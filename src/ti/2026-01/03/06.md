---
title:  ዝሓበረትን ፍርሒ ዘይብላን ቤተ ክርስቲያን
date:   15/01/2026
---

`ፊልጲ 1፡27−30 ኣንብብ። ከም ቤተ ክርስቲያን ሰላምናን ስኒትናን ኣብ ልብና ፍርሒ ከይሓዝና ብስራት ከነካፍል ብኸመይ ይሕግዘና?`

ትልሚ ሰይጣን ንሕድሕድና ንምክፍፋል እዩ። ሽዑ ነቲ ኣንፃርና ዝግበር ቃልሲ ክዕወት ይኽእል እዩ። እየሱስ ከምዚ ኢሉ, “ቤትውን ንሓድሕዳ እንተ ተፋላለየት፡ እታ ቤት እቲኣ ኽትቀውም ኣይትኽእልን።”(ማር 3:25)። ከም ናይ መወዳእታ ዘመን ቤተ ክርስቲያን ኣምላኽ መጠን ሰላምናን ስኒትናን ብዛዕባ እየሱስ ብስራት ክንእውጅ ይሕግዘና (ራእይ ዮሃንስ 12፡17፤ ራእይ 14፡6)። ፀሎት እየሱስ ኣብ ዮሃ 17 መፅሓፍ ቅዱስ ብሰላምን ስኒትን ክንከውን ከም ዝሕግዘና ይምህረና (ዮሃ 17፡17, 19)። ከም ቤተ ክርስቲያን ኣብ መወዳእታ ዘመን ንኹሉ ኣብ ምድሪ ዘሎ ሰብ እነካፍሎ ፍሉይ መልእኽቲ ኣለና። ሰላምናን ስኒትናን ንዕውትነት እዚ ፍሉይ መልእኽትን ከም ቤተ ክርስቲያን ንእንገብሮ ስራሕን ኣገዳሲ እዩ። ሓደ እንተ ዄንና፡ እንፈርሖ ነገር ኣይክህልወናን እዩ (ፊልጲ 1፡28)። ሰይጣን ተሳዓሪ እዩ።

እየሱስ ኣብ መስቀል ስዒርዎ እዩ። ዋላ ንእምነትና እንተ ሞትና፡ ቅኑዕ እንተጌርና ካብ ፍቕሪ ኣምላኽ ዝፈልየና ምንም ነገር የለን (ሮሜ 8፡36-39፤ 1ጴጥ 3፡13)። ዲያብሎስ ንመፅሓፍ ቅዱሳዊ ሓቂ ደው ከብሎ ኣይክእልን እዩ።

`እዘን ዝስዕባ ጥቕስታት ኣንብብ፦ ማቴ 10:38፤ ግብ ሃዋ 14፡22፤ ሮሜ 8፡17፤ ከምኡውን 2ጢሞ 3፡12። ኵለን እዘን ጥቕስታት እዚኣተን ብዛዕባ እንታይ ኣገዳሲ ኣርእስቲ እየን ዚዛረባ?`

እዛ ምድሪ እዚኣ ብሓጢኣት መሊኣ እያ። ህይወት ከቢድ እዩ፣ ነቶም ከም ኢዮብ ዝበሉ “ብሉፃት” እውን ከይተረፈ። ኢዮብ ቅዱስ ሰብ እዩ ኔሩ። እግዚኣብሄር ኢዮብ “ፍጹምን ቅኑዕን ንኣምላኽ ዚፈርህን ካብ ክፋእ ዝረሐቐን ሰብኣይ ነበረ።” (ኢዮብ 1፡1፡) ኢሉ። ኣብ ሓንቲ ለይቲ ግና ንኢዮብን ንስድራ ቤቱን መዓት ወረዶም። ከም ኢዮብ ኣብዛ ምድሪ ህይወት ከቢድ ምዃኑ ዘይተማህረ መን ኣሎ? ሕማቕ ነገራት መዓስ ከም ዘጋጥም ፈፂምካ ኣይትፈልጥን ኢኻ። ኣብዛ ምድሪ ዘሎ ኩሉ ሰብ ብሓደ መገዲ ወይ ብኻልእ መገዲ ኺሳቐ እዩ። ኣብ መወዳእታ ካብ ንኻልእ ነገር ምእንቲ እየሱስ ክንሳቐ ዝበለፀ እዩ።

`ንሕና ከም ክርስትያናት መጠን ኣብ መከራና እንታይ ተስፋ ኣሎና?`