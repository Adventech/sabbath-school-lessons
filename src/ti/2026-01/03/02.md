---
title:  ንክርስቶስ ኣዕዚዝካ ምኽባር
date:   11/01/2026
---

`ፊልጲ 1:19, 20 ኣንብብ። ጳውሎስ ናብ ቤት ፍርዲ ምስ ከደ እንታይ ከጋጥሞ እዩ ዝፅበ? ካብ ቤት ማእሰርቲ ካብ ምውፃእ ንላዕሊ ኣገዳሲ ጌሩ ዝርእዮ እንታይ እዩ?`

ጳውሎስ መከራኡ ምስ ተመክሮ ካልኦት ክርስትያናት ኣነፃፂሩ፡ “ብማእሰርቲ ሕልፊ ዘሎኒ፡ ብመውቃዕቲ ጸብለል ዝበልኩ፡ ብዙሕ ጊዜ ኣብ ሞት ዝበጻሕኩ እየ። ብኣይሁድ ሓሙሽተ ጊዜ ነርብዓስ ሓደ ጐደል ተገሪፈ። ሰለስተ ሳዕ ብሽመል ተዘቢጠ፡ ሓደ ሳዕ በእማን ቀጥቀጡኒ፡ ሰልሰተ ሳዕ እታ ዝነበርክዋ መርከብ ተሰብረት፡ ለይትን መዓልትን ኣብቲ መዓሙቝ ባሕሪ ሐዲረ ወዓልኩ። ብዙሕ ጊዜ ኣብ መገሻታት ነይረ፡ ኣብ ርባታት ብፍርሃት፡ ካብ ከተርቲ ብፍርሃት፡ ካብ ደቂ ዓደይ ብፍርሃት፡ ካብ ኣህዛብ ብፍርሃት፡ ኣብ ከተማ ብፍርሃት፡ ኣብ በረኻ ብፍርሃት፡ ኣብ ባሕሪ ብፍርሃት፡ ኣብ ማእከል ኣሕዋት ሓሶት ብፍርሃት እየ ዝነበርኩ። ብዕዮን ብጻዕርን፡ ብዙሕ ጊዜ ብምንቃሕ፡ ብጥሜትን ብጽምእን፡ ብዙሕ ጊዜ ብጾም፡ ብቝርን ብዕርቃንን ነይረ።” (2 ቆሮ 11:23−27)። ጳውሎስ ወሲኹ፡ “ ኣብ ልዕሊ እዚ ኣብ ወጻኢ ዘሎ ዅሉ ነገር እቲ ኣብ ጸጽባሕ ዚጸበኒ፡ ማለት ብዛዕባ እቲ ብዅላተን ማሕበራት ዝሐልዮ ዘሎኹ ሓልዮት እዩ።” ይብል 2ቆሮ 11፡28።

`ጳውሎስ ምስተን ዝጀመረን ኣብያተ ክርስቲያናት እንታይ ዝምድና ኣለዎ? ጳውሎስ ምስቶም ብዛዕባ እየሱስ ዝመስከረሎም ሰባት እንታይ ዝምድና ኣለዎ? 1ቆሮ 4፡14−16 ኣንብብ፤ 1 ተሰ 2:10, 11፤ ገላ 4፡19፤ ከምኡውን ፊልሞን 10።`

እየሱስ ንዓና ከድሕነና ዘለዎ ኩሉ ሂቡ። ብተመሳሳሊ መንገዲ ጳውሎስ ንኣባላት ቤተ ክርስቲያን ከምዚ ይብል፡ “ኣነ ኣብ ክንዲ ነፍሳትኩም ብብዙሕ ታሕጓስ ኵሉ ወፍየልኩም ነፍሰይውን ክውፍየልኩም እየ።” (2 ቆሮ 12:15)። ከምቲ እየሱስ ዝነብሮ ብዝያዳ ብዝነበርና መጠን፡ ዜፍቅሩና ሰባት ኺውሕዱ ይኽእሉ እዮም። ስለዚ’ዩ ጳውሎስ ዘጠንቅቐና።: “ግናኸ እቶም ብክርስቶስ የሱስ ብፍርሃት እግዚኣብሄር ኪነብሩ ዚደልዩ ዅሎም ኪስጐጉ እዮም።” (2 ጢሞ 3:12)። ምእንቲ እምነትና ዋጋ ክንከፍል ፍቓደኛታት ምስ እንኸውን ግና ህይወትና ብሓያል መንገዲ ንሓቂ መፅሓፍ ቅዱስ ከርኢ እዩ (ምስ ፊልጲ 1፡7 ኣነፃፅሮ)። "ጳውሎስ ኣብ ቤት ማእሰርቲ ዕጉስን ሕጉስን እዩ ነይሩ። ትብዓቱን እምነቱን ድማ ሓያል ስብከት እዩ ነይሩ።"⎯Ellen G. White, The Acts of the Apostles, page 464, adapted.