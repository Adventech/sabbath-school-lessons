---
title:  ፅቡቕ ኣርኣያ
date:   08/02/2026
---

ጳውሎስ ኣብ ኣዝዩ ክፉእ ግዜ እዩ ዝነብር ነኔሩ። ንሕና እውን ብተመሳሳሊ። እቲ ንዓና ዝቐርብ ሕቶ፡ ኣብ ከባቢና ብዙሕ ክፍኣት እንከሎ፡ ባህሪናን ተግባርና እንታይ ክመስል ይግባእ?

`ፊልጲ 3፡17−19 ኣንብብ። ጳውሎስ ብዛዕባ ፅቡቕን ሕማቕን ኣብነታት ይዛረብ። እዚ ፅቡቕን ሕማቕን ምሳሌ እንታይ እዩ? ከመይ ጌርና ኢና ነቲ ፅቡቕ ካብቲ ሕማቕ ክንፈልዮ እንኽእል?`

ጳውሎስ ነቶም ዘይሰማምዖም ሰባት ፍቕሪ ኣለዎ። ጳውሎስ ምእንትኦም ይበኪ እዩ! ጳውሎስ እዞም ሰባት እዚኣቶም ናይ ግሊ ፀላእቱ እዮም ከም ዘይብል ርኢኻዶ? ጳውሎስ “ጸላእቲ መስቀል ክርስቶስ” እዮም ይብል (ፊሊጲ 3፡18)። ጳውሎስ መድሓኒ ዘድልዮም ሓጥኣን ምዃኖም ተረዲኡ እዩ(ኤፌ 2፡11−14 ኣንብብ)። ኩላትና እውን ከምኡ ኢና። ስለዚ፡ ንኹንልና እየሱስ የድልየና እዩ። እየሱስ ንኹልና ስለ ዘድልየና ድማ ንኹልና ሓደ ይገብረና።

ጳውሎስ ንሰብ ፊልጲ ብዛዕባ እቶም ፅቡቓት ኣብነታት እምበር ብዛዕባ እቶም ሕማቓት ከይሓስቡ ይነግሮም እዩ። ጳውሎስ ኣንበብቱ ነቶም ልክዕ ከምቲ ናቱ ዝነብሩ ሰባት ብጥንቃቐ ክከታተልዎም ይደሊ። ሽዑ ድማ ሰብ ፊልጲ ነቲ እዞም ሰባት እዚኣቶም ዝነብሩሉ ኣገባብ ክኽተሉ ይግባእ።

ጳውሎስ ኣብታ ናብ ሰብ ሮሜ ዝፀሓፋ መልእኽቱ እውን ተመሳሳሊ ነገር እዩ ዝዛረብ። ጳውሎስ ንሰብ ሮሜ ከምዚ ኢሉ የጠንቅቖም “ግናኸ ኣሕዋተየ፡ ነቶም ካብቲ እተመሃርኩምዎ ምህሮ ምፍልላይን መዓንቀፍን ዚገብሩ ኽትዕዘብዎም፡ እምዕደኩም ኣሎኹ።” (ሮሜ 16፡17)። ጳውሎስ እዞም ኣብ ሮማ ዘለዉ ናይ ሓሶት መምህራን ክእመኑ ከም ዘይክእሉ ይዛረብ፡ “ እቶም ከምዚኣቶም ዝበሉ ንኸብዶም እምበር፡ ንጐይታና የሱስ ክርስቶስ ኣየገልግልዎን፡ ብጥዑም ዘረባን ምርቓን ልቢ እቶም ገርህታት የስሕቱ እዮም እሞ፡ ካባታቶም ኣግልሱ።” (ሮሜ 16፡18)።

`ርግፅ እዩ እቲ እንኮ ፍፅም ኣብነት እየሱስ እዩ። ማዕረ ማዕሪኡ ድማ ንሕና ክንስዕቦም ዘለና ፅቡቕ ኣብነት ዝኾኑ ክርስትያናት እውን ኣለዉ። ሕጂ ብዛዕባ ህይወትካ ሕሰብ። ንኻልኦት ሰባት እንታይ ዓይነት ኣብነት ኢኻ እተርኢ?`