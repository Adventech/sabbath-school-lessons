---
title:  ምኽሪ ጳውሎስ ንሕጉስ ህይወት
date:   12/02/2026
---

`ፊልጲ 4:10–13, 19 ኣንብብ። ጳውሎስ ሕጉስ ህይወት ንኽንነብር እንታይ ምኽሪ እዩ ዚህበና?`

ከቢድ እዋን ምስ ዘጋጥም፡ ብዛዕባ እቲ ብሓቂ ኣገዳሲ ዝኾነ ነገራት ክንሓስብ ንጅምር። ጥሜትን፡ ሕማም፡ መከራን ክሳራን ንበረኸት ኣምላኽ ከነመስግን ክሕግዘና ይኽእል እዩ። ሓዚንና ወይ ምስ ዝጎድለና፡ ኣብ ኣምላኽ ዘሎና እምነት ይድልድል (ፊሊጲ 4፡12)።

ከምኡውን እኹል ወይ ልዕሊ ዘድልየና ምስ ዝህልወና ኩሉ ግዜ ኣብ ቅፅበት ኩሉ ክንስእን ከም እንኽእል ክንዝክር ይግባእ (ምሳሌ 23፡5 ኣንብብ)። ክልቲኦም ኢዮብን ጳውሎስን ክንውለድ ከለና ምሳና ናብዚ ህይወት ዘምፃእናዮ ነገር ከምዘየለ ይነግሩና። ክንመውት እንከለና ድማ ናብ መቓብር እንማል ኦ ነገር የለን (ኢዮብ 1፡21፤ 1ጢሞ 6፡7)።

መፅሓፍ ቅዱስ ሕጉስ ህይወት ንኽንነብር ዜደንቕ መብፅዓታት ይህበና እዩ። ገለ ካብኣቶም እስከ ንርአ:

- መዝ 23:1: “እግዚኣብሄር ጓሳይየይ እዩ፣ ዚጐድለኒ የብለይን። “
- ማቴ 6:32: “ንኣኻትኩም እዚ ኹሉ ኸም ዜድልየኩም፡ ናይ ሰማይ ኣቦኹም ይፈልጥ እዩ።”
- 1 ጴጥ 5:7: “ ንሱ ይሐልየልኩም እዩ እሞ፡ ንዅሉ ሓልዮትኩም ኣብኡ ኣውድቕዎ።”
- ፊሊጲ 4:19: “ኣምላኸይ ከኣ፡ ከምቲ መጠን ሃብቱ ብኽብሪ ብክርስቶስ የሱስ ገይሩ፡ ድሌትኩም ዘበለ ኺመልኣልኩም እዩ።”

መፅሓፍ ቅዱስ ነዚ ኻብ ኵሉ ዜደንቕ መብፅዓ እዚ እውን ይህበና እዩ: “በቲ ሓይሊ ዚህበኒ ብክርስቶስ ንዅሉ ክኽእሎ እየ። ኣብቲ ጸበባይ ብምሕባርኩም ግና ጽቡቕ ገበርኩም።” (ፊሊጲ 4:13)። ንኣምላኽ ረዲኤትን ሓይሉን ክንልምኖ እንከለና፡ እቲ ዝበለፀ ንዓና ዘለዎ ክገብር እውን ክንልምኖ ኣለና። ንኣምላኽ ነዚ ዝስዕብ መብፅዓታት ክሕሉን ነዚ ዝስዕብ ነገራት ክህበናን ክንልምኖ ንኽእል ኢና:

- ስድራናን ፈተውትናን ንምድሓን (1 ጢሞ 2:3, 4).
- እምነትና ንምክፋል ትብዓት (ራእይ 22:17).
- ይቕረ ምባል (1 ዮሃ 1:9).
- ሕጊ ኣምላኽ ንምእዛዝ ሓይሊ (እብ 13:20, 21).
- ንዝፀልኡናን ዝጎድኡናን ሰባት ፍቕሪ (ማቴ 5:44)
- ሽግራትና ንምፍታሕ ጥበብ (ያእ 1:5)
- መፅሓፍ ቅዱስ ንምርዳእ ጥበብ (ዮሃ 8:32)