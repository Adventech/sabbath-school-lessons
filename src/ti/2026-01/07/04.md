---
title:  ብጐይታ ዅሉ ሳዕ ተሐጐሱ!
date:   10/02/2026
---

`ፊልጲ 4፡4−7 ኣንብብ። እቲ ጳውሎስ ኣብዘን ጥቕስታት ዝዛረበሉ ሰላም ካበይ እዩ ዝመፅእ? ብኸመይ‘ከ ንረኽቦ?`

ጳውሎስ ብተወሳኺ ብዛዕባ ኣድላይነት ሰላምን ስኒትን ኣባላት ቤተ ክርስቲያን ይዛረብ (ፊሊጲ 4፡1−3)። ድሕሪኡ ድማ ጳውሎስ ናብ ሓድሽ ኣርእስቲ ይሰግር፡ ብጐይታ ምሕጓስ (ፊልጲ 4፡4−7)።

ክንደይ ግዜ ኢኻ ብዛዕባ እቶም ምስ ኣጋጠሙ ነዊሕ ከይፀንሑ ዝፍታሑ ፅገማት እትጭነቕ? መብዛሕትኡ ግዜ ነገራት ካብቲ ዘዝኾንዎ ዝኸፍኡ እዮም ዝመስሉ። ስለዚ፡ እየሱስ ብዛዕባኦም ከይንጭነቕ ይነግረና (ማቴ 6፡25−34ን ማቴ 10፡19ን ኣንብብ)። ጴጥሮስ ብኹሉ ዘሕርቐናን ዘጨንቐናን ነገር ንእየሱስ ክንኣምኖ ከም እንኽእል ይነግረና። እየሱስ ይሓልየልና እዩ (1ጴጥ 5፡7)። ነገራት ኣብ መላእ ዓለም እናኸፍአ ምስ ዝኸይድ፡ ትስፉዋት ክንከውን ይግባእ። እዚ ፀገማት እዚ ምምፃእ እየሱስ ኣዝዩ ከም ዝቐረበ ዘመልክት እዩ (ምስ ማቴ 24፡33፣ ሉቃ 21፡28፣ ያእ 5፡8 ኣነፃፅር)። መልሲ ጭንቀትን ፍርሕን እንታይ እዩ? እቲ መልሲ ናይ እምነት ፀሎት እዩ (ፊሊጲ 4፡6, 7)። ኣብ እየሱስ ክንድገፍን ፀሎትና ከም ዝሰምዕ ክንኣምንን ይግባእ። ከምኡ’ውን ፀሎትና ቅድሚ ተመሊሱ ምርኣይና ድሮ ከም ዝተመለሰ ክንከውን ኣለና። ናይ ምስጋና መንፈስ ሒዝና ክንፅሊ ኣለና። ከምኡ እውን ንፀሎትና ክምልስ ንእግዚኣብሄር ብምሉእ ልብና ክንልምኖ ይግባእ። ኣብ ገለ እዋን፡ ክንፅሊ እንከለና፡ መልሲ ኣዝዩ ከድልየና እዩ (እዞም ዝስዕቡ ኣብነታት ኣንብብ፡ ሉቃ 1፡13፤ ፊልጲ 1፡19፤ 1ጢሞ 5፡5፡ ያእ 5፡16)። እግዚኣብሄር ዝተመባፅዖም ነገራት ክንልምን ይግባእ (1ዮሃ 5፡14)። ሽዑ ፀሎትና ከም ዝምለስ ርግፀኛታት ክንከውን ንኽእል ኢና። ሽዑ ድማ ዓሪፍና ሰላም ክንረክብ ንኽእል። እግዚኣብሄር ነዚ ዓይነት ፅሎት ከም ዝቕበሎ ንፈልጥ ኢና።

`እዘን ዝስዕባ ጥቕስታት ሰላም ኣምላኽ ንኽንርዳእ ብኸመይ ይሕግዛና: መዝ 29:11፤ ኢሳ 9፡6፤ ሉቃ 2፡14፤ ዮሃ 14፡27፤ ከምኡውን 1 ቈረ 14:33?`

እዚ ህይወት እዚ ሰላም ኣምላኽ ክህበና ኣይክእልን እዩ። ሰላም ኣምላኽ ካብቲ ኣብ ውህበት ኣምላኽ ዘልኣለማዊ ህይወት ዘለና ተስፋ ዝመፅእ እዩ (ሮሜ 5፡1፣ ሮሜ 6፡23)። እዚ ሰላም እዚ ኸኣ ብተስፋ ይመልኣና። ምሉእ ብምሉእ ክንርድኦ ኣይንኽእልን ኢና (ፊልጲ 4፡7)። ሰላም ኣምላኽ ግን ንነፍሲ ወከፍ ክፋል ህይወትና ከም ዝቕይሮ ንፈልጥ ኢና!

`ሰላም ኣምላኽ ምህላው እንታይ ማለት እዩ?`