---
title:  ሰማያዊ ዜጋ
date:   07/02/2026
---

### ናይዚ ሰሙን ፅንዓት ዝንበቡ
ፊልጲ 3፡17−19፤ ፊልጲ 3:20, 21፤ ፊልጲ 4፡4−7፤ ፊልጲ 4:8, 9፤ ፊልጲ 4፡10–13, 19።

> <p>ዝፅናዕ ጥቕሲ</p>
> “ድሌትኩም ዘበለስ ብጸሎትን ልማኖን ምስናይ ምስጋና ኣብ ኣምላኽ ይፈለጥ ኣምበር፡ ብገለ እኳ ኣይትጨነቑ።” (ፊሊጲ4:6)።

ኣብዚ ሰሙን መፅናዕቲ መልኽቲ ጳውሎስ ናብ ሰብ ፊልጲ ክንዛዝም ኢና። ጳውሎስ ናብ ሰብ ፊልጲ ዝፀሓፎ መልእኽቲ፡ ንመዓልታዊ ናብራ ብዝኸውን ክቡር ትምህርትን ምኽርን ብሂላትን ዝተመልአት እያ። ጳውሎስ ኣብተን ናይ መወዳእታ ጥቕስታት መልእኽቱ ንብዙሓት ካብዘን ብሂላት እዚኣተን ኣስፊርወን እዩ። ቃላት ጳውሎስ ምስ ትምህርቲ እየሱስ ዝመሳሰል እዩ። እየሱስ ንሰዓብቱ ከመይ ጌሮም ብእምነት ዝተመልአ ሕጉስ ህይወት ክህልዎም ከም ዝኽእሉ ምሂርዎም እዩ። ጳውሎስ እውን ብኸመይ ፍስሃ ክርስትያናዊ ህይወት ክንነብር ከም እንኽእል ይነግረና እዩ።

ብዙሕ ግዜ ኣብ ህይወት ዘይንፈትዎም ነገራት የጋጥሙ እዮም። ክንጭነቕ ወይ ተስፋ ክንቆርፅ ግን ኣየድልየናን እዩ። መፅሓፍ ቅዱስ ፅኑዓት ክንከውንን ሽግርና ክንፈትሓሉን ዝሕግዘና ብዙሕ ኣገዳሲ መምርሒታት ይህበና እዩ። ስለዚ፡ ክንጭነቕ ኣየድልየናን እዩ። ብሰላም ክንምላእ ንኽእል ኢና። እግዚኣብሄር ከኣ ነዚ ክቡር ሰላም ይህበና። ንመጻኢ ዝቆፃፀሮ ንሱ እዩ። ነቲ ሕጂ ዘለናዮ ህይወትና ይቆፃፀሮ ኣሎ። ዘድልየና ኩሉ ድማ ክህበና እዩ።

ብዓቢኡ ድማ ተስፋ ወይ ሰላም ክህቡና ኣብ መንግስታት ወይ ኣብ መራሕቶም ምድጋፍ ኣየድልየናን እዩ። ከም ክርስትያን መጠአን ዜጋታት ሰማይ ኢና። ከም ዜጋታት መንግስቲ ኣምላኽ መጠን ድማ እግዚኣብሄር ብዙሕ በረኸት ይህበና እዩ። ኣምላኽ እውን ከነገልግሎ ይፅበየና እዩ።