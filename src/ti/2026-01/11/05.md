---
title:  ሓድሽ ህይወት ብእየሱስ
date:   11/03/2026
---

`ህዝቢ ኣምላኽ ኸመይ ዓይነት ህይወት ክህልዎም ይግባእ? መልሲ ንምርካብ ቆሎሴ 3፡12–14 ኣንብብ።`

ኣብ ዘመነ ብሉይ ኪዳን እግዚኣብሄር ንእስራኤል ፍሉያት ህዝቡ ክኾኑ መሪፅዎም እዩ። እግዚኣብሄር እስራኤል ንሰባት መን ምዃኑ ከርኢ እዩ ዝደሊ ኔሩ። ብተመሳሳሊ መንገዲ እየሱስ ንክርስትያናት መረፀ “ሕሩያት ኣምላኽን ቅዱሳንን ፍቁራትን” (ቆሎሲ 3:12)። ብሓድሽ ህይወት ድማ ክነብሩ ይዕድሞም። ነዚ ዕድመ እዚ ግን ኩሉ ክርስትያን ኣይቅበሎን እዩ። ከምቲ እየሱስ ከም ዝብሎ፡ “ጽዉዓትሲ ብዙሓት እዮም፡ ሕሩያት ግና ሒደት እዮም።” (ማቴ 22:14; ምስ ማቴ 24:22, 24, 31ኣነፃፅሮ)። ጳውሎስ’ውን ከምቲ ናይ እየሱስ ብዝመሳሰል መንገዲ ብዛዕባ ሕሩያት ህዝቢ ኣምላኽ ይዛረብ (ሮሜ 8፡33፤ 2ጢሞ 2፡10)። ኣምላኽ ንህዝቡ የፍቅሮም እዩ። ቅዱሳን ከኣ ይገብሮም (ዘዳ 7፡6– 8)። እግዚኣብሄር ንህዝቡ ፍሉይ ዕማም ድማ ሃቦም። ጴጥሮስ ከምዚ ይብል፡ “ደግነት እቲ ኻብ ጸልማት ናብቲ ዜገርም ብርሃን ዝጸውዓኩም ምእንቲ ኽትነግሩ፡ ሕሩይ ወለዶ፡….. ኢኹም” (1 ጴጥ 2:9)። ነዚ ድማ በቲ ህልው ኣነባብራና ኢና እንገብር።

ጳውሎስ እንታይ ክንገብር ከም ዘለና ዝርዝር ኣቕሪቡ ኣሎ: “እምብኣርሲ ኸም ሕሩያት ኣምላኽን ቅዱሳንን ፍቁራትን ኴንኩም፡ ምሕረት ልቢ፡ ለውሃት፡ ትሕትና፡ ዓቕሊ፡ ትዕግስቲ ልበሱ። ንሓድሕድኩም እናተጻወርኩም፡ እቲ ሓደ ኣብቲ ሓደ ኽሲ እንተለዎ፡ ይቕረ ተባሃሃሉ። ከምቲ ክርስቶስ ይቕረ ዝበለልኩም፡ ንስኻትኩምውን ከምኡ ይቕረ በሉ። ኣብ ልዕሊ እዚ ዅሉውን ፍቕሪ፡ ማእሰር ፍጻሜ እያ እሞ፡ ልበስዋ።” (ቆሎሴ 3:12–14)። ነዞም ነገራት ክንገብሮ እንኽእል ልብና ምስ እየሱስ ምስ ዝራኸብ ጥራይ እዩ። እቲ ጳውሎስ ክንገብሮ ዝሓተተና ነገራት ነቲ እየሱስ ዝገብረልና እዩ። ስለዚ፡ ንሓድሕድና ክንፋቐርን ይቕረ ክንበሃሃልን ኣለና። ኣምላኽ ንዓና ዘለዎ ፍቕሪ ንኻልኦት ሰባት ብሓቂ ከነፍቅር ሓይሊ ይህበና (1ዮሃ 4፡11, 12)።

ከምቲ ጳውሎስ ዝበሎ ክንነብር እንከለና፡ ንኻልኦት ሰባት በረኸት ክንከውን ኢና። ሕጉሳት እውን ክንከውን ኢና። መብዛሕትኦም ሰባት ምስ እነፍቅሮም ፍቕርን ኣኽብሮትን ከርእዩና እዮም። እግዚኣብሄር ብፍቕሩን ይቕረታኡን ክመልኣና እዩ (ማቴ 5፡7፤ ማቴ 6፡14)። ፍቕሪ ኣምላኽ ንኻልኦት ሰባት ከነርኢ ከለና፡ ንኣምላኽ ኢና ምስጋናን ክብርን እንህቦ። ካልኦት ሰባት ኣብነትና ምስ ረኣዩ ንእየሱስ ክስዕቡ ይመርፁ ይዀኑ። “ንዓይ ይጥዓመኒ ዘይትብል ህይወት ኣዝያ ሓያል እያ። ካብ ዝኾነ ነገር ንላዕሊ ንኻልኦት ሰባት ፍቕሪ ኣምላኽ ዘርኢ ፈቃር ክርስትያን፡ እቲ ብዛዕባ እየሱስ ዝገልፅ ብስራት ናይ ሓቂ ምዃኑ እዩ ዘርኢ”—Ellen G. White, The Ministry of Healing, page 470, adapted.