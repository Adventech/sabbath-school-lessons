---
title:  ሰማያዊ ነገራት ምድላይ
date:   08/03/2026
---

`ጳውሎስ ከም ክርስትያን መጠን እንታይ ክህልወና ኣለዎ ይብል? ነዚ ነገራት እዚ ምግባርና ነቲ ናይ ሰማይ ነገራት ብዝያዳ ንኽንደሊ ብኸመይ እዩ ዝሕግዘና? ጳውሎስ ዝገብሮ ዝዛረብ ስለምንታይ ይመስለካ? መልሲ ንምርካብ ቆሎሴ 3፡1–4 ኣንብብ።`

ኣብ ቆሎሴ 3 ጳውሎስ ብዛዕባ ኣብ ሰማይ ዘሎ ነገራት ይዛረብ: “ደጊም ምስ ክርስቶስ ተንሲእኩም እንተ ዄንኩምሲ፡ ነቲ ክርስቶስ ኣብ የማን ኣምላኽ ተቐሚጥዎ ዘሎ፡ ነቲ ኣብ ላዕሊ ዘሎ ድለዩ። መዊትኩም ኢኹም፡ እታ ህይወትኩም ድማ ምስ ክርስቶስ ኣብ ኣምላኽ ተሰዊራ ኣላ እሞ፡ ኣብ ላዕሊ ዘሎ ሕሰቡ፡ ኣብ ምድሪ ዘሎ ኣይኰነን። ክርስቶስ ህይወትና ምስ ዚግለጽ፡ ሽዑ ንስኻትኩምውን ምስኡ ብኽብሪ ኽትግለጹ ኢኹም።” ቆሎሴ3:1–4)።

ኣብ ክርስትያናዊ ህይወት ብዙሕ ክንትንትኖ ዘይንኽእል ነገራት ኣሎ። ክርስትያናት ብሓቂ ብኸመይ እዮም ብእየሱስ ሓድሽ ህይወት “ክሞቱ”ን “ክትንስኡን” ዝኽእሉ? ከም ቀደሞም እንከለዉን ናይ ብሓቂ ህይወትን ሞትን ተመኩሮ ኣብ ዘይነበሮም እዋን እዚ ለውጢ እዚ ከመይ ኢሉ ክኸውን ይኽእል?” ብዘይ ሓገዝ መንፈስ ቅዱስ ብዙሕ ሓቅታት መፅሓፍ ቅዱስ ወይ መንፈሳዊ ተመክሮታት ክንርዳእ ክንፅገም ኢና። ነቲ ኣምላኽ ዝሃቦ መብፅዓ ብሓድሽ ልቢ እንተ ተቐቢልና ግና ምስ እየሱስ ምትንሳእ እንታይ ማለት ምዃኑ ክንርዳእ ኢና። ከምቲ እቲ መዝሙር ዝብሎ “ብኸመይ ከም ዝነብር ትሓተኒ? ኣብ ውሽጢ ልበይ እዩ ዝነብር።”

ጳውሎስ ንክርስትያናት ኣብ ቆሎሴ 3፡1–4 ዘሎ ትእዛዛት ብሓደ ኣገዳሲ ምኽንያት ይህቦም። መንፈሳዊ ህይወትና መዓልታዊ ሓድሽ ክኸውን ከም ዘለዎ ይፈልጥ እዩ (2ቆሮ 4፡16 ኣንብብ)። ድጊምና ክንሓጥእን ክንጠፍእን ንኽእል ኢና! ኣብዛ ህይወት እዚኣ ካብ ሓጢኣት ፈፂምና ውሑሳት ክንከውን ኣይንኽእልን ኢና።

ስለዚ፡ መዓልታዊ “ነቲ ኣብ ላዕሊ ዘሎ ድለዩ።” ክንመርፅ ኣለና (ቆሎሴ 3፡1)። “ህይወትኩም ድማ ምስ ክርስቶስ ኣብ ኣምላኽ ተሰዊራ ኣላ” (ቆሎሴ 3፡3፡ ቀሊል)። ሰባት ግን ክርስትያን ምዃንና ክፈልጡ እዮም ምኽንያቱ ፍቕሪ ኣምላኽ ኣብ ልብና ከም ዘሎ ስለ እነርኢ።

`ብዛዕባ እንታይ ኢኻ ዝያዳ ትሓስብ: ሰማይ ወይስ ኣብዛ ምድሪ ህይወት? እዛ ህይወት እዚኣ እንተ ኢልካ፡ ከመይ ጌርካ ኢኻ ነዚ ክትቅይሮ እትኽእል?`