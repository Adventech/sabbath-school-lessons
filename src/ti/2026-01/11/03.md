---
title:  ኩሉ እከይ ካብ ህይወትካ ኣወግድ
date:   09/03/2026
---

መጀመርያ ምስ እየሱስ መንፈሳዊ ሞት ክንመውት ኣለና። ሽዑ ኣብዛ ህይወት እዚኣ ዘሎ ክፉእ ነገራት ምድላይ ከነቋርፅ ኣለና። ኣካላትናን ኣእምሮናን ብዙሕ ዘይፅቡቕ ነገራት ክደሊ ይኽእል እዩ። ስለዚ፡ ነዞም ሓጢኣታት ክንመውት የድልየና። ካብ ህይወትና ኩሉ ክፉእ ከነወግድ የድልየና።

ምስዚ ትእዛዝ እዚ ዝተኣሳሰር ክልተ ነገራት ክንርዳእ ኣለና። ቀዳማይ፡ ከምቲ ኣብ ቆሎሴ 3፡1 እንርእዮ፡ ብእየሱስ ህያዋን ክንከውን ኣለና። ብእኡ ሓድሽ ህይወት ክንነብር ኣለና። ካልኣይ፡ እቲ ኣብ ቆሎሴ 3፡5 ዘሎ ትእዛዝ ዝፍፀም፡ ብጐይታ ብህይወት ስለ ዘለና እዩ። መንፈሳዊ ህይወት ብእየሱስ ስለዘለና ካብ ህይወትና ክፉእ ነገራት ከነወግድ ንኽእል ኢና። ሓጢኣትን ክፋእን ካብ ኣእምሮናን ህይወትናን ከነወግድ ሓይሊ ይህበና እዩ።

“ብሰሪ እዚ ነገርዚ እቲ ቝጥዓ ኣምላኽ ኣብቶም ደቂ ዘይምእዛዝ ይወርድ እዩ።” (ቆሎሴ3:6)።

መፅሓፍ ቅዱስ ኣብ ሮሜ 1፡18 “ቁጥዓ ኣምላኽ” ዝብላ ቃላት ተጠቒሙለን እዩ: “ቊጥዓ ኣምላኽ ካብ ሰማይ ኣብ ረሲእነትን ዓመጻ ዘበለ ዂሉን ነቲ ሓቂ ብዓመጻ ኣብ ዚኸድንዎ ሰባት ይግለጽ እዩ።”። “ኣምላኽ ከኣ ስጋ ሓድሕዶም ኬሕስሩ ብትምኒት ልቦም ንርኽሰት ኣሕሊፉ ሃቦም።” (ሮሜ 1:24)። ብምኽንያት እዚ ሓጢኣት እዚ፡ “እታ ዓባይ መዓልቲ ቍጥዓኦም መጺኣ እያ” (ራእ 6:17)። ሽዑ ድማ “ብሰሪ እዚ ነገርዚ እቲ ቝጥዓ ኣምላኽ ኣብቶም ደቂ ዘይምእዛዝ ይወርድ እዩ።” (ቆሎሴ 3:6)። ኣብ ሮሜ 1:18፡ ጳውሎስ ከምዚ ይብል “ኣብ ረሲእነትን ዓመጻ ዘበለ ዂሉን” (ሮሜ 1:18)። “ኣምላኽ ከኣ ስጋ ሓድሕዶም ኬሕስሩ ብትምኒት ልቦም ንርኽሰት ኣሕሊፉ ሃቦም። ስለዚ ኣምላኽ ንዜነውር ፍትወት ኣሕሊፉ ሃቦም።” (ሮሜ 1:25,26)።

እዞም ሰባት እዚኦም ብስጋኦም እንታይ ሕማቕ ነገር እዮም ዝገብሩ?

“ደቂ ኣንስትዮኦም ነቲ ናይ ባህርይ ተራኽቦኤን ናብ ናይ ዘይባህርየን ለወጣኦ። እቶም ተባዕትዮውን ከምኡ ነቲ ናይ ባህርይ ምርኻብ ጓል ኣንስተይቲ ሐዲጎም፡ ኣብ ንሓድሕዶም ብትምኒቶም ረሰኑ፡ ሰብኡት ኣብ ሰብኡት ነውሪ ገበሩ፡ ግቡእ ዓስቢ ስሕተቶም ከኣ ኣብ ርእሶም ተቐበሉ።” (ሮሜ 1:26, 27)። ነዚ ዝገብርዎ ድማ ነቲ ዝፈጠሮም ኣምላኽ ስለ ዝነፀግዎ እዩ።