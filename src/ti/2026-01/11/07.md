---
title:  ተወሳኪ ሓሳባት
date:   13/03/2026
---

“መንፈስ ኣምላኽ ንኣእምሮን ልብን ምስ ዝቆፃፀሮ ሓድሽ መዝሙር ክንዝምር ኢና። እግዚኣብሄር ዝኣተወልና መብፅዓ ከም ዝሕሉ ንርዳእ ኢና። እግዚኣብሄር ሓጢኣትና ይቕረ ይብለልና እዩ። ካባና እውን የወግዶም። ብሕሉፍ ሓጢኣትና ጓሂ ይስምዓና። ሕጊ ኣምላኽ ብምጥሓስና ንሓዝን። ኣብ እየሱስ እምነት ኣለና። ንሕና ምእንቲ ከንፅህና እዩ ሞይቱ። ጸጋውን ከምኡ ብየሱስ ክርስቶስ ጐይታና ብጽድቂ ንዘለኣለም ህይወት ኪገዝእ እዩ’ ሮሜ 5፡21 ብምኽንያት እየሱስ ምስ ኣምላኽ ሰላም ኣለና።. . . .

“ቅዱስ ህይወት ክንነብር ሓይሊ የድልየና ኣሎ። ብዛዕባ ህይወት ኣብዛ ምድሪ ብዙሕ ኢና እንሓስብ። ብዛዕባ መንግስተ ሰማያት ከምቲ ዝግባእ ኣይንሓስብን ኢና።. . . .

"ክርስትያን ከምቲ እግዚኣብሄር ዝደልዮ ክኾኑ እኹል ፃዕሪ ክገብሩ ኣለዎም። እንተተጋገዩ ጓሂ ክስምዖም የብሉን። ኣምላኽ ከንፅሃናን ክቕድሰናን ቃል ኣትዩልና እዩ። ፍቕሩን ምሕረቱን ይህበና እዩ። ክሕግዘና ናይ እየሱስ ሓይሊ ክህበና ቃል ኣትዩልና እዩ። እየሱስ ንፁሃትን ቅዱሳንን ክንከውን ዘድልየና ኩሉ ሓይሊ ይህበና እዩ። ኩሉ ህይወት ካብ እየሱስ እዩ ዝምንጩ። . . . እየሱስ ክረድኣና እዩ። ካብ ሰማይ ረድኤት ክሰደልና እዩ። ኣብ ኩሉ ናብ ኣምላኽ ንምምፃእ እንገብሮ ፃዕሪ፡ ነቲ ህያው ሓይሉ ኢና እንትንክፎ።”— Ellen G. White, The Acts of the Apostles, pages 476–478, adapted.

**መመያየጢ ሕቶታት:**

`ጳውሎስ “ሓደ ሰብ ብክርስቶስ እንተ ተኣሚኑ ኣብ ቅድሚ ኣምላኽ ቅኑዕ [ቅቡል] ይኸውን” (ሮሜ 3፡28) ይብል። ብዛዕባ እዚ መብፅዓ እዚ እንታይ ተመክሮ ኣለካ? እዚ ዜደንቕ መብፅዓ እዚ ንህይወትካ ብኸመይ ይቕይሮ? እዚ መብፅዓ እዚ ነቲ ብእየሱስ ብሓድሽ ህይወት ምንባር እንታይ ማለት ምዃኑ ንምርዳእ ብኸመይ ይሕግዘካ?`

`ነቲ ናይ ሰማይ ነገራት ብዝያዳ ክትደሊ ከለኻ እዚ ንዓኻ እንታይ ማለት እዩ? ኣብዛ ምድሪ ሰናይ ነገራት ካብ ምግባር ንላዕሊ ናይ ሰማይ ነገራት ምድላዩ ኣገዳሲ ድዩ? መልስኻ ግለጽ።`

`ህይወትካ ንህይወት ካልኦት ሰባት ብፅቡቕ ይኹን ብሕማቕ ብኸመይ ከም ዝፀሉ ሕሰብ። ከም ቤተ ክርስቲያን ዘለና ህይወትከ? ቤተ ክርስቲያን ነቲ ኣብ ከባቢና ዘሎ ማሕበረሰብ ከመይ ጌራ ናብ ዝሓሸ ትቕይሮ?`

`ቆሎሴ 3፡11 ኣንብብ። እዛ ጥቕሲ እዚኣ ብዛዕባ እቲ ከም ቤተ ክርስቲያን ኣብ እየሱስ ክህልወና ዝግብኣና ሰላምን ስኒትን እንታይ ይነግረና?`