---
title:  ሓቀኛ ፍልጠት እየሱስ
date:   10/03/2026
---

`ቆሎሴ 3፡6−11 ኣንብብ። መልእኽቲ ጳውሎስ ኣብዘን ጥቕስታት እንታይ እዩ?`

ቆሎሴ 3፡8 ብዛዕባ ዓቢ ለውጢ ማለት ካብ ሞት ናብ ህይወት ይዛረብ። “ስለዚ ነቲ ኣብ ምድሪ ዘሎ ኣካላትኩም ቅተሉ፡” (ቆሎሴ 3:5)። “ሕጂ ግና ንስኻትኩም እዚ ዅሉ ድማ፥ ኵራ፡ ምንጽርጻር፡ ክፍኣት፡ ጸርፊ፡ ዜሕፍር ዘረባውን ካብ ኣፍኩም ኣርሕቑ።” (ቆሎሴ 3:8)።

ኩሉ ቁጥዓ ሕማቕ ኣይኮነን። ኣምላኽ ብሓጢኣት ይቑጣዕ እዩ። እየሱስ እውን ከምኡ (ማር 3፡5፤ ራእይ 6፡16)። ቁጥዓ ኣምላኽ ቅዱስ እዩ። ሰብ ስለ ዝዀንና፡ መፅሓፍ ቅዱስ ብኸምዚ የጠንቅቐና፡ “ኰርዩ ሓጢኣት ከኣ ኣይትግበሩ። ኣብቲ ዅራኹም ጸሓይ ኣይትዕረብኩም።” (ኤፌ 4:26) ስለዚ ድማ እዩ ያእቆብ ከምዚ ዝብል፡ “ፍቁራት ኣሕዋተየ፡ እዚ ትፈልጡ ኢኹም። ኵራ ሰብኣይሲ ጽድቂ ኣምላኽ ኣይገብርን እዩ፡ ስለዚ ነፍሲ ወከፍ ሰብ ንምስማዕ ቅልጡፍ፡ ንምዝራብ ደንጓዪ ይኹን።” (ያእ 1:19, 20)። ነቲ ናይ ቀደም ናይ ሓጢኣት ህይወትና ሓዲግናዮ ኢና። (ቆሎሴ 3:9)። ስለዚ፡ ንሓድሕድና ክንተሓሳሶ የብልናን (ኣነፃፅሮ ዘሌ 19፡11, 12)።

`ጳውሎስ ብዛዕባ ኣረጊት መንነት ወይ ኣረጊት ህይወት ይዛረብ። እንታይ ማለት እዩ? እዚ ምስቲ ሓድሽ ህይወት ብኸመይ ይወዳደር? ሮሜ 6፡6 ከምኡ’ውን ኤፌሶን 4፡22–24 ንመልስታት ኣንብብ ።`

ንርእስና ክንመውት ከለና ኣምላኽ ሓድሽ ህይወት እዩ ዝህበና። ሕጉ ኣብ ልብና “ይፅሕፍ”። እዚ ድማ እግዚኣብሄር ኣፍቅሮ ሕጉ ኣብ ልብና የሕድር (2ቆሮ 3፡4-18)። ክንእዘዞ ድማ ሓይሊ ይህበና።

እዞም ናይ ስእላዊ ቃላት ናይ እየሱስ ምስ እንኸውን ህይወትና ሓድሽ ከም ዝገብሮ ንኽንርዳእ ይሕግዙና (2ቆሮ 5፡17)። “ንስኻትኩም፡ ነቲ ኣረጊት ሰብ ምስ ግብሩ ቐንጢጥኩም፡ ከምቲ ምስሊ እቲ ዝፈጠሮ ጌርኩም፡ ነቲ ንፍልጠት ዚሕደስ ሓድሽ ሰብ ዝለበስኩም፡ ንሓድሕድኩም ኣይትተሓሳሰዉ።” (ቆሎሴ 3:10)። “ንሱ መልክዕ እቲ ዘይርኤ ኣምላኽ፡ በዅሪ ዅሉ ፍጥረትውን እዩ።” (ቆሎሴ 1:15)። መፅሓፍ ቅዱስ ብዛዕባ እየሱስ ይምህረና እዩ። ንእየሱስ ምስ ፈለጥናዮ ድማ ክልወጠና እዩ “ ካብ ክብሪ ናብ ክብሪ ናብቲ ምስሊ ኣርኣያኡ ንልወጥ።” (2 ቆሮ 3:18)።

ሽዑ ፍፁም ፅባቐኡን ፍቕሩን ብዝበለፀ ከነርኢ ኢና (2ቆሮ 2፡18)። ናይ እየሱስ ምስ እንኸውን፡ ሃብታም ኮንና ድኻ፡ ኣይሁድ ዲና ኣህዛ ዘገድስ ኣይኮነን። ኩላትና ዜጋታት መንግስቲ ኣምላኽ ንኸውን (ቆሎሴ 3፡11)።