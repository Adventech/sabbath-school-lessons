---
title:  ብሓድሽ ህይወት ምንባር
date:   12/03/2026
---

ጳውሎስ ኣብ ቤተ ክርስቲያን ሰላምን ስኒትን ክህሉ እዩ ዝደሊ (ቆሎሴ 3)። ኣቐዲምና ብዛዕባ ሰላም ኣምላኽ ርኢና ኢና ( 7ይ ትምህርቲ ኣንብብ)። ሰላም እየሱስ ንልብና ክቆፃፀሮ እዩ ዝግባእ። ከምኡ ክኸውን ዝኽእል እየሱስ ንህይወትና ምስ ዝቆፃፀሮ ጥራይ እዩ።

`እየሱስ ንህይወትና ኪቈፃፀር ዘኽእሎ እንታይ እዩ? መዝሙር ኣብቲ ብእየሱስ ዘለና ሓድሽ ህይወት እንታይ ግደ ኣለዎ? መልሲ ንምርካብ ቈሎሴ 3:16, 17 ኣንብብ።`

ጳውሎስ ከምዚ ይብል፡ “ቃል ክርስቶስ ብዅሉ ጥበብ መሊኡ ይሕደርኩም።” (ቆሎሴ 3:16)። እየሱስ ኣብ ልብና ክነብር እዩ ዝደሊ። እዚ ክኸውን ዝኽእል ጥበብ ኣምላኽ ምእንቲ ክንመሃር መፅሓፍ ቅዱስ ከነንብብ ከለና እዩ። መዝሙር ብዛዕባ ኣምላኽ ክንመሃር ኣብ ምሕጋዝ ኣገዳሲ ግደ ኣለዎ (ቆሎሴ 3፡16)።

ዝኾነ መዝሙር ግና ኣይኮነን። ጳውሎስ ኣብዚን ኣብ ኤፌሶን 5፡19 ብዛዕባ መዝሙር ንምዝራብ ኣዝዩ ጥንቁቕ ቋንቋ እዩ ዝጥቀም። ክንገብሮ ይግባእ። “ብመዝሙርን ውዳሴን መንፈሳዊ ቕኔን ንሓድሕድኩም ኣስተምህሩን ምዓዱን” (ቆሎሴ 3:16; ከም ኡውን ኤፌ 5:19 ኣንብብ)። ከምዚ ዝበሉ መዝሙራት እዚኣቶም እግዚኣብሄር ዝቕበሎም እዮም።

ማህሌት ዝማሬ ወይ ግጥሚ እዩ። መዝሙር ዳዊት ነቲ ኣብ ብሉይ ኪዳን ዘሎ እኩብ መዝሙራትን ግጥምታትን ዝተዋህበ ስም እዩ። መዝሙር ማለት ክርስትያናት ዝዘመርዎ እኩብ መዝሙር ሓድሽ ኪዳን ማለት ክኸውን ይኽእል። መንፈሳዊ መዝሙር ዝኾነ ይኹን ናይ ምስጋና መዝሙር ብዛዕባ መንፈሳዊ ህይወት ወይ ህይወት ቤተ ክርስቲያን ክኸውን ይኽእል እዩ። ቃላት እተን መዝሙራት፡ ናይ መፅሓፍ ቅዱስ ሓቂ ዝምህራ እየን። መዝሙራት ንሰባት ከመይ ጌሮም ከም ክርስትያን ክነብሩ ከም ዘለዎም ይምህር። ኣብ ዝሓለፈ ቅረባ ኣማኢት ዓመታት ብዙሓት ፅቡቓት መዝሙራት ተደሪሶም እዮም። እዞም መዝሙራት እዚኣቶም ሓያል ናይ ተስፋ መልእኽትታት ኣለዎም። ንልብና እውን የልዕልዎ።

ብርግፅ ሙዚቃ ሓይሊ ኣለዎ እዩ። ዳዊት በገናኡ ክፃወት እንከሎ ንጉስ ሳኦል ፅቡቕ ይስምዖ ነበረ (1ሳሙ 16፡23)። መፅናዕትታት ከም ዝሕብርዎ፡ ገለ ዓይነት ሙዚቃ ኣዝዩ ፈዋሲ ክኸውን ይኽእል እዩ። ሙዚቃ ሰላም ክስምዓና ክገብር ይኽእል እዩ። ሙዚቃ ኣእምሮ ብንፁር ንኽሓስብ ክሕግዞ ይኽእል እዩ። ሙዚቃ ንኽንዛነን ካብ ቃንዛ ንኽንገላገልን ይሕግዘና እዩ። ሙዚቃ ምስ ሰባት ዘለና ርክብ ክነመዓራሪ ክሕግዘና ይኽእል እዩ።

ሙዚቃ ፅቡቕ ወይ ሕማቕ ክኸውን ይኽእል እዩ። ሓሳብናን ስምዒታትናን ክቕይር ከም ዝኽእል ግን ኩላትና ክንሰማማዓሉ ንኽእል ኢና። ሙዚቃ፡ ቅኑዕ ሙዚቃ፡ ናብ ኣምላኽ ከቕርበና ይኽእል እዩ።

`“ዅሉ ብስም ጐይታና የሱስ ግበርዎ፡ ብእኡ ኸኣ ንእግዚኣብሄር ኣቦ ኣመስግንዎ።” (ቆሎሴ 3:17)። ነዚ ሕጂ ኣብ ህይወትካ ከመይ ጌርካ ክትገብሮ እትኽእል? ከምኡ እንተዘይገይርካ፡ ከመይ ጌርካ ኢኻ ክትቅየር እትኽእል? ብስም ጎይታ ክትገብሮ እንተዘይክኢልካ ሕጂ እንታይ ክትገድፎ ዘለካ ነግር ኣሎ?`