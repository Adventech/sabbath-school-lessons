---
title:  ቦኽሪ ወዲ
date:   16/02/2026
---

ኣብ ሓድሽ ኪዳን እታ “ቦኽሪ” እትብል ቃል ዳርጋ ኩሉ ግዜ ብዛዕባ እየሱስ ንምዝራብ ኣብ ጥቕሚ ውዒላ (ሉቃ 2፡7፣ ሮሜ 8፡29፣ እብ 1፡6፤ ከምኡውን ራእይ 1፡5 ኣንብብ)። ሎሚ፡ ነታ “በዅሪ” እትብል ቃል፡ ፈለማ ንእተወልደ ውሉድ ንምምልካት ኢና እንጥቀመሉ። ኣብ መፅሓፍ ቅዱስ ግን እታ ቃል ቅድሚ ካልኦት ኣሕዋቱን ኣሓቱን ዝተወልደ ወዲ ማለት ዘይክኸውን ይኽእል እዩ። እዚ ዝኾነሉ ምኽንያት ድማ መፅሓፍ ቅዱስ ነቲ ወዲ ምስ ኣቡኡ ዘለዎ ፍሉይ ዝምድና ንምግላፅ ነታ ቃል ስለ ዝጥቀመላ እዩ። መፅሓፍ ቅዱስ ብዛዕባ ካብ ዓበይቲ ኣሕዋቶም ንላዕሊ ሓያላት ዝዀኑ መናእሰይ ኣወዳት ብዙሕ ኣብነታት ይህበና እዩ። ገለ ኣብነታት ንምጥቃስ ይስሃቅን ያእቆብን ዮሴፍን ይርከብዎም። ዳዊት ካልእ ኣብነት ናይቲ ካብ ኣሕዋቱ ንላዕሊ ሓያል ዝኾነ ንእሽቶ ውሉድ እዩ። ዳዊት ሸውዓተ ኣሕዋት ነበርዎ። ኩሎም ኣሕዋት ዳዊት ካባኡ ዝዓብዩ ነበሩ። እግዚኣብሄር ግና ንዳዊት ንጉስ ክኸውን መረፆ (1ሳሙ 16፡10-13)። ስለዚ፡ ኣምላኽ ንዳዊት ከም በዅሪ ወዱ ረኣዮ። እግዚኣብሄር ንዳዊት ካብ ዝኾነ ኣብ ምድሪ ዝነበረ ንጉስ ንላዕሊ ሓያል ገበሮ (መዝ 89፡27)። እግዚኣብሄር ንሙሴ እውን እስራኤል በዅሪ ወሉዱ ምዃኑ ነጊርዎ እዩ (ዘጸ 4፡22)

እዘን ጥቕስታት እዚኣተን፡ እታ “በዅሪ” እትብል ቃል፡ ካብ ኩሉ ሰብ ንላዕሊ ኣገዳስን ሓያልን ሰብ ማለት ምዃና ዘርእያና እየን።

`ቆሎሴ 1፡15–17 ኣንብብ። ጳውሎስ እየሱስ ኣብ ሰማይን ኣብ ምድርን ዘሎ ዅሉ ዚመልኽ በዅሪ እዩ ንኽብል እንታይ ምኽንያታት ኣቕሪቡ?`

ጳውሎስ፡ ኣምላኽ ንእየሱስ ካልእ ቅድሚ ምፍጣሩ ፈጢርዎ ኣይኮነን ዝብል ዘሎ። ጳውሎስ እየሱስ ንኹሉ ንርእሱን ብናይ ገዛእ ርእሱ ሓይልን ከም ዝፈጠሮ እዩ ይዛረብ ዘሎ(ቆሎሴ 1፡16)። ስለዚ፡ እግዚኣብሄር ንሰማያትን ምድርን ምስ እየሱስ ኮይኑ እዩ ፈጢርዎ (ኤፌ 3፡9፤ ዮሃ 1፡1-3፤ ከምኡውን ራእይ 4፡11 እውን ኣንብብ)።

ጳውሎስ እየሱስ ንዅሉ ፈጠሮ ክብል ከሎ፡ እግዚኣብሄር ሰማይን ምድርን ፈጢሩ ማለቱ እዩ። እየሱስ ንኹሉ ዝርአን ዘይርአን ፈጢሩ። ንኹሉ ህያውን ክሰርሕን ዝገብሮ ድማ እየሱስ እዩ። እየሱስ ኣብ ልዕሊ ኹሉ ኣብ መላእኽቲ ከይተረፈ እውን ስልጣን ኣለዎ፡ (ኤፌ 3፡10፤ ኤፌ 6፡12)። ጳውሎስ እየሱስ ቅድሚ ኩሉ ምፍጣሩ ህያው ምንባሩ ይገልፅ (ቆሎሴ 1፡17)።

ጳውሎስ ነቲ እየሱስ በዅሪ እዩ ዝበሎ ተወሳኺ ምኽንያት ይህበሉ። ጳውሎስ እየሱስ ንዅሉ ነገር ከም ዘራኸበ ይዛረብ። እየሱስ ነዚ ክገብር ዝኽእል ንሱ ስለ ዝፈጠረናን ስለ ዘድሕነናን እዩ።

`ኣምላኽ ፈጢሩና ምእንታና እውን ሞተ። ፅቡቕ ኣካይዳና ነዚ ህያብ እዚ ክውስኸሉ ይኽእል ድዩ? ተግባርና ነቲ እየሱስ ኣብ መስቀል ዝገበረልና ክውስኸሉ ይኽእል ድዩ? እዚ ሓሳብ እዚ ስለምንታይ እዩ ክሳብ ክንድዚ ጌጋ ዝዀነ?`