---
title:  እየሱስ፡ መንነት ኣምላኽ ብምልኣት ኣርእዩና
date:   15/02/2026
---

ኣብ መስትያት ወይ ኣብ ስእሊ ንገዛእ ርእስና ክንርኢ ከለና፡ ቅዳሕ መንነትና ኢና እንርኢ። ስእሊ ግን ፀፍሒ እዩ። ሓወልቲ ዝሓሸ ኣብነት እዩ። ሓደ ስነ-ጥበባዊ ካብ ዕንጨይቲ ወይ እምኒ ናይ ሓደ ሰብ ምስሊ ክቐርፅ ይኽእል እዩ። ሓወልቲ ካብ ስእሊ ብዝሓሸ ምስሊ ብዛዕባ ትርኢት ሰብ ክህበና ይኽእል እዩ። ሓወልቲ ግን ምስቲ ህያውን፡ ዘተንፍስን ሰብ ሓደ ኣይኮነን። መፅሓፍ ቅዱስ፡ እየሱስ ህያውን ትንፋስ ዘለዎን መልክዕ ኣምላኽ ምዃኑ ይገልፅ። ስለዚ፡ እየሱስ እዩ መንነት ኣምላኽ ብልክዕ ዘርእየና።

`ዘፍ 1:26, 27፤ ዘፍ 5፡3፤ 1ቆሮ 15፡49፤ 2ቆሮ 3፡18፤ ከምኡውን እብ 10፡1 ኣንብብ። እዘን ጥቕስታት ብዛዕባ እንታይ እየን ዝዛረባ? ቅዳሕ እንታይ እዩ? ከመይ ኢሉ እዩ ሓደ ቅዳሕ ምስቲ ካብኡ ዝተሰርሐ ነገር ኣዝዩ ዝመሳሰል? እየሱስ ልክዕ መልክዕ ኣምላኽ ዝዀነ ብኸመይ እዩ? ማዕረ ማዕሪኡ ድማ፡ እየሱስ ካብ ምስሊ ጥራይ ንላዕሊ ዝዀነ ስለምንታይ እዩ?`

እግዚኣብሄር ንሰባት ኣዝዮም ንዕኡ ክመስሉ ጌሩ እዩ ሰሪሕዎም። ኣካላት ኣለና። ንሓስብን ስምዒት ዘለናን እነፍቅርን ኢና። ዝምድናታት የድልየና እዩ። እግዚኣብሄር ብከምዚ ዝፈጠረና ምክንያቱ ምስሉ ስለ ዝኾንና እዩ። ማዕረ ማዕሪኡ ድማ ምስ ኣምላኽ ብልክዕ ማዕረ ኣይኮንናን። ስለዚ፡ ንሕና ፍፁም ክበሃል ብዝከኣል መገዲ ምስሊ ናቱ ኣይኮንናን። ዝተወሰነ ክፍሊ ኣምላኽ ጥራይ ኢና ከነርኢ እንኽእል። እየሱስ ግን ነቲ ዘይርአ ኣምላኽ ‘ክንርእዮ’ ይሕግዘና። ኢየሱስ ከምዚ ይብል, “እቲ ንኣይ ዝረኣየ ነቦ ረኣዮ። ” (ዮሃ 14:9)። እየሱስ “ናይ ክብሩ ነጸብራቕን ቅርጺ ባህርዩን” እዩ(እብ 1:3)። እየሱስ ሓሳብ ኣምላኽ እዩ ዝዛረብ። እየሱስ መንነት ኣምላኽ የርእየና።

`እየሱስ ኣቦ መን ምዃኑ ከርእየና ዚኽእል ስለምንታይ እዩ? መልሲ ንምርካብ ማቴ ኣንብብ 11፡27 ከምኡ’ውን ዮሃ 1፡1, 2, 14, 18 ኣንብብ።`

እየሱስ ብዛዕባ ምስ ኣቦ ዘለዎ ርክብ ዝዛረበሉ ካልእ መገድታት ኣስተውዕል:

- “ኣቦይ ክሳዕ ሕጂ ይገብር፡ ኣነውን እገብር አሎኹ” (ዮሃ 5:17)።
- “ኣነን ኣቦን ሓደ ኢና።” (ዮሃ 10:30)።
- “ብዘይ ብኣይ ሓደ እኳ ናብ ኣቦ ዚመጽእ የልቦን።” (ዮሃ 14:6)።

እየሱስ’ውን ብዛዕባ ገዛእ ርእሱ ንምዝራብ ብተደጋጋሚ ስም ኣምላኽ ይጥቀም እዩ። እግዚኣብሄር “እቲ ዘሎኹ እየ ዘሎኹ” እዩ (ዘጸ 3:14 ኣንብብ)። እየሱስ ከምዚ ይብል፡ “ ኣነ ብርሃን ” እዛ ዓለም እየ (ዮሃ 8:12)። “ ኣነ ሕያዋይ ጓሳ እየ ” (ዮሃ 10:11)። (ከምኡውን ዮሃ 10:14, ዮሃ 11:25; ዮሃ 14:11ን; ዮሃ 8:58 ኣንብብ)።