---
title:  እየሱስ መራሒ መላእ ቤተ ክርስቲያን
date:   17/02/2026
---

`ኤፌ 1፡22ን ቆሎሴ 2፡10ን ኣንብብ። ጳውሎስ ኣብዘን ጥቕስታት እዚኣተን፡ እየሱስ “ርእሲ” ምዃኑ ይገልፅ። እዚ ስእላዊ ቃል እንታይ ማለት እዩ? ጳውሎስ እየሱስ “ርእሲ ቤተ ክርስቲያን እዩ” (ኤፌ 5፡23) ክብል ከሎ እንታይ ማለቱ እዩ?`

“ርእሲ” ዝብል ቃል መብዛሕትኡ ግዜ ከም ስእላዊ ቃል ንላዕለዋይ መራሒ ይጥቀመሉ። ብሉይን ሓድሽ ኪዳንን ነዚ ስእላዊ ቃል ብዙሕ ግዜ ይጥቀሙሉ። ኣብዞም ዝስዕቡ ኣብነታት “ርእሲ”ን “መራሕቲ”ን ዝብሉ ቃላት ኣስተብህል:

1. ዘጸ 18:25: ሙሴ “ካብ ኵሉ እስራኤል ከኣልቲ ሰባት ሐርዩ፡ ኣብ ልዕሊ ህዝቢ ሓላቑ ኪዀኑ፡ ሓላቑ ሽሕን ሓላቑ ሚእትን ሓላቑ ሓምሳን ሓላቑ ዓሰርተን ገበሮም።”።
2. ዘሁ 31:26: “ንስኻን ካህን ኣልኣዛርን ሓላቑ ማይ ቤት ኣቦታት ኣኼባን ኴንኩም”።
3. ዘዳ 28:13:ኣምላኽ እስራኤል እንተ ተኣዚዛ “ርእሲ እምበር፡ ጭራ ኣይገብረካን” ።
4. ኢሳ 7:8: “ርእሲ ሶርያ ደማስቆ፡ ርእሲ ደማስቆ ኸኣ ሬጺን እዩ”።
5. ሆሲ 1:11: “ደቂ ይሁዳን ደቂ እስራኤልን ሓቢሮም ኪእከቡ፣ ንርእሶም ሓደ ሓለቓ ኺገብሩ፣”።
6. Micah 3:9: “ኣሕሉቕ ቤት ያእቆብን መሳፍቲ ቤት እስራኤልን፣ እዚ ዀታ ስምዑ”።
7. 1 ቆሮ 11:3: “ርእሲ ሰብኣይ ዘበለ ክርስቶስ”።

ስለዚ፡ እየሱስ ርእሲ ወይ መራሒ ቤተ ክርስቲያን እዩ። እየሱስ ከም መራሒ መጠን ንቤተ ክርስቲያን ይመርሓን ይምህራን እዩ። ኽትዓቢ ይሕግዛ። ሰላምን ስኒትን ድማ ይህባ።

`ኣብ 1ቆሮ 12፡12–27 ጳውሎስ ብዛዕባ ቤተ ክርስቲያን ከም “ኣካል” ይዛረብ። እዚ ስእላዊ ቃል ብዛዕባ ቤተ ክርስቲያን እንታይ ይምህረና?`

ኣካል ብዘይ ርእሲ ክነብር ኣይክእልን እዩ። ብተመሳሳሊ መንገዲ ቤተ ክርስቲያን ብዘይ እየሱስ ክትነብር ኣይትኽእልን እያ። ሓደ ክፍሊ ኣካላትና ምስ ዝጉዳእ ወይ ምስ ዝጠፍእ፡ ህይወት ከቢድ እዩ ዝኸውን። መብዛሕትኡ ግዜ፡ ሓደ ነገር ክሳብ ክንደይ ኣገዳሲ ምዃኑ ምስ ሰኣንናዮ ኢና እንፈልጥ።

`እግርኻ ወይ ዓይኒ ክትስእን እንተ ትግደድ ኣየናይ ምመረፅካ? ነፍሲ ወከፍ ኣባል ንቤተ ክርስቲያን ክሳብ ክንደይ ኣገዳሲ ምዃኑ መልስኻ እንታይ ይነግረካ?`