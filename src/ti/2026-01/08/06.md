---
title:  ምስ ኣምላኽ ብሰላም ምንባር
date:   19/02/2026
---

`ቆሎሴ 1፡19, 20 ኣንብብ። መስቀል ምስ ኣምላኽ ብሰላም ክንነብር ብኸመይ ይሕግዘና?`

ኣብ ቆሎሴ 1፡19, 20 ጳውሎስ ከምዚ ይብል “ብዘሎ ምልኣት አብኡ ኺሐድር፡ ኣቦ ሰሚርዎ አሎ እሞ ብእኡ ብደም መስቀሉ ገይሩ ሰላም ምስ ገበረ ኸኣ፡ ነቲ ኣብ ምድሪ ዘሎን ኣብ ሰማያት ዘሎን ዘበለ ዅሉ ንርእሱ ተዓሪቕዎ እዩ።”። እዚ ኣምላኽ ኣብ እየሱስ ከእትዎ ዝመረፆ “ባህርይ” ብትኽክል እንታይ እዩ? ዮሃንስ ይገልጽ። እየሱስ ብ“ፅጋ ኣምላኽን [ምሕረት፡ ይቕረታ፡ ፍቕርን ሓይሊ ኣብ ልዕሊ ሓጢኣትን]ሓቅን” (ዮሃ 1፡14) ዝተመልአ እዩ።

“ባህሪ” ወይ ፀጋ ኣምላኽ ካብ ፍቕሩን ምሕረቱን ትዕግስቱን ንላዕሊ ዝዓዝዝ እዩ። ባህርይ ኣምላኽ ሓድሽ ነገራት ናይ ምስራሕ ሓይሉ ዘጠቓልል እዩ። ኣምላኽ ንኣረጊት ነገራት እውን ከም ብሓድሽ ከሐድሶ ይኽእል እዩ። ብዓቢኡ ፀጋ ኣምላኽ ንጥበቡ የጠቓልል። ኣምላኽ ንፀገማት ሓጢኣትን ሞትን ፈቲሑ እዩ። “ኣምላኽ፡ በቲ ሓደ ወዱ ዝኣመነ ዅሉ ናይ ዘለኣለም ሕይወት ምእንቲ ኺረክብ እምበር፡ ከይጠፍእሲ፡ ንወዱ በጃ ኽሳዕ ዚህብ፡ ክሳዕ ክንድዚ ንዓለም ኣፍቀራ።” (ዮሃ 3:16)።

እየሱስ ክመውት ኣድላዪ ነበረ። እግዚኣብሄር ንሓጥኣን ከድሕነሉ ዝኽእል ብሕታዊ መገዲ እዚ እዩ። ኣምላኽ ኣዝዩ ስለ ዘፍቀረና ንእየሱስ ኣብ መስቀል ክመውት ፈቐደ። እግዚኣብሄር ንዓናን ኣብ ሰማይ ንዘሎን ኩሉን እዩ እዚ ዝገበረ።እየሱስ ኣብ መስቀል ምስ ሞተ፡ እግዚኣብሄር ኣብ ሰማይን ኣብ ምድርን ንዝነበሩ ኩሎም ንሓጥኣን ዘለዎ ፍቕሪ መርትዖ ሂብዎም እዩ። ስለዚ ድማ እዩ ጳውሎስ ከምዚ ዝበለ “ስለዚ ንዓለምን ንመላእኽትን ንሰብን ትርኢት መስሓቒ ዄንና ኣሎና።” (1 ቆሮ 4:9)።

“እቶም ኣብ ሰማይ ዝነበሩ ፍጡራት እየሱስ ኣብ መስቀል ተሰቒሉ ይዕዘብዎ ነበሩ። ተገረሙን ሓዘኑን. . . ሰይጣን ኣብ ልዕሊ ኣምላኽ ሓጢኣት ገበረ። ኩሉ ምስ ሰይጣን ዝሓብር ኣብ ልዕሊ ኣምላኽ እዩ ዝሓጢ። ኣምላኽ ፍቕሪ እዩ። ክብሩ ግን ንሓጥኣን ከጥፍኦም እዩ። ንሓጥኣን እግዚኣብሄር ከምቲ ንኹሉ ዝበልዕ ሓዊ እዩ። ኣብ መንጎ እግዚኣብሄርን ሰይጣንን ዓለምለኻዊ ውግእ ክጅምር እንከሎ፡ መላእኽቲ ነዚ ሓሳብ እዚ ኣይተረድእዎን። . . . 	 “እቲ ኣብ መንጎ ኣምላኽን ሰይጣንን ዝካየድ ዘሎ ዓለምለኻዊ ውግእ ምስ ተዛዘመ ግና ነዚ መፅሓፍ ቅዱሳዊ ሓቂ ኵሉ ክርድኦ እዩ። ሽዑ፡ እቲ ኣምላኽ ንሓጥኣን ንምድሓን ዝተለሞ መደብ ክዛዘም እዩ። ኣብቲ ግዜ እቲ ኵሎም መላእኽትን ደቂ ሰብን ፍቕርን ጥበብን ኣምላኽ ኪርድኡ እዮም።”—Ellen G. White, The Desire of Ages, pages 760–764, adapted.