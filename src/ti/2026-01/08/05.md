---
title:  እየሱስ፡ ርእስን መጀመርታን እዩ
date:   18/02/2026
---

`ጳውሎስ እየሱስ ርእሲ ወይ መራሒና ምዃኑ ይነግረና። እየሱስ እውን ናይ ኩሉ ነገር “መጀመርታ” እዩ፣ ምኽንያቱ ኸኣ ኣብ ሰማይን ኣብ ምድርን ዘሎ ኩሉ ስለ ዝፈጠረ እዩ። እዘን ክልተ ሓሳባት እዚኣትን ኣብታ ጳውሎስ ናብ ሰብ ቈሎሴ ዝፀሓፋ መልእኽቲ ብኸመይ ይተኣሳሰራ? መልሲ ንምርካብ ቆሎሴ 1፡18 ኣንብብ።`

ኣብ ቛንቋ እብራይስጢ፡ እተን “ርእሲ”ን “መጀመርታ”ን ዚብላ ቃላት ዝተኣሳሰራ እየን። መፅሓፍ ቅዱስ ንመጀመርታ ግዜ “መጀመርታ” ዝብል ቃል ዝጥቀመሉ ኣብ ዘፍጥረት 1፡1 እዩ፡ “ኣምላኽ ብመጀመርታ ንሰማይን ምድርን [ፈጠረ]” (ዘፍ 1፡1)። እየሱስ እዩ ነዛ ምድሪ እዚኣ ዚቈፃፀራ። መራሒ ቤተ ክርስቲያን እውን እዩ።

ብቛንቋ ግሪኽ፡ እታ “መጀመርታ” እትብል ቃል ብዙሕ ክትርጎም ትኽእል እያ። ኣብ ቆሎሴ 1፡18 “መጀመርታ” ማለት እየሱስ ንቤተ ክርስቲያን መስሪትዋ ማለት እዩ። ስለዚ እዩ ድማ መራሒኣ ዝኾነ። ብተመሳሳሊ መንገዲ ኩሉ ኣብ ምድርን ኣብ ሰማይን ዘሎ ህይወት ብእኡ እዩ ጀሚሩ።

እየሱስ ካብ ሞት ምስ ተንስአ (ሮሜ 6፡3, 4)፡ ወሃቢ ሓድሽ ህይወት ኰነ። ዓስቢ ሓጢኣት ሞት እዩ። እየሱስ ግን ኣብቲ ኣንፃር ሞት ዝተገብረ ቅልስ ተዓዊቱ እዩ። ስለዚ፡ ሓድሽ ህይወትን ሓድሽ ልብን ክህበና ሓይሊ ኣለዎ። እዞም ሓሳባት እዚኣቶም ስለምንታይ እየሱስ “ካብ ምዉታትውን በዅሪ ” ምዃኑ ክንርዳእ ይሕግዙና (ቆሎሴ 1፡18)። እየሱስ ካብ ሞት ዝተንስአ ናይ መጀመርታ ሰብ ኣይነበረን። (ሙሴ ናይ መጀመርያ እዩ። ግና ብዛዕባ ስጋ ሙሴ ምስ ድያብሎስ እናተኻራኸረ ምስ ተማጎተ [ይሁዳ 1፡9 ኣንብብ])። ጳውሎስ ግን ነዚ ብዛዕባ ትንሳኤ እየሱስ ዚገልፅ ናይ ቃል ስእሊ ተጠቒሙ ሓደ ኣገዳሲ ናይ መፅሓፍ ቅዱስ ሓቂ ንኽንርዳእ ይሕግዘና። ብዘይ ትንሳኤ እየሱስ ካልእ ካብ ምዉታት ክትንስእ ዝኽእል ኣይነበረን።

እስከ ጳውሎስ ኣብ ኩሉ ነገራት እየሱስ ቀዳማይን ኣገዳስን ምዃኑ ዝሃቦ ምኽንያታት ንርአ:

1. እየሱስ ፍፁም ኣብነት ናይቲ ዘይርአ ኣምላኽ እዩ።
2. እየሱስ ንኹሉ ፈጢርዎ።
3. እየሱስ ቅድሚ ዝኾነ ነገር ምፍጣሩ ህያው እዩ ነይሩ።
4. እየሱስ መራሒ ቤተ ክርስቲያን እዩ።.
5. እየሱስ ብእኡ ሓድሽ ፍጥረት ይገብረና።
6. እየሱስ ኣብቲ ኣንፃር ሓጢኣትን ሞትን ዝገበሮ ቅልስ ተዓዊቱ እዩ። ስለዚ፡ እየሱስ ንህዝቡ ካብ ምዉታት ናይ ምትንሳእ ሓይሊ ኣለዎ።.
7. ነዛ ምድሪ እየሱስ እዩ ዝቆፃፀራ።

`እየሱስ ንህይወትካ ምእንቲ ኺመርሕ፡ ኣምላኽ ክቕይሮ ዘለዎ መንነትካ እንታይ ኣሎ?`