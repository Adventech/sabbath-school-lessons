---
title:  ጳውሎስ ኣብ መቑሕ
date:   29/12/2025
---

ጳውሎስ ኣብ መቄዶንያ እንከሎ ብዙሕ ግዜ ኣብ ቤት ማእሰርቲ ከም ዝኣተወ ይዛረብ (2ቆሮ 6፡5፤ 2ቆሮ 11፡23፤ 2ቆሮ 7፡5)። ጳውሎስ ንመጀመርታ ግዜ ናብ ቤት ማእሰርቲ ዝኣተወሉ ኣብ ፊልጲ እዩ (ግብ 16፡16−24)። ጸኒሑ ድማ ንሓፂር እዋን ኣብ እየሩሳሌም ተኣስረ። ብድሕርዚ ጳውሎስ ናብ ቤት ማእሰርቲ ቂሳርያ ተላእከ።

ኣብ ካልእ ቦታ እውን ጳውሎስ ብዛዕባ “ምእሳሩ” ይዛረብ (ፊልሞን 1፡10, 13)። ጳውሎስ ኣብ ሮማ እሱር ኣብ ዝነበረሉ እዋን፡ ኣብ ሓደ ገዛ እዩ ዚነብር ነይሩ። ኣብኡ ከሎ፡ ጳውሎስ ብሓደ ዓቀይታይ ይሕሎ ነበረ። እዚ ዓቀይታይ እዚ ካብቶም ኣብ ሰራዊት ሮማ ብሉፃት ጉጅለ ወተሃደራት ሓደ እዩ ነይሩ። ኣብ 300ታት ዓ.ም.ፈ ኢግናቴዎስ ዝተባህለ ክርስትያን እውን ብሓደ ሮማዊ ዓቀይታይ ይሕሎ ነበረ። ”ኢግናቴዎስ እቶም ወተሃደራት ምስ "እንስሳ ዘገዳም" ዝመሳሰል ባህሪ ከም ዝነበሮም ይዛረብ። ሰባት ፅቡቕ ምስ ዝገብሩሎም ከኣ ዝገደደ ክፉእ ባህሪ የርእዩ ነበሩ።"⎯Michael W. Holmes, editor,The Apostolic Fathers (Grand Rapids, MI: Baker Academic,2007), page 231, adapted.

`ጳውሎስ ኣብ ጽንኩር እዋን መከራ ምስ ኣጋጠሞ ክፀንዕ ዝሓገዞ እንታይ እዩ? መልሲ ንምርካብ 2ይ ቆሮንቶስ 4፡7−12 ኣንብብ።`

ግዜ ከቢድ ኣብ ዝኾነሉ እዋን፡ ጳውሎስ ወትሩ ትስፉውን እምነትን ነበሮ። ተስፋኡን እምነቱን ፀኒዑ ንኽጸንሕ ትብዓት ሂብዎ። ሰይጣን ንጳውሎስ ንክሳቐን ተስፋ ንኸቖርፅን ዝከኣሎ ዘበለ ገበረ። ጳውሎስ ግና ኣምላኽ ወትሩ ምስኡ ከም ዘሎ ይፈልጥ ነበረ።

`ጳውሎስ ኣብ ከቢድ እዋን ፀኒዑ ንኽነብር ዝሓገዞ ከመይ ዝበለ መንፈሳዊ በረኸት እዩ? መልሲ ንምርካብ 2ቆሮ 6፡3−7 ኣንብብ።`

መብዛሕትኡ ግዜ፡ ሕሉፍ ጌጋታትና ኢና ንርኢ። ድኹማት ምዃንና ንፈልጥ ኢና። ኣብ ከባቢና ዝፍፀም ዘስካሕክሕ ነገራት ንርኢ እሞ ተስፋ ንቖርፅ። ኣብዚ ከምዚ ዝበለ እዋን ኩሉ እቲ ኣምላኽ ንዓወት ዝህበና ህያባት ክንዝክሮ ይግባእ። ሓደ ካብቶም ኣምላኽ ዝህበና ኣገደስቲ ህያባት መፅሓፍ ቅዱስ እዩ። መፅሓፍ ቅዱስ ካብ ጌጋታት ካልኦት ሰባት ክንመሃር ይሕግዘና። መፅሓፍ ቅዱስ፡ ሰባት ኣብቲ ኣንፃር እከይ ዝግበር ቃልሲ ብኸመይ ከም ዝሰዓሩ እውን ይምህረና እዩ። ኣምላኽ መንፈስ ቅዱስ እውን ይህበና እዩ። መንፈስ ቅዱስ “ናይ መድሓኒ ህይወት ክንነብር ይሕግዘና። መንፈስ እዩ ንልቢ ንፁህን ቅዱስን ዝገብሮ። መንፈስ ብልብና ንኣምላኽ ክንመስል ይሕግዘና።

እየሱስ ኣብቲ ኣብ ልብና ኣንፃር ሓጢኣትን ክፍኣትን ዝግብር ቅልስ ምእንቲ ክንዕወት ንክሕግዘና መንፈሱ ይህበና እዩ። መንፈስ፡ ንቤተ ክርስትያን ኣምላኽ ብቅዱስ ህይወቱን ብፍቕሩን ክትመልእ ይሕግዛ”⎯Ellen G. White, The Desire of Ages, page 671, adapted.