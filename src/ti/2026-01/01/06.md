---
title:  ኣብያተ ክርስትያን ፊልጲን ቈሎሴን
date:   01/01/2026
---

`ፊልጲ 1፡1−3 ከምኡውን ቈሎሴ 1፡1, 2 ኣንብብ። መፅሓፍ ቅዱስ ብዛዕባ ኣብያተ ክርስቲያናት ፊልጲን ቈሎሴ እንታይ ይነግረና? እዚ ሓበሬታ እዚ ኣዝዩ ኣገዳሲ ዝዀነ ስለምንታይ እዩ?`

ጳውሎስ ኣብ መልእኽታቱ ብዙሕ ግዜ ንክርስትያናት ቅዱሳን ኢሉ ሰላምታኡ ዘቕርብ። እዚ ድማ ናብ ቤተ ክርስቲያን ብጥምቀት ስለ ዝተፀንበሩ እዩ። ጥምቀት ካብቲ ናይ ቀደም ኣነባብራኦም ተፈልዮም ፍሉያት ህዝቢ ኣምላኽ ከም ዝኾኑ ዘርኢ እዩ። ኣብ ብሉይ ኪዳን እግዚኣብሄር ንእስራኤላውያን ፍሉያት ህዝቡ ክኾኑ መሪፅዎም እዩ። እግዚኣብሄር ንእስራኤላውያን ደቂ ተባዕትዮ ከም ምልክት ክግዘሩ ኣዘዞም። ግዝረት ማለት ኣብ ጫፍ ናይቲ ወዲ ተባዕታይ ዕልቦ ዘሎ ቆርበት ይቑረጽ ማለት እዩ። እዚ ምልክት እዚ እስራኤላውያን ካብ ካልኦት ህዝብታት ተፈልዮም ናይ ኣምላኽ ምዃኖም ዘርኢ እዩ ነይሩ። እግዚኣብሄር ንእስራኤል ከም ፍሉይ መዝገቡ ገበሮ። እግዚኣብሄር እስራኤላውያን ቅዱሳን ክኾኑ እዩ ዝደሊ ነይሩ (ዘጸ 19፡5, 6፤ ምስ 1ጴጥ 2፡9, 10 ኣነፃፅር)። ብተመሳሳሊ መንገዲ ኣምላኽ ክርስትያናት እውን ቅዱሳን ክኾኑ ይደሊ እዩ። ጥምቀት ናይ ኣምላኽ ምዃንና እዩ ዘርኢ።

ጳውሎስ ኣብ መልእኽቱ ናብቶም ኣብ ፊልጲን ኣብ ቈሎሴን ዝነበሩ ክርስትያናት ዝፀሓፎ ሰላምታ ነነፃፅሮ። ጳውሎስ ኣብ ፊልጲ “መራሕቲን ዲያቆናትን [ሓገዝቲ] ቤተ ክርስቲያን” ይፅሕፈሎም (ፊሊጲ 1፡1)። ጳውሎስ ነቶም ኣብ ቆሎሴ ንዝነብሩ ቅዱሳንን እሙናትን [ንኣምላኽ ዝእዘዙ] ኣሕዋት ብክርስቶስ” እውን ፅሒፉ እዩ (ቆሎሴ 1፡2)። ሓድሽ ኪዳን ብዛዕባ “እሙናት ኣሕዋት” ክዛረብ ከሎ፡ እዞም ሰባት እዚኦም ኣብ ቤተ ክርስቲያን ንኣምላኽ ፍሉይ ስራሕ ከም ዝሰርሑ ንርዳእ ኢና (ኤፌሶን 6፡21፤ ቆሎሴ 4፡7፤ ከምኡውን 1ጴጥ 5፡12)። ስለዚ፡ ጳውሎስ ምስ ኣባላት ቤተ ክርስቲያንን መራሕቲ ቤተ ክርስቲያንን ኣብ ፊልጲን ቆሎሴን እዩ ዝዛረብ። ኣብ ካልእ ክፋላት መፅሓፍ ቅዱስ፡ ብዛዕባ እቲ እዞም መራሕቲ ኣብ ቤተ ክርስቲያን ዝገብርዎ ስራሕ ንኣምላኽ ንመሃር (1ጢሞ 3፡1−12ን ቲቶ 1፡5−9ን ኣንብብ)። እዞም ዝተፈላለዩ ስራሓት እዚኦም መሪሕነት ካብ መጀመርታ ንቤተ ክርስቲያን ኣምላኽ ኣገዳሲ ምንባሩ ክንርዳእ ይሕግዙና።

ጳውሎስ ንጢሞቴዎስን ኤጳፍራስን ንኻልኦት ክርስትያናትን መራሕቲ ናይቲ ከባቢ ኣብያተ ክርስቲያናት ኪዀኑ ኣሰልጢንዎም እዩ። ጳውሎስ መራሕቲ ምስልጣን ኣዝዩ ኣገዳሲ ዕዮ ምዃኑ ምሂሩ ነይሩ። እዞም መራሕቲ እዚኣቶም ንጳውሎስ ኣብ ከተማታት ብስራት ንኸካፍል ሓጊዞሞ እዮም። ጳውሎስ ብስራት ንምክፋልን ንመሪሕነት ቤተ ክርስቲያንን መደብ ነበሮ።

እቶም ናይ ሻብዓይ መዓልቲ ኣድቪንቲስት ፈለምቲ( pioneers) እውን ነዚ ውጥን እዚ ተኸቲሎም እዮም። ጳውሎስ ነተን ኣብ ፊልጲን ቆሎሴን ዝነበራ ኣብያተ ክርስቲያናት ቅድሚ ምፅሓፉ ቅድሚ ነዊሕ እዋን፡ ኣብ እየሩሳሌም ዝነበረት ቤተ ክርስቲያን እውን ነዚ መደብ እዚ ተኸቲላቶ እያ (ግብ ሃዋ 6፡1−6ን ግብ ሃዋ 11፡30ን ኣንብብ)። ቤተ ክርስቲያን እየሩሳሌም “ካልኦት ኣብያተ ክርስቲያናት ዝኽተልኦ መርኣያ መሪሕነት እያ ነይራ።””⎯Ellen G. White, The Acts of the Apostles, page 91, adapted.