---
title:  ተወሳኪ ሓሳባት
date:   02/01/2026
---

"እግዚኣብሄር ክትድሕን እዩ መሪፅካ። እግዚኣብሄር ክቕድሰካ እዩ ዝደሊ። ኣብ ሓቂ መፅሓፍ ቅዱስ ዘለካ እምነት ቅዱስ ክገብረካ እዩ። ስለዚ ፅናዕ . . . ንኣምላኽ እንተ ተኣዚዝካ ሰባት ስለ እምነትካ ከጥቅዑኻ እዮም። ሓደ ሰብ ክጎድኣካ ከሎ ኣይትሕረቕ። መሊስካ ኣይትጉድኣዮም። ኣብ እየሱስ ፀኒዕካ ጽናሕ። ዝኾነ ሰብ ብዛዕባኻ እንታይ ከም ዝብል ኣይትጨነቕ። ነቲ ክገብርዎ ዝደልዩ ካብ ምግባር ክትዓግቶም ኣይትፈትን። ስራሕካ ልብኻ ካብ ኩሉ ትምክሕቲ ባዶ ምግባር እዩ። ስራሕካ ብኹሉ ሓይልኻን ፅዓትካን ዕየ። ተስፋ ኣይትቑረጽ። ኣብ ጎይታ ተወከል። ስራሕካ ክሳብ ክንደይ ኣገዳሲ እዩ? ኣብዛ ህይወት እዚኣ መልሲ ናይዛ ሕቶ ፈጺምካ ዘይክትፈልጥ ትኽእል ኢኻ። ኣብዚ ሕጂ እዋን ግን ህይወትካ ክንደይ ዋጋ ከም ዘለዎ ክትፈልጥ ትኽእል ኢኻ: ኣምላኽ ንወዱ ከድሕነካ ሃቦ። እዚ ድማ ኣዝዩ ክቡር ምዃንካ እዩ ዘርእየካ. . . .

"ኩሉ ሓቀኛ ክርስትያን ከቢድ ግዜ ክሳቐ እዩ። ሰይጣን ብልብኻ ከም እየሱስ ንኸይትኸውን ክዓግተካ ክፍትን እዩ። ግናኸ ናብ መስቀል ተመልከት። ናብ መስቀል ምስ ጠመትና ክንዕወት ኢና። እየሱስ እዚ መብጽዓ ይህበና፡ ኣይክሐድገካን ዕሽሽውን ከቶ ኣይብለካን እዩ፡ ኢሉ እዩ እሞ’ [እብራውያን 13፡5]። ከምኡ’ውን ‘ኩሉ ግዜ ምሳኻ ከም ዝኾንኩ ርግጸኛ ክትከውን ትኽእል ኢኻ። ክሳብ መወዳእታ ግዜ ምሳኻ ክኸውን እየ።’ [ማቴ 28፡20፡ ቀሊል]።”⎯Ellen G. White, in The Youth’s Instructor, November 9, 1899, adapted.

**መመያየጢ ሕቶታት:**

`ጳውሎስ ብዙሕ ግዜ ኣብ ቤት ማእሰርቲ ኣትዩ እዩ። ዝኾነ በደል ኣይገበረን። ካልኦት ሰባት ፍትሓውያን ኣብ ዘይኮኑልካ ወይ’ውን ንዓኻ ጨካናት ክኾኑ ከለዉ እንታይ ይስምዓካ? ኣብዚ ጽንኩር እዋን እዚ እንታይ መብጽዓታት መጽሓፍ ቅዱስ ይሕግዘካ?`

`ተርቱልያን ኣብታ ቀዳመይቲ ክርስትያናዊት ቤተ ክርስቲያን መራሒ እዩ ነይሩ። ሮማውያን ንክርስትያናት ክጎድኡን ክቐትሉን ከለዉ ተርቱልያን “ብዝቐተልኩምና መጠን ንበዝሕ ደምና ዘርኢ እዩ።” ማዕረ ማዕሪኡ ኣብ ልዕሊ ክርስትያናት ዝፍጸም መጥቃዕቲ ንቤተ ክርስቲያን ስርሓ ክትሰርሕ ኣጸጋሚ ገይርዋ፣ ሽዑን ሕጂን። ነቶም ብሰንኪ እምነቶም መጥቃዕቲ ዝበጽሖም ክርስትያናት ንምድጋፍ እንታይ ክንገብር ንኽእል?`

`ጳውሎስ ክሳዕ ክንደይ ከም እተሳቐየ እሞ ሕሰብ። ሕጂ ነዚ ሰሙን ዝኸውን ዝፅናዕ ጥቕሲ ኣንብብ። “ኩሉ ግዜ ሕጉሳት ኩኑ” (ፊልጲ 4፡4፡ ቀሊል) እንታይ ማለት እዩ? ከመይ ጌርና ኢና ከምኡ ንገብር? እተፍቅሮ ሰብ እንተ ሓሚሙ ወይ እንተ ሞይቱኸ፧ ወይስ ስራሕካ ትስእን? ወይስ ኣብ ዘስካሕክሕ ቃንዛ ኢኻ ዘለኻ? ከም ክርስትያናት መጠን፡ ወትሩ ሕጉሳት ክንከውን እንታይ ምኽንያት ኣሎና?`