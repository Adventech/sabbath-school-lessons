---
title:  ብሓባር ምንባር
date:   14/03/2026
---

### ናይዚ ሰሙን ፅንዓት ዝንበቡ
ቆሎሴ 3:18, 19; ምሳሌ 22:6, 15; ቆሎሴ 3:22–25; ቆሎሴ 4:2−4.

> <p>ዝፅናዕ ጥቕሲ</p>
> “ንነፍሲ ወከፍ ከም ዚግባእ ከመይ ጌርኩም ክትመልሱ ምእንቲ ኽትፈልጡ፡ ዘረባኹም ብጨው እተቓመመ ዅሉ ሳዕ ብጸጋ ይኹን።” (ቆሎሴ 4:6)።

ሰባት ብሓባርን ብቕርበት ክነብሩን ክሰርሑን እንከለዉ፡ ኣብ ንሓድሕዶም ፀገም ከጋጥም ይኽእል እዩ። ሓደሓደ ግዜ ክከራኸሩ ወይ ዘይክሰማምዑ ይኽእሉ እዮም። ስለዚ፡ ኩሉ እቲ ኣብ ዝምድና/ምቅርራብ ዘሎ ሰብ ንኽሰማማዕ ዝከኣሎ ክገብር ኣዝዩ ኣገዳሲ እዩ።

እቲ ዝያዳ ጥቡቕ ርክብና/ዝምድናና ምስ ኣባላት ስድራ ቤትና እዩ። ቤትና ሓደሓደ ግዜ “ጉዳይ ስድራ” ተባሂሉ ይፅዋዕ እዩ። እዚ ዝኾነሉ ምኽንያት ድማ ኣብ መንጎ ምምራሕ ጉዳይ ገዛን ጉዳይ ስራሕን ብዙሕ ዘመሳስሎ ነገራት ስለዘሎ እዩ። ኣባላት ስድራቤት ብዛዕባ እምነትን ትልምን ክሰማምዑ ይግባእ። ኩሉ ሰብ ኣብ ንሓድሕዱ ክሰማማዕ ኣለዎ። ኩሎም ኣባላት ስድራቤት እታ ገዛ ዕዉትን ናይ ሓጎስ ቦታን ንኽትከውን እጃሞም ከበርክቱ ይግባእ። ቤተ ክርስቲያንከ? ቤተ ክርስቲያን ዓባይ ስድራቤት እያ። ስለዚ፡ ኣብ ቤተ ክርስቲያን እውን፡ ንዓወትን ሓጐስን ዝምልከት ኣገዳሲ ሕግታት ክንክተል ይግባእ።

ጳውሎስ ኣብታ ናይዚ ሰሙን እትፅናዕ ጥቕስና፡ ክርስትያናዊት ስድራቤት ብኸመይ ብዝበለፀ ስራሕ ከም እትሰርሕ ገለ ኣገደስቲ ሕግታት ሂቡና ኣሎ። ቤት ክርስትያናት ንሕግታት መፅሓፍ ቅዱስ ክትክተል ኣለዋ። ርግፅ እዩ እቲ ክርስትያናዊ ቤት ካብቲ ብግዜ ጳውሎስ ዝነበረ ሮማዊ ቤት እተፈልየ ኪኸውን ኣለዎ። ጳውሎስ ኣብ ውሽጢ ቤት ይኹን ኣብ ወፃኢ ኣብ ዝህልወና ርክብ ዚሕግዘና ካልእ ኣገዳሲ ሕግታት መፅሓፍ ቅዱስ እውን ሂቡ እዩ።