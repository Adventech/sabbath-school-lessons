---
title:  ከመይ ከም እትነብር ተጠንቀቕ
date:   19/03/2026
---

ከም ክርስትያናት መጠን፡ ክንፈልጦ ዝግብኣና ኣገዳሲ ሓቂ መፅሓፍ ቅዱስ እንታይ እዩ? እየሱስ ክርስቶስ ምእንቲ ሓጢኣትና ከም ዝሞተ እዩ። ኣንፃር ሓጢኣት ክንዕወት እውን ሓይሊ ዝህበና ንሱ እዩ። ብእየሱስ ምስ እንኣምን ናይ ዘልኣለም ህይወት ክንረክብ ኢና። ነዚ ናይ መፅሓፍ ቅዱስ ሓቂ ብገዛእ ርእስና ክንመሃሮ ኣይምኽኣልናን። ኣምላኽ ብዛዕባኡ ክነግረና ኣድለየ። እግዚኣብሄር ነዚ ሓቂ እዚ ኣብ ቃል ኣምላኽ ማለት መፅሓፍ ቅዱስን ኣብ ወዱ እየሱስን ኣርእዩና እዩ።

ብዛዕባ ሓቅን ፍልጠትን ጥበብን ብዙሕ እንፈልጥ ኣምላኽ ነዚ ነገራት እዚ ኣብ ቃሉ መፅሓፍ ቅዱስ ስለ ዘርኣየና እዩ። ኣምላኽ ብዙሕ ፍልጠትን ጥበብን ይህበና እዩ። እግዚኣብሄር ህይወትና በዚ ፍልጠትን ጥበብን ከም ዝተመላእና ከርኢ ይደሊ።

`ቈሎሴ 4:5, 6 ኣንብብ እሞ ነዞም ዝስዕቡ ሕቶታት መልሱ። ጳውሎስ ኣብ ከይ ዝበለ እዋናት እዩ ጥበበኛታት ክንከውን ክንጥንቀቕ ኣለና ዝብል? ስለምንታይ ከምኡ ዝኸውን ይመስለካ?`

ንምዝራቡ ዘሕዝን ኮይኑ ከም ክርስትያን ሓደሓደ ግዜ ከምዝቲ ዝድለ ክርስትያን ኮይንና ኣይንርከብን ኢና! ጳውሎስ፡ እስራኤል ካልኦት ሰባት ብሰንኪ እቲ ዘስካሕክሕ ባህርያቶም ንኣምላኽ ከም ዝፀርፉ ይዛረብ: “ከምቲ፡ ብሰርኹም ስም ኣምላኽ ኣብ ማእከል ኣህዛብ ይጽረፍ እዩ፡ ዚብል ተጽሒፉ ዘሎ“(ሮሜ 2:24) ኣካይዳና ኣዝዩ ኣገዳሲ እዩ። ስለዚ፡ ንኹሉ ሰብ ብእየሱስ ንዘይኣምኑ ሰባት እውን ሕያውነት ክነርኢ ይግባእ (ቲቶ 2፡5ን 2 ጴጥ 2፡2ን ኣንብብ)። ክርስትያናዊ ስድራ ሰባት ንእየሱስ ኣባና ንኺርእይዎ ኪሕግዞም ይኽእል እዩ። ከምኡ’ውን ሰባት ከሕርቑና እንከለዉ ዓቕልን ትዕግስትን ክነርኢ ኣለና። ሽዑ እምነትና ናይ ሓቂ ምዃና ክርእዩ እዮም።

ኣብ ቆሎሴ 4፡6 ጳውሎስ ብዛዕባ እተን እንብሎ ቃላት ይዛረብ: “ንነፍሲ ወከፍ ከም ዚግባእ ከመይ ጌርኩም ክትመልሱ ምእንቲ ኽትፈልጡ፡ ዘረባኹም ብጨው እተቓመመ ዅሉ ሳዕ ብጸጋ ይኹን።” (ቆሎሴ4:6)። ጳውሎስ ኣብዛ ጥቕሲ ብዛዕባ ቃላትና ዝሃበና ምኽሪ ሰለስተ ክፋላት ኣለዎ። ቀዳማይ፡ ቃላትና ካብ ፅቡቕ ወይ ሕያውነት ንላዕሊ ክኸውን ኣለዎ። ቃላትና ብፍቕሪ ኣምላኽ ዝተመልአ ክኸውን ኣለዎ። ካልኣይ፡ ንሰባት ዝሕግዙ ነገራት ክንዛረብ ይግባእ። ሳልሳይ፡ እንታይ ክንብል ከም ዘለና ንምፍላጥ ሓገዝ መንፈስ ቅዱስ የድልየና። ኣብ ትኽክለኛ ግዜ እንዛረቦ ቅኑዕ ቃላት ክህበና ዝኽእል መንፈስ ቅዱስ ጥራይ እዩ። መንፈስ ቅዱስ እውን ኣእምሮን ልብን ሰባት ነቲ ከነካፍሎም ዝግበኣና መልእኽቲ ንኽሰምዑ ድሉዋት ክኾኑ ይሕግዝ።

`ብዛዕባ ቃላትካን ተግባራትካን ሕሰብ። ብዛዕባ ኣብ እየሱስ ዘለካ እምነት ንኻልኦት ሰባት እንታይ መልእኽቲ የመሓላልፉ?`