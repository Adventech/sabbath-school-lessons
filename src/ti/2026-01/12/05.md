---
title:  ንሓድሕድና ምፅላይ
date:   18/03/2026
---

`ቆሎሴ 4፡2−4 ኣንብብ። እዘን ጥቕስታት እዚኣተን እንታይ ኣገዳሲ ሕግታት ፀሎት እየን ዝምህራና? ጳውሎስ ሰባት ክፅልዩሉ ዚሓትት እንታይ እዩ?`

ገለ ካብቲ ንሓደ ሓገዝ ዘድልዮ ሰብ ክንብሎ እንኽእል ኣገደስቲ ቃላት “ምእንታኻ እየ ዝፅሊ ዘለኹ።” ፀሎት እንዘራረበሉን እንራኸበሉን መገዲ መንግስተ ሰማይ እዩ። “ሓደ ክፋል ትልሚ እግዚኣብሄር ነቶም እንልምኖም ነገራት ክህበና እዩ። እግዚኣብሄር ንናይ እምነት ፀሎትና እዩ መልሲ ዝህበና። እግዚኣብሄር ስለ ዝሓተትናዮ ክህበና እዩ። እንተዘይለሚንናዮ እዚ ነገራት ኣይንረኽቦን ኢና።”—Ellen G. White, The Great Controversy, page 525, adapted.

ጳውሎስ ብዛዕባ ፀሎት ክዛረብ ዝጥቀመለን ቃላት ኣስተብህል: “ኣዘውትሩ” “ንቕሑ” ተጠንቀቕ” ከምኡ’ውን “ንኣምላኽ ምምስጋን ዘክር” (ቆሎሴ 4፡2) ዝብላ ቃላት እየን። እዚ ቃላት እዚ ፀሎት ጳውሎስ ናይ እምነት ፀሎት ምንባሩ ይነግሩና (ቆሎሴ 4፡2)። ኣብ ካልእ ቦታ ጳውሎስ “ኩሉ ግዜ” ክንፅሊ (ኤፌ 6፡18) ከምኡ’ውን “ከየባተኽኩም ጸልዩ።” (1 ተሰ 5፡17) ይብለና። ከምኡ’ውን “መንፈስ ድማ ከምኡ ድኻምና ይድግፎ እዩ። ከመይ ጌርና ኽንጽሊ ኸም ዚግብኣና፡ ኣይንፈልጥን ኢና፡ ስለዚ እቲ መንፈስ ባዕሉ እዩ ብዘይንገር እህህታ ዚልምነልና።” (ሮሜ 8፡26)።

`ደጊምካ ቈሎሴ 4፡3 ኣንብብ። ኣብዛ ጥቕሲ እዚኣ ጳውሎስ ምዝራቡ ኸም “ዚግብኣኒ ምእንቲ ኽገልጾ፡ ኣምላኽ ነቲ ቓሉ ደገ ኪኸፍተልና ምእንታና ድማ ጸልዩ።” ይብል። ኣምላኽ እምነትካ ንምክፋል ከመይ ዝበለ “ደገ” ክኸፍተልካ ይመስለካ?`

ጳውሎስ ብዛዕባ ዝዛረቦ ቅኑዕ ቃላት ፀለዩ እዩ። ሓደሓደ ግዜ፡ መልእኽትታት ጳውሎስ ከነንብብ ከለና፡ ጳውሎስ እንታይ ክብል ከም ዘለዎ ከም ዘይተጠራጠረ ወይ ከም ዘይተጨነቐ ክንሓስብ ንኽእል ኢና። ኣብዚ ግን ኩሉ ሰብ ምእንቲ ክርድኦ ብዛዕባ እየሱስ ብስራት ክሰብኽ ዝሕግዞ ፀሎት ይሓትት (ቆሎሴ 4፡4)። ጳውሎስ ነቶም ኣብ መንግስቲ ሮሜ ዝነበሩ ኣዝዮም ሓያላት መራሕቲ፡ ከምኡውን ንኣባላት ቤት ንጉስ መልእኽቲ ምስባኽ ኣዝዩ ኣገዳሲ ምዃኑ ተረዲኡ እዩ።

“ንፀሎት ኩሉ ግዜ ምንብርካኽ ኣየድልየናን እዩ። በይንኻ ኣብ ዘለኻሉ እዋን፡ ብእግሪ ኣብ እትኸደሉ እዋን፡ ከምኡ’ውን መዓልታዊ ዕዮኻን ስራሕካን ኣብ ምፍፃም ኣብ እትፅመደሉ እዋን ምስ መድሓኒኻ ናይ ምዝርራብ ልምዲ ይሃልኻ። ሓገዝ ንምርካብ ብልብኻ ፀሎት ግበር። ኩሉ ግዜ ከምዚ ጌርካ ፀሊ። ንሓይልን ፍልጠትን ክትቅበል ፀሊ። ነፍሲ ወከፍ ትንፋስ ፀሎት ይኹን።”—Ellen G. White, The Ministry of Healing, pages 510, 511, adapted.