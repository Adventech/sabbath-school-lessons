---
title:  ወለድን ውሉድን
date:   16/03/2026
---

ቈልዑ ኣገዳሲ ክፋል ስድራ ቤት እዮም። ቆልዑ ወለዶም ከም ዘፍቅርዎም ክፈልጡ ኣለዎም። ወለዲ ንውሉዶም ኣምላኽ ከም ዘፍቅሮም ክምህርዎም ኣለዎም። እግዚኣብሄር ቆልዑ ዜጋታት መንግስተ ሰማይ ክኾኑ ይደሊ እዩ። ኣምልኾ ስድራ ቤት ኣገዳሲ እዩ። ስድራቤታት መዓልታዊ፡ ንግሆን ምሸትን ብሓባር ከምልኹ ይግባእ። ህጻናት ገና ብንኡስ ዕድሚኦም ኣብ ፅሬት ገዛ ክሕግዙን ካልእ ዕዮ ገዛ ክሰርሑን ክምሃሩ ይግባእ። ብዓቢኡ ድማ ቈልዑ ትእዛዝ ጳውሎስ ክእዘዙ ይግባእ: “ኣቱም ውሉድ፡ እዚ ኣብ ጐይታ ባህ ዜብል እዩ እሞ፡ ንወለድኹም ብዅሉ ተኣዘዝዎም።” (ቆሎሴ 3:20)።

**እዘን ዝስዕባ ጥቕስታት ኣንብብ። እዘን ጥቕስታት እዚኣተን ብዛዕባ ምዕባይ ወይ ምስልጣን ደቅና እንታይ ኣገዳሲ ሕግታት መፅሓፍ ቅዱስ ይምህራና?**

`ምሳሌ 22:6, 15`

`ማቴ 19:14`

`ዘዳ 6:6, 7`

`ምሳሌ 1:8, 9`

ወለዲ ንደቆም ከመይ ጌሮም ከም ዝነብሩ ከርእይዎም ኣለዎም። ንደቆም እውን ናይ መፅሓፍ ቅዱስ ሓቂ ኪምህርዎም ይግባእ። ወለዲ ንደቆም ንጐይታ ክስዕቡ ምስ ዝምህርዎም፡ ቆልዑ ንቤተሰብን ንቤተክርስትያንን ንማሕበረሰብን በረኸት ክኾኑ እዮም። ጳውሎስ ወለዲ ብሕርቃን ከይምህሩን ከይቀፅዑን የጠንቅቕ። “ኣቱም ኣቦታት፡ ሕሊናኦም ከይዓርብ፡ ነቶም ውሉድኩም ኣይተዀርይዎም።” (ቆሎሴ 3:21)። ስለዚ፡ ወለዲ ንደቆም ክምህርዎምን ክቐፅዕዎምን ከለዉ ፈቃራት ክኾኑ ኣለዎም። ኣቦ ካብ ኣደ ንላዕሊ ኣብ ዕዉት መንፈሳዊ ህይወት እቶም ቆልዑ ዓቢ ተራ ኣለዎ።

መፅናዕትታት ከም ዝሕብርዎ ክልቲኦም ወለዲ ናብ ቤተክርስትያን ክኸዱ ከለዉ፡ እቶም ቆልዑ እውን ምስ ዓበዩ ናብ ቤተክርስትያን ምኻዶም ይቕፅሉ። እቲ ኣቦ ሰሙናዊ ናብ ቤተ ክርስቲያን እንተኸይዱ እቶም ቆልዑ ምስ ዓበዩ ኣብ ቤተ ክርስቲያን ክፀንሑ እዮም። ስለዚ፡ ኣቦታት ኣብ ስድራ ቤቶም ፅኑዓት መንፈሳውያን መራሕቲ ንምዃን ዝከኣሎም ክገብሩ ይግባእ።