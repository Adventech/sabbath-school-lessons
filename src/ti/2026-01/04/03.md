---
title:  ሰላምን ስኒትን ኣብታ ቤተ ክርስትያን
date:   19/01/2026
---

እቶም መራሕቲ ሃይማኖት ባህርያትን ተግባራትን ኣገዳሲ ምዃኑ ይምህሩ ነበሩ። እየሱስ ግና ቅኑዕ ባህሪ ንሰብ ንፁህን ጉድለት ኣልባ ከም ዘይገብሮ ገሊፁ እዩ። ሕማቕ ነገራት ካብ ልብን ኣብ ኣእምሮን እዩ ዝጅምር። እዚ ትምህርቲ እዚ ኣብቲ ብዛዕባ እየሱስን እቲ ሃብታም መንእሰይን ዝገልፅ ዛንታ ንርእዮ። እቲ ሃብታም መንእሰይ ንእየሱስ ምሉእ ህይወቱ ሕጊ ከም ዝሓለወ ነገሮ። ስለዚ: እየሱስ ነቲ ሃብታም መንእሰይ ኣብ ልቡ እንታይ ከም ዘሎ ንኼርእዮ ፈተና ሃቦ። እየሱስ ነቲ ሃብታም መንእሰይ ኩሉ ዘለዎ ሸይጡ ነቲ ገንዘብ ንድኻታት ክህቦን ክስዕቦን ሓተቶ። እየሱስ ወሲኹ እውን “ካብ ልቢ ኽፉእ ሓሳብ፥ ቅትለት፥ ዝሙት፥ ምንዝር፥ ስርቂ፥ ምስክር ሓሶት፥ ፀርፊ ይወእ$” በለ(ማቴ 15፡19)።

`ኣብ ቤተ ክርስቲያን ሰላምን ስኒትን ክህሉ እንታይ ክንገብር ኣሎና? መልሲ ንምርካብ ፊልጲ 2:3, 4 ኣንብብ።`

ምኽሪ ጳውሎስ ንልብና ካብ ኩሉ ትዕቢት ባዶ ምግባር ዘጠቓልል እዩ። ካብ ካልኦት ሰባት ንላዕሊ ኣገደስቲ ከም ዝኾንና ክንሓስብ የብልናን። ንሕና’ውን ብዛዕባ ድሌታት ካልኦት ሰባት እምበር ብዛዕባ ድሌታትና ጥራይ ክንግደስ የብልናን። ካብ ምግባር ምዝራብ ይቐልል ሓቂዶ? ነዞም ኣገደስቲ ሕግታት እንተተኸቲልናዮም ግን ንኹሉ ዝምድናታትና ንምምሕያሽ ክሕግዙና እዮም። ምድማፅ እውን ክንመሃር ኣሎና። መብዛሕትኡ ግዜ፡ ኣብ ዕላላትና፡ ንዅሉ እቲ ዘረባ ክንብሕቶ ንደሊ ኢና። እቲ ካልእ ሰብ እንታይ ይብል ከም ዘሎ ንምርዳእ ግን መጀመርታ ክነዳምፅ ኣለና። ነቲ ናትካ ጉዳይ ክርድኦ ቅምዲ ምፅባይካ ክትርድኦ ፈትን። ቅድም እንተ ሰሚዕና ካብ ብዙሕ ባእስን ዘይምርድዳእን ክነወግድ ኢና። ኩሉ ግዜ ከይንሰማማዕ ንኽእልኢና። ቅድም ነቲ ካልእ ሰብ ክንሰምዕን ክንርድኦን ምስ እንፍትን ግን ኣብ ዝምድናታትናን ኣብ ቤተ ክርስቲያንናን ጥዑይ ርክብን ምትእምማንን ክንሃንጽ ንኽእል ኢና።

ጳውሎስ ብዛዕባ እቲ ካብ መንፈስ ቅዱስ ዝመፅእ ስኒት ይዛረብ (ኤፌ 4፡3)። እዚ ስኒት እዚ ዘሕብረና ሰላም ከም ዝህልወና እዩ ዝገብር (ኤፌ 4፡3)። ኣብ ቤተ ክርስቲያን ንበኣስ እንተ ዄንና መንፈስ ቅዱስ ንባእስና ክንሓድግ ክሕግዘና ይኽእል እዩ። ሰላም ከምፅኣልና ይኽእል እዩ። ጳውሎስ ብዛዕባ እየሱስን ትምህርቲ እምነትናን ክንሰማማዕ ከምዘድልየና ይዛረብ (ኤፌ 4፡13)። ንእየሱስን ትምህርቱን ምስ እንፈልጥ፡ ብዛዕባ ሓቂ መፅሓፍ ቅዱስ ተመሳሳሊ ርድኢት ክህልወና እዩ። እዚ ርድኢት ምስ ዝህልወና ሽዑ ቤተ ክርስቲያን ክትሓብር እያ።