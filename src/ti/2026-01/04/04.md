---
title:  ምቁፅፃር ኣእምሮ
date:   20/01/2026
---

ኣብ መላእ ዓለም ዝርከባ ብዙሓት ኩባንያታት ኮምፒዩተራት ምስ ሓንጎል ወዲ ሰብ ከራኽባ ይፅዕራ ኣለዋ። ሳይንቲስትታት ነተን ኮምፒዩተራት ተጠቒሞም ኣተሓሳስብና ክቕየር ይትስፈዉ ኣለዉ። ገለ ካብዞም ምህዞታት እዚኦም ሰባት ንሕማም ንምቁፅፃር ከም ዝሕግዙ ቃል ይኣትዉ። ብርግፅ እዚ ፅቡቕ ሓሳብ እዩ፡ ሓቂዶ? ግን ብዛዕባ እዚ ኩሉ እኩይ መገድታት እዘን ኮምፒዩተራት ንኣእምሮ ወዲ ሰብ ንምቁፅፃር ክጥቀማሉ ከም ዝኽእላ እሞ ሕሰብ።

ብብዙሕ መዳይ ኣእምሮና ከም ኮምፒተር እዩ ዝሰርሕ፡ ብዝበለፀ መገዲ። መዓልታዊ ሓድሽ ሓበሬታን ፍልጠትን ሓሳባትን ናብ ኣእምሮና ይኣቱ። እዚ ሓበሬታ እዚ ንኣተሓሳስባናን ኣካይዳናን ክቕይር ይኽእል እዩ። ብዙሕ ቴሌቪዥን ክንርኢ ከለና፡ ሰባት ዝትግብሩሉን ዝሓስቡሉን ኣገባብ ንርኢ። ነዊሕ ከይፀናሕና፡ ከምቲ ተዋሳእቲ ዝገብርዎ ክንሓስብን ክንመላለስን ንጅምር። ብገለ መልክዑ ሓሳባቶም ኣብ ሓንጎልና “ተተኺሉ” ዘሎ እዩ ዝመስል!

እየሱስ መንፈስ ቅዱስ ንኣእምሮና ክቆፃፀሮ ክንፈቅድ እዩ ዝደሊ (ሮሜ 8፡6)። መንፈስ ቅዱስ ክቆፃፀረና ክንፈቅድ ንኽእል ኢና። ወይ ድማ ናይ ሰብ ሓሳባት ክቆፃፀረና ክንፈቅድ ንኽእል ኢና (1ቆሮ 2፡11, 12)። መን እዩ መምህርና? እንታይ ኢና ንመሃር ዘለና?

`“ከም ክርስቶስ እየሱስ ምሕሳብን ምግባርን” (ፊልጲ 2፡5) እንታይ ማለት እዩ?`

ኣብ መወዳእታ፡ እንታይ ክንሓስብ ከም ዘለና ክንውስን ንኽእል ኢና። ልብና ክንቅይር ግና ኣይንኽእልን ኢና። ኣምላኽ ጥራይ እዩ ክቕይረና ዝኽእል። መንፈስ ቅዱስ ምስቲ ኣብ ልብና “መጥባሕቲ” ክገብር ዘለዎ ሓኪም ሓደ እዩ። መፅሓፍ ቅዱስ፡ መንፈስ ቅዱስ ንውሽጢ ልብና ክንርኢ ዝሕግዘና ሓያል መሳርሒ እዩ፡ “ቃል ኣምላኽ ህያውን ዝሰርሕን እዩ፤ ነፍስን መንፈስን፥ መገጣጠምን ኣንጉዕን ክሳዕ ዝፈላሊ ዝቖርፅ፥ ካብ ክልተ ዝኣፉ ሰይፊ ዝበልሕ እዩ$ ኣብ ልቢ ዝተሰወረ ሓሳብን ድልየትንውን፥ ፈልዩ ዝምርምር እዩ$” (እብ 4፡12)። ብዘይ ሓገዝ መንፈስ ቅዱስ ብሓቂ መን ምዃንና ክንፈልጥ ኣይንኽእልን ኢና። ልብና የታልለና እዩ (ኤር 17፡9)። እታ “ሓሶት ወይ ተንኮል” እትብል ናይ እብራይስጢ ቓል “aqov” እትብል እያ። እዛ ቃል እዚኣ ክንዕንቀፍን ክንወድቕን ዝገብረና ጎርባጥ መሬት ማለት እዩ። መፅሓፍ ቅዱስ ነዛ ቃል እዚኣ ንገዛእ ሓሳብና ክንኣምኖ ከም ዘይንኽእል ንምርዳእ ይጥቀመሉ። ቅድም ልብናን ኣእምሮናን ክቕየር ኣለዎ። ሽዑ “እቲ ሰናይን ዘሐጉስን ፍፁምን ዝኾነ ፍቓድ እግዚኣብሄር እንታይ ምዃኑ“ ክትፈልጥ ኢኻ (ሮሜ 12፡2)።