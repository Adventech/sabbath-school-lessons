---
title:  መንፈስ ስኒትን፡ ትዕቢት ዘይብሉ ልብን
date:   17/01/2026
---

### ናይዚ ሰሙን ፅንዓት ዝንበቡ
ፊሊጲ 2:1−3; ፊሊጲ 2:3, 4; ፊሊጲ 2:5; ፊሊጲ 2:5−8; ሮሜ 8:3።

> <p>ዝፅናዕ ጥቕሲ</p>
> “ብሓንቲ ሓሳብ ብምዃንኩም፡ ብሓንቲ ፍቕሪ ብምህላውኩም፡ ብሓንቲ ነፍሲ ዄንኩም ሓደ ብምሕሳብኩም ሓጐሰይ መልኡ።”(ፊሊጲ 2:2)።

ሓድነት ምስ ዝህልወና ኢና እንሕይል። ከም ቤተ ክርስቲያን ሓደ ክንከውን ከምዘለና ንፈልጥ ኢና። ምፍላጥ ምስ ምግባር ግን ሓደ ኣይኮነን። ሓደ ክንከውን ኣዚና ክንፅዕር ንኽእል ኢና። ሓደ ሓደ ግዜ ንዕወት ኢና። ካልእ ግዜ ድማ ክንፈሽል ንኽእል። ጳውሎስ ንሰብ ፊልጲ ሓድነቶም ኣዝዩ ኣገዳሲ ምዃኑ ነጊርዎም እዩ። ስለዚ ድማ’ዩ ጳውሎስ ከምዚ ዝበለ። “ብሓንቲ ሓሳብ ብምዃንኩም፡ ብሓንቲ ፍቕሪ ብምህላውኩም፡ ብሓንቲ ነፍሲ ዄንኩም ሓደ ብምሕሳብኩም ሓጐሰይ መልኡ።” ፊሊጲ 2:2።

ጳውሎስ ብዛዕባ ሓድነት ዝሃቦ ትምህርቲ ካብ እየሱስ ዝመፀ እዩ። ብዛዕባ እዚ ኣርእስቲ ኣብ ኩሉ ቦታታት ሓድሽ ኪዳን ነንብብ ኢና። እቲ ናይ ዘይምርድዳእ መንፈስ ካበይ እዩ ተበጊሱ? ኣብ ልቢ ሓደ ኣብ ሰማይ ዝነበረ መልኣኽ እዩ ጀሚሩ። እቲ መልኣኽ ሉሲፈር እዩ ነይሩ (ኢሳ 14፡12−14)። ካልኦት መላእኽቲ ምስ ሉሲፈር ኣብቲ ኣንፃር ሕግን መንግስትን ኣምላኽ ዝገበሮ ቃልሲ ተፀንበሩ። ድሕሪኡ ድማ ኣብ ኤደን ኣዳምን ሄዋንን ምስቲ ሉሲፈር ኣንፃር ሕጊ ኣምላኽ ዝገበሮ ቃልሲ ተፀንበሩ (ዘፍጥረት 3፡1−6)።

ኣብዚ ሰሙን እዚ መፅሓፍ ቅዱስ ብዛዕባ ሰላምን ስኒትን ኣብ ቤተ ክርስቲያን እንታይ ከም ዝምህር ክንርኢ ኢና። ብዛዕባ እዚ ኣርእስቲ እዚ ካብ እየሱስ ክንመሃሮ እንኽእል ትምህርቲ እውን ክንርኢ ኢና።