---
title:  ተወሳኪ ሓሳባት
date:   23/01/2026
---

"ተማሃሮ እየሱስ ክንከውን ኣለና። ካብ መድሓኒና እንታይ ኢና እንመሃር? ንልብና ብትዕቢት ክመልእ ድዩ ዝምህሮ? ካብ ካልኦት ሰባት እንበልፅን እንሕሸን ምዃንና ዲና ክንመሃር? ፍፁም ኣይኮነን!! እየሱስ ብዝመሃረና መጠን ልብና ካብ ኩሉ ትዕቢት ባዶ ክንገብሮ ኢና። ክንፈልጦ ዝግባእ ኩሉ ከም እንፈልጥ ክንሓስብ የብልናን። እግዚኣብሄር ሜላን ክእለትን ሂቡና እዩ። ነዚ ክእለትን ሜላን ንዕኡ ንምጥቃም ዝበለፀ መገዲ እንታይ እዩ? እግዚኣብሄር ክቕይረናን ንዘለኣለም ዝነብር ኣካላት ክህበናን ከሎ፡ ኣብዛ ህይወት ዝተማሃርናዮ ፅቡቕ ነገራት ኣይንርስዖን ኢና። ነዚ ፍልጠት እዚ ምሳና ናብ ሰማይ ክንወስዶ ኢና። ኣብኡ ድማ ምስ እየሱስ ንዘለኣለም ክንነብር ኢና። ብዛዕባ እየሱስን ከም መድሓኒና ዝገብሮ ስርሑን ንዘልኣለም ከነፅንዕ ኢና።” ”⎯Ellen G. White, Manuscript 36, 1885, adapted.

**መመያየጢ ሕቶታት:**

`ብዛዕባ ፍቕሪ ኣምላኽ እንታይ ተማሂርካ፧ ፍቕሪ ኣምላኽ ናይ ሓቂ ምዃና ዘርኣየካ እንታይ ተመክሮ እዩ ነይሩካ? ኣብ ክፍሊ ብዛዕባ’ቲ ብዛዕባ ፍቕሪ ኣምላኽ ዝተማሃርካሉ ዝተፈላለየ መገድታት ተዛረብ።`

`እየሱስ “ኣብ ቅድሚ ኣምላኽ ዘለዎ ቦታ ሓዲጉ ንርእሱ ባዶ ገበረ፡ ከም ሰብ ተወሊዱ [ከም] ባርያ ኮነ” (ፊልጲ 2፡7, ICB) እንታይ ማለት እዩ? ምስ ሮሜ 8፡3 ኣነጻጽሮ። ኣብ ፊልጲ 2፡7 ምስ ሮሜ 8፡3 ተዘራረቡ። እዘን ጥቕስታት እዚኣተን ክልቲአን ብኸመይ ሓደ ዓይነት እየን? ብኸመይ እዮም እተፈላለዩ? ክልቲአን ጥቕስታት ብዛዕባ እየሱስ እንታይ እየን ዚምህራና?`

`ኣብዚ ሰሙን እዚ ብዛዕባ ኣድላይነት ሰላምን ስምምዕን ኣብ ቤተ ክርስቲያን ኣጽኒዕና። ቤተ ክርስቲያንካ ሰላምን ስምምዕን ከይህልዋ ዝዓግቱ እንታይ ጸገማት እዮም። ጳውሎስ ሽግር ምስ ኣጋጠመና ዚሕግዘና ሓያል ምኽሪ ይህበና፦ “በታ እትነብረላ መገዲ፡ ንርእስኻ ጥራይ ክትሕግዝ ኣይትፈትን። ኣይትዕበ [ኣብ ልብኻ ብትዕቢት ተመሊእካ]። ኣብ ክንድኡ [ግን]፡ ንኻልኦት ሰባት ኣኽብር። ንኻልኦት ሰባት ካብ ገዛእ ርእስኻ ንላዕሊ ኣገደስቲ ጌርካ ሕሰቦም” (ፊልጲ 2፡3፡ ቀሊል) እዚ ምኽሪ እዚ ከም ቤተ ክርስቲያን ሽግራትና ክንፈትሕ ብኸመይ ክሕግዘና ይኽእል?`