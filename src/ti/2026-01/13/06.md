---
title:  መልእኽቲ ላውዶቅያ
date:   26/03/2026
---

`ቆሎሴ 4፡16-18፤ ምስ ቆሎሴ 2፡1-3 ኣነፃፅር። ብዛዕባ መልእኽቲ እየሱስ ናብ ላውዶቅያ ኣብ ራእይ 3፡14–22 ሕሰብ። (ናይ ትማሊ መፅናዕቲ ኣንብብ።) ጳውሎስ ናብ ቤተ ክርስቲያን ቆሎሴ ዝፀሓፎ መልእኽቲ ንሰብ ላውዶቅያ’ውን ክንበብ ሓቲቱ እዩ። ምኽሪ ጳውሎስ ንኽልቲአን ኣብያተ ክርስቲያናት ኣገዳሲ ዝነበረ ስለምንታይ እዩ?`

ኣብ ታሪኽ ህዝቢ ኣምላኽ ተመሳሳሊ ፀገማት ብተደጋጋሚ እዩ ዘጋጥም። እቶም ነብያት ንእስራኤል ናይ ሓሶት ኣማልኽቲ ኸየምልኹ ኣጠንቂቖም እዮም። ነብያት ፍሉያት ልኡኻት ኣምላኽ እዮም ኔሮም። ነብያት ንእስራኤል ሓጢኣቶም ክናዘዙን ከይረፈደ ናይ ሓሶት ኣማልኽቶም ክሓድጉን ነገርዎም። ኢሳይያስ ነቶም ህዝቢ ንኣምላኽ ምሕረት ክልምኑ ነገሮም (ኢሳ 1፡21፡ ኢሳ 1፡16-20)። ክልቲኦም ዮሃንስ መጥምቕን (ማቴ 3፡2, 8-10) እየሱስን (ማቴ 4፡17፤ ማቴ 12፡33-37) ንእስራኤላውያን ሓጢኣት ሓዲጎም ንኣምላኽ ከገልግሉ ሓቲቶምዎም እዮም። ሰዓብቲ እየሱስ እውን ተመሳሳሊ መልእኽቲ ሰበኹ (ግብ ሃዋ 2፡38፣ ግብ ሃዋ 3፡19፣ ግብ ሃዋ 17፡30፣ 2 ቆሮ 7፡9, 10)።

`ነዘን ዝስዕባ ጥቕስታት ኣነፃፅረን፡ ኢሳ 60፡1–3 ምስ ራእይ 18፡1–4፤ ከምኡውን ኢሳ 62፡1-5 ምስ ራእይ 19፡7, 8። ኣብ መንጎ እቲ ኣብ ክልቲኡ መፃሕፍቲ ዘሎ መልእኽትታት እንታይ ዓይነት ነገራት ኣሎ?`

ኣምላኽ ሰማይን ምድርን ከራኽብ እዩ። ብሰንኪ እቲ ኣብ መንጎ ሰናይን ክፉእን ዝካየድ ዘሎ ዓለምለካዊ ውግእ ግና፡ እግዚኣብሄር ነዚ ስራሕ በበይኑ ክፍፅሞ ኣለዎ:

1. **መስቀል።** ኣብ ቀራንዮ ሰይጣን ቅዱሳን መላእኽቲ ዝስምዖም ዝነበረ ፍቕሪ ስኢኑ እዩ(ዮሃ 12፡31)።
2. **እየሱስ ኣብ ሰማይ ዝሰርሓልና ስራሕ።** እየሱስ ኣብ ሰማይ ሊቀ ካህንና ወይ ላዕለዋይ መራሒ ሃይማኖትና ኮይኑ እዩ ዝሰርሕ። እየሱስ ንሕና ሓገዝ ክንረክብ ኢሉ ናብ ኣምላኽ ይቕርብ። ብምኽንያት እየሱስ “ብየሱስ ክርስቶስኣብ ቅድሚኡ ባህ ዜብሉ ኣባኻትኩም እናገበረ ብሰናይ ግብሪ ዘበለ ዅሉ ፍቓድ ኽትገብሩ የብቅዕኩም።” (እብ 13፡21)።
3. **1000 ዓመት ኣብ ሰማይ።** ድሕሪ ካልኣይ ምፅኣት 1000 ዓመት ኣብ ሰማይ ከነሕልፍ ኢና። ኣብቲ ግዜ እቲ፡ እየሱስ ንዅሉ ሕቶታትና ብዛዕባ ዕዮ ኣምላኽ ከም ዳኛ ክምልሰልና እዩ። ሽዑ ሓጢኣትን ኩሎም ሓጥኣን ኣብ ቀላይ ዘልኣለማዊ ሓዊ ክጠፍኡ እዮም። እዚ ሓዊ እዚ ንብዘላ ምድሪ ክነፅህ እዩ (ራእይ 21፡8)።
4. **መወዳእታ ሓጢኣት።** ሓጢኣት ምስ ጠፍአ፡ ሽዑ ኣምላኽ ኣብ መወዳእታ ንሰማይን ምድርን ብሓባር ክፅንበሮም እዩ።