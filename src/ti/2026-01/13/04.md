---
title:  ብእየሱስ ምሉእን ርዱእን ኴንካ ደው ምባል
date:   24/03/2026
---

ህይወትን ዕዮን ጳውሎስ ንኣምላኽ ዕላማ ከም ዝነበሮ ኣርእዩ እዩ (ፊልጲ 3፡13, 14 ኣንብብ)። መተዓይይቲ ጳውሎስን ሰዓብቲ እየሱስን እውን እዚ ዕላማ እዚ ኔይርዎም እዩ። ኣብ ኩሉ ቦታታት መንግስቲ ሮምን ኣብ ካልእ ቦታታትን ብዛዕባ እየሱስ ብስራት ከካፍሉን ነዚ ዕዮ ብቕልጡፍ ክፍፅምዎን ትልሚ ነበሮም (ቆሎሴ 1፡23)።

ሎሚ እውን ንሕና ብተመሳሳሊ ፀዓትን ሓይልን እዩ ክንዓዮ ዘለና።

`ቈሎሴ 4፡12, 13 ኣንብብ። ኣብዘን ጥቕስታት እዚኣተን ብዛዕባ ከመይ ዝበለ ትልሚ ኢና እነንብብ? ጳውሎስ ነዚ ትልሚ እዚ ብኸመይ ፈፀሞ?`

ከምቲ ኣብ ዝሓለፈ ትምህርቲ ዝረኣናዮ፡ ኤጳፍራስ ብስራት ከካፍል ናብ ቈሎሴ ከይዱ ክኸውን ይኽእል እዩ። ናብተን ኣብ ቀረባ ዝነበራ ከተማታት ላውዶቅያን ሂራፖሊስን እውን ተጓዒዙ ክኸውን ይኽእል እዩ (1ይ ትምህርቲ ኣንብብ)። ኤጳፍራስ ብዛዕባ እተን ኣብዘን ከተማታት ንዝነበራ ኣብያተ ክርስቲያናት ዝሃቦ ሰላምታን ፀሎትን ብተስፋ መሊእወን እዩ። ጳውሎስ ነተን ኣብያተ ክርስትያናት፡ ኤጳፍራስ፡ “ኵሉ ሳዕ ብጸሎት ዚጋደለልኩም ዘሎ” (ቆሎሴ 4:12)ይብለን። ኤጳፍራስ እውን “ምሉኣትን ብዅሉ ፍቓድ ኣምላኽ ርዱኣትን ኴንኩም ደው ክትብሉ” ንእግዚኣብሂር ይልምን(ቆሎሴ 4፡12)። “እግዚኣብሄር ክትገብሮ ዝደልዮ ኩሉ ምሉእ ብምሉእ ክትርድእዎ ይጽሊ ኣሎ” (ቆሎሴ 4፡12, ቀሊል)። ነዚ ዝተፈላለየ ክፋላት ናይ’ዚ ፀሎት’ዚ ብዝያዳ ብጥንቃቐ ንመልከቶ።

**“ፅኑዓት”** ትርጉም ናይቲ ቃል ፀኒዕና ደው ምባል እምበር ኣብ እምነትና ተነቓነቕቲ ዘይምዃን ዘርኢ ኣይኮንኩን። ነዚ ክንገብር እንኽእል ሓቂ መፅሓፍ ቅዱስ ምስ እንፈልጥን ነቲ ብስራት ብዛዕባ እየሱስ ምስ እንኣምንን ጥራይ እዩ (ቆሎሴ 1፡23) ጳውሎስ ብዛዕባ ቃልሲ ኣንፃር ሰይጣንን ተንኮላቱን ክዛረብ ብዙሕ ግዜ “ደው” ዝብል ቃል ይጥቀም (ኤፌ 6፡11)። ናይ ኣምላኽ ኣፅዋር ክዳን ክንለብስ ኣለና። ሽዑ ኣንፃር ዲያብሎስን ሰራዊት እኩያት መላእኽቱን ኣትሪርና ደው ክንብል ክንክእል ኢና (ኤፌ 6፡10–18፤ ምስ 2ጢሞ 2፡19 ኣነፃፅር)።

**“ምሉኣትን ብዅሉ”** “ምሉኣት” ዝብል ቃል ቅድስቲ ፍቕሪ ኣምላኽ ማለት እዩ። እዚ ፍቕሪ እዚ ንእየሱስ ናብ መስቀል ልኢኹ ዘድሕነና እዩ (ማቴ 5፡44, 48)።

**“ርዱኣትን ኴንኩም”** “ምሉእ “ምሉእ ብምሉእ” ወይ “ምሉእ” እትብል ቃል ኣምላኽ ምሉእ ብምሉእ ክንፈልጦ ከም ዝደልየና እያ እተርእየና። ኣብርሃም እግዚኣብሄር መብፅዓታቱ ከም ዝሕሉ ምሉእ ብምሉእ ርግፀኛ እዩ ኔሩ (ሮሜ 4፡21)። ጳውሎስ ብስራት ምሉእ ብምሉእ ምእንቲ ክሰብኽ ጐይታ ንጳውሎስ ኣደልዲልዎ እዩ(2ጢሞ 4፡17)።

**“ፍቓድ ኣምላኽ”** “ኩሉ” ዝብል ቃል ጳውሎስን ኤጳፍራስን ንሰብ ቆሎሴ ብዛዕባ እቲ ኣምላኽ ንህይወቶም ዝሓንፅፆ ትልሚ ኩሉ ክፈልጡ ከም ዝደለዩ የርእየና። ሽዑ ንኣምላኽ ከኽብርዎን ብኹሉ መዳይ የሐጉስዎን ኔሮም (ቆሎሴ 1፡9,10)።