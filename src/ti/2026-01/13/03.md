---
title:  ኣብ ርክብካ ምፅናዕ
date:   23/03/2026
---

ሎሚ፡ ርክብ ንኽህልወና ዝሕግዘና ኢንተርነትን ቴለፎናትን ኮምፒዩተራትን ኣለና። ስለዚ፡ ጳውሎስ ንኣባላት ቤተ ክርስቲያን ኣካል ናይቲ ካብተን ኣብ ከባቢኦም ዝርከባ ኣብያተ ክርስቲያናት ዝዓበየ ነገር ምዃኖም ክስምዖም ብኸመይ ከም ዝሓገዞም ኣብ ኣእምሮና ክንሓስቦ ከፀግመና ይኽእል እዩ።

`ጳውሎስ ዓየይቲ ወንጌል ናብ ኣብያተ ክርስቲያናት ለኣኸ። እቶም ዓየይቲ ወንጌል ካብ ጳውሎስ ዝመፀ መልእኽቲ ሒዞም ይኸዱ ነበሩ። ድሕሪኡ ድማ ካብተን ኣብያተ ክርስቲያናት ናብ ጳውሎስ ዜና ይመልሱ ነበረ (ቆሎሴ 4፡7-9)። ጳውሎስ ንኣባላት ቤተ ክርስቲያን ኣብ ንሓድሕዶም ንኽራኸቡ ዘተባብዓሉ ካልእ እንታይ መገድታት ኣሎ? ጳውሎስ ከመይ ዝበለ ሰላምታ እዩ ሰዲዱ? እቶም ሰላምታታት‘ከ እንታይ መልእኽቲ ኔርዎም? መልሲ ንምርካብ ቈሎሴ 4:10, 11 ኣንብብ።`

ጳውሎስ በዚ ሰላምታታት እዚ ኣባላት ቤተ ክርስቲያን ኣብ ንሓድሕዶም ንኽራኸቡን ንኽተኣሳሰሩን እዩ ሓጊዝዎም። ጳውሎስ ብዛዕባ መተዓይይቱ ዜና የካፍልም ነበረ። ማርቆስ ወዲ ሓውቦ በርናባስ ምንባሩ ካብዘን ጥቕስታት ንመሃር። ማርቆስ ናብ ቈሎሴ ከይዱ ኪኸውን ይኽእል እዩ። ንመገሻ ማርቆስ ከም ዝከኣል ዝገበሮ ጳውሎስ እዩ። ኣርስታርኮስ ምስ ጳውሎስ ኣብ ቤት ማእሰርቲ ነበረ። ክልቲኦም ዓቀይቲ እየሱስ እዮም ኔሮም። ናይ እግዚኣብሄር ናይ ውግእ ኣፅዋር ለቢሶም ነበሩ (ኤፌ 6፡10, 11)። ጳውሎስን ኣርስታርኮስን ብሓባር ሰባት ካብ ሓይሊ ሰይጣን ንኸምልጡ ንምሕጋዝ ይዓዩ ነበሩ። ድሕሪኡ ነዞም ሰባት ንመንግስቲ ኣምላኽ ከገልግሉ ይምህርዎም ነበሩ (2ጢሞ 2፡1-4 ኣንብብ)። ጳውሎስ ንዮስጦስ እውን ይንእዶ እዩ። ዮስጦስ ሰባት ንኣምላኽ ክሰርሕ ከም ዝኽእል ክእመን ዝኽእሉ ሰብ እዩ። ዮስጦስ ብዛዕባ እየሱስ ብስራት ከካፍል እሙን እዩ።

ጳውሎስ እውን ኣርስታርኮስን ማርቆስን ዮስጦስን ኣይሁዳውያን ክርስትያናት ምዃኖም ይዛረብ። ቀፂሉ ድማ ብዛዕባ ሰለስተ ኣይሁድ ዘይኮኑ ክርስትያናት ይዛረብ፡ ንሳቶም እዮምኤጳፍራስን ሉቃስን ዴማስን (ቆሎሴ 4፡12-14)።

እወ፡ ኣብ ቤተ ክርስቲያን ኣብ መንጎ ኣይሁዳውያን ክርስትያንን ኣይሁድ ዘይኮኑ ክርስትያንን ገለ ፀገማት ኔሩ እዩ። ይኹንምበር ጳውሎስ እዞም ኣይሁዳውያንን ዘይኣይሁዳውያንን ሰባት ብሰላምን ስኒትን ብሓባር ከም ዝሰርሑ የርእየና። ጳውሎስ ኣብ ዕዮኡ ብዙሓት ኣይሁዳውያን ክርስትያናት ዘይምፅንባሮም ይሓዝን። ኣብዚ ግዜ እዚ ዮሃንስ ማርቆስ ምስ ጳውሎስ እዩ ኔሩ። ቅድሚ ገለ ዓመታት ዮሃንስ ማርቆስ ንጳውሎስን በርናባስን ኣብ ናይ መጀመርታ ብስራት ዘካፍሉሉ ዝነብሩ መገሻኦም ገዲፍዎም እዩ(ግብ ሃዋ 13፡13)። ሕጂ ግን ጳውሎስ ንዮሃንስ ማርቆስ ኣዝዩ ኣመኖ። ዮሃንስ ማርቆስ ንጳውሎስ ተስፋ ኾኖ (ግብ ሃዋ 15፡36-40)።.

ሰይጣን ኣብ ቤተ ክርስቲያን ኣምላኽ ሰላም ከጥፍእ እዩ ዝሰርሕ። ቤተ ክርስቲያንና ኣብ መላእ ዓለም እናዓበየት ምስ ከደት ብዙሕ ግዜ ብብዙሕ መንገዲ ለውጥታት ይኽሰት እዩ።

ኣብዚ ናይ ለውጢ እዋን እዚ፡ ሰይጣን ንቤተ ክርስቲያን ከጥቅዓን ንኹላትና ብዝጎድእ መንገዲ ሰላማን ስኒትን ከጥፍእ ይህቅን።