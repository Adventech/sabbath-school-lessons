---
title:  ተወሳኪ ሓሳባት
date:   27/03/2026
---

“ህይወትና ንእየሱስ ክንህብ ከለና ኣብዛ ምድሪ ከም ሓደ ፅኑዕ ግምቢ እዩ ዝገብረና። እዚ ግምቢ ድማ ኣብ ትሕቲ ሓለዋኡ እምበር ኣብ ካልእ ኣይኮነን። ኣብዛ ምድሪ ዘለዉ ሰባት ምስ ኣምላኽ ኣብ ውግእ እዮም ዘለዉ። ህይወትና ምሉእ ብምሉእ ንእየሱስ ክንህብ ከለና፡ ሰይጣን ከጥፍኣና ኣይክእልን እዩ። ስለዚ፡ እየሱስ ምሉእ ብምሉእ ኪቈፃፀረና ክንፈቅድ ኣለና። ነዛ ምድሪ ክልተ ሓይልታት እይም ዝቆፃፀርዋ። ንመን ከም እነገልግል ክንመርፅ ኣለና። ንሰይጣን ከነገልግል ዘይክንመርፅ ንኽእል ንኸውን። ብዝኾነ ግን ኣብ ትሕቲ ቁፅፅሩ ክንኣቱ ንኽእል ኢና። እዚ ክኸውን ዝኽእል ድማ ንእየሱስ ከነገልግል እንተዘይመሪፅና እዩ። ምስ ኣምላኽን መላእኽቱን እንተዘይሰሪሕና ሰይጣን ንልብና ክቆፃፀሮ እዩ። ሽዑ ሰይጣን ንልብና ቤቱ ክገብሮ እዩ። ኣብ ልብና ክነብር ዘለዎ እየሱስ እዩ። ካብ ክፍኣት ዘሎና እንኮ ድሕነት ኣብ ልብና ህይወቱ ምስ ዝህሉ እዩ። እየሱስ ኣብ ልብና ዝነብር ኣብቲ ቅዱስን ምእዙዝን ህይወቱ እምነት ምስ ዝህልወና እዩ። ስለዚ፡ ምስ ኣምላኽ ክንጠብቕ ኣለና። እዚ ህያው ምትእስሳር እዚ ጥራይ እዩ ካብ ርእስናን ሓጢኣትን ክንቃለስ ዘለና እንኮ ተስፋ እዩ። ንእተወሰነ እዋን ብዙሕ ሕማቕ ልምድታት ክንገድፎ ንኽእል ኢና። ንቁሩብ ግዜ ንሰይጣን ክንገድፎ ንኽእል ኢና። ምስ ኣምላኽ ህያው ምትእስሳር እንተዘይብልና ግን ሰይጣን ክቆፃፀረና እዩ። ምስ ኣምላኽ ንራኸብ ኣብ ነፍሲ ወከፍ ህሞት ልብና ምሉእ ብምሉእ ንዕኡ ክንህቦ ከለና እዩ። ስለዚ፡ ምስ እየሱስ ግላዊ ርክብ ክህልወና ኣለዎ። ኩሉ ግዜ ምስኡ ርክብና ቀፃሊ ክኸውን ይግባእ። ከምኡ እንተዘይጌርና ሽዑ ሰይጣን ንህይወትና ክቆፃፀሮ እዩ። ኣብ መወዳእታኡ ድማ ሰይጣን ዝደልዮ ክንገብር ኢና።”—Ellen G. White, The Desire of Ages, page 324, adapted.

**መመያየጢ ሕቶታት:**

`ኣብ ላዕሊ ዘሎ ናይ ኤለን ጂ ዋይት ጥቕሲ ደጊምካ ኣንብቦ። ኣብቲ ዓለምለኻዊ ኩናት ኣብ መንጎ ሰናይን ክፉእን ክልተ ወገን ጥራይ ኢዩ ዘሎ። ምስ እየሱስ እንተዘይኮይንና ኣብ ጎኒ ሰይጣን ኢና ዘለና (ሉቃ 11፡23)። ነዚ ሓሳብ እዚ ዘይክንፈትዎ ንኽእል ኢና። ኣምላኽ ግን ሓቅታቱ ምእንቲ ክንፈትዎን ክንቅበሎን ህቡብ ክኸውን ኣየድልዮን እዩ። እዚ ናይ መፅሓፍ ቅዱስ ሓቂ እዚ፡ ስለምንታይ ንእየሱስ ልብኻን ናፃ ምርጫኻን ክትህቦ ከም ዘለካ እንታይ ይነግረካ? ከምኡ ምግባር ኣዝዩ ኣገዳሲ ዝዀነ ስለምንታይ እዩ?`

`ራእይ 14፡14–16 ኣንብብ። እየሱስ ናብ ሰማይ ምስ ዓረገ እግዚኣብሄር መንፈስ ቅዱስ ኣብ ልዕሊ ቤተ ክርስቲያን ኣፍሰሰ። መንፈስ ቅዱስ ድማ ንቤተ ክርስቲያን ክትዓቢ ሓገዛ። እዚ ግዜ እዚ ቀዳማይ ዝናብ ተባሂሉ ይስመ። ኣብ መወዳእታ ዘመን እግዚኣብሄር መንፈሱ (ዳሕረዋይ ዝናብ ተባሂሉ ዝፍለጥ) ኣብ ልዕሊ ቤተ ክርስቲያን መሊሱ ከፍስስ እዩ። መንፈስ ቅዱስ ንቤተ ክርስቲያን ኣብ ምድሪ ዕዮ ኣምላኽ ክትውድእ ክሕግዛ እዩ። ራእይ 14:12 ነዚ ናይ መፅሓፍ ቅዱስ ሓቂ ብኸመይ እዩ ዘርእየና?`