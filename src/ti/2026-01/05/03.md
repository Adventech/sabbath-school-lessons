---
title:  ኣብ ፀላም ዘብርሁ ከዋኽብቲ
date:   26/01/2026
---

ኣብ ፊልጲ 2፡14 ጳውሎስ ንሰብ ፊልጲ ከምዚ ክብል ይመኽሮም። " ንዅሉ ብዘይምጕርምራምን ብዘይውልውልን ግበርዎ።"። ብወገንና ዓቢ ፃዕሪ ከይገበርና ኣብ ቤተ ክርስቲያን ሰላምን ስኒትን ክነምፅእ ኣይንኽእልን ኢና። ሰላምን ስኒትን ኣብ ቤተ ክርስቲያን ካብ ምስ እየሱስ ብዘለና ርክብ እዩ ዝጅምር። ንመፅሓፍ ቅዱስ /ቃል ኣምላኽ ክንእዘዝ ኣለና። ሽዑ ንእየሱስ ሓያላት መሰኻኽር ክንኮኖ ኢና። ንሕና ከምቲ “ከም ብርሃናት ኣብ ዓለም እትበርሁ ” (ፊልጲ 2፡15) ክትኮኑ ኢኹም።

ካብ መብራህቲ ጎደናታትን ከተማታትን ርሒቕና ምሸት ኣብ ሰማይ ከዋኽብቲ ብንፁር ክንርኢ ንኽእል ኢና። እቲ ፀሊም ሰማይ ንከዋኽብቲ ኣዝዮም ደሚቖም ክረኣዩ ይገብር እዩ። ኣብ ህይወትና እውን ከምኡ እዩ። ኣብ ከባቢና ዘሎ ክፍኣት ነዛ ምድሪ ፀልማት እዩ ዝገብራ። ኣብ ከባቢና ዘሎ ክፍኣት ምስ ዝበዝሕ ከም ድሙቓት ከዋኽብቲ ክነንፀባርቕ ኢና። ሰባት ካብቶም ንኣምላኽ ዘይፈልጡ ካልኦት ኣብ ከባቢና ዘለዉ ሰባት ኣዝዩ ዝተፈልና ምዃንና ክዕዘቡ እዮም።

`ጳውሎስ ንሕና ከም ደቂ ኣምላኽ መጠን እንታይ ክንመስል ይግባእ ይብል? እንታይ’ከ ክንገብር ኣለና? መልሲ ንምርካብ ፊልጲ 2:15, 16 ኣንብብ።`

ከም ደቂ ኣምላኽ መጠን ቅዱስ ህይወት ክንነብር ኣለና። ሽዑ “መንቅብ ዜብሎምን ግሩሃትን ሕፍቲ ዜብሎም ውሉድ ኣምላኽ ኴንኩም፡” (ፊልጲ 2፡15)። እዮብ ከምዚ እዩ ዝነብር ነይሩ (ኢዮብ 1፡1, 8፤ ከምኡውን ኢዮብ 2፡3 ኣንብብ፤ ኢዮብ 11፡4ን ኢዮብ 33፡9ን እውን ኣንብብ)። ንፁህ ሰብ ፅሩይ ልቢ ኣለዎ። እዚ ሰብ እዚ ንማንም ኣይጎድእን እዩ። ስለዚ ድማ እዩ እየሱስ ብሰንኪ እምነትና ንዘጥቅዑና “ ገርህታት ከም ርግቢ ኹኑ።” ክብል ዝሓተና (ማቴ 10፡16)። ጳውሎስ “ንእኩይ ግና ገርህታት ክትኰኑ፡” ይብለና (ሮሜ 16፡19)። ዘመናዊ መደባት ዜናታትና መብዛሕትኡ ግዜ ዘስካሕክሕ ፀብፃባትን ዛንታታትን የቕርቡልና እዮም። ስለዚ፡ ቃላት ዳዊት ሎሚ ክንክተሎ ዘለና ኣገዳሲ ሕጊ እዩ፡ “አብ ቅድሚ ዓይነይ ገለ ነውሪ ኣየንብርን፣” (መዝ 101፡3)።

ከም ህዝቢ ኣምላኽ መጠን ፍልይ ዝበሉ ንምዃን ክፍርሓና የብሉን። እምነትና ካብ ክፉእ ነገራት የርሕቐና እዩ። ኣብ ፀልማት ሰማይ ከም መብራህቲ ክንበርህ ይግባእ (ፊልጲ 2፡15)። ከምኡ ክንገብረሉ እንኽእል እንኮ መገዲ ክፉእ ምውጋድን (ሮሜ 12፡2) ንኣምላኽ ምእዛዝ (ፊሊጲ 2፡16) እዩ። ምርጫታትና ንእየሱስ ወይስ ነዚ ህይወት እዚ ንነብር እንተኾንና ዘርኢ እዩ (ፊሊጲ 2፡16፤ ምስ 1ቆሮ 9፡24−27 ኣነፃፅር)።

`እንታይ ክፋል ህይወትካ እዩ “ንጹህ” ኪኸውን ዘድልዮ?`