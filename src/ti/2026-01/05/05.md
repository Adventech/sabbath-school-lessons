---
title:  ጢሞቴዎስ ሰናይ ሰብ ምዃኑ ኣመስኪሩ
date:   28/01/2026
---

ጳውሎስ ድሮ ነታ መልእኽቲ ናብ ሰብ ፊልጲ ክሰዳ ጢሞቴዎስ ከም ዝሓገዞ ነጊሩና እዩ (ፊልጲ 1፡1)። ጳውሎስ ጢሞቴዎስ ኣብ ዕዮኡ ኣዝዩ ከም ዝሓገዞ እውን ገሊፁ እዩ። ጢሞቴዎስ ኣብ ዝተፈላለየ ከተማታትን ቦታታትን ብዛዕባ እየሱስ ብስራት ኣካፊሉ እዩ (2ጢሞ 4፡5)። ጳውሎስ ድማ ንጢሞቴዎስ ናብ መቄዶንያ ሰደዶ (1 ተሰ 3፡2፤ ግብ ሃዋ 18፡5ን ግብ ሃዋ 19፡22ን ኣነፃፅሮ)። ከምኡውን ጳውሎስ ንጢሞቴዎስ ናብ ቆሮንጦስ ብዙሕ ግዜ ሰደዶ(1ቆሮ 16፡10)። ጢሞቴዎስ ምስ ጳውሎስን ሲላስን ኣብ ቆሮንጦስ ይሰርሕ ነበረ (1ተሰ 1፡1፤ 2ተሰ 1፡1)። ፀኒሑ ድማ፡ ጢሞቴዎስ ምስ ጳውሎስን ሲላስን ኣብ ኤፌሶን ዓየየ። ጳውሎስ ከምዚ ይብል “ከምታ ነፍሰይ ሐሲቡ ብንጹህ ልቢ ዚሐሊ ሓደ እኳ የብለይን” ጢሞቴዎስ (ፊልጲ 2፡20)። ጢሞቴዎስ ብብዙሕ መዳይ ምስ ጳውሎስ ይመሳሰል ነበረ። ጢሞቴዎስ ንእየሱስ የፍቅሮ ነበረ። ብስራት ንሰባት ንምክፋል ኣበርቲዑ ይፅዕር ነበረ። ጢሞቴዎስ ብዛዕባ ሰብ ፊልጲ ይግደስ ነበረ።

`ጳውሎስ ብዛዕባ ጢሞቴዎስ ብዙሕ ደስ ዘብል ነገራት ዝዛረብ ስለምንታይ ይመስለካ? መልሲ ንምርካብ ፊልጲ 2፡19−23 ኣንብብ። ጳውሎስ ብዛዕባኡ ካልእ እንታይ ይብል? መልሲ ንምርካብ 1ቆሮ 4፡17ን 2ጢሞ 1፡5ን ኣንብብ።`

ጳውሎስ ከምዚ ይብል “ግናኸ ውሉድ ነቦኡ ኸም ዜገልግል፡ ንሱውን ምሳይ ንወንጌል ብምግልጋሉ ፍቱን ምዃኑ ትፈልጡ ኢኹም።” (ፊልጲ 2፡22)። ጢሞቴዎስ ንጳውሎስ ክኣምኖ ዝኽእል ሰብ ምዃኑ ኣርእይዎ እዩ። ጳውሎስ እውን ጢሞቴዎስ ብዙሕ ግዜ ማዕረ ኽንደይ ይፅዕር ከም ዝገበረ ርእዩ እዩ። ስለዚ፡ ጳውሎስ ኣብ ጢሞቴዎስ ክእመን ከም ዝኽእል ይፈልጥ ነይሩ (ሮሜ 5፡4፤ 2 ቆሮ 2፡9፤ 2 ቆሮ 9፡13)።.

ኣብ ህይወት ዘጓንፍ ከቢድ እዋን ምስ ፈተና ሓደ እዩ። እዚ ተመክሮታት እዚ ንኻልኦት ሰባት ብሓቂ መን ምዃንናን ኣብ ልብና ዘሎን ዘርኢን እዩ። ኢለን ጂ ዋይት ከምዚ ትብል፡ "ከም ፈተና ዝኾኑ ተመክሮታት ክጋጥሙና እዮም። ገለ ተመኩሮታት ከሕርቑናን ወይ ከቖጥዑናን እዮም። ክንሓርቕ ግን የብልናን። ብናይ ይቕሬታን ፍቕርን መንፈስ ክንመላለስ ከለና ብልብና ከም እየሱስ ክንከውን ኢና። ስለዚ፡ ሰባት ክፀርፉና ወይ ክጎድኡና ከለዉ ክንሓርቕ ወይ ክንቁጣዕ የብልናን። ብፍቕራዊ ቃላት ክንምልሶም ኣለና። ንዓና ንፀርፉና ሰባት ፍቕሪ ከነርኢ ኣለና። ሽዑ ድማ መንፈስ እየሱስ ኣብ ልብና ከም ዝነብር ንኹሉ ክነርእዮ ኢና።.”⎯Ellen G. White, Testimonies for the Church, volume 5, page 344, adapted.

`ብዛዕባ ገለ ዝጎድኣካ ወይ ዘሕርቐካ ነገራት ሕሰብ። ተቖጢዕካ ዲኻ? ወይስ ትዕግስትን ሃዲእካን ዲኻ ፀኒሕካ? ከቢድ ተመክሮታት ከም እየሱስ ምዃን ኪምህረካ ዝኽእል ብኸመይ እዩ?`