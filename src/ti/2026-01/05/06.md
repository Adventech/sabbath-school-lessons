---
title:  ከም ኤጳፍሮዲጦስ ዝበሉ ሰባት ኣኽብሮም
date:   29/01/2026
---

`ጳውሎስ ብዛዕባ ኤጳፍሮዲጦስ እንታይ ይብል? ኤጳፍሮዲጦስ ሓያል ዓያዪ ክርስትያን ምዃኑ ዘርኢ እንታይ ጌሩ? መልሲ ንምርካብ ፊልጲ 2፡25−30 ኣንብብ።`

ጳውሎስ ብዛዕባ ኤጳፍሮዲጦስ ኣብታ ናብ ሰብ ፊልጲ ዝፀሓፋ መልእኽቲ እምበር ኣብ ካልእ ቦታ ኣይተዛረበን። ብዛዕባ ኤጳፍሮዲጦስ ካብ ቃላት ጳውሎስ ብዙሕ ንመሃሮ ነገር ኣሎ። ኤጳፍሮዲጦስ ንኽብሪ ኣፍሮዲት እትበሃል ናይ ግሪኽ ኣንስተይቲ ኣምላኽ ዝወሃብ ስም እዩ ኔሩ። ስም ኤጳፍሮዲጦስ ክርስትያን ቅድሚ ምዃኑ ንጣኦታት ዘምልኽ ምንባሩ ይሕብር። ኤጳፍሮዲጦስ ምስ ጳውሎስ ከም ዝዓየየ ንፈልጥ ኢና። ኣብ ፊልጲ ብሓባር ሰሪሖም ኪዀኑ ይኽእሉ እዮም። ጳውሎስ ኤጳፍሮዲጦስ ምስ ወተሃደር እዩ ዘነፃፅሮ (ምስ ፊልጲ 1፡27 ኣነፃፅሮ)። ብርግጽ ኤጳፍሮዲጦስ ብስራት ንምክፋል “ብፅኑዕ ተቓሊሱ” እዩ። ሓድሓደ ግዜ ኤጳፍሮዲጦስ ልክዕ ከም ወተሃደር ኣብ ሓደጋ ይወድቕ ነበረ።

ምእንቲ እግዚኣብሄር ክመውት ኣይፈርሐን (ፊሊጲ 2፡30)። ኣብ ፊልጲ ዝነበረት ቤተ ክርስቲያን ንኤጳፍሮዲጦስ ንጳውሎስ ልኡኾም ክትከውን መሮፆሞ እዮም። ኤፋፍሮዲጦስ ንጳውሎስ ኣብ ቤት ማእሰርቲ በፅሕዎን ብዘድልዮ ነገራት ይከናኸኖን ነበረ (ፊልጲ 2፡25)። ሰብ ፊልጲ እውን ንኤፋፍሮዲጦስ ናብ ጳውሎስ ገንዘብ ከብፅሓሉ ሃብዎ (ፊልጲ 4፡18)። እዚ ህያባት ገንዘብ እዚ ኣገዳሲ እዩ ኔሩ። ሮማውያን እሱራት ምግቢ: ክዳውንቲ: ኮቦርታ: ከምኡውን ካልእ ነገራት ባዕሎም ክማልኡ የድልዮም ነበረ። ወይ ድማ ነዚ ነገራት እዚ ንምምላእ ኣብ ቤተሰብን ፈተውትን ክምርኮሱ ኣለዎም (ግብ ሃዋ 24፡23 ኣነፃፅር)። ጳውሎስ ኣብ ሮማ ኣብ ቤት ማእሰርቲ ካልኣይ ግዜኡ ክዛዘመ ቁሩብ ምስ ተረፎ፡ ቅድሚ ክረምቲ መፂኡ ነቲ ጳውሎስ ኣብ ጥሮኣስ ዝገደፎ ባርኖስ ሒዙ ክመፅእ ሓተቶ (2ጢሞ 4፡21, 13)። ጳውሎስ እዚ ረጒድ ባርኖስ ኣብቲ ዝሑል ብእምኒ ዝተሰርሐ ቤት ማእሰርቲ የድልዮ ነበረ። ጳውሎስ ንኤፋፍሮዲጦስ እውን መልእኽቱ ሒዙ ናብ ፊልጲ ክኸይድ ሓተቶ (read Ellen G. White, The Acts of the Apostles, page 479).

ኣብ ቤተ ክርስቲያን ፊልጲ ሽግር ኣሎ (4ይ ትምህርቲ ኣንብብ)። ስለዚ፡ ጳውሎስ ንኤፋፍሮዲጦስ ካብቲ ንምኻድ ዝሓሰቦ ኣቐዲሙ ናብ ሰብ ፊልጲ ሰደዶ። ጳውሎስ ንሰብ ፊልጲ ንኤጳፍሮዲጦስ ብሓጎስ ብጐይታ ክቕበልዎ ነገሮም (ፊሊጲ 2፡29)። ጳውሎስ ሰብ ፊልጲ ብዛዕባ ማእሰርቱ ከይጭነቑ እዩ ደልዩ። ጳውሎስ ንሰብ ፊልጲ’ውን ንኤጳፍሮዲጦስ ኣብነት እየሱስ ስለ ዝስዕብ ከኽብርዎ ይነግሮም (ፊልጲ 2፡6−11፤ ምስ ሉቃ 22፡25−27 ኣነፃፅር)። እቲ “ክብሪ” ዝብል ናይ ግሪኽ ቃል ኣብ ሓድሽ ኪዳን ውሑድ ግዜ ጥራይ እዩ ተጠቒሱ ዘሎ፡ (1) ንወተሃደር ሮማ (ሉቃ 7፡2)፤ (2) ንኣጋይሽ ኣብ ድግስ (ሉቃ 14፡8)፤ ከምኡውን (3) ንእየሱስ (1ጴጥሮስ 2፡4, 6)። ኤጳፍሮዲጦስ ኣብዚ ፍሉይ ጕጅለ እዚ ተኻቲቱ ኣሎ። ንእግዚኣብሄር ብምሉእ ልቡ ኣገልጊሉ እዩ።