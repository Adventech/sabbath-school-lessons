---
title:  ኣምላኽ ኣብ ልብና ክነብርን ኣብ ህይወትና ክሰርሕን ምፍቃድ
date:   25/01/2026
---

ጳውሎስ እየሱስ ፍፁም ሞዴልና ምዃኑ ይዛረብ። እየሱስ ኣብ ልቡ ትዕቢት ዝበሃል ኣይነበሮን። ነቲ ኣምላኽ ንህይወቱ ዝነበሮ ትልሚ ተኣዚዙ እዩ። ኣስዒቡ ጳውሎስ ንሰብ ፊልጲ ነቲ ብስራት ምስ ተቐበሉ ንዘርኣይዎ ተኣዛዝነት ይንእድ (ግብ ሃዋ16፡13−15, 32, 35 ኣንብብ)። ምእዛዞም ክቕፅሉ ድማ ይነግሮም።

ሕጂ ጳውሎስ ኣብነት እየሱስ ብኸመይ ከም እንስዕቦ የትኩር። ከምኡውን ጳውሎስ መስቀል ከመይ ጌሩ ናብ እየሱስ መፂና ከም እንድሕን ከም ዝምህረና ይርኢ።

`ጳውሎስ “ኣምላኽ ኣድሒኑኩም” ክብል ከሎ እንታይ ማለቱ እዩ። ኩሉ ግዜ ሓቂ ብዘርኢ መንገዲ ክትነብር ኣሎካ” (ፊልጲ 2፡12፡ ቀሊል)?መልሲ ፊልጲ 2፡12, 13 ኣንብብ።`

ኣብ ፊልጲ 2፡12, 13 ጳውሎስ ብዛዕባ ብስራት ሓድሽ ወይ ዝተፈልየ ትምህርቲ ኣኮነን ሂብና። እቲ ኣብ ፊልጲ ዘሎ ብስራት እቲ ጳውሎስ ኣብ መፅሓፍ ሮሜን ኣብ ካልኦት መልእኽታቱን ዝተዛረበሉ ብስራት እዩ። ኣብ መፅሓፍ ቅዱስ ዚርከብ ኣርእስቲ ክነፅንዕ እንከለና፡ ሓደ ኣገዳሲ ሕጊ ክንክተል ኣለና። መፅሓፍ ቅዱስ ብዛዕባ እቲ ኣርእስቲ ዚብሎ ዘበለ ዅሉ ከነፅንዖ እዩ ዝግባእ። ናይዚ ሰሙን ኣርእስትና እግዚኣብሄር ከመይ የድሕነና ዝብል እዩ። እዚ ኣርእስቲ ብጌጋ ንምርዳእ ቀሊል እዩ። ስለዚ፡ ንምርዳእ ኣፀጋሚ ዝኾነ ኣርእስቲ ከነፅንዕ እንከለና፡ ነዚ ኣገዳሲ ሕጊ ክንክተል ክንዝክር ኣለና። እዚ ሕጊ እዚ ነቲ ኣርእስትና ብዝበለፀ ንምርዳእ ክሕግዘና እዩ።

`ሮሜ 3:23, 24፤ ሮሜ 5፡8፣ ከምኡውን ኤፌሶን 2፡8−10 ኣንብብ። እዘን ጥቕስታት እዚኣተን ብዛዕባ ኣምላኽ ብኸመይ ከም ዘድሕነና እንታይ ይምህራና?`

እግዚኣብሄር ብፍቕሩን ምሕረቱን ከም ዘድሕነና ሕቶ ዘድልዮን ኣይኮነን። ርእስና ክነድሕና ኣይንኽእልን ኢና። ፅቡቕ ኣካይዳና ድማ ከድሕነና ኣይክእልን እዩ። እምነትና ከይተረፈ እኳ ህያብ እዩ። ነዚ ህያብ እዚ እንረኽቦ መንፈስ ቅዱስ ኣብ ልብና ክሰርሕ እንከሎ እዩ። መንፈስ እዩ ክንኣምን ዝሕግዘና። እግዚኣብሄር ሓድሽ ልቢ ክህበና እንከሎ፡ ኣካይዳና ክንቅይር ንኽእል። ንሕጉ ምእዛዝ ንኽእል። መንፈስ ኣምላኽ ቅኑዕ ነገር ሓሪና ክንገብር ይሕግዘና። ንሓጢኣት ኣይንደልን ክንብል እውን ይሕግዘና።

ንኣምላኽ ኣብ ልብና ክነብር ምስ እንፈቕደሉ እዩ ህይወትና ዝቕይሮ። ሽዑ ድማ ንኣምላኽ ክንእዘዝ ንኽእል። “ብፍርሃትን ራዕድን” (ፊሊጲ 2:12)። ፊልጲ 2:12 ንኣምላኽ ክንፈርሆ ኣለና ማለቱ ድዩ? ኣይኮነን! ኣምላኽ ምሳናን ምእንታናን ምዃኑ ክንዝክር ይግባእ። ኩሉ ግዜ ይከታተለና እዩ። ስለዚ፡ ከነኽብሮን ክንእዘዞን ይግባእ (መዝ 2፡11 ኣንብብ)።