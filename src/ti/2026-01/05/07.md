---
title:  ተወሳኪ ሓሳባት
date:   30/01/2026
---

"እግዚኣብሄር ንነፍሲ ወከፍ ሰብ ናይ መወዳእታ ፈተና ዝህበሉ ግዜ ኣብ ቀረባ እዋን ክመፅእ እዩ። ሰባት ምልክት ናይቲ ኣራዊት ክንቅበል ከገድዱና ክህቅኑ እዮም። ድኹማት ሰባት ነቶም ነቲ ምልክት ክቕበሉ ዘገድድዎም መራሕቲ ክእዘዙ እዮም። በብቑሩብ እዚ ጉጅለ ህዝቢ እዚ ሓሳብን ሕግን ደቂ ሰባት ይኽተል ነበረ። እዞም ሰባት እዚኦም ፀርፊ፡ ማእሰርቲ፡ ሞት ዝፈርሑ እዮም። ስለዚ፡ ድማ ምልክት ናይቲ ኣራዊት ብቐሊሉ ክቕበሉ እዮም. . . .

“ኣብቲ እዋን’ቲ ኸኣ፡ መን ብሓቂ ንእየሱስ ከም ዘገልግል ክንርኢ ኢና። ሓቀኛታት ሰዓብቲ እየሱስ ምስኡ ደው ክብሉ እዮም። ብዙሓት ካብዞም ሰዓብቲ ቅድሚ ሕጂ ንኣምላኽ ደው ክብሉ ይፈርሑ ነይሮም። ብዙሕ ትብዓት ኣይነበሮምን። ሕጂ ግን ኣብ ጎኒ እየሱስን ሓቅኡን ከም ዘለዉ ከበስሩ እዮም። እቶም ኣዝዮም ድኹማትን ዝፈርሑን ከም ንጉስ ዳዊት ተባዓት ክኾኑ እዮም። እዞም ሰባት ንኣምላኽ ምሉእ ብምሉእ ከገልግሉ እዮም። ኣብ ልዕሊ ህዝቢ ኣምላኽ ኩነታት እንዳከበደ ብዝኸደ መጠን ንሳቶም ድማ ልክዕ ከም ከዋኽብቲ ዝያዳ ክበርሁ እዮም። ሰይጣን ከጥቅዖምን ክጎድኦምን እዩ። ብስም እየሱስ ግን እቶም እሙናት ሰዓብቲ ኣምላኽ ኣብቲ ውግእ ክዕወቱ እዮም።”⎯”⎯Ellen G. White, Testimonies for Church, volume 5, pages 81, 82, adapted.

**መመያየጢ ሕቶታት:**

`ብዛዕባ እቶም ኣብ ላዕሊ ዝተጠቕሱ ሰባት “በብቑሩብ . . . . ሰብኣዊ ሓሳባትን ሕግታትን ዝኽተሉ እሞ ሕሰቡ” እዞም ሰባት እንታይ ዓይነት ሰብኣዊ ሓሳባትን ሕግታትን ክኽተሉ እዮም ትብሉ? እዚ መጠንቀቕታ እዚ ንብምልእታ ቤተ ክርስቲያን ብኸመይ የጠቓልል?`

`እግዚኣብሄር “ንዘኽብሩኒ ከኽብሮም እየ’ ” ይብል (1ሳሙ 2፡30)። ብኸመይ መገድታት ኢና ንኣምላኽ ነኽብሮ? ንኣምላኽ ምኽባርን ክብሪ ወይ ምስጋና ምሃብን ሓደ ድዩ (ራእይ 14፡7)? መልስኻ ግለፅ።`

`ጳውሎስ ከምዚ ኢሉ ፅሒፉ “ከምቲ ዅሉ ሳዕ እተኣዘዝኩም፡ ብፍርሃትን ራዕድን ንምድሓንኩም ፈጽሙ።”(ፊሊጲ 2፡12)። ንኣምላኽ ምንባርን ብፅቡቕ ባህርያትና ፍቕርን ይቕሬታን ኣምላኽ ክንረክብ ምፍታንን ሓደ ድዩ?`