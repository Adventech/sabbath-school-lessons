---
title:  ተወሳኪ ሓሳባት
date:   06/03/2026
---

“ኣብ ዘመነ ሓድሽ ኪዳን ሰባት ኣብ መፅሓፍ ቅዱስ እምነት ከጥፍኡ ይፍትኑ ነይሮም። ነዚ ብኽመይ እዮም ጌሮሞ? ሰብ ብዝሰርሖ ሕግታትን ሰብኣዊ ሓሳብን እዮም። ሎሚ ሰይጣን ከምኡ ክገብር ይፅዕር ኣሎ። ሰባት ናይ ሓሶት ሓሳባት ክቕበሉ ይፅዕር። ስለዚ እዩ መፅሓፍ ቅዱስ ንብዙሓት ሰባት ዘይቲ ከም ዘይብሉ መብራህቲ ዝኾነ። እዞም ሰባት እዚኣቶም ዘደናግር ናይ ሓሶት ትምህርቲ ይቕበሉ። ሽዑ ንሓቂ መፅሓፍ ቅዱስ ብጌጋ ይርድእዎ። ናይ ሓሶት ሓሳባት ኣብ መፅሓፍ ቅዱስ ዝግበር እምነት የጥፍእ እዩ። እዚ ናይ ሓሶት ሓሳባት እዚ፡ ሰባት መፅሓፍ ቅዱስ ኣምላኽ ዝሃበና መልእኽቲ ምዃኑ ካብ ምእማን ከም ዘቋርፅ ይገብሮም እዩ። ሰባት ነዚ ናይ ሓሶት ሓሳባት ክቕበሉ እንከለዉ፡ መፅሓፍ ቅዱስ ንህይወት ደቂ ሰባት ክቆፃፀሮ ወይ ክልውጦ ኣይክእልን እዩ። ሰባት ምዉታት ምሳና ክረዳድኡ ከም ዝኽእሉ ክኣምኑ ከለዉ፡ ንሕጊ ኣምላኽ ብገዛእ ርእሶም እዮም ዝትክእዎ። ዝደለይዎ ክገብሩ ከምዝኽእሉ ይኣምኑ። ሓጢኣት ነፃንት እዩ ኢሎም ይኣምኑ ። ሓጢኣት ናጽነት ምዃኑ ይኣምኑ። ድሕሪ ደጊም ንኣምላኽ ምምላስ ከም ዘየድልዮም ጌሮም ይኣምኑ።

"ክርስትያን ነዚ ነገራት ዝምህሩ ሰባት ከጋጥምዎም እዮም። ሃዋርያ ጳውሎስ ንቤተ ክርስቲያን ቆሎሴ ካብዞም ናይ ሓሶት መምህራን ኣጠንቂቑዋ እዩ። ሰባት መፅሓፍ ቅዱስ ምስ ምዉታት ክንረዳዳእ ከም እንኽእል ይምህር እዩ ክብሉ እዮም። ነዚ ትምህርቲ ግን ክንቅበሎ የብልናን። ክርስትያናት ንሓቂ መፅሓፍ ቅዱስ ፅኑዕ መርገጺ ክሕዙ ኣለዎም።" ኣዒንትና ናብ እየሱስ ክጥምታ ይግባእ። ምስ ትምህርቱ ዘይሰማምዑ ኩሎም ሓሳባት ክንነፅጎም ኣለና። ብዛዕባ ሓቂ መፅሓፍ ቅዱስ ክንሓስብ ኣለና። መፅሓፍ ቅዱስ ድምፂ ወይ ቃል ኣምላኽ ምዃኑ ክንኣምን ኣለና። መፅሓፍ ቅዱስ ከነንብብ ከለና ኣምላኽ እዩ ዝዛረበና ዘሎ። ሽዑ ነታ ካብ ኣምላኽ እትመፅእ ጥበብ ክንፈልጣን ክንመሃርን ኢና።””—Ellen G. White, The Acts of the Apostles, pages 474, 475, adapted.

**መመያየጢ ሕቶታት:**

`ጳውሎስ ከምዚ ይብል “ኣብኡ ብዘሎ ምልኣት መለኮት ብስጋ ሐዲርዎ እዩ እሞ (ክርስቶስ ኣብ ምድሪ ከሎ እውን) .. . . . ንሱ ርእሲ ዅሉ ሕልቅነትን ስልጣንን እዩ፡ (ቈሎሴ 2፡9, 10) እዚ ነገራት እዚ እንታይ ማለት እዩ? ብተወሳኺ ንመልሲ ዮሃ 1፡1፡ እብ 1፡3፡ ከምኡውን 1ጴጥ 3፡22 ኣንብብ።`

`ብዙሓት ክርስትያናት ንቆሎሴ 2፡14-16 ድሕሪ ደጊም ሰንበት 7ይ መዓልቲ ምሕላው ከምዘየድልየና ንምግላፅ ይጥቀሙሉ። ነዚ ንምባል ነዘን ጥቕስታት እዚኣተን ምጥቃም እንታይ ፀገማት እዩ ዘመፅእ?`

`ኣብዚ ኣብ ላዕሊ ዝተጠቕሰ ጥቕሲ ኢለን ጂ ዋይት “መፅሓፍ ቅዱስ ከነንብብ ከለና ኣምላኽ እዩ ዝዛረበና ዘሎ።” ኢልና ክን ኣምን ኣለና ኢላ ፅሒፋ ስለምንታይ ኢና ኣብ መጽሓፍ ቅዱስ እምነት ካብ ዘዳኽም ሰብ ወይ ዝዀነ ይኹን ነገር ክንከላኸለሉ ዘለና?`