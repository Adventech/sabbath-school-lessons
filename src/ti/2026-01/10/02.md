---
title:  ጥበብን ፍልጠትን ኣምላኽ
date:   01/03/2026
---

ኢዮብ ከምዚ ክብል ሓቲቱ፡ “ግናኸ ጥበብስ ኣበይ እያ እትርከብ ምስትውዓልከ ኣበይ እዩ ቦታኣ?’ ” (ኢዮ 28:12)። ጳውሎስ ከምዚ ክብል ይምልስ: ኣብ እየሱስ “ብዘሎ መዝገብ ጥበብን ፍልጠትን ኣብኡ ተሰዊሩ አሎ።” (ቆሎሲ 2:3; ምስ 1 ቆሮ 1:30 ኣነፃፅሮ)። እየሱስ እንተሃልዩና ኩሉ ነገር ኣለና። እየሱስ “ንፍልጠት እቲ ምስጢር ኣምላኽ፡” ይሕግዘና እዩ (ቆሎሴ 2:2)። እግዚኣብሄር ብእየሱስ ከድሕነና ዘለዎ ትልሙ ይገልፀና እዩ።

`ቈሎሴ 2:1—7 ኣንብብ። ጳውሎስ ናብ ቤተ ክርስቲያን ቆሎሴ መልእኽቱ ዝፀሓፈሉ ምኽንያት እንታይ እዩ?`

እቲ “paraklēthōsin” ዝብል ናይ ግሪኽ ቃል “ምትብባዕ” (ቆሎሴ 2፡2) ወይ “ምፅናዕ” (ቆሎሴ 2፡2) ማለት እዩ። ጳውሎስ ኣባላት ቤተ ክርስቲያን ሓደጋታት ናይ ሓሶት ትምህርቲ ንኽርድኡ ክሕግዞም ደልዩ። ጳውሎስ ንቤተ ክርስቲያን ብክርስትያናዊ ፍቕሪ ንምጥርናፍ እውን ክሕግዛ ይደሊ። ነዚ ነገራት እዚ ንምግባር ድማ መልእኽቱ ከም ዝሕግዝ ይኣምን።

ጳውሎስ ንኣባላት ቤተ ክርስቲያን ቆሎሴ “ስርዓትኩምን ጽንዓት እምነትኩም ብክርስቶስን”(ቆሎሴ 2፡5) ብምባል ይንእዶም። ጳውሎስ ቤተ ክርስቲያን ድልዱል መሪሕነት ከም ዘለዋ ክርኢ ከሎ ሕጉስ እዩ። መብዛሕትኡ ግዜ ሰባት መሪሕነት ቤተ ክርስቲያን ብዛዕባ ንግዲ ጥራይ እምበር ብዛዕባ ኣምልኾ ከምዘይኮነ ይሓስቡ። ጳውሎስ ግን መሪሕነትን ኣምልኾን ቤተ ክርስቲያን ዝተኣሳሰረ ምዃኑ ይርዳእ እዩ። ጳውሎስ ንቤተ ክርስቲያን ኣብ ኣምልኾ ንምምራሕ ቅኑዕ መንገዲ ከምዘሎ ይኣምን (1ቆሮ 11 ኣንብብ)። ስለዚ ድማ ጳውሎስ ንጢሞቴዎስን ቲቶስን ከመይ ጌሮም መራሕቲ ቤተ ክርስቲያን ከም ዝመርፁ ብጥንቃቐ ዝነግሮም (1ጢሞ 3፤ ቲቶ 1)። ሓያላት መራሕቲ ቤተ ክርስቲያን ክትዓቢ ይሕግዙ። ሓያላት መራሕቲ ንጥበብ ኣምላኽን ንሓቅ መፅሓፍ ቅዱስን ዘኽብሩ እዮም። እዞም መራሕቲ እዚኣቶም ጥበብ ኣምላኽን ሓቅ መፅሓፍ ቅዱስን ንኻልኦት ሰባት የካፍሉ።

ብፆት ጳውሎስ ንቤተ ክርስቲያን ቆሎሴ ቅኑዕ ትምህርቲ ኣካፊሎም እዮም። ስለዚ ድማ እያ ቤተ ክርስቲያን ቆሎሴ ብእምነት ፅንዕቲ ዝነበረት። ንእምነቶም ብናይ መፅሓፍ ቅዱስ ሓቂ ይድግፍዋ ነበሩ። መፅሓፍ ቅዱሳዊ ሓቂ ምስ እንስዕቦ፡ ካብ ናይ ሓሶት ትምህርትታት ክንቑጠብ ኢና።

`ኣብ ዝሓለፈ እዋን ዝነበረ ድልዱል መሪሕነት መንፈሳዊ ህይወትካ ብኸመይ ከም ዝድልድል ገይሩዎ? ድልዱል መንፈሳዊ መሪሕነት ንተመኩሮ ኣምልኾኻ ናብ ዝሓሸ መገዲ ዝቐየሮ ብኸመይ እዩ?`