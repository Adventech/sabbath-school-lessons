---
title:  ናይቲ ዝመፅእ ፅላሎት?
date:   04/03/2026
---

`ብዛዕባ እቲ ሰብ ዝሰርሖ ሕግታት ኣብ ቆሎሴ 2፡16-19 ኣንብብ። እዚ ሕግታት እዚ እንታይ ፀገም ኣለዎ?`

ቆሎሴ 2፡16–19 ብዛዕባ ሓደ ፀገም ኣብ ቤተ ክርስቲያን ብዙሕ ሓበሬታ ይህበና። እቲ ፀገም ድማ ኣብ መንጎ ኣይሁዳውያን ክርስትያናትን ኣይሁድ ዘይኮኑ ኣባላትን እዩ ነይሩ (ቆሎሴ 2፡13)።

ኣባላት ቤተ ክርስቲያን ቆሎሴ መብዛሕትኦም ኣይሁድ ኣይኮኑን ኔሮም። እቶም ኣይሁድ ክርስትያናት፡ እቶም ኣይሁድ ዘይኰኑ ክርስትያናት፡ ሰብ ዝሰርሖ ሕግታት ኪኽተሉ ኸም ዘለዎም ይዛረቡ ነበሩ። ጳውሎስ ግን እዚ ሕግታት’ዚ ኣድላዪ ኣይኮነን ይብል።

ቆሎሴ 2፡16 ዝርዝር ሕግታት ኣይሁድ ይህበና። ብዙሓት ኣይሁድ ናብ ቤተ ክርስቲያን ምስ ተፀንበሩ ነዚ ሕግታት እዚ ምኽታል ቀፀሉሉ። ገሊኦም ካብዞም ኣይሁድ ንመላእኽቲ የምልኹ ወይ ብትዕቢት ዝተመልኡ ነበሩ። እየሱስ ኣብ ምድሪ ኣገልግሎዩ ነቶም መራሕቲ ሃይማኖት ኣይሁድ ብዛዕባ እቲ ኣብ ልቦም ዘሎ ትዕቢት ኣጠንቂቕዎም እዩ (ማቴ 6፡1, 5, 7, 16 ኣንብብ)። ስለዚ፡ እቲ ጳውሎስ ኣብ ቤተ ክርስቲያን ቆሎሴ ዝረኣዮ ፀገማት ሓድሽ ነገር ኣይነበረን። ጳውሎስ ኣብ ካልእ ቦታታት ኣብ ዝርከባ ኣብያተ ክርስቲያናት ተመሳሳሊ ፀገማት ርእዩ እዩ።

ሎሚ ብዙሓት ክርስትያናት ንቆሎሴ 2፡16 ብጌጋ ስለ ዝርድእዋ፡ ብጥንቃቐ ንርኣዮ።

“ከምኡ” ዝብል ቃል (ቆሎሴ 2፡16) ጳውሎስ ካብተን ሕጂ ዘንበብናየን ጥቕስታት ሓሳቡ ይውድእ ከምዘሎ ይነግረና።

ጳውሎስ ክርስትያናት ምግዛር ኣየድልዮምን እዩ ይብል። ምግዛር ማለት ኣብ ጫፍ ዕልቦ ደቂ ተባዕትዮ ምቑራፅ ማለት ምዃኑ ትፈልጡ ኢኹም። ኣይሁድ ናይ ኣምላኽ ምዃኖም ንምግላፅ እዮም ዝግዘሩ ኔሮም። ጳውሎስ ምግዛር ኣገዳሲ ከም ዘይነበረ ይዛረብ። እቲ ዘገድስ ሓድሽ ልቢ እዩ (ቆሎሴ 2፡11-15)።

ጳውሎስ ኣብ ቆሎሴ 2፡16 ብዛዕባ መግብን መስተን እውን ይዛረብ እዩ። ኣብዚ ብዛዕባ’ቲ እስራኤላውያን ናብ ቤተ መቕደስ ዘምፅእዎ መስዋእቲ ብልዕን መስተን እዩ ዝዛረብ ዘሎ።

ኣብ ቆሎሴ 2፡16 ጳውሎስ ብዛዕባ ፍሉያት በዓላት ይዛረብ። እዞም በዓላት እዚኣቶም ንሆሴእ 2:11 ንኽንዝክሮ ይሕግዙና። ሆሴእ 2፡11 ብዛዕባ ፍሉያት በዓላትን ሃይማኖታዊ በዓላትን ሰናብትን እውን ይዛረብ (ዘሌዋ 23፡11, 24, 32 እውን ኣንብብ)። ጳውሎስ እዚ ኩሉ ሕግታትን ፍሉያት መዓልታትን ነቲ ዚመጽእ ጽላሎት እዩ፡” ይብለና (ቆሎሴ 2፡17)። እዘን ፍሉያት መዓልታት ንመፃኢ ተግባር እየሱስ ዘርእያና እየን (1ቆሮ 5፡7ን 1ቆሮ 15፡23ን ኣንብብ)። እግዚኣብሄር ሰንበት ኣብ ኤደን ቅድሚ ሓጢኣት ምፍፃሙ ወይ ቀዳሞት መስዋእቲ ሓጢኣት ቅድሚ ምቕራቡ እዩ መስሪትዋ። ስለዚ፡ ትእዛዝ ሰንበት ድሕሪ ሞት እየሱስ ኣብ መስቀል ኣየብቅዐን።