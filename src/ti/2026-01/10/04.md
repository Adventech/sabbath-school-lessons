---
title:  ኣብ መስቀል ሸንኪሩ
date:   03/03/2026
---

`ጳውሎስ ንሰብ ቈሎሴ እንታይ ናይ መፅሓፍ ቅዱስ ሓቂ ኺርድኡ ዝደሊ ኔሩ? መልሲ ንምርካብ ቆሎሴ 2፡11−15 ኣንብብ።`

ሰባት ንቆሎሴ 2፡11−15 7ይ መዓልቲ ሰንበት ንዘይሕላዉ ከም ምኽንያት ክጥቀሙላ ክንደይ ግዜ ኢና ንርኢ?

ነዘን ጥቕስታት ንምርዳእ ክልተ መግለፂታት ክሕግዘና እዩ። ቀዳማይ፡ ኣብ ብሉይ ኪዳን ነገራት “ብሕጋጋት ዚቃወመናን ዚበኣሰናን” እዮም ተፃሒፎም ኔሮም (ቆሎሴ 2፡14)። ነዚ ነገራት እዚ ምስቲ ጲላጦስ ኣብ ልዕሊ መስቀል እየሱስ ዝሰቐሎ ፅሑፍ ከነነፃፅሮ ንኽእል ኢና (ማቴ 27፡37፤ ዮሃ 19፡19, 20)። ካልኣይ፡ ሕጊ ሙሴ ብዛዕባ መስዋእቲ (ዘዳ 31፡24-26 ኣንብብ) ኣብ መስቀል ተሸንኪሩ እዩ። ኣብ ቆሎሴ 2፡14ን ኣብ ዙርያኡ ዘለዉ ካልኦት ጥቕስታትን ክንርኢ ከለና፡ ቆሎሴ 2፡14 ብዛዕባ ሕጊ መስዋእቲ ከም ዝዛረብ ክንርዳእ ንኽእል ኢና።

ጳውሎስ ውን እየሱስ “ንስኻትኩም ድማ ብግዝረት ክርስቶስ….ብእኡ ተገዘርኩም” (ቆሎሴ 2፡11) ይብል። ምግዛር ማለት ኣብ ጫፍ ዕልቦ ወዲ ተባዕታይ ምቑራፅ ማለት እዩ። ጳውሎስ ምግዛር ከም ስእላዊ መግለፂ ነቲ ኣምላኽ “ነቲ ናይ ስጋ ሰብነት ቀንጢጥኩም” (ቆሎሴ 2፡11) ንምግላፅ እዩ ተጠቂሙሉ ። ጳውሎስ ነዚ ናይ ልብን ኣተሓሳስባን ለውጢ ምስ ጥምቀት እዩ ዘራኽቦ። ምስ ተጠመቕና ናይ ቀደም መንነትና ምስ እየሱስ እዩ ዝመውት። ሽዑ ሓድሽ ሰብ ናብ ህይወት ንመለስ (ቆሎሴ 2፡11, 12)። ጳውሎስ ከምዚ ክብል ይገልፅ: “ንብዘሎ ኣበሳና ይቕረ ኢሉ፡ ብኣበሳኹምን ብዘይ ግዝረት ስጋኹምን መዊትኩም ንዝነበርኩም፡ ንኣኻትኩምውን ምስኡ ህያዋን ገበረኩም።” (ቆሎሴ 2:13)።

ደጊምካ “ ነቲ ብሕጋጋት ዚቃወመናን ዚበኣሰናን ዝነበረ ብኢድ እተጻሕፈ ጽሕፈት” (ቆሎሴ 2፡14) ርአ። እዘን ቃላት እዚኣተን ካብ ሓንቲ ብቋንቋ ግሪኽ ዝመፀት ቃል እየን ዝመፃ፡ ትርጉሙ ድማ ሕጋዊ ስርዓታት ማለት እዩ። እዚ ትእዛዛት እዚ ካብ መንግስቲ ወይ ካብ ቤተ ክርስቲያን ክመፅእ ይኽእል እዩ። ጳውሎስ ነዚ ናይ ግሪኽ ቃል ዝጥቀመሉ ካልእ ግዜ ብዛዕባ ሕጊ መስዋእቲ ክዛረብ እንከሎ ጥራይ እዩ (ኤፌ 2፡14, 15)። እዚ ሕጊ እዚ ምስቲ ኣብ መንጎ ኣይሁድን ኣይሁድ ዘይኮኑን ዘሎ ናይ ምፍልላይ መንደቕ ሓደ እዩ። ኣብ ቆሎሴ 2 ጳውሎስ ከምቲ ኣብ ኤፌሶን ዝተዛረቦ ሓሳብ ክንርድኦ ይደሊ። እቶም ኣይሁዳውያን ዘይኮኑ ክርስትያናት ደጊም ብዛዕባ መስዋእቲ እንስሳታት ዝሃቦ ሕጊ ሙሴ ምሕላው ምጭናቕ ኣየድልዮምን እዩ። ከምኡ’ውን ምግዛር ወይ ብዛዕባ መንፈሳዊ ንፅህና ዝምልከት ሕግታት ምሕላው ኣየድልዮምን’ዩ።

ስለዚ፡ ጳውሎስ፡ እግዚኣብሄር ነተን ዓሰርተ ትእዛዛት ኣብ መስቀል መስማር ሸንኪርወን ኣይብልን ከም ዘሎ ክንርኢ ንኽእል። ኣብ ካልእ ቦታ ጳውሎስ ሓጢኣት ንዓሰርተ ትእዛዛት ምጥሓስ እዩ ይብል (ሮሜ 7፡7)።