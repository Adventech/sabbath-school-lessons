---
title:  ደረታትን ሕግታትን
date:   05/03/2026
---

`ጳውሎስ ንቤተ ክርስቲያን ከመይ ዝበለ ምኽርን መጠንቀቕታን እዩ ዝህባ? መልሲ ንምርካብ ቆሎሴ 2፡20–23 ኣንብብ።`

ጳውሎስ ድሕሪ ሕጂ ንመስዋእቲ እንስሳታት ዝምልከት ሕግታት ምኽታል ኣየድልየናን እዩ ይብል። እዞም ነገራት ነቲ እየሱስ ክገብሮ ዝመፀ ዕዮ ዘርእዩና እዮም። እየሱስ ኣብ መስቀል ድሕሪ ምሟቱ፡ እዚ ሕግታት እዚ ኣየድልን ነበረ።

ስለዚ፡ ክርስትያናት (ኣይሁድ ክርስትያናት ሓዊስካ) ድሕሪ ደጊም ነዚ ሕግታት እዚ ክኽተሉ ኣየድልዮምን ነበረ። እግዚኣብሄር ንህዝቡ እዚ ሕግታት እዚ ድሕሪ ደጊም ከም ዘየድልዩ ዘርኢ ምልክት ሂብዎም እዩ። እቲ ምልክት ድማ ንመጋረጃ ቤተ መቕደስ ዝቐደደት ካብ ሰማይ ዝመፀት ኢድ እያ ነይራ። እዚ መጋረጃ እዚ ነታ ቅድስተ ቅዱሳት ክፍሊ ካብታ ቅድስቲ ክፍሊ ይፈልያ ነበረ። ነዚ ናይ መስዋእቲ እንስሳታት ሕጊ ኣገዳስነት ዘይብሉ እንከሎ ምስዓቡ እንተንቕፅልከ? ዜጋታት እዛ ምድሪ እምበር ናይ መንግስቲ ኣምላኽ ከም ዘይኰንና ምገለፅና።

ተስፋና “ንሕና ግና፡ ከምቲ ተስፋኡ፡ ጽድቂ ዚነብረሉ ሓድሽ ሰማያት ሓድሽ ምድርን ንጽበ አሎና።” (2 ጴጥ 3:13)። በቲ ግዜ ኣምላኽ ንኹሉ ከም ዝሕድሶ ቃል ኣትዩ እዩ።

መራሕቲ ሃይማኖት ኣይሁድ ኣብ ልዕሊ ሕግታት ሙሴ ተወሳኺ ሰብ ዝሰርሖ ሕግታት ወሰኹ (ማር 7፡1-13 ኣንብብ)። እዚ ኩሉ ሕግታት ድማ ፀገም ኮን። እምነት ክርስትያናት ደልዲሉ ክዓቢ ኣይሓገዙን። ከም ከቢድ ፆር ድኣ ኮኑ። ገሊኦም ክርስትያናት ካብ ካልኦት ሰባት ዝሓሸ ስምዒት ዜስምዖም ነገራት ኪገብሩ ይፈትዉ እዮም። እዚ ሕማቕ እዩ። እቲ ዝገደደ ድማ እዞም ሰባት እዚኦም ብገለ መንገዲ ምስ ኩሉ ዝገብርዎ ፍሉይ ነገራትን ዝኽተልዎ ሕግታትን ናይ ዘልኣለም ህይወት ክረኽቡ ዝኽእሉ መሲልዎም ክኸውን ይኽእል እዩ።

ኣብ ዝሓለፈ እዋን ብዙሓት ናይ መፅሓፍ ቅዱስ ምሁራት ስራሕ መንፈስ ቅዱስ ክሰርሑ ብምፍታን ጌጋ ይፍፅሙ ነበሩ። ኣብ ህይወት ካልኦት ሰባት ንመንፈስ ቅዱስ ተክእዎ። እዞም ምሁራት መፅሓፍ ቅዱስ፡ መጽሓፍ ቅዱስ እንታይ ከም ዚምህር ንሰባት ኪነግሩ ይፍትኑ ነበሩ። እዚ ግን ስራሕ ኣምላኽ እዩ። እየሱስ እዩ እቲ ሓቂ። ንጳውሎስን ንኻልኦት ፀሓፍቲ መፅሓፍ ቅዱስን እንታይ ከም ዚብሉ ኣርኣዮም።

`“ንዓና” ከምኡውን “ኣባና” ዝዓዪ እየሱስ እዩ። እየሱስ ኣብ መስቀል እንታይ ስራሕ ሰሪሑልና? እየሱስ ሕጂ ኣባና እንታይ ዕዮ እዩ ዚዓዪ? ስለምንታይ ሕጂ ኣባና ዝሰርሖ ስራሕ ኣብቲ ኣብ መስቀል ዝሰርሓልና ስራሕ ዝምርኮስ?`