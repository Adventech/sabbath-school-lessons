---
title:  ብክርስቶስ ምሉእ ምዃን
date:   28/02/2026
---

### ናይዚ ሰሙን ፅንዓት ዝንበቡ
ቆሎሴ 2፡1−7፤ ኢሳ 61፡3፤ ቆሎሴ 2፡11−15፤ ቆሎሴ 2፡16-19፤ ቆሎሴ 2፡20–23።

> <p>ዝፅናዕ ጥቕሲ</p>
> “ደጊም ብብልዕን መስተን፡ ወይ ብምብዓል በዓላት፡ ወይ ብሰርቂ ወርሒ፡ ወይ ብሰናብቲ ዝመጸ፡ ሓደ እኳ ኣይፍረድኩም። እዚ ነቲ ዚመጽእ ጽላሎት እዩ፡ እቲ ስጋ ግና ክርስቶስ እዩ።” (ቆሎሴ 2:16, 17)።

ሰባት ንምንታይ ቀዳማዊት ሰንበት ትሕልው ኢሎም ይሓቱኻ ድዮም? ምናልባት ናይ’ዚ ሰሙን’ዚ ናይ ዝፅናዕ ጥቕሲ ንዘይምሕላው ከም “መርትዖ” ተጠቒሞምሉ ይኾኑ። ቆሎሴ 2፡16, 17 ግን ብዛዕባ 4ይ ትእዛዝ ዝምልከት ኣይኮነን። እቲ ጥቕሲ ብሓቂ ብዛዕባ ኣብ ቤተ ክርስቲያን ዘሎ ናይ ሓሶት ትምህርቲ እዩ። እቶም ናይ ሓሶት ትምህርትታት እንታይ እዮም ነይሮም?

መጀመርታ፡ እቲ ናይ ሓሶት ትምህርቲ ናይ ሰብ ሓሳብ እምበር ናይ መፅሓፍ ቅዱስ ሓቂ ኣይኮነን (ቆሎሴ 2፡8)። ብዘይካዚ፡ እቲ ናይ ሓሶት ትምህርትታት በዓላት ኣይሁድ ምሕላውን ግዝረት ዘጠቓልል እዩ። ግዝረት ማለት ሓደ ወዲ ተባዕታይ ናይ እግዚኣብሔር ምዃኑ ንምግላፅ ጫፍ ዕልቦኡ ምስ ዝቑረፅ እዩ። እቲ ናይ ሓሶት ትምህርቲ ብዛዕባ ንፅህና ዝምልከት ሕግታት ኣይሁድን ሕግታት መግቢን ዘጠቓለለ እዩ ነይሩ (ቆሎሴ 2፡16, 21)።

እቶም ናይ ሓሶት መምህራን ሃይማኖታውያን ሰባት እዮም ኔሮም። ብዛዕባ ሓቂ መፅሓፍ ቅዱስ ይግደሱ ነበሩ። እቲ ብዛዕባ እየሱስ ዝገልፅ ብስራት ግና ኣይተረድኦምን። ኣብዚ ሰሙን’ዚ፡ ስለምንታይ ከምኡ ከም ዝኾነ ክንርዳእ ኢና። ከምኡ ውን ንምንታይ እታ ዝፅናዕ ጥቕሲ ብዛዕባ ምሕላው 7ይ መዓልቲ ሰንበት ከም ዘይዛረብ ክንመሃር ኢና።