---
title:  ዘልኣለማዊ ትልሚ ኣምላኽ
date:   24/02/2026
---

`ቈሎሴ 1:24, 25 ኣንብብ። ጳውሎስ ኣብዘን ጥቕስታት እዚኣተን ብዛዕባ እቲ ምእንቲ እየሱስ ዘሕለፎ መከራ እንታይ ይብል?`

ጳውሎስ ናብ ቤተ ክርስቲያን ቆሎሴ ዝፀሓፎ መልእኽቱ ኣብ ሮሜ ኣብ ቤት ማእሰርቲ እንከሎ እዩ። ጳውሎስ ኣብዚ ግዜ እዚ መከራ ኣጋጢምዎ እዩ። ጳውሎስ ከም እሱር መጠን ከምቲ ቅድም ዝገብሮ ዝነበረ ካብ ቦታ ናብ ቦታ ክዘውርን ክሰብኽን ኣይከኣለን (ግብ ሃዋ 20፡20)። ምናልባት እዚ ምኽንያት እዚ ንጳውሎስ ካብቲ ኣብ ቤት ማእሰርቲ ምህላዉ ዝያዳ መከራ ኣስዒቡሉ ይኸውን። እየሱስ ንሰዓብቱ ምእንቲ እምነቶም ክሳቐዩ ከምዘለዎም ኣጠንቂቕዎም እዩ (ማቴ 24፡9፤ ዮሃ 16፡33)። ኣብ ሰማይ ዘሎ እግዚኣብሄር ዝኣትወልና ቃል በረኸት ግና “ንስቓይ እዚ ዘመንዚ ነቲ ኣባና ኺግለጽ ዚመጽእ ዘሎ ኽብሪ ኸም ዘይመዓራረዮ” (ሮሜ 8:18) እዩ። ስለዚ፡ ጳውሎስ ብዛዕባ መከራኡ ንሰብ ቆሎሴ ይሕጐስ። ጳውሎስ ሽግራቱ ንቤተ ክርስቲያን በረኸት ከም ዝኸውን ስለ ዝፈልጥ ብሓጎስ ተቐበሎ (ቆሎሴ 1፡24)።

ጳውሎስ ኣብ ቤት ማእሰርቲ ክህሉ ይኽእል እዩ። “ቓል ኣምላኽሲ ኣይእሰርን እዩ።” (2ጢሞ 2፡9)። ጳውሎስ ኣብ ቤት ማእሰርቲ ኣብ ዝነበረሉ እዋን፡ ናብ ሰብ ፊልጲን ሰብ ኤፌሶንን ናብ ፊልሞንን ደብዳቤታት ፅሒፉ እዩ። ጳውሎስ ካብ ቤት ማእሰርቲ ምስ ወፀ 1ጢሞቴዎስን ቲቶስን ፅሓፈ። ጳውሎስ ንመወዳእታ ግዜ ኣብ ቤት ማእሰርቲ ሮማ ምስ ኣተወ 2 ጢሞቴዎስ ፅሓፈ። ብሓፂሩ እቲ ጳውሎስ ኣብ ቤት ማእሰርቲ ዘሕለፎ ግዜ ንቤተ ክርስቲያን በረኸት እዩ ኔሩ፡ ሽዑን ሕጂን። ጳውሎስ ኣብዚ ግዜ እዚ እዩ ዓቢ ክፋል ሓድሽ ኪዳን ዝፀሓፈ።ተመፅሓፍ እብራውያን እውን ኣብዚ ግዜ ዝትፃሕፈ ይመስለና።

ኣምላኽ ከድሕነና ዝገበሮ ዘልኣለማዊ ትልሚ፡ ተመኩሮ ጳውሎስን ካልእን ዘጠቓለለ እዩ። ጳውሎስ ንኣምላኽ ዝሰርሖ ስራሕን ናይ ካልኦት ሰዓብቲ እየሱስን ኩሉ ኣካል ትልሚ ኣምላኽ እዩ ኔሩ። ኣብ ዘመነ ብሉይ ኪዳን ዝነበሩ ፍሉያት ልኡኻት እግዚኣብሄር እውን ከምኡ እዩ ኔሩ፡ እቲ ሙሴ ዝገበሮ ስራሕ ሓዊስካ(ቆሎሴ 1፡25)።

ፅባሕ ብዝያዳ ትልሚ ኣምላኽ ክንርኢ ኢና። ንሕጂ ግን ጳውሎስ ስርሑ ንእሽቶ ክፋል ናይቲ ኣዝዩ ዝዓበየ ውጥን ምዃኑ ከም ዝፈልጥ ክንርዳእ ይግባእ። እግዚኣብሄር ነዚ መደብ እዚ ቅድሚ ሰማይን ምድርን ምፍጣሩ እዩ ተሊምዎ (ማቴ 13፡35፣ ኤፌ 1፡4)።

`ብዛዕባ ህይወትካ ሕሰብ። እቲ እትገብሮ ውሳኔታት (ዓበይትን ንኣሽቱን) ምስቲ ዝዓበየ መደብ ኣምላኽ ድሕነት ብኸመይ ይሰማማዕ? እቲ እንገብሮ ውሳነ ብሓቂ “ንእሽቶ” እንተኾይኑ ክንፈልጥ ንኽእል ዲና? ብሓቂ ንእሽቶ ውሳነ ከመይ ኢሉ እዩ ድሒሩ ምስ ግዜ ጥራይ እንርድኦ ዓቢ ውሳነ ክኸውን ዝኽእል?`