---
title:  ተወሳኪ ሓሳባት
date:   27/02/2026
---

“ኣብ ልብና ቅዱስ ዝበሃል ነገር የብልናን። ሕጊ ኣምላኽ ክንሕሉ ኣይንኽእልን ኢና። እየሱስ ግን ከድሕነና ዝሕግዝ መንገዲ ኣዳለወልና. . . .. ንርእስኻ ንዕኡ ክትህብ ኣለካ። ከም መድሓኒኻ ተቐበሎ። ሕሉፍ ታሪኽካ ብሓጢኣት ዝመልአ ክኸውን ይኽእል እዩ። እግዚኣብሄር ግና ብሰንኪ እየሱስ ከም ቅዱስ ጌሩ ክቕበለካ እዩ። እግዚኣብሄር ይጥምተና’ሞ ቅዱስ ህይወት እየሱስ ጥራይ እዩ ዝርኢ። ኣምላኽ ሓጢኣት ከም ዘይንፈልጥ ገይሩ እዩ ዝቕበለና።” “ካብዚ ንላዕሊ ግን ኣሎ። እየሱስ ንልቢ ይቕይሮ እዩ። ኣብኡ እምነት ምስ ዝህልወና፡ እየሱስ ኣብ ልብና እዩ ዝነብር። እምነት ምስ እየሱስ ዘለና ርክብ ንኽንሕሉ ትሕግዘና። ንሕና እውን ልብና ንዕኡ ምሃብና ክንቅጽ\ፅል ይግባእ። ንዕኡ ከነገልግሎ ክሳብ ዝመረፅና፣ ንሱ ንኣምላኽ ዘሐጉስ ነገራት ክትገብር ኣባኻ ክሰርሕ እዩ. . . . "ስለዚ ብልብና ዘጃህረና ወይ ዘመክሓና ምኽንያት የብልናን። እየሱስ እንኮ ምኽንያት ተስፋና እዩ። ቅዱስ ህይወቱ ንዓና ዝሃበና ህያብ እዩ። ህያቡ ንልብና የንፅህ። ሽዑ መንፈሱ ቅዱሳን ክገብረና ኣባና ይሰርሕ።"—Ellen G. White, Steps to Christ, pages 62, 63, adapted.

"ብዙሓት ሰባት ካብ ቤተ ክርስቲያንና ክወፁ እግዚኣብሂኤር ብሓያል መንገዲ ኣርእዩኒ። ንርኹሳት መናፍስቲ ተኣዚዞም ትምህርቶም ክቕበሉ እዮም። ጐይታ ነፍሲ ወከፍ ሓቂ መፅሓፍ ቅዱስ ዝኣምን ሰብ ሓቂ እንታይ ምዃኑ ክርድኦ ይደሊ።”—Ellen G. White, Evangelism, page 363, adapted.

**መመያየጢ ሕቶታት:**

`ነቲ ናይ ዝፅናዕ ጥቕሲ እንደገና ኣንብቦ። እንታይ ማለት እዩ? እየሱስ ምእንታና ሓጢኣት ኮነ ማለት እንታይ ማለት እዩ? እዚ ሓሳብ እዚ ንሞት እየሱስ ከም መተካእታና ኣብ መስቀል ንምርዳእ ብኸመይ ክሕግዘና ይግባእ? ከምኡ ውን ኣምላኽ ብሰንኪ እየሱስ ይቕበለና ማለት እንታይ ማለት እዩ?`

`ብዙሓት ክርስትያናት “ሓንሳብ ምስ ደሓንካ ንዘልኣለም ድሒንካ” ዝብል ሓሳብ ይኣምኑ። እዚ ትምህርቲ እዚ ክርስትያናት ንእየሱስ ምስ ተቐበልዎ ፈፂሞም ክጠፍኡ ኣይክእሉን እዮም ማለት እዩ። እዚ ሓሳብ እዚ ሓሶት ዝዀነ ስለምንታይ እዩ? እዚ ናይ ሓሶት ትምህርቲ እዚ ነቶም ዝኣምኑ ክርስትያናት ኣብ ሓደጋ ዘእትዎም ብኸመይ እዩ? ነዚ ናይ ሓሶት ትምህርቲ ክንነፅጎ ኣሎና። ማዕረ ማዕሪኡ ድማ ከመይ ጌርና ኢና ድሒንና ዝብል ተስፋ ክህልወና ዝኽእል?`

`እምነትካ ክሳብ ክንደይ ፅኑዕ እዩ (ቆሎሴ 1፡23 ኣንብብ)? እንታይ ከም እትኣምንን ስለምንታይ ከም እትኣምኖን ክሳብ ክንደይ ኢኻ እትፈልጦ? እንታይ ከም እትኣምን ብዝበለፀ ንምፍላጥ እንታይ ክትገብር ትኽእል? ኣብ እምነት ፅኑዕ ምዃን ኣዝዩ ኣገዳሲ ዝዀነ ስለምንታይ እዩ?`