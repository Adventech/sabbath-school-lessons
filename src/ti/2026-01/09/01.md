---
title:  እግዚኣብሄር ይቕበለናን ተስፋ ይህበናን እዩ
date:   21/02/2026
---

### ናይዚ ሰሙን ፅንዓት ዝንበቡ
ቆሎሴ 1:21, 22፤ ቆሎሴ 1፡23፤ ቆሎሴ 1:24, 25፤ ቆሎሴ 1፡26, 27።

> <p>ዝፅናዕ ጥቕሲ</p>
> “ንሕና ብእኡ ጽድቂ ኣምላኽ ምእንቲ ኽንከውን፡ ነቲ ሓጢኣት ዘይፈለጠ ኣብ ክንዳና ሓጢኣት ገበሮ።” (2 ቆሮ 5:21)።

ከምቲ ኣብ ዝሓለፈ ሰሙን ዝረኣናዮ ጳውሎስ ብዛዕባ ኣምላኽ ከመይ ከም ዝቕበለና ተዛሪቡ እዩ (ቆሎሴ 1፡20)። ኣምላኽ ብሰንኪ ኩሉ እቲ እየሱስ ዝገበረልና እዩ ዝቕበለና (8ይ ትምህርቲ፡ ናይ ሓሙስ መፅናዕቲ ኣንብብ)። ኣብዚ ሰሙን እዚ ጳውሎስ ኣብታ ናብ ሰብ ቆሎሴ ዝፀሓፋ መልእኽቱ ብዛዕባ እዚ ኣርእስቲ ካልእ እንታይ ከም ዝብል ከነፅንዕ ኢና።

ናይ እየሱስ ኣብ መስቀል ሞት፡ ኣምላኽ ከም ብሓድሽ ክቕበለና ጌሩ እዩ። ሓጢኣት ካብ ኣምላኽ እዩ ዝፈልየና። ሕጂ ግና ብሰንኪ እየሱስ እግዚኣብሄር ብወዱ ክንኣምን እንከለና እዩ ዝቕበለና።

ናይዚ ሰሙን ዝፅናዕ ጥቕስና 2ቆሮ 5፡21 እዩ። እዛ ጥቕሲ እዚኣ እግዚኣብሄር ዝቕበለና እየሱስ ምእንቲ ሓጢኣትና ስለ ዝሞተ እዩ ዝብል መፅሓፍ ቅዱሳዊ ሓቂ ትምህረና። መስቀል ሓያል ስእላዊ መግለፂ ፍቕሪ ኣምላኽ እዩ። ሰባት ብስራት ሰሚዖም ንእየሱስ ምስ ተቐበልዎ ህይወቶም ፍቕሪ ኣምላኽ ከም ዝቕይሮ መስቀል የርእየና። እየሱስ ናይ ዘልኣለም ህይወት ተስፋ ይህበና። ጳውሎስ እውን ብዛዕባ “እቲ ኻብ ዘልኣለምን ካብ ውሉድ ወለዶን ተሰዊሩ ዝነበረ” (ቆሎሴ 1:26) ይዛረብ። እዚ ምስጢር እዚ እንታይ እዩ? እዚ ምስጢር እዚ ካልእ እንታይ የካትት? እዚ “ምስጢር” እዚ ምስቲ ብዛዕባ እየሱስ ዚገልፅ ብስራት(ወንጌል) ዚተኣሳሰር ብኸመይ እዩ? ኣብዚ ሰሙን እዚ መልሲ ናይዞም ሕቶታት ከንርኢ ኢና።