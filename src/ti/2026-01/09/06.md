---
title:  እዚ ዓለምለኻዊ ኲናት እዚ ብዛዕባ እንታይ እዩ
date:   26/02/2026
---

`ቈሎሴ 1:28, 29 ኣንብብ። ጳውሎስ ኣብዘን ጥቕስታት እዚኣተን ብዛዕባ እንታይ እዩ ዚዛረብ ዘሎ?`

ኣርእስቲ ስብከት ጳውሎስ እየሱስን ኣብ መስቀልን ሞቱን እዩ (1ቆሮ 1፡23)። ኤፌሶን 5፡27 እየሱስ ክርስቶስ ከድሕነና ስለምንታይ ከም ዝሞተ ይነግረና: “ክርስቶስ ብቓሉ ገይሩ ብምሕጻብ ማይ ምስ ኣጽረያ ምእንቲ ኪቕድሳ፡ ርስሓት ወይስ ዕጣር ወይስ ገለ ነዚ ዚመስል ዜብላ፡ ብዘይ መንቅብ ቅድስትን ክብርትን ማሕበር ገይሩ ንእኡ ምእንቲ ኬቕውማ ኢሉ፡ ርእሱ በጃኣ ሃበ።”። ጳውሎስ ስብከቱ “ንዅሉ ሰብ ብክርስቶስ ምሉእ ጌርና ኸነቝሞ” ቆሎሴ 1፡28 እዩ ዝድሊ ኔሩ። ጳውሎስ ነቲ ህዝቢ ምሂሩን ኣጠንቂቕዎምን እዩ። ንሰባት ናይ መፅሓፍ ቅዱስ ሓቂን ከመይ ጌሮም ክነብሩ ከም ዘለዎምን ምሂሩ እዩ (2 ተሰ 2፡15፤ 1ጢሞ 4፡11፤ 1ጢሞ 5፡7፡ ቲቶ 1፡9)። ጳውሎስ ብዛዕባ እቲ ክርስትያናት ንእየሱስ እንተ ነፂጎሞ ከጋጥሞም ዝኽእል ሕማቕ ነገራት ኣጠንቂቑ እዩ። ብዛዕባ ሓደጋገኛነት ናይ ሓሶት መምህራን እውን ኣጠንቂቑ እዩ (ግብሃዋ 20፡29-31፣ ሮሜ 16፡17)።

ንትምህርትታትን መጠንቀቕታታትን መፅሓፍ ቅዱስ ምስ እንቕበል፡ ከም ክርስትያናት ንዓቢ ኢና። ብእየሱስ ምዕባይ ኣገዳሲ ሓሳብ እዩ። ወለዲ ንመጀመርታ ቃላትን ቀዳሞት ስጉምትታትን ውላዶም ይሕጎሱ እዮም። ውላዶም ምንባብ ምስ ተማህሩ ድማ ይሕጎሱ። ውላድ ሓደ ሰብ ድሕሪ ብዙሕ ዓመታት ምኻድ ወይ ምዝራብ እንተዘይተማሂሩ’ኸ? እቶም ወለዲ ምተጨነቑ ሓቀይ? ዕብየት ንቡር ክፋል ህይወት እዩ።

ኣብ ቆሎሴ 1፡28 “ምሉእ” ተባሂላ ዝተፃሕፈት ናይ ግሪኽ ቃል “teleios” እያ። “teleios” ማለት ፍፁም ዝኾነን ብዝኾነ ይኹን መገዲ ዘይተበላሸወን ነገር ማለት እዩ። ብእምነት እናዓበና ምስ እንኸይድ ሕጊ ኣምላኽን ካባና ዝደልዮ ብዝያዳ ንርድኦ (መዝ 119፡96)። ሕጊ ኣምላኽ “ኣብ ምሕላንን ሓሳብ ልብን ዝፈርድ” (እብ 4፡12) ምዃኑ ንርዳእ ኢና።

ግን ክንጥንቀቕ ኣለና። ስለዚ ድማ እዩ ጳውሎስ ኣብ ቆሎሴ 1፡28 “እናመዓድና” ዝብል ቃል ዝጥቀመሉ። " ንሰብ ቅንዕቲ ትመስሎ መገዲ ኣላ፡ መወዳእታኣ ግና መገዲ ሞት እዩ።" (ምሳሌ 14፡12)። መፅሓፍ ቅዱስ ከነፅንዕ ከለና መንፈስ ቅዱስ ጥበብ ይህበና እዩ። መብዛሕትኡ ግዜ ናይ ሓሶት ትምህርትታት ገለ ሓቂ ኣለዎም። እዞም ትምህርትታት ነቲ መፅሓፍ ቅዱስ ዝብሎ ገለ ነገር ይውስኹሉ ወይ የጉድሉሉ (ኢሳ 8፡20 ኣንብብ)። ድሕሪኡ ከኣ፡ እቲ መፅሓፍ ቅዱስ ዝብሎ ንጊዜና ብሓቂ ኣገዳሲ ድዩ ኢልና ኣብ ሕቶ ኽንኣቱ ንኽእል። ስለዚ፡ መፅሓፍ ቅዱስ ከነፅንዕ እከለና መስተውዓልቲ ክንከውን ኣለና። ሽዑ ሓቂ መፅሓፍ ቅዱስ እንታይ ምዃኑን ናይ ሓሶት ትምህርትታት እንታይ ምዃኖምን ክንፈልጥ ኢና።