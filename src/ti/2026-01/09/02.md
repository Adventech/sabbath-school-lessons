---
title:  ካብ ሓጢኣት ዝደሓነ
date:   22/02/2026
---

`ቈሎሴ 1:21, 22 ኣንብብ። ጳውሎስ ኣብዘን ጥቕስታት እዚኣተን እንታይ ይብል ኣሎ? ብዛዕባ ካብ እግዚኣብሄር ምፍላይናን ፀላእቱ ምዃንናን ክዛረብ ከሎ እንታይ ማለቱ እዩ? ሞት እየሱስ ነዚ ዅሉ ብኸመይ እዩ ዝቕይሮ? (መልሲ ኤፌ 5፡27 ኣንብብ።)`

ጳውሎስ ቅድሚ ክልተ ሽሕ ዓመት እዩ ኔሩን ፅሒፉን። ሰባት ኣብ ልቦም ፍቕሪ ኣምላኽ እንተዘየለ ክፉኣት ከም ዝኾኑ ተረዲኡ እዩ። ድሕሪ ክልተ ሽሕ ዓመት ሕጂ ኸ ምስ ጳውሎስ ክማጎት ዝኽእል መን ኣሎ? ሓደ ሰብ ሓደ ክርስትያናዊ ኣስተምህሮ ንምቕባል እምነት ከም ዘየድልዮ ይገልፅ። ንሱ ድማ ደቂ ሰባት ሓጥኣን እዮም ዝብል ትምህርቲ እዩ። ናይ ምሸት ዜና ጥራይ ምርኣይ እኹል እዩ?

ሕማቅ ኮይንና እንዳሃለና፡ ኣምላኽ ንኸድሕነና ፍፁም ትልሚ ሓንፀፀ። ነቲ ናይ ሓጢኣት ፀገም ንምፍታሕ እንኮ መገዲ ግና እየሱስ ምሟቱ ጥራይ ኢዩ ነይሩ።

ኣብ ኤደን ኣዳም ምስ በደለ ጎይታ ንኣዳምን ንሄዋንን ክርእዮም ከደ። ኣዳምን ሄዋንን ሓጢኣት ድሕሪ ምስራሖም ካብ ኣምላኽ ተሓብኡ።

ጐይታ ንኣዳም “ ኣበይ ኣለኻ? ” ኢሉ ፀውዖ (ዘፍ 3፡9)። ሎሚ እንተኾነውን ኣምላኽ ይደልየና ኣሎ። ንሕና ልክዕ ምስተን ዝጠፍኣ ኣባጊዕ ሓደ ኢና። እግዚኣብሄር ንነፍሲ ወከፍ ዝጠፍኣት በጊዑ፡ በብሓደ ይደልያ እዩ። ትልሚ ምድሓን ኣምላኽ ኣብ ዘፍ 3፡15 ንረኽቦ። እዛ ጥቕሲ እዚኣ መብፅዓ ብስራት ብዛዕባ እየሱስ እያ።

እቲ ብዛዕባ እየሱስ ዝገልፅ ብስራት ሰለስተ ክፍልታት ኣለዎ።

እዘን ሰለስተ ክፍልታትት እዚኣተን ንምርድአን ቀለልቲ እየን:-

**1ይ ክፋል፡** ንሕና ረዳኢ ዘይብልና ሓጥኣን ኢና። ከም ሓጥኣን መጠን ድማ ንርእስና ከነድሕን ኣይንኽእልን ኢና። ስለዚ፡ እየሱስ ምእንቲ ሓጢኣትና ክመውት መፀ። (ሮሜ 5፡6–8 ኣንብብ።)

**2ይ ክፋል፡** ሞት እየሱስ ምእንቲ ሓጢኣትና ምዃኑ ክንቅበል ይግባእ። ሽዑ ሓጢኣትና ተናዚዝና ክንጥመቕ ኣለና። ነዚ ነገራት ክንገብር ከለና እየሱስ ይቕረ ይብለልና እዩ። ካብ በደለኝነት ሓጢኣት የንፅሃና። ( ሮሜ 5:9–11 ከምኡውን ሮሜ 6:6, 7 ኣንብብ።)

**3ይ ክፋል፡** እየሱስ ምስ ኣድሓነና እንነብሮ ህይወት ብሓይሉ እዩ። ህይወትና ምስኡ ነተኣሳስራ። ክቕይረናን ሓድሽ ልቢ ክህበናን እዩ። ሽዑ ንሱ ህይወቱ ኣባና ይነብር። (2 ቆሮ 5፡17–21 ከምኡ’ውን ገላ 2፡20 ኣንብብ።)

እዘን ሰለስተ ክፋላት እዚኣትን ኩሎም ኣብ ሓደ ወይ ድማ ኣብ ዝተፈላለየ እዋን ከጋጥማ ይኽእላ እየን። ተመኩሮ ኩሉ ሰብ ዝተፈላለየ ክኸውን ይኽእል እዩ። ሓደ ነገር ግን ዘይልወጥ ኣሎ፡ ንእየሱስ ክንቅበሎ ድሉዋት ክንከውን ኣለና። ንግሆ ንግሆ ህይወትና ንእየሱስ ምስ እንረክብ ነዘን ሰለስተ ነገራት ደጋጊምና ክንገብረን ንኽእል ኢና። እቲ ኣዝዩ ኣገዳሲ ነገር ክንዝክሮ ዝግበኣና ነገር፡ እየሱስ ምእንቲ ሓጢኣትና ስለ ዝሞተ ኢና ድሒንና።