---
title:  ምእማን እንተፅኒዕካ . . .
date:   23/02/2026
---

`ቆሎሴ 1፡23 ኣንብብ። ጳውሎስ ኣብዛ ጥቕሲ እዚኣ ንቤተ ክርስቲያን ቆሎሴ ከመይ ዝበለ ዘተባብዕ ቃላት እዩ ፅሒፉሎም? እዘን ቃላት እዚኣተን ንኣንበብቲ ጳውሎስ ብኸመይ እየን ተስፋ ዝህባኦም? (ቆሎሴ 2፡5ን ኤፌ 3፡17ን ኣንብብ።)`

ጳውሎስ ንሰብ ቆሎሴ ምእማኖም ከፅንዑ የተባብዖም። ጳውሎስ ድሮ መርትዖ እምነቶም ርእዩ እዩ። ጳውሎስ እምነቶም ፅኑዕን ምእዙዝን ምዃኑ ይፈልጥ እዩ (ቆሎሴ 2፡5)። ማዕረ ማዕሪኡ ድማ ተስፋኦም ኣብ ምፅናዕ ምእማኖም ዝምርኮስ እዩ። እምነቶም ፅኑዕን ብቐፃሊ ዞኣብን ክኸውን ኣለዎ። ኣብ ቆሎሴ 1፡23 ዘሎ “ፀኒዕኩም” ዝብል ቃል ተስፋ ዘይምቑራፅ ማለት እዩ። መፅሓፍ ቅዱስ ብዛዕባ እቶም ነታ ሻብዓይ ትእዛዝ ዝተሓላለፈት ሰበይቲ ናብ እየሱስ ዘምፅኡ መንፈሳውያን መራሕቲ ኣይሁድ ንምዝራብ ነዚ ቃል እዚ እዩ ዝጥቀም። መራሕቲ ኣይሁድ ነዛ ሰበይቲ እንታይ ክገብርዋ ከም ዘለዎም ንእየሱስ ምሕታቶም ቀፀሉ (ዮሃ 8፡7)። መፅሓፍ ቅዱስ ብዛዕባ ጴጥሮስ ካብ ቤት ማእሰርቲ ምስ ኣምለጠ ንምዝራብ እውን “ፅኒዖም” እትብል ቃል ይጥቀም እዩ። ሮዳ ተዓፅዩ ምስ ገደፎ ጴጥሮስ ማዕፆ ምዅሕኳሑ ቀፀለ። ሮዳ ጴጥሮስ ኣብ ኣፍደገ ከም ዘሎ ክትነግሮም ጎይያ ናብ ውሽጢ ኣተወት (ግብ ሃዋ 12፡16)። ጳውሎስ እውን ንጢሞቴዎስ ኣብ መፅሓፍ ቅዱሳዊ ሓቂ ምእማኑ “ክፀንዕ” ዝብል ቃል ይጥቀም (1ጢሞ 4፡16)። ኣብ ቆሎሴ 1፡23 ጳውሎስ ንኣንበብቱ ኣብ ኣምላኽ ክኣምኑን ክውከሉን የተባብዖም።

ኣብ ዝመፅእ ሰሙን ከም እንርእዮ፡ ጳውሎስ ሰብ ቆሎሴ ብዛዕባ ብስራት ግጉይ ሓሳባት ክቕበሉ ኣይደልን እዩ። (ቆሎሴ 2፡8, 20–22 ኣንብብ።) ጳውሎስ ሰብ ቆሎሴ ብእምነትን ኣብ ኣፍቕሮ ቃል ኣምላኽ፡ መፅሓፍ ቅዱስን ክፀንዑ ይደሊ (ማቴ 7፡25፡ ኤፌ 2፡20፡ ኤፌ 3፡17 ኣንብብ)። 	ጳውሎስ ንሰብ ቆሎሴ ከም ክናጋዕ ዘይክእል መንደቕ ወይ ህንፃ ክኾኑ እዩ ዝምዕድ። ሽዑ ኣብ ብስራት ዘለዎም ተስፋ ወትሩ ድልዱል ክኸውን እዩ። ጳውሎስ ብዛዕባ እዚ ሓሳብ እዚ ኣብ 1ቆሮ 15፡58 ከምዚ ክብል ይዛረብ: “ስለዚ፡ ፍቁራት ኣሕዋተየ፡ ጻዕርኹም ብጐይታ ኸንቱ ኸም ዘይኰነ ፈሊጥኩም፡ ብዕዮ ጐይታ ጽኑዓት፡ ዘይትናቓነቑ፡ ኲሉ ጊዜ ዕዙዛት ኩኑ።”።

`ኣብ እምነት ፀኒዕካ ብምፅናሕካ ከመይ ዝበለ ተመክሮ ኣለካ? ፅኑዕ ምዃን ምርጫ ጌርካ ምቕፃል ኣገዳሲ ዝዀነ ስለምንታይ እዩ? ከምኡ እንተዘይገይርካ እንታይ ዝኽስት ይመስለካ?`