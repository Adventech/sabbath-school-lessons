---
title:  ሓደጋታት ኣምልኾ ጣኦት
date:   24/12/2025
---

`እያሱ 24፡22-24 ኣንብቡ። እያሱ ንእስራኤላውያን ካብ ጣኦታቶም ንኺገላገሉ ዝገበሮ ጻውዒት ክደግሞም ዘድልዮ ስለምንታይ እዩ?`

ስግኣት ኣምልኾ ጣኦት ክልሰ-ሓሳባዊ ኣይኮነን። ኣቐዲሙ ኣብ ጎላጉል ሞኣብ ኣብ ተመሳሳሊ ኩነታት ሙሴ ተመሳሳሊ ውሳነ ሓቲቱ እዩ(ዘዳ 30፡19, 20)። እቶም ሕጂ ኣብ ዝረኣዩ ጣኦታት ናይ ግብጺ ወይ ኣብ ክንዮ ስግር እቲ ሩባ ዘለዉ ዘይኰኑስ “ኣብ መንጎኦም” እዮም ዚርከቡ። ስለዚ እያሱ ነቲ ህዝቢ ልቡ ናብ እግዚኣብሄር ከዘንብል ይልምኖም። እታ ኣብዚ ተጠቒሳ ዘላ natah, እትብል ናይ እብራይስጢ ቓል፡ “ምዝርጋሕ”፡ “ምድናን” ማለት እያ። ጸሎት ክሰምዕ ድንን ክብል ትጽቢት ዝግበረሉ ኣምላኽ ይገልጽ (2ነገ 19፡16፡ መዝ. 31፡2, 3፡ ዳን. 9፡18)፡ ከምኡ’ውን እቲ ድሒሩ ብነብያት ካብ እስራኤል ዝጠልቦ ኣተሓሳስባ እዩ (ኢሳ 55፡3፡ ኤር. 7፡24)። ልቡ ናብ ባዕዳውያን ኣማልኽቲ ምስ ዘንበለ ክሕደት ሰሎሞን ንምምልካት እዩ ተጠቒሙ (1ነገ 11፡2, 4, 9)። እቲ ሓጢኣተኛ ልቢ ወዲ ሰብ፡ ድምጺ ኣምላኽ ንምስማዕ ድንን ናይ ምባል ባህርያዊ ዝንባለ የብሉን። ፍቓድ ኣምላኽ ንምፍጻም ንኽንዘንብል ብወገንና ብንቕሓት ውሳነታት ይሓትት።

መልሲ እስራኤላውያን ቃል ብቓሉ “ድምጹ ክንሰምዕ ኢና” ዝብል እዩ። እዚ ኣገላልጻ እዚ ነቲ ዝምድናዊ መዳይ ተኣዛዝነት ዘጉልሕ እዩ። እስራኤል ህይወት ዘይብሉ ሕግታት ብስሩዕ ክትክተል ኣይትሕተትን እያ። ኪዳን ብዛዕባ ህያው ዝምድና ምስ ጐይታ እዩ፣ እዚ ድማ ብተራ ስርዓታት ምሉእ ብምሉእ ክግለጽ ኣይክእልን። ሃይማኖት እስራኤል ሕጋዊ ክኸውን ተሓሲቡ ኣይፈልጥን፤ እንታይ ደኣ ምስ ሓደ ቅዱስን መሓርን መድሓኒ ብእምነትን ፍቕርን ቀጻሊ ዝርርብ ክኸውን ነይርዎ።

እቲ ህዝቢ ንጐይታ ከገልግል ቃል ድሕሪ ምእታዉ’ውን ከምቲ እያሱ ዝኣዘዞ ካብ መንጎኦም ባዕዳውያን ኣማልኽቲ ምእላይ ዘመልክት ሰለስተ ዕጽፊ መብጽዓ፡ ብጭቡጥ ከም ዘጋጠመ ዝሕብር ጸብጻብ የለን። ኣብ ምሉእ እቲ መጽሓፍ፡ ብዛዕባ ምፍጻም ትእዛዛት እያሱ (ወይ ናይ ሙሴ) ከም ኣብነታት ተኣዛዝነት ምጽብጻብ ልሙድ ኰነ። ሕጂ ኣብ መወዳእታ መጽሓፍ ዘይምህላዉ ንልመና እያሱ ክፉት ይገብሮ። ማእከላይ ጻውዒት ናይታ መጽሓፍ ንጐይታ ንምግልጋል ንወለዶ እያሱ ጥራይ ዘይኮነስ ንነፍሲ ወከፍ ሓድሽ ወለዶ ህዝቢ ኣምላኽ ነዚ መልእኽቲ ዘንብብ ወይ ዝሰምዕ እዩ።

`ክንደይ ግዜ ኢኻ ንጐይታ ሓደ ነገር ከም እትገብር ቃል ኣእቲኻሉ ድሕሪኡ ግን ዘይገበርካዮ? ስለምንታይ ዘይገበርካዮ? መልስኻ ብዛዕባ ጸጋ እንታይ ይነግረካ?`