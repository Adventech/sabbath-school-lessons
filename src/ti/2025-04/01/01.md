---
title:  መገዲ ዓወት
date:   27/09/2025
---

### ናይዚ ሰሙን ፅንዓት ዝንበቡ

ዘዳ. 18፡15-22፤ እያሱ 1፤ እብ. 6:17, 18፤ ኤፌ. 6፡10-18፤ መዝ. 1፡1-3፤ ሮሜ. 3፡31።

> <p>ዝፅናዕ ጥቕሲ</p>
> “ከምቲ ሙሴ ባርያይ ዝኣዘዘካ ዅሉ ሕጊ ንምግባሩ ኽትሕልዎ ጥራይ ደኣ፡ ጽናዕን ኣዚኻ ትባዕን። ናብ እትኸዶ ዅሉ ምእንቲ ኪቐንዓካስ፡ ካብኡ ንየማን ኰነ ንጸጋም ኣይተግልስ።” (ኢያ 1:7,)።

ቤንጃሚን ዛንደር፡ ዳይረክተር ሙዚቃ ቦስተን ፊልሃርሞኒክ ኦርኬስትራ፡ ኣብ ክፍሊ ትርጉም ሙዚቃ ይምህር ነይሩ። ተምሃሮ ገምጋም ብቕዓቶም ኣብ ዝኾነሉ እዋን ከም ዝጭነቑ ተዓዚቡ። ነቶም ተማሃሮ ርግኣት ንምሃብን ብምሉእ ዓቕሞም ንኽፍተኑን፡ ኩሉ ሰብ “A” ከም ዝረክብ ኣብ ቀዳመይቲ መዓልቲ ናይቲ ክፍሊ ኣፍሊጡ። እዚ “A” እዚ “ክትነብረሉ ዘኽእል ተኽእሎ እምበር” ንኽትነብረሉ ትጽቢት ኣይነበረን። እቲ እንኮ ረቛሒ ኸኣ ተማሃሮ ኣብ ውሽጢ እትን ቀዳሞት ክልተ ሰሙናት ናይቲ ሰሚስተር ናይ መወዳእታ ዕለት ዘለዎ ደብዳበ ክጽሕፉ ጥራይ እዩ ነይሩ። እታ ደብዳበ ንምንታይ ልዑል ነጥቢ ከም ዝግብኦም ትገልፅ ነይራ።

መጽሓፍ እያሱ ብዛዕባ ሓደስቲ ተኽእሎታት እትገልጽ እያ። ን40 ዓመት ታሪኽ እስራኤል ዓብሊሉ ዝነበረ ሙሴ፡ ናይ ቀደም’ዩ ነይሩ። እቲ ካብ ግብጺ ምውጻእን እቲ ብዘሕዝን መንገዲ ብዓመጽን ትሪን ዝልለ ናይ በረኻ ዝነበረ ኮለል ኣብቂዑ ነበረ። ንኣምላኽ ክእዘዝ ፍቓደኛ ዝነበረ ሓድሽ ወለዶ ናብ ምድሪ ተስፋ ንምእታው ድሉው እዩ ነይሩ፣ እዚ ኸኣ ከም ብትጽቢት እትነብረሉ ዘይኰነስ፡ ከም ዚነብረሉ ተኽእሎ ዀይኑ እዩ።

ኣምላኽ ኣብ ህይወት እስራኤል ሓድሽ ምዕራፍ ዝኸፈተሉ ኣገባብ፡ ኣብ ህይወትና’ውን ከምኡ ክገብር ከም ዝኽእል ነጽንዕ።