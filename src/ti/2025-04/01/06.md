---
title:  ብዓል ፀጋን ዕዉትን
date:   02/10/2025
---

`ኢያ 1:7–9 ምስ ዘፍ 24:40, ኢሳ 53:10, መዝ 1:1–3 ኣንብቡ። ካብዞም ጽሑፋት ብምብጋስ ብዓል ፀጋን ዕዉትን ምዃን እንታይ ማለት እዩ?`

tsalakh, ዝብል ናይ እብራይስጢ ቃል፡ “ብልፁግ” (ኢያ 1፡8)፡ ነቲ ዝተሓሰበ ብዘዕግብ መንገዲ ምፍጻም፡ ወይ ምቹእ ኩነታት ዘመልክት እዩ።

sakal “ለባም” (ኢያ 1፡8) ዝብል ቃል፡ “ብልፁግ” ወይ “ዕዉት” ተባሂሉ ክትርጎም ይከኣል። ግናኸ “ምስትውዓል” ወይ “ብጥበባዊ ተግባር” ዚብል እውን ክትርጎም ይኽእል እዩ። ኣብ እዮብን ምሳሌን መዝሙርን ብተደጋጋሚ ይርከብ፣ ኣብዚ ዓወት ዝብል ኣምር ምስ ፍርሃት ኣምላኽን ቃሉ ብምእዛዝን ብጥበባዊ ተግባር ብቐረባ ዝተኣሳሰር እዩ።

ብመሰረት እዚ ርድኢት እዚ፡ ዓወት ዋላ እኳ ንዕኡ ዘግልል እንተዘይኮነ፡ ግድን ንዋታዊ ብልጽግና ተባሂሉ ኣይግለጽን። ዓወት ምስቲ ኣብ መሰረት ናይታ ኣምላኽ ዝፈጠሮ ዓለም ዝርከብን ኣብ ሕጉ ዝግለጽን መንፈሳዊ ክብርታትን መትከላትን ዝሰማማዕ ኩነታት ኮይኑ ክረአ ኣለዎ።

ብርግጽ ኣብ መብጽዓታት እግዚኣብሄር ምትእምማን ብፍላይ ድማ ብእምነት ጥራይ ምድሓንን ንሕጉ ምእዛዝን ዝብል ተስፋ ንሓድሕዱ ዝጻረር ኣይኮነን። ናይ ሓደ ሳንቲም ክልተ ገጽ ይውክሉ።

`ሮሜ 3፡31 ኣንብቡ። እዚ ጽሑፍ እዚ ብዛዕባ ርክብ ሕግን እምነትን እንታይ ይብል?`

ነቲ ኣብ ክንዳና ዝዓርቕን መስዋእታዊን ሞት እየሱስ ኣንጻር እምነት ምእዛዝ ሕጊ ኣምላኽ ምቕማጥ፡ ናይ ሓሶትን ሓደገኛን ክልተኣዊ ምፍልላይ ምትካል እዩ። ሕግን ጸጋን ኩሉ ግዜ ብሓባር እዮም ዝኸዱ። ብዛዕባ ተራ ሕጊ ብላዕሊ ምርዳእ ጥራይ እዩ “ሕጊ”ን “ጸጋን” ከም ተጻረርቲ ንኽንርዳእ ዝኽእል።

ጸሓፍቲ ብሉይ ኪዳን ንሕጊ ልዑል ኣኽብሮት ስለ ዝነበሮም ከም ምንጪ ባህታ ይቖጽርዎ ነበሩ(መዝ 1፡2፤ መዝ 119፡70, 77, 174)። እቲ ሕጊ ብግቡእ እንተተሓልዩን ኣብ እንተተጠቒምካሉን፡ ብዛዕባ ሓጢኣት ገዛእ ርእስኻ (ሮሜ 7፡7) ከምኡ’ውን ኣድላይነት ጽድቂ ክርስቶስ (ገላ 3፡24) ብዓሚቝ ምርዳእ ዝመርሕ እዩ።

`ብጸጋ ኣምላኽ ሕጉ ክትሕሉ ክሳብ ዝደለኻ፡ ናይ ገዛእ ርእስኻ ተመክሮ ከመይ ጌሩ እዩ ንክርስቶስ ዝሽፍን ጽድቂ ከምዘድልየካ ኣርእዩካ?`