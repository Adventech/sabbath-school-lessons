---
title:  እታ መሬት ተሓዲሳ
date:   27/11/2025
---

`ኤርምያስ 24:6፤ ኤርምያስ 31፡16፤ ህዝቅኤል 11፡17፤ ህዝቅኤል 28፡25፤ ከምኡውን ህዝቅኤል 37፡14, 25 ኣንብቡ። ኣምላኽ ብዛዕባ ምምላስ እስራኤል ናብ ምድሪ ተስፋ ዝሃቦ መብጽዓ እንታይ እዩ ነይሩ ብኸመይከ ተፈጸመ?`

ኣብ እዋን ስደት ባቢሎን እስራኤላውያን ሱር ኣልቦ ምዃኖም ዘሕዝን ክውንነት ጥራይ ዘይኮነስ ምስ ኣምላኽ ዘለዎም ርክብ ብመብጽዓ እታ ምድሪ ጭቡጥ እኳ እንተኾነ፡ ኣብ ምውናን መሬት ዝተመርኮሰ ከምዘይኮነን ኣብዚ ጥራይ ዝተሓጽረ ምዃኑን ዝገልጽ መብጽዓ እውን ኣጋጢምዎም እዩ። እስራኤላውያን ሓጢኣቶም ምስ ተናዘዙ፡ ተነሲሖም፡ ንእግዚኣብሄር ብምሉእ ልቦም ምስ ተጸበይዎ፡ እግዚኣብሄር መሊሱ መብጽዓኡ ፈጺሙ፡ ከም ምልክት ምሕዳሶም ናብ ምድሮም መለሶም። ማለት ኣብታ ምድሪ ኣብ ዘይነበሩሉ እዋን እውን እንተኾነ ገና ኣምላኾም እዩ ነይሩ።

እንተኾነ ግና ከምቲ እስራኤል ነታ ምድሪ ንዘልኣለም ክትውንንዋ ዝብል መብጽዓ ቅድመ ኩነት ነበሮ (ዘዳ 28፡63, 64፤ እያሱ 23፡13, 15፤ 1ነገ 9፡7፤ 2 ነገ 17፡23፤ ኤር 12፡10-12)፡ ድሕሪ ስደት እስራኤል ኣብታ ምድሪ ዳግማይ ክትሰፍርን ክትብልጽግን ዝብል መብጽዓ እውን ከምኡ። ማዕረ ማዕሪኡ ድማ ነብያት ብሉይ ኪዳን ንመጻኢ ዳዊታዊ ንጉስ ከምጽኦ ምሕዳስ ኣመልኪቶም እዮም (ኢሳ 9፡6, 7፤ ዘካ 9፡9, 16)። እዚ ተስፋ እዚ ኣብ ህይወትን ሞትን ትንሳኤን እየሱስ ክርስቶስ ተፈጺሙ፣ ኣብኡ ኩሉ እቲ ንጥንታዊት እስራኤል ዝተመባጽዖ ፍጻሜኡ ክረክብ እዩ።

ኣብ ሓድሽ ኪዳን ምድሪ ተስፋ ብቐጥታ ኣይተጠቕሰን፡ እንተኾነ ግን ተስፋታት ኣምላኽ ኣብ እየሱስ ክርስቶስ ከም ዝተፈጸመ ይንገረና (2ቆሮ 1፡20, ሮሜ 15፡8)። በዚ ኸኣ ብብርሃን ክርስቶስ እታ ምድሪ ዳግማይ ትርጉም፡ እግዚኣብሄር ድማ ኣብዚ ሕጂን ሕጂን (ኤፌ 2፡6) ኣብ መወዳእታ ድማ ነቶም እሙናት ህዝቡ ክህቦም ዝሓሰበ መንፈሳዊ በረኸት ምሳሌ ትኸውን።

እቲ ናይ መወዳእታ ፍጻሜ ናይቲ መለኮታዊ መብጽዓ ዕረፍቲን በረከትን ጽቡቕ ምህላውን ኣብታ ሃገር ኣብታ ካብ ሓጢኣትን ሳዕቤናቱን ሓራ ዝወጸት ሓዳስ ምድሪ ክኸውን እዩ። በዚ መንጽር ከም ክርስትያናት ተስፋና ኣብቲ ክርስቶስ ክምለስ ምዃኑ ዝሃቦ መብጽዓ ዝተመርኮሰ እዩ፣ ድሕሪ ናይ 1000 ዓመት ግዜ ኣብ ሰማይ ድማ ኣብታ ሓዳስ ዝኾነት ምድሪ ዘለኣለማዊት መንግስቱ ክምስርት እዩ። እዚ ድማ ናይ መወዳእታ ፍጻሜ ኩሉ እቲ ብዛዕባ መሬት ዝተዋህበ መብጽዓ ክኸውን እዩ።

`ዮሃንስ 14፡1-3፡ ቲቶስ 2፡13፡ ከምኡ’ውን ራእይ ዮሃንስ 21፡1-3 ኣንብቡ። ኣብዘን ጥቕስታት እዚኣተን እንታይ ናይ መወዳእታ ተስፋ እዩ ዘሎ፣ ስለምንታይከ ሞት እየሱስ ነዚ ተስፋ እዚ ንኽፍጸም ውሕስነት ዝህበና?`