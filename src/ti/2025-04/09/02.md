---
title:  ኤደንን ከነኣንን
date:   23/11/2025
---

`ዘፍጥረት 2፡15ን ዘፍጥረት 3፡17–24ን ኣንብቡ። ብዛዕባ መነባብሮ ናይቶም ቀዳሞት መጻምዲ ዝምልከት ሳዕቤን ውድቀት እንታይ እዩ ነይሩ?`

ኣብ ፍጥረት፡ ኣምላኽ ንኣዳምን ሄዋንን ኣብ ብዝሒ ጽባቐን ዘንጸባርቕ ፍጹም ሃዋህው ኣቐሚጥዎም። እቶም ቀዳሞት መጻምዲ ምስ ፈጣሪኦም ኣብቲ ንዅሉ ስጋዊ ድሌታቶም ከማልእ ዝኽእል ደስ ዝብል መነባብሮ ቦታ ተራኺቦም። ገነት ኤደን ብዘይካ እቲ ዝተዛረቦ ቃል ኣምላኽ፡ ኣዳምን ሄዋንን ብዛዕባ ባህርያት ኣምላኽን ንሱ ዝሓሰቦም ህይወትን ርኡይ ርድኢት ዝረኽብሉ ማእከል ትምህርቲ ኮይኑ ኣገልጊሉ እዩ። ስለዚ፡ ነቲ ምስ ፈጣሪኦም ዝነበረ ናይ ምትእምማን ዝምድና ምስ ሰበሩ፡ ምስ ገነት ኤደን ዝነበሮም ርክብ እውን ተቐይሩ፡ ከም ምልክት ናይቲ ዝተበታተነ ዝምድና ድማ፡ ካብቲ ኣታኽልቲ ክወጹ ተገደዱ። ነቲ ኣምላኽ ዝሃቦም ቦታ ስኢኖምዎ። በዚ ኸኣ ገነት ኤደን ምልክት ዝተትረፍረፈ ህይወት ኰነት፣ ቁምነገሩ ድማ ኣብ ቴማ ምድሪ ተስፋ ዳግማይ ክንረኽቦ ኢና።

`እቶም ኣቦዋት ንመብጽዓ እታ ምድሪ ብኸመይ እዮም ተረዲኦምዎ? (ዘፍ. 13፡14, 15፤ ዘፍ. 26፡3, 24፤ ዘፍ. 28፡13 ርአ።) ከም ኣድቬንቲስት መጠን፡ ከም ወረስቲ መብጽዓታት ምንባር እንታይ ትርጉም ኣለዎ ትብል (ዕብ. 6፡11-15)?`

ኣብርሃም ናብታ ኣምላኽ ዘርኣዮ ምድሪ ምስ ኣተወ፡ ብእምነት እታ ምድሪ ንዕኡን ንዘርኡን ምድሪ ተስፋ ኰነት። ን400 ዓመታት ድማ ሃገር ተስፋ ኮይና ጸንሐት። እቶም ኣቦዋት ብሓቂ ነቲ መሬት ኣይውንንዎን እዮም ነይሮም፤ ንደቆም ከም ውርሻ ክህብዎ ብዝኽእሉ መንገዲ ናቶም ኣይነበረን። እንታይ ደኣ ከምቲ ገነት ኤደን ናቱ ዝነበረ ናይ ኣምላኽ እዩ ነይሩ። ኣዳምን ሄዋንን ንገነት ኤደን መሰል ዝህቦም ነገር ከም ዘይገበሩ፡ እስራኤል እውን ነታ ምድሪ ዝግብኣ ዝኾነ ነገር ኣየበርከተትን ነይራ። ምድሪ ተስፋ ኣብ ተበግሶኡ ዝተመርኮሰ ውህበት ኣምላኽ እያ ነይራ። እስራኤል ብባህርያዊ መሰል ወይ ነታ ምድሪ ክውንና ዝብል ሓሳብ ኣይነበራን (ዘዳ 9፡4-6)፤ ብጸጋ ኣምላኽ ጥራይ’ዮም ክውንንዎ ዝኸኣሉ።

እቶም ኣቦዋት ክሳብ ዝፍጸም መብጽዓታት ወረስቲ እዮም ነይሮም። ንሕና ከም ሰዓብቲ ክርስቶስ መጠን፡ “ነቶም ብእምነትን ብትዕግስትን ተስፋታት ዝወርስ” (ዕብ. 6፡12) እንተኾንና ዝፍጸም ዝያዳ ዝሓሸ መብጽዓታት ወሪስና ኣለና (ዕብ. 8፡6)።