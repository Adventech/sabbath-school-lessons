---
title:  ብድሕሪ ኩሉ ግርጭታት ዘሎ ግርጭት
date:   18/10/2025
---

### ናይዚ ሰሙን ፅንዓት ዝንበቡ

ኢያ. 5:13–15; ኢሳ. 37:16; ራእ. 12:7–9; ዘዳ. 32:17; ዘጸ. 14:13, 14; ኢያ. 6:15–20።

> <p>ዝፅናዕ ጥቕሲ</p>
> “እግዚኣብሄር ንእስራኤል ተዋጊኡሎም እዩ እሞ፡ እግዚኣብሄር ደሃይ ሰብ ብምስማዕ ከምታ መዓልቲ እቲኣ ዝበለት፡ ቅድሚኣ ዀነ ድሕሪኣ ኣይነበረትን።” (ኢያ 10:14)።

ገጻት መጽሓፈ ኢያሱ ምስ ኣንበብና፡ ብትእዛዝ እግዚኣብሄር፡ ብስም እግዚኣብሄር፡ ብሓገዝ እግዚኣብሄር ዝካየድ ዘሎ ዕጡቕ ወተሃደራዊ ወፍርታት ይገጥመና። ብድሕሪ ወራር ከነኣን እግዚኣብሄር ኣሎ ዝብል ሓሳብ ኣብ መጽሓፍ እያሱ ሰፊኑ ኣሎ፣ በቲ ኣዘንታዊ እውን ብጽኑዕ ተረጋጊጹ እዩ (ኢያ. 10፡10, 11) ብናይ ኣምላኽ ቃላት (ኢያ. 6፡2, ኢያሱ 8፡1)፡ ኣብ መደረታት ኢያሱ (ኢያሱ 4፡23, 24፤ ኢያ. 8፡7)፡ ብረሃብ ኢያ 2፡10)፡ ብሰለይቲ (ኢያ 2፡24)፡ ከምኡ’ውን ብህዝቢ (ኢያ 24፡18) ተግሊጹ ኣሎ። እግዚኣብሄር ነዚ ዓመጽ ዝመልኦ ግጭታት ከም ዝጀመረ ይዛረብ።

እዚ ክውንነት እዚ ዘይተርፍ ሕቶታት የልዕል። ሕሩያት ህዝቢ ኣምላኽ ኣብ ዘመነ ብሉይ ኪዳን ከምዚ ዓይነት ተግባራት ከም ዝፍጽሙ ብኸመይ ክንርዳእ ንኽእል? ከመይ ኢሉ እዩ ምስሊ ናይ ሓደ “ውግእ ዝፈቱ” ኣምላኽ ምስቲ ናይ ፍቕሪ ባህርያቱ (ንኣብነት ዘጸ 34፡6፡ መዝ. 86፡15፡ መዝ. 103፡8፡ መዝ.108:4) ናይ ብሉይ ኪዳን ተኣማንነትን ስልጣንን ታሪኻውነትን ከይበረዘ?

ኣብዚ ሰሙንን ዝቕጽልን ኣብ መጽሓፍ ኢያሱን ካልእ ቦታታትን ብዛዕባ መለኮታዊ ዝተኣዘዘ ውግኣት ዝብል ከቢድ ሕቶ ክንድህስስ ኢና።