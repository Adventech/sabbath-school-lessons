---
title:  ምፍታሕ ግርጭት
date:   11/12/2025
---

`እያሱ 22፡30–34 ኣንብቡ። እዚ ኹሉ ፍጻመ ብኸመይ ገለ ርድኢት ኣብ ምፍታሕ ግርጭታትን ሓድነት ቤተ ክርስቲያን ንምርግጋጽ ዝሕግዙ መገድታትን ይህበና? (ምስ መዝሙር 133፣ ዮሃንስ 17:20–23፣ 1 ጴጥ. 3:8, 9 ኣነጻጽሮ።)`

ዛንታ እያሱ 22 ኣብ መዓልታዊ ሰብኣዊ ዝምድናታት ኣብ ስድራቤትን ቤተ ክርስቲያንን ማሕበረሰብን ክውዕል ዝኽእል ሓያሎ መትከላት ርክብ ኣለዎ።

1. ነገራት ብግጉይ መገዲ ክኸዱ ከለዉ፡ ወይ ጌጋ ምስ ዝመስሉ፡ እቲ ዝበለጸ ነገር፡ ትዕዝብትና ክሳብ ዝፍንጀሩ ኣብ ክንዲ ምዕፋን ምዝርራብ እዩ። ሽግራት ዝለዓሉ ኣብ ዝመስሉሉ እዋን ህዝቢ ኣምላኽ ዘይግደሱ እንተ ዘይኮኑ ጽቡቕ እዩ። ብርግጽ ነገዳት ስግረ ዮርዳኖስ መሰውኢ ንምህናጽ ከም ዝሓሰቡ እንተዝሕብሩ ነይሮም፡ እቲ ዅሉ ጕዳይ ክተርፍ ይኽእል ነይሩ።
2. ሓደ ሰብ ብዛዕባ ፍርዶም እኳ እንተ ኣመነ፡ ብታህዋኽ ናብ መደምደምታ ኣይትዘልል። ነገዳት ምዕራብ ዮርዳኖስ ነቲ ኣብ እዝኖም ዝበጽሕ ወረ ኣሚኖም ቀልጢፎም ነቶም ነገዳትት ምብራቕ ዮርዳኖስ ድሮ ክሒዶምዎ ምዎ ዝብል ናይ ሓሶት መደምደምታ በጽሑ።
3. ቅድሚ ኣብ ምድምዳምካን ስጉምቲ ምውሳድካን ብዛዕባ እቲ ሓቀኛ ወይ ዝተዓዘካዮ ጸገማት ተዛረብ።
4. ሓድነት ንምምምጻእ መስዋእቲ ክትከፍል ፍቓደኛ ኹን። ነገዳት ምዕራብ ዮርዳኖስ ኣብ ስግር ዮርዳኖስ ምህላዎም ጠንቂ ናይቲ ዝገመትዎ ክሕደት እንተኾይኑ፡ ንኻልኦት ነገዳት ንምትእንጋድ ገለ ክፋል ናይቲ ዝተመደበሎም ክገድፉ ፍቓደኛታት ነበሩ።
5. ብሓሶት ይኹን ብትኽክል ምስ እትኽሰስ፡ ንቑጥዓ ዝመልስ ልኡም መልሲ ምሃብ። ንሓደ ክሲ ብጸረ ክሲ ምምላስ ፈጺሙ ናብ ሰላም ኣይመርሕን እዩ። ቅድም ክርድኣካ ምፍታንካ ክትርድኦ ፈትን።
6. ሰላም ዳግማይ ምስተመስረተ ተሓጐሱን ንእግዚኣብሄር ባረኹን። እታ ቐንዲ ጉባኤ እስራኤላውያን ብዛዕባ እቲ ናይ ሓቂ ድርኺት እቶም ክልተን ፈረቓን ነገድ ምስ ፈለጡ ናይ ሓቂ ሓጐስ ከም እተሰምዓ ምርኣይ ዜገርም እዩ። ብፍርዶም ክሳብ ክንድዚ ኣይተሓበኑን፣ ኣብ ምግባሮም ጌጋ ከምዝነበሮም ክእመኑ ኣይከኣሉን።

ነገዳት ምብራቕ ዮርዳኖስ እንተ ዝኽሕዱ ነይሮም: ህዝቢ እስራኤል ነቲ ኺዳን ዝጠልቦ ነገራት ኣብ ግብሪ መውዓልዎ ነይሮም። ሓድነት ንሓቂ ንምውሓጥ ወይ ንመጽሓፍ ቅዱሳዊ መትከላት ንምሕዳግ ዝዓለመ ክትዕ ክኸውን ፈጺሙ ኣይክእልን እዩ። ይኹን እምበር፡ ኣብ ቃል ኣምላኽ ዝተመርኮሰ ፈተነታት ዕርቅን ጉስነትን ድሕሪ ምፍሻሉ፡ ስነ-ስርዓት ቤተ ክርስቲያን ኩሉ ግዜ ናይ መወዳእታ (ናይ መጀመርታ’ውን ኣይኮነን) መማረጺ ክኸውን ይግባእ። እዞም ቀለልቲ መትከላት ብቐጻሊ ኣብ ግብሪ እንተዝውዕሉ ኣብያተ ክርስትያናትና ክንደይ ዝተፈልያ ምመሰላ!