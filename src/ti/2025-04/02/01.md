---
title:  ብጸጋ ተገሪሙ
date:   04/10/2025
---

### ናይዚ ሰሙን ፅንዓት ዝንበቡ

ኢያ 2፡1-21፡ ዘሁ. 14፡1-12፡ እብ. 11፡31፡ ዘጸ. 12፡13፡ እያሱ 9፡ ነህ 7፡25።

> <p>ዝፅናዕ ጥቕሲ</p>
> “ረሃብ፡ እታ ኣመንዝራ፡ ነቶም ሰለይቲ ብሰላም ስለ እተቐበለቶም፡ ብእምነት ምስቶም ዘይእዙዛት ኣይጠፍኤትን።” (እብ 11:31)።

ስለምንታይ ደጊመ ከምዚ ገበርኩ?” ምናልባት ኩላትና ነዘን ቃላት እዚኣተን ተዛሪብናየን ንኸውን፡ ደሓር ከኣ ታሪኽ ንባዕሉ ይድገም ጥራይ ዘይኮነ፡ ደቂ ሰባት ብሓፈሻ፡ ንሕና ባዕልና ድማ ብፍሉይ ክንደይ ግዜ ኢና ጌጋታትና እንደግሞ!

እስራኤል ናብ ምድሪ ተስፋ ናይ ምእታው ካልኣይ ዕድል ስለዘለዋ፡ እያሱ ነዚ ተልእኾ እዚ ብዕቱብ ወሰዶ። እቲ ቀዳማይ ስጉምቲ ብዛዕባ እንታይ ከም ዘጋጥሞም ንጹር ርድኢት ምህላው እዩ። ብዛዕባ እታ ምድሪ ዝጠቅም ሓበሬታ ከምጽኡሉ ብዛዕባ ስርዓተ ምክልኻላ፡ ወተሃደራዊ ድልውነት፡ ቀረብ ማይ፡ ከምኡ’ውን ኣተሓሳስባ ህዝቢ ኣብ ቅድሚ ወራሪ ሓይሊ፡ ክልተ ሰለይቲ ለኣኸ።

ሓደ ሰብ፡ እቲ ኣምላኽ ነታ ምድሪ ንእስራኤላውያን ክህቦም ዝሃቦ መብጽዓ፡ ካባታቶም ዝኾነ ጻዕሪ ከም ዘይሓትት ይሓስብ ይኸውን። ምስናይዚ ግን መለኮታዊ ደገፍ ምርግጋጽ ንሓላፍነት ደቂ ሰባት ኣይስዕሮን እዩ። እስራኤል ንኻልኣይ ግዜ ኣብ ዶብ ከነኣን ደው ኢላ ኣላ። ትጽቢት ልዑል ኮይኑ፡ እስራኤል ኣብ ዶብ ኣብ ዝነበረትሉን ተመሳሳሊ ዕማም ኣብ ዝነበራሉን እዋን ግን፡ ውጽኢቱ ዓዘቕቲ ውድቀት እዩ ነይሩ።

ኣብዚ ሰሙን ክልተ ካብቶም ኣዝዮም መሰጥቲ ዛንታታት መጽሓፍ እያሱ ክንድህስስን ሎሚ ምስ እምነትና ዘለዎም ተዛማድነት ክንርእን ኢና። ጸጋ ኣምላኽ ከገርመና ደረት ኣልቦ ተኽእሎታት ኣለዎ።