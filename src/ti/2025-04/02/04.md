---
title:  ሓድሽ ተኣማንነት
date:   07/10/2025
---

`እያሱ 2:12-21 ከምኡውን ዘጸኣት 12:13, 22, 23 ኣንብቡ።ኣብ ዘጸኣት ዘሎ ጽሑፋት ነቲ ኣብ መንጎ ሰለይቲን ረሃብን ዘሎ ስምምዕ ንምርዳእ ብኸመይ ይሕግዘካ?`

ውዕል ረሃብ ኣዝዩ ንጹር’ዩ፡ ህይወት ኣብ ክንዲ ህይወት፡ ሕያውነት ኣብ ክንዲ ሕያውነት። እታ “chesed” (ኢያ 2፡12) እትብል ቃል፡ ማለት “ፍቕራዊ ሕያውነት”፡ ብኻልእ ቋንቋታት ብሓንቲ ቃል ክትገልጾ ዘጸግም ሃብታም ዝኾነ ትርጉም ኣለዋ። ብቐንዱ ንኪዳን ተኣማንነት ዘመልክት እኳ እንተዀነ፡ ተኣማንነትን ምሕረትን ጽቡቕ ምግባርን ሕያውነትን ዝብል ኣምር እውን ዝሓዘ እዩ።

ቃላት ረሃብ ውን ነቲ ያህዌ ባዕሉ ናብ እስራኤል “chesed” ክሕሉ ዝመሓለሉ ዘዳግም 7፡12 ዘዘኻኽር እዩ። “ኪኸውን ድማ እዩ፡ እዚ ፍርድታት እዚ ሰሚዕካ ስለ ዝሐሎኻዮን ስለ ዝገበርካዮን፡ ንኣኻ ድማ እግዚኣብሄር ኣምላኽካ እቲ ነቦታትካ ዝመሐለሎም ኪዳንን ምሕረትን ኪሕልወልካ እዩ፡” (ዘዳ 7:12)።

እቲ ዝገርም ግን ኣብታ ምዕራፍ (ዘዳ 7) ኣብ ልዕሊ ከነኣናውያን እገዳ (cherem) ይእዝዝ። እንሆ ረሃብ፡ ከነኣናዊት ኣብ ትሕቲ እገዳ ዘላ፡ ምስናይዚ ግን በቲ ዝተገልፀ እምነታ፡ ነቲ ንእስራኤላውያን ዝተዋህበ መብጽዓታት ትዛረብ። ከም ውጽኢቱ ድማ ትድሕን።

ምስቲ ሰለይቲ ምስ ረሃብ ዝገበርዎ ዕላል ዝተኣሳሰር ቀዳማይ ናብ ኣእምሮኻ ዝመጽእ ምስሊ ፋሲካ ዘጸኣት እዩ። ኣብኡ፡ እስራኤላውያን ምእንቲ ኺሕለዉ፡ ኣብ ውሽጢ ኣባይቶም ኪጸንሑን ኣብ ልዳት ማዕጾን ኣባይቶምን ብደም እቲ መስዋእቲ ገንሸል ምልክት ኪገብሩ ነበሮም።

“ንምድሪ ግብጺ ምስ ዝወቅዕ ድማ፡ ኣብተን ዘሎኹምወን ኣባይቲ እቲ ደም ምልክት ይኹንኩም፡ ነቲ ደም ርእየ ኽሐልፈኩም እየ። እቲ ዜጥፍእ መዓትውን ኣባኻትኩም ኣይከውንን።” (ዘጸ 12:13; ከምኡውን ዘጸ 12:22, 23 ርአ)።

"ብተኣዛዝነት እቶም ህዝቢ እምነቶም ክምስክሩ ነበሮም። ስለዚ ኩሎም ብጸጋ ደም ክርስቶስ ክድሕኑ ተስፋ ዝገብሩ ድሕነቶም ኣብ ምውሓስ ንባዕሎም ገለ ነገር ከም ዘለዎም ክግንዘቡ ይግባእ። ካብ መቕጻዕቲ በደል ክብጀወና ዝኽእል ክርስቶስ ጥራይ እኳ እንተኾነ ካብ ሓጢኣት ናብ ተኣዛዝነት ክንምለስ ግድን እዩ። ሰብ ብግብሪ ዘይኮነስ ብእምነት ክድሕን ኣለዎ፤ ግናኸ እምነቱ ብግብሪ ክረአ ኣለዎ።"—Ellen G. White, Patriarchs and Prophets, p. 279.

በዚ ኸምዚ እቲ ደም ካብቲ ዘጥፍእ መልኣኽ ኣምላኽ ዘድሓኖም ምልክት እዩ ነይሩ። ከምቲ ኣምላኽ ኣብ ግብጺ ኣብ ዘጋጠመ ናይ መወዳእታ መዓት ህይወት እስራኤላውያን ከም ዘድሓነ፡ ጥፍኣት ኣብ ያሪኮ ምስ በጽሐ ድማ፡ እስራኤላውያን ንረሃብን ንስድራ ቤታን ከድሕኑ ነበሮም፡

`ኣብዘን ክልተ ዛንታታት እንታይ ሓያል መልእኽቲ ወንጌል ክንረክብ ንኽእል? ካብኦም እንታይ ናይ ወንጌል ትምህርቲ ክንወስድ ንኽእል?`