---
title:  ካልኣይ ዕድል
date:   05/10/2025
---

`ኢያ 2:1 ምስ ቁጽርታት 13:1, 2, 25–28, 33 ኣንብቡ፤ ከምኡውን ቁጽርታት 14:1–12። ኢያሱ ነቲ ዝተመባጽዓሉ መሬት ሰለይቲ ብምልኣኽ ናይ ምቁፅፃር ተልእኾ ዝጀመረ ስለምንታይ እዩ?`

ክልቲኦም ሰለይቲ ዝለኣኹሉ ቦታ፡ ኣካሽያ ኣግራብ፡ ኣብ ጽሑፍ እብራይስጢ “ሺጢም” ይበሃል፡ ንኽልተ ኣሉታዊ ክፋላት ታሪኽ እስራኤል ድማ የዘኻኽረና።

እቲ ቀዳማይ ካልእ ናይ ሰለያ ዛንታ (ዘሁ 13 ርአ) ተመሳሳሊ ኣገደስቲ ባእታታት ዝሓዘ እውን እዩ: ምስያም ናይ ስለያ፤ ምስጢር እቶም ሰለይቲ ናብ መሬት ጸላኢ ምውፋር፤ ምምላስ ናይቶም ሰለይቲ፤ ጸብጻብ ናይቶም ሰለይቲ ብዛዕባ ርኽበቶም፤ ከምኡ’ውን ኣብቲ ጸብጻብ ተመርኲሱ ስጉምቲ ምውሳድ ዝብል ውሳነ።

እቲ ካልእ ኣብ ሽጢም ዝተፈጸመ ፍጻመ፡ ሓደ ካብቲ ኣዝዩ ተጻራሪ፡ ኣምልኾ ጣኦት ዝመልኦ ምጥሓስ ኪዳን ብእስራኤላውያን ዝውክል ኮይኑ፡ ብድርኺት በላዓም ምስተን ሞኣባውያን ኣንስቲ ርኽሰት ፈጺሞም ንኣማልኽቶም ምስ ሰገዱ (ዘሁ 25፡1-3፡ ዘሁ 31፡16)። ኣብዚ ጽሑፍ እዚ፡ ሽጢም ዝብል ስም፡ ውጽኢት ናይቲ ምሉእ ዛንታ ብዝምልከት ፍሉይ ወጥሪ ይፈጥር። ኣብ ዶብ ምድሪ ተስፋ ካልእ ውድቀት ድዩ ክኸውን? ወይስ ናብቲ ንነዊሕ እዋን ተጸቢናዮ ዝነበርና ፍጻሜ እቲ ጥንታዊ መብጽዓ ክመርሕ ድዩ?

`ዮሃንስ 18፡16-18፡ 25-27፡ ከምኡውን ዮሃንስ 21፡15-19 ኣንብቡ። ኣብ መንጎ እቲ ንእስራኤል ከም ህዝቢን ንጴጥሮስ ከም ሰብን ዝተዋህበ ካልኣይ ዕድል እንታይ ምምስሳል ትረክብ?`

ኣምላኽ ናይ ካልኣይ ዕድል (ካብኡ ንላዕሊ’ውን!) ኣምላኽ እዩ። መጽሓፍ ቅዱስ ነቲ ካልኣይ ዕድል (ካብኡ ንላዕሊን!) “ጸጋ” ኢሉ ይጽውዖ። ጸጋ ዘይግብኣና ምቕባል ጥራይ’ዩ። ትምህርቲ መጽሓፍ ቅዱስ ብኣምር ጸጋ ዝተመልአ እዩ (ምስ ሮሜ 5፡2፡ ኤፌ 2፡8፡ ሮሜ 11፡6 ኣነጻጽሮ)። ኣምላኽ ብጸጋ ንኹሉ ሰብ ሓድሽ ጅማሮ ናይ ምግባር ተኽእሎ የቕርብ (ቲቶ 2፡11-14)። ጴጥሮስ ባዕሉ ነዚ ጸጋ እዚ ተሞኪሩ ቤተ ክርስቲያን ብጸጋ ክትዓቢ ተማሕጺንዋ (2ጴጥ 3፡18)። እቲ ዜና ድማ ዝያዳ ይሓይሽ: ካብ ካልኣይ ዕድል ኣዝዩ ዝዛይድ ኢና ንረክብ ኣይኮነን ድዩ? (እንተዘይኮይኑ ኣበይ ምሃለና?)

`ብዛዕባ ተመክሮ እስራኤላውያን፡ ካልኣይ ዕድል ናብ ከነኣን ምስ ተዋህቦም፡ ከምኡ’ውን ብዛዕባ እቲ ንጴጥሮስ ንጐይታኡ ምስ ምኽሓዱ ዝተወሰኾ ጸጋ ሕሰብ። እዚ ፍጻመታት እዚ ነቶም ጸጋ ዘድልዮም ሰባት ከመይ ጌርና ከነስፍሕ ከም ዘለና እንታይ ክምህሩና ይግባእ?`