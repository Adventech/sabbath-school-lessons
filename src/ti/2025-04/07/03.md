---
title:  ፋሲካ
date:   10/11/2025
---

`እያሱ ንምድሪ ተስፋ ናይ ምውሳድ ተኣፋፍን ገዚፍን ዕማም እኳ እንተነበሮ ፋሲካ ኼብዕል ምምራጹ ኣገዳሲ ዝዀነ ስለምንታይ እዩ? ኢያ 5፡10፤ ዘጸ. 12፡6፤ ዘሌ. 23፡5፤ ቁ. 28፡16፤ ዘዳ. 16:4, 6 ኣንብቡ።`

እቲ ካልኣይ ኣገዳሲ ንጥፈት ቅድሚ ስዕረት ዝካየድ ፋሲካ ምብዓል እዩ። እዚ ድማ ነቲ ብኣምላኽ ዝሃቦ መምርሒ ብጥንቃቐ ብምኽባር ኣብ መበል ዓሰርተው ኣርባዕተ መዓልቲ ናይ ወርሒ ምሸት ይፍጸም። ምሳልያዊ ትርጕም በዓል ፋሲካ ፍሉይ ትዅረት ይረክብ: እቲ ኣብ ኢያሱ እተፈጸመ ፍጻመታት ነቲ ኣብ ዘጸኣት እተራእየ ፍጻመታት ዘንጸባርቕ እዩ። ፋሲካ ንዓስራይ መዓት (ዘጸ 12) ምሸት ዘበራብር ኮይኑ፡ መልኣኽ እግዚኣብሄር ንኹሎም በዅሪ ግብጺ ቀቲሉ ንእስራኤላውያን ዘድሓኖም እዩ። እዚ ስዒቡ ካብ ግብጺ ምውጻእን ቀይሕ ባሕሪ ምሕላፍን ምድረ በዳዊ ጉዕዞን ይስዕብ።

ብኣንጻሩ ታሪኽ ካልኣይ ወለዶ ካብ ምድረ በዳ ጀሚሩ፡ ምስ ምስጋር ዮርዳኖስ ይቕጽል፡ ግዝረትን ምብዓል ፋሲካን ዘጠቓልል ኮይኑ፡ ኣብ ልዕሊ ጸላእቲ እስራኤል፡ ነበርቲ ከነኣን ካልእ ተኣምራዊ ምትእትታው እግዚኣብሄር ክጽበየሉ ናብ ዝግበኦ ወሳኒ ህሞት ይመርሕ። ምስ ኩሎም እቶም ቅድሚኡ ዝነበሩ ተግባራት ተደሚሩ፡ ምብዓል ፋሲካ ኣብ ታሪኽ እስራኤል ሓድሽ ዘመን ከም ዝጅምር ዘመልክት’ዩ።

ከምኡ’ውን ብናይ መስዋእቲ ገንሸል ኣቢሉ በዓል ፋሲካ ንድሕሪት ተመሊሱ ንእስራኤላውያን ካብ ባርነት ግብጺ ምድሓኖም ዘመላኽት እዩ። ግናኸ ኣብቲ ካብ ባርነት ሓጢኣት ዝተበጀወና ገንሸል ኣምላኽ (ዮሃ 1፡29, 36፤ 1 ቆሮ. 5፡7፤ 1 ጴጥ. 1፡18, 19) ምሳሌ ፍጻሜኡ እውን ኣመልኪቱ እዩ። ኣብ ድራር ጐይታ፡ ቅድሚ ንርእሱ ከም ናይ መወዳእታ መስዋእቲ ምቕራቡ፡ የሱስ ንፋስጋ ናብ መዘከርታ ሞቱ ቀየሮ (ማቴ 26፡26-29፡ 1ቆሮ 11፡23-26)።

ይኹን እምበር ፋሲካን ድራር ጐይታን ዝበልጽ ክቡር ክውንነት ዘመልክት እዩ: እዚ ድማ ናይቶም ናብ ሰማያዊ ከነኣን ዝሓልፉ ብጅዋት ህዝቢ እዩ። ራእይ ዮሃንስ ነዚ ጋሃዳዊ ናይ “ምስጋር” ፍጻመ፡ በቶም 144,000 ሰባት ኣብ ባሕሪ ክሪስታል ክጎዓዙ ይገልጾ፡ እቲ ኣብ ቅድሚ ዝፋን ኣምላኽ ናይ ቀይሕ ባሕርን ሩባ ዮርዳኖስን ናይ ምስጋርን፡ (ራእ 4፡6፤ ራእ 7፡9, 10) ከምኡ’ውን ገንሸል ፋሲካን ድራር ጐይታን ከኣ በቲ ናይቲ ገንሸልድራር መርዓ ይምስሎ (ማቴ 26፡29፡ ራእ. 19፡9)።

`ድራር ጐይታ ኣብ ዘይነብዕለሉ እዋን’ውን እንተኾነ፡ ክውንነት መስቀል ወትሩ ኣብ ቅድሜና ክንሕዞ እንኽእለሉ መንገድታት እንታይ እዮም?`