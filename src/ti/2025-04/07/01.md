---
title:  ፍፁም ተኣማንነት፡ ኣብ ዞባ ውግእ ዝግበር ኣምልኾ
date:   08/11/2025
---

### ናይዚ ሰሙን ፅንዓት ዝንበቡ

ኢያ. 5:1–7; ዘጸ. 12:6; 1 ቆሮ. 5:7; ኢያ. 8:30–35; ዘዳ. 8:11, 14; Hእብ. 9:11, 12።

> <p>ዝፅናዕ ጥቕሲ</p>
> “ቅድም መንግስቲ ኣምላኽን ጽድቁን ድለዩ፡ እዚ ኹሉ ድማ ይውሰኸልኩም።”(ማቴ 6:33)።

ኣብዚ ሰሙን እዚ እስራኤል ኣብ ምድሪ ተስፋ ኣብ ዝነበሩሉ እዋን፡ ሓደ ሓደ ግዜ ኣብ ቅድሚ ዘንፀላሉ ሓደጋ፡ ንእግዚኣብሄር ዳግማይ ርእሶም ዝወፈያሉ፡ ገለ ቁልፊ ህሞታት ክንርኢ ኢና። እያሱ ነቲ ዘይርትዓዊ ዝመስል ውሳነ ንእስራኤላውያን ኣብ መሬት ባዕዲ ክገዝሮም ወሰነ (ኢያ 5፡1-9)፤ እዚ ኸኣ ኣብ ቅድሚ ዘንፀላሉ ሓደጋ ፋሲካ ምእንቲ ከብዕል እዩ (ኢያ 5፡10-12)፤ እቲ ስዕረት ኣብ ምሉእ ናህሪ እናሃለወ መሰውኢ ምህናጽን ንእግዚኣብሄር ምምላኽን (ኢያ 8፡30-35)፤ ኣብ እስራኤል ዝነበሩ ሸውዓተ ነገድ ገና ርስቶም ኣብ ዘይረኸቡሉ እዋን ድማ ማሕደር እግዚኣብሄር ኣቖመ (ኢያ 18፡1, 2)።

ኣብ ወጥሪ ዝበዝሖ ህይወትና፡ ነቲ ህይወት እትድርብየልና ህጹጽ ነገራት ኢና ኣቓልቦ እንህቦ። ብዙሕ ግዜ ንኣምላኽ ዘለና ተወፋይነት ንምሕዳስን ንሱ ዝገበሮን መዓልታዊ ዝገብሮ ዘሎን ደው ኢልና ምስጋናና ንምግላጽን ፍሉይ ግዜ ምቕራጽ ሸለል ንብል። ንግሆን ምሸትን ኣምልኾ፡ ከምኡ’ውን መሰውኢ ስድራቤት፡ ኣብቲ ልዕሊ ዓቐን ዝኽፈልን ምቹእነትን ኣብ ዓወት ዝተመርኮሰን ህይወትና ኣዝዩ ካብ ዓውዲ ወጻኢ ዝኾነ ይመስል። ኰይኑ ግና፡ ኣብ ውሽጢ ልብና ምስ ኣምላኽን ምስ እንፈትዎም ሰባትን ብሓባር እነሕልፎ ኣጋጣሚታት ካብቲ ውሱን ግዜና ዝበለጸ ወፍሪ ምዃኑ ንፈልጥ ኢና።