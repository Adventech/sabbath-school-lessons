---
title:  ዮርዳኖስ ምስጋር
date:   12/10/2025
---

`እያሱ 3፡1–5ን ዘሁ 14፡41-44ን ኣንብቡ። ኣምላኽ ንእስራኤላውያን ነቲ ኺፍጸም ዝቐረበ ነገር ብፍሉይ ኪዳለዉ ዝሓተቶም ስለምንታይ እዩ?`

ታቦት ኪዳን ኣብ መጽሓፍ እያሱ ንመጀመርታ ግዜ ኣብዚ ተጠቒሱ ኣሎ። ክሳብ እዚ ነጥቢ እዚ ኣብ ትረኻ ብሉይ ኪዳን፡ ታቦት ኣብ ትሕዝቶ መቕደስ ተራእዩ እዩ (ዘጸ 40፡21)፤ ኣብ ጉዕዞ እስራኤል ካብ ሲና (ዘሁ 10፡33-36)፤ ከምኡ’ውን ኣብቲ ንከነኣን ንምውራር ንምጅማር ዝተገብረ ዘይተዓወተ ፈተነ (ዘሁ 14፡44)። ኣብ መቕደስ እስራኤላውያን እቲ ዝቕደስ ኣቕሓ ኮይኑ ሰለስተ ኣቕሑ ዝሓዘ ኮይኑ ነፍሲ ወከፎም እስራኤል ምስ ኣምላኽ ዝነበራ ፍሉይ ርክብ ዝገልጹ እዮም ነይሮም፦ (1) ዓሰርተ ትእዛዛት ዝሓዘ ጽላት፤ (2) በትሪ ኣሮን ሊቀ ካህናት፤ ከምኡውን (3) ጎመር( ፍዮ ወርቅን) ማና (ዘጸ 16፡33፣ እብ 9፡4)።

ታቦትን ንዮርዳኖስ ንምስጋር ዝግበር ዝነበረ ምድላዋትን ንእስራኤል ብናቶም ኣገባብን ግዜን ናብ ከነኣን ከምዘይኣትዉ ዘዘኻክር እዩ። እቲ ወራር ዕዉት ዝኸውን መንገድን ግዜን ኣምላኽ እንተተኸቲሎም ጥራይ እዩ። እግዚኣብሄር-ኣብ ልዕሊ እቶም ንታቦት ኪዳን ዝሽፍኑ ዝነበሩ ኪሩቤል ከም ዝቕመጥ ዝግለጽ (ዘጸ 25፡22፡ ዘሁ 7፡89)፡ ምንቅስቓሱ ድማ ምስ ምንቅስቓስ ታቦት ዝተለለየ- ነቲ ስዕረት ዝመርሕ ኮይኑ ኣብ ቅድሚ እስራኤላውያን ኣብ ከነኣን ይኣቱ።

“ምቕዳስ” (ኢያ 3፡5) ወይ “ምፍላይ” ተባሂሉ ዝተተርጐመ ቃል፡ ምስቲ ካህናት ኣብ መቕደስ ኣገልግሎቶም ቅድሚ ምጅማሮም ዝኽተልዎ ዝነበሩ (ዘጸ 28፡41፡ ዘጸ 29፡1) ከምኡ’ውን ህዝቢ እስራኤል ቅድሚ ምግላጽ ኣምላኽ ኣብ ሲና ዝፍጽምዎ ዝነበሩ (ዘጸ 19፡10, 14) ዝመሳሰል መስርሕ ምጽራይ የመልክት። እዚ ምቕዳስ እዚ ንሓጢኣት ንጐድኒ ምግዳፍን ንዅሉ ስርዓታዊ ርስሓት ምእላይን ዘጠቓልል እዩ ነይሩ። ተመሳሳሊ ትእዛዝ ኣብ ዘሁ 11:18 ይርከብ፣ እዚ ኸኣ ምስቲ ዚቐርብ ተኣምራት ኣምላኽ ዚተሓሓዝ እዩ። ከምዚ ዓይነት ምድላው ቅድሚ ኣብ ዓውደ ውግኣት ውግእ ምክያዶም እውን የድሊ ነይሩ (ዘዳ 23፡14)። እግዚኣብሄር ምእንቲ ንእስራኤል ኣብ ቅድሚ ምቅላሱ፡ ንዕኡ ዘለዎም ተኣማንነት ከርእዩን ከም ኣዛዚኦም ክውከሉሉን ኣለዎም።

እቲ ተኣምር ምስጋር ዮርዳኖስ ንእስራኤላውያን ነቲ እግዚኣብሄር ነዞም ኣብታ ሃገር ዘለዉ ሰባት ከባርሮም ዝኣተዎ መብጽዓ ክእመን ከም ዝኽእል ዘረጋግጸሎም እዩ ነይሩ። እቲ ኣብ ዮርዳኖስ ደረቕ መሕለፊ ከውሕስ ዝኽእል፡ እታ ምድሪ እውን ክህቦም ይኽእል እዩ።

`እግዚኣብሄር ንዮርዳኖስ ኩሉ ግዜ ኣይፈላልዮን እዩ። ጣልቃ ምእታዉ ኩሉ ግዜ ክሳብ ክንድኡ ርኡይ ኣይኮነን። ኣብ ክንዳና ዝገብሮ ጣልቃ ምእንታው ኣምላኽ ንምምልላስን ንምልላይን መንፈሳዊ ድልውነት ከመይ ጌርና ከነማዕብል ንኽእል ትብሉ?`