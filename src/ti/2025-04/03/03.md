---
title:  ህያው ኣምላኽ መስተንክር
date:   13/10/2025
---

`እያሱ 3፡6-17 ኣንብቡ። ብተኣምራዊ መንገዲ ምስጋር ዮርዳኖስ ብዛዕባ ባህሪ ናይቲ እነገልግሎ ኣምላኽ እንታይ ይነግረና?`

ምስጋር ሩባ ዮርዳኖስ ኣብ እያሱ 3፡5 ብናይ እብራይስጢ ቃል “niphla’ot“ ተገሊጹ ኣሎ፡ “ትእምርትን፡ ተኣምራት”፡ መብዛሕትኡ ግዜ ንሓያልን ልዕለ ባህርያዊን ተግባራት ኣምላኽ ዘመልክትን ፍሉይነቱ ዘርኢን እዩ (መዝ 72፡18፡ መዝ 86፡10)። ጸኒሖም እስራኤላውያን ነዚ ተግባራት እዚ ኣስተንቲኖም፡ ከም ውጽኢቱ ድማ ንእግዚኣብሄር ኣመስጊኖም (መዝ 9፡1) ኣብ መንጎ ኣህዛብ ድማ ኣበስርዎ (መዝ 96፡3)። ኣብ ግብጺ ዘጋጠመ መዓት (ዘጸ 3፡20፡ ሚክ. 7፡15)፡ ምሕላፍ ቀይሕ ባሕሪ፡ ከምኡ’ውን ኣብ በረኻ ዝሃቦ መምርሒ ኣምላኽ (መዝ. 78፡12-16) ከም ከምዚ ዝኣመሰለ ተኣምራት ተነጊሩ።

እቲ ንዓለም ዝፈጠረ ኣምላኽ ብፍጥረቱ ተገዲቡ ወይ ተገዲዱ ከም ዘይፈልጥ ጸሓፍቲ መጽሓፍ ቅዱስ ይፈልጡን መስኪሮምን እዮም። ንሱ ክፍጽሞ ዘይከኣል (ዕብ. “ኣዝዩ ዘደንቕ”) የለን (ኤር 32፡17)። ስሙን ባህርያቱን ድንቂ እዩ (መሳ 13፡18)፡ ንሱ ድማ ካብ ምርዳእና ንላዕሊ እዩ።

ብኣንጻር ናይቶም ኣማልኽቲ ካልኦት ኣህዛብ፡ ከድሕኑ ዘይክእሉ ኣማልኽቲ (መዝ. 96፡5፡ ኢሳ. 44፡8)፡ እግዚኣብሄር ኣምላኽ መጽሓፍ ቅዱስ፡ “ህያው ኣምላኽ”፡ ንጡፍን ህያውን፡ ሰዓብቱ ኣብ ክንድኦም ንዝገብሮ ጣልቃ ምእታው ብምግማት ክውከልዎ ዝኽእሉ እዩ።

ነቢይ ዘካርያስ ድሕሪ ምርኮ ባቢሎን መጻኢ ንእስራኤል ኣብ ዝረኣየሉ እዋን ተመሳሳሊ ቃል (ካብ ሓደ ሱር ምስ niphla’ot) ተጠቒሙ። የሩሳሌም፡ ኣብ ጎደናታት እታ ኸተማ ተቐሚጦም ኣረጋውያን፡ ኣወዳትን ኣዋልድን ድማ ኣብኡ እናተጻወቱ ምሉእ ብምሉእ ከም እትህነጽ ረኣየ። ነቶም ዘይኣምኑ ዝመስሉ ነበርቲ እታ ርእሰ ከተማ ገና ምልክታት ጥፍኣታ ዘርእዩ ዘለዉ፡ ዘካርያስ ከምዚ ኢሉ ኣዊጁሎም፡ “እግዚኣብሄር ጐይታ ሰራዊት ከምዚ ይብል ኣሎ፣ በተን መዓልትታት እቲኣተን ነዒንቲ ተረፍ እዚ ህዝቢ እዚ ዜደንቕ እንተ ዀነስ፣ ነዒንተይዶ ዜደንቕ ኪኸውን እዩ ይብል እግዚኣብሄር ጐይታ ሰራዊት። እንሆ፣ ካብ ሃገር ምብራቕን ካብ ሃገር ምዕራብን ንህዝበይ ከድሕኖም እየ። ከምጽኦም እየ እሞ፣ ኣብ ማእከል የሩሳሌም ኪነብሩ እዮም፣ ንሳቶም ህዝበይ ኪዀኑ እዮም፣ ኣነ ኸኣ ብሓቅን ብጽድቅን ኣምላኾም ክኸውን እየ፣ ይብል እግዚኣብሄር ጐይታ ሰራዊት። “(ዘካ 8:6–8)።

`ሉቃስ 18፡18-27 ኣንብቡ። እየሱስ ንደቀ መዛሙርቱ ዝሃቦ መልሲ፡ ነቲ ዘይከኣል ዝመስል ነገር ንኣምላኽ ክትውከል ብኸመይ እዩ ዘተባብዓካ?`