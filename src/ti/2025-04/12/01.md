---
title:  ኣምላኽ እሙን እዩ!
date:   13/12/2025
---

### ናይዚ ሰሙን ፅንዓት ዝንበቡ

ኢያ 21፡43-45፤ 2 ጢሞ. 2፡11-13፤ ኢያ 23፤ ራእ 14:10, 19፤ ዘዳ. 6፡5።

> <p>ዝፅናዕ ጥቕሲ</p>
> “ካብቲ እግዚኣብሄር ንቤት እስራኤል እተዛረቦ ዅሉ ጽቡቕ ነገር ገለ ቓል እኳ ኣይወደቐን፡ ኵሉ ደኣ ተፈጸመ።”

ጆን ኤፍ. ከነዲ ብዕለት 20 ጥሪ 1961 ኣብ በዓለ ስይመቱ ንኣሜሪካ መደረ ኣስሚዑ፣ መደረኡ 1,366 ቃላት ጥራይ’ኳ እንተነበሮ፣ ኣብ ኣእምሮ ኣመሪካውያን ግን ዘይሃስስ ኣሰር ገዲፉ እዩ። ሃገሩ ኣብ ክንዲ ኣብ መሰላቶም ኣብ ሓላፍነቶም ከተተኩር ከም ዝግባእ ከተባብዖም እንከሎ ከምዚ በሎም፡ “ብሰናይ ሕልና እንኮ ርግጸኛ ዓስብና፡ ምስ ታሪኽ ናይ መወዳእታ ፈራዲ ግብሪና ሒዝና፡ በረኸቱን ሓገዙን እናለመንና፡ ኣብዚ ምድሪ ግና ብሓቂ ስራሕ ኣምላኽ ናይ ገዛእ ርእስና ክኸውን ከም ዘለዎ ፈሊጥና፡ ነታ እነፍቅራ ምድሪ ክንመርሓ ንውፈር።”

እቲ ብዕድመ ዝደፍአ መራሒ እስራኤላውያን ዝነበረ እያሱ፡ ህይወቱ ኣብ መወዳእታ ከም ዝቐረበ ምስ ተሰምዖ፡ ንመራሕቲ ህዝብን እስራኤላውያንን ክዛረብ ወሰነ (ኢያሱ 23ን 24)። ኢያሱ 23 ዝያዳ ኣብ መጻኢን ንኣምላኽ ከመይ ጌርካ ከም እተምልኾን ዘተኰረት እያ። ኢያሱ 24 ኣብ ዝሓለፈ እዋን እሙን ተግባራት ኣምላኽ ይኽልሶ፣ መን ጥራይ ክምለኽ ከም ዝግብኦ ውሳነ ንምልዕዓል ዝዓለመ ዕላማ ሒዝካ: ንሱ ድማ ያህዌ።	ኣብዚ ሰሙን እዚ፡ ነቲ ቀዳማይ መደረ እያሱ፡ ንድሕሪት ተመሊሱ ንዓወታት እስራኤል ዝጥምተላ፡ ኣብ ተመሳሳሊ እዋን ግን ንእስራኤል ናይ መጻኢ ዓወት መንገዲ ዝድህስሰላ፡ ብሓባር ከነጽንዕ ኢና።