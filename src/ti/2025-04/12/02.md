---
title:  ኩሉ ተፈጺሙ
date:   14/12/2025
---

`ኣብ እያሱ 21፡43–45 እቲ መጽሓፍ ብዛዕባ ኣምላኽ እንታይ ስእሊ እዩ ዝስእል? እዘን ቃላት እዚኣተን ኣብታ ታሪኻዊት ምድሪ ተስፋ ጥራይ ዘይኰነስ ኣብ ክውንነት ድሕነትና እውን ብኸመይ ይምልከታ (2ጢሞ 2፡11-13)?`

እዘን ጥቕስታት እዚኣተን ድማ ጫፍ ናይቲ መጽሓፍን ስነ-መለኮታዊ ጽማቕን እየን። ሓደ ካብቲ ቀንዲ ቴማ ናይቲ ምሉእ መጽሓፍ ድማ የጉልሑ፡ ንሱ ድማ መብጽዓታቱ ዝሕሉን ማሕላኡ ዝፍጽምን ያህዌ ናይ ኪዳን ተኣማንነት እዩ። እዛ ሓጻር ክፋል’ውን ንብምሉኡ ትሕዝቶ መጽሓፍ ብሓጺሩ ትገልጽ። እያሱ 21፡43 ብዛዕባ ምምቕራሕን ሰፈራን መሬት ክዛረብ ከሎ (ኢያሱ ምዕራፋት 13-21)፡ እያሱ 21፡44 ድማ ኣብ ልዕሊ ጸላእቲ ዝተዓወቶ ዓወታትን ኣብ ልዕሊ እታ መሬት ዝተረኽበ ቁጽጽርን የመልክት (ኢያሱ ምዕራፍ 1-12)። እዚ ኩሉ ንድሕሪት ተመሊስካ ምርኣይ ብመነጽር ተኣማንነት ኣምላኽ’ዩ ዝረአ። እስራኤላውያን ነቲ ኣብ ልዕሊ ጸላእቶም ወይ እታ ምድሪ ዝረኸብዎ ዓወታት ከም ውርሻኦም ፈጺሞም ክገብሩ ከም ዘይክእሉ ኩሉ ግዜ ክዝክሩ ኣለዎም-ብዘይካ ብተኣማንነት ኣምላኽ ንዝተዋህቦ ቃሉ።

“ንኹላ እታ ምድሪ” (ኢያ 21፡43 ኣጽንዖት ተወሲኹ)፡ “ንዅሎም ጸላእቶም ኣብ ኢዶም ኣሕሊፉ ሂብዎም” (ኢያ 21፡44)፡ ብመሰረት “ ዅሉ እቲ ማሕላኡ” (ኢያ 21፡44) “ኵሉ ተፈጸመ” (ኢያ. 21፡45, 45, 10)። kol ዝብል ቃል ትርጉሙ “ኩሉ” ሽዱሽተ ግዜ ኣብ ሰለስተ ጥቕስታት (ኢያ 21፡43-45) ተደጋጋጊሙ ኣብ ጥቕሚ ውዒሉ እዩ፡ እዚ ድማ እታ ምድሪ ህያብ ያህዌ ምዃና ኣጽንዖት ዝህብ ኮይኑ፡ እስራኤል ድማ በዚ ንርእሳ ናእዳ ክትወስድ ኣይግባእን።

ኩሉ ዓወት እስራኤል ምስ መለኮታዊ ተበግሶን ተኣማንነትን ኣምላኽ ጥራይ ክተሓሓዝ ኣለዎ። እዚ ብዛዕባ ድሕነትና እውን ብማዕረ ሓቂ እዩ፤: “ሓደ እኳ ኸይምካሕሲ፡ ካብ ግብሪ ኣይኰነን እሞ፡ ብእምነት ብጸጋ ኢኹም ዝደሓንኩም፡ እዚ ኸኣ ውህበት ኣምላኽ እዩ እምበር፡ ካባኻትኩም ኣይኰነን። (ኤፌ 2:8, 9)።

ብርግጽ ጳውሎስ ንተኣማንነት ኣምላኽ ብምጕላሕ እውን ከምዚ ጽሒፉ እዩ: “እሙን ቃል እዩ፡ ምስኡ እንተ ሞትናስ፡ ምስኡ ኸኣ ብህይወት ክንነብር ኢና። እንተ ተዓገስና፡ ምስኡ ኸኣ ክንነግስ ኢና። እንተ ኸሐድናዮ፡ ንሱውን ኪኽሕደና እዩ። ንሕና እንተ ጠለምናዮ፡ ንሱ ንርእሱ ኪኽሕድ ኣይከአሎን እዩ እሞ፡ እሙን ኰይኑ እዩ ዚነብር። (2 ጢሞ. 2:11–13)።

`ኣምላኽ መብጽዓታቱ ኣብ ምፍጻሙ ዘለዎ ተኣማንነት ከመይ ኢሉ እዩ ንመጻኢ ዝሃቦ መብጽዓታት ዋላ ሓደ ከምዘይፈሽል ምትእምማን ዝህበና? (1ቆሮ. 10፡13, 2ቆሮ. 1፡18–20 ርአ።)`