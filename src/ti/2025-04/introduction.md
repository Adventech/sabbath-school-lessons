### ካልኣይ ዕድላት፡ መጽሓፍ እያሱ

መጽሓፍ እያሱ ካብ መሪሕነት ሙሴ ናብ መሪሕነት እያሱ ምስግጋር ዘመልክት እዩ። እስራኤል ናብ ምድሪ ተስፋ ምእታዎም ዝገልጽ ዛንታ ይጅምር እሞ ኣብታ ሃገር ሰፊሮም ድማ ይዛዘም።

እያሱ ብርግጽ ክስዕቦ ዝግባእ ከቢድ ተግባር ነይርዎ። ማለት ካብቲ ሙሴ ዝገደፎ ቦታ ምብጋስ እዩ። እቲ ብድሆ እቲ ግን መጀመርታ ጥራይ እዩ ነይሩ። እያሱ ሙሴ ፈጺሙ ዘይገበሮ ክገብር ነበሮ: ነቲ ህዝቢ: ድሕሪ 40 ዓመት ኣብ በረኻ: ንዮርዳኖስ ሰጊሩ ናብ ከነኣን ክወስዶ: እዚ ድማ ከምቲ ቅድሚ ዓመታት ኣምላኽ ንኣቦታት ዝኣተዎ መብጽዓ እዩ።

“ሙሴ ባርያይ ሞተ፡ ሕጂ ድማ ተንስእ፡ ንስኻን ብዘሎ እዚ ህዝቢ እዝን ናብታ ኣነ ንኣታቶም፡ ንደቂ እስራኤል፡ ዝህቦም ምድሪ ነዚ ዮርዳኖስ ተሳገሮ።” (እያ 1:2)።

እቲ መፍትሕ ናይቲ ምሉእ ታሪኽ ኣብዚ ይርከብ፣ ኣብቲ ጐይታ ንእያሱ ዝሃቦ ቃል: “ናይታ ኣነ [የሆዋ] ዝህቦም ምድሪ” ክኣትዉ እዮም።

እወ እያሱ በይኑ ኣይኮነን ክገብሮ ዝኸይድ ዘሎ፡ ብሓይልን መምርሕን እግዚኣብሄር ጥራይ እዩ ዝኸይድ ዘሎ፣ ንሱ ንህዝቢ ንመወዳእታ ቃል ኪዳን እንተዝእዘዝ ሓደ ወለዶ ኣቐዲሙ ናብታ ሃገር መእተዎም ኔሩ። እቲ ዘሕዝን ግን ኣይገበርዎን፣ በዚ ኸኣ፣ ሳዕቤን ተግባራቶም ኣጋጢሞም።

እቲ ሓቂ ግን ኣብተን ዝሓለፋ 40 ዓመታት እስራኤል ኣሉታዊ ሸነኽ ናይቲ ኪዳን ኣጋጢምዋ ነይሩ። ብምኽንያት ኣብ ልዕሊ እግዚኣብሄር ምዕማፆም፡ ብዘይካ ካሌብን እያሱን ትእምርትን ተኣምራትን ዘጸኣት ዘስተማቐረ ዓቢ ወለዶ ኣብ በረኻ ጠፍአ። ካብተን ሓሙሽተ መጻሕፍቲ ሙሴ እተን ኣርባዕተ ብዛዕባ እቲ ዅሉ እቲ ኣብ በረኻ ኮለል ክብሉ ከለዉ ዘጋጠሞም ነገራት እየን ዝገልጻ። ሕጂ ኣብ ትሕቲ መሪሕነት እያሱ ካልኣይ ወለዶ ነቲ መሬት ናይ ምውናን ብድሆታት ክወስድ ድሉው ነበረ።

“ሙሴ ድማ ንእያሱ ጸዊዑ ኣብ ቅድሚ ዅሉ እስራኤል በሎ፡ ንስኻ ምስ እዚ ህዝቢ እዚ ናብታ እግዚኣብሄር ነቦታቶም ኪህቦም ዝመሐለሎም ምድሪ ኽትኣቱ፡ ንስኻ ድማ ከተረስትዮም ኢኻ እሞ፡ ጽናዕ ትባዕ ከኣ። እቲ ቐቅድሜኻ ዚኸይድ ድማ ንሱ እግዚኣብሄር እዩ፡ ንሱ ምሳኻ ኪኸውን እዩ፡ ኣይጠልመካን ኣይሐድገካን ከኣ፡ ኣይትፍራህ ኣይትሸበር ድማ።”(ዘዳ 31:7, 8)።

እቲ ኣቦዋት ንሙሴን ዝተዋህበ ተስፋ እግዚኣብሄር ክፍጸሞ ቀሪቡ ኣሎ። ናይ ትጽቢትን ፍናንን ንፋስ ኣሎ፣ ሓድሽ ጅማሮ ንህዝቢ፣ ንነዊሕ እዋን መንበሪ ዘይብሉን ዝተመንዝዐን እዩ። እግዚኣብሄር ካብ ባርነት ኣብ ከናግፎም እሙን እዩ ነይሩ፣ ብርግጽ ድማ ብዛዕባ እታ ሃገር ዝኣተዎ መብጽዓታት ክፍጽም ክእመን ይኽእል እዩ።

“ቀንዲ ዕላማ መጽሓፍ እያሱ እስራኤል ናብ ምድሪ ተስፋ ምእታዉን ምድምሳስ እታ ሃገርን ኣብ መንጎ ነገዳት ምክፍፋላን ንምግላጽ እዩ። እዚ ዕላማ እዚ መሰረት መልእኽቲ ናይቲ መጽሓፍ ማለት እሙንነት እግዚኣብሄር ኣብ ምፍጻም ነቲ ንኣብርሃም ዝተዋህቦ መብጽዓ ምድሪ እዩ። እታ መጽሓፍ እሙንነት እግዚኣብሄር ኣብ መብጽዓታት ኪዳኑ ተጕልሕ (ኢያ 21:43-45)።”—Andrews Bible Commentary (Andrews University Press, 2020), p. 365.

መጽሓፍ እያሱ ቅድሚ ልዕሊ ሰለስተ ሽሕ ዓመት እኳ እንተተጻሕፈት፡ እዛ ሎሚ እንነብረላ ዘለና ዓለም ግን ብመንፈሳዊ ብድሆታታ ካብ ናይ እያሱ ብዙሕ ከምዘይትፍለ ብሓባር ክንረኽቦ ኢና። ዝተፈላለየ ባህሪ ዘለዎም ብድሆታት ከጋጥሙና ይኽእሉ እዮም፣ ብዝኾነ ግን ንድሕነትናን ንእምነትናን ንፍጻመ እቲ ኣምላኽ ንህዝቡ ብሓላፍነት ዝሃቦም ተልእኾን ኣብ ሓደጋ ዘእቱ ብድሆታት ብፍላይ መንፈሳዊ ብድሆታት ኣለዉ። ኣብነት እያሱ ብርግጽ ንዘመንና ዝምልከት መብጽዓታት ኣምላኽ ክንሓትትን ከምቲ ንሱ ዝገበሮ ብሓይሉ ክንዕወትን ከነቓቕሓና እዩ።