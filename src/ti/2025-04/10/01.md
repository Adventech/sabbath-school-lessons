---
title:  እቲ ሓቀኛ እያሱ
date:   29/11/2025
---

### ናይዚ ሰሙን ፅንዓት ዝንበቡ

1 ቆሮ. 10፡1-13፤ ማቴ. 2፡15፤ iya 1፡1-3፤ ግብ. ሃዋ. 3፡22-26፤ እብ. 3:7—4:11፤ 2 ቆሮ. 10፡3-5።

> <p>ዝፅናዕ ጥቕሲ</p>
> “እዚ ዂሉ መለበሚ ኪኸውን እዩ ዝበጽሖም፡ ንኣና እቲ መወዳእታ ዘመናት ንዘርከበናውን ንተግሳጽ ኪዀነና እዩ እተጻሕፈ።” (1 ቆሮ 10:11)።

ኣብ መጽሓፍ እያሱ፡ ህይወት ናይቲ ቀንዲ ገጸ ባህርያታ ክንዮ ገዛእ ርእሱ ናብቲ ካብቲ ሰብኣይ ባዕሉ ኣዝዩ ዝዓቢ ክውንነት ዘመልክት እዩ። ነዚ ስርዓት እዚ ኣብ ምሉእ መጽሓፍ ቅዱስ ከም ምስታ ኣብ ሓዳስ ምድሪ ዘለና ናይ ዘለኣለም ተስፋ ምሳሌ ዝኾነት ምድሪ ከነኣን ንርእዮ። ከምኡ’ውን ብርግጽ እቲ ምድራዊ መቕደስ ኣገልግሎት ናብ ዝዓበየ ክውንነት ዘምልክት እዩ: “ክርስቶስ ግና ናይቲ ዚመጽእ ሰናይ ነገር ሊቀ ካህናት ኰይኑ ምስ መጸ፡ በቲ ብሉጽን ፍጹምን ብኢድ ዘይተገብረ፡ ማለት ካብዚ ፍጥረት እዚ ዘይኰነ ድንኳን፡” (እብ. 9:11)።

እዚ ሕቶ ግን፦ እያሱ ኣብ መጻኢ ዚፍጸም ፍጻሜ ብኸመይ መገዲ እዩ ዘመላኽት? ከምዚ ዝኣመሰለ ትርጉም ናይቲ መጽሓፍ ሕጋዊ ምዃኑ ብኸመይ ርግጸኛታት ክንከውን ንኽእል? መጽሓፍ እያሱ ኣብ ክውንነት ሓድሽ ኪዳንን ናይ ፍጻመታት ዘመን ክስተታትን ንምትግባር ዝቆጻጸሩ መጽሓፍ ቅዱሳዊ መትከላት እንታይ እዮም?

ኣብዚ ሰሙን እዚ ንምሳልያዊ/ጽላሎታዊ ዝምልከት መትከላት ትርጉም መጽሓፍ ቅዱስ ክንርኢ ኢና። መጽሓፍ ቅዱስ ንባዕሉ ከመይ ጌሩ መርኣዪታት ምሳሌ/ፅላሎት ከም ዝሓዘን ህይወት እያሱ ንኣገልግሎት መሲሕ ከመይ ከም ዘመልክትን ኣብ ቤተ ክርስቲያን ከምኡ’ውን ኣብ ፍጻሜ ታሪኽ ወዲ ሰብ ዝተፈጸመ ምሳሌታት ከም ዘመልክትን ከነጽንዕ ኢና።