---
title:  እያሱን ንሕናን
date:   04/12/2025
---

`እያሱ ከም ምሳሌ ክንዮ ኣገልግሎት እየሱስ ክርስቶስ ናብ ፍጻሜ ኣብ ህይወት ቤተ ክርስቲያን ማለት ኣካል ክርስቶስ የመልክት። እስራኤል ኣብ ትሕቲ እያሱ ዘካየዶ ውግኣት ብኸመይ መንፈሳዊ ቃልሲ ቤተ ክርስቲያን ዘመልክት እዩ? ብኸመይ እዮም ዝፈላለዩ? 1ጢሞ. 1፡18፤ 2 ጢሞ. 4፡7፤ ኤፌ. 6፡10-12፤ 2 ቆሮ. 10፡3-5፤ ከምኡውን ግብሪ ሃዋርያት 20፡32።`

ጸሓፍቲ ሓድሽ ኪዳን ንቤተክርስትያናዊ (ቤተክርስትያን) ፍጻሜ ናይ እያሱ ምሳልያውነት ኣፍልጦ ይህቡ። ኣባላት ኣካል ክርስቶስ ዝኾነት ቤተ ክርስቲያን ኣንጻር እኩያት ሓይልታት ኣብ መንፈሳዊ ውግእ ይሳተፉ፤ ዝኾነ ኾይኑ ግን ዝተረፈ ጸጋ ኣምላኽ (ዕብ 4፡9-11)ን በረኸት መንፈሳዊ ርስቶምን የስተማቕሩ።

`እዞም ጽሑፋት ብዛዕባ ናይ መወዳእታ ፍጻሜ ናይ እያሱ ምሳልያውነት እንታይ ይብሉ? 1 ጴጥ. 1፡4፡ ቆሎ 3፡24፡ ራእ 20፡9፡ ራእ 21፡3።`

ናይ መወዳእታን ምሉእን ፍጻሜ ናይ እያሱ ምሳልያውነት/ፅላሎት ኣብ ካልኣይ ምጽኣት እየሱስ ክርስቶስ ክፍጸም እዩ።

ህይወት እያሱ ንባህርያት ኣምላኽ ኣዝዩ ስለ ዘንጸባርቕ፡ ገለ መዳያት ህይወቱ ንንጥፈታትን ኣካልን መሲሕ ዘመልክት ትንቢታዊ ባህሪ ሒዙ።

ንዓና ሎሚ መሲሕ ድሮ መጺኡ ኣሎ። ኣገልግሎቱ ኣቐዲምካ ምምሳል ኣየድልዮን እዩ፡ እንተኾነ ግን ሕጂ’ውን ባህርያቱ ናይ ምንጽብራቕ ፍሉይ ዕድል ኣሎና-እቲ ክርስቶስ ምስ ደቀ መዛሙርቱ ከካፍሎ ዝናፍቖ ክብሪ (ዮሃ 17፡22) ከምኡ’ውን ንባህርያት ክርስቶስ ብምስትንታን ናትና ክኸውን ዝኽእል ክብሪ (2ቆሮ. 3፡18)። ንእየሱስ ብዝሓሰብናዮ መጠን ጽባቐ ባህርያቱ ነንጸባርቕ። እዚ ድማ ነቲ መዓልታዊ ምስ ክርስቶስ እንገብሮ ምጉዓዝ ናብ ምንታይ ክመርሖ ከም ዘለዎ ኣዝዩ መሰረታዊ እዩ። ነዚ እዩ ድማ ኣብ ቃሉ ግዜ ምውሳድ፣ መዓልታዊ፣ ኣዝዩ ኣገዳሲ ዝኸውን። ነዚ ኢና እውን፡ ኣብ ህይወትን ባህርን ትምህርትን እየሱስ ክንሓድር እውን ግዜ ከነሕልፍ ዝግበኣና። ብምርኣይ እወ ንልወጥ ኢና።

`እያሱ፡ እቲ ምሳሌ፡ ንእስራኤላውያን፡ “ነዛ እግዚኣብሄር ኣምላኽ ኣቦታትኩም ዝሀበኩም ምድሪ ኼድኩም፡ ንምውራሳ ኽሳዕ መኣዝ ኢኹም ሸለል እትብሉ፡?" (ኢያ 18፡3)። እቲ ኣካል እያሱ ዝዀነ እየሱስ፡ ሎሚ ነዛ ሕቶ እዚኣ ብኸመይ ሓረግ ምተዛረባ?`