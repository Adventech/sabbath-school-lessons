---
title:  ፅላሎትን ኣካልን
date:   01/12/2025
---

ተርጐምቲ መጽሓፍ ቅዱስ ንሓደ መጽሓፍ ቅዱሳዊ ምሳሌ እንታይ ከም ዝፈጥር፡ ወይ እቲ ፍሉይ ፅላሎት/ምሳሌ ኣብ ሓድሽ ኪዳንን ኪኖኡን ብኸመይ ከም ዝፍጸም ደስ ከም ዝበሎም ጌሮም ክውስኑ ኣይክእሉን እዮም። መጽሓፍ ቅዱስ ንባዕሉ ብዛዕባ ኣተገባብራ መጽሓፍ ቅዱሳዊ ምሳሌ/ፅላሎት ገለ ቁጽጽርን መትከላትን ይህብ።

ብተመሳሳሊ፡ ሓድሽ ኪዳን ኣካል( antitypical) ፍጻሜ ናይ ሓደ ፅላሎት/ምሳሌ ብሰለስተ ዝተፈላለየ መገድታት ይገልጾ፡ (1) ኣብ ህይወት ክርስቶስ (ክርስቶሳዊ ፍጻሜ)፡ (2) ኣብ ተመክሮ ቤተ ክርስቲያን (ቤተ ክርስቲያናዊ ፍጻሜ)፡ (3) ኣብ መወዳእታ ግዜ (ኤስካቶሎጂካዊ ፍጻሜ)።

እዞም ፅላሎትን/ምሳሌን ኣካልን ኣብ ምሉእ መጽሓፍ ቅዱስ ክንረኽቦም ንኽእል ኢና፣ ንኣንበብቲ መጽሓፍ ቅዱስ ከመይ ጌሮም ከም ዝርድእዎን ቃል ኣምላኽ ብዛዕባ እየሱስን ድሕነትን ብዛዕባ እቲ ዘለና ናይ መወዳእታ ተስፋን እንታይ ሓቅታት ይምህር ከም ዘሎን ኣብ ምርኣይ ድማ ኣዝዮም ሓገዝቲ እዮም።

ነዞም ዝስዕቡ ምሳሌታት/ፅላሎታት ብሉይ ኪዳን ርአ፡ እስራኤል፡ ዘጸኣት፡ ከምኡውን መቕደስ። ነፍሲ ወከፎም ኣብተን ሰለስተ ኣካላዊ ምዕራፋት፡ ማለት ኣብ ክርስቶሳዊ፡ ቤተ ክርስቲያናዊ፡ ከምኡውን ኣብ መወዳእታ መወዳእታ ብኸመይ ይፍጸም?

1. እስራኤል
	- ሀ. ክርስቶሎጂካዊ ምዕራፍ (ማቴ. 2:15)
	- ለ. ቤተ ክርስቲያናዊ ምዕራፍ (ገላ. 6:16)
	- ሐ. ኤስካቶሎጂካዊ ምዕራፍ (ራእ. 7:4-8, 14)
2. ዘጸኣት
	- ሀ. ክርስቶሎጂካዊ ምዕራፍ (ማቴ. 2:19–21)
	- ለ. ቤተ ክርስቲያናዊ ምዕራፍ (2 ቆሮ. 6:17)
	- ሐ. ኤስካቶሎጂካዊ ምዕራፍ (ራእ. 18:4)
3. ቤተ-መቕደስ
	- ሀ. ክርስቶሎጂካዊ ምዕራፍ(ዮሃ 1:14, ዮሃ 2:21, ማቴ.26:61)
	- ለ. ቤተ ክርስቲያናዊ ምዕራፍ (1 ቆሮ.3:16, 17; 2 ቆሮ. 6:16)
	- ሐ. ኤስካቶሎጂካዊ ምዕራፍ (ራእ. 3:12, ራእ. 11:19, ራእ. 21:3, ራእ. 21:22)

“ቅዱሳት መጻሕፍቲ ሓደ መለኮታዊ ደራሲ ስለዘለዎ፡ ዝተፈላለዩ ክፋላት ቅዱሳት መጻሕፍቲ ነንሕድሕዶም ዝሰማምዑ እዮም…..ኩሎም ትምህርትታት መጽሓፍ ቅዱስ ኣብ ነንሕድሕዶም ክሰማምዑ እዮም፤ ትርጉማት ውልቃዊ ክፍልታት ምስ ድምር ናይቲ ቅዱሳት መጻሕፍቲ ኣብ ሓደ ዝተዋህበ ዛዕባ ዝምህሮ ክሰማማዕ እዩ።”—Handbook of Seventh-day Adventist Theology, p. 65.

`ሓድሓደ ግዜ ትርጕም ገሊኡ ኽፋላት ንምርዳእ ምስ ዚኸብደካ እንታይ ትገብር?`