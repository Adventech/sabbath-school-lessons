---
title:  ሓይሊ ኣብነት
date:   18/11/2025
---

`እያሱ 15፡16-19፡ መሳፍንቲ 1፡13፡ መሳፍንቲ 3፡7-11 ኣንብቡ። እዚ ዛንታ ብዛዕባ ሓይሊ ኣብነት እንታይ ይነግረካ? ኣተሓሳስባ ካሌብ ኣብ መንእሰይ ወለዶ ብኸመይ ይባዛሕ ኣሎ?`

ኣብዚ ክፍሊ ካሌብ ንዓክሳ ጓሉ ምስቲ ን ንቂርያት-ሴፈር ዝሰዓረ ከመርዕዋ ይውፍያ። ዖትኒኤል ነታ ከተማ ሒዙ ንዓክሳ ወሰዳ። እዚ ዛንታ’ዚ ኣገዳሲ ዝኾነሉ ምኽንያት፡ ሕጂ’ውን፡ ትብዓትን እምነትን ብድሆታት ንምቕባል ድልውነትን ካሌብ ስለ ዝገልጽ እዩ።

ቀጻሊ ወለዶ እስራኤላውያን ኣብነት ናይዞም ዓርሞሽሽ እምነት ዝኾኑ ካሌብን እያሱን ከም ዝሰዓቡ እውን የርኢ። እቲ ዝዓበየ ወለዶ ኣገልግሎቱ ኣብ ዝዓጽወሉ ዘሎ እዋን፡ ነቲ ብድሆታት ክገጥምን ነቲ ኣምላኽ ንእስራኤል ዝሓንጸጾ መደብ ንምፍጻምን ድሉው ዝኾነ ሓድሽ ወለዶ ኣሎ።

ካሌብ ንእያሱ “እዛ ከረን ሃበኒ” ብዝብል ሕቶ ብዘይፍለ መንገዲ፡ ዓክሳ ብሰብኣያ ተተባቢዓ፡ ከምቲ ኣቦኣ ዘርኣዮ እምነትን ውሳኔን ተርኢ። ዓክሳ ብቆራጽነታን ድፍረታን መስመር ኣብነት ካሌብ ናይ ምፍጻም መብጽዓ መሬት ክትውንን ትቕጽሎ።

ብርግጽ እታ ምድሪ ካብ ያህዌ ንእስራኤል ዝተዋህበት ህያብ እያ፡ እስራኤል ግን ብእምነትን ትብዓትን መብጽዓታት እግዚኣብሄር ብምሕታት ናቱ ክገብራ ኣለዎ። ቆራጽነት ዓክሳ ንጽንዓት እተን ኣብ ወንጌላት ዘለዋ ደቂ ኣንስትዮ፡ ንርእሰንን ንስድራቤተንን ዝኸውን በረኸት እየሱስ ክሳብ ዝረኽባ ብህዝቢ ይኹን ብደቀ መዛሙርቲ ዘይተመልሳን ተስፋ ዘይቆርጻን ዘመልክት እዩ።

`ሉቃስ 18፡1-5 ኣንብቡ። ኣብዚ ንዓና ዝኸውን እንታይ ትምህርቲ ኣሎ?`

`ሽግ እምነት ናብ ቀጻሊ ወለዶ ምትሕልላፍ ነቲ እግዚኣብሄር ብሓላፍነት ዝሃበና ተልእኾ ንምፍጻም ወሳኒ እዩ። በቲ ሓደ ወገን እምነት ናብ ዝቕጽል ወለዶ ምትሕልላፍ ዘጋጥሞም ብድሆታት፡ በቲ ካልእ ወገን ድማ መንእሰያት ኣብ ስራሕ እግዚኣብሄር ዝያዳ ሓላፍነት ንኽወስዱ ዝረኽብዎ ዕድላት ሕሰብ። መንእሰያት ኣምላኻዊ መሪሕነት ንኽወስዱ ንምምችቻውን ንምስልጣንን እንታይ ክንገብር ንኽእል? ኣብዚ መስርሕ ኣብነትና ክሳብ ክንደይ ወሳኒ እዩ?`