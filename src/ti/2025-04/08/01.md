---
title:  ዓርሞሽሽ እምነት፡ እያሱን ካሌብን
date:   15/11/2025
---

### ናይዚ ሰሙን ፅንዓት ዝንበቡ

ዘሁ. 13:6, 30–32; ኢያ. 14:6–14; ሉቃ 18:1–5; ኢያ. 19:49–51; 2 ቆሮ. 3:18; ሮሜ: 12:1, 2።

ዝጽናዕ ጥቕሲ: “ነቶም ቃል ኣምላኽ ዝነገሩኹም መራሕቲኹም ዘክርዎም፡ መወዳእታ ንብረቶም እናተቛመትኩም፡ ኣሰኣሰር እምነቶም ስዓቡ።” (እብ 13:)።

ኩሉ ወላዲ ደቆም ብኣብነት ከም ዝመሃሩ ይፈልጥ’ዩ፡ ኣይኮነን ድዩ? ክንደይ ወለዲ እዮም ደቆም ኣብ ክንዲ ነቲ ጽቡቕ ባህርያቶም ሕማቕ ባህርያቶም ክስዕቡ ብምርኣዮም ዝጭነቑ? ዕድመና ዝዀነ ይኹን ብዘየገድስ፡ ካብ ቅኑዕ ምግባር፡ ጌጋ ምግባር ይቐልለና እዩ። እዚ ሓደ ክፋል ናይ’ቲ ዝወደቑ ፍጡራት ምዃን ማለት ጥራይ’ዩ።

“ነቲ ዝጸልኦ እገብሮ ኣሎኹ እምበር፡ ነቲ ዝደልዮ ኣይኰንኩን ዝገብሮ ዘሎኹ እሞ” (ሮሜ 7:15)። ነዚ መን’ዩ ከዛምዶ ዘይክእል?

ደቂ ሰባት ካብ ዝውለዱ ኣትሒዞም ብሓይሊ ኣብነት እዮም ዝቕረጹ። ነቶም ዝቐረቡና ብምምሳል፡ ኣብ ህይወትና ኣዝዩ መሰረታዊ ነገራት፡ ከም ምጉዓዝ፡ ምዝራብን ስምዒታትና ምግላጽን ክንገብር ንመሃር። ከም ዓበይቲ ሰባት ገና ኣርኣያታት የድልዩና እዮም፣ ዋላ እኳ ፍጹማት እንተዘይኮኑ፡ ነቶም ናይ እምነት ግዙፋት ዝገበሩ መንፈሳዊ ባህርያት ከነድንቖምን ክንመስሎምን ንኽእል ኢና።

ኣብዚ ሰሙን እዚ፡ ብዛዕባ ኣብ መጽሓፍ እያሱ ዝርከቡ ክልተ ዓርሞሽሽ እምነት፡ ማለት ካሌብን እያሱን፡ ብዕምቆት ክንርኢ ኢና። ኣብ ሓደ ካብቲ ኣዝዩ ወሳኒ እዋን ታሪኽ እስራኤል ኣብ ወለዶኦም ፍሉያት ኮይኖም ኣብ ህይወት ህዝቢ ኣምላኽ ቁልፊ ተራ ክጻወቱ ዝገበረ እንታይ እዩ?