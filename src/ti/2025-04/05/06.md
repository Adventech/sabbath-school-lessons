---
title:  መስፍን ሰላም
date:   30/10/2025
---

`እዘን ዝስዕባ ጽሑፋት ነቲ ኣምላኽ ንህዝቡ ዝሓሰቦ መጻኢ ብኸመይ ይገልጻ? ኢሳ. 9:6፣ ኢሳ. 11፡1-5፡ ኢሳ. 60፡17፡ ሆሴ. 2:18፣ ሚክ. 4፡3።`

ቀንዲ ትኹረት ናይዚ ሰሙን’ዚ ትምህርቲ፡ ነቲ ብኣምላኽ ዝተኣዘዘን ዝተሓገዘን ውግኣት ብሉይ ኪዳን ዝቖመ እኳ እንተኾነ፡ ካልእ ማዕረ ማዕሪኡ ትርጉም ዘለዎ ቴማ ናይ ብሉይ ኪዳን ትንቢታዊ ጽሑፋት ምህላዉ ክንጠቅስ የድልየና፡ ንሱ ድማ መጻኢ ራእይ ናይቲ ሰላማዊ መሲሓዊ ዘመን እዩ። መሲሕ ከም “መስፍን ሰላም” (ኢሳ. 9፡6) ተሳኢሉ ኣሎ። ንሱ ብሰላም ዝዕብለል መንግስቲ ከእቱ እዩ፣ ኣንበሳን ገንሸልን ብሓባር ዝጓሰዩላ (ኢሳ 11፡1-8)፣ ጥፍኣትን ጉድኣትን ዘይህልወላ (ኢሳ 11፡9)፣ ሰላም ዝገዝኣላ (ኢሳ 60፡17) ከም ሩባ ዝውሕዝን (ኢሳ 66፡12)።

`2 ነገ 6፡16–23 ኣንብቡ። እዚ ታሪኽ እዚ ብዛዕባ እቲ ኣምላኽ ንህዝቡን ንሰብኣውነትን ዘለዎ ዓሚቝ ዕላማታት እንታይ ርድኢት እዩ ዚህብ?`

ብዛዕባ እቲ ብተበግሶ ኤልሳእ ንሰራዊት ሶርያ ናይ ምምጋብ ታሪኽ እስከ ንርአ። ኣብ ክንዲ ዝጭፍጭፎም (2ነገ 6፡22) ነቲ ወትሩ ድሌት ኣምላኽ ንህዝቡ ዝነበረ ልዑል ርእዮተ ዓለም ሰላም ኣርእዮም። ኤልሳእ ንጸላኢ ዝኸበበ ዘይርአ ሰራዊት ልዕልናኡ ምሉእ ብምሉእ ከም ዝፈልጥ ምዕዛብ ኣገዳሲ እዩ (2ነገ 6፡17)። እግዚኣብሄር ኣብ ንፕላኔትና እውን ዝጸለወ ቆስሞሳዊ ግጭት ከም ዝተሳተፈ፡ እቲ ናይ መወዳእታ ዕላማ ምብጃው ንዘልኣለም ዝቕጽል ግጭት ወይ እውን ንጸላኢ ኣብ ባርነት ኩነታት ዘልኣለማዊ ምግዛእ ዘይኮነስ፡ ኣብ ክንድኡ ዘልኣለማዊ ሰላም እዩ። ዓመጽ ዓመጽ ከም ዝወልድ (ማቴ 26፡52)፡ ሰላም ከኣ ሰላም ይፈጥር። እቲ ዛንታ “ሶርያውያን ናብ ምድሪ እስራኤል ብወራር ከምዘይመጹ” (2ነገ 6፡23) ብምባል ይዛዝም።

`ንእየሱስ ክንመስሎ ብምድላይ፡ መጋበርያ ሰላም ክንከውን እንኽእል ኩሉ መገድታት ሕሰብ። ኣብዚ ሕጂ እዋን ናይ ገዛእ ርእስኻ ህይወትከ? ብኸመይ መገድታት፡ ኣብ ዝኾነ ይኹን ግጭት ክገጥመካ ይኽእል፡ ኣብ ክንዲ ግርጭት መጋበርያ ሰላም ክትከውን ትኽእል?`