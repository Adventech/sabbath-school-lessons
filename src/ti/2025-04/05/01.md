---
title:  እግዚኣብሄር ምእንታኻ ይቃለስ
date:   25/10/2025
---

### ናይዚ ሰሙን ፅንዓት ዝንበቡ

ዘፍ 15፡16፤ ዘሌ. 18፡24-30፤ 2 ጢሞ. 4:1, 8፤ ዘጸ. 23፡28-30፤ ዘዳ. 20፡10፣ 15-18፤ ኢሳ. 9፡6።

> <p>ዝፅናዕ ጥቕሲ</p>
> “እግዚኣብሄር ኣምላኽ እስራኤል ንእስራኤል ይዋግኣሉ ነበረ እሞ፡ እያሱ ነዞም ኵሎም ነገስታት እዚኣቶምን ንምድሮምን ብሓንሳእ ሐዘ። ” (ኢያ 10:42።)

መጽሓፍ እያሱ ገለ ዜሰክፍ ትርኢታት ዝሓዘ እዩ። ንኻልእ ጉጅለ ንምጥፋእ ኣምላኽ ዝሃቦ ትእዛዝ ዘለዎም ጉጅለ ሰባት ዝገልጽ መለኮታዊ ወይ ቅዱስ ውግእ ዝብል ኣምር ከቢድ ሕቶታት ድማ የልዕል።

ጉዳይ መለኮታዊ ውግእ ኣብ ብሉይ ኪዳን በዳሂ እዩ። እግዚኣብሄር ኣብ ብሉይ ኪዳን ከም ልኡላዊ ጎይታ ኣድማስ ኮይኑ ይግለጽ፤ ስለዚ ኩሉ ዘጋጥም ብገለ መንገዲ ብቀጥታዊ ይኹን ዘይቀጥታዊ ምስ ፍቓዱ ዝተኣሳሰር ክኸውን ኣለዎ። ስለዚ፡ “ኣምላኽ ከመይ ኢሉ ከምዚ ዓይነት ነገራት ክፈቅድ ይኽእል?” ዝብል ሕቶ ዘይተርፍ ይኸውን። ኣብ ዝሓለፈ ሰሙን እግዚኣብሄር ባዕሉ ኣብ ታሪኽ ወዲ ሰብ ካብ ዝካየድ ዝኾነ ይኹን ውግእ ኣዝዩ ዝዓበየ ግጭት ከም ዝሳተፍ ርኢና፣ እዚ ውግእ እዚ ኣብ ነፍሲ ወከፍ መዳይ ህይወትና ዝሰፍሐ እዩ። ፍጻሜታት መጽሓፍ ቅዱሳውን ዓለማውን ታሪኽን ብመንጽር እዚ ግርጭት እዚ ጥራይ ምሉእ ብምሉእ ክርዳእ ከም ዝኽእል ርኢና ኢና።

ኣብዚ ሰሙን’ዚ፡ ዝተሓላለኸ መለኮታዊ እገዳ ዝግበረሉ ውግኣት፡ ድሩትነትን ኩነታትን መለኮታዊ ውግእ፡ ብነብያት ብሉይ ኪዳን ዝቐረበ ናይ መወዳእታ ራእይ ሰላም፡ ከምኡ’ውን መንፈሳዊ ትርጉማት ከምዚ ዝኣመሰለ ውግኣት ምድህሳስ ክንቅጽል ኢና።