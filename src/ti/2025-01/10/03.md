---
title:  እቲ ናይ ራእይ ዮሃንስ ገበል
date:   03/03/2025
---

እቲ ኣጠቓላሊ ኩነታት ናይ ሰማያውያን ሓይልታት ኣብ መፅሓፍ ራእይ ዮሃንስ ኣብቲ ድያብሎስ “እቲ ዓብዪ ገበል” ንእግዚኣብሄር ዝፃረርን፡ “ንብዘላ ዓለም ዘስሕት” ተሰምዩሉ ዘሎ ተጠቓሊሉ ኣሎ፡፡ (ራእይ. 12:9).

`ራእይ 13:1–8 ኣንብቡ፡፡ እዚ ብዛዕባ ግዝኣት እቲ ገበል ንኣየናይ ከም ዘጠቓልል እንታይ እዩ ዝገልፅ?`

እቲ ገበል (ሰይጣን) ኣንፃር እግዚኣብሄርን ኣገልገልቱን (ንኣብነት ራእይ 12:1–6 ተመልከቱ) ጥራይ ዘይኮነስ፡ (ራእይ. 12:7–9) ብድሕሪ እቶም ንዘበናት ንህዝቢ እግዚኣብሄር ዘሳደዱ ዓለማውያን መንግስታት እውን ነይሩን ኣሎን እዩ፡፡

እቲ ገበል፡ “ነቲ ካብ ባሕሪ ዝወፀ ኣራዊት፤ ሓይሉን ዝፋኑን ብዙሕ ስልጣንን ሃቦ (ራእይ. 13:2; ምስ ራእይ 13:5; ን ራእይ. 17:13-14 ኣነፃፅሩ). ከምኡ እውን፤ “ቃል ትዕቢትን ጸርፍን ዚዛረብ ኣፍ ተዋህቦ፤ በርብዓን ክልተን ወርሒ ግብሩ ክገብር እውን ምልኪ ተዋህቦ” (ራእይ. 13:5).

ስለዚ ሰይጣን (እቲ ገበል) ነቲ ኣራዊት ሓይል ስልጣንን ክህቦ ክኢሉ ማለት እዩ፡፡ (ምድራዊ ሃይማኖታዊ ፖለቲካዊ ገዛኢ) እዚ ስልጣን ዝተወሃበ ድማ ንስልጣን ስርዓት ኣምልኾ እግዚኣብሄር ንምምንዛዕ እዩ፡፡ እቲ ኣራዊት ንስም እግዚኣብሄር ኣዋሪዱ እዩ፤ ከምኡ እውን ምስ ቅዱሳን ህዝቢ እግዚኣብሄር ተዋጊኡ ንግዚኡ እንተኾነ እውን ኣሸኒፍዎም እዩ፡፡ እዚ ዓለም-ለኻዊ ስልጣንን ግዝኣትን ዝተዋሀቦ ድማ በቲ ገዛኢ እዛ ዓለም ዝኾነ ገበል እዩ፡፡

ኮይኑ ግና ንስልጣን ሰይጣን ሰዓብቱን ንግዚኡ እውን እንተኾነ ደረት ኣለዎ፡፡ “ ‘ስለዚ፡ ኣቱም ሰማያት፡ ኣባታቶም እትነብሩውን፡ ተሐጐሱ። ኣቱም ምድርን ባሕርን ግና፡ ድያብሎስ ቅሩብ ዘመን ከም ዘለዎ ፈሊጡ፡ ብብርቱዕ ቍጥዓ ወሪዱኩም አሎ እሞ፡ ወይለኹም።’ ” (ራእይ. 12:12).

ሰይጣን “ቅሩብ ዘመን ከም ዘለዎ ፈሊጡ፡” (ራእይ. 12:12), እቶም ኣብ ራእይ ተዘርዚሮም ዘለዉ ነቲ ስልጣን ናይቶም ሓልታት እከይ ዘርእዩ ድማ በቲ ውሱን ትንቢታዊ መስመር ግዜ እዮም ክጐዓዙ ዝኽእሉ፡፡ (ራእይ 12:14 ን ራእይ 13:5 ተመልከቱ)

ብርግፅ ድማ ኣብ መወዳእታ እግዚኣብሄር ክዕወት እዩ፡፡ “ ‘ኣምላኽ ከኣ ንብዘሎ ንብዓት ካብ ኣዒንቶም ኪደርዝ እዩ። እቲ ቐዳማይ ሐሊፉ እዩ እሞ፡ ድሕሪ ደጊም ሞት ኣይኪኸውንን፡ ድሕሪ ደጊምውን ሓዘን፡ ወይ ጫውጫው፡ ወይ ጻዕሪ ኣይኪኸውንን እዩ።’ ” (ራእይ. 21:4).	

`ሽሕ እኳ ሎሚ ንዓና ክረኣየና እንተ ዘይከኣለ ኣብ መወዳእታ ግና እቲ እከይ ብሰናይ ክሰዓር እዩ፡፡ ስለምንታይ ኢና ነዚ ዘገርም ተስፋ ክንርስዖ ዘይግብኣና?`