---
title:  እቲ ግዝያዊ ገዛኢ እዛ ዓለም
date:   05/03/2025
---

ኣብቶም ዝሓለፉ ትምህርትታትና ከም ዝረኣናዮ፡ ኣብቲ ኮስሞሳዊ ግጭት፡ ብመሰረት እቲ ፍትሓዊ ምክፍፋል ስርዓት ንሰይጣንን ሰዓብቱን ኣብዛ ዓለም ግዝኣት ከም እተዋህቦም ርኢና ኣሎና፡፡

እዞም ስልጣን ናይ ምምቕራሕ ስርዓታት ናይቲ ፀላኢ—ሰይጣንን ጭፍርኡን ተግባራት ጥራይ ዘይኮኑ ዝድርቱስ — ናይ እግዚኣብሄር ኣብዞም ናይ ፀላእቲ ግዝኣት ኢድ ብምእታው ነቲ እከይ ደው ንምባል እውን ኣይፈቕዱን እዮም፡፡ ከመይሲ ጎይታ ነቲ ናይ ስልጣን ምምቕራሕ ስርዓት ፈትዩ ስለ ዝገበሮን ንሰይጣን እውን ድሩት ስልጣን ስለ ዝሀቦን፤ ኪዳኑን መብፅዕኡን ኣይጠልምን እዩ፡፡ እግዚኣብሄር ነቲ ስልጣኑ ከይነከየ፤ ነቲ ናይ መፃኢ ተግባራቱ ብሞራላዊ ሕጊ ደሪትዎ እዩ፡፡

`ዮሃንስ 12:31, ዮሃንስ 14:30, ዮሃንስ 16:11, 2ይ. ቆረንቶስ 4:4, ን ሉቃስ 4:6. ኣንብቡ፡፡እዞም ጥቕስታት ብዛዕባ ግዝኣትን ስልጣንን እቲ ፀላኢ እንታይ እዮም ዝብሉ?`

ሓድሽ ኪዳን ናይ መንግስታት ግጭት፡ ማለት መንግስቲ ብርሃንን፡ ፀልማትን፤ እቲ ናይ ፀልማት መንግስቲ ብሰይጣንን ጭፍርኡን እዩ ዝምራሕ፡፡ ገለ ክፋል ናይ እየሱስ ተልእኮ ድማ ነዚ መንግስቲ ሰይጣን ንምፍራስ እዩ ዝነበረ፡፡ “ወዲ ኣምላኽ ከኣ ንግብሪ ድያብሎስ ምእንቲ ከፍርስ ኢሉ እዩ ነዚ እተገለፀ፡፡” (1ይ. ዮሃንስ 3:8).

ይኹን ደኣ እምበር እግዚኣብሄር ነቶም መትከላት መንግስቱ ከይጠሓሰ ተግባራቱ ዝድርቱ “ስርዓታት” ኣቐሚጡ ኣሉ፡፡ እዞም ደረታት ድማ ብውሑዱ፤ነዞም ዝስዕቡ የጠቓልሉ፤ (1) ንኹሎም ፍጡራት ናይ ምውሳን ሕሊናዊ ነፃነት ምሃብን፤ (2) እቶም ናይቲ ኪዳናዊ ናይ ምክፍፋል ስራሕ ቅጥዕታት ዋላ እኳ ሎሚ ንዓታቶም ጓኖት እንተ ዘይኮንና፡፡ ክምዚኣቶም ዝኣመሰሉ ቕጥዕታትን እገዳታትን ኣብዚ እዋን እግዚአብሄር ምሉእ ብምሉእ ንእከይ ካብ ዓለም ከይንክዮ፡ ወይ ከየጥፍኦ ዝዓግትዎ እዮም፡፡ ስለዚ ድማ እዞም ነገራት ብምቕፃሎም ሰባት ወይ ንህላዌ እግዚአብሄር ወይ ድማ ንፅድቁ ክጠራጠሩ ገይርዎም እዩ፡፡ ብዝኾነ ግና፡ ነቲ ናይቲ ዓብዪ ተጋድሎ ድሕረ-ባይታ ብዝግባእ ምስ ተረዳእናዮን፡ ነቲ እግዚአብሄር ኣብ ዓርሱ ዝገበሮም ዕቀባታት ምስ ኣስተውዓልና፡ ክሳብ ኣብ መወዳእታ ፈፂሙ ዘጥፍኦም ከም ዘለውዎ ምቕፃሎም ክንግንዘብ ንኽእል ኢና፡፡

`ብኸመይ እዩ እቲ ክርስቶስ ንሰይጣን “ገዛኢ” ኢሉ ምስማዩ ንቐፃልነት እከይ ኣብዛ ዓለም ክንርድኦ ዝሕግዘና? እዚ ግዝያዊ ስርዓት ጥራይ ከምዝኾነ ምግንዛብ ድማ ኣዝዩ ዘፀናንዕ እዩ፡፡`