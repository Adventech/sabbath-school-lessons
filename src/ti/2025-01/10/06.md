---
title:  ደረትን ስርዓትን
date:   06/03/2025
---

እቲ ኮስሞሳዊ ግጭት ብመሰረቱ ኣብ ባህርይ እግዚኣብሄር እዩ፤ ንሱ ድማ እቲ ብድያብሎስ፤ ኣብ ልዕሊ ፅድቂ፡ ፍትሓውነትን ናይ መንግስቲ እግዚኣብሄር ዘድሃበ ክሲ እዩ፡፡ ንሱ ድማ ኮስሞሳዊ ኪዳናዊ ናይ ሕጊ ሕቶ ጉዳይ እዩ፡፡

ከምዚ ዝኣመሰለ ግጭት ድማ ብሓይሊ ዘይኮነስ ብፍትሓዊ መርኣያ እዩ ክፍታሕ ዝኽእል፡፡

ንኣብነት ንሓደ ኣብ ስልጣን ዘሎ ገዛኢ ዝተፈላለዩ ክስታት ምስ ዝቐርብሉ፤ እቲ ዝበለፀን እንኮን ነቲ ክስታት ክትረትዓሉ እትኽል መንገዲ ድማ ነፃን ፍትሓውን ጉጅለ ብምጥያስ ግሉፅ መርመራ ብምክያድ እዩ፡፡ እቶም ክስታት ንብምልኡ እቲ መንግስቲ (ብፍቕሪ) ከናውፁ ዝኽእሉ እንተኮይኖም ኣብትሕቲ መጋረጃ ክሕብኡ ኣይክእሉን እዮም፡፡

እዚ ኩሉ ነቲ ኮስሞሳዊ ግጭትን ንናይ እከይ ሽግርን ንምርዳእ እንታይ ግደ እዩ ዘለዎም? እግዚኣብሄር ኪዳን እንተ ኣትዩ ክጥሕሶ ይኽእል ድዩ? ብርግፅ ኣይጥሕሶን እዩ፡፡ እግዚኣብሄር በቲ ናይ ፍትሓዊ ምምቕራሕ ስልጣን ክሳብ ዝተሰማምዐ እቲ ናይ መፃኢ ተግባራቱ በቲ ሞራለዊ ስርዓት ዝተቐየደ እዩ፡፡ በዚ ምኽንያት ድማ ገለ እከያት ኣብቲ መንግስቲ ፀልማት ክረኣዩ ይኽእሉ እዮም፡፡

`ማርቆስ 6:5 ን ማርቆስ 9:29. ኣንብቡ፡፡ እዞም ጥቕስታት እቲ መለኮታዊ ተግባር እውን ከይተረፈ፡ ምስ እምነትን ፀሎትን ብጥብቒ ከም ዝተሓሓዝ እንታይ እዮም ዝነግሩና?`

ኣብ ክልቲኦም እዞም ዘገባታት በቲ ናይ ናይ ስልጣን ምምቕራሕ ስርዓት ብዘገርም ኩነታት ምስ እምነትን ጸሎትን ተተሓሒዞም ተሰሪዑ ከም ዘሎ እዩ ዝረአ፡፡ ኣብ ካልእ ክፋላት ድማ ፀሎት ኣብዛ ዓለም ብዘይካ ብመለኮታዊ ሓይሊ ጥራይ ድኣ እምበር ብኻልእ ሞራላዊ መንገዲ ዘይከኣል ለውጢ ከምፅእ ዝኽእል ከም ዝኾነ እዩ ዝግለፅ፡፡ ብዝኾነ ግና እምነትን ፀሎትን ጥራይ እዮም ነዚ ክኸውን ዝኽእሉ ናብ ዝብል ዘይቅኑዕ መደምደምታ ክንበፅሕ ኣይግብኣናን እዩ፡፡ ንሕና ዘይተገንዘብናዮ ካልእ ነገር ክህሉ ይኽእል እዩ፡፡

እዚ ድማ ምስቲ ኣቐዲምና ዝረኣናዮ ናይ ፍትሓዊ ምምቕራሕ ስልጣን ዝሰማዕ እዩ፡፡ እግዚኣብሄር በቲ ናይ ፍትሓዊ ምምቕራሕ ስልጣን ክሳብ ዝተሰማምዐ እቲ ናይ መፃኢ ተግባራቱ በቶም ሞራለዊ ስርዓት ዝተቐየደ እዩ፡፡ በዚ ምኽንያት ድማ ገለ እከያት ኣብቲ መንግስቲ ፀልማት ክረኣዩ ይኽእሉ እዮም፡፡

`ሮሜ 8:18 ን ራእይ 21:3-4. ኣንብቡ፡፡ እዞም ጥቕስታት ብኸመይ እዮም ዋላ እኳ ብዙሕ ዘይንፈልጦ ነገር እንተሎ፤ ዋላ ሽግርን መከራን እንተሃለወ እኳ በቲ ንህዝቡ ሰናይ ዝደልን ኣብ መወዳእታ እውን ንኹሉ እከይ ዘጥፍኦን እግዚኣብሄር ክንተኣማመንን ክንፀንዕን ዝሕግዙና?`