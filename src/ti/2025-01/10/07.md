---
title:  መጠቓለሊ
date:   07/03/2025
---

Read Ellen G. White, “The Power of Satan,” pp. 341–347, in Testimonies for the Church, vol. 1.

“እቲ ዝወደቐ ሰብ ናይ ሰይጣን ሕጋዊ ምሩኽ እዩ፡፡ እቲ ናይ እየሱስ ቀንዲ ተልእኮ ድማ ንሰብ ካብዚ ደመኛ ፀላኢ ሓራ ንምውፃእ እዩ፡፡ ናይ እየሱስ ተልእኮ ንሰብ ካብቲ ሓይሊ ናይቲ ዓብዪ ፀላኢ ንምንጋፍ እዩ ዝነበረ፡፡ ወዲ-ሰብ ነቲ ሓያልን ዕዉትን ክርስቶስ ኣብ ልቡ ብምንባር ሓይልን ፅንዓትን እንተ ዘይረኺቡ፤ በቲ መፈንጠራታት ሰይጣን ብቐሊሉ ክጥልፍ ይኽእል እዩ፡፡ እግዚኣብሄር በይኑ እዩ ንሓይሊ ሰይጣን ክድርቶ ዝኽእል፡፡ ንሱ ድማ ኣብ ምድሪ ንየማንን ፀጋምን፡ ንላዕልን ንታሕትን የዕለብጥ ኣሎ፡፡ ንነፍሳት ናይ ምጥፋእ ዕድል መታን ከየምልጦ ድማ ንፃት እውን ኣይድቅስን እዩ፡፡ ንህዝቢ እግዚኣብሄር ድማ ካብ መፃወድያኡ መታን ከምልጡ ነዚ ክግነዘቡ ኣድላዪ እዩ፡፡ ሰይጣን ናብቲ ናይ መወዳእታ ናይ ምትለላ ሽጣራታቱ ይዳሎ እዩ ዘሎ፤ ህዝቢ እግዚኣብሄር ድማ ነዚ ፈሊጦም እንተ ዘይነቒሖም ንሱ ምዃኑ ንምልላይ ክሽገሩ እዮም፡ ከመይሲ 2ይ. ቆረንቶስ 11:14: ‘ሰይጣን እኳ ንርእሱ ንመልኣኽ ብርሃን የምስል እዩ እሞ፡ እዚ ኣየገርምን እዩ።’ ሓድሓደ ዝተወናበዱ ወገናት ሰይጣን የለን ኢሎም ዝምህሩ ስለ ዘለዉ፤ ንሱ ድማ ነዚ ተጠቒሙ ንዓኣቶም ከም ምሩኻት ኣብ ትሕቲኡ ሒዙ፤ ብኣኣቶም ድማ ንምትላል ዝከኣሎ ይገብር ኣሎ፡፡ ሰይጣን ካብ ህዝቢ እግዚአብሄር ንላዕሊ ሓይሊ እየሱስ እንተ ኣሚኖም ኣብ ልዕሊኡ ክዕወቱ ከም ዝኽእሉ ይፈልጥ እዩ፡፡ ንሳቶም ነቲ ሓያል መራሒ እየሱስ ክመርሖምን ኣብኡ ክውከሉን እንተ ኣሚኖም፡ እቲ ዝደኸመ ናይ ሓቂ ኣማኒ እውን ንኹሉ ሓይሊ ሰይጣንን ጭፍርኡን ክዕወተሉ ከም ዝኽእል ይፈልጥ እዩ፡፡ ስለዚ ድማ ብግልፂ ብትብዓት ፈተናታቱ ሒዙ ክመፅእ ስለ ዘይክእል፡ ተሞኹልዩ ብኻልእ ተኸዊሉ ጥራይ እዩ ከምፅእ ዝኽእል፡ ብፍላይ ድማ በቶም ክርስትያን ኢና ዝብሉ ግቡዛትን ኣምስሉን ሰባት እዩ ዝመፅእ፡፡.”—Ellen G. White, Testimonies for the Church, vol. 1, p. 341.

**መመያየጢ ሕቶታት**:

`“ናይ ሰይጣን ሕጋዊ ምሩኽ ምዃን” ማለት እንታይ ማለት እዩ? እዚ ማለት ድያብሎስ ንሰባት ከም ዝደለየ ይገብሮም ማለት ድዩ? እንተዘይኮኑ ደኣ፤ እንታይ ማለት እዩ? እዚ ድማ ምስቲ ኣብቲ ኮስሞሳዊ ግጭት ዘሎ፤ “ናይ ስልጣን ምምቕራሕ ስርዓት” እንብሎ ብኸመይ ይሳነ?`

`ንግዚኡ እውን እንተኾነ፡ ስለምንታይ እዩ እግዚኣብሄር ንሰይጣን ኣብቲ ኮስሞሳዊ ግጭት ግዝኣት ዝሃቦ? እዚ ድማ እግዚኣብሄር ነቲ ናይ ሰይጣን ክስታት ብኸመይ ክምልሶ ከም ዝደሊ እንታይ እዩ ዝነግረና?`

`ነቶም ክርስትያነት እውን ከይተረፉ፤ ህላዌ ሰይጣን ከም ኣካል ዝኽሕዱ እንታይ መለሲ ኢኹም ክትህብዎም ትኽእሉ? ብዛዕባ ህለዌ ሰይጣን መረጋገፂ ከቕርብ እኳ ዘይንኽእል እንተኮንና፡ ነቶም ዝተታለሉ እንታይ መረዳእታ ኢኹም ክተቕተርቡሎም እትኽእሉ?`