---
title:  ዝደንጎየ መልኣኽ
date:   02/03/2025
---

ቅድም ኢልና ከም ዝረኣናዮ እቶም ናይ ኣህዛብ ሓሶት “ኣማልኽቲ” ናይ ኣጋንንቲ ወከልቲ እዮም፡፡ ኣብ ካልእ ከም ዝረኣናዮ እውን እቶም ሰማያውያን ናይ እከይ መናፍስቲ ነቶም ምድራውያን ገዛእቲ ክም ዝቆፃፀርዎም እዩ፡፡ ዋላ እቶም ብእግዚኣብሄር ዝተላእኩ መላእኽቲ እውን ካብቶም ፀላእቲ ተቓውሞ ይቐርቦም እዩ፡፡

`ዳንኤል 10:1–14, ኣብ ፍሉይ ኣትኩሮት ጌርኩም 12-13 ኣንብቡ፡፡ እዞም ጥቕስታት ብዛዕባ እቲ ኮስሞሳ ግጭት እንታይ ተዛማዲ ሓሳብ እዮም ዘቕርቡ? ብዛዕባ እቲ ንዕስራን ሓደ መዓልታት “ተቓውሞ ” ዝገጠሞ ካብቲ ህያው እግዚኣብሄር ዝተላእከ ልኡኽ እንታይ ትዕዘቡ?`

ብኸመይ እዩ ነቲ እግዚኣብሄር ዝለኣኾ መልኣኽ ንሰለስተ ቅነ “ተቓውሞ” ክገጥሞ ዝኸኣለ? እግዚኣብሄር ኩሉ ዝከኣሎ ስለ ዝኾነ ከምኡ እንተ ዝደሊ ንዳንኤል ብኡ ንብኡ ፀሎቱ ክምለሰሉ ይከኣል ነይሩ፡፡ ከምኡ ክገብር እንተ ዝመርፅ እቲ መልኣኽ ሽዕኡ ንዳንኤል ምተገለፀሉ ነይሩ፡፡ ኮይኑ ግና እቲ ካብ እግዚኣብሄር ዝተላእከ መልኣኽ ንሰለስተ ሰሙን መመላእታ፤ ካብ “መስፍን መንግስቲ ፋርስ” “ተቓውሞ” እዩ ዝገገጠሞ፡፡ ኣብዚ እንታይ እዩ ዝኸውን ዘሎ?

“ንሰለስተ ሰሙን ገብሪኤል ምስቶም መናፍስቲ እከይ ነቲ ኣብ ኣእምሮ ቂሮስ ዝካየድ ዝነበረ ናይ ፅልዋ ቃልሲ ንኸይዕወት እዩ ዝተቃለሰ፡፡. . . . እቲ ሰማይ ኣብ ክንዲ ህዝቢ እግዚኣብሄር ክገብሮ ዝኽእል ነገር ድማ ኩሉ ተገይሩ እዩ፡፡ ስለዚ ድማ ዓወት ተረኽበ፤ እቶም ሓይልታት ፀላኢ ኣብ ኩሉ ዘበን ቂሮስን ወዱ ካምቢየስን ክዕገቱ ከኣሉ፡፡”—Ellen G. White, Prophets and Kings, p. 572.

እቲ ከምዚ ዝኣመሰለ ግጭት ዝግባእ መልእኽቲ መታን ክመሓላልፍ እግዚኣብሄር ንብምሉኡ ሓይሉ ከተግብር ኣድላዪ ኣይኮነን፡፡ እቲ ፀላኢ ነቲ ሓሳባቱ ከተግብረሉ ዝኽእል ስፍሕ ዝበለ፡ ግናኸ ደረት ዘለዎን እዚ ደረት ድማ ንዓና ዘይተገልፀን ኮይኑ ግን ስልጣንን ነፃነትን ክወሃቦ እውን ኣድላዪ ኮይኑ እዩ ዝተረኸበ፡፡ ኣብቲ ኮስሞሳዊ ግጭት፡ ዋላ እቶም መላእኽቲ እግዚአብሄር እውን ዝኽተልዎም ናይ ኣሰራርሓ ቅጥዕን ስርዓትን ዘለዉ እውን እዮም ዝመስሉ፡፡ እዚአቶም ድማ ኣብዞም ዝስዕቡ ክፋላት ትምህርትና ከም፤ “ናይ ምክፍፋል ስልጣን ስርዓት” ተባሂሎም ቀሪቦም ኣለዉ፡፡

ነቲ ድሮ ዝተባህሉ ነገራት ብውን ኣስተብሂልናሎም እንተ ኮይንና፤ ነዞም ነገራት ምርዳእ ከቢድ ኣይከውንን እዩ፡፡ እግዚኣብሄር ንኹሉ ነገር ብፍቕሪ፤ በቲ መሰረት መንግስቱ ዝኾነ ብፍቕሪ ጥራይ ደኣ እምበር ብዙሕ ገልጠምጠም ብዘይብሉ መንገዲ ከም ዝሰርሕ፡ ክንርዳእ ንኽእል ኢና፡፡ እዚ እግዚኣብሄር በቲ ካብ ፍቕሪ ዝፍልፍል ብልሓት ደኣ እምበር ምግንዛብና ነቲ ናይቲ ዓብዪ ውግእ ኩነታት ክንርድኦ ንኽእል ኢና፡፡

`ነቲ ብፍቕሪ ደኣ እምበር ብምግዳድ ዘይኮነ ዝሰርሕ ዝብል መትከል ብኸመይ ኢኹም እትርድእዎ? ካብቲ ደረት ስልጣን ዝብል ኣምርከ እንታይ ኢኹም እትመሃሩ?`