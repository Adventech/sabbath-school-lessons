---
title:  ናይ እዮብ ጉዳይ
date:   04/03/2025
---

ኣብ መፅሓፍ እዮብ ብዛዕባ እቲ ዓብይ ተጋድሎ ብሩህ መግለፂ ኢና ተዋሂብና ዘሎና፡፡

`እዮብ 1:1–12 ን እዮብ 2:1–7 ኣንብቡ፡፡ ኣብዚ ዝተጋህዱ ኣየኖት መትከላት ናይቲ ዓብዪ ተጋድሎ ኢና እንዕዘብ?`

ካብዞም ጥቕስታት ሓያሎይ ዝርዝር ሓበሬታ ኢና እንረክብ፡፡ መጀመርታ፡ ኣብ ሰማይ እቲ ኣብ መንጎ እግዚኣብሄርን ሰይጣንን ዝነበረ ዝርርብ ጥራይ ዘይኮነስ ሓያሎይ ፍጡራት ዝተኻፈልዎ ሓደ ሓባራዊ ጉባኤ ዝካየድ ከም ዝነበረ እዩ ዝመስል፡፡

ካልኣይ፡ በቲ እግዚኣብሄር ንሰይጣን ንእዮብዶ ርኢኻዮ ኢሉ ምሕታቱ ድሮ ተወንዚፉ ዝነበረ ጉዳይ ከም ዘሎ እዩ ዝእምት፡፡ ንእዮብ ርኢኻዮዶ፤ ብኸመይ? እዚ ሕቶ ድማ ትርጉም ዝህልዎ ኣብ ውሽጢ ስፍሕ ዝበለ ክትዕ ክረአ ከሎ እዩ

ሳልሳይ፤ እግዚኣብሄር ንእዮብ ፃድቕን መንቅብ ዘይብሉን ንእግዚኣብሄር ዝፈርሕን ኢሉ ክገልፆ ከሎ፤ ሰይጣን ግና እዮብ ንእግዚአብሄር ዝፈርሖ፤ እግዚኣብሄር ስለ ዝሕልዎ ጥራይ እዩ ዝበለ፡፡ እዚ ድማ ንባህርይ እዮብን እግዚኣብሄር ምውራድ እዩ ዝቑፀር፡፡ (ምስ ራእይ. 12:10, ን ዘካርያስ 3 ኣነፃፅርዎ፡፡)

ራብዓይ፡ ሰይጣን ድማ እግዚኣብሄር ንእዮብ ኣብ ዙርያኡ ሓፁር ገይሩ ምሕላዉ፤ ሰይጣን ከይቐርቦ ስለ ዝገበሮ ቅኑዕ ኣይከነን ኢሉ እዩ ነቲ ክሱ ዘፅንዖ፡፡ እዚ ድማ ሰይጣን ንእዮብ ክጎድኦ እናደለየስ ከይጎድኦ ንንጠፈታቱ ደረት ከም ዝነበሮ እዩ ዝሕብር፡፡

እግዚኣብሄር ድማ ኣብ ቅድሚ እቲ ሰማያዊ ጉባኤ ንሰይጣን ነቲ ፍልስፍንኡ ከተግብር ደረት ገይሩ ፈቒዱሉ እዩ፡፡ መጀመርታ እግዚኣብሄር “ኣብ ልዕሊ እቲ ዘለዎ ኩሉ” ስልጣን ሂቡ ንህይወቱ ግና ከይትንኪ እዩ ዝኣገዶ፡፡ (እዮብ 1:12). ድሓር ድማ ሰይጣን ብዛዕባ ነፍሱ እዩ ዝያዳ ዝግደስ ኢሉ ምስ ከሰሰ፤ ከይቐተለ ኣብ ልዕሊ ኣካሉ ጉዳት ከብፅሕ እዩ ዝፈቐደሉ፡፡ (እዮብ 2:3–6).

ሰይጣን ብዙሕ ሽግርን መከራን እዩ ናብ እዮብን ቤተ-ሰቡን ዘውረደ፤ እዮብ ግና ኣብ ኩሉ ኩነታት ንእግዚኣብሄር ብምምሰጋን ነቲ ኩሉ ክስታት ሰይጣን ኣፍሸሎ፡፡ (እዮብ 1:20–22, እዮብ 2:9, 10),

ኣብዚ ብዙሕ ከምቲ ናይ ኣብቲ ዓብዪ ኮስሞሳዊ ግጭት ዝህልዉ ናይ ስርዓት ምምሕዳር ምክፍፋል ስልጣን ዝኣመሰሉ ሓያሎይ ነገር ኢና እንመሃር፡፡ ኣብቲ ሰማያዊ መጋባእያ፡ ነቲ ንእግዚኣብሄርን ፍትሓውነቱን ዝቀርብ ክሲ ዝስምዓሉን ዝምርመረሉን ነቶም ኣብ ፍትሒ ዘለዉ መሰረት መንግስቲ እግዚአብሄር ዝኾኑን ንኹላቶም ህይወታውያን ፍጡራት ዘመሓድረሉ መትከላት ከይጠሓሰ ዝውስነሉን ስርዓት ከይዲ ኣሎ እዩ፡፡

እዞም ኣብ መፅሓፍ እዮብ ተዘርዚሮም ዘለዉ ነገራት ብዛዕባ እቲ ዓብዪ ውግእን ኣብዛ ምድሪ ዝካየደሉ መንገድን ተገሊፁልና ኣሎ፡፡