---
title:  ካብ ፍቕሪ ኣደ ዝበልፅ
date:   19/01/2025
---

ምናልባሽ እቲ ኣብ ተሞኩሮ ደቂ-ሰባት እቲ ዝለዓለ መግለፂ ናይ ፍቕሪ፤ ፍቕሪ ወለድቲ ንውሉዶም እዩ፡፡ መፅሓፍ ቅዱስ ብዙሕ ግዜ ናይ ወላድን-ውሉድን ፍቕሪ ከም መግለፂ ፍቕርን ሕያውነትን እግዚኣብሄር ንህዝቡ ገይሩ የቕርቦ እዩ፡፡ በዚ ድማ ፍቕሪ እግዚኣብሄር ንህዝቡ፡ ካብቲ ብዝለዓለን ክቡር ሰብኣዊ መግለፂ ኩሉ ክግለፅ ካብ ዝኽእል ዝለዓለ ከም ዝኾነ እዩ ዝነግረና፡፡

`መዝሙር 103:13፡ ኢሳያስ 49:15, ን ኤርምስን 31:20. ኣንብቡ፡፡ እዞም ጥቕስታት ብኸመይ እዮም ንሕያውነት እግዚኣብሄር ዝገልፅዎ?`

እዞም ጥቕስታት ከም ዝብልዎ፡ እግዚአብሄር ምስ ህዝቡ ዝዛመድ ምስቲ ሰናያት ወለዲ ንውሉዶም ዘለዎም ጥቡቕ ዓይነት ዝምድና እዩ፡፡ ኮይኑ ግና፡ ኢሳያሰ 49:15 ከም ዝገልፆ " ሰበይቲዶ ንፍረ ኸርሳ ኽሳዕ ዘይትርሕርሓሉ፡ ነቲ ዚጠቡ ውሉዳ ኽትርስዕ ይከኣላ እዩ ምንም እኳ ንሳተን እንተ ረስዓ፡ ኣነስ ኣይክርስዓክን እየ።” እግዚአብሄር ግና ነህዝቡ ኣይርስዕን እዩ፡፡ (ድጉዓ ኤርምያስ. 3:22).

ብንፁር እቲ ራሓም (raḥam) ዝብል ኣብዚ ንርሕራሐ ዝገልፅ ናይ እብራይስጥ ቃል፡ ካብቲ ንማሕፀን ዝገልፅ ሬሔም (reḥem) ዝብል ቃል ዝተመስረተ ከም ዝኾነ እዩ ዘርኢ፡፡ ስለዚ ድማ ምሁራት ከም ዝትርጉምዎ፤ እቲ ንፍቕሪ እግዚአብሄር ዝገልፅ ቃል፡ ምስቲ “ብማሕፀን ዝምስል ፍቕሪ-ኣደ” ዝመሳሰል እዩ ይብሉ፡፡ እዚ ድማ ካብቲ ኣደ ነቲ ዝጠቡ ውሉዳ ዘለዋ ፍቕሪ ዝለዓል እዩ፡፡

ኤርምያስ 31:20 ከም ዘቐምጦ፤ እግዚኣብሄር ነቶም ናይ ኪዳኑ ውሉድ ከም “ክቡር ውሉድ” ን “ደስ ዝብል ውሉድ” ገይሩ እዩ ዝገልፆም፡፡ “ኤፍሬምዶ ፍቁር ወደይ፡ እቲ ምጭዊ ውሉደይ ኣይኰነን ብዂራ እኳ እንተ ተዛረብክዎ፡ መመሊሰ እዝክሮ ኣሎኹ እሞ፡ ብምኽንያቱ ኣምዑተይ ተበጢሱ እዩ፡ ኣነውን ብሓቂ ኽምሕሮ እየ፡ ይብል እግዚኣብሄር። ” ኣብዚ እቲ ክምሕሮ እየ ዝብል ቃል ነቲ መለኮታዊ ርሕራሔ ዝገልፅ “ኣምዑተይ ተበጢሱ” ዘመልክት እዩ፡፡ እዚ መግለፂ ንስምዒታዊ ኣካላዊ መለኮታዊ ስምዒት ዝገልፅ ኮይኑ፤ ዕዙዝ ፍቕሪ እግዚኣብሄር ንህዝቡ ዝገልፅ እዩ፡፡ ዋላ እኳ እቶም ህዝቡ ብቐፃሊ ዝዕምጹ እንተኾኑ፡ እግዚኣብሄር ግና ክንየው ኩሉ ትፅቢታት እዩ ዘፍቅሮም፡፡

`ነገሌና እቲ ፍቕሪ እግዚአብሄር ብፈቃር ኣቦን ኣደን ምግለፁ ምግንዛብና ኣዕሚቑ ከፀናንዓና ይኽእል እዩ፡፡ ሓድሓደ ሰባት ግና ወለዶም ዘየፍቅርዎም ስለ ዝነበሩ በዚ ክሽገሩ ይኽእሉ እዮም፡፡ ነዚኣቶም እንታይ ካልእ ንፍቕሪ እግዚኣብሄር ዝገልፅ መብርሂ ክቐርበሎም ይኽእል?`