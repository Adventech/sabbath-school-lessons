---
title:  ርሕራሔ እየሱስ
date:   21/01/2025
---

ኣብ ሓድሽ ኪዳን እውን ንሕያውነት እግዚኣብሄር ዝምልከት መብርሂ ልክዕ ከምቲ ኣብ ብሉይ ኪዳን ቀሪቡ ኣሎ፡፡ ጳውሎስ ንኣቦ ከም “ኣቦ ምሕረትን ናይ ኩሉ ምፅናዕ ኣምላኽ” (2ይ. ቆረንቶስ. 1:3). ኢሉ እዩ ዝገልፆ፡፡ ብተወሳኺ ድማ ጳውሎስ ኣብ ኤፌሶን 2:4 እግዚኣብሄር “ብምሕረት ሃፍታምን” ንደቂ-ሰባት ድማ ከም ዘድሕኖም፤ “ግናኸ እቲ ብምሕረት ሃብታም ዝዀነ ኣምላኽ ምእንቲ እታ ብእኣ ዘፍቀረና ዓባይ ፍቕሩ፡” ክብል ይገልፆ፡፡

ኣብ ብዙሓት ምስላታት ክርስቶስ ባዕሉ ብተደጋጋሚ ንስምዒት እግዚኣብሄር ንምግላፅ ከብዲ ዝቐርፁ ኣብነታት ኣቕሪቡ ኣሎ፡፡ (ማቴዎስ. 18:27, ሉቃስ 10:33, ሉቃስ 15:20). ልክዕ ከምቶም ኣብ ሓድሽን ብሉይን ኪዳን ንስምዒት እግዚኣብሄር ዝገልፁ ኣብነታት፤ ወንጌላት እውን ነቲ እየሱስ ንሽጉራት ዝነበሮ ናይ ርህራሔ ስምዒት ንምግላፅ ተጠቒሞሙሉ ኣለዉ፡፡.

`ማቴዎስ 9:36, ማቴዎስ 14:14, ማርቆስ 1:41, ማርቆስ 6:34, ን ሉቃስ 7:13. ኣንብቡ፡፡ ከምኡ እውን ማቴዎስ 23:37 ተመልከቱ፡፡ እዞም ጥቕስታት ብኸመይ እዮም ነቲ እየሱስ ብዛዕባ ሽግር እቶም ህዝቢ ዝስምዖ ዝነበረ ስምኢት ዝገልፅዎ?`

ኣብ ወንጌላት ተደጋጊሙ እየሱስ በቲ ሽግር ናይቶም ህዝቢ ስምዒቱ ይጉዳእ ከም ዝነበረ መዝጊቦም ኣለዉ፡፡ ሓልዮት ተሰሚዕዎ ጥራይ ዘይኮነስ ነቲ ሽግሮም እውን ይፈትሓሎም ነይሩ እዩ፡፡

እወ እየሱስ በቲ ሽግር ናይቲ ህዝቢ እውን ኣልቂሱሉ እዩ፡፡ ማንም ሰብ ድማ ነቲ ብዛዕባ እታ ከተማ ኣመልኪቱ ኣብ ኣዒንቲ እየሱስ ንብዓት ምንባሩ ክግንዘብ ይኽእል እዩ፡፡—“ ‘ከምቲ ደርሆ ንጨጨውታ ኣብ ትሕቲ ኣኽናፋ እትእክቦም፡ ክንደይ ሳዕከ ንደቅኺ ኽእክቦም ዘይደሌኹ እሞ ኣቤኹም።’ ” (ማቴዎስ 23:37). ኣብዚ እንዕዘቦ ድማ እቲ ንብዓት እየሱስ ምስቲ እግዚአብሄር ኣብ ብምልኡ ብሉይ ኪዳን ዝገብሮ ምስ ዝነበረ ዝመሳሰል እዩ፡፡ ብዙሓት ናይ መፅሓፍ ቅዱስ ተመራመርቲ ከም ዝሰማምዕሉ ድማ፡ እቲ ደርሆ ንጨቓዊታ ኣብ ትሕቲ ኣኽናፍ ምሕቋፋ ኣብ ጥንታዊት ማእከላይ ምብራቕ ንፍቕሪ እግዚአብሄር ዝውክል ጥራይ እዩ፡፡ ብዙሓት ድማ ነቲ ኣብ ዘዳግም 32:11, እቲ ኣዕዋፍ ዝገብርኦ ምንግብጋብ ክንፍን፡ ንጨቓዊተን ምክልኻልን፡ ዝገብርኦ ጥንቃቐን ድማ ንፍቕሪ እግዚኣብሄር ሓልዮትን ፍቕርን ዝገልፅ እዩ፡፡.

ካብቲ እየሱስ ንህይወቱ ምእንታና ምውፋይ ዘርኣየና ንላዕሊ ንፍቕሪ እግዚአብሄር ዝገልፅ ካልእ መርኣያ ኣይርከብን እዩ፡፡ ብዝኾነ ግና እየሱስ ፍፁም ምስሊ እግዚኣብሄር ጥራይ ዘይኮነስ፤ መርኣያ ፍፁም ሰብኣውነት እውን እዩ፡፡ ናብ ናይ ካልኦት ድሌታት ብምትኳር ሰበኽቲ ፍቕሪ እግዚኣብሄር ጥራይ ዘይኮነስ ብጭቡጥ መርኣያ ፍቕሩ ብኸመይ ኢና ናይ ህይወት ክርስቶስ መርኣያ ኣብነት ክንከውን እንኽእል?