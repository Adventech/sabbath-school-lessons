---
title:  መጠቓለሊ
date:   24/01/2025
---

Read Ellen G. White, “The Beatitudes,” pp. 6–44, in Thoughts From the Mount of Blessing.

“ኩላቶም እቶም ናይ ልቦም ክቱር ድኽነትን፡ ኣብ ርእሶም ዋላ ሓንቲ ሰናይ ከም ዘይብሎም ዝግንዘቡ፤ ናብ እየሱስ ብምምልካት ፅድቅን ፅንዓትን ክረኽቡ ይኽእሉ እዮም፡፡ ንሱ ድማ ከምዚ ይብል፤ ‘ኣቱም ኵልኹም እትጽዕሩን ጾር ዝኸበደኩምን፡ ኣነ ኸዕርፈኩም ናባይ ንዑ።’ ማቴዎስ 11:28. ነቲ ድኽትኩም በቲ ናይ ሃፍቱ ፀጋ ክትትክእዎ እዩ ዝዕድመኩም፡፡ ንሕና ንፍቕሪ እግዚኣብሄር ብቑዓት ኣይኮንናን፤ እቲ ዋሕስና ዝኾነ እየሱስ ግና ብቑዕ ስለ ዝኾነ ንኽሎም እቶም ናብኡ ዝመፁ ድማ ከድሕኖም ይኽእል እዩ፡፡ እቲ ሕሉፍ ተሞኩሮኹም ዝነበረ ይንበር፡ እቲ ኣብዚ እዋን ዘሎ መነባብሮኹም ክሳብ ክንደይ ሕማቕን ተስፋ ዝቑርፅ ይኹን፤ ከምቲ ሕጂ ዘለኹምዎ ዕሩቕን ድኻን ድኹምን፡ ናብቲ ርሕሩሕን ፈቃርን መድሓኒና ምስ እትቐርቡ፤ መድሓኒና፡ ኣብቲ ዘለኹምዎ ብፍጥነት መፂኡ ሓቘፉ ነቲ ንባህርዩ ዝውክል ናይ ፅድቂ ክዳኑ ኣልቢሱ ናብ ኣቦ ከቕርበኩም እዩ፡፡ ንዓና ወኪሉ ድማ ናብ ቅድሚ እግዚአብሄር ኣቦ ከምዚ እናበለ ብምቕራብ፤ ኣነ ናይዚ ሓጢኣተኛ ቦታ ወሲደ እየ፡ ስለዚ ናብቲ ዝኾብለለ ውሉድ ዘይኮነስ ናባይ ርአ፡፡ ሰይጣን እኳ ብሓጢኣትና እናኸሰሰ ኣይግብኦን እዩ እናበለ ዝግዕር እንተኾነ፤ እቲ ደም ክርሰድቶስ ድማ ብዝለዓለ ድምፂ እዩ ዝማጎተልና፡፡”—Ellen G. White, Thoughts From the Mount of Blessing, pp. 8, 9.

**መመያየጢ ሕቶታት**:

`አስኪ ነቲ እየሱስ ናብ ኣቦ ከም ዝቐረበና ዝነግረና ሰማያዊ ሓሳብ ሕሰቡሉ፡፡ “ነቲ ናቱ ብህርይ መግለፂ ዝኾነ ፃዕዳ ክዳን ከዲኑ እዩ ናብ ቅድሚ ኣቦ ዝቕርበና” ሽሕ እኳ ሓድሓደ እዋን ብድኻምናን ስንፍናናን ተስፋ ንቆርፅ እንተኮንና፤ ወይ እውን ነቲ ዝተዋህበና ፀጋ ንኻልኦት ዘይነንፀባርቖ እንተኮንና፡ ስለምንታይ ኢና ኩሉ እዋን ነቲ እየሱስ “ነቲ ናቱ ባህርይ መግለፂ ዝኾነ ፃዕዳ ክዳን ከዲኑ እዩ ናብ ቅድሚ ኣቦ ዝቕርበና” ዝብል ነገር ክንዝክር ዝግብኣና?`

`እስኪ ነቲ ሓንቲ ካብተን ክልተ ናብ ንጉስ ሰለሞን ብዛዕባ እቲ ሕፃን ተዋጢጠን ዝቐረባ ኣንስቲ ስምዒት ኣስተንትንዎ፡፡ እንደገና እውን ነቲ ኣብ 1ይ. ነገስት 3:26. ዘሎ ሓሳብ ኣስተብህሉሉ፤ ብኸመይ እዩ እዚ ምስቲ እግዚኣብሄር ኣብ ሆሴእ 11:8 ብዛዕባ ህዝቡ ዘለዎ ስምዒት ዝመሳሰል?`

`ኣብ ብምልኦም ወንጌላት እየሱስ ብሽግር እቶም ህዝቢ ይትንከፍን ይለዓዓልን ከም ዝነበረ ኢና እነንብብ፡፡ እንታይከ እዩ ዝገበረ? ነቲ ሽግሮም ብዝምጥን መንገዲ እዩ መልሲ ዝሃቦም፡፡ ንስኻትኩም ብውልቅኹም ይኹን ከም ክፍሊ ነቶም ዝተሸገሩ ንምብፃሕ ካብዚ እንታይ ግብራዊ ትምህርቲ እኹም?`