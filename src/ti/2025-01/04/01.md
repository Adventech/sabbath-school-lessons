---
title:  እግዚኣብሄር ርሕሩሕን ዓቃልን እዩ
date:   18/01/2025
---

### ነዚ ሰሙን ዝንበቡ ጥቕስታት

መዝሙር. 103:13, ኢሳያስ. 49:15, ሆሴእ.11:1–9, ማቴዎስ. 23:37, 2ይ. ቆረንቶስ. 11:2, 1ይ. ቆረንቶስ. 13:4–8.

> <p>ዝፅናዕ ጥቕሲ</p>
> ‘ሰበይቲዶ ንፍረ ኸርሳ ኽሳዕ ዘይትርሕርሓሉ፡ ነቲ ዚጠቡ ውሉዳ ኽትርስዕ ይከኣላ እዩ? ምንም እኳ ንሳተን እንተ ረስዓ፡ ኣነስ ኣይክርስዓክን እየ።’ ” (ኢሳያስ. 49:15).

ስምዒታት ሓድሓደ እዋን ዘየድልዩን ክውገዱ ከም ዝግብኦምን ኮይኖም ክስምዑና ይከኣል እዩ፡፡ ንሓድሓደ ሰባት ስምዒታት ዘይምኽንያታውያን እዮም፡ ስለዚ ድማ እቶም ጥዑያት ሰብኡትን ኣንስትን “ስምዒታውያን” ክበሃሉ እቲ ናይ ግሪኽ ባህሊ ዘይግባእ ስያሜ እዩ ይብል፡፡ ንሓድሓደ ሰባት ስምዒታት ቅቡላት ዘይኮኑን ዘይግብኡን እዮም፤ ስለዚ ድማ እቶም ጥዑያት ዝኾኑ ሰብኡትን ኣንስትን በቲ ግሪኻዊ ባህላዊ ፍልስፍና ዘይስምዒታውያን እዮም ዝበሃሉ፡፡ እቲ ናይቲ “ርትዓዊ” ሰብ ንስምዒቱ ዝቆፃፀርን እዱብን ከም ኣብነታዊ ዝኽበርን ሰናይን ሰብ እዩ ዝበሃል፡፡

እወ እቶም ዘይግትኡ ስምዒታት ኣሸገርቲ ክኾኑ ይኽእሉ እዮም:: ብዝኾ ግና እግዚኣብሄር ንደቂ-ሰባት ምስ ናይ ስምዒት ተኽእሎ እዩ ፈጢርዎም፡ ኣብ ቅዱሳት ፅሑፋት እውን እግዚአብሄር ንባዕሉ ስምዒታዊ ተሞኩሮ ከም ዘርኢ እዩ ቀሪቡ ዘሎ፡፡ ስለዚ መፅሓፍ ቅዱስ ከም ዝብሎ እግዚኣብሄር ንባዕሉ ስምዒቱ ዝገልፅ እንተኾይኑ ስምዒታት ብዓርሳቶም ሕማቓትን ዘየድልዩን ክኾኑ ኣይክእሉን እዮም፡፡ ከመይሲ እቲ ናይ መፅሓፍ ቅዱስ እግዚኣብሄር ፍፁም ጥበብ ዝውንንን ፃድቕን ፍትሓውን እዩ፡፡

ብዝኾነ ድማ ካብቲ ፍሪ እግዚአብሄር ንዓና ካብ ዓሚቘ ስምዒት ዝብገስ ከም ዝኾነ ምፍላጥ ብዙሕ ጠቓሚ ሓቅታት ኣለዎ እዩ፡፡ ብዝኾነ ግና እቲ ፍቕሪ እግዚኣብሄር ስምዒታዊ ይኹን ኣይኹን ምስቲ ናይ ደቂ-ሰባት ዝንቡዕ ስምዒታት ግና ተመሳሲሉን ተሓዋዊሱን ክርአ ኣይግብኦን እዩ፡፡