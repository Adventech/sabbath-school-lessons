---
title:  ኪዳናዊ ፍቕሪ
date:   04/01/2025
---

### ነዚ ሰሙን ዝንበቡ ጥቕስታት

2ይ. ጴጥሮስ. 3:9, ዘዳግም. 7:6–9, ሮሜ. 11:22, 1ይ. ዮሃንስ 4:7–20, ዮሃንስ 15:12, 1ይ. ዮሃንስ 4 3:16.

> <p>ዝፅናዕ ጥቕሲ</p>
> “የሱስ ከኣ፥ ዜፍቅረኒ እንተሎ፡ ቃለይ ይሕሉ እዩ፡ ኣቦይ ድማ የፍቅሮ፡ ናብኡውን ንመጽእ ኣብኡ ኸኣ ማሕደር ክንገብር ኢና።’ ” (ዮሃንስ 14:23).

ብዙሓት ሰባት ከም ዝግንዘብዎ እቲ ኣጋፐ (agape) ዝብል ናይ ግሪኽ ቃል፡ ፍልይ ዝበለን መለኮታዊ ፍቕሪ ዝገልፅ እዩ ዝብል እዩ፡፡ እቶም ከም ፊሌኦን (phileo) ካልኦትን ንፍቕሪ ዝገልፁ ቃላት ግና ከም ኣጋፔ ዘይኮኑስ ትሕትን ፍልይን ዝበለ ትርጉም ከም ዘለዎም እዮም ዝግንዘቡ፡፡ ካልኦት እውን ንኣጋፔ ሓደ ጎድናዊ፤ ዝህብ እመበር ዘይቕበል ፍቕሪ ኣብ ናይ ሰባት ግብረ-መልሲ ዝይውከል ገይሮም እዮም ዝገልፅዎ፡፡

ብዝኾነ ግና ንመለኮታዊ ፍቕሪ ዕሙቕ ዝበለ መፅናዕቲ ምስ እንገብር ልሙድ ኣዘራርባ እኳ እንተኾነ ግጉይ ምዃኑ እዩ ዘርእየና፡፡ መጀመርታ፡ እቲ ኣጋፐ ዝብል ናይ ግሪኽ ቃል፡ ንፍቕሪ እግዚኣብሄር ጥራይ ዘይኮነስ፡ ንሰብኣዊ ፍቕሪ ነቲ ዝንቡዕ ፍቕሪ እውን ይምልከት እዩ፡፡ (2ይ. ጢሞቴዎስ. 4:10). ካልኣይ ድማ፡ ኣብ ቅዱሳት ፅሑፋት ብዘይካ ኣጋፐ እቶም ካልኦት ቃላት እውን ከም ናይ እግዚኣብሄር ፍቕሪ መግለፂ ተጠቒሞም ኣለዉ፡፡ ንኣብነት፡ እየሱስ ከም ዘምሃሮ፤ “ንስኻትኩም ኣነ ኻብ ኣምላኽ ከም ዝወጻእኩ ስለ ዝኣመንኩምን ዘፍቀርኩምንን፡ ኣቦ ባዕሉ የፍቅረኩም አሎ‘ ” (ዮሃንስ 16:27). ኣብዚ እቲ ናይ ግሪኽ ፊሌኦ (phileo) ዝብል ቃል ሰብኣዊ ፍቕሪ ጥራይ ዘይኮነስ ፍቕሪ እግዚኣብሄር ንሰብ እውን የመልክት እዩ፡፡ ስለዚ እቲ ፊሌኦ ዝብል ቃል ነቲ ዘይፍፁም ሰብኣዊ ፍቕሪ ጥራይ ዘይኮነስ ንፍቕሪ እግዚኣብሄር እውን ይገልፅ እዩ፡፡

ቅዱሳት ፅሑፋት ዘምህርዎ ድማ ፍቕሪ እግዚኣብሄር ሓደ ጎድናዊ ጥራይ ዘይኮነስ ዝምድናዊ ፍቕሪ እውን ከም ዝኾነ እዩ፡፡ በዚ ድማ እግዚኣብሄር ንሕና ተመሊስና ንዕኡን ንብፆትናን ከነፀባርቖ ከም ዝፅበየና እዩ፡፡