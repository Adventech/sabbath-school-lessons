---
title:  መጠቓለሊ
date:   10/01/2025
---

Read Ellen G. White, “The Privilege of Prayer,” pp. 93–104, in Steps to Christ.

“ንኹሉ ሓጎስኩምን፡ ሓሳባትኩምን፡ ድሌታትኩምን፡ ስግኣትኩምን፡ ሓዘንኩምን፡ ኣብ ቅድሚ እግዚኣብሄር ኣንብርዎ፡፡ እዚ ብምግባርኩም ኣይተሸግርዎን ወይ እውን ኣይተኽብዱሉን ኢኹም፡፡ እቲ ንናይ ፀጉሪ ርእስኹም መጠን ዝፈልጥ ንሽግራትን ድሌታትን ደቁ ዕሽሽ ኣይብልን እዩ፡፡ ከምቲ ኣብ ያዕቆብ 5:11 ዝበሎ፤ ‘እግዚኣብሄር ከዓ ብዙሕ ለውሃት ዝመልአን ደንጋፅን እዩ፡፡’ እቲ ናይ ልቡ ፍቕሪ ብሓዘንና ኣውያትና ክንገለልፆም ከሎና ይትንከፍ እዩ፡፡ ነቲ ንኣእምሮኹም ዘጨንቅ ኩሉ ናብኡ ኣቕርብዎ፡፡ ንሱ ንብምልኡ ዩኒቨርስስ ዝናብን፡ ንኹሎም ዓለማት ዘመሓድርን ስለ ዝኾነ ዝኸብዶ ዋላ ሓደ ነገር እኳ የለን፡፡ ዝኾነ ንሰላምና ዝህውኽ ነገር ብምድቃቑ እግዚአብሄር ከየስተብሃለሉ ዝሓልፍ ነገር የለን፡፡ ኣብ ተሞኩሮና እግዚኣብሄር ከስተብህለሉ ዘይክእል ብፀልማት ዝተሸፈነ ምዕራፍ ፈፂሙ የሎን፡ ንሱ ክጋልሆ ዘይክእል፡ ሽግርን መከራን እውን ኣይርከብን እዩ፡፡ ናብቶም ዝነኣሱ ደቁ፤ዝወርድ መከራን፡ ንነፍሳቶም ክጎድእ ዝኽእል እከይን እውን ፈፂሙ የሎን፤ እግዝኣብሄር ኣቦና ዘየስተብህለሉ ሸለል ዝብሎን ካብ ከናፍርና ዝወፅእ ናይ ደስታን ምስጋናን ቃላት፡ ወይ ድማ ዕቱብ ፀሎት፡ እውን ፈፂሙ የሎን፡፡ ‘ንልቦም እተሰብሩ ይፍውስ፡ ነቚሳሎም ይዝንን፡፡’ መዝሙር 147:3. እቲ እግዚኣብሄር ንነፍሲ ወከፍ ሰብ ዝህቦ ኣቓልቦ፡ ልክዕ ኣብ ኩላ ምድሪ ብዘይካ እዛ ነፍሲ ካልእ ሰብ ወይ ደም ወዱ ዝፈሰሰሉ ፍጡር ከምዘየለ ገይሩ እዩ ዝግደሰላ፡፡”—Ellen G. White, Steps to Christ, p. 100

**መመያየጢ ሕቶታት**:

`ነዚ ሓሳብ እስኪ ኣስተንትንዎ፤ “እቲ ርክብ እግዚአብሄር ምስ ነፍሲ ወከፍ ሰብ፤ እቲ እግዚኣብሄር ንነፍሲ ወከፍ ሰብ ዝህቦ ኣቓልቦ፡ ልክዕ ኣብ ኩላ ምድሪ ብዘይካ እዛ ነፍሲ ካልእ ሰብ ወይ ደም ወዱ ዝፈሰሰሉ ፍጡር ከምዘየለ ገይሩ እዩ ዝግደሰላ፡፡” ነዚ እግዚኣብሄር ክሳብ ክንደይ ቀረባኹም ከም ዝኾነን፡ ኣዝዩ ከም ዝግደሰልኩም ምፍላጥኩም፡ ኣብ ናብራኹም ከመይ ዝበለ ምፅንናዕን ሓቦን እዩ ዝፈጥረልኩም? ምስዚ ከምዚ ዝኣመሰለ ናይ ተስፋ ኪዳንከ ብኸመይ ኢኹም እትነብሩ? ኣብ ኩሉ መነባሮኹም ኩሉ እዋን በዚ ተስፋ ንምንባር እመኑ፡፡`

`በቲ ናይዚ ሰሙንዚ ትምህርቲ ብርሃን ብኸመይ ኢኹም ንመዝሙር 103:17-18 እትርድእዎ? እዚ ፍቕሪ እግዚአብሄር ዘለኣለማዊ ከም ዝኾነን፤ ናይዚ ፍሪ ተጠቐምቲ ንምዃን ግና ንሕና ብውነ ክንቅበሎ ከም ዝግብኣና እንታይ እዩ ዝነግረና?`

`ነዚ ምፍላጥከ ነቲ ምስ እግዚአብሄር ዝህልወኩም ዝምድና ብመይ እዩ ዝፀልዎ? እዚኸ ናይ ካልኦት ሰባት ጓህን ሽግርን ንኽትርድኡ ብኸመይ እዩ ዝሕግዘኩም?`