---
title:  ኪዳናዊ ፍቕሪ
date:   06/01/2025
---

መፅሓፍ ቅዱስ ነቲ እግዚኣብሄር ምሳና ዘለዎ ፍሉይ ፍቐሪ ብጥዑይ ቤተ-ሰባዊ ፍቕሪ እዩ ዝገልፆ፡ ብፍላይ በቲ ኣብ መንጎ ሰብኣይን ሰበይትን ዝህሉ ፍቕሪ፤ ወይ ድማ በቲ ናይ ጥዕይቲ ኣዶ ንውሉዳ ዝህልዋ ፍሉይ ፍቕሪ፡፡ እዞም ናይ ፍቕሪ ፍሉያት መግለፂ ድማ ነቲ እግዚኣብሄር ምስ ናይ ኪዳን ህዝቡ ዝህልዎ ፍሉይ ዝምድና ዝገልፁ እዮም፡፡ እዚ ድማ ናይቲ ኪዳናዊ ፍቕሪ ማለት ፍቕሪ እግዚኣብሄር ንህዝቡ ጥራይ ዘይኮነስ፤ እቲ እግዚኣብሄር ካባና ዝፅበዮ ንዕኡን ንካልኦት ሰባትን ዝህልወና ፍቕርን ሓልዮትን እውን ዝጠልብ እዩ፡፡

`ዘዳግም 7:6–9. ኣንብቡ፡፡ እዞም ጥቕስታት ነቲ ኣብ መንጎ እግዚኣብሄር ዝገብሮ ኪዳንን ሕያውነት ፍቕሩን ዘሎ ዝምድና ብኸመይ እዮም ዘርእይዎ?`

ዘዳግም 7:9 ነቲ እግዚኣብሄር ምስቶም ናይ ኪዳን ህዝቡ ኣብቲ ኪዳን ብኸፊል እውን እንተኾነ፡ እሙናት ምዃኖምን ዘይምዃኖምን ክምስረት ዘለዎ ፍሉይ ፍቕሪ ገሊፁ ኣሎ፡፡ ፍቕሪ እግዚኣብሄር ንህዝቡ ኩነታዊ ኣይኮነን ኪዳኑ ግና ኩነታዊ እዩ፡፡

እቲ “ርሕሩሕን ፈቃርን” ወይ “ምሕረት” ዝብል ተተርጒሙ ዘሎ ኣብ ዘዳግም 7:9, ብእብራይስጥ ሄሴድ (ḥesed) ዝብል ቃል ናይቲ መለኮታዊ ፍቕሪ ኣብነታዊ መግለፂ እዩ፡፡ እቲ ሄሴድ ዝብል ቃል መብዝሕትኡ ግዜ ነቲ ናይ እግዚኣብሄር ፍቕርን ምሕረትን፡ ዕብየትን ፅድቅን ንምግላፅ ዘገልግል እዩ፡፡ ከምኡ እውን እዚ ሄሴድ ወይ ርሕሩሕ ፍቕሪ ዝብል ቃል ብተወሳኺ ኣብ እንካን ሃባን ዝመግለፂኡ ፍቕሪ ተደሪኹ ብክልቲኦም ወገን ናይ ምፍቕቓር ኩነታት ክህሉ ዝጠልብ እዩ፡፡

ምሕረት እግዚኣብሄር ፍቕሩን ርሕራሔኡን፤ ፅኑዕን፡ ዘይለዋወጥን ዘለኣለማውን ከም ዝኾነ እዩ ዘርእየና፡፡ ኮይኑ ግና እቲ ናይዚ ርሕሩሕ ፍቕሪ ተቐባሊ ንምኳን ቅድመ ኩነት ዝጠልብ ኮይኑ እግዚኣብሄር ህዝቡ ነቲ ናይ ኪዳን ብፅሒቶም ክሕልዉ ይደሊ እዩ፡፡ (see 2ይ. ሳሙኤል. 22:26, 1ይ ነገስት 8:23, መዝሙር. 25:10, መዝሙር 32:10, 2ይ ዜና መዋእል 6:14).

እቲ ናይ እግዚኣብሄር ፅኑዕ ፍቕሪ መሰረት ኩሉ ፍቓራዊ ዝምድናታትን ንሕና ከነተግብሮ ዘይንኽእል ኣዝዩ ልዑል እዩ፡፡ እግዚኣብሄር ናይ ምግባር ዓቕሚ ጥራይ ዘይከነ ብነፃ ዝሃበናስ፤ ብኽርስቶስ ኣቢሉ እውን ንርእሱ ብነፃ እዩ ዝሃበና፡፡ “ ‘ሰብ ንህይወቱ ኣብ ክንዲ ኣዕሩኹ በጃ ኼሕልፍ፡ ካብዚ ዚዓቢ ፍቕሪ የልቦን’ ” (ዮሃንስ 15:13). ብዘይ ሕቶ እቲ ዝለዓለ መግለፂ ፍቕሪ እግዚኣብሄር ዝተገሃደ ጎይታ፤ “ርእሱ ክሳብ ሞት ኣትሓተ፡ ክሳዕ ሞት ኣብ መስቀል እኳ ደኣ ተኣዘዘ፡፡” (ፊሊጲ 2:8).

`እቲ ነቶም ንፍቕሪ እግዚኣብሄር ኩሉ እዋን ኣብ ምዝካርኩም ክትሕዝዎ ዝሕግዘኹም እንታይ እዮም? ኣገዳስነት ናይዚ ምግባርከ እንታይ እዩ?`