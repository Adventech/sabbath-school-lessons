---
title:  ወቕታዊ ዝምድናታት
date:   07/01/2025
---

እግዚኣብሄር ንነፍሲ ወከፍ ሰብ ምስኡ ናይ ፍቕሪ ዝምድና ክህልዎ ይፅውዕን ይዕድምን እዩ ዘሎ፡፡ (ማቴዎስ. 22:1–14 ተመልከቱ). ነዚ ዕድመ ብዝግባእ መልሲ ምሃብ ማለት ድማ ንእግዚኣብሄርን ንካልኦት ሰባትን ምፍቃር ማለት እዩ፡፡ (ማቴዎስ. 22:37–39 ተመልከቱ). ናይዚ ናይ እግዚኣብሄር ክቡር ፅዋዕ ተጠቃሚ ክኾኑ ዝኽእሉ ድማ ነዚ ፅውዓ ኣወንታዊ ወይ ድማ ኣሉታዊ መልሲ ብምሃብ እዩ ዝውሰን፡፡

`ሆሴእ 9:15 ኤርምያስ 16:5 ሮሜ 11:22 ን ዩሁዳ 21 ኣንብቡ፡፡ እዞም ጥቕስታት ብዛዕባ ፍቕሪ እግዚኣብሄር ክንፀግን ክቃለልን ከም ዝኽእል እንታይ እዮም ዘምህሩና?`

እዚኣቶምን ኣብ ካልኦት ፅሑፋትን እቲ ደረት-ኣልቦ ረብሓታት ፍቕሪ እግዚኣብሄር በቲ ናይ ደቂ-ሰባት ግብረ-መልሲ ከም ዝፅሎ እዮም ዘርእዩ፡፡ ብዝኾነ ግና እግዚኣብሄር ፍቕሩ ንዝኾነ ሰብ ከም ዘቋርፅን ዝውዳእን ጌርና ካብ ምግማት ክንዕቀብ እዩ ዝግብኣና፡፡ ከም ዝተመልከትናዮ ፍቕሪ እግዚኣብሄር ዘለኣለማውን ነባርን እዩ፡፡ ሽሕ እኳ ሆሴእ ኣብ 9:15 እግዚኣብሄር ብዛዕባ ህዝቡ ዝበሎ ተመዝጊቡ እንተሎ፤ “ ‘ድሕርዚ ኣየፍቅሮምን እየ፣ ” ኣብ ካልእ ምዕራፍ ናይቲ ትንቢት ሆሴእ እግዚኣብሄር “ ‘ኣነ ብልቢ ኸፍቅሮም እየ።’ ” (ሆሴእ 14:4.) ኢሉ ከም ዘሎ ምዝካር ኣድላዪ እዩ፡፡ ሆሴእ 9:15 እግዚኣብሄር ፍቕሩ ንህዝቡ ደረት ከም ዘለዎ ኣይኮነን ዘርኢ፡፡ ኣብ ክንድኡስ እቲ ፍቕሪ እግዚኣብሄር ንህዝቡ ኩነታውን ንረብሕኦም ከም ዝኾነ እዩ ዘርኢ፡፡ እዚ ዝምድና ቀፃልነት መታን ክህልዎ ድማ ናትና ግብረ-መልሲ ኣድላዪ እዩ፡፡

“ ‘እቲ ትእዛዛተይ ዘለዎ እሞ ዚሕልዎ፡ ንሱ እዩ ዜፍቅረኒ። ነቲ ዜፍቅረኒ ድማ ኣቦይ የፍቅሮ እዩ፡ ኣነውን ኤፍቅሮ ርእሰይ ከኣ እገልጸሉ።’ ” (ዮሃንስ 14:21). ብተመሳሳሊ እየሱስ ንደቀ-መዛሙርቱ ከምዚ ኢልዎ ኣሎ፤ “ ‘ንስኻትኩም ኣነ ኻብ ኣምላኽ ከም ዝወጻእኩ ስለ ዝኣመንኩምን ዘፍቀርኩምንን፡ ኣቦ ባዕሉ የፍቅረኩም አሎ፡ ’ ” (ዮሃንስ 16:27).

እዚኣቶምን ካልኦትን ጥቕስታትን ከም ዘረድኡና፡ ነቲ ናይ እግዚኣብሄር ናይ ፍቕሩ ህያባት በረኸት መታን ክንረክብ ንፍቕሪ እግዚኣብሄር ተቐቢልና (እዚ ድማ ናይቲ ፍቕሩ መተሓላለፍቲ ክንከውን ፍቓደኛታት ከም እንኸውን ዘርኢ እዩ) ብእኡ እንነብር ምስ እንኸውን እዩ፡፡ እንደገና እውን እዚ በረኸት እግዚኣብሄር የቋርፅ እዩ ማለት ኣይኮነን፡፡ ልክዕ ከምቲ ንፀሓይ ዋዒኣን ብርሃናን ካብ ምሃብ ክንዓግታ ዘይንኽእልን፡ ግና ንዓርስና ካብዚ ክንክወል ንኽእል ኢና፡፡ ከምኡ እውን ንበረኸት እግዚኣብሄር ካብ ምውሓዝ ክንዓግቶ ዋላ ሓንቲ እኳ ከንገብር ኣይንኽእልን ኢና፤ ክንገብሮ እንኽእል ነገር እንተ ኣልዩ ግና ንዓርስና ካብቲ ፍቕሩን በረኸቱን ነቲ ናይ ዘለኣለም ህይወት ወሲኹ ከነግልል ንኽእል ኢና፡፡

`እንተ መለስዎ እንተ ዘይመለስዎ፡ ደቂ-ሰባት ንክዉንነት ፍቕሪ እግዚአብሄር ዝርእይሉን፡ ዘሙኮሩሉን ነገር እንታይ እዩ? ንኣብነት፡ ብኸመይ እያ እዛ ባህርያዊ ዓለም ዋላ ብድሕሪ ውድቀት ፍቕሪ እግዚኣብሄር ገና ክትርኢ ዝኸኣለት?`