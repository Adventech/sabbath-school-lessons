---
title:  ትምህቲ
date:   05/01/2025
---

እቲ ዘለኣለማዊ ፍቕሪ እግዚኣብሄር

እግዚኣብሄር ንኹሉ ሰብ ከም ዘፍቅሮ ቅዱሳት ፅሑፋት ብንፁር እዮም ዘምህሩ፡፡ እታ ፍልጥቲ ጥቕሲ ኣብ ብምልኡ ቅዱስ ፅሑፍ፤ ዮሃንስ 3:16, ነዚ ሓቒ እያ እተጋውሕ፡፤ “ ‘ኣምላኽ፡ በቲ ሓደ ወዱ ዝኣመነ ዅሉ ናይ ዘለኣለም ሕይወት ምእንቲ ኺረክብ እምበር፡ ከይጠፍእሲ፡ ንወዱ በጃ ኽሳዕ ዚህብ፡ ክሳዕ ክንድዚ ንዓለም ኣፍቀራ።’ ”

`መዝሙር 33:5 ን መዝሙር 145:9. ኣንብቡ፡፡ እዞም ጥቕስታት ብዛዕባ ፍቕሪ እግዚኣብሄርን፡ ርሕራሔኡን ምሕረቱን ክሳብ ክንደይ ከም ዝተዘርጋሕ እንታይ እዮም ዘምህሩና?`

ሓድሓደ ሰባት ንርእሶም ክፍቀሩ ከም ዘይክእሉን፤ እግዚኣብሄር ንኻልኦት ዘፍቅር እኳ እንተኾነ ንዓኣቶም ግና ከም ዝጎስዮም ክሓስቡ ይኽእሉ እዮም፡፡ መፅሓፍ ቅዱስ ግና እግዚኣብሄር ብዘይ ሌላን ጉሌላን ንኹሉ ሰብ ከም ዘፍቅር እዩ ዘምህረና፡፡ ዋላ ሓደ እኳ እግዚኣብሄር ዘየፍቅሮ ሰብ የለን፡፡ እግዚኣብሄር ድማ ንኹሉ ሰብ ስለ ዘፍቅር ኩሉ ሰብ ክድሕን እዩ ዝደሊ፡፡

`2ይ. ጴጥሮስ 3:9, 1ይ. ጢሞቴዎስ 2:4, ን ህዝቂኤል 33:11. ኣንብቡ፡፡ እዞም ጥቕስታት ብዛዕባ አቲ ንኹሉ ከድሕን ዝደሊ እግዚኣበሄር እንታይ እዮም ዝነግሩና?`

እታ ብድሕሪ ዮሃንስ 3:16 ዘላ ጥቕሲ፡ “ ‘ኣምላኽ ንወዱ፡ ዓለም ብእኡ ኽትድሕን እምበር፡ ንዓለም ኪፈርዳስ ኣይለኣኾን።’ ” (ዮሃንስ 3:17). ብማለት እያ እተፅንዖ፡፡ ከም ድሌት እግዚኣብሄር ጥራይ ነይሩ እንተ ዝኸውን ኩሉ ሰብ ንፍቕሩ ተቐቢሉ ምድሓነ፡፡ ኮይኑ ግና እግዚኣብሄር ንማንም ኣየገድድን እዩ፡፡ ሰባት ክቕበልዎ ወይ ክነፅግዎ መሰል ኣለዎም፡፡

ሽሕ እኳ ገሊኣቶም እንተ ነፀግዎ እግዚኣብሄር ግና ንዓኣቶም ፍቕሩ ኣየቋርፅን እዩ፡፡. ኣብ ኤርምያስ 31:3, እግዚኣብሄር ንህዝቡ ዝእውጆ፡ “ ‘እግዚኣብሄር ካብ ርሑቕ ተራእየኒ፡ ብናይ ዘለኣለም ፍቕሪ ኣፍቀርኩኺ፡ ስለዚ ኸኣ ብምሕረት ሰሐብኩኺ።’” ኣብ ካልእ ክፋላት መፅሓፍ ቅዱስ እውን ፍቕሪ እግዚኣብሄር ዘለኣለማዊ እዩ ዝብል፡፡ (ንኣብነት መዝሙር 136 ተመልከቱ). ፍቕሪ እግዚኣብሄር ዘይዛሪ ዘለኣለማዊ እዩ፡፡ እዚ ንዓና ክንርድኦ ቀሊል ኣይኮነን፤ ከመይሲ ንኻልኦት ዘይምፍቃር እዩ ዝቐለና፤ ከምኡዶ ኣይኮነን?

ብዝኾነ ግና ንሕና ከም ውልቀ-ሰባት ንፍቕሪ እግዚኣብሄር ብተሞኩሮ እንተ ተማሂርናዮ፤— እዚ ማለት ድማ ፍቕሪ እግዚኣብሄር ንዓታትና ምግንዛብን፤ ብኸመይ ንኻልኦት ክንኣልዮምን ምሳታቶም ሓቢርና ምንባር ከም እንክእልን እዩ ዘርእየና፡፡

`እግዚኣብሄር ንኹሉ ዘፍቅር እንተኮይኑ፡ እዚ ማለት ዘይቅቡላት ባህርያት እውን የፍቅር እዩ ማለት ከመይሲ ብዙሓት ሰባት በዚኣቶም ባህርያት ዝተበከሉ እዮም፡፡ እቲ ፍቕሪ እግዚአብሄር ነዞም ከምዚኣቶም ዝአመሰሉ፤ ሰባት ንዓና ብኸመይ ከነፍቅሮም ከም ዘሎና እንታይ እዩ ዘምህረና?`