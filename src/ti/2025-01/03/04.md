---
title:  ንእግዚኣብሄር ባህ ምባል?
date:   14/01/2025
---

ከመይ ኢሉ እዩ እቲ ፈጣሪ ናይ ዩኒቨርስ፡ ብዛዕባ እዚ ኣዝዩ ደቂቅ ነገር ኣብዛ ምስቲ ሰፊሕ ዩኒቨርስ ክትርአ ከላ ደቃቕ መሬት ዝርከብ ኣዝዩ ንእሽቶ ንጣር ዓፍራ ፍጥረት ዝኾነ ወዲ-ሰብ ዝግደስ? ከመይ ኢሉ እዩ እዞም ኣዝዮም ደቀቅትን ኣብዚኣ እተዉ ዘይበሃሉን ደቂ-ሰባት ነቲ ኣዝዩ ልዑል ኩሉ ዝከኣሎን ሓያልን ዝኾነ ፈጣሪ እግዚኣብሄር ክሳብ ክንድዚ ዘገድስዎ? እዞም ሕቶታት ኣብ ክለተ ቀንዲ ሓሳባት ክጠቓለሉ ይኽእሉ እዮም መጀመርታ፡ ከመይ ኢሉ እዩ እግዚኣብሄር ዝሕጎስ? ካልኣይ ድማ ነቲ እከይ ባህርያትና ኣብ ግምት ብምእታው ብኸመይ ኢና ንሕና ሰባት ከነሐጉሶ እንኽእል? እቲ ናይ መጀመርታ መልሲ ነዚ ናይ ሎሚ ትምህርትና ዝምልከት ክኸውን ከሎ፤ እቲ ካልኣይ ድማ ንናይ ፅባሕ ትምህርቲ ዝምልከት እዩ፡፡

`ኢሳያስ 43:4; መዝሙር 149:4; ን ምሳሌ 15:8-9. ኣንብቡ፡፡ ብዛዕባ እግዚኣብሄር ብህዝቡ ደስ ከም ዝብሎ እንታይ እዮም ዝነግሩና?`

ትማሊ ብኸፊል ከም ዝረኣናዮ፤ እግዚኣብሄር ንደቂ-ሰባት ነቲ ቀንዲ ድልየታቶም ኣብ ግምት ብዘእቱ ኩነታት እዩ ከምቲ እቲ ዘፍቅር ንፍቑራቱ ከም ዝደልየሎምን ዝግደሰሎምን ዘርኢ፡፡

ብግምጣሉ ድማ እግዚኣብሄር በቶም እከይ ዝገብሩ ህዝቡ ድማ ከም ዝጉሂ እዩ ዝነግረና፡፡ ብግብሪ ድማ፡ ኣብ ምሳሌ 15:8-9 ከም ዘምህረና፤ “መስዋእቲ” ረሲኣን ኣብ ቅድሚ እግዚኣብሄር ፍንፉን እዩ፡ “ጸሎት ቅኑዓት ግና ባህ የብሎ።” እግዚኣብሄር ንመገዲ ረሲኣን ይፍንፍኖ፡ ጽድቂ ንዚስዕብ ግና የፍቅሮ።” እዚ ዛንታ ድማ እግዚኣብሄር ንእከይ ከም ዝፅየፍ ጥራይ ዘይኮነስ ንሰናይ እውን ከም ዘፍቅር እዩ ዝነግረና፡፡ ከምኡ እውን ነቲ መለኮታዊ ደስታ ማዕረ ማዕረ እቲ ኣብ ብምልኡ ቅዱሳት ፅፋት ቀሪቡ ዘሎ ፍቕሪ ሕድሕድ እዩ ዘርእዮ፡፡

መዝሙር 146:8፡ ከም ዝብሎ፡ “እግዚኣብሄር ንጻድቃን የፍቅሮም፣” 2ይ. ቆረንቶስ 9:7 ድማ ነዚ፡ “እግዚኣብሄር ሕጉስ ወሃቢ እዩ ዝፈቱ” መጀመርታ ነዞም ጥቕስታት ኣስተብህሉሎም፤ እግዚኣብሄር ንሕጉሳት ወሃብቲ ጥራይ እዩ ዝፈቱ ኣይበለን፡፡ እግዚኣብሄር ንኹሉ እዩ ዘፍቅር፡፡ እዞም ጥቕስታት ግቡእ ትርጉም ክህልዎም እንተኾይኑ፤ እግዚኣብሄር ን “ፃድቃን” ን “ሕጉሳት ወሃብትን” ግና ብፍሉይ ፍቕሪ ከም ዘፍቅሮም እዩ፡፡ እቲ ኣብ ምሳሌ 15:8-9 ዝተመልከትናዮ፤ እግዚኣብሄር ነዚኣቶም ሓዊሱ ብኹላቶም ሰባት ደስ ከም ዝብሎን ከም ዘፍቅሮምን ኢና እንመሃር፡፡

`እስኪ እቲ ፈጣሪ ዩኒቨርስ ዝኾነ እግዚኣብሄር ትሕት ኢሉ ንስምዒታትና ሓዊሱ ምሳና ክላዝብን ተኻፋላይ ክኸውንን ከሎ፡፡ ብፍላይ እትሽገሩ እንተ ኣሊኹም እዚ ሓሳብ እዚ እንታይ ተስፋ እዩ ንዓኻትኩም ዝህብኩም?`