---
title:  ንእግዚኣብሄር ንምሕጓስ
date:   11/01/2025
---

### ነዚ ሰሙን ዝንበቡ ጥቕስታት

ሉቃስ 15:11–32, ፀፎንያስ. 3:17 ኤፌሶን. 5:25–28 ኢሳያስ. 43:4, ሮሜ. 8:1, ሮሜ. 5:8, ማርቆስ 9:17–29.

> <p>ዝፅናዕ ጥቕሲ</p>
> “ዎ ጽዮን ኣይትፍርሂ፣ ኣእዳውኪ ኣይተሐለላ፣ ኣግዚኣብሄር ኣምላኽኪ ኣብ ማእከልኪ ዚድሕን ጅግና እዩ፣ ብኣኺ ሓጐስ ኪሕጐስ እዩ፣ ብፍቕሩ ኺሀድእ፣ ብኣኺ እልል እናበለ ኺሕጐስ እዩ፣ ኪብልዋ እዮም።” (ፀፎንያስ 3:17).

እስኪ ነዚ ትርኢት ኣስተብህልሉ፤ ሓደ ወዲ ሓሙሽተ ዓመት ህፃን ናብ ናይ ኣቡኡ በዓል ልደት ብሓደ ዘይጠቕም ጨርቂ ዝተጠቕለለ ህያብ ሒዙ እናጎየየ መፀ እሞ፤ ብደስታ ድማ ነቲ ህያብ ንብኡ ኣቐበሎ፡፡

እቲ ኣቦ ድማ ነዚ በዚ ኩነታት ናብኡ ዝነመፀ ወዱ፤ “ወደይ ኣነ ብዛዕባ ህያብካ ብዙሕ ኣይግደስን እየ፤ ነቲ ንስኻ ክትህብኒ እትኽእል ህያብ ኩሉ ባዕለይ ከገዝኦ እኽእል እየ፤ እቲ እትህበኒ ኩሉ ድማ ወይ ብገንዘበይ ዝተገዝአ፡ ወይ ድማ ካብቲ አነ ባዕለይ ዝገዛእክዎ ነገር ዝተሰርሐ እዩ፡፡ ስለዚ ህያብካ ንዓኻ ግበሮ ንዓይ ኣየድልየንን እዩ፡፡ ብዝኾነ ግና ኣነ ንዓኻ እፈትወካ እየ፡፡ ” እንተ ዝብሎ፡፡

ክላእ! (Ouch!)

ብዛዕባ ናይዚ ኣቦ ግብረ-መልሲ እንታይ ኢኹም እትግንዘቡ? መብዝሕትኡ ኣብ ከምዚ ዝኣመሰለ ኩነታት ከም፤ “ልቢ-ኣልቦ” “ዝሑልን” “ስምዒት-ኣልቦ” ዝብሉ ቃላት እዮም ናብ ኣእምሮና ዝመፁ፡፡ ብኸምዚ ዝበለ መንገዲ ድዩ እግዚአብሄር ንዓና ዝምልሰልና? ብሓቂዶ ንእግዚኣብሄር እነሐጉስ ክንከውን ንኽእል ኢና? ንምእማኑ ዘፀግም እኳ እንተኾነ፡ ንሕና ከም ዝዓሎና ትውልድን እከያትን እውን እንተኾንና፡ እቲ ናብኡ ተመሊስና ምምፃእና ግና ንእግዚኣብሄር የሐጉሶ እዩ፡፡ ብኻልእ ኣዘራርባ እግዚኣብሄር ንዓና ንህያባትና በቲ ናይቲ ኣቦ አመለኻኽታ ኣይኮነን ዝቐበሎ፡፡ ብኣንፃሩ እኳ ዳኣ ብክርስቶስ ኣቢልና ምስ እንመፅእ ደኣ እዩ እመብር ባህ ነብሎ ኢና፡፡