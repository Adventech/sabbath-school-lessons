---
title:  ብቑዕ ሸቶ
date:   16/01/2025
---

ኣብ ትሕቲ ፅላል ምሕረቱን ኣማላድነቱን እግዚአብሄር ዋላ በታ ዝነኣሰት ኣወንታዊት ግብረ-መልሲ ንፍቕሩ ኣዝዩ እዩ ዝሕጎስ፡፡ በቲ ሓደ ንበይኑ ብምልኣት ዝፍቀርን፡ ፍፁም ፃድቕን ዝኾነ፤ ነፍሲ ወከፍና ኣብ ቅድሚ እግዚአብሄር ብቑዓትን ተኻፈልቲ ዘለኣለማዊ ርስቱን ክንከውን ንኽእል ኢና፡፡ እቲ ናይ ምድሓን ዓብዪ ተስፋ ማለት እየሱስ ምእንታና ኣብ ሰማይ ዝገብሮ ዘሎ ተግባራት ድማ እዚ እዩ፡፡

እዝስ ናዓይ እውን ይምልከት ድዩ? ኢልኩም ብምግራም ክትሓቱ ትኽእሉ ኢኹም፡፡ ኣነ ብቑዕ ኮይነ እንተ ዘይተረኸብኩኸ? ብቑዕ እምነት የብለይን ኢለ እንተን ሰጋእኩኸ?

`ማርቆስ 9:17–29 ኣንብቡ፡፡ ብኸመይ እ እግዚኣብሄር ነቲ ኣብቲ ዛንታ ዝተጠቐሰ ሰብኣይ ዘተኣናገዶ? ክንደይ ዝኣክል እምነት እዩ ብቑዕ እምነት ዝኸውን?`

	

እቶም ደቀ-መዛሙርቲ ነቲ ጋኔን ከውፅእዎ ኣይከኣሉን፤ ኩሉ ተስፍኦም ድማ ዝቐሃመ መሰለ፡፡ እየሱስ መፂኡ ግና ነቦ እቲ ቆልዓ ድማ ነገሮ፡፡ “ ‘እትኽእል እንተ ዄንካ፡ ትብል አሎኻ። ንዚኣምን ኵሉ ይክኣል እዩ፡ በሎ።’ ” (ማርቆስ 9:23). እቲ ኣቦ እቲ ቆልዓ ድማ መለሰ በለ ድማ፤ “ ‘ ጎይታይ እኣምን፡ ንዘይምእማነይ ደግፍ፡ በሎ።’ ” (ማርቆስ 9:24).

ኣብዚ ከነስተብህለሉ ዝግብኣና፤ እየሱስ ነቲ ኣቦ ኪድ እሞ ምስ ኣመንካ ተመለስ ኣይኮነን ዝበሎ፡ እቲ “ ‘ንዘይምእማነይ ደግፍ፡’ ” ዝበሎ ንእየሱስ ንምሕጋዝ እኹል መልሲ እዩ ዝነበረ፡፡

ብዘይ እምነት ግና ንእግዚአብሄር ምሕጓስ ኣይክኣልን እዩ፡፡ (እብራውያን. 11:6), ይኹን እምበር እየሱስ ዋላ ነታ ዝነኣሰት እምነት እዩ ዝቕበል፤ ብእምነትን በቲ ብእየሱስ ዝግበር ምምላድን ድማ ንእግዚኣብሄር ባህ ከነብሎ ንኽእል ኢና፡፡ ልክዕ ከምቲ ስጋዊ ኣቦ ዋላ በቲ ብቕዕ ዘይኮነ ናይ ውሉዱ ህያብ ደስ ዝብሎ፤ እግዚኣብሄር እውን በታ ዝነኣሰት እምነትና ደስ እዩ ዝብሎ፡፡

ነቲ ናይ ጳውሎስ ምዕዶ ከም ሸቶና ክንሕዞ ይግብኣና፤ “ንጎይታ ከነሐጉሶ ንፅዕት ኣሎና” (2ይ. ቆረንቶስ. 5:9-10; ምስ ቆሎሴ. 1:10, 1ይ. ተሰሎንቄ. 4:1, እብራውያን. 11:5 ኣነፃፅሩ). ስለዚ ንእግዚኣብሄር ክልውጠና እሞ ንድሌታትና፡ ናይቶም እንፍቅሮም እውን ክሕውስ፡ ንፍቕርና ድማ ከስፍሖ እሞ ንኻልኣት እውን ክሕውስ ክንፅሊ ይግብኣና፡፡ “ንሓድሕድኩም ብምክብባር እናተቓዳደምኩም፡ ብፍቕሪ ኣሕዋት ንሓድሕድኩም ብለውሃት ተፋቐሩ። ንምትጋህ ኣይትተሃከዩ፡ ብመንፈስ ተቓጸሉ፡ ንእግዚኣብሄር ኣገልግሉ። ብተስፋ ተሐጐሱ፡ ብጸበባ ተዓገሱ፡ ጸሎት ኣዘውትሩ። ብዘድልዮም ንቕዱሳን ኣማቕሉ፡ ንምቕባል ጋሻ ተቓዳደሙ።” (ሮሜ. 12:10–13).

`እግዚኣብሄር ብእየሱስ ዝቕበለና እንተኮይኑ፡ ንሕና ድማ ንኻልኦት እንቕበል ክንከውንዶ ኣይግብኣናን? እታ ንብፃይካ ከም ነፍስእ ኣፍቅር (ዘሌዋውያን. 19:18, ማቴዎስ. 22:39) እትብልን ትእዛዝን፡ ከምቲ ካልኦት ክገብርልኩም እትደልዩ፤ ንስኻትኩም ድማ ንኻልኦት ከምኡ ግበሩሎም ዝትብል ወርቃዊት ትእዛዝን ኣብዚ እንታይ ብርሃን እየን ዘብርሃልና?`