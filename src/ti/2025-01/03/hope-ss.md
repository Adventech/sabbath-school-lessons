---
title:  ትምህቲ
date:   17/01/2025
---

ናብ ናይ ሆፕ መስመር ንቃል እግዚአብሄር ብዕምቆት እንመያየጠሉ ናይ ሰንበት ትምህርቲ መደብ እንቋዕ ብደሓን መፃእኩም፡፡ ሎሚ እምበኣር ፍትሕን ፍቕርን እግዚኣብሄር ዝብል ሓድሽ ርእሲ ኢና እንጅምር ዘሎና፡፡

ናይ ሎሚ መዓልቲ ርእሰ-ጉዳይና ድማ ነቲ ዘፍቅረና እግዚኣብሄር ደስ ንምባል

መዝሙር መ. ቅዱስ: ዎ እግዚአብሄር ንስኻ ኣምላኸይ ኢኻ፤ – መዝሙር 63:1-4

- 1) ንፍቕሪ ሰማያዊ ኣቦና ግብረ-መልሲ ምሃብ
	- ሀ) እስኪ ንሉቃስ 15:11-24, 25-32 ፅሙቕ ኣቢልኩም ኣቕርብዎ፡፡ ካብቲ ናይቶም ክልተ ዝኾብለሉ ውሉድ ዛንታ ብዛዕባ እቲ ፍቅሪ ሰማያዊ ኣቦና እንታይ ኢና እንመሃር?
	- ለ) ብኸመይ እዩ እቲ ግብረ-መልሲ ናይቲ ንእሽቶ ውሉድ ኣብ መወዳእታ ነቡኡ ዘሐገጎሶ?
	- ሐ) እቲ ኣቦ በቲ ህብረ-መልሲ ናይቲ ዓብዪ ውሉድ እንታይ ዝተሰምዖ ይመስለኩም?
	- መ) ኣብዚ ዛንታ ንዓርስኻትኩም ኣበይ ኢኹም እትርእይዋ?
- 2) ንዓና ደስ ኢልዎ ይጥምተና
	- ሀ) እቲ ብነብዪ ጸፎንያስ ዝተዋህበ ዘገርም መግለፂ ብዛዕባ ፍቕሪ እግዚኣብሄር እንታይ እዩ? ጾፎንያስ 3:17
	- ለ) ኣብቲ ናይቶም ክልተ ዝኾብለሉ ውሉድ ዛንታ፤ ብኸመይ ኢኹም ነቲ ዘየባትኽ ፍቅሪ ጎይታን ብኣና ደስ ምባሉን ተጋሊሁ እትርእይዎ?
	- ሐ) እስኪ እግዚኣብሄር ብህዝቡ ከም ዝተደሰተ ዝገልፁ ካልኦት ጥቕስታት ድማ ርኸቡ፡፡ መዝሙር 149:4, ኢሳያስ 62:4-5, ሉቃስ 10:17-21 ወዘተ.
	- መ) እግዚኣብሄር ከምቲ ብሰናይናን ብኣናን ደስ ዝብሎ፡ በቲ እከይናን ውድቀትናን ካብ ፍቕሩ ክንርሕቕ ከሎናን ድማ ኣዝዩ እዩ ዝጉሂ፡፡ እስኪ እግዚኣብሄር ህዝቡ ካብኡ ክርሕቕ ከሎ ሓዘን ከም እተሰመምዖ ዝገልፁ ኣብነታት ጥቐሱ፡፡ ማቴዎስ 23:37, ሉቃስ 18:18-24 ወዘተ.
	- ሰ) እስኪ ንልቢ እግዚኣብሄር ዘሕዘንኩሙሉ ኣብነት ጥቐሱ፡፡ ካብዚ ተሞኩሮኸ እንታይ ኢኹም እተመሃርኩም?
- 3) ናብ ልቢ እቲ ዘፍቅረና እግዚኣብሄር ደስታ ምምፃእ
	- ሀ) ንልቢ እግዚኣብሄር ከሐጉሶ ዝኽእል እንታይ ነገር ኢና ክገብር እንኽእል? 1ይ. ጴጥሮስ 2:4-10
	- ለ) እስኪ ንምሕረት እግዚኣብሄር ብምቕባሉ ንእግዚኣብሄር ናይ ዘሐጎሰ ሰብ ኣብነት ጠቒስኩም ንብፆትኩም ኣካፍሉ፡፡. (ዘኬዎስ፡ ማርያም መግደላዊት፡ እቲ ኣብ የማን እየሱስ ተሰቒሉ ዝነበረ ሽፍታ፡ ሳኦል በዓል ተርሴስ ወዘተ.)
	- ሐ) መዓዝ ኢኹም ብውልቅኹም ንምሕረትን ፀጋን እግዚኣብሄር ንምቕባል ዝወሰንኩም?
	- መ) ነቲ ናብ እግዚኣብሄር ብምምላስኩም ንልቢ እግዚኣብሄር ደስ ከም እተብሉ ዝመስከረልኩም መን እዩ?
	- ሰ) ኣብ ርእሲ እቲ ንምሕረቱን ፀግኡን ምቕባልና ንልቢ እግዚኣብሄር ባህ ከብል ዝኽእል እንታይ ካልእ ነገር ክንገብር ንኽእል? ሮሜ 12:1-2,ዮሃንስ 15:9-12, , 2ይ. ጴጥሮስ 3:17-18, ሉቃስ 10:2, ግብሪ ሃዋርያት 1:8, etc.
	- ረ) እዞም ዝስዕቡ ናይ መፅሓፍ ቅዱስ ጥቕስታ እንታይ ናይ ሓባር መልእኽቲ እዩ ዘለዎም? 2ይ. ቆረንቶስ 5:9, ቆሎሴ 1:9-10, 1ይ. ተሰሎንቄ 4:1, እብራውያን 11:5-6
	- ሸ) ከም ዝደሓኑ ደቂ እግዚኣብሄር “ንእግዚኣብሄር ብጥዓሚ ዘሐጉሶ” ነገር ምግባር ማለት ብኸመይ እዩ ኣገዳሲ ሸቶ ዝኾነ?
	- ቀ) እስኪ ንልቢ እግዚኣብሄር ባህ ከም ዘበልኩምዎ እተሰመዓኩም ግዜ እንተሎ ንብፆትኩም ኣካፍሉ፡፡

እዚ ናይ ፅንዓት ፅሑፍ [ብሆፕ ቻናል](https://www.hopetv.org/hopess/) ዝተዳለወ ኾይኑ ናብ ትግርኛ ንዝተርጎምዎ ጎይታ ይባርኽኩም ክንብል ንፈቱ። እዞም ናይ ፅንዓት ፅሑፋት [ብእግሊዘኛ](https://www.hopetv.org/shows/hopess/study-guides/) ኣብ ይርከቡ።