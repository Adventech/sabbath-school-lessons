---
title:  ካብቲ እትግምትዎ ንላዕሊ ኣዝዩ ክቡር፡
date:   12/01/2025
---

ኣብቲ ዝሓለፈ ትምህርትና ከም ዝረኣናዮ፤ እግዚኣብሄር ይቕረ ዘይብለሉ ዘየፍቅሮን፤ ዋላ እቲ ዝኸፍአ ሓጢኣተኛን ዝገደደ ግብረ-እከይን ሓዊሱ ማንም ሰብ የለን፡፡ እግዚኣብሄር ንኹላቶም ሰባት ዓብዪ ዋጋ ስለ ዝህቦም፡ ሓጢኣት ድማ ክሳብ ከም ዘበላሽወና ስለ ዝፈልጥ ንሓጢኣት ኣዝዩ እዩ ዝፅየፎ፡፡

`ሉቃስ 15:11–32. ኣንብቡ፡፡ እቲ ምስላ ናይቲ ኮብላሊ ወዲ፡ ብዛዕባ ርሕራሄን ፍቕርን እግዚኣብሄር እንታይ እዩ ዘምህረና? ነቶም ከምቲ ሓደ ወዲ ኣብ ቤት ዝተረፉኸ፡ እንታይ መጠንቀቅታ እዩ ዝህቦም?`

ኣብዚ እየሱስ ዝነገሮ ዛንታ እቲ ሰብኣይ ብኣግኡ እዩ ንኣቡኡን ቤቱን ነፂጉ ዘለዎ ኩሉ ብፅሒት ክወስድ ዝሓተተ፡፡ እዚ ኮብላሊ ውሉድ፡ ነቲ ብፅሒቱ ኩሉ ምስ ኣባኸኖ ናብ ሽግርን ድኽነትን ጥሜትን ድማ ምስ ኣንቆልቆለ፤ ተረፍ ናይቲ ሓሰማ ዝምገብኦ ዓስስ ገሰስ ክበልዕ ከኣ ሃረር ክብል ጀመረ፡፡ ነቲ ግዙኣት ኣብኡ ዝምገብዎ እኹል ምግቢ ምስ ዘከለረ ድማ ናብ ቤት ኣብኡ ተመለሱ ከም ግዙእ እኹል መግቢ ክምገብ ተመንዩ ናብ ቤት ኣብኡ ክምለስ ወሲኑ ተበገሰ፡፡

እቲ ዝሰዓበ ነገር ድማ ዘገርም እዩ፡፡ ሓድሓደ ኣቦታት፡ ንኸምዚኣቶም ዝኣመሰሉ ውሉድ፡ ምስ ተመልሱ ኣይቅበልዎምን እዮም፡፡ “ንዝብፀሓካ ኩሉ ወሲድካ ካብ ቤተይ ወፂእካ ኢኻ፤ ስለዚ ድማ ኣብዚ ቤተይ ቦታ የብልካን.” ኢሎም መባረርዎም፡፡ እዚ ድማ ግቡእን ርትዓውን ብይን እዩ፤ ኣይኮነንዶ? ከም ኣረኣእያ ሓድሓደ ወለዲ እዚ ውሉድ ክንየው ኩሉ ሕድገት እዩ ኮብሊሉ ከም ውሉድ እንደገና ናብ ቤተ ምቕባሉ ድማ ፍትሓዊ ኣይኮነን፡፡

ኣብቲ ምስላ ግና፡ እቲ ንእግዚኣብሄር ዝውክል ኣቦ፤ ብኸምዚ መንገዲ ኣይኮነን ዝመለሰ፤ ኣብ ክንድኡስ፤ “ ‘ኣቦኡ ድማ ገና ርሑቕ ከሎ ረኣዮ እሞ ደንገጸሉ፡ ጐይዩ ኸኣ ብኽሳዱ ሐኒቑ ሰዓሞ።’ ” (ሉቃስ 15:20). ሽሕ እኳ እቲ እዋኑ ነዚ ብዓል ቤት ንሓደ ሰብ ካብ ቤቱ ወፂኡ ጎይዩ ምቕባል ማለት ውርደት ዝመስል፤ እንተኾነ፤ እዚ ጥራይ ዘይኮነስ፤ ብዘገርም ኩነታት እውን እዩ ዓብዪ ግብጃ ዘዳለወ፤ ናብቲ ዝነበሮ ናይ ውሉድ መሰሉ እውን ክብ ኣቢሉ ተቐበሎ፡፤ እዚ ድማ ናይ እግዚአብሄር ፍቕርን ርህሩሕ ሓልዮትን ብዛዕባ ሓደ ናብኡ ዝምለስ ሓጢኣተኛ ዘርእዮ ደስታ ዝገልፅ እዩ፡ እዚ ድማ ዝገርም መግለፂ እግዚአብሄር እዩ፡፡

`እቲ ናይቲ ካልእ ውሉድ ተግባራት ድማ ዘገርም እዩ፡፡ እዚ ናቱ ግብረ-መልሲ ድማ ብኸመይ እዩ ስጋውን ብኸፊል እውን እንተኾነ ምኽኑይን ሰብኣውን ግብረ-መልሲ ዝኸውን? እዚ ናይዚ ሓዉ ተግባራት ድማ ብኸመይ እዩ እቲ ሰብኣውን ምኽኑይን እዩ ዝበሃል ኣተሓሳስባ፡ ምስቲ ናይ እግዚአብሄር ዓሚቑ ፍቕርን ምሕረትን ክሳነ ከም ዘይክእል ዘርእየና?`