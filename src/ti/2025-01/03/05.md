---
title:  ህያው ኣእማን
date:   15/01/2025
---

ንሕና ዝወደቕና ሓጢኣተኛታትን ሰባት ብኸመይ ኢና ነቲ ቅዱስ እግዚኣብሄር ከነሐጉሶ እንኽእል?

`ሮሜ 8:1 ን ሮሜ 5:8 ኣንብቡ፡፡ እዞም ጥቕስታት ብኸመይ እዮም ኣብ ቅድሚ እግዚኣብሄር ደው ክንብል እንኽል?`

እግዚኣብሄር ፀግኡ ንደቂ-ሰባት ቅድሚ ንሳቶም ምንቅስቓሶምን መልሲ ምሃቦምን እዩ ዘውርደሎም፡፡ ቅድሚ ንሕና ሓደ ነገር ምዝራብናን ምግባርናን እዩ እግዚኣብሄር ንዓና መፂኡ ንፍቕሩ ንምቕባልን ምንፃግን ዘኽእል ዕድል ዝህበና፡፡ ሮሜ 5:8 ከም ዘቐምጦ፤ “ግናኸ ንሕና ገና ሓጥኣን ከሎና፡ ክርስቶስ ኣብ ክንዳና ሞይቱ እዩ እሞ፡ ኣምላኽ እታ ፍቕሩ ንኣና በዚ የርኢ ኣሎ።” (ምስ ኤርምያስ 31:3 ኣነፃፅሩ). ንሕና ድማ በቲ መድሓኒና ዝፈፀሞ ተግባራት ኢና ኣብ ቅድሚ እግዚኣብሄር ብቑዓት ኮይንና ክንርአ እንኽል፡፡

`1ይ. ጴጥሮስ 2:4–6 ኣንቢብኩም ምስ እብራውያን 11:6 ኣነፃፅርዎ፡፡ እዚኣቶም ንእግዚኣብሄር ደስ ከም እነብሎ ብኸመይ እዮም ዝነግሩና?`

ብዘይ ናይ እግዚኣብሄር ሓገዝ ደቂ-ሳባት ንእግዚኣብሄር ክቡርን ቅቡልን ነገር ከቕርቡ ኣይክእሉን እዮም፡፡ ኮይኑ ግና እግዚኣብሄር ብእየሱስ ክርስቶስ ኣቢሉ፡ ብምሕረቱን ፀግኡን ናብኡ እንበፅሓሉ መንገዲ ኣዳልዩ ኣሎ፤ “ነቲ ብየሱስ ክርስቶስ ኣብ ኣምላኽ ቅቡል ዝዀነ መንፈሳዊ መስዋእቲ ኸተቕርቡ፡” (1ይ. ጴጥሮስ 2:5). ስለዚ “ብዘይ እምነት ግና ንኣምላኽ ኬስምርዎ ኣይከኣልን እዩ።” (እብራውያን 11:6), በቲ ናይ እየሱስ ናይ ምምላድ ተግባር እግዚኣብሄር ንኣመንቲ “ቅቡላት ክኾኑን” ገይሩ ኣሎ፤ “ብየሱስ ክርስቶስ ኣብ ቅድሚኡ ባህ ዜብሉ ኣባኻትኩም እናገበረ ብሰናይ ግብሪ ዘበለ ዅሉ ፍቓድ ኽትገብሩ የብቅዕኩም። ካብ ዘለኣለም ንዘለኣለም ንእኡ ኽብሪ ይኹኖ። ኣሜን።” (እብራውያን 13:21). እቶም ንእግዚኣብሄር ብእምነት ዝምልስሉ፡ ብኣማላድነት ናይቲ ናቱ ፅድቂ ጥራይ ቅቡል ዝኾነ እየሱስ እዮም ንዕዑ ተኸዲኖም ኣብ ቅድሚኡ ክቐርቡ ዝኽእሉ፡፡ እቶም ነቲ ፍቅሪ እግዚኣብሄር ብኣወንታ ዝምልሱ ድማ ብናይ እየሱስ ኣማላድነት ኣብ ቅድሚኡ ብቑዓት ኮይኖም እዮም ዝቑፀሩ (ሉቃስ 20:35), ንዕኡ ክመስሉ ድማ ይልውጦም፡፡ 1ይ ቆረንቶስ 15:51–57, 1ይ. ዮሃንስ 3:2). እቲ ናይ እግዚኣብሄር ዝልውጥ ሓይሊ ንዓና ጥራይ ዘይኮነስ ብኣና እውን ዝሰርሕ እዩ፡፡

`እቲ እየሱስ ኣብ ሰማይ ምእንታኹም የማልድ ኣሎ ዝብል ሓሳብ ምፍላጥ ክሳብ ክንደይ እዩ ዘፀናንዓኩም?`