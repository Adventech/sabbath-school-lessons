---
title:  መጠቓለሊ
date:   17/01/2025
---

Read Ellen G. White, “ ‘Let Not Your Heart Be Troubled,’ ” pp. 662–680, in The Desire of Ages.

“እግዚኣብሄር ህዝቡ ንርእሶም ትሑት ግምት ክህቡ ከለዉ ኣይሕጎስን እዩ፡፡ እግዚኣብሄር ህዝቡ ንርእሶም በቲ ንሱ ዝኸፈለሎም ክቡር ዋጋ መጠን ክግምቱ እዩ ዝደሊ፡፡ እግዚኣብሄር ንህዝቡ ዘይደልዮም ነይሩ እንተ ዝኸውን ንኽብጀዎም ክቡር መስዋእቲ ከፊሉ፡ ንወዱ ምእንትኦም ኣሕሊፉ ኣይምሃበን ነይሩ፡፡ ይጥቐመሎም እዩ፤ ንኻልኦት መታን ከብርሁን ንሽሙ ከኽብሩን ነቲ ልዑል ነገር ካብኡ ክሓቱ ከለዉ ድማ ደስ እዩ ዝብሎ፡፡ ኣብ ተስፍኡ እምነት እንተ ኣለዎም ድማ ካብኡ ብዙሕ ነገር እዮም ዝፅበዩ፡፡

“ብስም እየሱስ ምፅላይ ማለት ግና ብዙሕ ነገር እዩ ዘጠቓልል፡፡ ንሕና ንባህርዩ ክንርዕምን፡ ንመንፈሱ ክንገልፅን፡ ንተግባራቱ ክንገብርን ኢና እንሕተት፡፡ እቲ ናይ መድሓኒና ተስፋ በውዕል እዩ ዝወሃባና፡፡ ‘ተፍቅሩኒ እንተ ኮይንኩም ትእዛዛተይ ሓልዉ፡፡’ ንሰባት ኣብ ሓጢኣት ዘይኮነስ ካብ ሓጢኣት እዩ ዝድሕኖም፡ እቶም ዝኣምንዎ ድማ፡ ንእምነቶምን ፍቕሮምን ብምእዛዞም እዮም ዝገልፅዎ፡፡

“ኩሉ ሓቀኛ ምእዛዝ ካብ ልቢ እዩ ዝብገስ፡፡ ብልቢ ኢና ምስ እየሱስ ክንዓዪ እንኽእል፡፡ እንተ ተሰማሚዕና ድማ፤ ሓሳባትናን ዕላማታትናን ምስ ናቱ ተሳንዩ ድማ፡ ኣእምሮናን ቀልብናን ብፍቓዱ ተቓንዮም ኑኹሉ ንጥፈታትና ክቆፃፀር ይኽእል ማለት እዩ፡፡ እቲ ድሌትና ድማ፡ ተቐዲሱን ተፃርዩን ንፍቓድ እግዚኣብሄር ባህ ዝብሎ ነገር ንምግባር ሕጉሳት ኮይንና ንነብር፡፡ ክምቲ ዝግብኣና ንእግዚኣብሄር እንተፈለጥናዮ፡ ህይወትና ንምእዛዝ እግዚኣብሄር ንምሕጓስ ይነብር ማለት እዩ፡፡ ንባህርይ እየሱስ ብምድናቕ ድማ ኣብ ህይወትና ሓጢኣት ፅዩፍ ይኸውን፡፡”—Ellen G. White, The Desire of Ages, p. 668.

**መመያየጢ ሕቶታት**:

`“ብዘይ ስስዔ ምቕባል” እንታይ ማለት እዩ ክኸውንዝኽእል? ኣብታ ሰማያዊትን ሓዳሽ ምድርን እቲ ኣብ መንጎ ምሃብን ምቕባልን ዝህሉ ዝምድና ከመይ ዝበለ ይመስለኩም?`

`እቶም ካብ ርሑቕ እቲ ዝለዓለ ቴሌስኮፕ በፂሑ ክርእዮ ዘይክእል፡ ጫፍ ኮስሞስ ተጓዒዞም ዝመፁ ሰማያውያን በፃሕቲ ንነብዪ ዳንኤል ከም “ፍቑር፡ ተበሃጊ፡ ክቡር” ሰብ ክብሉ ገሊፆምዎ ኣለዉ፡፡ ነዚ ድማሰለስተ ግዜ እዮም ደጋጊሞም ዝበልዎ፡፡ ኣብ ዳንኤል 9:23, ገብሪኤል (ki chamudot attah) “ብዙሕ ዝረፈቶኻ ኢኻ” ኣብ ዳንኤል 10:11, ሓደ ሰማያዊ ፍጡር፡ (ምናልባሽ ገብሪኤል ክኸውን ዝኽእል) ኢሽ ቻምዶት (ish chamudot) “ብዙሕ ዝተፈቶኻ ሰብ,” መሊሱ ንዳንኤል ድሓር ዝተደገመ ሓረግ፤ (ዳንኤል. 10:19). እስኪ ብዛዕባ እግዚኣብሄርን ክሳብ ክንደይ ናባና ቀረባ ከም ዝኾነን ሕሰቡ፡፡ እዚ ዘገርም ሓቂኸ እንታይ ተስፋ እዩ ዘሕድረልኩም?`

`እቲ ኣብ እብራውያን 11 ተጠቒሱ ዘሎ ናይቶም ናይ እምነት ጀጋኑ ኣብነታት ምስ እዚ ናይ ሎሚ ሰሙን ትምህርትና ብኸመይ እዩ ዝሳነ? ብፍላይ ድማ እዞም ኣብነታት ብዛዕባ እቲ ብእምነት “ንእግዚኣብሄር ባህ ምባል” እንታይ እዮም ዝብሉ? ካብዚ ናይ እምነትን ተኣማንነት ኣብ ዕለታዊ መነባብሮኹም ክሕግዘኩም ዝኽእል እንታይ ትምህርቲ ኢኹም ክትወስዱ እትኽእሉ?`