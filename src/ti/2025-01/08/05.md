---
title:  እቶም ናይ እግዚኣብሄር ቅኑዓትን ፈወስትን ድሌታት
date:   19/02/2025
---

`ኤፌሶን 1:9–11 ኣንብቡ፡፡ እዚ ጥቕሲ ብዛዕባ ቅድመ-ውሳነ እንታይ እዩ ዝብል? ሓድሓደ ሰባት ክድሕኑ፡ ካልኦት ድማ ክጠፍኡዶ ኣቐዲሙ ተወሲኑ እዩ?`

እቲ “ቅድመ-ውሳነ” ዝብል (prohorizo) ተተርጒሙ ዘሎ ናይ ግሪኽ ቃል፡ ኣብ ኩሎም ቅዱሳት ፅሑፋት እግዚኣብሄር ናይ ዓለማዊ ታሪኽ ከይዲ ኣቐዲሙ ከም ዝውስን ኣየርእን እዩ፡፡ ብሓፂሩ እቲ ናይ ግሪኽ ቃል “ኣቀዲምካ ምውሳን.” ማለት እዩ፡፡

ርግፅ እዩ ማንም ሰብ ብውልቁ ብዛዕባ መፃኢ ኣቀዲሙ በይንኣዊ ውሳኔ ክውስን ይኽእል እዩ፡ ካልእ ሰብ እውን ናይ ካልኦት ሰባት ናይ ምውሳን መሰሎም ኣብ ግምት ኣእትዩ ክውስን ይኽእል እዩ፡፡ ቅዱሳት ፅሑፋት ድማ እግዚኣብሄር ነዚ ካልኣይ ዓይነት ከም ዘተግብር እዮም ዝነግሩና፡፡

ኣብዝን ኣብ ካልኦት ክፋላትን (ንኣብነት ሮሜ 8:29-30), እቲ “ቀደም ዝመደቦም” ዝብል ሓረግ፡ ነቲ እግዚኣብሄር ኣቐዲሙ ደቂ-ሰባት በቲ ዝተዋህቦም ነፃ ናይ ምውሳን ነፃነት ተጠቒሞም ዝውስንዎ ኣቐዲሙ ስለ ዝፈለጠ ከም ዝኾነ ዘመልክት እዩ፡፡ ስለዚ ድማ እግዚኣብሄር ካብ ሓልዮታዊ ፍቕሪ ዝተላዕለ ንከይዲ ታሪኽ ምእንቲ ናይቶም ዝምልከቶም ኩሉ ሰናይ ኪብል ነቲ ናይ ብነፃ ምምራፅ መሰል ከይጠሐሰ፤ ብልባዊ ፍቕሪ ኣተሓሒዙ በቲ ንሱ ዝደልዮ መንገዲ ክመርሖ ይኽእል እዩ፡፡

ኤፌሶን 1:11 “ንሕና በቲ ኩሉ ከምቲ ምኽሪ ፍቓዱ ከም ሓሳቡ ዝገብር እተመደብና” ኢሉ እዩ ዝእውጅ፡፡ እሞ እዚ እግዚኣብሄር ኩሉ ከም ድላዩ እዩ ዝውስን ማለት ድዩ? ፍልይ ኣቢልኩም ኤፌሶን 1:9–11 ከተንብቡ ከለኹም ክምኡ ዝብል ዘሎ እዩ ዝመስል፡፡ ብዝኾነ ግና ከምዚ ዓይነት ትርጉም ምስቲ ቅድም ኢልና ዝረኣናዮ፤ ደቂ-ሰባት ን “ፍቓድ እግዚኣብሄር” (ሉቃስ 7:30; ምስ ሉቃስ 13:34, መዝሙር. 81:11–14 ኣነፃፅሩ). ክነፅግዎ ይኽእሉ እዮም ዝብል ክጋጮ ይኽእል እዩ፡፡ መፅሓፍ ቅዱስ ንሓድሕዱ ኣይጋጮን እዩ ካብ በልና እዚኣቶም ብኸመይ እዮም ክሳነዩ ዝኽእሉ?

እዚ ዛንታ ድማ ግቡእ ትርጉም ክህልዎ ዝኽእል ነቲ ኣብ መንጎ እቲ ናይ እግዚኣብሄር “ስነ-ሓሳባዊ ድልየት” ምስቲ ናይ እግዚኣብሄር “መስተኻኸሊ ድሌት.” እቲ ናይ እግዚኣብሄር “ስነ-ሓሳባዊ ድልየት” ማለት እቲ እግዚአብሄርን ክኸውን ዝደልዮ ኩሉ ሰብ ነቲ ድሌት እግዚአብሄር ዝድግፍ ምስ ዝኸውን ክፍፀም ዝኽእል እዩ፡፡ በቲ ካልእ ሸነኽ ድማ እቲ ናይ እግዚኣብሄር “መስተኻኸሊ ድሌት.” ድማ ነቲ ካልእ ኩነታት ኩሉ፡ ነቲ ካብ እግዚአብሄር ምርሓቕ እውን ዝውስኽ ወለንታዊ ምርጫ ፍጡራት ወሲኹ ድሮ ኣብ ግምት ዘእተወ ድሌት እግዚአብሄር እዩ፡፡ ኤፌሶን.1:11 ነቲ ናይ እግዚኣብሄር “መስተኻኸሊ ድሌት.” ዘርኢ እዩ ዝመስል፡፡

`እቲ ናይ እግዚኣብሄር ናይ መፃኢ ቅድመ-ፍልጠት ዋላ ንኹሉ እቲ ምርጫታት እኳ ኣቐዲሙ እንተፈለጦ፤ “ኩሉ ነገር ንሰናይ” (ሮሜ. 8:28). ዋላ እውን ነቲ ዘይቅኑዕ ምርጫ ወሲኹ ክኸውን ምግባሩ ኣብዚ ግዜ እውን ይቕፅሎ ምህላዉ እንታይ ምፅንናዕ እዩ ዝህበኩም?`