---
title:  መጠቓለሊ
date:   21/02/2025
---

Read Ellen G. White, “ ‘God With Us,’ ” pp. 19–26, in The Desire of Ages.

“እቲ ናይ ምድሓንና መደብ ድሓር ኣዳም ምስ ሐጥአ ዝተሃደንሰ ጉዳይ ኣይኮነን፡፡ ንሱስ ናይቲ ምግሃድ ናይ ‘እቲ ኻብ ዘለኣለም ተሰዊሩ ዝነበረ ሕጂ ግና እተገልጸ ምስጢር፡’ ሮሜ. 16:25 እዩ፡፡ እዚ ድማ ናይቲ ንዝፋን እግዚአብሄር ዘቖመ መትከላት ዘለኣለማዊ መሰረት ክግለፅ እዩ ዝተገበረ፡፡ ካብ መጀመርታ እግዚኣብሄርን ክርስቶስን ነቲ ሽጣራታት ሰይጣንን በዚ ውዲታት ድያብሎስ ድማ ውድቀት ወዲ-ሰብን ይፈልጥዎ ነይሮም እዮም፡፡ እግዚኣብሄር ኣቐዲሙ ሓጢኣት ናብ ዓለም ከም ዝኣቱ እኳ ዝፈልጥ እንተ ነበረን መድሓኒት እውን እንተ ኣዳለወሉን፤ ሓጢኣት ክነብር ግና ድሌቱ ኣይነበረን፡፡ ንዓለም ዓብዪ ፍቕሪ ስለ ዝነበሮ ድማ እዩ ‘ብእኡ ዝኣመን ኩሉ ናይ ዘለኣለም ህይወት ክርከብ እምበር ከይጠፍእ’ ነቲ ሓደ ወዱ ከወፊ ዝፈቐደ፡፡ ዮሃንስ 3:16.”—Ellen G. White, The Desire of Ages, p. 22.

**መመያየጢ ሕቶታት**:

`እግዚኣብሄር ኩሉ ግዜ ነቲ ዝደልዮ ክረክብ ዘይኽእል እንተ ኮይኑ፤ እዚ ነገር ብዛዕባ እቲ ኣብ ዓለም ዝፍፀም ነገር እንታይ እዩ ዝነግረኩም? እግዚአብሄር ነቲ ዝደልዮ ኩሉ ከም ዘይረክብ ምረዳእኩም እንታይ ግብራዊ ሓሳብ እዩ ዘርእየኩም?`

`ናብቲ ኣብ ናይ ሓሙስ ትምህርትና ዝቐረበ ናይ ምስራሕ መግቢ ኣብነትና እንተ ተመለስና፤ “እግዚአብሄርን ክርስቶስን ኣቐዲሞም ነቲ ናይ ሰይጣን ውጥን ይፈልጥዎ እኳ እንተነበሩ፤” ብዝኾነ ግና ምፍጣሮም ቀፀሉ፡፡ ፍቕሪ ማለት ምትሕውዋስ ዘሎዎን፡ ነፃነት እውን ዘለዎ እዩ፡፡ እግዚኣብሄር ከነፍቅር ከም ዘይንኽእል ገይሩ ዘይኮነስ፤ ዋላ እቲ ሳዕቤኑ ንክርስቶስ ናብ መስቀል ከም ዝወስዶ እውን እናፈለጠ፤ ከነፍቅር እንኽእል ገይሩ እዩ ዝፈጠረና፡፡ እዚ ድማ ፍቕሪ ክሳብ ክንደይ መሰረታውን ንመንግስቱ ኣድላይን ስለ ዝኾነ ዶ ኣይኮነን ንዓና መሰል ምፍቃር ካብ ዝሓርመና ንክርስቶስ ናብ መስቀል ክጉዓዝ ዝፈቐደ?`

`ብዙሕ ግዜ በቲ ኣብ ዓለም ዝበፅሕ እከይ ንሓዝንን ንጉህን ኢና፤ እዚ እከይ ንእግዚአብሄር እውን አዝዩ ከም ዘጉህዮኸ ሓሲብኩምዶ ትፈልጡ? እቲ እግዚአብሄር ባዕሉ እውን ብእከይ ዝሽገርን ዝጉህን ምዃኑ ምፍላጥኩም ነቲ ኣብ እከይ ዘለኩም ኣመለኻኽታ ብኸመይ እዩ ዝፀልዎ?`

`እቲ ኣብዛ ዓለም ዝፍፀሙ ነገራት ኩላቶም ከም ፍቓድ እግዚአብሄር ከም ዘይኮነ ዝብል ሓቂ ምግንዛብኩም፤ ነቲ ምኽኑይ እውን ዘይኮነ ኣብኻትኩም ዝበፅሕ ሽግርን ምንም ሰናይ ነገር ዘይብሉን ክትፃወሩ ብኸመይ እዩ ዝሕግዘኩም?`