---
title:  ፍቕሪ እግዚኣብሄር
date:   18/02/2025
---

እግዚኣብሄር ኩሉ ዝኽእል እዩ ክበሃል ከሎ፤ ነቲ ብስነ-መጎት ዘይክኣል እውን ይገብር እዩ ማለት ኣይኮነን፡፡ በዚ መሰረት ድማ እግዚኣብሄር ንማንም ሰብ ብዘይ ድሌቱን ምርጭኡን ከገልግሎ ኣየገድድን እዩ፡፡ ሓደ ነገር ብወለንታኻ ምግባር ማለት ብዘይ ውሳነኻ ኢኻ እትገብሮ ማለት እንተኮይኑ ብነፃነት ሓደ ነገር ክትገብር ኣይትኽእልን ኢኻ ማለት እዩ ዝኸውን፡፡ ብሓፂር ቅድም ኢልና ከም ዝበልናዮን እንደገና እውን ብትሪ ክንብሎ እንደልን፡ እግዚኣብሄር ንማንም ከፍቅሮ ኣየገድድን እዩ፡ ከመይሲ ምግዳድ እንተ ኣልዩ ፍቕሪ ኣይኮነን እዩ ዝኸውን፡፡	

`ማቴዎስ 22:37 ን ዘዳግም 6:4-5 ኣንብቡ፡፡ እዞም ጥቕስታት ብዛዕባ ክዉንነት ነፃ ሕልናዊ ነፃነት እንታይ እዮም ዝብሉ?`

እቲ ንእግዚኣብሄር ኣምላኽካ ኣፍቅሮ ዝብል ትእዛዝ፤ እግዚኣብሄር ኩሉ ሰብ ብወለንታ ከፍቅሮ ከም ዝደሊ ዝሕብር እዩ፡፡ ኮይኑ ግና ኩሉ ሰብ ድማ ንእግዚኣብሄር ኣየፍቅሮን እዩ፡፡ ስለምንታይ ደኣ እዩ እሞ እግዚኣብሄር ኩሉ ከም ዘፍቅሮ ዘይገብር? እዚ ድማ ፍቕሪ፡ ምእንቲ ፍቕሪ ክኸውን ብወለንታ ክውሃብ ስለ ዝግብኦ እዩ፡፡

`እብራውያን 6:17-18 ን ቲቶስ 1:2 ኣንብቡ፡፡ እዞም ጥቕስታት ብዛዕባ እግዚኣብሄር እንታይ እዮም ዘምህሩና?`

ኣብ ዘሁልቊ 3:19, ከም ዝብሎ፤ “ ‘እግዚኣብሄር ከይሕሱ ሰብ ኣይኮነን’ ” እግዚኣብሄር ፈፂሙ ኣይሕሱን እዩ፡፡ (ቲቶስ 1:2); እግዚኣብሄር ኩሉ ግዜ ንዘተዛረቦ ቃል የኽብር እዩ፤ ተስፍኡ ድማ ኣይጠልምን እዩ፡፡ (እብራውያን. 6:17-18). ስለዚ እግዚኣብሄር ሓደ ነገር ክገብር እንተ ኣተስፍዩን ተመባፂዑን ኣብ መፃኢ ኩሉ በዚ መብፅዕኡ ተቐይዱ እዩ ዝገብር.

እዚ ማለት ድማ እግዚኣብሄር ንፍጥረታቱ ዝደለይዎ ክመርፁ ነፃነት ስለ ዝሃቦም፡ ነቲ ዝመርፅዎን ሳዕቤኑን ናይ እግዚኣብሄር ሓላፍነት ኣይኮነን፡፡ ሰባት ድማ ነዚ ነፃነቶም ብውነ ክጥቐሙሉን ዋላ ኣንፃር ድሌት እግዚአብሄር ዝኾነ ነገር ክገብሩን መሰል ኣለዎም፡፡ ዘሕዝን ነገር ድማ እዩ ብዙሓት ሰባት ከምዚ ክገብሩ እዮም ዝመርፁ፤ ስለዚ ድማ እግዚኣብሄር ክፍፀሙ ዘይደልዮም ብዙሓት ሕማቕ ነገራት ይፍፀሙ እዮም፤ ብዝኾነ ግና ናይዚኣቶም ተሓታቲ እግዚኣብሄር ኣይኮነን፡፡

`እግዚኣብሄር ክትገብርዎ ዘይደልየኩም ዝገበርኩምዎ ነገር ኣሎዶ? እዚኸ ብዛዕባ እቲ ብወለንታ ናይ ምውሳን ነፃነት እንታይ እዩ ዘምህረና?`