---
title:  ነፃ ሕልናዊ ነፃነት፡ፍቕርን፡መለኮታዊ ርሕራሐን
date:   15/02/2025
---

### ነዚ ሰሙን ዝንበቡ ጥቕስታት

ሉቃስ 13:34; ኤርምያሰ. 32:17–20; እብራውያን 1:3; ዘዳግም. 6:4-5; ኤፌሶን 1:9–11; ዮሃንስ 16:33.

> <p>ዝፅናዕ ጥቕሲ</p>
> “ ‘ኣባይ ሰላም ምእንቲ ኽትረኽቡ፡ እዚ ነገርኩኹም። ኣብ ዓለም ጸበባ አለኩም። ግናኸ ኣጆኹም፡ ኣነ ንዓለም ስዒረያ እየ፡ ኢሉ መለሰሎም።’ ” (ዮሃንስ 16:33).

ሕያውነት ንተግባራት እግዚኣብሄር ኣብዛ ዓለም ዝገልፅ ቃል እዩ፡፡ እቲ ብዛዕባ ሕያውነት እግዚኣብሄር ዝህልወና አመለኻኽታ ድማ ነቲ ምስ እግዚኣብሄርን ካልኦትን፡ ዝህልወና ዝምድናን ብዛዕባ ሽግር እከይ ዝህልወና ሓሳብ ኣዝዩ እዩ ዝፀልዎ፡፡

ክርስትያናት ብዛዕባ ሓልዮት እግዚኣብሄር ዝተፈላለየ ኣመለኻኽታ እዩ ዘለዎም፡፡ ገሊኣቶም ንኹላቶም ፍፃሜታት እግዚኣብሄር ብሓይሉ እዩ ከም ዝኾኑ ዝገብር፤ መን ከም ዝድሕን መን ከዓ ከም ዝኹነን እውን ባዕሉ እዩ ዝውስን ኢሎም ይኣምኑ፡፡ ብመሰረት እዚ እምነት ሰባት ካብቲ እግዚአብሄር ዝውስኖ ወፃኢ ክገብሩ ኣይክእሉን እዮም ድማ ይብሉ፡፡ እቶም ከምዚ ዝኣምኑ ሰባት ድማ ኩሉ ድሌታት ደቂ-ሰብ እውን ብእግዚኣብሄር እዩ ዝውሰን ኢሎም ይካትዑ፡፡

ብኣንፃሩ ድማ መፅሓፍ ቅዱስ ብኣፅንዖት ነቲ ዝፍፀም ኩሉ እግዚኣብሄር ኣይኮነን ዝውስኖ ኢሉ እዩ ዘምህር፡፡ ኣብ ክንድኡስ ንደቂ-ሰባትን መላእኽትን ብነፃ ናይ ምውሳን ምልኡ ነፃነት ሂቡ ዋላ ኣንፃሩ ክውስኑን ክገብሩን እዩ ዝፈቕደሎም፡፡ እቲ ታሪኽ ዛንታ ውድቀትን፡ ሓጢኣትን፡ እከይን ድማ ናይቲ ነዚ ሕልናዊ ሞራላዊ ነፃነት ብዘይግባእ ናይ ምጥቃም ሳዕቤን እዩ ዘርኢ፡፡ እቲ መደብ ምድሓን ድማ ነዚ ዝንቡዕ ሳዕቤን ናይዚ ግጉይ ምርጫ ንስምትኽኻል እዩ ዝተመደበን ዝተተግበረን፡፡