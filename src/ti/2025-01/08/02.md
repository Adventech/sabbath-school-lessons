---
title:  እቲ ልዑል እግዚኣብሄር ኣምላኽና
date:   16/02/2025
---

እቲ ናይቶም ተመሃሮ ማእከላይ ደረጃ ተማሃሮ ፓስተር ነቶም ተመሃሩኡ፤ “እግዚኣብሄር ልዑል እዩ” ክብል ኣምሃሮም፡፡ “እዚ ማለት ድማ ነቲ ዝኸውን ኩሉ ነገር ከም ዝቆፃፀሮ እዩ፡፡ ” ሓደ ካብቶም ዝተደናገሩ ተመሃሮ ድማ፤ “እሞ ደኣ ከልበይ ክቕተል ከሎ ይቆፃፀር ኔሩ ማለት ድዩ?” ክብል ሓተተ፡፡

ነዚ ሕቶ ንምምላስ እቲ መምህር፤ እቲ ፓስተር፤ “እዚ ኣሸጋሪ ሕቶ እዩ፡፡ ይኹን እምበር ነቲ ካልእ ዝገደደ ክመፅእ ዝኽእል ሽግር ንምድላው ከምዚ ዝበለ ሽግር የምፅእ እዩ፡፡ ከልበይ ምስ ሞተ ዝተሰመዓኒ ጓሂ ክሳብ ሎሚ ኣይርስዖን እየ በለ፡፡ እዚ ሽግር ድማ ነቲ ድሒሩ ዝሰዓበ ናይ ዓባየይ ሞት ክዳሎ ሓጊዙኒ እዩ በለ፡፡ እዚ ትርጉም ይኸበኩምዶ?”

ብድሕሪ ነዊሕ ፀጥታ እቲ ናይ ማእከላይ ደረጃ ተመሃራይ ከምዚ ኢሉ መለሰ፤ “እሞ ደኣ እግዚኣብሄር ንኸልበይ ዝቐተሎስ ንናይ ዓባየይ ሞት ምእንቲ ከዳለድዩወኒ ኢሉ?”—Marc Cortez, quoted in John C. Peckham, Divine Attributes: Knowing the Covenantal God of Scripture (Michigan: Baker Academic, 2021), p. 141.

ሓድሓደ ሰባት ኩሉ ነገራት እግዚኣብሄር ብዝደለዮ ጥራይ ከም ዝኸውን እዩ ኢሎም ዝኣምኑ ኣለዉ፡፡ ኩሉ ኣብዛ ዓለም ዝፍፀም ነገር እውን ልክዕ በቲ እግዚኣብሄር ዝደለዮ እዩ ዝፍፀም እዮም ድማ ዝብሉ፡፡ ስለዚ ድማ እግዚኣብሄር ኩሉ ዝከኣሎ እዩ፤ እሞ ደኣ ንሱ ዘይደል ነገር ኢሉ ክፍፀም ይኽእል? ስለዚ ድማ ክንደይ እከይን ጎዳእን ምዃኑ ብዘየገድስ እግዚኣብሄር ግና ህልዊኡ ፈቒዱ እዩ፡፡ እዩ እቲ ናይዚ እምነት ትምህርቲ ዝድምድምን ዘምህርን፡፡

`መዝሙር 81:11–14; ኢሳያስ 30:15, 18; ኢሳያስ 66:4; ን ሉቃስ 13:34. ኣንብቡ፡፡ እዞም ጥቕስታት ብዛዕባ እቲ ኩሉ እዋን ፍቓድ እግዚኣብሄር ጥራይ ድዩ ዝፍፀም ዝብል ሕቶ እንታይ እዮም ዝብሉና?`

ብዙሓት ሰባት እኳ እግዚኣብሄር ንዘደለዮ ኩሉ ክገብር ይኽእል እዩ ኢሎም ዝኣምኑ እንተኾኑ፤ መፅሓፍ ቅዱስ ግና ፍልይ ዝበለ ዘገባ እዩ ዘቕርብ፡፡ ቅዱሳት ፅሑፋት ደጋጊሞም ናይ እግዚኣብሄር ተሞኩሮ ግና ብዘይ ተማልኡ ድሌታት ዝተመልአ ክም ዝኾነ እዮም ዝነግሩና፡፡ እዚ ድማ እቶም ዝፍፀሙ ነገራት ኣንፃር እቶም እግዚኣብሄር ክፍፀሙ ዝደልዮም ከም ዝኾኑ ኢና እንግንዘብ፡፡ ኣብ ብዝሑ ኣጋጣሚታት ድማ እግዚኣብሄር እቶም ዝፍፀሙ ነገራት ኣንፃር ድሌቱ ከም ዝኾኑ እዩ ዝገልፅ፡፡ እግዚኣብሄር ንህዝቡ ሓደ ነገር ክደሊ ከሎ ንሳቶም ግና ከልእ እዮም ዝገብሩ፡፡ እግዚኣብሄር ባዕሉ ድማ ከምዚ ኢሉ አረዩ ዘልቅስ፤ “ ‘ህዝበይ ግና ንድምጸይ ኣይሰምዖን፣ እስራኤል ድማ እሺ ኣይበለንን። ብምኽሪ ርእሶም ኪመላለሱስ፣ አብ ጽንዓት ልቦም ሐደግክዎም። አየ፣ ህዝበይ እንተ ዚሰምዓኒ፣ እስራኤልሲ ብመገደይ እንተ ዚኸይድ። ንጸላእቶም ቀልጢፈ መዋረድክዎም፣ ኢደይውን ናብ ተጻረርቶም ምመለስኩ’ ” (መዝሙር. 81:11,13-14).

`እስኪ ነቲ ኣብቲ ዝፍፀም ኩሉ ብፍቓድ እግዚአብሄር ጥራይ እዩ ዝብል ዘሎ ሃይማኖታዊ ትምህርቲ ኣስተብህልሉ፡፡ እቲ ከምዚ ዝኣመሰለ ትምህርቲ ንእከይ ኣመልኪቱ እንታይ ሓሰደገኛ ኣተሓሳስባ እዩ ከስዕብ ዝኽእል?`