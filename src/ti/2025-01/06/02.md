---
title:  ፍቕርን ፍትሕን
date:   02/02/2025
---

ኣብ ብምሉኡ ቅዱሳት ፅሑፋት ፍቕርን ፍትሕን ሓቢረን እየን ዝጎዓዛ፡፡ ሓቀኛ ፍቕሪ ፍትሒ እዩ ዝጠልብ፤ ሓቀኛ ፍትሒ ድማ ብፍቕሪ እዩ ዝትግበርን ዝምስረትን፡፡ ክልቲኦም ፍቕርን ፍትሕን ብደቂ-ሰባት ስለ ዝተጣመሙ ንሕና ግና ብኸምዚ ኣይኮንናን እነስተውዕሎም፡፡

`መዝሙር 33:5, ኢሳያስ 61:8, ኤርምያስ 9:24, መዝሙር 85:10, ን መዝሙር 89:14 ኣንብቡ፡፡ እዞም ጥቕስታት ብኸመይ እዮም እግዚአብሄር ንፍትሒ ዘለዎ ተገዳስነት ዘርእዩና?`

እዞም ጥቕስታት ብግልፂ ዝእውጅዎ እግዚኣብሄር ፍትሒ ከም ዝፈቱ እዩ፡፡ (መዝሙር. 33:5, ኢሳያስ. 61:8). ኣብ ቅዱሳት ፅሑፋት ከም ዝተገለፀ ፍቕርን ፍትሕን ዘይነፃፀሉ ዝተወሃሃዱን እዮም፡፡ ፍቕርን ፅድቅን እግዚአብሄር ሓቢሮም ዝጐዓዙ እዮም፡ እግዚአብሄር ድማ ፍትሕን ፅድቅን ኣብ ዓለም ክምዕብሉ እዩ ዝደሊ፡፡

ብብቑዕ ምኽንያት ድማ እዮም ነብያት እግዚአብሄር ኣንፃር ኩሉ ዓይነት፡ ዘይፍትሓውን፡ ንሕጋዊ ጥሕሰትን፡ ሓሳዊ ሚዛንን፡ ወፅዓን ጭቆና መሳኪን ደቂ-ሰባት ዝምልከት ግዕዝይና ዝኹኑን ዘምህሩን፡፡ ሽሕ እኳ ደቂ-ሰባት ዝተፈላለዩ ግፍዕን በደልን ዘፈልፍሉ እንተኾኑ፤ እግዚአብሄር ግና ኩሉ ግዜ ዘይልወጥን ሓደን እዩ፡፡

“ ‘ኣነ ኣብ ምድሪ ምሕረትን ፍርድን ጽድቅን ዝገብር እግዚኣብሄር ምዃነይ ብምስትውዓሉን ብምፍላጡን ደኣ ይተሐበን፡ ’ ” (ኤርምያስ. 9:24). በዚ መሰረት ድማ እቶም ንእግዚኣብሄር እሙናት ዝኾኑ ሰባት፤ ነቲ ፍትሕን ብይንን እግዚኣብሄር ናብቶም ገፋዕትን ጨኮንትን መቕፃዕቲ ስለ ዘምፅእን፤ ናብቶም ግዳያት ግፍዕን ዘይፍትሓውነት ዝኾኑ ድማ ፍትሕን ድሕነትን ብሃንቀውታ እዮም ዝፅበይዎ፡፡

ብኽውን ነገር ድማ መሰረት መንግስቲ እግዚኣብሄር ፍትሕን ፅድቅን እዩ፡፡ እቲ ናይ እግዚኣብሄር ሞራላዊ ናይ ፍቕሪ መንግስቲ ድማ ቅኑዕን ፍትሓውን ፃድቕን፤ ኮይኑ ካብቶም ግዕዙያትን ንውልቃዊ ናይ ስልጣንን ጥቕሚ ዘድህቡ ዓለማዊ መንግስታት ኣዝዩ ዝተፈለየ እዩ፡፡ “ለውሃትን ሓቅን ተራኸባ፣ ጽድቅን ሰላምን ተሳዓዐማ።” (መዝሙር. 85:10).

እግዚኣብሄር ካባና ዝደልዮ ዋና ጉዳይ ኣነፂርዎ ኣሎ፤ “ኣታ ሰብ፣ ንሱ ሰናይ ዘበለ ኣፍለጠካ፣ እግዚኣብሄርሲ፣ ቅንዕና ኽትገብር፣ ምሕረት ከኣ ክትፈቱ፣ ምስ ኣምላኽካውን ብትሕትና ኽትመላለስ እንተ ዘይኰኑስ፣ ካባኻ ዚደልዮ እንታይ እዩ?” (ሚክያስ 6:8). ከነንፀባርቆ ዝግብኣና ናይ እግዚኣብሄር ባህርይ እንተ ኣልዩ፤ ፍቕርን— እቶም ካብኡ ዝምንጭዉ፡ ፍትሕን ምሕረትን እዮም፡፡— እዚ ድማ ቀንዲ ዓንዲሕቘ ወንጌል እዩ፡፡

`ሎሚ እውን ዝርኣዩ ኣብነታት ናይ ምጥምዛዝ ሰብኣዊ ፍትሒ እንታይ እዮም? እሞ ደኣ ብኸመይ ኢና ንሕና እውን ፍፁም ፍትሓዊ መንገዲ ክትግበርዶ ንጭርሕ ዘሎና?`