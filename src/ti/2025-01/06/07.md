---
title:  መጠቓለሊ
date:   07/02/2025
---

Read Ellen G. White, “God’s Love for Man,” pp. 9–15, in Steps to Christ.

“ቃል እግዚኣብሄር ንባህርያቱ እዩ ዝገልፅ፡፡ ንሱ ባዕሉ እዩ ዘለኣለማዊ ፍቕሩን ምሕረቱን ዝኣወጀ፡፡ ሙሴ ድማ ፀለየ፤ በለ እውን ንሱ ድማ፡ እምበኣር በጃኻ፡ ክብርኻ ኣርእየኒ፡ በሎ። ‘ንሱ ኸኣ ኵሉ ለውሃተይ ኣብ ቅድሜኻ ኸሕልፍ እየ፡ ’ ዘፀኣት 33:18-19. ክብሩ ድማ እዚ እዩ፡፡ ጎይታ ብቕድሚ ሙሴ ሓለፈ ከምዚ ኢሉ ድማ ኣወጀ፤ ‘እግዚኣብሄር ድማ ብቕድሚኡ ሐለፈ ኣወጀ ኸኣ፡ እግዚኣብሄር፡ እግዚኣብሄር፡ መሓርን ጸጋውን ኣምላኽ፡ ንኹራ ደንጓይ፡ በዓል ብዙሕ ለውሃትን ሓቅን፡ ክሳዕ ሽሕ ወለዶ ጸጋ ዚሕሉ፡ ዓመጽን ምትሕልላፍን ሓጢኣትን ይቕረ ዚብል፡ ግናኸ ንበዳሊ ኸም ንጹህ ዘይርኢ፡ ሓጢኣት ኣቦታት ደኣ ኣብ ደቅን ደቂ ደቅን ክሳዕ ሳልሳይ ክሳዕ ራብዓይ ወለዶ ዚቐጽዕ።’ ዘፀኣት 34:6-7. ንኹራ ደንጓዪን ብዓል ብዙሕ ምሕረትን እዩ’ ‘ከመይሲ ብምሕረት ደስ እዩ ዝብሎ፡፡’ ዮናስ 4:2; ሚክያስ 7:18.

“እግዚኣብሄር ብዘተፈላለዩ ኣብ ሰማይን ኣብ ምድርን ዘለዉ መንገድታት ንልብና ምስ ርእሱ ኣተኣሳሲርዎ እዩ፡፡. እግዚኣብሄር ንዓና መንነቱ ዝግለፀልና፡ በቲ ናይ ባህርይን፡ በቲ ዓሚቚን ዘገርምን ልቦናና ከስተውዕሎ ዝኽእል ምድራዊ ነገራትን ኣቢሉ እዩ፡፡ እዚኣቶም ፍፁማት እኳ እንተ ዘይኮኑ ብመጠኑ ግና ንፍቕሩ ይገልፁልና እዮም፡፡ ሽሕ እኳ እዞም ኩላቶም መረዳእታታት እንተ ተዋህቡ፤ እቲ ፀላኢ ሰናይ ንኣዒንቲ ደቂ-ሰባት ስለ ዘዖሮ፡ ሰባት ንእግዚኣብሄር ከም ዝፈርሕዎን ከም ጨካን ፈራድን ተፀባፃብን ጌሮም እዮም ዝርእይዎ፡፡ ሰይጣን ንደቂ-ሰባት ስለ ዘዖሮም ንእግዚኣብሄር ከም ጨካንን ተፀባፃብን ብዓል ዕዳን፡ ሓንቲ ዘየሕልፍ ጨካን ዳኛን ፈራድን እዮም ዝቖፅርዎ፡፡ ንሱ ድማ ንእግዚአብሄር ኣብ ኣእምሮ ሰባት፤ ንጌጋታት ደቂ ሰባት ምእንቲ ክቆፃፀር ድማ ብቀናኣት ኣዒንቲ ዝጥምትን፡ ብዘይ ንሕስያ ዝቐፅዖምን እዩ ዘምስሎ፡፡ ነዚ ፀልማት ፅላሎት ኣወጊዱ፡ ነቲ ዘለኣለማዊ ፍቕሪ እግዚአብሄር መታን ከርኢ ኢሉ እዩ እየሱስ ክርስቶስ ናብዛ ዓለም ዝመፀ፡፡”—Ellen G. White, Steps to Christ, pp. 10, 11.

**መመያየጢ ሕቶታት**:

`ክብሪ እግዚኣብሄር ምስ ፅድቁ ዝተኣሳሰር ከም ዝኾነ ምግንዛብ ኣገዳስነቱ እንታይ እዩ? እዚኸ ነቲ ናይ እግዚአብሄር ሓይሊ ብዘይ ፍቕሩ ዝገልፅ ሃይማኖታዊ ትምህርቲ ብኸመይ እዩ ዝእርሞ?`

`ብዛዕባ ፅድቂ እግዚኣብሄርዶ ተጠራጢርኩም ትፈልጡ? በቲ ኣብቶም ሰዓብቲ እግዚኣብሄር ኢና ዝብሉ ሰባት ብዘርእዮ ግብዝናን፡ ሓፈሻዊ እከይን ንፅድቂ እግዚአብሄር ዝጠራጠር ሰብዶ ትፈልጡ? ንባዕለክኻትኩምከ ነዚ ሕቶ ብኸመይ ኢኹም ክትጋወርዎ እትፍትኑን፡ ንኻልኦት ሰባትከ ካብ ምጥርጣር እትሕግዝዎም? ናይ ዝመፅእ ሰሙን ትምህርቲ ተመልከቱ፡፡`

`ኣብ ክፍሊ ነቲ ኣብ ናይ ሰኑይ ትምህርቲ መወዳታ ዘሎ ሕቶ ተመያየጡሉ፡፡ እቲ ናይቲ ዓብዪ ተጋድሎ ሓሳብ ነቲ ኣብዚ እዋን ዘሎ እከይ ብኸመይ እዩ ክንርድኦ ዝሕግዘና?`