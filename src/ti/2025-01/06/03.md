---
title:  እግዚኣብሄር ምሉእ ብምሉእ ሰናይን ፃድቕን እዩ
date:   03/02/2025
---

እግዚኣብሄር ፍትሓውያንን ፀድቃንን ክንከውን ንዓና ዝሓትት ጥራይ ዘይኮነስ፤ ንባዕሉ ፍፁምን፡ ፍትሓውን ፃድቕን ብምዃን እዩ ዘየወላውል ኣብነት ዝህበና፡፡ ቅዱሳት ፅሑፋት እግዚኣብሄር ንባዕሉ፤ ቅዱስን፡ ፃድቕን፡ እሙንን፡ ፈቃርን ከም ዝኾነ እዩ ዝገልፅ፡፡ እግዚኣብሄር ኩሉ እዋን ዝገብሮ ነገር ፅድቅን፡ ቅንዕና ፍትሕን እዩ፡፡ እግዚኣብሄር ኣይጋገን እዩ፡፡

`ዘዳግም 32:4 ን መዝሙር 92:15. ኣንብቡ፡፡ እዞም ጥቕስታት ብዛዕባ ፅድቅን ተኣማንነት እየሱስ እንታይ እዮም ዘምህሩ?`

እዚኣቶምን ሓያሎይ ካልኦት ጥቕስታትን እግዚኣብሄር ፃድቕን ተኣማንንን ከም ዝኾነ እዮም ዝእውጁ፡፡—“እግዚኣብሄር ከውሔይ እዩ፣ አብኡውን ዓመጻ የልቦን።” (መዝሙር 92:15, ምስ መዝሙር. 25:8, ን መዝሙር. 129:4 ኣነፃፅሩ). “እግዚኣብሄር ኣብ ማእከላ ጻድቕ እዩ፣ንሱ ኣይእብስን፣ ንግሆ ንግሆ ኸየብኰረ ፍርዱ ናብ ብርሃን የውጽእ፣ ዓማጺ ግና ሓንከት ኣይፈልጥን።” (ሶፎንያስ. 3:5). ነቲ ኣብ መንጎ እግዚኣብሄር እቶም ንዘይፍትሓውነት ዝድግፉን ዘተግብሩን ዘሎ ንፅፅር ኣስተብህልሉ፡፡ .

እግዚኣብሄር ነቲ ንነፍሲ ወከፍ ዝበለፀ ነገር ይፈልጦ እዩ፤ ንነፍሲ ወከፍ እውን እቲ ዝበለፀ እዩ ዝትምነ፡ ንኹላቶም ዝምልከቶም ድማ ወትሩ እቲ ዝበለፀ ክረኽቡ እዩ ዝሰርሕ፡፡

`መዝሙር 9:7-8 ን መዝሙር 145:9–17. ኣንብቡ፡፡ እዞም ጥቕስታት ብዛዕባ እግዚኣብሄር እንታይ እዮም ዘምህሩ?`

እቲ ናይ መፅሓፍ ቅዱስ እግዚኣብሄር “ቅኑዕ ፈራዲ” (መዝሙር. 7:11) እዩ ኣብኡ እውን ዋላ ሓንቲ እከይ የለን፤ (መዝሙር. 5:4). ኣብ 1ይ. ዮሃንስ 1:5 ከምዚ የምህረና፤ “እግዚኣብሄር ብርሃን ምዃኑን ኣብኡ ኸኣ ሓንቲ እኳ ጸልማት ከም ዜብሉን፡” እግዚኣብሄር ፍፁም ፃድቕ ጥራይ ዘይኮነስ፤ ከምቲ ያዕቆብ 1:13 ዝብሎ፤ “ኣምላኽሲ ብእኩይ ኣይፍተንን ባዕሉውን ንሓደ እኳ ኣይፍትንን እዩ” (ምስ እብራውያን 1:13 ኣነፃፅሩ).

ኣብ ኩሉ እዚ ድማ ፅድቂ እግዚኣብሄርን ክብሩን ኣዝዮም ዝተኣሳሰሩ እዮም፡፡ ብዙሓት ሰባት ንስልጣን እዮም ዘምልኹ፤ እግዚኣብሄር ግና ምሉእ ስልጣን እኳ እንተለዎ፡ ንስልጣኑ ብፍቕርን ፍትሕን እዩ ዝጥቀመሉ፡፡ ሙሴ ንእግዚኣብሄር ከምዚ ኢሉ ምስ ሓተቶ እቲ መልሲ ናይ ኣጋጣሚ ኣይነበረን፡፡ “ ‘ንሱ ድማ፡ እምበኣር በጃኻ፡ ክብርኻ ኣርእየኒ፡ በሎ። ንሱ ኸኣ ኵሉ ለውሃተይ ኣብ ቅድሜኻ ኸሕልፍ እየ፡ ስም እግዚኣብሄር ድማ ኣብ ቅድሜኻ ኽእውጅ እየ በሎ።’ ” (ዘፀኣት 33:18-19).

`ስለምንታይ እዩ ከምዚ ዝኣመሰለ ሕያዋይ ፈጣሪ ኣብ ዓለም እከይ ክህሉ ዝፈቐደ? ንመልስኹም ኣብ ክፍሊ ተመያየጡሉ፡፡`