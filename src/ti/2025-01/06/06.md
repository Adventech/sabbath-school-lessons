---
title:  ንፍቕርን ፍትሕን ኣፅኒዕኩም ሓዙ
date:   06/02/2025
---

ቅዱሳት ፅሑፋት ብቐፃልነት ዘምህርዎ፤ “ ‘እግዚኣብሄር ኣምላኽካ ንሱ ኣምላኽ ከም ዝዀነ፡ ንዚፈትውዎን ትእዛዙ ንዚሕልዉን ክሳዕ ሽሕ ወለዶ ምሕረት ዚገብር፡ ኪዳን ዚሕሉ እሙን ኣምላኽ ከም ዝዀነ፡ ፍለጥ።’ ” (ዘዳግም. 7:9). ናይ ሰናይን ፍቕርን ባህርያት እግዚኣብሄር ድማ ኣብ ቀራንዮ ብእየሱስ ተጋሂዶም እዮም፡፡ (ሮሜ 3:25-26; ሮሜ. 5:8 ተመልከቱ). መዝሙር 100:5 ከም ዝብሎ፤ “እግዚኣብሄር ሰናይ እዩ እሞ፣ ጸጋኡ ንዘለአለም፣ እምነቱ ኸኣ ንውሉድ ወለዶ ይነብር።” (ምስ መዝሙር 89:2 ኣነፃፅሩ). ስለዚ እግዚኣብሄር ክእመን ዝኽእል እዩ፤ ከመይሲ ንደቁ ኩሉ እዋን ሰናይ ጥራይ እዩ ዝህቦም፡፡ (ያዕቆብ 1:17 ምስ ሉቃስ 11:11–13 ኣነፃፅሩ). ዋላ ነቶም ፀላእቱ እውን ኩሉ እዋን እዩ ምሕረቱ ዝሰደሎም፡፡

`ማቴዎስ 5:43–48 ኣንብቡ፡፡ እዚ ብዛዕባ እቲ ዘገርም ፍቕሪ እግዚኣብሄር እንታይ እዩ ዘምህረና? ብመንፅር እዚ ትምህርቲ እየሱስ ብኸመይ ኢና ምስ ካልኦት ክንጋወር ዝግብኣና?`

ማቴዎስ 5 ንፍቕሪ እግዚኣብሄር ፍፁም ከም ዝኾነ እዩ ዝገልፆ፡፡ እቲ ፍፁም ዘይኮነ ፍቕሪ ግና ነቶም ዘፍቅርዎ ጥራይ ዘፍቅር እዩ፡፡ እግዚኣብሄር ግና ነቶም ዝፀልእዎን ምስ ፀላእቱ ዝስለፉን ከይተረፈ እዩ ዘፍቅሮም፡፡ ስለዚ ፍቕሩ ምሉእን ፍፁምን እዩ፡፡

ሸሕ እኳ ፍቕርን ምሕረትን እግዚኣብሄር ክንየው ኩሉ እቲ ምኽንያታዊ ትፅቢታት ደቂ-ሰባት እንተኾኑ፤ ንፍትሒ ግና ኣይፃረሩን እዮም፡፡ ብኣንፃሩ እኳ ደኣ ንፍትሕን ምሕረትን ብሓደ እያ ተምፅአን፡፡ (መዝሙር. 85:10). ከምኡ እውን መፅሓፍ ቅዱስ: “ ‘እምበኣርሲ ናብ ኣምላኽካ ተመለስ፣ ምሕረትን ፍርድን ሓሉ፣ ኵሉ ጊዜ ብኣምላኽካ ተስፋ ግበር። ’ ” (ሆሴእ. 12:6). እዩ ዝብለና፡፡ ካልእ ትርጉም ድማ፤ “ኣብ ፍርድን ፍትሕን ድማ ፅናዕ” (ሆሴእ. 12:6 ምስ ሉቃስ 11:42 ኣነፃፅሩ). ኢሎምዎ ኣለዉ፡፡

ኣብ መወዳእታ ድማ እግዚኣብሄር ባዕሉ ፍትሓዊ ፍርዲ ከም ዝገብር ኣብ ሮሜ. 2፡5 ከምዚ ኢሉ ኣሎ፤ “ብመዓልቲ ቚጥዓን ምግላጽ ቅኑዕ ፍርዲ ኣምላኽን ዚወርድ ቊጥዓ” (ሮሜ. 2:5). ኣብ መወዳእታ ድማ እቶም ፃድቃን ከምዚ ኢሎም ክዝምሩ እዮም፡ “ ‘ኣታ ዅሉ እትኽእል እግዚኣብሄር ኣምላኽ፡ ግብርኻ ዓብይን ግሩምን እዩ። ኣታ ንጉስ ኣህዛብ፡ መገድኻ ጽድቅን ሓቅን እዩ። ንስኻ በይንኻ ኢኻ ቅዱስ እሞ፡ ዎ እግዚኣብሄር፡ ዘይፈርሃካን ንስምካ ዘየኽብርንከ መን አሎ፧ እቲ ቕኑዕ ፍርድኻ ተግሂዱ እዩ እሞ፡ ስለዚ ዅሎም ኣህዛብ ኪመጹ ኣብ ቅድሜኻውን ኪሰግዱ እዮም፡ እናበሉ፡ መዝሙር ሙሴ፡ እቲ ባርያ ኣምላኽን፡ መዝሙር እቲ ገንሸልን ዘመሩ።’ ” (ራእይ. 15:3-4 ምስ ራእይ. 19:1-2 ኣነፃፅሩ).

`ኢሳያስ 25:1 ከምዚ ይብል፡ “ዎ እግዚኣብሄር፡ ንስኻ ኢኻ ኣምላኸይ። እቲ ናይ ብኸመይ ኢና ኣብ ግዜ ሽግር እውን ንእግዚኣብሄር ከነመስግኖ ዘሎና? ብኸመይ መንገዲ እያ ህይወትኩም ኣብቲ ፅልዋኹም ዘለዎ ኣከባቢ ናይ እግዚኣብሄር ናይ ውዳሴ ነፀብራቕ ክትከውን እትኽእል?`