---
title:  ፍቕሪ እግዚኣብሄር ንፍትሒ
date:   01/02/2025
---

### ነዚ ሰሙን ዝንበቡ ጥቕስታት

መዝሙር. 33:5, መዝሙር 85:10, ዘዳግም. 32:4, ያዕቆብ 1:17, ቲቶስ 1:2, ዘፀኣት 32:14, ማቴዎስ. 5:43–48.

> <p>ዝፅናዕ ጥቕሲ</p>
> “ ‘ዚሕበንሲ እዚ እዩ ባህ ዜብለኒ እሞ፡ ኣነ ኣብ ምድሪ ምሕረትን ፍርድን ጽድቅን ዝገብር እግዚኣብሄር ምዃነይ ብምስትውዓሉን ብምፍላጡን ደኣ ይተሓበን፡ ይብል እግዚኣብሄር።” (ኤርምያስ. 9:24).

ኣብ ከባቢ እቲ ጥንታዊ ቀረባ ምብራቕ ናይቶም ህዝቢ “ኣማልኽቲ” ናይ ሓሶትን፡ ዘይሞራላውያንን ከንቱን ጥራይ ዘይኮኑስ፤ ከም ናይ ህፃናት መስዋእቲ ዝሓቱ ቀተልቲ እውን እዮም ዝነበሩ፡፡ ሽዕኡ እውን እንተኾነ እቶም መምለኽቲ ጣኦት ህዝብታት ነቶም ናይ ዓሌቶም “ጣኦታት” ኣየግልልዎምን እዮም ዝነበሩ፡፡

ዘዳግም 32:17, ከም ዘመልክቶ ብድሕሪ እዞም “ኣማልኽቲ” ኣጋንንቲ እዮም ዘለዉ፡፡ (ከምኡ እውን 1ይ. ቆረንቶስ 10:20-21 ተመልከቱ). እቲ መልክዕ ኣምልኾ ድማ፡ ጎዳእን ንብዝበዛ እውን ዝተቃልዐን ነቶም ህዝቢ ድማ ናብ ዓብዪ መንፈሳውን ሞራላውን ፀልማት ዘእቱ እዩ፡፡

እቲ ናይ መፅሓፍ ቅዱስ እግዚኣብሄር እውን ካብዞም ኣጋንንታዊ ጣኦታት ዝተፈለየ ክኸውን ኣይክእልን፡፡ ያህዌ ግና ፍፁምን ዘይለዋወጥ ባህርይ ዝውንን እዩ፡፡ ብቅንዕናን ፅድቅን እግዚኣብሄር ድማ ኢና ሎምን ንዘለኣለምን ብተስፋ ክንነብር እንኽእል፡፡

ምስቶም ናይ ጥንትን ናይ ዘበንናን “ኣማልኽቲ” ክነፃፀር ከሎ የሆቫ እግዚኣብሄር፤ ብዛዕባ እከይን ሓጢኣትን ሽግርን መከራን ዘይፍትሓውነት ግፍዕን ዝግደስን ዝኹንኖምን እዩ፡፡ እቲ ኣዝዩ ኣገዳሲ ነገር ድማ ኣብ መወዳእታ ፈፂሙ እዩ ክኣልዮምን ከጥፍኦም፡፡