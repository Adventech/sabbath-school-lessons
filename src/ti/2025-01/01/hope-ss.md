---
title:  ሆፕ የሰንበት ትምህርት ጥናት መምሪያ
date:   03/01/2025
---

ናብ ናይ ሆፕ መስመር ንቃል እግዚአብሄር ብዕምቆት እንመያየጠሉ ናይ ሰንበት ትምህርቲ መደብ እንቋዕ ብደሓን መፃእኩም፡፡ ሎሚ እምበኣር ፍትሕን ፍቕርን እግዚኣብሄር ዝብል ሓድሽ ርእሲ ኢና እንጅምር ዘሎና፡፡ ናይ ሎሚ መዓልቲ ርእሰ-ጉዳይና ድማ እግዚኣብሄር ብነፃነት ብዘይ ዋጋ እዩ ዘፍቅር ዝብል እዩ፡፡

መዝሙር መ. ቅዱስ: ዎ እግዚአብሄር ንስኻ ኣምላኸይ ኢኻ፤ – መዝሙር 63:1-4

- 1) ምግላፅ ናይቲ ዘፍቅር ባህርይ ጎይታና
	- ሀ) ዘፀኣት 33:12-19 ካብቲ ንነብዪ ሙሴ ዝተገበረሉ ናይ ባህርይ እግዚአብሄር ጐይታ ምግላፅ እንታይ ኢና ክንመሃር እንኽእል?
	- ለ) ንፍቕሪ እግዚኣብሄር ዘግህድ እንታይ ክስተት እዩ ዝተራእየ? ዘፀኣት 32:1-3
	- ሐ) ዘፀኣት 33:19 ምስ ዮሃንስ 3:16. ኣነፃሩ፤ እግዚአብሄር ንመን ከፍቅር እዩ ዝመረጸ?
	- መ) ብዛዕባ እቲ እግዚኣብሄር ንብምሉኡ ፍጥረት ዘለዎ ፍቕሪ እንታይ ኢኹም እትሓስቡ?
	- ሰ) ስለምንታይ ይመስለኩም ብዙሓት ሰባት ብዛዕባ ባህርይ እግዚአብሄር ዝተዛብዐ ኣመለኻኽታ ዘለዎም?
	- ረ) ብኸመይ ኢና ንኻልኦት ብዛዕባ እቲ ፈቃር ባህርይ እግዚኣብሄር ክግንዘቡ ክንሕግዞም እንኽእል?
- 2) እግዚኣብሄር ነቶም ንፍቕሩ ሓንጐፋይ ኢሎም ዘይቅበሉ ሰባት ዘለዎ ፍቕሪ
	- ሀ) ኣየኖት ናይ መፅሓፍ ቅዱስ ዛንታታት እዮም ፍቕሪ እግዚኣብሄር ነቶም ንፍቕሩ ዝነፅጉን ዘይቅበሉን ሰባት ዘለዎ ሓልዮት ዘርእዩና?
	- ለ) ነቲ ናይ ነብዪ ሆሴእ ናይ ኣገልግሎት ተልእኮ እስኪ ኣፅሙቕ ኣቢልኩም ኣቕርብዎ፡፡ ጐይታ ነቶም ካብኡ ዝኾብለሉ ህዝቡ እንታይ ትምህርቲ እዩ ከምህሮም ዝደለየ?
	- ሐ) ሆሴእ 14:1-4 ስለምንታይ እዩ እግዚኣብሄር ጐይታ ናይቶም ህዝቡ ምኹብላል ከይተገደሰ ፍቕሩ ከርእዮም ዝመደበ?
- 3) ዘለኣለማዊ ፍቕሪ እግዚኣብሄር
	- ሀ) ዮሃንስ 17:24 እየሱስ ነቲ ዘለኣለማዊ ፍቕሪ እግዚኣብሄር ብኸመይ እዩ ዘርኣዮ?
	- ለ) እግዚኣብሄር ንፍቕሩ ከም ዘየቋርፀልና እንታይ ውሕስነት እዩ ዘሎና? ኤርምያስ 31:3 ወዘተ.
	- ሐ) እስኪ ዝኾነ ሰብ ፍቕሩ ናይ ዘቋረፀልኩም ተሞኩሮ ኣካፍሉ፡፡ ኣብዚ ናይ ሽግር እዋን እቲ ዘየቋርፅ ፍቕሪ እግዚአብሄርከ ብኸመይ እዩ ዝሓገዘኩም?
- 4) ንፍቕሪ እግዚኣብሄር ምቕባል ወይ ምንፃግ
	- ሀ) ማቴዎስ 22:1-14 ካብቲ ናይ እየሱስ ናይቲ መርዓ ምስላ ብዛዕባ እቲ ንፍቕሪ እግዚኣብሄር ንምቕባል ወይ ዘይምቕባል ዘሎና መሰል ነፃነት ብኸመይ እዩ ዘርእየና?
	- ለ) ናይቶም ኣብ ማቴዎስ 22:14. ዘለዉ ናይ እየሱስ ቃላት ትርጉም ግለፁ፡፡
	- ሐ) እስኪ ብዛዕባ እቲ ኣብ ናይ እየሱስ ምድራዊ ኣገልግሎት ዘገርም ዕድመ ናብቲ ናይ መርዓ ግብጃ ዝቕበሉን ዝተቐበለን ሰብ ሕሰቡ፡፡ ማቴዎስ 9:9, ሉቃስ 23:34-43 ወዘተ.
	- መ) ብኣንፃሩ ድማ ኣብቲ ናይ እየሱስ ምድራዊ ኣገልግሎት ናብቲ ናይ መርዓ ናይ ፍቕሪ ግብጃ ዕድመ ቀሪቡሉ ዝነፀጎ ሰብ ድማ ሕሰቡ፡፡ ማቴዎስ 19:16-22, 23:37, ወዘተ.
	- ሰ) መዓዝ ኢኹም ነቲ ናይ ናይ መርዓ ግብጃ ዕድመ ተቐቢልኩም ኣካል ናይቲ እግዚአብሄር ዘለኣለማዊ መንግስቲ ተኻፋልነት ዕድመ ዝተቐበልኩምዎ?

እዚ ናይ ፅንዓት ፅሑፍ [ብሆፕ ቻናል](https://www.hopetv.org/hopess/) ዝተዳለወ ኾይኑ ናብ ትግርኛ ንዝተርጎምዎ ጎይታ ይባርኽኩም ክንብል ንፈቱ። እዞም ናይ ፅንዓት ፅሑፋት [ብእግሊዘኛ](https://www.hopetv.org/shows/hopess/study-guides/) ኣብ ይርከቡ።