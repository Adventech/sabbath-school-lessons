---
title:  ፍቕሪ እግዚኣብሄር ደረት-ኣልቦ እዩ
date:   28/12/2024
---

### ነዚ ሰሙን ዝንበቡ ጥቕስታት

ዘፀኣት. 33:15–22; ሆሴእ 14:1–4; ራእይ. 4:11; ዮሃንስ 17:24; ማቴዎስ. 22:1–14; ዮሃንስ 10:17-18.

> <p>ዝፅናዕ ጥቕሲ</p>
> “ ‘ኵራይ ካብኡ ተመሊሱ እዩ እሞ፣ ኣነ ንጥልመቶም ከሕዊ፣ ኣነ ብልቢ ኸፍቅሮም እየ።’ ” (ሆሴእ 14:4).	

ሽሕ እኳ ከምቲ እየሱስ ኣቀዲሙ ዝበሎ፤ ጴጥሮስ ንክርስቶስ ሰለስተ ግዜ እንተ ከሓዶ፤ (ማቴዎስ. 26:34) እዚ ክሕደቱ ናይ መወዳእታ ናይቲ ዛንታ ኣይኮነን፡፡ ብድሕሪ ትንሳኤ እየሱስ ንጴጥሮስ፤ “ ‘ካብዚኣቶም ኣብሊፅካዶ ተፍቅረኒ ኢኻ?’ ” ኢሉ ምስ ሓተቶ፡ ጴጥሮስ ድማ መለሰ፤ “‘እወ ጎይታይ ኣነ ከም ዘፍቅረካ ንስኻ ትፈልጥ ኣሎኻ’ ” በሎ፤ እየሱስ ድማ “ ‘ዕያውተይ ኣብልዕ ’ ” በሎ፡፡ እንደገና ድማ እየሱስ ንጴጥሮስ ስምኦን ወዲ ዮና፤ “ ‘ተፍቅረኒ ዲኻ?’ ” ኢሉ ሓተቶ፡፡ ጴጥሮስ ድማ፡

“‘እወ ጎይታይ ኣነ ከም ዘፍቅረካ ንስኻ ትፈልጥ ኣሎኻ‘ ” ኢሉ መለሰሉ፡፡ እየሱስ ድማ፤ “ ‘ኣባጊዔይ ሓሉ’ ” በሎ፡፡ እንደገና እውን እየሱስ ንሳልሳይ ግዜ፡ ንጴጥሮስ “ ‘ተፍቅረኒ ዲኻ?’ ” ኢሉ ሓተቶ፡፡ ንሳልሳይ ግዜ, ‘ተፍቅረኒ ዲኻ?’” ኢሉ ስለ ዝሓተቶ፡ ጴጥሮስ ቅር ኢልዎ፤ ከምዚ ኢሉ ድማ መለሰ፤ ‘ጐይታይ፡ ንስኻ ዅሉ ትፈልጥ አሎኻ፡ ኣነ ኸም ዘፍቅረካውን ትፈልጥ አሎኻ፡ በሎ።’ ” እየሱስ ድማ በሎ፡ “ ‘ኣባጊዔይ ኣብልዕ።’ ” (ዮሃንስ 21:15–17). ከምቲ ጴጥሮስ ንጎይታ ሰለስተ ግዜ ዝኸሓዶ፤ እየሱስ ድማ “ተፍቅረኒ ዲኻ?”—ብዝብል በዳሂ ሕቶ ሰለስተ ግዜ ንጴጥሮስ መሊሱ ናብ ኣገልግሎት ኣጣየሶ፡፡

ሽሕ እኳ ኩነታትና ካብ ናይ ጴጥሮስ ኩነታት ዝተፈልየ እንተኾነ፤ እቲ ኩላትና እንግምገመሉ መምርሒ ግና ተመሳሳሊ እዩ፡፡ እዚ ድማ ከምቲ ጎይታ ንጴጥሮስ ዝሓተቶ ንዓና እውን ኣብ ግዜና መነባሮናን፤ ተፍቅሩኒ ዲኹም? ክብል እዩ ዝሓተና፡፡

ኩሉ ነገር ድማ ኣብቲ እንህቦ መልሲ እዩ ዝምስረት፡፡”