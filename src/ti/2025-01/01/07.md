---
title:  መጠቓለሊ
date:   03/01/2025
---

Read Ellen G. White, “ ‘To Meet the Bridegroom,’ ” pp. 405–421 in Christ’s Object Lessons.

“ንዓለምና ኣጎልቢብዋ ዘሎ እቲ ብዛዕባ ምፍላጥ እግዚኣብሄር ዝኽልል ናይ ፀልማት ኣተሓሳስባ እዩ፡፡ ደቂ-ሰባት ነቲ ናይ ባህርይ እግዚኣብሄር ኣፍልጦ እና ኣህሰስዎ እዮም ዝኸዱ ዘለዉ፡፡ እዚ ድማ ብጌጋ እናተኣምነን እናተተርጐሙ እዩ ዘሎ፡፡ ኣብዚ እዋን መልእኽቲ ካብ እግዚአብሄር ክእወጅ እዩ፡ እዚ መልእኽቲ ድማ ብፅልውኡ እናበርሀ፡ ናይ ምድሓን ሓይሉ እውን እናበርትዐ እዩ ዝኸይድ፡፡ ባህርያቱ እናተጋህደ እዩ ክኸይድ፡፡ ናብዚ ናይ ዓለም ፀልማት ድማ ናይ ክብሩ፡ ምሕረቱን፡ ሓቁን ፅድቁን ብርሃን፡ ድማ ብዝበለፀ እና በርሀ ክኸይድ እዩ፡፡

“እዚ ድማ ብነብዪ ኢሳያስ ኣቐዲሙ እዩ ዝተነገረ፤ ‘ኣቲ ብስራት እተበስሪ ጽዮን፡ ናብ ነዊሕ ከረን ደይቢ፡ ኣቲ ብስራት እተበስሪ የሩሳሌም፡ ድምጽኺ ብሓይሊ ዓው ኣብሊ፡ ብዘይ ፍርሃት ዓው በሊ፡ ንኸተማታት ይሁዳ፡ እንሆ ኣምላኽኩም፡ ኢልኪ ንገሪ። እንሆ፡ እግዚኣብሄር ኣምላኽ ብሓይሊ ይመጽእ፡ ብቕልጽሙ ድማ ይገዝእ። እንሆ፡ ዓስቡ ምስኡ ኣሎ፡ ካሕሳኡ ኸኣ ቀቅድሚኡ ይኸይድ።’ (ኢሳያስ. 40:9-10)

“እቶም ንምምፃእ እቲ መርዓዊ ዝፅበዩ ድማ፤ ነቶም ህዝቢ፤ ‘እንሆ ኣምላኽኩም’ ክብልዎም እዮም፡፡ እተን ናይቲ ምሕረቱ ብርሃንን፡ ናይቲ መጠረስታ ምሕረት ብርሃን ጩራታትን ድማ ናይ ፍቕሪ ባህርያቱ መግለፂ እዮም፡፡ ደቂ እግዚኣብሄር ድማ ንኽብሩ ከጋውሑ እዮም፡፡ ብህይወቶምን ባህርያቶምን ድማ እቲ እግዚኣብሄር ንዓኣቶም ዝገበረሎም ከርእዩ እዮም፡፡

“እቲ ብርሃን ናይ ፀሓይ ፅድቂ ብሰናይን ሓቅን ናይ ቅድስና ተግባራትን ክንፀባረቕ እዩ፡፡”—Ellen G. White, Christ’s Object Lessons, pp. 415, 416.

**መመያየጢ ሕቶታት**:

`ካብቲ እግዚኣብሄር የለን ዝብል ንላሊ ዝገደደ ሓጢኣት እቲ እግዚኣብሄር ይፀልኣና እዩ ዝብል እዩ፡፡ እቲ ሓቂ እዚ ነይሩ እንተ ዝኸውን ዓለምና እንታይ ምመሰለት ነይራ?`

`ስለምንታይ ይመስለኩም ሎሚ ንባህርያት እግዚኣብሄር ብጌጋ ናይ ምርዳእ ዝንባሌ በዚሑ ዘሎ? እስኪ ንሰባት ብኸመይ ነቲ ንፁር ናይ ፍቕሪ ባህርያት እግዚኣብሄር ከም እተገልፅም ሕሰቡን ተመያየጡ፡፡`

`እቲ ብዛዕባ ፍቕሪ እግዚአብሄር ንዓለም ዝንገር መልእኽቲ ሎሚ እንታይ እዩ? ነዚ ሓቂ ነቶም ዛጊት ምስዚ ሌላ ዘይብሎም ሰባት ብኸመይ ኢኹም ክትገልፅሎም እትኽእሉ? ብዛዕባ እቲ ፍቕሩን ዘገርም ባህርያቱን ዘርኢ እንታይ ምልከት ክትሕብሩ ትኽእሉ?`

`ብዛዕባ ፍቕሪ እግዚአብሄር ምዝራብ ሓደ ነገር እዩ፡፡ ነቲ ፍቕሪ ኣብ ህይወትና ከም ዝርአን ዝንፀባረቕን ምግባር ድማ ካልእ ነገር እዩ፡፡ ኣየናት “ተግባራት ቅድስና” እዮም ንኸባቢና ፍቕሪ እግዚአብሄር ከርእዩ ዝኽእሉ?`