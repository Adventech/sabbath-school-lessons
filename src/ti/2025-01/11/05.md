---
title:  ናይ ኣታኽልቲ ወይኒ ምስላ እየሱስ
date:   12/03/2025
---

ኣብቲ ምስላ ናይቲ ዋና ኣታኽልቲ ወይኒ ኣብ ማቴዎስ 21, እየሱስ ተወሳኺ መብርሂ ብዛዕባ እቲ ዋናን ንኣታኽልቲ ወይኑ ዝገበሮ ፃዕሩን ብምሃብ ካብቲ ኢሳያስ 5 ዘቋረፆ እዩ ዝጅምር፡፡

`ማቴዎስ 21:33–39 ብፍላይ ነቲ ኣብ ኢሳያስ 5:4 ዘሎ ኣብ ኣእምሮኹም ሒዝኩም ኣንብብዎ፡፡ ካብቲ ዝገበሮ ንላዕሊ እንታይ ክገብር ምኸኣለ?`

እቲ ናይ ምስላ እየሱስ ቀዳመይ ክፍሊ ብቐጥታ እቲ ዋና ኣብ ኢሳያስ 5 ዝዘመሮ ይጅምር እሞ፤ ከምዚ ኢሉ ድማ ይውስኽ፤ “ ‘እቲ ዋና ድማ ንዓየይቲ ብመገስ ሂብዎም ከኣ፡ ናብ ካእል ሃገር ገሸ።’ ” (ማቴዎስ. 21:33). ኮይኑ ግና እዚ ዋና ክልተ ግዜ ፍረ ከምፅእሉ ናብቲ ቦታ ልኡኻት (ነብያት) ሰደደ፡፡ እቶም ዓየይቲ ግና ነቶም ልኡኻት ገፍዕዎምን ቀተልዎምን፤ (ማቴዎስ. 21:34–36). ኣብ መወዳእታ ድማ ንወደይሲ (እየሱስ) ይሰምዕዎ ይኾኑ ብምባል ነቲ ሓደ ወዱ ለኣኾ “ ‘ንወደይሲ ይሐፍርዎ ግዲ ይዀኑ፡’ ” (ማቴዎስ. 21:37). ንሳቶም ግና ነቲ ወዲ፡ “ ‘እቶም ዓየይቲ ነቲ ወዱ ምስ ረኣይዎ፡ ንሓድሕዶም፡ እዚ እቲ ወራሲ እዩ። ንዑ፡ ንቕተሎ እሞ ርስቱ ንሐዝ፡ ተባሃሀሉ።” (ማቴዎስ. 21:38-39).

ካብዚ ንላዕሊ እንታይ ክገብር ምኸኣለ? እግዚኣብሄር ኣቦ ንዓና ስለ ዘፍቀረና ነቲ ዝፈትዎ ንወዱ ሃበና፡፡ (ዮሃንስ 3:16). እቲ ኮስሞሳዊ ግጭት ከምቲ ኣብዚ ዝተገለፀ እንተኮይኑ፤ ብኣግኡ ብመለኮታዊ ሓይሊ ዘይኮነስ፤ ብመራኣያ ባህርይ ሕያውነት እግዚአብሄር ንዝምልከቶ ኩሉ ኣቐዲሙ ምግላፅ እዩ፡፡ እዚ መርኣያ ድማ ኣብ መወዳእትኡ ኣብ ህይወት ክርስቶስ ተጋሂዱ እዩ፡፡ (ሮሜ. 3:25-26; ሮሜ. 5:8). እሞ ደኣ ካብቲ እግዚአብሄር ኣብ ህይወት እየሱስ ክርስቶስ ኣብ ክንዳና ክመውት ዘርኣዮ ተግባራት ማለት ፍትሓውን ፃድቕን ምዃኑ ንላዕሊ እንታይ ክንሓትት?

እቲ ኩነታት ናይቲ መስቀል ዘርእዮ ነገር እግዚኣብሄር ነቲ ምምዕባል ሕያውነት ፍቅሪ ብዘየፍርስ መንገዲ ንእከይ ከም ዝፍንፍኖን ሓደ እዋን እውን ከም ዘጥፍኦ እዩ፡፡ ብዝኾነ ግና ካብዚ ዝሓሸ መንገዲ ነይሩ እንተ ዝኸውን ድማ እግዚኣብሄር ንዕኡ ኣይምገበሮንዶ? ሽሕ እኳ ደቂ-ሰባት በዚ ኮስሞሳዊ ግጭት ዝሳቐዩ እንተኾኑ፤ ካብ ኩሉ ነገር በዚ ሽግር ዝሳቐ ግና እግዚአብሄር ባዕሉ እዩ፡፡ ናብቲ መስቀል ክንምልከት ከሎና ድማ፡ ሓጢኣት ንእግዚኣብሄር ክንደይ ሽግርን ስቓይን ከም ዘምፅኣሉ ክንዕዘብ ንኽእል ኢና፡፡ እየሱስ ነዚ ኩሉ ምእንታና ክፃወር ዝገበሮ ድማ፡ እግዚኣብሄር ክሳብ ክንደይ ልዑል ነፃነት ከም ዝሃበና ዘርኢ እዩ፡፡

`ኢሳያስ 53:4. ኣንብቡ፡፡ ናይ መን “ስቓይን” ን “መከራን” እዩ ክርስቶስ ኣብ መስቀል ዝተሰከመ? እዚኸ ብዛዕባ እቲ እግዚኣብሄር ንዓና ዝገበሮን፤ ንድሕነትና ዘኽፈሎ ዋጋን እንታይ እዩ ዝብለና?`