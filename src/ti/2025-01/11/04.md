---
title:  ናይ ፍትወይ መዝሙር
date:   11/03/2025
---

ኣብ ውሽጢ እዚ ዓብዪ ኮስሞሳዊ ግጭት እግዚኣብሄር ብዘገርም መንገዲ ፍቕሩን ፅድቁን ገሊፁልና ኣሎ፡፡ ብዝኾነ ግና ሓድሓደ ሰባት እግዚኣብሄር እግዚኣብሄር ንእከይ ንምውጋድ ወይ ፈፂሙ ንምጥፋእ ካብቲ ዝገበሮ ንላዕሊ ክገብር ምኸኣለዶ? ኢሎም ይሓቱ እዮም፡፡ ክሳብ ሕጂ እቲ ቀንዲ ትሕዝቶ ናይቲ ኮስሞሳዊ ግጭት፤ እቲ እግዚኣብሄር ነቲ ናይ ደቂ-ሰባት ወለንታዊ ብነፃ ናይ ምምራፅን ምውሳንን መሰሎም ብምኽባር ዝመስረቶ ልዑል መለኮታዊ ፍቕራዊ ምትእስሳር ርኢና ኣሎና፡፡ ብተወሳኺ ድማ ብሞራላዊ ማዕቀብ ወይ እውን ፍትሓዊ ናይ ብፅሒታዊ ናይ ስራሕ ምክፍፋል ብምዝውታር ነቲ ኣብ ባህርዩ ዝተላዕለ ክሲ ብሓይሊ ዘይኮነስ ብግሁድ መርኣያ ፍቕሪ እናኣለየ ከም ዝሰርሕ እውን ተገንዚብና ኣሎና፡፡.

`ኢሳያስ 5:1–4. ኣንብቡ፡፡ ኣብዘን ጥቕስታት መን እዩ ዝዛረብ ዘሎ? ኢሳያስከ ብዛዕባ መን እዩ ዝዛረብ ዘሎ? እቲ ኣታኽልቲ ወይንን ዋንኡን ንመን እዮም ዝውክሉ? ኣገዳስነት ናይቲ ዋና ነቲ ኣታኽልቲ ወይኒ ዝገበረሉ እንታይ እዩ? ሳዕቤኑኸ እንታይ ኮነ?`

ኣብዞም ጥቕሰታት፡ ኢሳያስ መዝሙር ናይቲ ዋና ኣታኽልቲ ወይኒ ይዝምር፡፡ እቲ ዋና እታ ተኽሊ ወይኒ እግዚአብሄር ባዕሉ ክኸውን ከሎ፤ እታ ተኽሊ ወይኒ ድማ ንህዝቡ እያ እትውክል፡፡ (ንኣብነት ኢሳያስ. 1:8, ኤርምያስ. 2:21 ተመልከቱ) ብዝኾነ ግና እቲ እግዚአብሄር ነዛ ዓለምና ዝገበሮ ነገር ኩሉ ክርአ ይከኣል እዩ፤ እቲ ዋና ኣታኽንቲ ወይኒ እግዚአብሄር ነታ ተኽሊ ወይኒ ፅቡቕ ፍረ ምእንቲ ከተፍሪ፤ ዝከኣሎ ኩሉ ገይሩላ እዩ፡፡ እታ ተኽሊ ወይኒ ግና ዘቢብ ከተፍሪ እናተገብኣ፤ “መፂፅ ፍረ” ጥራይ እያ ዘፍረየት፡፡ ገለ ተርጎምቲ ድማ “ዘይጠቅም” ኢሎም ተርጒሞምዎ ኣለዉ፡፡ እቲ ናይ እብራይስጥ ቃል ድማ ዝሞሽሞሸ ፍረ ተባሂሉ ክትርጎም ይኽእል እዩ፡፡ እቲ ናይ ጎይታ ኣታኽልቲ ወይኒ ዘይጠቅምን ሙሽሙሽ ፍረ ወይኒ ኣፍርዩ ማለት እዩ፡፡

ኣብ ኢሳያስ 5:3 እግዚአብሄር ባዕሉ ንህዝቢ ኣብ መንጉኡን ኣታኽልቲ ወይኑን “ክፈርዱ” እዩ ዝዕድሞም፡፡ ኣብ ኢሳያስ 5:4, ድማ እግዚአብሄር ነቲ ቀንዲ ሕቶ “ ‘ነታኽልቲ ወይነይሲ ሓለፋ እቲ ኣነ ዝገበርኩሉ እንታይ ኰን ምተገብረሉ ነይሩ ዘቢብ የፍሪ እዩ ኢለ እናተጸቤኽዎስ፡ ስለምንታይ እዩ መጺጽ ፍረ ዘፍረየ?’ ” ብማለት እዩ ዘቕርብ፡፡ ካብዚ ንላዕሊ እንታይ ክገብር ምኸኣለ? እቲ ዘገርም ድማ ካልኦት እውን ንተግባራቱ ክፈርዱ እዩ ዝዕድም፡፡

`ናብ መስቀል ክትምልከቱ ከለኹም፤ ንእግዚኣብሄር ንርእሱ ምእንቲ ኩሉ ሓጢኣትና ክስውእ ከሎ እዞም ቃላትን ብኸመይ እዮም ዘርድእኹም? “ ‘‘ነታኽልቲ ወይነይሲ ሓለፋ እቲ ኣነ ዝገበርኩሉ እንታይ ኰን ምተገብረሉ ነይሩ?’ ”— ዘገርም ነገር እዩ ኣስተብሂልኩሙሉዶ?`