---
title:  እቲ ቅኑዕን ዘቕንዕን
date:   10/03/2025
---

ኣብ ነፍሲ ወከፍ መድረኽ ተግባራት ክርስቶስ ንተግባራት ሰይጣን የፍርስዎም እዮም፡፡ ኣብ 1ይ. ዮሃንስ 3:8, ከም ዝብሎ ድማ እየሱስ፡ “ንግብሪ ድያብሎስ ምእንቲ ኼፍርስ ኢሉ እዩ ነዚ እተገልጸ።” (1ይ. ዮሃንስ 3:8) ከምኡ እውን “ብሞቱ ነቲ ሓይሊ ሞት ኣብ ኢዱ ዝሐዘ ምእንቲ ኺስዓር፡ ንሱውን ድያብሎስ እዩ፡” (እብራውያን. 2:14). ብዝኾነ ግና እቲ ስዕረት ናይቲ ፀላኢ ብኽልተ መድረኽ እዩ ዝፍፀም፡፡ መጀመርታ፡ በቲ ናይ መስቀል ፍፃሜ እየሱስ እቲ ክሰታት ሰይጣን ከንቱ ከም ዝኾነ ስለ ዘርኣየ፤ ኣብ መወዳእታ ድማ ሰይጣንን መንግስቱን ፈፂሞም ክጠፍኡ እዮም፡፡

`ሮሜ 3:23–26 ን ሮሜ 5:8. ኣንብቡ፡፡ እዚ ክፍሊ ብኸመይ እዩ ክርስቶስ ነቲ ናይ ሰይጣን ሓተውተዉ ከም ዝስዕሮ ዝነግረና?`

ከም ዝርኣናዮ ሰይጣን ንእግዚኣብሄር ፃድቕን ፈቃርን ክኸውን ከም ዘይክእል እዩ ዝኸሶ፤ እንተኾነ ግና ኣግዚኣብሄር ብክርስቶስ ማለት ብመስቀሉ ኣቢሉ፡ እቲ ዘለኣለማዊ ፍቕሩን ፅድቁን እዩ ዝገለፀ፡፡

ብድሕሪ ሞት እየሱስ፤ ንሰይጣን እቲ ከዊልዎ ዝነበረ መጋረጃ ተቐንጢጡ ኩሉ ተግባራቱ ንኹላቶም ሰማያውያን ፍጡራት ባህርዩ ተቓሊዑ እዩ፡፡ ንዓርሱ ድማ ከም ቀታል ነፍሲ ኣቃለዐ፡፡ ናይ ወዲ እግዚአብሄር ደም ብምፍሳሱ፤ ንርእሱ ካብቲ ናይ ሰማያውያን ኣካላት ምድንጋፅ እውን ተሓርመ፡፡”—Ellen G. White, The Desire of Ages, p. 761.	

`ራእይ 12:10–12 ብመንፅር ዘፍጥረት 3:15 ኣንብብዎ፡፡ ብኸመይ እዩ እዚ ጥቕሲ ኣገዳስነት ናይ ክርስቶስ ናይ መስቀል ዓወት ኣብ ቅድሚ ኩሉ ኮስሞስ ምርግጋፁ ዘርእየና?`

እቲ ዛንታ ምድሓን ንዓና እግዚኣብሄር ኩሉ እዋን ንሰናይ ናይቶም ዝምልከቶም ኩላቶም ከም ዝሰርሕን ርግፀኛታት ክገብረና ዝኽእል ጭብጥታት ኣቕሪቡልና ኣሎ፡፡ እቲ ናይ ቅዱሳት ፅሑፋት እግዚኣብሄር ኩሉ ግዜ በቲ ኣብቲ ዓብዪ ውግእ ዘለዎ ጎደና ድማ ንሰናይን ንህዝቢ እግዚኣብሄር ተመራፂ ዝኾነ ነገር እዩ ዝደሊ፡፡ (ዘዳግም. 32:4, 1ይ. ሳሙኤል. 3:18, መዝሙር. 145:17, ዳንኤል. 4:37, እብራውያን. 1:13, ራእይ. 15:3, ዘፍጥረት. 18:25).

`ስለምንታይ እዩ እቲ ምግላፅ ናይ እግዚኣብሄር ፍቕርን ፅድቅን ኣብቲ ኮስሞሳዊ ግጭት አገዳሲ ዝኾነ? ኣብቲ መስቀልን ንኹሉ እቲ ናይ እግዚኣብሄር መደብ ምድሓንን ከተንፀባርቑ ከለኹም፤ ብኸመይ እዩ ኣብ ፍቕሪ እግዚኣብሄርን ኩሉ ተግባራን ምትእምማን ክህልወኩም ዝሕግዘኩም?`