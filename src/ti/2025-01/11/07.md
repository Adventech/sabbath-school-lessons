---
title:  መጠቓለሊ
date:   14/03/2025
---

Read Ellen G. White, “The Reward of Earnest Effort,” pp. 285–288, in Testimonies for the Church, vol. 9.

“እቲ ሎሚ ኣብዛ ዓለም ብዛዕባ ሓልዮት እግዚኣብሄር ግር ዝብለናን ንምርድኡ ዝኸብደና ነገር ኣብ መወዳእታ ኩሉ ክንፅር እዩ፡፡ እቶም ዘሸግሩ ሕቶታት ኩላቶም ድማ መልሲ ክረኽቡ እዮም፡፡ እቲ ምስጢር ፀጋ ድማ ኣብ ቅድሜና ክበርህ እዩ፡፡ እቲ ሎሚ ብሕንፍሽፍን ምድንጋርን ጥራይ መሊኡ ዘሎ ኣእምሮና፤ ነቲ ውሁድን ፍፁምን ምትእስሳር ክግንዘብ እዩ፡፡ ነቲ ኣብዚ ኣዝዩ ፈታንን ኣሸጋርን ዝኾነ ተሞኩሮ ድማ እቲ ዘለኣለማዊ ፍቕሪ ከም ዝገበሮ እውን ክንርዳእ ኢና፡፡ ናይቲ ኩሉ ነገር ንሰናይና ዝሰርሕ ልዑል ሓልዮትን ጥንቃቐን ምስ ኣስተውዓልና ድማ፡ ብዘገርም ደስታን ክብርን ክንሕጎስ ኢና፡፡”—Ellen G. White, Testimonies for the Church, vol. 9, p. 286.

**መመያየጢ ሕቶታት**:

`ነቲ ሓልዮት እግዚኣብሄር ንምርዳእዶ ተሸጊርኩም ትፈልጡ? እቲ እዞም ኩላቶም ነገራት ኣብ መወዳእታ ዝገሃዱ ምዃኖም ምፍላጥኩም እንታይ ምፅንናዕ ይህበኩም?`

`እስኪ ነቲ እየሱስ ናብ ዓለም ንምፅኡን ሰብ ምዃንን ዝኸፈሎ ዋጋ ኣስተብህልሉ፡፡ ብተወሳኺ ድማ እዚ ብዛዕባ ፍቕሪ እግዚኣብሄርን ክእመን ዝኽእል ከም ዝኾነን እውን ኣስተብህልሉ፡፡ ካብዚ ንላዕሊ እንታይ ክገብር ምኸኣለ?`

`ኣገዳስነት ናይ “ስም” እግዚኣብሄር እንታይ እዩ? እዚኸ ንዓና ነዞም ክርስትያን ኢና እንብል ሰባት እንታይ ትርጉም እዩ ዝህበና፤ ብኸመይ እዮምከ ክርስትያነት ናዚ ናይ ክርስቶስ ባህርይ ውርደት ከምፅኡ ዝኽእሉ፤ ንሕናኸ ብኸመይ ኢና ንኸባቢና ንክርስቶስ ምስዓብ ማለት እንታይ ማለት ምዃኑ ብግብሪ እነርእዮም?`

`ኣብ መወዳእታ ድማ፡ እቶም ብሉፃት እንብሎም ንናይ እከይ ምስጢር ዝምለከቱ “መልስታትና” እውን ከይተረፉ፡ ንእዋኑ ዘይምሉኣት እዮም፡፡ ንሕና ናብቶም ዝሽገሩን ዝሰቐዩን ሰባት ብምቕራብ፡ ብኸመይ ኢና ንሽግሮም ንምፍታሕ ክንሕግዞምን ናብቲ ኩሉ ሽግር ዝፈትሕ እግዚአብሄር ክፅግዑን ክገብሮም እንኽእል?`

`እስኪ ነቲ ኣብ ኢሳያስ 53:4, ዘሎ ክርስቶስ ንኹሉ “ስቓይናን” ን “ሓዘንናን” ኣብ መስቀል ተሰከሞ ዝብል ኣስተንትንዎ፡፡ እቲ ኣብ መስቀል ኣብ ክርስቶስ ዝወረደ ኩሉ ነዚ ናይ ምድሓን መደብን እግዚአብሄር ዘኽፈሎ ዋጋ ንምርዳእ ብኸመይ እዩ ክሕግዘና ዝኽእል?`