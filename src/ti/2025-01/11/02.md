---
title:  እቲ ዕዉት ክርስቶስ
date:   09/03/2025
---

ሽሕ እኳ ክርስቶስ ባዕሉ እውን “ገዛኢ እዛ ዓለም” (usurping) ኢሉ ዝሰመዮ ፀላኢ እንተሎ፤ ናይ ብምልኡ ዩኒቨርስ ገዛኢ ግና እየሱስ ክርስቶስ ባዕሉ እዩ፡፡ ክርስቶስ ንዓና ዓወት ኣርኪቡና እዩ፤ ዋላ እውን ብውሽጢ ኩሉ እዚ እዋናዊ ሽግር እንተ ሓለፍና ኣብ መወዳእታ ግና ዓወት ናትና እዩ፡፡ ብርግፅ ድማ እቲ ናይ ክርስቶስ ተግባራት ነቲ ጸላኢ ኣብ ሕድሕድ ኩርናዕ ይብድሆ እዩ፡፡

ቅዱሳት ፅሑፋት ነቲ ድያብሎስ ብኸምዚ ከም ዝገልፅዎ፤

1. እቲ ካብ መጀመርታ ናይ ኩሉ ዓለም መስሓቲ (ራእይ. 12:9, ማቴዎስ. 4:3, ዮሃንስ 8:44, 2ይ. ቆረንቶስ. 11:3, 1ይ. ዮሃንስ 3:8).
2. እቲ መዋረዲ ከሳሲ እግዚኣብሄርን ህዝቡን ኣብ ሰማይ፤ (ራእይ. 12:10; ራእይ. 13:6; እዮብ 1–2; ዘካርያስ. 3:1, 2; ይሁዳ 9).
3. እቲ ጨካን ገዛኢ እዛ ዓለም (ዮሃንስ 12:31, ዮሃንስ 14:30, ዮሃንስ 16:11, ግብሪ ሃዋርያት 26:18, 2ይ ቆረንቶስ. 4:4, ኤፌሶን. 2:2, 1ይ ዮሃንስ 5:19).

`ዮሃንስ 18:37 ኣንብቡ፡፡ እዚ ብዛዕባ እቲ እየሱስ ንተግባራት ፀላኢ ንምፍሻል ዝገብሮ እንታይ እዩ ዝብለና? እየሱስ ንጉስ እዩኸ እንታይ ማለት እዩ?`

ሽሕ እኳ ቅዱሳት ፅሑፋት ሰይጣን፤ እቲ መታለሊ፡ ቀንዲ መስሓቲ፡ ከሳስን፡ ገዛኢ እዛ ዓለምን እዩ ዝብሎ እንተኾነ፤ እየሱስ ግና ኣብ ልዕሊ ሰይጣን ብኹሉ ከም ዝተዓወተ ድማ የረጋግፀልና እዩ፡፡

1. እየሱስ “ ‘ንሓቒ ክምስክር እዩ ናብዛ ዓለም ዝመፀ’ ” (ዮሃንስ 18:37),
2. ኣብ መስቀል እየሱስ ናይ እግዚአብሄር ፅድቅን ፍቕርን ብዝለዓለ ደረጃ እዩ ዘርኣዮ፤ (ሮሜ. 3:25-26; ሮሜ. 5:8), በዚ ድማ ነቲ ናይ ድያብሎስ ከንቱ ክሲ ኣፍሸሎ፡፡ (ራእይ. 12:10-11), ከምኡ እውን፤
3. ኣብ መወዳእታ ድማ እየሱስ፤ ነቲ “ ‘ሓፂር ግዜ ከምዘለዎ ፈሊጡ’ ” ዘዕገርግር ዘሎ መንግስቲ ድያብሎስ ከጥፍኦ እዩ፤ (ራእይ. 12:12, ምስ ሮሜ 16:20 ኣነፃፅሩ), ክርስቶስ ድማ፤ “ ‘ንዘለኣለመ ኣለም ክነግስ እዩ’ ” (ራእይ. 11:15).

ንምጥቕላል ድማ፡ ሰይጣን ዝገብሮ ፈንጠርጠር ብዘየገድስ፤ ድሮ እተሳዕረ ፀላኢ እዩ፤ ስለዚ ንሕና ድማ ነቲ ናይ ክርስቶስ ዘወፈየልና ዓወትን ተስፋን፤ ኣብ ነፍሲ ወከፍ ደቒቕን ሰዓትን ናትና እናገበርና ክንነብር እዩ ዝግብኣና፡፡

`ኣብቲ ዓብዪ ተጋድሎ፤ ኣየናይ ወገን ክም ዝዕወት ንፈልጥ ኢና፡፡ እቶም መዓልታዊ ንጥፈታትና ብኸመይ እዮም ኣብ ኣየናይ ወገን ከም ዘሎና ዝነግሩና? ኣብዚ ግዜ እውን እንተኾነ ብኸመይ ኢና ኣብ ወገን እቲ ዕዉት ወገን ከም ዝኾንና እነረጋግፅ?`