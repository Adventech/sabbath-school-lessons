---
title:  ንስም እግዚኣብሄር ዝግባእ ፍቕሪ
date:   13/03/2025
---

ኣብ መወዳእታ ድማ ስም እግዚአብሄር ብኹሉ መንገዲ ዕዉት ከይኑ ተጋሂዱ እዩ፡፡ ብናይ ኣቦን ወድን መንፈስ ቅዱስን ሕቡር ተግባረት ኣብቲ መደብ ምድሓን ናይ እግዚአብሄር ፍፁም ፍቕርን ፅድቅን ብዘይ ምንም ጥርጥር ክርአ ተኻኢሉ እዩ፡፡ (ሮሜ. 3:25-26; ሮሜ. 5:8 ተመልከቱ).

`ሮሜ 3:1–4 ብመንፅር ኢሳያስ 5:3-4. ኣንብቡ፡፡ እዚ ብዛዕባ እግዚኣብሄር ባዕሉ ኣብቲ ዓብዪ ግጭት ክሳብ ክንደይ ብዓወት ደሚቑ ከም ዝወፀ እንታይ እዩ ዝብለና?`

ኣብ ሮሜ 3 ን ኢሳያስ 5, እግዚኣብሄር ብኸፊል እውን እንተኾነ፤ ከምኡ ንምግባር መሰልን ብቕዓትን እኳ እንተ ዘይብልና፤ ንኹላቶም ፍጡራት ብዛዕባ ባህርያቱ ክምስክሩ እዩ ዝዕድሞም፡፡ ኩላቶም እቶም “መፃሕፍቲ” ምስ ተገንፀሉ ድማ፤ እግዚኣብሄር ፃድቕን ፍትሓውን ከም ዝኾነ ክንግንዘብ ኢና፡፡ እግዚኣብሄር ድማ ኣብ ቅድሚ ኩላቶም ኣእምሮኣውያን ፍጡራት ፍትሓውነቱን ፅድቁን ክረጋገፅ እዩ፡፡

`ራእይ 15:3 ን ራእይ 19:1–6 ኣንብቡ፡፡ እዞም ጥቕስታት ብዛዕባ እቲ ምግሃድ መለኮታዊ ፍትሓውነት ኣብ መወዳእታ እንታይ እዮም ዝብሉና?`

ኣብ ቅዱሳት ፅሑፋት ብምሉኦም እግዚአብሄር ብዛዓባ ስሙ ይግደስ እዩ፤ ስለምንታይ? ምስ ሓደ ዘይትኣምኖን ንባህርዩ እትፅየፎን ዓሚቑ ፍቕሪ ክህልወካ ኣይክእልን እዩ፡፡ ሓደ ሰብ ንሰበይትኻ ወይ ክትምርዓዋ ንእትሓስብ ሰበይቲ ብዛዕባ ባህሪኻ ብሓሶት ሕማቕ ምስ ዘውርየላ፤ ነዚ ከተፍሽል ዝከኣለካ ኩሉ ኢኻ እትገብር፡ ከመይሲ እዞም ሓሶታት እንተ ተኣሚኖም እቲ ናይ ፍቕሪ ዝምድናኻ ስለ ዝበላሾ፡፡

ኣብ መወዳእታ ድማ ፃድቕነትን ፍትሓውነት እግዚአብሄር ኣብ መስቀልን በቲ መደብ ምድሓንን ተገሊፁ እዩ፡፡ ኣብቲ ናይ ቅድመ-ዳግም ምፅኣት ከይዲ ፍርዲ ፅድቂ እግዚኣብሄር ንብምልኡ ዩኒቨርስ ክገሃድ እዩ፡፡ ስለዚ ድማ ኣብቲ ናይ ድሕረ-ዳግም ምፅኣት እቶም ፃድቃን “ንመላእኽቲ እውን ክፈርዱ” (1ይ. ቆረንቶስ 6:2-3), እዮም፡፡ እቶም ፃድቃን ነቲ እግዚኣብሄር ዝገበሮ ኩሉ ዝተመዝገበሉ መዝገብ ክምርምርዎ ዕድል ምስ ረኸቡ፤ እቲ እግዚኣብሄር ዝገበሮ ኩሉ ካብ ፍትሕን ፅድቅን ፍቕርን ከም ዝብገስ ምስ ኣረጋገፁ ሽዕኡ ፅድቂ እግዚኣብሄር ተረጋጊፁ እዩ፡፡ መን ካብ መንጎና እዩ እሞ ብዛዕባ ኩሉ ነገር ሓያሎይ ሕቶታት ዘይብሉ? ኩሉ ቅድሚ ምትግባሩ ድማ ኩሎም ሕቶታትና ክምለሱ እዮም፡፡ (1ይ. ቆረንቶስ. 4:5 ተመልከቱ).

`ኣብ መወዳእታ ድማ ኩሉ ብርኪ ክምብርከኽ፤ ኩሉ ልሳን እውን እየሱስ ክርስቶስ ጎይታ ከም ዝኾነ ክእመን እዩ፡፡ (ፊሊጲ 2:10-11). እዚ ኩሉ ድማ እቲ ባህርይ ፅድቂ እግዚአብሄር ዝረጋገፀሉ ግዜ እዩ፡፡`