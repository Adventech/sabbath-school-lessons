---
title:  ፍትሒ ከጣይሱ ዝተፀውዑ
date:   19/03/2025
---

ቅዱሳት ፅሑፋት ብቐፃሊ እዮም ነቲ እግዚኣብሄር ብዛዕባ ማሕበራዊ ፍትሒ ዘለዎ ተገዳስነት ብንፁር ዝገልፅዎ፡፡ ቅዱሳት ፅሑፋት ድማ ደጋጊሞም እዮም ብዘይ ንሕስያ ንግፍዕን ዘይፍትሓውነት ዝኹንንዎ፡፡ ብኽዉን ነገር ድማ እቲ ንእግዚኣብሄር ንፍትሒ ዝግብር ምልማን ፍትሒ ከንግስ ምሕታት እዩ፡፡

ንኣብነት፡ ነብዪ ኢሳያስ ብዛዕባ እቲ ኣብቲ እዋኑ ዝነበረ ዘይፍትሓዊ ኣድበስቢሱ ኣይኮነን ዝሓለፎ፡፡ እቶም ንፍትሒ ዘመሓላለፎም ነገራት ሎሚ እውን ኣብ ኣእዛንና የቃልሑ እዮም ዘለዉ፡፡ “ ‘ምግባር ሰናይ ተመሃሩ፡ ቅንዕና ድለዩ፡ ንጥቑዕ ርድእዎ፡ ንዘኽታም ፍትሒ ኣውጽኡሉ፡ ንመበለት ተጣበቑላ፡፡’ ” (ኢሳያስ. 1:17). ብቴወሳኺ እውን፡ “ ‘እቶም ንሽጉራትሲ ፍትሒ ኪኸልእዎም፡ ንድኻታት ህዝበይ ከኣ መሰሎም ኬግድፍዎም፡ ንመበለታት ምርኮኦም ኪገብርወን፡ ንዘኽታማት ድማ ምእንቲ ኪኸትርዎም ኢሎምሲ፡ ሕጋጋት ዓመጻ ዚሕግጉ፡ ሕሰም ዚጽሕፉ ጸሓፍቲ ወይለኦም። (ኢሳያስ. 10:1-2, ብድሕሪ ምባሉ ነዚ ስምዕታ እዩ ዘቕረበ፤ “ ‘ብመዓልቲ ቕጽዓትን ህቦብላን ኻብ ርሑቕ ምስ ዚመጽእን እንታይ ክትገብሩ ኢኹም ረዲኤት ክትረኽቡ ናብ መን ክትሃድሙ ንኽብርኹምከ ኣበይ ክትሐድግዎ ኢኹም?’ ” (ኢሳያስ. 10:3) ብተመሳሳሊ ነብዪ ኤርምያስ ድማ መልእኽቲ እግዚኣብሄር ይእውጅ፤ “ ‘እቲ ንቤቱ ብዘይ ጽድቂ ንውሽጢታቱ ድማ ብዘይ ፍርዲ ዚሰርሕ። ንብጻዩ ብኸምኡ ዜዕዪ፡ ደመወዙ ዘይህቦ፡ እሞ፡ ረርሒብ ክፍልታት ዘለዋ ዓባይ ቤት ክሃንጽ እየ፡ ዚብል ወይለኡ። . . . . ብጽሕዲ እንተ ኣጌጽካ ዶዀን ክትነግስ ኢኻ፡ ኣቦኻስ ኣይበልዔን ኣይሰተየንዶ፡ ጽድቅን ፍርድንከ ኣይገበረንዶ እዩ ሽዑ ደኣ ደሓን ኰነሉ።. ነቲ ሽጉርን ድኻን ፍትሒ ኣውጽኤ፡ ስለዚ ደሓን ኰነሉ። እዚ ነኣይ ምፍላጥዶ ኣይኰነን ይብል እግዚኣብሄር። (ኤርምያስ. 22:13, 15-16).

`ማቴዎስ 23:23–30 ኣንብቡ፡፡ ኣብዚ እየሱስ ብዛዕባ እቲ ኣዝዩ ኣገዳሲ ዝኾነ ነገር እንታይ እዩ ዝበለ? “ቀንዲ ነገር” ክብል ከሎ እንታይ ማለቱ ይመስለኩም?`

ማንም ሰብ እቲ ኣንፃር ዘይፍትሓውነት ዝተገብረ ኩነኔ ኣብ ናይ ብሉይ ኪዳን ኣጀንዳ ጥራይ ዘይኮነስ፤ ኣብዝን ኣብ ካልእ ናይ እሱስ ኣገልግሎት ከም እንዕዘቦ፤ ናይ ክርስቶስ እውን ቀንዲ ኣጀንዳ እዩ ዝነበረ፡፡ ከምዚ ኢሉ ድማ ኣቐሚጥዎ ኣሎ፤ “ ‘ኣቱም ግቡዛት ጸሓፍትን ፈሪሳውያንን፡ ካብ ጨና ኣዳም፡ ካብ ሽላን፡ ካብ ካሙን ዕሽር ተውጽኡ፡ እቲ ኣብ ሕጊ ዘሎ ኣውራ ነገር፡ ፍርዲ፡’ ” (ማቴዎስ. 23:23). ኣብ ተመሳሳሊ ዘገባ ኣብ ሉቃስ እየሱስ ነዚ መልቀስ ወሲኹ ኣሎ፡፡ “ ‘ፍትሕን ፍቕሪ ኣምላኽን ግና ሸለል እትብሉ ኢኹም’ ” (ሉቃስ 11:42).

`ሎሚ ኣብቶም “ኣውራ ነገራት” ምትኳር ማለት ምስቲ “ካብ ጨና ኣዳምን ካሙንን ሽላንን ዕሽር ምውፃእ” ማለት ክነፃፀር ከሎ እንታይ ትርጉም እዩ ዝህልዎ?`