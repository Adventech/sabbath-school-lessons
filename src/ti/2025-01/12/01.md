---
title:  "ፍቕር ፍትሕን፡ እተን ክልተ ዓበይቲ ትእዛዛት"
date:   15/03/2025
---

### ነዚ ሰሙን ዝንበቡ ጥቕስታት

ማቴዎስ. 22:34–40, ዘካርያስ. 7:9–12, መዝሙር 82, ሚክያስ 6:8, ማቴዎስ. 23:23–30, ሉቃስ 10:25–37.

> <p>ዝፅናዕ ጥቕሲ</p>
> “ነቲ ዝረኣዮ ሓዉ ዘየፍቅሮስ፡ ነቲ ዘይረኣዮ ኣምላኽ ኬፍቅሮ ኣይከኣሎን እዩ እሞ፡ ንሓዉ እናጸልኦስ፡ ንኣምላኽ ኤፍቅሮ እየ፡ ዚብል እንተሎ፡ ንሱ ሓሳዊ እዩ። ” (1ይ. ዮሃንስ 4:20).

ሽሕ እኳ ኣብ መወዳእታ እግዚኣብሄር ንኹሉ ነገር ከም ዘስተኻኽሎ እምነት እንተ ኣሎና፤ ኮይኑ ግና ንሕና ከም ክርስትያናት ሎምን ኣብዛ ዓለምን እንገብሮም ተግባራት ኣገዳስነት ኣለዎም እዩ፡፡ ሽሕ እኳ ኣብዛ ዓለም እግዚእበሄር ንግዚኡ ዘየውግዶም ብዙሓት እከይን ግፍዕን እንተለዉ፤ እዚ ማለት ግና ንሕና በቲ ዘሎና ዓቕሚ እዞም ነገራት ሽግራትን እከያትን ክእለዩ ክንቃለስ የብልናን ማለት ኣይኮነን፡፡

ዛጊት ከም ዝተዓዘብናዮ ፍትሕን ፍቕርን ከየተነፃፀላ ሓቢረን እየን ዝጎዓዛ፡፡ እግዚኣብሄር ፍትሒ እዩ ዝፈቱ፡፡ ንሕና እውን ንእግዚኣብሄር ነፍቅሮ እንተኮይንና፡ ፍትሒ ንፈቱ ኢና፡፡

ከምኡ እውን ንእግዚኣብሄር ነፍቅሮ እንተኮይንና፤ ንሓድሕድና እውን ክንፋቐር ኢና፡፡ ንሓድሕድና ምፍቓር ማለት ድማ ብዛዕባ ድሌታት ናይቶም ኣብ ዙርያና ዘለዉ ሰባት ክንግደስ ይግብኣና ማለት እዩ፡፡ ካልኦት ሰባት ብጭቆናን፤ ድኽነትን፡ ብኻልእ ዘይፍትሓዊ ግፍዕን ክሳቐዩ ከለዉ፤ ሱቕ ኢልና ክንርኢ ኣይግብኣናን እዩ፡፡ ኣብ ክንድኡስ ንዓርስና ብውልቂ ይኹን ከም ቤተ-ክርስትያን ብኸመይ ነዛ ዝተበላሸወት ዓለም ብኸመይ ፍቕርን ባህርያትን እግዚኣብሄርን ሓልዮትን ከም እነንፀባርቕ ክንሓትት እዩ ዝግብኣና፡፡