---
title:  ጎረቤተይከ መን እዩ?
date:   20/03/2025
---

ሉቃስ ከም ዝመዝገቦ፤ እየሱስ እተን ክልተ ዓበይቲ ትእዛዛት ፍቕሪ ንእግዚኣብሄር ን ካልኦት ሰባትን ከም ዝኾና ምስገለፀ፤ እቲ ኣኽባር ሕጊ፤ “ንሱ ግና ርእሱ ኼጽድቕ ደልዩ፡ ንየሱስ፥ ብጻየይከ መን እዩ? በሎ።’ ”(ሉቃስ 10:29). ነዚ ሕቶ ንምምላስ ድማ ነቲ ሎሚ ህቡብ ዝኾነ ሽዕኡ ግና ዘሰንብድ ዝነበረ ናይቲ ርሕሩሕ ሳምራዊ ዛንታ እዩ ዝነገረ፡፡

`ነቲ ምስላ ናይቲ ርሕሩሕ ሳምራዊ ሉቃስ 10:25–37 ኣንብቡ፡፡ እዚ በቲ ናይቶም ነብያት ንፍትሕን ምሕረትን፤ ከምኡ እውን ንናይ “ካልኦት” ሰባት ጭኮናን በደልን ኣመልኪቶም ንዘበናት ዝገበርዎ ኣውያት መነፅር ክርአ ከሎ፤ እንታይ ትርጉም እዩ ዝህበና?`

እየሱስ ብዛዕባ ፍትሒ ተዛሪቡ ጥራይ ዘይኮነስ፡ ፍትሒ ከምፅእ እዩ ዝመፀ፡፡ ንሱ ነቲ ነብያት ብዛዕባ ፍትሒ ዝብልዎን ዘምህርዎን ፍፃመ ዝነበረን ዘሎን እዩ፡፡ (ሉቃስ 4:16–21 ብመንፅር ኢሳያስ 61:1- 2 ተመልከትዎ) ንሱ ድማ ናይ ኩላቶም ህዝብታት ብፍላይ ግና ናይቶም ንድሕነት ዘማዕድዉ ሃንቀውታ እዩ፡፡

ብመንፅር አቲ ናይቲ ፀላኢ ብሓይሊ ስልጣን ሒዙ ንዝፋን እግዚአብሄር ክምንዝዕ ዝተመጣጠረ፤ ክንርእዮ ከሎና፤ እየሱስ ግና ንርእሱ ኣትሒቱ ምስቶም ውፁዓትን ሽጉራትን ሓጢኣተኛታትን (ብሓጢኣት ከይተበከለ), እዩ ዝሓበረን ዝተመሳሰለን፤ ከም ሓደ ፍትሓውን ንፍትሒ ንምንጋስ ርእሱ ብምውፋይ ድማ እዩ አብ ልዕሊ እቲ ፀላኢ ዝተዓወተ፡፡ ነቶም እየሱስ ኣብ ሕጊ እቶም ኣውራ ነገራት ዝበሎም ኣቓልቦ እንተ ዘይሂብና ብኸመይ ኢና ነቲ ክርስቶስ ህይወት ዝኸፈሎ ዝግባእ ዋጋ ክንህቦ እንኽእል?

መዝሙር 9:8-9 ከምዚ ይብል፡ “ንሱ ንዓለም ብጽድቂ ኺፈርዳ፣ ንህዝብታትውን ብቕንዕና ኺዳንዮም እዩ። እግዚኣብሄርሲ ንጥቑዓት እምባ፣ ብጊዜ ጸበባ እምባ እዩ።” ከምኡ እውን ኣብ መዝሙር 146:7–9 ይውስኽ፤ "እግዚኣብሄር፤ “ንጥቑዓት ፍትሒ ዜውጽኣሎም፣ ንጥሙያት እንጌራ ዚህቦም ንሱ እዩ፣ እግዚኣብሄር ንእሱራት ይፈትሖም። እግዚኣብሄር ነዒንቲ ዕውራት ይኸፍተን፣ እግዚኣብሄር ንዝደነኑ የቕንዖም፣ እግዚኣብሄር ንጻድቃን የፍቅሮም፣ እግዚኣብሄር ንስደተኛታት የዕቊቦም፣ እግዚኣብሄር ንዘኽታምን መበለትን ይአልዮም፣ ንመገዲ ረሲኣን ግና ይጠዋውያ።” .

ቅዱሳት ፅሑፋት ብዛዕባ እቲ ነቶም ኣብ ከባቢና ዝርከቡ ሽጉራት ብኸመይ ክንሕግዞም ከም እንኽእል ካብዚ ንላዕሊዶ ግልፂ ክኾኑ ይኽእሉ እዮም?

`ብዛዕባ እቲ ነቶም ዝተሸገሩ ምብፃሕ ካብ ህይወት ክርስቶስ እንታይ ኢና እንመሃር? ሽሕ እኳ ከምቲ ናይ እየሱስ ተኣምር ክንገብር እንተይከኣልና፡ እቲ ነቶም ሽጉራት ብዓቕምና እንገብሮ ኣስተዋፅኦ ብኸመይ እዩ ከም “ተኣምር” ክረአ ዝኽእል?`