---
title:  መጠቓለሊ
date:   21/03/2025
---

Read Ellen G. White, “The Sabbath,” pp. 281–289, in The Desire of Ages.

“እቶም ሰለይቲ ነቲ ህዝቢ ስለ ዝፈርሑ ኣብ ቅድሚኦም ንእየሱስ ክምልስሉ ኣይደለዩን፡፡ ከመይሲ ሓቒ ከም እተዛረበ ይፈልጡ እዮም፡፡ ንባህሎም ምእንቲ ክዕቅቡ ድማ፤ ንሓደ ሰብ ክሳቐ ሱቕ ኢሎም እናረኣዩ፡ እንተተናሒፉ፡ ነቲ ብዓል-ቤቱ ንዋታዊ ክሳራ ስለ ዘስዕበሉ ግና ንሓደ በሃም እንስሳ ንምድሓን ይፈጥኑ፡፡ ስለዚ ካብቲ ብኣርኣያ እግዚአብሄር ዝተፈጠረ ሰብ ዝያዳ ኣቓልቦ ነቲ ብሃም እንስሳ ይህቡ፡፡ እዚ ድማ ኣብ ኩሉ ናይ ሓሶት ሃይማኖታት ዝርአ ተግባር እዩ፡፡ እዚ ዓይነት እምነት ድማ፡ በቲ ሰባት ንዓርሳቶም ልዕሊ እግዚአብሄር ልዕል ናይ ምባል ስምዒቶም ዘርኢ ኮይኑ፤ ንዓሌት ሰብ ግና ዘዋርድ እዩ፡፡ ኩላቶም እቶም ናይ ሓሶት ሃይማኖታት ንሰብ እቲ እግዚአብሄር ኣብ እዋን ፍጥረት ዝሃቦን፡ ብክርስቶስ ክሕደስ ዘለዎን ክብሪ ዘዋርድ እዩ፡፡ ኩሉ ናይ ሓሶት ሃይማኖት ንኣባላቱ ንድሌታት ሰብ ዕሽሽ ከበሃልን፡ ስቓዮምን መሰሎምን ኣቓልቦ ከይገብሩ እዩ ዘምህር፡፡ ወንጌል ግና ነቲ ብደም ክርስቶስ ደም ዝተገዝአ ሰብ ልዕል ኣቢሉ፡ ንኹሉ ሽግርን መከራን ሰባት ኣቓልቦ ክግበረሉን እዩ ዘምህር፡፡ ጎይታ ድማ፤ ‘ንሰብ ካብ ጽሩይ ወርቂ፡ ኤር ኻብቲ ወርቂ ኦፊር ዝከበረ ኽገብሮ እየ።’ ኢሳያስ 13:12.

“እየሱስ ነቲ ብሰንበት ፅቡቕ ምግባር ድዩ ወይ ክፉእ ምግባር ዝግባእ፤ ነፍሲ ምቕታልዶ ወይ ምድሓን፡ ዝብል ሕቲ ከቕርበሎም ከሎ ኣብቲ ናታቶም እኩይ ሓሳባት ብምትኳር እዩ፡፡ ከመይሲ እየሱስ ነፍሳት ከድሕንን ንኣህዛብ ሓጎስ ከምፅእን ከሎ፤ ንሳቶም ግና ኣብቲ እዋንቲ፤ ካብ ክቱር ፅልኢ ተበጊሶም ብኸመይ ከም ዝቐትልዎ እዮም ዝውጥኑ ዝነበሩ፡፡ ብሰንበትሲ ከምቲ ንሳቶም ዝደልጥዎ ዝነበሩ፤ ምቕታልዶ፤ ወይ ከዓ ከምቲ እየሱስ ዝገብሮ ዝነበረ ነፍሳት ምድሓን እዩ ዝሓይሽ? ኣብታ ቅድስቲ መዓልቲ እግዚኣብሄርሲ ኣብ ልብኻ ናይ ቅትለት መንፈስ ምሓዝዶ፡ ወይ ድማ ንኹላቶም ሰባት ብምፍቃር ናይ ምሕረት መግለፂ ዝኾነ ሰናይ ተግባራት ምግባር?”—Ellen G. White, The Desire of Ages, pp. 286, 287.

**መመያየጢ ሕቶታት**:

`ስለምንታይን ብኸመይን እዩ እቲ፤ “ኩሉ ናይ ሓሶት ሃይማኖት ነቲ ሰብኣዊ ድሌታት ዘይምግዳስ እዩ ዘምህር”? ንሕና ድማ ብናይ ቤተ-ክርስትያንና ኮሚቴታት ብኸመይ ኢና ካብዚ ዘይቅኑዕ ሓሳብ ክንዕቀብ እንኽእል?`

`ጎረቤተይ መን እዩ? ጎረቤትካኸ መን እዩ? ብኸመይ ግብራዊ መንገዲ ኢና ከምቲ እቲ ሳምረሳዊ ነቲ ናይ ምፍልላይ ዶብ ጥሒስና ፍቕርና እንገልፅ እንኽእል?`

`እግዚኣብሄር ፍትሕን ፍቕርን ዝፈቱ እንተኾይኑ፤ ብኸመይ ኢና ምስ ድሌቱ ተሳኒና ክንነብር እንኽእል? ብኸመይ ኢናኸ ነቲ እየሱስ “እቲ ኣብ ሕጊ ዘሎ ኣውራ ነገር” ዝበሎ ከነስተውዕሎ እንኽእል?`

`ብዛዕባ ፍርዲ ክንሓስብን ክንዛረብን ከሎና፤ ክሳብ ክንደይ ኢና ነቲ እየሱስ ብቐዳምነት ብዛዕባ ፍርዲ ክዛረብ ከሎ፤ ብዛዕባ ብፍላይ ነቶም ጭቁናትን ዝተዋረዱን ሰባት እነርእዮ ሓልዮት ኣመልኪቱ በቲ ኣብ ማቴዎስ 25:31–46. ዘሎ ከም ዝኾነ እነስተብህለሉ?`