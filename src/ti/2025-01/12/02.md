---
title:  እተን ዝዓበያ ክልተ ትእዛዛት
date:   16/03/2025
---

ኣብቲ ብውልቅን ብጉጅለን እንገብሮም ተግባራት ፍቕርን ፍትሕን እግዚኣብሄር ከንፀባርቑ ምእንቲ ናብቲ ትእዛዛት እግዚኣብሄር ከነማዕዱ እዩ ዝግብኣና፡፡

`ማቴዎስ 22:34–40. ኣንብቡ፡፡ ብኸመይ እዩ እየሱስ ነቲ ናይቲ ኣኽባር ሕጊ ሕቶ ዝመለሶ?`

እየሱስ ባዕሉ ከም ዝመለሶ፤ “ ‘እታ ቀዳመይቲ ዝዓበየት ትእዛዝ፤’ ” “ ‘ “ንእግዚኣብሄር ኣምላኽካ፤ ብምሉእ ልብኻን፡ ብኹሉ ነፍስኻን፡ ብኹሉ ሓሳብካን ኣፍቅሮ፡፡” ’ ” እያ፤ ወሲኹ ድማ እየሱስ፤ “ ‘እታ እትመስላ ካልኣይታ ድማ፤: “ንብፃይካ ከም ነፍስኻ ኣፍቅሮ.” ’ ” እትብል እያ፡፡ እዘን ትእዛዛት ድማ ንበይነን ደው ዝበላ ኣይኮናን፤ እየሱስ ወሲኹ ድማ “ ‘ኣብዘን ክልተ ትእዛዛት እዚኣተን ብዘሎ ሕግን ነብያትን ተሰቒሉ ኣሎ’ ” በሎ፡፡ (ማቴዎስ. 22:37–40). እዚኣተን ድማ ካብ ብሉይ ኪዳን ዝተጠቐሳ እየን፡፡

`ማቴዎስ 19:16–23 ኣንብቡ፡፡ እቶም ናይ እየሱስ መልሲ ነቲ መንእሰይ ኣመሓዳሪ ሕቶ ምስቶም ኣብ ማቴዎስ 22 ነቲ ኣኽባር ሕጊ ዝሃቦም መልሲ ብኸመይ እዮም ዝመሳሰሉ?`

ኣብዚ እንታይ እዩ ዝኸውን ዘሎ? ንምንታይ እዩ እየሱስ ነዚ ሰብ ብኸምዚ መንገዲ ዝመለሰሉ? እዞም ኩነታት ኣብ ዘሎና ስልጣን ወይ ቦታ ንሃሉ ብዘየገድስ ንዓና ዝገብሩሉና እንታይ እዩ?

“ክርስቶስ ነዚ ኣመሓዳሪ ክርስትያናዊ ባህርይ ከማዕብለሉ ዝኽእል እንኮ መንገዲ እዩ ዝሓበረሉ፡፡ እቶም ቃላቱ ዕቱባትን ዘሰንብዱን እኳ እንተመሰሉ፤ ግና ናይ ጥበብን ምስውዓልን እዮም ዝነበሩ፡፡ ነቲ ኣኽባር ሕጊ ድማ እታ ዝነበረቶ እንኮ መንገዲ ምድሓን ምቕባልን ምእዛዝን ጥራይ እያ ዝነበረት፡፡ ነቶም ትእዛዛት እግዚኣብሄር ብምቕባልን ምእዛዝን ድማ፡ እዩ ነቲ ፈላጥ ሕጊ ከድሕኖ ዝኽእል እንኮ መንገዲ እዩ ዝነበረ፡፡ እቲ ዝነበሮ ሃፍትን ስልጣንን ድማ ናብ እከይ ክመርሖን ከዘንብሎን ዝኽእል መንገዲ እዩ ዝነበረ፡፡ ምስ ተጋህዱ ድማ ንእግዚኣብሄር ኣብ ተግባራቱ ሓገዝቲ እዮም፡፡ ካብ እግዚኣብሄር ሒደት ወይ ብዙሕ ምሕባእ ማለት፤ ካብቲ ንምሕጋዝና ዝህልዎ ሞራላዊ ሓይልን ስልጠትን ይዕቕቦ እዩ ማለት እዩ ዝኸውን፤ ከመይሲ እዞም ናይዛ ዓለም ነገራት ዘይርጉፃትን ዘይብቑዓትን እውን እነተኾኑ፤ እንተ ተጋሂዶም፡ ንኹሉ እዮም ዝስሕብዎ፡፡”—Ellen G. White, The Desire of Ages, p. 520.

`ኩላትና ከምቲ ነይቲ ፈላጥ ሕጊ ነቲ ዘሎና ኩሉ ሼጥና ክንስዕብ ኣይንሕተትን ንኸውን፤ ንዓኻትኩም ግና ብውልቅኹም ንእየሱስ ካብ ምስዓብ ዝሕዘከሙ እሞ ናብ ዘለኣለማዊ ጥፍኣት ዝመርሓኩም ነገር እንታይ?`