---
title:  እግዚኣብሄር ፍትሒ እዩ ዝፈቱ
date:   18/03/2025
---

ቅዱሳት ፅሑፋት እግዚኣብሄር ፍትሒ ከም ዝፈቱን እከይ ከም ዝፅየፍን እዩ ዝነግረና፡፡ (ንኣብነት፡ መዝሙር. 33:5, ኢሳያስ. 61:8), ብዛዕባ ዘይፍትሓውነት ድማ ኣዝዩ እዩ ዝግደስ፡ ኣብ ክንዲ እቶም ዝግፍዑን ዝብደሉን ድማ ካብ ፍቕሪ ዝብገስ ቁጥዔኡ ይልዓል፡፡ ኣብ ክልቲኡ ሓድሽን ብሉይን ኪዳን እግዚኣብሄር ብዛዕባ እቶም ጭኩናትን ግዱዓትን ድኻታት ከም ዝግደስን ነቶም ጨቆንትን በዝበዝትን ድማ ከም ዘይሕጎሰሎም እዩ ብግልፂ ዝነግረና፡፡

`መዝሙር 82. ኣንብቡ፡፡ እዚ መዝሙር እግዚኣብሄር ብዛዕባ ፍትሒ ኣብ ዓለም ከም ዝግደስ ብኸመይ እዩ ዝነግረና? ንዓናኸ ሎሚ እንታይ ትርጉም እዩ ዘለዎ?`

ብዙሓት ተንተንቲ ከም ዝርድእዎ፡ እዚ ሓሳብ እግዚኣብሄር ነዞም ምድራውያን በዝበዝትን ጨቆንትን፤ ከምኡ እውን ከም ዝቃወሞም፤ ነቶም ሰማያውያን መለኽትን (“ኣማልኽቲ”) እውን ከም ዝሓቶም እዩ ገሊፁ ዘሎ፡፡ (ብግልፂ ሓይልታት ኣጋንንቲ). ብፍላይ ነቶም ገዛእቲ “ክሳዕ መአዝ ኢኹም ሓሶት እትፈርዱ፧ ንገጽ ረሲኣንስ እተድልዉ?” (መዝሙር. 82:2). ዝብል ሕቶ እዩ ዝቐረበሎም፡፡

ብተወሳኺ ድማ እዚ ሓላፍነት ተዋሂቡዎም ኣሎ፡፡ “ንምግዱርን ንዘኽታምን በይኑሎም፣ ንጭኑቕን መስኪንን ፍትሒ አውጽኡሎም። ንድኻን መስኪንን ኣናግፍዎም፣ ካብ አእዳው ረሲኣን ኣድሕንዎም።” (መዝሙር. 82:3-4). ኣብዝን ኣብ ካልእ ክፋላትን ድማ ነብያት እግዚኣብሄር ብተደጋጋሚ ንፍትሒ ኣመልኪቶም ኣምሂሮምዎ እዮም፡፡ እዚ ድማ ማእከላይን ቀንዲ ትምህርቲ ናይ ብሉይ ኪዳንን ነብያትን እየሱስ ብስጋ ኣብዛ ዓለም ከሎን እምበር ተወሳኺ ኣይኮነን፡፡

እቲ እግዚኣብሄር ካብቶም ነፍቅሮን ንእዘዞን ኢና ዝብሉ ዝሓቶ ብምስጢር ዘይኮነስ፤ ብንፁር እዩ ኣብ ሚክያስ 6:8 (ኣብ ካልኦት ተዛመድቲ ክፍልታትን): ዝገልፆ፡፡ “ኣታ ሰብ፣ ንሱ ሰናይ ዘበለ ኣፍለጠካ፣ እግዚኣብሄርሲ፣ ቅንዕና ኽትገብር፣ ምሕረት ከኣ ክትፈቱ፣ ምስ ኣምላኽካውን ብትሕትና ኽትመላለስ እንተ ዘይኰኑስ፣ ካባኻ ዚደልዮ እንታይ እዩ?” እዚ ሓሳብ ድማ ኣብ ብምሉኦም ቅዱሳት ፅሑፋት ተጋዊሑ ኣሎ፡፡ ንኣብነት እየሱስ በለ: “ ‘ንሓድሕድኩም ፍቕሪ እንተ ኣልያትኩም፤በዚ ደቀ-መዛሙርተይ ከም ዝኾንኩም ኩሉ ክፈልጥ እዩ’ ” (ዮሃንስ 13:35 ምስ 1ይ. ዮሃንስ 4:8–16 ኣነፃፅሩ).

`ኣብ ሚክያስ 6:8 ምስ እነተኩር ስድራቤትናን ኣብያተ-ክርስትያናትናን ብቓልን ብተግባርን እንተይ ክመስላ ምኸኣላ? ኣብ ዝሃለኹም ኩነታት እንተሃለኹም ትግባረ ናይዚ ነገር ብኸመይ ኢኹም እትርእይዎ?`