---
title:  እቶም ቀንዲ ክልተ ሓጢኣታት
date:   17/03/2025
---

እየሱስ ባዕሉ ከም ዝበሎ፤ እተን ክልተ ዝዓበያ ትእዛዛት ፍቕሪ ንእግዚኣብሄርን ንሓድሕድና ምፍቓር ከም ዝኾና እዩ ዘረድእ፡፡ ንዘን ክልተ ትእዛዛት ምእዛዝ ማለት ድማ ናይ እየሱስ ኣርኣያ ብምስዓብ ንብፆትና ናይ ምፍቃር መስዋእትነት ክንከፍል ከም ዘሎና እዩ ዝነግረና፡፡

ሕጂ እምበኣር እተን ክልተ ዓበይቲ ትእዛዛት ፍቕሪ ንእግዚኣብሄርን ፍቕሪ ንብፆትና እንተ ኾይነን፤ እተን ዝዓበያ ክልተ ሓጢኣትከ ኣየኖት እየን?

`መዝሙር 135:13–19 ኣንብቡ፡፡ እዚኸ ብዛዕባ እታ ኣብ ቅዱሳት ፅሑፋት ብግልፂ ተገሊፃ ዘላ ሓጢኣት እንታይ እዩ ዝብለና?`

ብሉይ ኪዳን ብዛዕባ እቲ ፍቕሪ ንእግዚኣብሄር ልዕሊ ኩሉ ከም ዝኾነ ደጋጊሙ እዩ ዝገልፀልና፡፡ (ዘዳግም 6:5 ተመልከቱ). እዚ ድማ ምስቲ ኣንፃር እግዚኣብሄር ዝኾነ ኣምልኾ ጣኦት ብቕርቢ ዝተኣሳሰር እዩ፡፡

`ዘካርያስ 7:9–12. ኣንብቡ፡፡ ብመሰረት እቲ ናይ ነብዪ ዘካርያስ ኣብዚ ኣቕሪብዎ ዘሎ እግዚኣብሄር እንታይ እዩ ዝሓትት ዘሎ? ብኸመይ እያ እዚኣን ናይ ምምላኽ ጣኦት ሓጢኣትን ምስተን ክልተ ዓበይቲ ትእዛዛት ዝዛመዳ?`

እግዚኣብሄር ንኣምልኾ ጣኦት ጥራይ ዘይኮነስ ንናይ ህዝቡ ብውልቂ ይኹን ብጉጅለ ዘይፍትሓወነትን በደልን እዩ ብፍቕሪ ዝቑጥዖ፡፡ እግዚኣብሄር ፍቕሪ ስለ ዝኾነ ብሓጢኣት ይቑጣዕ እዩ፡፡

እተን ኣብ ብሉይ ኪዳን ዝተገለፃ ክልተ ዓበይቲ ሓጢኣታት፤ ምስ ምጥሓስ እተን ክልተ ዓበይቲ፤ ንእግዚኣብሄርን ንኻልኦት ሰባትን ምፍቃርን ዝተኣሳሰራ እየን፡፡ ስለዚ እተን ክልተ ቀንዲ ሓጢኣት ምስ ዘይምህላው ፍቕሪ እየን ዝተሓሓዛ፡፡ ብሓፂሩ ብዘይ ፍቕሪ ነተን ትእዛዛት ምሕላው ኣይከኣልን እዩ፡፡

ብርግፅ 1ይ. ዮሃንስ 4:20-21 ከምዚ ይብል፤ “ነቲ ዝረኣዮ ሓዉ ዘየፍቅሮስ፡ ነቲ ዘይረኣዮ ኣምላኽ ኬፍቅሮ ኣይከኣሎን እዩ እሞ፡ ንሓዉ እናጸልኦስ፡ ንኣምላኽ ኤፍቅሮ እየ፡ ዚብል እንተሎ፡ ንሱ ሓሳዊ እዩ። እቲ ንኣምላኽ ዜፍቅሮ ንሓዉ ድማ የፍቅሮ ደኣ፡ እዚ ትእዛዝ እዚ እዩ ኻብኡ እተቀበልናዮ፡፡” 	

`ስለምንታይ እዩ እቲ ፍቕሪ ንእግዚኣብሄር ካብቲ ፍቕሪ ንብፆትና ክንፀል ዘይክእል? ነዚ ዘይንፀል ምትእስሳር ብኸመይ ኢኹም እትርድእዎ?`