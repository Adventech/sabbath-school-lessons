---
title:  ርሕራሐ ኣርእዩ
date:   30/01/2025
---

መለኮታዊ ቁጥዔ “ከቢድ” ነገር እኳ እንተኾነ፤ ብዝኾነ ምኽንያት ግና ዘይፍትሓውን ናይ ፅልእን ኣይኮነን፡፡ በንፃሩ እኳ ደኣ ኣብ ብሉይን ሓድሽን ኪዳን እግዚኣብሄር ኣብ ልዕሊ እከይ ቁጥዕኡ ዘርኢ ካብ ፍቕሪ ተበጊሱ እዩ፡፡ መለኮታዊ ቁጥዔ ኣዝዩ ከቢድ እዩ ከመይሲ እቲ እከይ ምስቲ ሕያውነት እግዚኣብሄር ክነፃፀር ከሎ ኣዝዩ ኣሸጋሪ ሰለ ዝኾነ፡፡.

በዚ ምኽንያት ድማ ንእግዚኣብሄር ፍቕሪ ደኣ እምበር ቁጥዔ ኣገዳስን ኣይኮነን፡፡ ኣብቲ እከይን ዘይፍትሓውነትን አብ ዘይብሉ ቁጥዐ የሎን፡፡ ኣብ መወዳእታ ድማ፡ እቲ ርሕራሔ እግዚኣብሄር ንእከይ ምስ ኣጥፈኦ ሕርቃንን ጓህን ድማ ሓቢሮም ክጠፍኡ እዮም፡፡ ምኽንያቱ ድማ ዘይፍትሓውነት እከይን እንደገና ኣይክልዓሉን እዮም፡፡ ንዘለኣለም ድማ ፍፁም ፍቕሪ ዝዓሰሎ ፍትሓውነት ንሰናይን እዩ ክነብር፡፡ ደጊሙ መለኮታዊ ቁጥዓ እውን ኣይክህሉን እዩ፤ ከመይሲ እከይ ፈፂሙ ስለ ዝጠፍእ ኣድላይነት ኣይህልዎን እዩ፡፡ እዚ ድማ ኣዝዩ ደስ ዘብል ብስራት እዩ፡፡

`ሓድሓደ ሰባት እቲ መለኮታዊ ቁጥዐ፤ ንሰባት ንሕነ ምፍዳይ ከተባብዖም ዝኽእል እዩ ዝብል ስግኣት ኣለዎም፡፡ ዘዳግም 32:35, ምሳሌ 20:22, ምሳሌ 24:29, ሮሜ 12:17–21, ን እብራውያን 10:30 ኣንብቡ፡፡ እዞም ጥቕስታት ናይቲ ስጋዊ ናይ ሕነ ምፍዳይ ሓሳብ ብኸመይ እዮም ዘቕህምዎ?`

ቅዱሳት ፅሑፋት ከም ዝብልዎ እግዚኣብሄር ናይ ፍርዲ ሰዓት ከምፅእ መሰሉ እዩ፡ ነዚ ዝገብሮ ድማ ብፍፁም ፍትሓውነት እዩ፡፡ ክልቲኣቶም ብሉይን ሓድሽን ኪዳን ምፍዳይ ሕነ ናይ እግዚኣብሄር ከም ዝኾነ እዮም ዘስተምህሩ፡፡ ጳውሎስ ኣብ ሮሜ፤ 12:19 “ፍቁራተይ፡ ምፍዳይ ሕነ ናተይ እዩ፡ ኣነ ኽፈድዮ እየ፡ ይብል እግዚኣብሄር፡ ጽሑፍ እዩ እሞ፡ ነቲ መዓትሲ ስፍራ ሕደጉሉ እምበር፡ ባዕላትኩም ሕነ ኣይትፍደዩ።” (ካብ ዘዳግም 32:35 ብምጥቃስ). ይብል፡፡

ኣብ መወዳእታ እግዚኣብሄር ፍርዲ ክፍፅም ከሎ፡ እየሱስ ንኹሎም ንሰዓብቱ፡ መውፅኢ መንገዲ ኣዳልዩሎም ኣሎ፡፡ እዚ ድማ፡ “ካብቲ ዚመጽእ ቍጥዓ ዜድሕነና ወዱ የሱስ እዩ፤” (1ይ. ተሰሎንቄ 1:10 ምስ ሮሜ. 5:8-9 ኣነፃፅሩ). እዚ ድማ ብመደብ እግዚአብሄር እዩ ዝኸውን፡፡ “ኣምላኽ፡ ብጐይታና የሱስ ክርስቶስ ምድሓን ክንረክብ እምበር፡ ንቝጥዓስ ኣይመደበናን።” (1ይ. ተሰሎንቄ. 5:9). ቁጥዐ እግዚኣብሄር ንኸንቱ ኣይኮነን፤ ክትግበር እዩ፤ እቶም ኣመንቲ ግና ብሳላ ክርስቶስ እዮም ካብኡ ዝድሕኑ፡፡

`እቲ ናይ እየሱስ ናይ ምትዕራቕ መስርሕ፤ ብኸመይ እዩ ዋላ ፍትሒ እንተ ዘይገደፈ ንዓና ግና ካብ ቁጥዓ እግዚአብሄር ዝድሓነና? ነቲ ንዓታትኩም ዝተገብረልኩም ምሕረት ብምዝካር፡ ብኸመይ ኢኹም ንኻልኦት ሓዳጋት ክትኮኑ እትኽእሉ?`