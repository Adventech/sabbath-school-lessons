---
title:  እግዚኣብሄር ኮነ ኢሉ ኣይጎድእን እዩ
date:   29/01/2025
---

ኣብ ብምልኡ መፅሓፍ ቅዱስ እግዚኣብሄር ሓልዮቱ ነቶም ጭኩናትን ዝተገፍዑን ሰባት፤ ከምኡ እውን ሓርቆቱ ነቶም ንሕስያ ዘይብሎምን ገፋዕትን ሰባት ከም ዘርኢ እዩ ዘምህረና፡፡ እከይ እንተ ዘይህሉ እግዚኣብሄር ኣይምተናደደን፡፡ እግዚኣብሄር በቶም ንፍጥረቱ ዘበላሽዉ ጥራይ እዩ ዝናደድ፡፡

ኣብ ድጉዓ ኤርምያስ 3:32-33, ከም እተገለፀ እግዚኣብሄር ኮነ ኢሉ ኣይጎድእን እዩ፡፡ (ብንፁር ድማ እግዚኣብሄር “ካብ ልቡ ኣይጎድእን እዩ”). እግዚኣብሄር ፍርዱ ኣብቶም ገበርቲ እከይ ከውርድ ዘይፈቱ እኳ እንተኾነ፡ ኣብ መወዳእታ ግና ፍቕሪ ፍትሒ ክፍፀም እያ እተደሊ፡፡

እዚ ሓቂ ድማ እግዚኣብሄር ክሳብ ክንደይ ዝዕገስ ከም ዝኾነ እዩ ዘብርሃልና፡፡ እግዚኣብሄር ንህዝቡ፤ ደጋጊሙ ይቕረ ከም ዝበለሎምን ናይ ምንሳሕ ዕድል ከም ዝሃቦምን እውን እዩ ዘርእየና፡፡ እግዚኣብሄር ብነብያት ገይሩ ደጋጊሙ እኳ እንተፀውዖም ንሳቶም ግና ከዳምፁን ክምለሱን ኣይደለዩን፡፡ (ኤርምያስ. 35:14–17, መዝሙር. 81:11–14 ተመልከቱ)

`እዝራ 5:12 ኣንቢብኩም ምስ ኤርምያስ 51:24, 25, 44 ኣነፃፅሩ፡፡ እዚ ብዛዕባ እቲ ብባቢሎናውያን ናብ እየሩሳሌም ዝወረደ ፍርዲ እንታይ እዩ ዝብለና? (2ይ. ዜና መዋእል 36:16 እውን ተመልከቱ)`

እዝራ 5፡ ከም ዝበሎ፡ እቶም ህዝቢ ብተደጋጋሚ ንእግዚኣብሄር ምስ ኣናደድዎን አቖጥዕዎን ኣሕሊፉ ሃቦም፤ “ኣቦታትና ነቲ ናይ ሰማይ ኣምላኽ ምስ ኣኾረይዎ ግና፡ ኣብ ኢድ እቲ ከለዳዊ ነቡካድነጻር ንጉስ ባቢሎን ኣሓሊፉ ሃቦም።’ ” (እዝራ 5:12). ኮይኑ ግና እግዚኣብሄር ከምዚ ዝገበረ፤ እቲ በደሎም “መድሓኒት ኣልቦ” ኮይኑ ልክዕ ምስ ሓለፈ እዩ (2ይ. ዜና መዋእል. 36:16), ድሓር ድማ ባቢሎናውያን ነቲ ናይ ኣይሁድ ግፍዒ ካብ መጠን ንላዕሊ ምስ ገበርዎ ነዓኣቶም እውን ቀፅዖም (ኤርምያስ. 51:24-25, 44; ምስ ዘካርያስ. 1:15 ኣነፃፅሩ).

ብዙሓት ካልኦት ቅዱሳት ፅሑፋት ብእግዚኣብሄር ከም ዝወረዱ ዝገልፆም ፍርድታት፤ ምስቲ ናይቶም ህዝቢ ንእግዚኣብሄር ገዲፎም ደድሕሪ እቶም ናይ ኣህዛብ “ኣማልኽቲ” ብምስዓቦም ዝገበርዎ ሓጢኣት ተተሓሒዙ፤ (መሳፍንቲ. 10:6–16, ዘዳግም. 29:24–26) እግዚኣብሄር ንህዝቡ ንፀላእቶም “ኣሕሊፉ ከም ዝሃቦም” ዘመልክቱ ኣለዉ፡፡ (ዘመሳፍንቲ. 2:13-14; መዝሙር 106:41-42), እቲ ኣብ መወዳእታ ንኹሉ እከይን ሓጢኣትን ብምጥፋእ ዝጠቃለል፡ እቲ ካብ ንኹሉ ፍቱር ዘለዎ ፍቕሩ ዝብገስ ናይ እግዚኣብሄር ቁጥዐ ንእከይ፡ ከም ኣካል እቲ ዓብዪ ውግእ ዝኾነ ንብምልኡ ዪኒቨርስ ሰናይን ሰላምን ንምምፃእ እዩ፡፡.

`እቲ እግዚኣብሄር ንማንም ክኹንን ኣይደልን እዩ ዝብል ሓሳብ፤ ብኸመይ እዩ ነቲ መለኮታዊ ቁጥዔን ሕርቃንን ክትርድእዎ ዝገብረኩም? እግዚኣብሄር ንቁጥዔ ደንጓዪ እንተኾይኑ፡ ንሕናኸ ነቶም ኣብ ዙርያና ዝፍፀሙ በደላት ከንዕገስዶ ኣይግብኣናን? ነቶም ግዳያት ናይቲ ግፍዒ እናሓገዝና ብኸመይ ኢና ነዚ ከነከናውኖ እንኽእል?`