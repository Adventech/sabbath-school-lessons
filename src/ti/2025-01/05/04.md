---
title:  ኣብ ፅድቂ ዝተመስረተ ዘይምዕጋብ
date:   28/01/2025
---

ሽሕ እኳ ኣግባብ ዘይብሎምን ሓያሎይ ዓይነት ቁጥዓታት እንተ ኣለዉ፤ መፅሓፍ ቅዱስ ዘምህሮ ግና “ፃድቕ ሕርቃን” ከም ዘሎ እዩ፡፡

እስኪ ሓንቲ ኣደ ጓላ ኣብቲ መረባ ክትፃወት ክትርእያ ፀኒሓ፤ ድንገት ሓደ ሰብ ከጥቕዓ ክትሪ ከላ ዝስምዓ ስምዒት ገምቱ፡፡ ክትሓርቕ ኣይግበኣንዶ? ብሓቂ ይግብኣ እዩ፤ ሕርቃን ኣብ ከምዚ ዝኣመሰለ ኩነታት ናይ ፍቕሪ ባህርያዊ ግብረ-መልሲ እዩ፡፡ እዚ ኣብነት ናይ እግዚአብሄር “ፃድቕ ቁጥዐ” ብዝግባእ ክንግንዘብ ይሕግዘና እዩ፡፡

`ማቴዎስ 21:12-13 ን ዮሃንስ 2:14-15. ኣንብቡ፡፡ በቲ ነቲ ቤተ-መቕደስ ዝገብርዎ ዝነበሩ ግዕዝይና እየስስ ምሕራቑ፤ እግዚኣብሄር ንእከይ ክሳብ ክንደይ ከም ዝፅየፎ ኣየርእየናንዶ?`

ኣብዚ ኩሉ ኩነታት እየሱስ በቲ እቶም ሰባት ንቤተ-መቕደሱ ንመበለታትን፡ ዘኽታማትን፡ ድኻታትን ምእንቲ ክብዝብዙ ተራ ቦታ ብምግባር ዘርከስዋ ብሓቒ “ብኣምላኻዊ ቅንኢ” ስለ ዝተተንከፈ እዩ “በዓቲ ጎሓላሉ” ጌርኩምዋ ብማለት ዝተቆጥዐ፡፡ (ማቴዎስ. 21:13; ምስ ዮሃንስ 2:16 ኣነፃፅሩ). እቲ ናይ እግዚኣብሄር ናይ ምሕረት ፀጋን ርሕራሔን ንሓጢኣተኛታት ይቕረ ዝብል ምዃኑ ንምግላፅ ዝተጣየሰ ቤተ-መቕደስን ኣገልግሎቱን፤ ነቶም ጭኩናትን መሳኪንን ንምትላልን ምጭቋንን ክውዕል ምግባሮም እዩ ዘናደዶ፡፡ እሞ ደኣ እየሱስ በዚ ርኽሰት ክቑጣዕዶ ኣይግብኦን?

ማርቆስ 10:13-14 ን ማርቆስ 3:4-5 ብዝያዳ ነቲ መለኮታውን ፃድቕን ቁጥዕዑ እዮም ዝገልፁ፡፡ “ ‘ ንቘልዑ ድማ ኪትንክዮም ናብኡ ኣምጽእዎም። እቶም ደቀ መዛሙርቲ ግና ነቶም ዘምጽእዎም ገንሕዎም። የሱስ እዚ ምስ ረኣየ፡ ኣይፈተወሎምን እሞ፡ ሕደግዎም፡ ቈልዑ ናባይ ይምጽኡ። መንግስቲ ኣምላኽ ነዞም ከምዚኣቶም ዝበሉ እያ እሞ፡ ኣይትኽልእዎም።’ ” (ማርቆስ 10:13-14).

ኣብ ካልእ ክፍሊ ድማ እቶም ፈሪሳውያን ንእየሱስ ንሰንበት ብምድፋሩ ክኸስዎ ክዳለዉ ምስ ጀመሩ፤ እየሱስ ከምዚ አሊ ሓተቶም፤ “ ‘ ብሰንበትሲ ጽቡቕ ምግባርዶ ወይስ ክፉእ ምግባር፡ ምድሓን ነፍሲዶ ወይስ ምቕታላ ይግባእ?’ ” (ማርቆስ 3:4). “በቲ ድርቅና ልቦም ጕህዩ፡ ብዅራ ጠመቶም፡ ነቲ ሰብኣይ ከኣ፡ ኢድካ ዘርግሕ፡ በሎ። ንሱ ኸኣ ዘርግሓ፡ እታ ኢዱውን ሐወየት።” (ማርቆስ 3:5). እቲ ቁጥዐ እየሱስ ኣብዚ በቲ ትሪ ልቦም ከም ዝተናደደ እዩ ዘርኢ፡ እዚ ድማ ከምቲ ኣግዚኣብሄር ኣቦ ኣብ ኦሪት ዘርኣዮ፤ ፃድቕን ፍትሓውን ናይ ፅድቂ ቁጥዐ እዩ ዘርኢ፡፡ ብፍላይ እቲ እከይ ነቲ ናይ ፍቕሪ ነገር ክጎድእ ከሎ፤ ብኸመይ ፍቕሪ ኣይትሓርቕን?

`ብኸመይ ኢና ነቲ ዘይቅዱስ ሕርቃንና፡ ከም “ናይ ፅድቂ ቁጥዓ” እዩ እናበልና ካብ ምምስ ስ ክንቁጠብ እንኽእል? ስለምንታይ እዩ ከምዚ ምግባር መብዝሕትኡ ግዜ ቀሊሊ ዝኸውን፤ ብኸመይ ኢና ንዓርስና ካብ ከምዚ ዝኣመሰለ መፃወድያን ክንዕቀብ ዝግብኣና?`