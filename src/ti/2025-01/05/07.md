---
title:  መጠቓለሊ
date:   31/01/2025
---

Read Ellen G. White, “Idolatry at Sinai,” pp. 315–330, in Patriarchs and Prophets.

ሚስስ ዋይት ነቲ ናይቲ ወርቃዊ ዝራብዕ ሓጢኣት ኣመልኪታ ከምዚ ፅሒፋ ኣላ፤ “እስራኤላውያን ነቲ ብበረኸት ዝፀገዎም እግዚኣብሄር ንጉሶምን ክእዘዝዎ ኪዳን ዝኣተዉን ናይ ጥልመት ገበነኛታት ኮይኖም ተረኺቦም እዮም፡፡ እቲ መንግስቲ እግዚኣብሄር መታን ክፀንዕ፤ ፍትሒ እግዚኣብሄር ኣብቶም መደናገርቲ ክፍፀም ይግብኦ እዩ፡፡ ይኹን እምበር ኣብዚ እውን ፍቕሪ እግዚኣብሄር ይርአ እዩ፡፡ ዋላ ንሕጉ እኳ እንተ ዓቀቦ እቶም ዓመፀኛታት መታን ክንስሑ ፀግኡ ኣይነፈጎምን እዩ፡፡ እቶም ኣብ ዓመፀኦም ዝፀንዑ ጥራይ እዮም ዝቕፅዑ፡፡

“እዚ ሓጢኣት ነቶም ናይቲ ከባቢ ኣህዛብ እግዚኣብሄር ንኣምልኾ ጣኦት ፈፂሙ ከም ዘይዕግስ ንትምህርቲ መታን ክኸውን ክቅፃዕ ነይርዎ፡፡ ኣብቶም ገበነኛታት ፍትሒ ብምርኣዩ፤ ሙሴ ከም መሳርሒ እግዚኣብሄር፡ ነዚ ዝተፈፀመ ሐጢኣትን ሳዕቤኑን ንህዝቢ መታን ክርአን ክፍለጥን መዝጊቡ ገዲፍዎ ኣሎ፡፡ ብድሕሪ እዚ እቶም እስራኤላውያን ነቲ ናይቶም ከባቢኦም ኣህዛብ ኣምልኾ ጣኦት ስለ ዝኹንንዎ፡ እዞም አህዛብ ንሳቶም እውን ነቲ ቅኑዕ ናይ ዮሆቫ ኣምልኾ ገዲፎም ኣብ ሆሬብ ነቲ ምራኽ ከም ዝሰገዱ ክኸስዎም ክነብሩ እዮም፡፡ ሽሕ እኳ ነዚ ዘዋርድ ሓቂ እንተ ተኣመኑሉ፤ እስራኤላውያን ግና እግዚኣብሄር ነቶም ከምኡ ዝገበሩ ከም ዘይንሓፎምን ዝቐፅዖምን ክእመኑ እዮም፡፡

“ፍቕሪ ልክዕ ከም ፍትሒ ሓጢኣት ክቕፃዕ እያ እትጠልብ፡. . . . ነቲ ኣብ ሚልዮናት ክበፅሕ ዝኽእል ሽግር መታን ክተርፍ፤ ምሕረት እግዚአብሄር ኣሻሓት ክጉድኡ ፈቒዱ እዩ፡፡ ነቶም ብዙሓት ንምድሓን ክብል ነቶም ውሑዳት ይቐፅዕ እዩ፡፡”—Ellen G. White, Patriarchs and Prophets, pp. 324, 325.

**መመያየጢ ሕቶታት**:

`ስለምንታይ ይመስለኩም ንብዙሓት ሰባት እቲ መለኮታዊ ቑጥዔ ዝብል ዘሸግሮም? ንዓኻትኩምከ ንኽትርድእዎ ዝሕግዘኩም እንታይ እዩ?`

`ካብቲ እግዚአብሄር ዝደልዮ ወፃኢ ምፍዳይ ሕነ ካብ ዝደልዩ ሰባት ዝብገስ ሽግር እንታይ እዩ?`

`እቲ ብድሕሪ ናይ እስራኤል ናይቲ ወርቃዊ ምራኽ ዓመፅ ዝተራእየ መለኮታዊ ምሕረት ብዛዕባ ፍርዲ እግዚኣብሄር እንታይ እዩ ዘርእየና? ኣየኖት ካልኦት ክፋላት ቅዱስ ፅሑፍ እዮም ፍርዲ እግዚኣብሄር እውን መግለፂ ፍቕሩ ከም ዝኾነ ዝነግሩና?`

`እቲ እግዚኣበርሄር ንእከይ ብፅድቂ ከም ዝፅየፍን፡ ብፍፁም ፍትሒ ድማ ፍርዲ ከም ዘምፅእን ምርዳእና፡ ንኻልኦት ሰባት ከይንኹንን ብኸመይ እዩ ዝሕግዘና? ነዚ ብፍላይ በቲ ናይ 1ይ. ቆረንቶስ 4:5. መንፅር ተመያየጡሉ፡፡`