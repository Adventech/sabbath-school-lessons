---
title:  እግዚኣብሄር ንኹራ ደንጓይ እዩ
date:   27/01/2025
---

እግዚኣብሄር ፍቕሪ ስለ ዝኾነ ብእከይ ይናደድ እዩ፡፡ እግዚኣብሄር ሕያዋይን ብዓል ፀጋን ምዃኑ ሓደ ናይ መፅሓፍ ቅዱስ ነብዪ ኣዝዩ ምሕረተኛ ከምዝኾነ እዩ ዝገልፆ፡፡

`ብዛዕባ እቲ ዛንታ ዮናስ ርኢኹም እስኪ ኣብቲ ናይ ዮናስ ግብረ-መልሲ ንምምሕረትን ርሕራሔን እግዚአብሄር ንሰብ ነነዌ ርእይቶ ሃቡ፡፡ ኣብ ዮናስ 4:1–4. እዚ ብዛዕባ እግዚኣብሄርን ዮናስን እንታይ እዩ ዝነግረና? (ማቴዎስ. 10:8 እውን ተመልከቱ)`

እቲ ናይ ዮናስ ግብረ-መልሲ ንምሕረት እግዚኣብሄር ክልተ ነገራት እዩ ዘርእየና፤ መጀመርታ፡ ናይ ዮናስ ትሪ ልቡ እዩ ዘርእየና፡፡ ንኣሶርያውያን በቲ ኣብ ህዝቢ እስራኤል ዝገበርዎ ግፍዒ ኣዝዩ ተናዲዱ ስለ ዝነበረ እግዚኣብሄር ይቕረ ክብለሎም ኣይደለየን እዩ ዝነበረ፡፡

እዚ ድማ ንዓና ዓብዪ ትምህርቲ እዩ ዘለዎ፡፡ ንሕና እውን ርደኡ እኳ እንተኾነ፤ ግና ካብ ከምዚ ዝኣመሰለ ሓደገኛ ዝንባለ ክንዕቀብ እዩ ዝግብኣና፡፡ ብሕልፊ ድማ እቶም ተጠቐምቲ ፀጋ እግዚኣብሄር ዝኾኑ ሰባት እዮም ነቲ ደረት ዘይብሉ ፀጋ እግዚኣብሄር ንኻልኦት ከካፍሉ ፍቓደኛታት ክኾኑ ዝግብኦም፡፡

ካልኣይ ድማ፡ እቲ ናይ ዮናስ ግብረ-መልሲ እግዚኣብሄር ንባህርያት ዮናስ እውን ክሳብ ክንደይ ዕጉስን ምሕረተኛን ርሕሩሕን ከም ዝኾነ እዩ ዘርኢ፡፡ ዮናስ ንምሕረት እግዚኣብሄር ብዝግባእ ዝርዳእ ሰብ እዩ ዝነበረ፤ ከመይሲ ከምዚ ኢሉ እዩ ዝተኣመነ፤ “መሓርን ርሕሩሕን ንዅራ ደንጓይን ብዓል ዓብዪ ሳህልን ንእኩይ እትጥዐሰሉን ኣምላኽ ከም ዝዀንካ” (ዮናስ. 4:2)—ዮናስ እግዚኣብሄር ነቲ መዓት ኣብ ህዝቢ ነነዌ ከም ዘየውርዶ ርግፀኛ እዩ ዝነበረ፡፡ እግዚኣብሄር ንኹላቶም ኣህዛብ መንግስታትን ብምሕረትን ብፍትሕን እዩ ዝዳንዮም፡፡

እቲ “ንኹራ ደንጓዪ” ወይ “ትዕግስተኛ” ተተርጒሙ ዘሎ ናይ እብራይስጥ ሓረግ፤ ቃል ብቓሉ ክትርጎም ከሎ፤ “ነዊሕ ኣፍንጫ” ዝብል ትርጉም እዩ ዘለዎ፡፡ ኣብቲ ናይ እብራውያን ያታ ሕርቃን ምስ ኣፍንጫ እዩ ዝተሓሓዝ፤ እቲ ምንዋሕ ኣፍንጫ ድማ ምስቲ ንኩራ ምድንጓይ እዩ ዝተሓሓዝ፡፡

ስለዚ ንእግዚኣብሄር “ነዊሕ ኣፍንጫ” ምባል ንኹራ ደንጓይን ትዕግስተኛን ምዃኑ ንምግላፅ እዩ፡፡ ንደቂ-ሰባት ንኽቁጥዑ ግዜ ኣይወስደሎምን እዩ፤ እግዚኣብሄር ግና ንግፍዒ ዕዉር ዓይኒ ከይሃበን፡ ንእከይን ሓጢኣትን ምኽኑይ ከይገበረን፤ ምሕረቱን ፀግኡን ብዘይ ደረት እዩ ናብ ደቂ-ሰባት ዝዝርግሖ፡፡ ስለዚ ድማ እግዚኣብሄር ባዕሉ እዩ ኣብ መስቀል ፍትሓውን ምሕረተኛን ምዃኑ ብምርኣይ ምስ ሓጢኣተኛታት ዕርቂ ዝገበረ፡፡ (ሮሜ. 3:25, 26).

`ንሓደ ዝበደለኩም ሰብ ይቕረ ኣይብልን ኢልኩምዶ ጨኪንኩም ኣቢኹም ትፈልጡ? ነቲ እግዚኣብሄር ንዓታትኩም ዝገበረልኩም ሕድገትን ዝሃበኩም ፀጋን ብምዝካር ብኸመይ ኢኹም ነቶም ዝበደልኹም ሰባት ብዝበለፀ ይቕሪ እትብሉ ክትኮኑ እትኽእሉ? ነዚ ድማ ብኸመይ ኢና ሓጢኣትን ጭኮናንን እከይን ከየተባበባዕና ብምሕረትን ፍቕርን ክገብሮ እንኽእል?`