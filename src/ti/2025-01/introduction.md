### ናይ ፍትሕን ፍቕርን እግዚኣብሄር

ኣብ 1ይ. ዮሃንስ 4፡8 ን 16፤ እግዚኣብሄር ፍቕሪ እዩ፡ ይብል፡፡ መፅሓፍ ቅዱስ ብምልኡ ድማ ነዚ እዩ ዘረጋግፅ፡፡ እምነት ክርስትና ብምልኡ ድማ ኣብዚ ናይ ፍቕሪ እግዚኣብሄር ባህርይ ዝተመስረት እዩ፡፡ ፍቕሪ ኣብ ሕመረት መንነት እግዚኣብሄርን ኣብ ኩሉ እንኣምኖ ነገር እዩ ዝርከብ፤ ስለዚ ድማ ናይ ኩሉ እንገብሮ ነገር መሰረት እዩ ክኸውን ዝግብኦ፡፡ ዝምስረት እውን እዩ፡፡ ስዘሊ ድማ እቲ ኣብ ፍቕሪ ዝህልወና ኣመለኻኽታ ንኹሉ እምነትናን ተግባራትናን እዩ ዝፀልዎ፡፡ ንኣብነት ሓደ ሰብ ንፍቕሪ እግዚኣብሄር ብሰናይ ተግባራቱን ፅድቁን ክረኽቦ ከም ዝኽእል እንተ ኣሚኑ፡ ሓጢኣተኛን ብቕዓት ከም ዘይብሉን ስለ ዘረጋግፅ ግና ክረኽቦ ከም ዘይክእል ፈሊጡ ተስፋ እዩ ዝቖርፅ፡፡ ንኻልኦት ብዝምልከት ድማ፡ ካልኦት እውን ናይ ሽር መስገሪ ስለ ዝኾነ ንፍቕሪ ዋጋ ክህብዎ ይደሊ፡

እዚኣቶምን ካልኦት ተመሳሰልቲ ነገራትን ብብዙሕ መንገዲ እዮም ንእምነትናን ናብራናን ዝፀልውዎ፡፡ ኮይኑ ግና ፍቕሪ እንታይ እዩ? ንዓሰርተ ሰባት ንፍቕሪ ክገልፅዎ እንተ ትሓትዎም ዓሰርተ ዝተፈላለየ መልሲ ምሃብኹም፡፡ ዋላ ኣብ መንጎ ክርስትያናት እውን ብዛዕባ ፍቕሪ እግዚኣብሄር ዝተፈላለዩን ዘይጭበጡን ግንዛበታት እዮም ዘለዉ ፡፡

ንኣብነት ክርስትያናት ከምዚኣቶም ንዝኣመሰሉ ሕቶታት ዝተፈላለዩ መልስታት እዮም ዝህቡ፤

ፍቕሪ እግዚኣብሄርሲ ዝህብ ጥራይ እምበር ዘይቕበል ድዩ? መለኮታዊ ፍቕሪ ንርእሱ ዝውፊ ጥራይ ድዩ፤ ወይ ድማ ብናይ ሰባት ሰናይ ግብረ-መልሲ ባህ ይብሎ ድዩ? ፍቕሪ ድግዚኣብሄር ስምዒታዊ ድዩ? እግዚኣብሄር ብሓቂዶ ብዛዕባ ደቂ-ሰባት ይግደስ እዩ? ፍቕሪ እግዚኣብሄር ክንፀግ ወይ ድማ ክጭብርበር ይከኣል ድዩ? እግዚኣብሄር ምስ ፈጥረታት ኣብ ናይ ፍቕሪ እንካን ሃባንዶ ይፅመድ እዩ? ምሕራቕ ምስ ፍቕሪዶ ይጋጮ እዩ? ብኸመይ እዮም ፍቕርን ፍትሕን ተሳንዮም ክኸዱ ዝኽእሉ?	እግዚኣብሄር ፍቕሪ እንተኾይኑ ስለምምታይ እዩ ዝበኣሰ እከይ ኣብ ዓለምና ዝህሉ? ደቂ-ሰባትዶ ከምቲ እግዚኣብሄር ዘፍቅሮ ገይሮም ከፍቅሩ ይኽእሉ እዮም? ከምኡ እንተ ዘኸውንከ ከመይ ምኾነ?

እቶም መልስታት ናይ ገለ ካብዞም ሕቶታት ንፁራት ክመስሉ ይኽእሉ እዮም፤ ይኹን ደኣ እመበር ብዛዕባ መለኮታዊ ፍቕሪ እግዚኣብሄር ኣብ መንጎ ክርስትያናት ሓደ ዓይነት ምርዳእ የለን፡፡ እቶም ሓደሓደ እዋን ንፁራት መሲሎም ዝረኣዩና መልስታት እውን ምስ እንምርምሮም ምስቲ ቅዱሳት ፅሑፋት ብዛዕባ ፍቕሪ ዝግዚአብሄር ዝገልፅዎ ዝጋጨዉ ኮይኖም ክርከቡ ይኽእሉ እዮም፡፡

ነዞም ሕቶታት ኣብ ሓደ እዋን ክንምልሶም ኣይክንፍትንን ኢና፤ ነዚኣቶምን ካልኦትን ግና ኣብ ብምልኡ እዚ ርባዕ ክንምርምሮምን ከነፅንዖምን ክንፍትን ኢና፡፡ ኣብ ከይዲ ድማ ፍቅሪ እግዚኣብሄር ካብቲ ክንግምቶ እንኽእል ንላዕሊ ከም ዝኾነ ክንግንዘብ ኢና፡፡ እቲ ኣብ ቅዱሳት ፅሑፋት ዝተገለፀ ፍቕሪ እግዚኣብሄር ነቲ ኩሉ ንሕና ፍቕሪ እንብሎ ዓለማዊ ስምዒት ዝልዕሎ እዩ፡፡ ኣብዞም ዝቕፅሉ ሰሙናት እምበኣር ነቶም ኣብ መፅሓፍ ቅዱስ ተገሊፆም ዘለዉ ኣዝዮም ክቡራትን ዕዙዛትን ፍቕሪ እግዚኣብሄር ክንምሃር ኢና፡፡

መፅናዕትና ክንቅፅል ከሎና ድማ፡ መለኮታዊ ፍቕርን ፍትሕን ብኸመይ ዝኣመሰለ ጥቡቕ ዝምድና ከም ዝተኣሳሰሩ ክንርኢ ኢና፡፡ እቲ ናይ መፅሓፍ ቅዱስ እግዚኣብሄር ፍትሒ እዩ ዝፈቱ፡፡ (ንኣብነት ኢሳያስ 61:8 ተመልከቱ). መፅሓፍ ቅዱስ ከም ዘቐምጦ ድማ ፍቕርን ፍትሕን ክነፃፀሉ ዘይክእሉን ሓቢሮም ዝጉዓዙን እዮም፡፡ እግዚኣብሄር ፍቕሪ ስለ ዝኾነ፡ በቲ ኣብ ዓለም ዘሎ ዘይፍትሓውነትን ሽግርን ኣዝዩ እዩ ዝትንከፍን ዝጉህን፡ ንርእሱ ድማ ምስቶም ኣብ ፍጥረት ብዝርኣዩ እከያት ዝሳቐዩን ዝብደሉን ጭቁናት እዩ ዝውግንን ንሳቓዮም ዝካፈልን፡፡

ኣብ ብምሉኡ መፅሓፍ ቅዱስ እግዚኣብሄር ንነፍሲ ወከፍ ሰብ ካብቲ እንግምቶ ንላዕሊ ስለ ዘፍቅሮን ዝሓልየሉን በቲ ህላዌ እከይ ኩሉ እዋን ምስ ጎሃየን ምስ ሓዘነን እዩ፡፡ ማንም ሰብ ድማ እግዚኣብሄር ንህዝቡ ክሳብ ክንደይ ከም ዝግደሰሎም ካብዚ ናይ ክርስቶስ መልቀስ ክንርዳእ ንኽእል ኢና፡፡ “ ‘የሩሳሌም፡ የሩሳሌም፡ ኣቲ ንነብያት እትቐትሊ፡ ነቶም ናባኺ እተላእኩ ብእምኒ እትጭፍልቒ፡ ከምቲ ደርሆ ንጨጨውታ ኣብ ትሕቲ ኣኽናፋ እትእክቦም፡ ክንደይ ሳዕከ ንደቅኺ ኽእክቦም ዘይደሌኹ እሞ ኣቤኹም።’ ” (ማቴዎስ. 23:37).

እቲ ፍቕሪ ዝኾነ ናይ መፅሓፍ ቅዱስ እግዚኣብሄር ኣብ ቅዱሳት ፅሑፋት በቲ ዝንፀግን ዘይህሉ ፍቕርን ናይ ደቂ-ሰባት ወትሩ ምስ ጎሃየን ልቡ ምስ ሓዘነን ከም ዝኾነ እዩ ዝገልፅ፡፡ ብምልኡ ትሕዝቶ ዛንታ ቅዱሳት ፅሑፋት ድማ እግዚኣብሄር ፍቕሩ ናብ ኩሉ ኩርነዓት ዩኒቨርስ ከም ዝዘርግሐን ገና እውን ይዝርግሕ ከም ዘሎን እዩ ዘመልክት፡፡ ስለዚ እዝን ካልእ ተወሳኺ ሓሳባትን እዮም ናይዚ ርባዕ ትሕዝቶ ሰንበት ትምህርትና፡፡

ናይዚ ርባዕ ትምህርቲ ሰንበት ዘዳለውዎ John C. Peckman ዝተባህሉ፡ ናይቲ Adventist Review ዝተባህለ መፅሔት ተሓባባሪ ኣዳላዊ እዮም፡፡ ነዚ ትምህርቲ ኣብ ዘዳለዉል እዋን ድማ አብ ኣንድሩስ ዩኒቨርሲቲ ናይ ሃይማኖታዊ ትምህርቲ ፕሮፌሰር ኮይኖም ዝዮም ዘገልገሉ ዝነበሩ፡፡