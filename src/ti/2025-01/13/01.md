---
title:  ፍቕሪ መፈፀምታ ኩሉ ሕጊ እያ
date:   22/03/2025
---

### ነዚ ሰሙን ዝንበቡ ጥቕስታት

ዘፀኣት. 20:1–17; ሮሜ. 6:1–3; ሮሜ. 7:7–12; ኤርምያስ. 31:31–34; ማቴዎስ. 23:23-24; ያዕቆብ 2:1–9.

> <p>ዝፅናዕ ጥቕሲ</p>
> “እቲ ንብጻዩ ዜፍቅር ንሕጊ ፈጺምዎ እዩ እሞ፡ እታ ንሓድሕድኩም ምፍቓር እንተ ዘይኰይና፡ ንገለ እኳ ዕዳ ኣይሃሉኹም።” (ሮሜ. 13:8).

ብዛዕባ ሓደ ኣሸጋሪ ኣባል ቤተ-ክርስትያን ክዛረቡ ከለዉ፡ ሓደ ካብቶም ኣባላት ቦርድ፤ ነቲ ፓስተር ንሕና እኳ ሕያውነት ተደሪኽና ክንውስን ኣይብኣናን እዩ በሎ፡፡ ከምኡ ክንገብር ኣይንኽእልዶ”? እቲ ፓስተር ድማ ብዛዕባ ናይዚ ሰብኣይ ኣብ እግዚኣብሄርን ሕጉን ዘለዎ እምነት ክግረም ጀመረ፡፡ ብሓፈሻ ምስ ሰባት ብፍላይ ግና ምስቶም ኣብ ጌጋ ዘለዉ ሰባት ክንጋወር ከሎና ኩሉ ግዜ ብዛዕባ ሕያውነት እግዚአብሄር ኣብ ግምት ከነእቱ ኣሎና፡፡ ሕያውነት ኣብ ሮሜ. 13:8 ተመልኪቱ ከም ዘሎ ቀንዲ ዓንዲ ማእከልን ኣካልን ፍቕሪ እያ፡ ከመይሲ እቲ ንብፃዩ ዘፍቅር ንሕጊ ፈፂምዎ እዩ፡፡

ፍቕሪ መዛዘሚ ኩሉ ሕጊ እንተ ኮይኑ፤ ሕጊ ካብ ፍቅሪ ወይ እውን ንፍቕሪ ካብ ሕጊ ነፂልና ካብ ምምልካት ክንጥንቀቅ እዩ ዝግብኣና፡፡ ኣብ ቅዱሳት ፅሑፋት ሕግን ፍቕርን ሓቢሮም እዮም ዝጎዓዙ፡፡ እቲ ናይ ሕጊ ወሃቢ መለኮታዊ ፍቕሪ እዩ፡ ስለዚ ድማ ሚስስ ዋይት ከም ዝበለቶ ሕጊ እግዚኣብሄር ናይ ፍቕሪ ሕግን መግለፂ ባህርዩን እዩ፡፡ (See Christ’s Object Lessons, p. 305.)

ሕግን ትእዛዛትን እግዚኣብሄር ሱቕ ኢሎም ኣብ ኣየር ዝተንጠልጠሉ ናይ ቃላት እኩባት ዘይኮኑስ፡ ቀንዲ ንምዕብልናና ዝተዋህቡ መምርሒታትን ስርዓታትን እዮም፡፡ ሕጊ እግዚአብሄር ማለት ባዕሉ እውን ከም ዝገልፆ ናይ ፍቕሪ መግለፂ እዮም፡፡