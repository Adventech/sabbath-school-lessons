---
title:  እቲ ናይ ፍቕሪ ሕጊ
date:   23/03/2025
---

ሕጊ እግዚኣብሄር ሓሳባውያንን ዘይጭበጡን ትእዛዛት ዘይኮኑስ ናይ ዝምድናታት መግለፂ እዮም፡፡ እዚ ድማ ብንፁር ኣብተን ዓሰርተ ትእዛዛት ተገሊፁ ኣሎ፡፡ እቲ መሰረታዊ መትከላት ናይተን ዓሰርተ ትእዛዛት፤ ፍቕሪ ንእግዚአብሄር፡ ፍቕሪ ኣብ ሰባት ንሓድሕዶምን ዝእዝዝ ድሮ ኣብ ኤደን ገነት እዩ ዝቖመ፡፡

እተን ዓሰርተ ትእዛዛት ኣብ ዘፀኣት 20 ኣብ ፅላት እምኒ ተፃሒፈን ኣብ ከረን ሲና ንእስራኤላውያን ዝተዋህባ ከም መሰረት ኪዳናዊ ዝምድና እግዚኣብሄር ምስ እስራኤል እየን ዝነበራ፡፡ እተን ዓሰርተ ትእዛዛት ደቂ-እስራኤል ድሮ ካብ ባርነት ግብፂ ሓራ ምስ ወፁ እየን፡ ተፃሒፈን ዝተዋህባ መግለፂ ፍቕርን ኪዳንን እግዚኣብሄር ከዓ እየን ዝነበራ፡፡ (ዘፀኣት 6:7-8 ን ዘሌዋውያን 26:12 ተመልከቱ) ሓደ ሰብ ነተን ዓሰርተ ትእዛዛት ኣብተን ክልተ ፅላት እምኒ ክምልከት ከሎ፡ ንምምዕባል ፍቕሪ ምስ እግዚአብሄርን ደቀ- ሰባት ንሓድሕዶምን እየን ዘመልክታ፡፡

`ዘፀኣት 20:1–17 ኣንብቡ፡፡ እዘን ጥቕስታት ብኸመይ እየን እትን ፍቕሪ ንእግዚአብሄርን ፍቕሪ ንኻልኦት ሰባትን ዘመልክታ ክልተ መትከላት?`

እተን ኣርባዕተ ቀዳሞት ትእዛዛት ዝምድና ሰባት ምስ እግዚኣብሄር ፈጣሪ ከርእያ ከለዋ፤ እተን ሽዱሽተ ድማ ዝምድና ሰባት ኣብ ንሕድሕዶም እየን ዘርእያ፡፡ እቲ ዝምድናና ምስ እግዚአብሄርን ምስ ካልኦት ሰባትን በቲ መትከላት ሕጊ እግዚአብሄር እዩ ክግዛእ ዝግብኦ፡፡

እዘን ክልተ ክፋለት እቲ ሕጊ ምስቲ እየሱስ ክልተ ዓበይቲ ትእዛዛት ዝበሎ ዝሳነያ እየን፡፡—“ ‘ “ንእግዚኣብሄር ኣምላኽካ ብምሉእ ልብኻን ብዅሉ ንፍስኻን ብዅሉ ሓሳባትካን ኣፍቅሮ፡” ’ ” (ማቴዎስ. 22:37፡; ምስ ዘዳግም 6:5 ኣነፃፅሩ) ከምኡ እውን ‘ “ንብጻይካ ኸም ንፍስኻ ኣፍቅሮ፡ እያ።” ’ (ማቴዎስ. 22:39; ምስ ዘሌዋውያን 19:18 ኣነፃፅሩ).

እተን ቀዳሞት ኣርባዕተ ትእዛዛት ብኽሉ እንትናና ንእግዚኣብሄር ኣምላኽ ከነኽብር ክነግራና ከለዋ፤ እተን ዳሕረዎት ሽዱሽተ ድማ ብንብፆትና ከም ነፍስና ከነፍቅር እየን ዝነግራና፡፡ እየሱስ ድማ እዘን ክልተ ትእዛዛት ብቀንዱ ምስ ሕጊ ዝተኣሳሰራ ከም ዝኾነ ከርኢ ከሎ፤ “ ‘ኣብዘን ክልተ ትእዛዛት እዚኣተን ብዘሎ ሕግን ነብያትን ተሰቒሉ አሎ፡’ ” (ማቴዎስ. 22:40). እዩ ዝበለ፡፡

ብምልኡ እቲ ሕጊ እግዚአብሄር ኣብ ፍቕሪ እግዚአብሄር ዝተመስረተ እዩ፡፡ ፍቕሪ እግዚኣብሄርን ሕጉን ዘይነፃፀሉ እዮም፡፡ ብዙሕ ግዜ፡ ሰባት ንእግዚኣብሄርን ንኻልኦትን ከነፍቅር እምበር፡ ንትእዛዛት እግዚኣብሄር ክንሕሉ ገዴታ የብልና ክብሉ ይስምዑ እዮም፡፡ ስለምንታይ እዩ እዚ ኣበሃህላ ግና ትርጉም-ኣልቦ ዝኾነ?

`ካብተን ዓሰርተ ትእዛዛት ንሓንቲ ነፍርስ እንተ ኣሊና፡ ከመይ ኣቢልና ኢና ንእግዚአብሄርን ንብፆትናን ፍቕርና ክንገልፅ እንኽእል?`