---
title:  መጠቓለሊ
date:   28/03/2025
---

Read Ellen G. White, “The Least of These My Brethren,” pp. 637–641, in The Desire of Ages.

“እቶም ንኻልኦት ዘገልግሉ፤ በቲ ሕያዋይ ዋና ጓሳ ክግልገሉ እዮም፡፡ ንሳቶም ድማ ካብቲ ዘለኣለማዊ ማይ ህይወት ክሰትዩን ክረውዩን እዮም፡፡ ብድሕሪዚ ኣብ ህይወቶም ዝፅበይዎ ከኣ ተኣምራታዊ ነገር ኣይክህሉን እዩ፡፡ እቲ ዓብዪ ኣገዳሲ ርእሲ እመበኣር፡ ነቶም ናብ ጥፍኣት ጫፍ ዘለዉ ሰባት ከመይ ከም እነድሕኖም እዩ፡፡ ማሕበራዊ ርክባት መኽሰብ ዘለዎም ክኾኑ እዮም፡፡ ፍቕሪ መድሓኒና ድማ ንልቢ ሰባት ከሕብሮም እዩ፡፡

“ምስ እግዚኣብሄር መሳርሕቲ ምዃንና ምስ ኣሰተውዓልና ንተስፋታቱ ንዓና ጓኖት ኣይንኸውንን ኢና፡፡ ኣብ ልባትና ክበርሁን፡ ካብ ከናፍርና እውን ከንፀባርቑን እዮም፡፡ ሙሴ ነቶም መሃይማንን፡ ስርዓት ዘይብሎምን፡ ዓመፀኛታትን ዝኾኑ ህዝቢ ክመርሕ ክእዝዞ ከሎ ነዚ መምርሒ እዩ ዝሃቦ፡፡ ‘ገጸይ ምሳኻ ይኸይድ፡ ከዕርፈካ ኸኣ እየ፡ በሎ። ’ ደጊሙ ድማ፡ ‘ኣነ ምሳኻ ክኸውን እየ’ ዘፀኣት. 33:14; 3:12. እዚ ተስፋ ድማ ነቶም ኩላቶም ነዞም መሳኪን ህዝቢ እግዚአብሄር ዘገልግሉ ኣገልገልቲ እውን ዝተዋህበ እዩ፡፡ ”—Ellen G. White, The Desire of Ages, p. 641.

**መመያየጢ ሕቶታት**:

`1ይ. ቆረንቶስ 13:4–8. ኣንብቡ፡፡ ኣብ 1ይ. ቆረንቶስ 13 ብዛዕባ ህዝቢ ብኸመይ ክነብሩ ከም ዝግብኦም እንታይ መብርሂ እዩ ዝህብ?`

`ኣብ ማቴዎስ 25:31–46 ነተን ኣባጊዕ ካብተን ኣጣል ዝፈልየን እንታይ እዩ? ካብቲ ኣብዚ እየሱስ ዝብሎ ዘሎ፡ ፅድቂ ብስራሕ እዩ ከም ዘይበል ብኸመይ ኢና እንርዳእ?`

`እዚ “ንዓለም ክምቲ እግዚኣብሄር ዘፍቀራ፤ ምስ እንፍቅራ፡ በዚ ድማ ተልእኮና ፈፂምና ኢና፤ መንግስተ-ሰማይ ኣብ ልብና ስለ ዘላ ንምንግስተ-ሰማይ ብቑዓት ኢና ” ዝብል ንዓኻትኩም እንታይ ትርጉም እዩ ዝህበኩም? (ናይ ሓሙስ ትምህርቲ ተመልከቱ) እዚ ድማ ብዛዕባ ባህርይ እግዚኣብሄርን ባህርይ መንግስተ-ሰማያትን እንታይ እዩ ዘርእየና? ብኸመይ ኢና ብዝበለፀ ፍትሕን ፍቕርን እግዚኣብሄር ነቶም ጭቁናት ብምርኣይ ከም ዜጋታት ሰማይ ክንነብር እንኽእል?`

`ብቤተ-ክርስትያንኩም ነቲ ከባቢኹም ብዛዕባ ሕያውነት ፍቕርን እግዚኣብሄር ከርኢ ዝኽእል እንታይ ግብራዊ ስጉምትታት ከተርእዩ ትኽእሉ? ኣብ ማሕበረ-ሰብኩም እንታይ ኣገልግሎት ተወፍዩ ኣለኹም? ብዝያዳ ከተተኩሩሎምን ከተመሓይሽዎምን ዘድልይኹም ኣገልግሎታት እንታይ እዮም? ብውልቁኹም ይኹን ከም ማሕበር በዚ ናይ እግዚኣብሄር ፍቕርን ፍትሕን ዝተመሃርናዮ መሰረት እንታይ ዝጭበጡ ኣገልግሎታት ከተወፍዩ ትኽእሉ?`