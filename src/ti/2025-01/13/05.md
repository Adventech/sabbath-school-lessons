---
title:  ፍቕሪ መደምደምታ ኩሉ ሕጊ እያ
date:   26/03/2025
---

እቲ ኣብ መንጎ ፍቕርን ሕግን ዘሎ ዝምድና ብዘይ ምግናን ምፍቃር ማለት ምሕላው ሕጊ ማለት ከም ዝኾነ እዩ ዘርእየና፡፡

ኣብ ሮሜ 13:8–10, ጳውሎስ ዘምህሮ “እቲ ንብፃዩ ዘፍቅር ንሕጊ ፈፂምዎ እዩ” (ሮሜ. 13:8). ብድሕሪ ነተን ሽዱሽተ ትእዛዛት ምዝርዛሩ ጳውሎስ ኩሉ እዚ በቲ፤ “በዚ ንብፃይካ ከም ነፍስኻ ኣፍቅሮ ዝብል ሕጊ ክቱት እዩ ’” (ሮሜ. 13:9). ብማለት እዩ ዝድምድም፡፡ ብሓፂሩ ጳውሎስ ጥቕልል ኣቢሉ ዘምሃሮ፤ “‘ፍቕሪ መደምደምታ ሕጊ እያ” (ሮሜ 13:10). ዝብል ኮይኑ፡ ኣብ ገላትያ 5:14, ድማ ጳውሎስ ዝገልፆ ነገር፤ “ማለት ኵሉ እቲ ሕጊ፡ ብጻይካ ኸም ነፍስኻ ኣፍቅር፡ ብትብል ሓንቲ ቓል ይፍጸም እዩ።’ ” (ገላትያ. 5:14). እንተኾነ ግና ኣየነይቲ ፍቕሪ እያ ንኹሉ እቲ ሕጊ እትፍፅሞ? ከምዚ ዝኣመሰለት ፍቕሪኸ እንታይ እያ እትመስል?

`ማቴዎስ 23:23-24. ኣንብቡ፡፡ “እቲ ኣብ ሕጊ ዘሎ ኣውራ ነገር”? ከምኡ እውን ዘዳግም 5:12–15 ን ኢሳያስ 58:13-14. እንታይ እዩ? ኣንብቡ፡፡ እዞም ክፋላት ነቲ ኣብ መንጎ ሕግን፡(ብፍላይ ንሰንበት ዝምልከት) ናይ እግዚኣብሄር ናይ ምድሓንን ፍትሕን ዘለዎ ድሌትን ዘሎ ዝመድና ብኸመይ እዮም ዘርእዩና?`

እየሱስ ዝበሎ “እቲ ኣብ ሕጊ ዘሎ ኣውራ ነገር” ከም “ፍትሒ፡ እምነትን ምሕረትን፤” ዝብል ብፍላይ ሓንቲ ትእዛዝ—ሰንበት—ክንርእዮ ከም እንኽእል እዛ ትእዛዝ ምስ ፍትሕን ድሕነትን ከም እትተሓሓዝ እዩ፡፡

ኣብ ዘዳግም 5, ሕጊ ሰንበት ምስቲ እግዚኣብሄር ንህዝቡ ካብ ባርነት ሓራ ምውፅኡ እያ ተተሓሒዛ ተመስሪታ ዘላ፡፡ እዚ ማለት ሰንበት ናይ ፍጥረት ጥራይ ዘይከነትስ ናይ ምውፃእ ሓራ እውን መዘከርታ እያ፡፡ ሰባት ካብቲ ናታቶም ፍቓድ ምግባር ገዲፎም፡ ንሰንበት ደስታ፤ ነታ ቅድስቲ መዓልቲ እግዚአብሄር ድማ ክብርቲ፤ ኢሎም ብምስያም፤ብፍቓድ እግዚአብሄር ደስ ኢልዎም፤ (ኢሳያስ. 58:13-14), እቲ ኣትኩሮት ድማ ኣብ፡ ምፍቃር ፍትሕን፡ ንዝጠመዩ ምምጋብን፡ ነቶም ቤት ዘይብሎም መትእንጋድ ዘጠቓልል እዩ፡፡ (ከምኡ እውን ኢሳያስ 58:3–10 ተመልከቱ).

እዚ ኩሉን ካልእ ኣገዳስቲ ትምህርትን ብምቕሳም ኣመንቲ፤ ፍቓድ እግዚአብሄር ንምፍፃም ካብቲ ናይ ምፍፃም ሓጢኣት (commission) ጥራይ ዘይኮነስ፡ ካብቲ ናይ ዘይምግባር ሓጢኣት (omission) እውን ክጥንቁቑ ከም ዝግብኦም እዩ፡፡ ፍቕሪ ከም መፈፀምታ ሕጊ፡ ነቶም ትእዛዛት ጥራይ ብምትኳር ዘይኮነስ ሓፈሻዊ ናይ ፍቕርን ሓልዮትን ተግባራት ብምፍፃም ናይ እየሱስ ፍቕርን ፍትሓውነት ብዘርኢ መንገዲ፤ እዩ ክኸውን ዝግብኦ፡፡ ንእግዚአብሄር እሙን ምዃን ማለት ነቲ ናይቲ ሕጊ ቃላት ምትኳር ጥራይ ኣይኮነን፡፡