---
title:  ልዕሊ ኩሉ ድማ ንሓድሕድኩም ተፋቐሩ
date:   27/03/2025
---

ፍቕሪ መደምደምታ ሕጊ እንተኾይና፤ ሓደ ሰብ እከይ ካብ ምግባር ብምዕቃብ ጥራይ ንሕጊ ብምልኡ እሕሉ ኣለኹ ክብል ኣይክእልን እዩ፡፡ እቲ ናይ ፍቕሪ ሕጊ ንባዕሉ፡ (ብምልኣት ኣብ ቅዱሳት ፅሑፋት ተገሊፁ ኣሎ) እከይ ካብ ምግባር ክንዕቀብ ጥራይ ዘይኮነ ዝነግረናስ፤ እቲ ሕጊ ፍቕሪ እግዚኣብሄር ናብ ካልኦት ኣባላት ቤተ-ክርስትያንና ጥራይ ዘይኮኑስ፤ ንብምልኡ እቲ ክርስትያዊ ባህርይ ብዝለዓለ ንዝናፍቑ ዓለም እውን ከነንፀባርቕን፡ ዝጥርንፍ እዩ፡፡

`ያዕቆብ 2:1–9 ኣንብቡ፡፡ ኣብዚ እንታይ ኣገዳሲ መልእኽቲ እዩ ተዋሂቡና ዘሎ?`

ኣብዚ ያዕቆብ ነቲ ኣብ ሕብረተ-ሰባት ዝርአ ግፍዒ፤ ብፍላይ ንድኻታት ምንዓቕን፤ ዘይምኽባርን ተወጊዱ ምክብባር ክርአ እዩ ዝእውጅ፡፡ ብድሕሪዚ ነቲ ወርቃዊ ሕጊ ብምጥቃስ ነዚ ብምፍፃም “ሰናይ ግበሩ” (ያዕቆብ 2:8). እዩ ዝብል፡፡

ሚስስ ዋይት ከም ዘቕረበቶ፤ “ንሰብ ምፍቃር ማለት፡ ናይ ፍቕሪ ንእግዚአብሄር መግለፂ እዩ፡፡ ነዚ ፍቕሪ ንምምስራትን ኣባላት ሓንቲ ስድራ-ቤት ክገብረና፡ ድማ እዩ እቲ ንጉስ ክብሪ ከም ሓደ ካባታትና ዝኾነ፡፡ እቲ ናይ ስንበት መልእኽቱ፣ ምስ ተፈፀመ፤ ‘ከምቲ ኣነ ዘፍቀርኩኹም ንሓድሕድኩም ክትፋቐሩ ትእዛዘይ እዚ እዩ’ (ዮሃንስ 15:12); ከምቲ ንሱ ዘፍቀራ ንዓለም ምስ እንፈቅራ፡ ንዓና ተልእኩኡ ተዓዊቱ ማለት እዩ፡፡ ሰማይ ኣብ ልብና ስለ ዝህሉ፡ እውን ንሰማይ በቒዕና ማለት እዩ፡፡”—Ellen G. White, The Desire of Ages p. 641.

ከምቲ እየሱስ ንዓለም ዘፍቀራ ንሕና እውን እንተ ኣፍቂርናያ፤ –ናብ ሰማይ ኢና ልዕል እንብል፡፡ እዚ ድማ ናይ ሰዓቢ እየሱስ ምዃን ማለት ግሩም መግለፂ እዩ፡፡!

እየሱስ ንደቀ-መዛሙርቱ፤ “ከምቲ “ ‘ኣነ ዘፍቀርኩኹም’ ” ‘ንሓድሕድኩም ተፋቐሩ;’ ” (ዮሃንስ 13:34). ኢሉ እዩ ዝኣዘዞም፡፡ ከምኡ እውን፤ “ ‘ነንሓድሕድኩም ፍቕሪ እንተላትኩም፡ በዚ ደቀ መዛሙርተይ ምዃንኩም ኵሉ ኺፈልጥ እዩ።’ ” (ዮሃንስ 13:35). እውን እዩ ዝበሎም፡፡ እግዚአብሄር ፍቕሪ ስለ ዝኾነ ፍቕሪ ዓንዲ ማእከል ክርስትና እያ፡፡ (1ይ. ዮሃንስ 4:8, 16). ስለዚ እቶም ንእግዚአብሄር ነፍቅር ኢና ዝብሉ ንሓድሕዶም ድማ ክፋቐሩ ይግብኦም እዩ፡፡ (ምስ 1ይ. ዮሃንስ 3:11; ን 4:20-21 ኣነፃፅሩ).

ጴጥሮስ እውን ንክርስትያናት ኣብ 1ይ. ጴጥሮስ 4:8 “ፍቕሪ ብዝሒ ሓጢኣት ትኸድን እያ እሞ፡ ቅድሚ ዅሉ ኣብ ንሓድሕድኩም ሃልሃል እትብል ፍቕሪ ትሃልኹም።’” ብማለት እዩ ዘተባብዖም፡፡ (ከምኡ እውን፡ እብራውያን. 10:24 ን 1ይ. ተሰሎንቄ 3:12 ተመልከቱ).

`ነቲ ንዓለም ከምቲ እየሱስ ዘፍቀራ ምፍቃር ማለት እዩ ዝብል ሓሳብ ኣዕሙቕ ኣቢልኩም ሕሰቡሉ፡፡ እዚኸ ብኸመይ እዩ ነቲ ክርስትያናዊ ፍፁምነት ክንርድኦን ንመንግስተ-ሰማይ ከም እንበቅዕን ዘኽእለና? መልስኹም ንሰንበት ናብ ክፍሊ ሒዝኩምዎ ንዑ፡፡`