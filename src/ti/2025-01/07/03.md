---
title:  “ዘይንፈልጦም ብዙሓት ነገራት ኣለዉ”
date:   10/02/2025
---

እቲ ናይ ታሪኽ መዛዘሚ ብናይ ፍቕሪ ዓወት ኣብ ልዕሊ እከይ እዩ ዝኸውን፡፡ ኮይኑ ግና ንግዚኡ ሓያሎይ ከበድቲ ሕቶታት ክህልዉ እዮም፡፡ ብኸመይ ኢና ብዛዕባ እከይ ክሕግዙና ብዝኽእሉ መንገዲ ክንሓሰብን ክንዛረብን እንኽእል?

`እዮብ 38:1–12 ኣንብቡ፡፡ ብኸመይ እዩ እቲ መልሲ እግዝኣብሄር ንእዮብ ብዛዕባ እከይ ከብርሃልና ዝኽእል? ብዛዕባ እቶም ብድሕሪ መጋረጃ ዝፍፀሙ ነገራት ክሳብ ክንደይ ኢና ክንፈልጥን ዘይክንፈልጥን እንኽእል?`

ኣብዚ ዛንታ እዮብ ብዙሕ እዩ ተሸጊሩ፤ ስለዚ ድማ ምስቲ ሽግሩ ዝዛመድ ስለምንታይ እዚ ኩሉ ከም ዝወረዶ፡ ሓያሎይ ሕቶታት እዩ ዘልዓለ፡፡ ነቲ ብድሕሪ መጋረጃ ኣብቲ ሰማያዊ መጋባእያ ዝካየድ ዝነበረ ኩሉ ስለ ዘይፈለጦ ድማ ምስ እግዚኣብሄር ገፅ ንገፅ ተራኺቡ ብዛዕባ እዚ ኩሉ ክሓቶ ይደሊ ነበረ፡፡ (እዮብ 1–2 ተመልከቱ).

እቲ መልሲ እግዚአብሄር ንእዮብ ድማ ዘገርም እዩ ብፍላይ፤ “ሽዑ እግዚኣብሄር ንእዮብ ካብ ህቦብላ ንፋስ ከምዚ ኢሉ መለሰሉ፡ ብዘይ ፍልጠት ብምዝራቡ ንምኽረይ ዜጸልምቶ መን እዩ?’ ” (እዮብ 38:1-2). ኣብ ካልእ ትርጉም እውን “ስለምንታይ ቁሩብ ጥራይ እናፈለጥካ ብዙሕ እትዛረብ?” (እዮብ 38:2). ብዝብል ቀሪቡ ኣሎ፡፡ ኣብ እዮብ 38:4 ድማ እግዚኣብሄር ወሲኹ, “ ‘ኣነ ንምድሪ ኽስርታ ኸሎኹስ፡ ኣበይ ነበርካ ኣእምሮ እንተ ኣልዩካስ፡ ንገረኒ።’ ” ይብሎ፡፡

`እዮብ 42:3 ኣንብቡ፡፡ እቲ ናይ እዮብ መልሲ ንሕና እውን ብዛዕባ ኩነታትና ክንግንዘቦ ብዛዕባ ዘሎና ውራይ እንታይ እዩ ዘምህረና?`

እግዚኣብሄር ኣብ መልሱ ድማ እዮብ ዘይገልጦ ብዙሕ ከም ዘሎ እዩ ዘገንዘቦ፡፡ እግዚኣብሄር በቲ መልሱ ንእዮብ ብዙሕ ነገር ክፈልጦን ክርድኦን ዘይክእል ከም ዘሎ እዩ ዝነገሮ፡፡ ንሕና እውን ከም እዮብ ኣብ ዓለም ዝፍፀሙ ንሕና ግና ክንርድኦም ክንፈልጦምን ዘይንኽእል ሓያሎይ ነገራት ከም ዘለዉ ብትሕትና ክንቅበል እዩ ዝግብኣና፡፡ ኣብዚ እዋንዚ ንኹሎም ሕቶታትና መልሲ ኣይረኸብናን ማለት፤ ንሕቶታትና ቅኑዕ መልሲ የለን ማለት ኣይኮነን፤ ሓደ እዋን ኩሉ ሽግር ክፍታሕ እዩ፡፡ ክሳብ ሽዕኡ ግና ነቲ ብዝተፈላለየ መንገዲ ኣብ ዝተፈላለየ እዋን ዝተጋህደልና ሕያውነት እግዚአብሄር ኣሚንናን ፀኒዕናን ክንፅበ እዩ ዝግብኣና፡፡

`እስኪ ብዛዕባ እቲ እንፈልጦ ነገር ኣዝዩ ንእሽቶ ከም ዝኾነ ሕሰቡ፡፡ ብኸሙይ ደኣ ኢና እሞ፤ ምስቲ ኣዝዩ ከቢድ ዝኾነ ነገር ውራይ እከይን ስቓይን፡ ምስ ዝለዓሉ ሕቶታት ኣብ ህይወትና ፀጥ ኢልና እንነብር?`