---
title:  ናይ እከይ ሽግር
date:   08/02/2025
---

### ነዚ ሰሙን ዝንበቡ ጥቕስታት

እዮብ 30:26; ማቴዎስ.27:46; እዮብ 38:1–12; መዝሙር 73; ዘፍጥረት. 2:16-17; ራእይ. 21:3-4.

> <p>ዝፅናዕ ጥቕሲ</p>
> “ ‘ኣምላኽ ከኣ ንብዘሎ ንብዓት ካብ ኣዒንቶም ኪደርዝ እዩ። እቲ ቐዳማይ ሐሊፉ እዩ እሞ፡ ድሕሪ ደጊም ሞት ኣይኪኸውንን፡ ድሕሪ ደጊምውን ሓዘን፡ ወይ ጫውጫው፡ ወይ ጻዕሪ ኣይኪኸውንን እዩ፡ ኪብል ከሎ ሰማዕኩ።’ ” (ራእይ 21:4).	

እቲ ንክርስትና ካብ ኩሉ ነገር ዘሽግሮ ጉዳይ እከይ እዩ፡፡— ነቲ እግዚኣብሄር ፍፁም ፃድቕን ፈቃርን እዩ ዝብል ኣምር፡ ብኸመይ ምስቲ ኣብ ዓለምና ገኒኑ ዘሎ እከይ ከነተዓርቖ ከም እንኽእል እዩ፡፡ ሕፅር ብዝበለ፡ እግዚኣብሄር ፃድቕን ኩሉ ዝኽእልን እንተኮይኑ፤ ስለምንታይ እከይ ብዝኸፍኡ መልክዑ ገኒኑ ይርአ ኣሎ?

እዚ ድማ ተራ ኣካዳምያዊ ሕቶ ዘይኮነስ ንብዙሓት ናብ እግዚኣብሄር ከይቀርቡን ከየፍቅርዎን እውን ዓብዪ ዕንቅፋት እዩ ዝኾነ፡፡

“ንብዙሓት ኣእምሮ እቲ ናይ መበቆል ሓጢኣትን ቀፃልነቱን ከቢድን ዘሸግርን ጉዳይ እዩ፡፡ ነቲ ተግባራት እከይን እቲ ዘሕዝንን ጎዳእን ሳዕቤናቱ እናረኣዩ ድማ፤ እዚ ኹሉ ከመይ ኢሉ ኣብ ቅድሚ እቲ ጥበበኛን ኣዝዩ ልዑልን ሓያልን ፈቃርን ዝኾነ እግዚኣብሄር ክነብር ይኽእል እናበሉ ይሓቱ፡፡ እዚ መግለፂ ክረኽብሉ ዘይከኣሉ ዓብዪ ምስጢር እዩ፡፡”—Ellen G. White, The Great Controversy, p. 492.

ብዙሓት ከሓድቲ ነቲ ምኽሓዶም ምኽንያት ዝኾነ እቲ ህላዌ እከይ እዩ ብሉ፡፡ እንተኾነ ግና ኣብዚ ሰሙን እዝን ዝስዕቡ ሰሙናትን ከም እንመሃሮ፤ እቲ ናይ መፅሓፍ እግዚኣብሄር ፃድቕን ቅዱስን ስለ ዝኾነ ዋላ ዓለምና እኳ ብእከይ እንተ ተበከለት ክንኣምኖ ከም ንኽእል ኢና ክንርኢ፡፡