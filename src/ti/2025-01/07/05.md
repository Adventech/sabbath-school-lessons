---
title:  መከላኸሊ ሕልናዊ ነፃነት
date:   12/02/2025
---

ሽሕ እኳ ንመንገዲ እግዚኣብሄርን ሓሳባቱን ክንርድኦ እንተ ዘይክኣልና፤ ቅዱሳት ፅሑፋት ግና ነቲ እከይ ክንርድኣሎም ካብ እንኽእል ንሓድሓደ ነገራት ይገልፁልና እዮም፡፡ ሓደ ካብቲ ንናይ እከይ ሽግር እንጋጠመሉ መንገዲ ድማ፡ እቲ እቲ ናይ ወለንታዊ ናይ ነፃ ድሌት ኣምር እዩ፡፡

እቲ ናይ ነፃ ሕልናዊ መሰል ምክልኻል ድማ፤ እከይ ከም ሳዕቤን እቲ ናይ ፍጥረታት ግጉይ ኣጠቓቕማ ናይዚ ነፃነት እዩ፡፡ ስለዚ እከይ ናይቲ እግዚኣብሄር ንሰናይ ዝሃበና ናይ ነፃ ምውሳን ህያብ ናይ ፍጥረታት ዘይቅኑዕ ኣጠቓቕማ ሳዕቤን ስለ ዝኾነ እግዚአብሄር ናይ እከይ ሓላፍነት ኣይወስድን እዩ፡፡ ስለምንታይ፡ እዩ እግዚኣብሄር ከምዚ ዝኣመሰለ ነፃነት ዝሃበና? ሓደ እዋን፡ ሲ. ኤስ ሌዊስ (C. S. Lewis) ዝተባለ ፀሓፊ “ብነፃ ናይ ምምራፅ ነፃነት፡ እከይ ከም ዝህሉ እኳ ዝገብር እንተኾነ፤ እቲ ፍቕርን፡ ሰናይን፡ ደስታን ክህልዉ ዝገብር እንኮ መንገዲ እውን ስለ ዝኾነ፤ ምንባሩ ኣድላዪ እዩ፡፡ ፍጥረታት ከም መካይን ንገናሕተን ጥራይ ዝእዘዛሉ ስርዓት፡ ምፍጣር ኣድላይነት የብሉን፡፡ እቲ እግዚኣብሄር ካብ ፍጥረታቱ ዝፅበዮ ነገር ብድሌትን ብዘይ ግዴታን ብፍቓዶም ምስ ፈጣሪኦም ኣብ ንሕድሕዶምን ብፍቕርን ስኒትን ክነብሩ እዩ፡፡ . . . . ነዚ ድማ ምሉእ ነፃነት ክህልዎም ኣድላዪ እዩ፡፡”—Mere Christianity (New York: MacMillan, 1960), p. 52. ክብል ፅሒፉ፡፡

`ዘፍጥረት 2:16-17 ኣንብቡ፡፡ እዞም ጥቕስታት ብኸመይ እዮም ነቲ ንኣዳምን ሄዋንን ዝተዋህቦም ሞራላዊ ነፃነት ዝገልፅዎ?`

ሞራላዊ ነፃነት እንተዘይነብሮም እሞ ስለምንታይ ድኣ ትእዛዝ ተዋሂቡዎም? ኣዳምን ሄዋንን ካብታ ዝተኸልከለት ኦም ፍረ በልዑ፤ ስለዚ ድማ ናብ ዓለምና እከይ ኣተወ፡፡ ኣብቲ ብድሕሪ ምእታው እከይ ዝስዕብ ምዕራፍ ኣብ ዘፍጥረት 4, እቲ ዘሕዝን ሳዕቤን እከይ ሓጢኣትን ኣብቲ ቃኤል ንሓዉ ኣቤል ዝቐተለሉ ፍፃሜ እዩ ዝተራእየ፡፡ እቲ ዛንታ ከም ዘብርሆ፤ እቲ ውድቀት ኣዳምን ሄዋንን ናይቲ ነቲ ሕልናዊ ነፃነት ብዘይግባእ ምጥቓም ሳዕቤን ሓጢኣት ናብዛ ፕላኔት ምእታው ከም ዝኾነ እዩ፡፡

ኣብ ብምልኡ ቅዱሳት ፅሑፋት ናይቲ ነፃ ሞራላዊ ነፃነት ከይዲ ኢና እንርእይ፡፡ (ዘዳግም. 7:12, 13; እያሱ 24:14-15; መዝሙር 81:11–14; ን ኢሳያስ 66:4 ተመልከቱ) ኣብ ኩሉ ዕላታዊ መነባሮና፡ ንሕና እውን ነቲ ፈጣሪና ዝሃበና ናይ ነፃ ሕልናዊ ነፃነትና ከም እንጥቀም ኢና እንግንዘብ፡፡ ብዘይ እዚ ሕልናዊ ወለንታዊ ነፃነት ንሕና ከም ሓደ ውነ ዘይብሉ ሮቦት፡ ወይ ድማ ከም ሓንቲ መኪና ደኣ እምበር ብሓቂ ሰብ ክንከውን ኣይምኸኣልናን፡፡

`ኩባንያ ሶኔ ሓደ እዋን ኣይቦ ዝበሃል ሮቦት ከልቢ ሰሪሑ ነይሩ፡፡ ልክዕ ንህያው ከልቢ እዩ ዝመስል፡ ኮይኑ ግና ክጠሚ ክሓምም ኣይክእልን፡ ቁንጪ ክህልውዎ ኣይክእሉን፡ ኣይነኸስን፡ ክታበት ኣየድልዮን፡ ፀጉሪ እውን የብሉን፡፡ ነቲ ስጋን ደምን ዘለዎ ከልብኹም ምስ ኣይቦዶ ክትላወጥዎ ትደልዩ? እንተ ዘይኮነ ግና፤ እቲ ምርጫኹም ብኸመይ እዩ፤ ስለምንታይ እግዚኣብሄር ንዓና ከምቲ ዝገበሮ ገይሩ ነፃ ናይ ምምራፅ መሰል ሂቡ ከም ዝፈጠረና ንኽትርድኡ ዝሕግዘኩም?`