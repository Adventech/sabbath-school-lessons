---
title:  ፍቕርን እከይን?
date:   13/02/2025
---

እግዚኣብሄር ንኹላቶም ፍጡራት ንፍቕሪ ኣድላዪ ስለ ዝኾነ ብነፃነት ናይ ምምራፅ መሰሊ ሂቡ እዩ ፈጢርዎም፡ ነዚ ውህብቶ ብዘይ ኣገባብ ምጥቓም ድማ እዩ ንእከይ መበገሲ ዝኾነ፡፡ ገና እውን ብዙሕ ሕቶታት ዘልዕል ጉዳይ እዩ፡፡ እግዚኣብሄር (ንእዋኑ) እውን እንተኾነን ዘይደልዮን ንህላዌኡ ዘይቅበልን እውን እንተኾነ፤ እከይ ክህሉ ግና ፈቒዱ እዩ፡፡ ከመይሲ ንዕኡ ምእጋድ ንፍቕሪ ምእጋድ ስለ ዝኾነ፤ ፈፂምካ ምጥፍኡ ድማ ንስምዒት ፍቕሪ ዘጥፍእ ከቢድ ነገር ስለ ዝኾነ እዩ፡

“ምድሪ ብናይ እግዚኣብሄር ግጉይ ምርዳእ ፀልሚታ እያ ዝነበረት፡፡ ንምድሪ ናብ ብሩህ ናይ እግዚኣብሄር ምርዳእ ንምምፃእን፤ ነቲ ፅላሎታት እከይ ምውጋድ ነቲ ሽጣራታት ሰይጣን ስለ ዘቃልዖ ድማ እቲ ብርሃን ክበርህ ናይ ግድን ኮነ፡፡ እዚ ድማ ብሓይሊ ክግበር ይከኣል ነይሩ እዩ፤ ሓይሊ ግና ምስቲ ናይ እግዚኣብሄር ናይ ፍትሒ መትከላት ስለ ዘይሳነ፤ እዚ ብሓይሊ ኣይከውንን እዩ፡፡ ናይ ሓይሊ ተግባራት ምስቲ መሰረት መንግስቲ እግዚኣብሄር ኣይሳነን እዩ፤ እግዚኣብሄር ናይ ፍቕሪ ተግባራት ጥራይ እዩ ዝደሊ፡ ስለዚ ፍቕሪ ብግዲ ኣይከውንን እዩ፡ ብስልጣን ወይ ብሓይሊ ድማ ኣይትግበርን እዩ፡፡ ፍቕርስ ብፍቕሪ ጥራይ እዩ ዝቕስቀስ፡፡ ንእግዚኣብሄር ምፍላጥ ማለት ምፍቃሩ እዩ፤ ፍቅሪ እግዚኣብሄር ድማ ምስቲ ናይ ሰይጣን ባህርይ ተነፃፂሩ ክርአ እዩ ዝግብኦ፡፡”—Ellen G. White, The Desire of Ages, p. 22.

ብዘይ ነፃ ሕልናዊ ነፃነት ፍቕሪ ክህሉ ኣይክእልን እዩ፤ እግዚኣብሄር ፍቕሪ እንተ ኮይኑ ድማ፡ እግዚኣብሄር ንፍቕሪ ወይ ድማ ንናይ ምፍቃር ተኽእሎ ህላዌ ክቃወሞ ከም ዘይክእል ንፁር እዩ፡፡ ከምዚ ዝብል ሓሳባት እውን ክቐርብ ይኽእል እዩ፤ ንሕና ከም እግዚአብሄር ኩሉ ካብ መጀመርታ ክሳብ መወዳእታ ናይ ዘሎ ነገር ክንፈልጥ እንተ ንኽእል፤ እግዚኣብሄር ንነፃነትና ክወስደልና ኣይምደለናን፡፡ ከመይሲ መን እዩ ካባና ኣብ ፍቕሪ-ኣልቦ ዩኒቨርስ ክንበር ዝደሊ?

`ሮሜ 8:18 ን ራእይ 21:3-4 ኣንነብኑ፡፡ ብኸመይ እዮም እዞም ጥቕስታት እቲ ኣብ ዓለም ዘሎ እከይ ብዘየገድስ ኣብ ምሕረት እግዚኣብሄር እምነት ክህልወና ዝሕግዙና?`

ሽሕ እኳ ንሕና ብፀልማት ክንርኢ ዘይንኽእል እንተኮንና፤ እግዚኣብሄር ግና ካብ መጀመርታ ክሳብ መወዳእታ ዘሎ ነገር ይፈልጦ እዩ፡፡ ከምኡ እውን እቲ ናይቶም እምነቶም ኣብ እየሱስ ዘንብሩ ሰባት ዝረኸብዎ ደስታ እውን ይፈልጥ እዩ፡፡ ሮሜ. 8:18, ከም ዝበሎ፤ “ንስቓይ እዚ ዘመንዚ ነቲ ኣባና ኺግለጽ ዚመጽእ ዘሎ ኽብሪ ኸም ዘይመዓራረዮ፡ እኣምን ኣሎኹ።” ነዚ ዘገርም ናይ እግዚኣብሄር ተስፋ ንምእማን እምነትን ትብዓትን ኣሎናዶ?

ከምኡ እውን እታ መሰረታዊትን ቅድስትን ፍቕርን እቲ ኣብኣ ዝተሃንፀ ነፃነትን መታን ከንቱ ከይኮውን፡ እየሱስ ንሕይወቱ በጃና ኣብ መስቀል ከወፍን ነቲ ስቓይ ክፃወርን እዩ ዝወሰነ፡፡ ብዝኾነ እቲ ዘኸፍሎ ዋጋ ኣናፈለጠ እዩ ነዚ ነፃነት ክህበና ዝወሰነ፡፡ ኣገዳስነት ናይዚ ሓሳብ ኩሉ እዋን ኣብ ኣእምሮና ምሓዙ ጥቕሙ እንታይ እዩ?

ነቲ እግዚኣብሄር ዝሃበና ብነፃ ናይ ምውሳን ህያብ ኣብ ኣእምሮና ምሓዝ፤ ኩሉ ነገር ብድሌት እግዚኣብሄር እዩ ዝፍፀም ካብ ዝብል ዝንቡዕ እምነት ክንዕቀብ ብኸመይ እዩ ዝሕግዘና?