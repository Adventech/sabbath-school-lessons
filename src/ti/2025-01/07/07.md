---
title:  መጠቓለሊ
date:   14/02/2025
---

Read Ellen G. White, “Why Was Sin Permitted?” pp. 33–43, in Patriarchs and Prophets.

“ዋላ እውን ካብ ሰማይ እንተ ተባረረ፤ መለኮታዊ ጥበብ ግና ንስይጣን ምሉእ ብምሉእ ከጥፍኦ ኣይደለየን፡፤ ኣብ ቅድሚ እግዚኣብሄር ተቐባልነት ዘለዎ ናይ ፍቕሪ ነገር ጥራይ ብምዃኑ፤ ናይ ፍጥረቱ ተኣማንነት ካብ ናይ ፍትሓውነቱን ሰናይነቱን ግንዛበ እዩ ክብገስ ዝግብኦ፡፡ እቶም ሰማያውያንን ነበርቲ ኩላቶም ዓለምን ኣብቲ እዋን ነቲ ፍትሓውነት እግዚኣብሄር ክርድኡ ፀገም ስለ ዝነበረ ናይ ሰይጣን ሽዕኡ ምጥፋእ ሕቶ ከሕድረሎም ምኸኣለ ነይሩ፡፡ ሽዕኡ ጠፊኡ ነይሩ እንተ ዝኸውን ብዙሓት ንእግዚኣብሄር ብፍቕሪ ዘይኮነስ ብፍርሒ መምለኽዎ ነይሮም፡፡ እቲ ናይቲ መስሓቲ ፅልዋ ብኣግኡ ኣይመጠፍአን፡ ዓመፅ እውን ምተገደጎለ ድኣ እምበር ፈፂሙ ኣይምጠፍአን፡፡ ኣብቲ ንነዊሕ ዘበን ዝቐፀለ መዋእል ንሰናይ ኩሉ ዩኒቨርስ ምእንቲ ክኸውን፤ ነቲ ናይ መንግስቱ መትከላት ፍትሓውነት ኣብ ከይዲ ምእንቲ ፍትሓውነቱ ክረአን፤ እቲ ኣብ መንግስቱ ዝቐረበ ክሲ እውን ብትኽክል መታን እንታይነቱ ብኹላቶም ህያዋን ፍጡራት ክርአ፤ ፍትሓውነትን ምሕረትን እግዚኣብሄር እውን ክረጋገፅ፤ ቅኑዕነት ሕጉ ድማ ንዘለኣለም ብዘይ ሕቶ መታን ፀኒዑ ክነብር እግዚኣብሄር በዚ መንገዲ ኩሉ ክኽየድ እዩ ዝወሰነ፡፡

“እቲ ናይ ሰይጣን ዓመፅ ንብምልኡ ዩኒቨርስ፤ናይቲ ሓጢኣት እከይነትን ዘሰክሕ ሳዕቤናቱን ንምግላፅ መለበሚ ትምህርቲ እዩ ክኸውን፡፡ እቲ ከይዲ ተግባራት ስርዓት ሰይጣንን፤ ኣብ ሰብን መላእኽትን ዘብፅሖ ሳዕቤንን፡ ፍረ ናይቲ መለኮታዊ ስርዓት ምእላይ ማለት እንታይ ክኸውን ከም ዝኽእል ፅቡቕ መርኣያ እዩ፡፡ እዚ ድማ እቲ ህላዌ መንግስቲ እግዚኣብሄር ምስ ናይ ኩላቶም ፍጡራቱ ሰናይ ዝተኣሳሰር ከም ዝኾነ እዩ ዘርኢ፡፡ ስለዚ እዚ ታሪኽ ናይቲ ዘሰክሕ ተሞኩሮን ናይዚ ዓመፅ፤ ንኹላቶም ሰማያውያን ቅዱሳት ኣካላት፡ መታን ከይታለሉን ናብ ሓጢኣትን ሳዕቤናቱን ከይወድቁን፤ ቀዋሚ ትምህርትን መለበምን እዩ ኮይኑዎም ዘሎ፡፡”—Ellen G. White, Patriarchs and Prophets, pp. 42, 43.

**መመያየጢ ሕቶታት**:

`መለኮታዊ ምሕደራ “Theodicy” ንፍትሓውነት እግዚኣብሄር ኣብ ቅድሚ እከይ ንምግላፅ ዘኽእል ኣምር እዩ፡፡ ይኹን እምበር ንህላዌ እከይ ምኽኑይ ዝገብር ኣይኮነን፡፡ እስኪ ሓደ ሰብ ኣብ ሰማይ ከምዚ ከም ዝብል ሕሰቡ፤ “እወ እየሱስ ሕጂ ስለምንታይ ቤተ-ሰበይ ኣብ ቅድመይ ከም ዝተሓርዱ ክርዳእ ክኢለ ኣለኹ፤ እወ ሕጂ ትርጉሙ ተረዲኡን እዩ፤ እየሱስ ኣመስግነካ ኣለኹ፡፡ እዚ ዘገርምን ዘይቅኑዕን እዩ፡፡ ከመይሲ ኣብ መወዳእታ ናይቲ ዓብዪ ተጋድሎ፤ እቲ ቅኑዕነቱ ዝገሃድሲ እግዚኣብሄር ዘይኮነስ እከይ እዩዶ ክንብል ንኽእል? (ንታሽዓይ ትምህርቲ ተመልከቱ)`

`ከም እዮብዶ ተሰሚዕኩም ይፈልጥ? ኣብ ህይወትኩም በቲ ንዓኻትኩምን ንፈተውትኹምን ዝበፅሓኩም ሸግር ተሰኵንኩም ደጊም ነዚ ኹሉ መግለፂ ኣይርከቦን እዩ ንምባልዶ ተፈቲንኩም ትፈልጡ? እቲ ብዛዕባ እዮብ ኣብ መወዳእታ ዝተባህለ፤ ንሱ “ነቲ ዝተዛረቦ” “ኣየስተውዓሎን” (እዮብ 42:3) ዝብል ብሂል ነቲ ምስ ሕቶታትና ንዝዛመድ ኩነታት ገለ ብርሃንዶ ይህበኩም?`