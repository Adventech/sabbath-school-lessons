---
title:  መበቆል ናይቲ ናይ ምድሪ ውግእ
date:   24/02/2025
---

ምስቲ ኣብቲ ምስላ ዘሎ ተነፃፃሪ ሕቶ፤— እቲ ጎይታ ፅቡቕ ጥራይ እንተ ዘሪኡ፤ ኣብቲ ግራት ክርዳድ ካበይ መፂኡ፤— ዝብል ካልእ ሕቶ፤ እግዚኣብሄር ንዓለም ፍፅምቲ ገይሩ እንተፈጢርዋ፡ እከይ ደኣ ካበይ መፂኡ?

`ዘፍጥረት 1:31. ኣንብቡ፡፡ እግዚአብሄር ፈጢሩ ምስ ወድአ እቲ ኩነታት ፍጥረት ከመይ ከም ዝነበረ ቃል እግዚአብሄር እንታይ እዩ ዝብል፤ ስለምንታይ እዩኸ እዚ መልሲ አገዳሲ ዝኸውን?`

ኣብ ዘፍጥረት 1:31 ከም ዝብሎ፡ እግዚኣብሄር ንዓለም ፈጢሩ ምስ ወደአ “ብዙሕ ፅቡቕ ኮነ” ኣብ ዘፍጥረት 1 ዝበሎ፡ ኣብቲ ናይዛ ፐላኔት ፍጥረት ዋላ ሓንቲ እከይ እኳ ከም ዘይነበረ እዩ ዝገልፅ፡፡ እሞ ደኣ ብኸመይ እዩ እከይ ናብ ተሞኩሮ ደቂ-ሰባት ዝመፀ?

`ዘፍጥረት 3:1–7. ኣንብቡ፡፡ እዚ እከይ ብኸመይ ናብዛ ዓለም ከም ዝኣተወ እንታይ እዩ ዝነግረና? እዚ ድማ ብዛዕባ ምጅማር ኮስሞሳዊ ግጭት ብኸመይ እዩ ዝብርሃልና? (ራእይ. 12:7–9.)`

ኣብዚ ዘገባ ባህርይ እግዚኣብሄር በቲ ተመን ባዕሉ ድያብሎስ ዝኾነ ብሓሶት ዝቐረበሉ ኩነታት እዩ ቀሪቡ ዘሎ፡፡ (“እቲ ናይ ጥንቲ ተመን” ኣብ ራእይ 12:7–9. እቲ ተመን መጀመርታ ንትእዛዛት እግዚኣብሄር ኣብ ጥርጥር ዘውድቕን ነቲ ትእዛዝ ዘስዕርን ሕቶ እዩ ዘቕረበ፡፡ ብድሕሪዚ ድማ እቲ ተመን ነቲ ትእዛዝ እግዚኣብሄር ብግልፂ ዝብድህ ሓሳብ እዩ ንሄዋን ዘቕረበላ፤ “ ‘ብሓቂ ኣይትሞቱን ኢኹም’ ” (ዘፍጥረት. 3:4).

መቸስ ወይ እግዚኣብሄር ወይ ድማ እቲ ተመን ሓዲኦም ንሄዋን ሓስዮምዋ ኣለዉ፤ ስለዚ ድማ ሕጂ ወይ ንእግዚኣብሄር ወይ ድማ ነቲ ተመን ክትኣምን ክትመርፅ ኣለዋ፡፡

ኣብዝን ኣብ ካልኦት ሓያሎይ ቅዱሳት ፅሑፋትን ቀሪቡ ከም ዘሎ፤ እቲ መሰረት ናይቲ ግጭት ንባዕሉ እውን ኣብ ፍቕሪ ዝምስረት፡ ንሱ ንመን ወይ ድማ ንምንታይ ክትኣምን ከም ዝግባእ እዩ፡፡ እዚ ማለት ድማ ንሓደ ሰብ ኣሚንካ ምስኡ ክትነብርን፡ ንዝብሎ ከተዳምፅ፡ ክትኣምኖን ከተፍቅሮን እትኽእል ክትስዕቦን እትኽእል መንነቱ ፈሊጥካ ቅንዑነቱ ምስ ኣረጋገገፅካ ጥራይ እዩ፡፡

`ዘፍጥረት 3:15 ኣንብቡ፡፡ እቲ እግዚኣብሄር ንተመን ንዘርኢ እታ ሰበይቲ ማለት እቲ መሲሕ ዝህሉ ርክብ ኣመልኪቱ ዝሃቦ መተንባህታ ኣብ ቅዱሳት ፅሑፋት ከምቲ እቲ ናይ መጀመርታ ወንጌል፡ (protoevangelium) ተገይሩ ይውሰድ እዩ፡፡ እዚ ብኸመይ እዩ ነቲ ክውኑነት እቲ ግጭትን ንዓና ኣብኡ ዝህልወና ተስፋን ዘርእየና?`