---
title:  ነዚ ዝገበሮ ድማ ፀላኢ እዩ
date:   23/02/2025
---

`ማቴዎስ 13:24–27 ኣንብቡ፡፡ ብኸመይ እዩ እዚ ምስላ ብዛዕባ እቲ ኣብ ዓለምና ዘሎ እከይ ዘረድኣና?`

እየሱስ ብዛዕባ እቲ ኣብ ግራቱ ፅቡቕ ዘርኢ ዝዘርአ ሃፍታም ሰብኣይ ምስላ ነጊሩ ኣሎ፡፡ ኮይኑ ግና ኣብ ማእከል እቲ ዘርኢ ስርናይ ክርዳድ ክርአ ጀመረ፡፡ ነዚ ምስ ርኣዩ ድማ እቶም ኣገልግልቲ እዚ ሰብኣይ፤ “ጐይታይ፡ ኣብ ግራትካ ጽቡቕ ዘርኢዶ ዘሪእካ ኣይነበርካን፧ እዚ ኽርዳድ ደኣ ኻበይ መጸ?” ’ ” (ማቴዎስ. 13:27). ኢሎም ሓተትዎ፡፡ እዚ ድማ ምስቲ ሎሚ ንእከይ ኣመልኪቱ ዝቐርብ፤ እግዚኣብሄር ነዛ ዓለም ፅብቕቲ ገይሩ ፈጢርዋ እንተ ኮይኑ፤ ስለምንታይ ድኣ እከይ ብብዝሒ ይርአ? ዝብል ሕቶ ዝመሳሰል እዩ፡፡

`ማቴዎስ 13:28–30 ብናይ ማቴዎስ 13:37–40 መብርሂ ኣንብብዎ፡፡ እዚኣቶም ድማ ብኸመይ እዮም ብዛዕባ እቲ ሰማያዊ ውግእ መብርሂ ዝህቡና?	`

እቲ ጎይታ ድማ ነቲ ሕቶ ኣገልገልቱ ከምዚ ክብል መለሶ፤ “ ‘ “ንሱ ኸኣ ነዝስ ጸላኢ እዩ ዝገበሮ፡ በሎም። ” ’ ” (ማቴዎስ. 13:28). እየሱስ ድማ ድሓር ነቲ “ ‘ነቲ ፅቡቕ ዘርኢ ዝዘርኦ መን እዩ’ ” ከም “ ‘ወዲ ሰብ፡’ ” እየሱስ ባዕሉ እዩ (ማቴዎስ. 13:37), ከምኡ ድማ “እቲ ግራት ድማ ዓለም እያ” (ማቴዎስ. 13:38), እቲ “ ‘ክርዳድ ዝዘርአ ፀላኢ ድማ ’ ” “ ‘ድያብሎስ እዩ’ ” (ማቴዎስ. 13:39), ክብል ነቲ ኣብ መንጎ ክርስቶስን ሰይጣንን ዝካየድ ኮስሞሳዊ ውግእ ገለፆ፡፡ ስለምንታይ እዩ ኣብ ዓለም እከይ ዘሎ? እከይ ድማ ውፅኢት ናይቲ ንጎይታና ዝፃረር ፀላኢ ሰይጣን እዩ፡፡ “ ‘ነዝስ ጸላኢ እዩ ዝገበሮ፡’ ” (ማቴዎስ. 13:28).

እቲ መልሲ ድማ ነዚ ዝስዕብ ሕቶ ከም ዝለዓል ይገብር፤ “ ‘ኬድና ኽንኣርዮዶ ትፈቱ ኢኻ፧ በልዎ?’ ” ብኻልእ ኣዘራርባ ድማ፤ እቲ እከይ ስለምንታይ ሕጂ ዘይምሖ? “ ‘ “ኣይፋልኩምን” ’ ” መልሲ እቲ ጎይታ ግና፤ “ ‘ “ኣይፋልኩምን፡ ክርዳድ ክትኣርዩ ኸሎኹምሲ፡ ምስኡ ስርናይ ከይትምሕዉ። ክሳዕ ቀውዒ ብሓደ ይዕበዩ ሕደግዎም” ’ ” ዝብል እዩ፡፡(ማቴዎስ. 13:29-30; ምስ ማርቆስ 4:29 ኣነፃፅሩ). ብመሰረት እዚ ምስላ ድማ እግዚኣብሄር ኣብ መወዳእታ ነቲ እከይ ከም ዝኣልዮ እዩ፡ ቅድሚ ግዚኤ ምምሓው ግና ነቲ ሰናይ ዝጎድእ ነገር ክፍፀም ይኽእል እዩ፡፡

`ነቲ ምስቲ ስርናይ ሓቢሩ ዝበቖለ ክርዳድ ኣብዚ እዋን ክትኣልይ ምፍታን ሽግሩ እንታይ እዩ? ብተመሳሳሊ እውን እዚ ማለት ነቶም ዘጋጥሙና እከያት ክንኣሊ የብልናን ማለት ከም ዘይኮነ ብኸመይ ኢና እንርዳእ?`