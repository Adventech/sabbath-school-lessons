---
title:  እተምልኹኒ እንተኮይንኩም
date:   26/02/2025
---

እቲ ናይ ሰይጣን ናይ ስልጣን እግዚአብሄር ምምንዛዕ ኣምር ኣብ ማቴዎስ 4ን ሉቃስ 4ን ዝብሎ ዛንታ ፈተና እውን ተጋዊሑ ኣሉ፡፡ ኣብቲ ኣብ መንጎ እየሱስን ሰይጣን ዝተኻየደ ናይቲ ምድረበዳ ውግእ እውን ባህርይ ናይቲ ግጭት ብኣብነታዊ መንገዲ ተገሊፁ ኣሎ፡፡

`ማቴዎስ 4:1–11 ኣንብቡ፡፡ ብኸመይ እዩ እቲ ናይቲ ዓብይ ግጭት ባህርይ ከይዲ ኣብ መንጎ እየሱስን ሰይጣንን ተገሊፁ ዘሎ?`

መንፈስ ንእየሱስ ናብቲ ምድረበዳ “መርሖ” ዝብል ኮነ ኢሉ ንእየሱስ መታን “ብድያብሎስ ክፍተንl” (ማቴዎስ. 4:1). እዩ ዝወሰዶ፡፡ ቅድሚ እዚ ኣቐዲሙ ዝተወጠነ ግጭት ድማ እየሱስ ንኣርብዓ መዓልቲ ብሙፃም እዩ ዝተዳለወ፡፡ ሰይጣን ምስ መፀ ድማ፤ ምጥማዩ ፈሊጡ ንእየሱስ ንእምኒ ናብ እንጀራ ክልውጥ ፈተኖ፡፡ እየሱስ ግና ነዚ ፈተና ካብ ቅዱስ ፅሑፍ ብምጥቃስ እዩ ዝመለሶ፡ ውዲት ሰይጣን ድማ ፈሸለ፡፡

መሊሱ ድማ ሰይጣን ናብ ዝሩግ ተግባራት ንምምራሕ ንእየሱስ ንርእሱ ካብ ጫፍ ቤተ-መቕደስ ክድርቢ እዩ ዝሐተቶ፡፡ ሰይጣን ድማ ንቅዱስ ፅሑፍ ብምጥቃማም ብሓቒ ወዲ እግዚኣብሄር እንተኮይንካ ከይትጉዳእ መላእኽቲ ክከላኸሉልካ እዮም እዩ ዝበሎ፡፡ እየሱስ ድማ ካብ ቅዱሳት ፅሑፋት ብትኽክል ብምጥቃስ እዩ እንደገና ነቲ ፈተና ዝመከቶ፡፡

እቲ ሳልሳይ ፈተና፡ ድማ ነቲ ሰይጣን ብርግፅ ከገብሮ ዝሃቀኖ ዝገልፅ እዩ፡፡ እየሱስ ክሰግደሉ ደለየ፡፡ ሰይጣን ነቲ ንእግዚአብሄር ጥራይ ዝግባእ ስግደት ክምንዝዕ እዩ ዝደሊ፡፡

“ ‘መንግስትታት ኵላ ዓለምን ክብረተንን ኣርአዮ እሞ፡ ፍግም ኢልካ እንተ ሰገድካለይ፡ እዚ ዅሉ ኽህበካ እየ፡ በሎ።’ ” (ማቴዎስ. 4:8-9). ብርግፅ ድማ ምስቲ ምስዚ ናይ ማቴዎስ ዝሳነ ናይ ሉቃስ 4:6, እቲ ሰይጣን “ ‘እዚ ስልጣን እዝን ብዘሎ ኽብረተንን ንኣይ ተውሂቡኒ እዩ እሞ፡ ኣነ ንዝደሌኹ እህቦ፡ ንኣኻውን ክህበካ እየ፡:’ ” (ሉቃስ 4:6). ኢሉ እዩ ዝተጀሃረ፡፡ ኣብዚ እውን እየሱስ ካብ ቅዱሰት ፅሑፋት ብምጥቃሳ እዩ ዝመከቶ፡፡ መሊሱ እውን ሰይጣን ተሳዕረ፡፡

ኣብ ሰለስቲኡ ኩነታት እየሱስ ንመጥቓዕቲ ሰይጣን ንምምካት ቅዱሳት ፅሑፋት እዩ ዝተጠቐመ፤ ስለዚ ድማ ተዓወተ፡፡ ኤፌሶን 6:12 ዘዘክርና ድማ፤ “እቲ ቕልስና ምስ ሕልቅነትን ስልጣናትን ምስ ናይ ጸልማት ገዛእቲ ዓለምን ምስ መናፍስቲ እከይን ኣብ ሰማያት እዩ እምበር፡ ምስ ስጋን ደምን ኣይኰነን እሞ፡ ንፍሕሶ ሰይጣን ምቅዋሙ ምእንቲ ኽትክእሉስ፡ ኵሉ ኣጽዋር ኣምላኽ ልበሱ።”

`ዋላ እኳ ኣብ ስግኣት ክንነብር ዘይግብኣና እንተኾነ፤ ስለምንታይ ኢና ነቲ ኣብ ዙርያና ዝካየድ ዘሎ ውግእ ክንዝንግዕ ዘይግብኣና?`