---
title:  መጠቓለሊ
date:   28/02/2025
---

Read Ellen G. White, “The Origin of Evil,” pp. 492–504, in The Great Controversy.

“ከምቲ ብዝኾነ መንገዲ እግዚአብሄር ናይ ምትእትታዉ ሓጢኣት ሓላፍነት ከም ዘይስከምን፡ ንምልዕዓል ዓመፅ ዝዕድም፡ ምንስሓብ ናይ መለኮታዊ ፀጋ ከም ዘይነበረን፡ ኣብቲ መለኮታዊ መንግስቲ ድማ ጉድለት ከም ዘይነበርን፡ ኣብ ቅዱሳት ፅሑፋት ብዘየሰሓሕብ መንገዲ ብንፁር እዩ ቀሪቡ ዘሎ፡፡ ሓጢኣት ጥልቕ ኢሉ ዝኣተወን ንህላዌኡ ምንም ብቑዕ ምኽንያት ክወሃቦ ዘይክእልን፡ ምስጢራውን፡ ጥልቕብየን ኮይኑ፤ ክትከላኸለሉ ምፍታን እውን ንህላዌኡ ምኽኑይ ምግባር እዩ፡፡. . . . ሽዑ ንሽዑ ሰይጣን ተቐዚፉ ነይሩ እንተ ዝኸውን፤ እቶም ናይ ሰማያትን ካልኦት ዓላማትን ነበርቲ፡ ንእግዚአብሄር ብፍቕሪ ዘይኮነስ ብፍርሒ ከምልኽዎ ምተገደዱ ነይሮም፡፡ እቲ ፅልዋ ናይቲ መታለሊ ድማ ብቐሊሉ ኣይምሃሰሰን፡ እቲ ናይ ዓመፅ መንፈስ እውን ኣይመቐሃመን፡፡ እከይ ክህሉን ክምዕብልን ድማ ኣድላዪ ነበረ፡፡ ንሰናይ ናይቲ ብምሉኡ ዩኒቨርስ ነቲ ናብ ልዕሊ እግዚኣብሄርን መለኮታዊ መንግስቱን ዘልዓሎ ክሲ መርትዖዑ ንምቕራብ ድማ፡ ሰይጣን ንኹሉ መትከላቱን መንገድታቱን ፈተነታቱን ንብምሉኡ ተግባራቱን ከርኢ ዕድል ተዋሂብዎ እዩ፡፡ እዚ ድማ ፅድቅን ፍትሓውነትን፡ ምሕረትን እግዚኣብሄር ብኹሉ ህያው ፍጡር ክረአን ንኹሉ ዝለዓል ሕቶታት እውን ንዘለኣለም መሊስዎን እዩ፡፡”—Ellen G. White, The Great Controversy, pp. 492, 493, 499.

**መመያየጢ ሕቶታት**:

`ብዙሓት ሰባት እቲ ንፁህ ፍጥረት ዝነበረ ሉሲፈር ከመይ ኢሉ ሓጢኣት ክገብር ይኽእል ኢሎም ይግረሙ እዮም፡፡ ስለ ምንታይ እዩ ሓጢኣት ክሳብ ክንድዚ “ምስጢራዊ” ን “ሓላፍነት ዝጎዶሎን” ዝኾነ? ነዚ ናይ መጀመርታ ሓጢኣትከ ብኸመይ ኢና ብዘይ ምስምስን ምድጋፍን ክንገልፆ እንኽእል? ብኸመይ እዩኸ ንመበቆላዊነቱ ምድጋፍ ምኽኑይ ምግባር ዝኸውን?`

`ስለምንታይ እዩ እግዚኣብሄር ንሰይጣን ሽዕኡ ዘየጥፍኦ? ስለምንታይ እዩ “እከይ ክምዕብል ዝተፈቐደ”? ብኸመይ እዩኸ እዚ፡ “ንዘበናት ንሰናይ ዩኒቨርስ ብምልኡ” ከርኢ ዝተበሃለ?`

`ብኸመይ እዩ ናይቲ ኣብ መንጎ እግዚአብሄርን ሰይጣንን ዘሎ ግጭት ቀንዲ ምኽንያት ስልጣን ጉዳይ ዘይኮነስ ካልእ ዓይነት ዝኸውን? ብኸመይ እዩ እቲ ናይ ባህርይ ግጭት ካብቲ ናይ ስልጣን ግጭት ንምርድኡ ፍልይ ዝበለ ዝኸውን?`

`ንባህርይ እቲ ግጭት ብዝግባእ ምርዳእ ነቲ መጋረጃ ብምቕላዕ፤ እቲ ናታትኩም ደቂቕ ተራ ኣብቲ ኮስሞሳዊ ግጭት ከርእየኩም ዝኽእል? ብኸመይ ኢኹምከ ሎሚ እውን ንኽዉንነት እቲ ግጭት እትሙኮርዎ ዘለኹም? ብኸመይ ኢኹምከ ንስኻትኩም ብርግፅ ኣበየናይ ወገን ወጊንኩም ከም ዘለኹም ብዘርኢ መንገዲ ግብረ-መልሲ ክትህቡ እትኽእሉ?`