---
title:  መበቆል ናይቲ ሰማያዊ ውግእ
date:   25/02/2025
---

ዘፍጥረት 1–3 ንበይኑ ብቅድሚ ውድቀት ኣዳምን ሄዋንን ድሮ እከይ ከም ዝነበረ እዩ ዘመልክት፡፡ ስለዚ ከም ሓሳብ “እከይ” ድሮ ነይሩ እዩ፡፡ ከመይሲ ስም እታ ኦም፤ “እታ ክፉእን ፅቡቕን እተፍልጥ ኦም” እዩ፡፡ (ዘፍጥረት. 2:9, 17). እቲ ተመን ድማ ንዓርሱ እናሓሰወ ከብቅዕ ንእግዚኣብር ግና ብምሕሳው ከሰሶ፡፡ ናይቲ ተመን ህላዌ ኣብ (ራእይ. 12:9), ምስቲ ናይ ምሕሳው ስልቱ እከይ ኣቐዲሙ ጀሚሩ ከም ዝነበረ እዩ ዘርኢ፡፡ ስለዚ ብቅድሚ ምውዳቕ ሄዋን እከይ ኣብ ኤደን ገነት ኣቐዲሙ እዩ ዝተኸሰተ፡፡

`ህዝቅኤል 28:12–19 ብናይ ዘፀኣት 25:19, 20 መብርሂ ኣንብብዎ፡፡ ናይዚ ፍጡር ናይ ውድቀቱ ባህርይ እንታይ እዩ ዝነበረ?`

እዚ ክፍሊ ከም ዘርእየና እቲ ዓብዪ ውግእን እከይን ኣብ ሰማይ ከም ዝጀመረ እዩ ዘርእየና፡፡

ብቅድሚ ምውዳቑ እቲ ደሓር ሰይጣን ዝተሰመየ ፍጥረት ዘፅልል ኪሩቤል እዩ ዝነበረ፡፡ ኣብ ርእሲ እቲ ኪሩቤል ምስማዩ፡ ብተወሳኺ እውን፤ “ ‘ንስኻ ጥበብ ዝመልኣካ፣ ፍጹም ዝመልክዕካ ብሉጽ ማሕተም ነበርካ።’ ” ከምኡ እውን “ ‘ንስኻ ኣብ ኤደን ገነት እግዚኣብሄር ነበርካ።’ ”(ህዝቅኤል. 28:12-13). እዩ ዝብሎ፡፡ ከምዚ ዝኣመሰለ መግለፂ መቸስ ነቲ ሰብኣዊ ንጉስ ዝምልከት ክኸውን ኣይክእል እዩ፡፡ (ወይ እውን ንዝኾነ ካልእ ሰብ). ኣብዚ እምበኣር ብዛዕባ ሉሲፈር ኣመት ከም ዝተዋህበና ኢና እንግንዘብ፡፡

`ኢሳያስ 14:12–15 ኣንብቡ፡፡ እዚ ብዛዕባ ምጅማር እቲ ዓብዪ ግጭት እንታይ ተወሳኺ መብርሂ እዩ ዝህብ?`

ኢሳያስ 14, ከም ዝብሎ ሉሲፈር ንርእሱ ልዕል ኣቢሉ ከም ፈጣሪ ክኸውን ከም ዝደለየ እዩ፡፡እዚ ጥቕሲ ድማ ምስቲ ኣብ ህዝቅኤል 28 ዘሎ ዝጋጠም እዩ፡፤ ንሱ ድማ ኣብ ክንዲ ነቲ እዚ ግሩም መልክዕ ዝሃቦ፤ ምምስጋን ትዕቢት እዩ ዘማዕበለ፤ “ብመልክዑ” “ልቡ ከም እተዓበየ” ኢና እንርእይ (ህዝቅኤል. 28:17), እቲ ዝገደደ ድማ በዚ ትዕቢት ንናይ እግዚኣብሄር ዝፋን መንዚዑ ንእግዚአብሄር ከዋርድ እዩ ዝተበገሰ፡፡ እቲ ኣብ ህዝቅኤል 28:16 “ንግዲ” ተተርጒሙ ዘሎ ናይ እብራይስጥ ቃል፤ “ምትላል” ተባሂሉ እውን ይትርጎም እዩ በዚ መስርሕ ድማ እዩ ኣንፃር እግዚአብሄርን ኣንፃርናን ዝዓዪ ዝነበረን ዘሎ፡፡

`ብኸመይ ኢና እቲ ድሓር ዝተደርበየ ሉሲፈር መጀመርታ ዝነበሮ ኩነታት ዘርእየና፤ “ካብታ እተፈጠርካላ መዓልቲ ጀሚርካ ኽሳዕ እቲ ኣበሳ እተረኸበካ ጊዜ ብመገድካ ፍጹም ነበርካ። (ህዝቅኤል 28:15)? እቲ “ፍፁም” ዝነበረ ፍጡር እቲ ሞራላዊ ናይ ምምራፅ ነፃነት እንተዘይነብሮ ብኸመይ ክወድቕ ምኸኣለ?`