---
title:  ባህርይ ናይቲ ኮስሞሳዊ ግጭት
date:   27/02/2025
---

ብዛዕባ እቲ ኣብ መንጎ እግዚኣብሄርን ሰይጣንን ዝካየድ ዘሎ ኮስሞሳዊ ግጭት ድሮ ኣንቢብና ኣሎና፡፡ እንተኾነ ግነ ብኸመይ እዩ ከምዚ ዝኣመሰለ ግጭት ክህሉ ዝኽእል? ብኸመይ እዩ ግና ማንም ነዚ ኩሉ ዝኽእል ፈጣሪ ክፃረሮ ዝኽእል? እቲ ግጭት ናይ ስልጣን ሕቶ እንተዝኸውን ነይሩ ብኣግኡ ምፈሸለ፡፡ ስለዚ ፍልይ ዝበለ ክኸውን ኣለዎ፡፡ ቅዱሳት ፅሑፋት ከም ዝነግሩና ድማ እቲ ግጭት ኣብ ባህርይ እግዚአብሄር ኮይኑ፤ እግዚኣብሄር ፃድቕን ፍትሓውን ፈቃርን ኣይከነን ኣብ ዝብል፤ በቲ ፀላኢ ዝተበገሰ ናይ ጠቐነ ኩናት እዩ፡፡ ከምዚ ዝኣመሰለ ናይ ጠቐነ ውግእ ድማ ብሓይልን ስልጣንን ዘይኮነ ነቶም ክልተ ባህርያት ብምንፅፃር ጥራይ እዩ ክስዓር ዝኽእል፡፡

“እግዚኣብሄር ድማ ነዚ ዓይነት ሓጢኣት ብሓቅን ፅድቅን እዩ ክፈትሖ ዝደለየ፤ ከምዚ ናይ እግዚኣብሄር ዘይኮነስ፤ ሸፍጥን ምትላልን እዩ ክጥቀም ዝወሰነ፡፡ ሰይጣን ግና ንዓርሱ ጥራይ ልዕል ከብልን፡ ንቃላት እግዚኣብሄር ናይ ሓሶት ከምስልን፡ ነቲ ናይ መንግስቱ መደብ ኣብ ቅድሚ ኩላቶም መላእኽቲ ብጌጋ ከቕርብን፡ እግዚአብሄር ኩሉ ፍጡር ዝመሓደረሉን ንፈጣሪኦም ዘምልኹሉ ሕግን ስርዓትን ክገብር ከም ዘይግባእ እውን ከርኢ ፈቲኑ እዩ፡፡ ስለዚ ድማ ነባሮ ሰማያትን ኩላቶም ዓለማትን መንግስቲ እግዚአብሄር ፍትሓውን ቅኑዕነን ሕጉ ድማ ፍፁም ከም ዝኾነ ምርኣይ ኣድለዪ እዩ ዝነበረ፡፡ ሰይጣን ድማ ንሱ ንባዕሉ ናይ ኩሉ ዩኒቨርስ ከዐምፅ ከም ዝኽእል እዩ ዝተጀሃረ፡፡ እቲ ቀንዲ ድሌትን ዕላማን ናይቲ መታለሊ ድማ ንብምልኡ ዩኒቨርስ ክገሃድ እውን ኣገዳሲ እዩ ዝነበረ፡፡ ንሱ ድማ በቲ እከይነት ተግባራቱ ንዝምልከቶ ኩሉ ከርኢ ግዜ ክወሃቦ ነይርዎ እዩ፡፡ ”—Ellen G. White, The Great Controversy, p. 498.

`ዮሃንስ 8:44-45 ብናይ ራእይ 12:7–9 ብርሃን ኣንብብዎ፡፡ እዞም ጥቕስታት ብዛዕባ ሰይጣንን ዕላማታቱን እንታይ እዮም ዝብሉና?`

እቲ ናይ ድያብሎስ መደብ ካብ መጀመርታ ጀሚሩ ንፍጥረታት ኩላቶም እግዚአብሄር ፃድቕን ቅኑዕን ፍትሓውን ፈቃርን ኣይኮነን ኢሉ ንምእማን እዩ፡፡

እየሱስ ድማ ንድያብሎስ ብዋዛ ኣይኮነን፤ “ሓሳውን ኣቦ ሓሶትን” (ዮሃንስ 8:44) ኢሉ ዝሰመዮ፡፡ ብኣንፃሩ ድማ እየሱስ “ ‘ንሓቒ ክምስክር’ ” (ዮሃንስ 18:37) ብቐጥታ ድማ ንሓሶት ሰይጣን ከቃልዕን፤ ኣብ መወዳእታ ድማ ንድያብሎስን ሓሶቱን ከጥፍእ ኢሉ እዩ ዝተገለፀ፡፡ (1 ዮሃንስ 3:8, እብራውያን. 2:14).

ራእይ 12:9-10 ንሰይጣን ከም፤ (1) እቲ “ናይ ጥንቲ ተመን” (2) ከም ኣብቲ ሰማያዊ መጋባእያ ንህዝቢ እግዚኣብሄር ዝኸስስን፡ (3) ከምቲ ንዓለም ዘስሕት ገበልን እዩ ዝገልፆ፡፡ እቲ “ድያብሎስ” ተተርጒሙ ዘሎ ናይ ግሪኽ ቃል “መታለሊ” ዝብል ትርጉም እውን ኣለዎ፡፡ እዚ ድማ እቲ ናይቲ ግጭት ባህርይ ኣብ እምነትን ብፍላይ ድማ ኣብ ባህርይ እግዚኣብሄር ዘድህብ እዩ፡፡