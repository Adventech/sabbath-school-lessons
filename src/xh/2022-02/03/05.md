---
title:  Ukohlwaywa kukaKayin
date:  13/04/2022
---

`Funda: kwiGenesi 4: 9-16. Kutheni uThixo ebuza lo mbuzo “ ‘Uphi na uAbheli, umninawa wakho?’ ”Yintoni ulwalamano phakathi kwesono sikaKayin kunye “nokubhadula nokuphalaphala . . . ehlabathini’ ” (Gen. 4:12) kwakhe?`

Umbuzo kaThixo kaKayin yintlokoma yombuzo waKhe kuAdam eEden: “ ‘Uphi na?’ ” Le ntlokoma iveza uqhagamshelwano phakathi kwesono eEden kunye nesi sono ngoku: isono samva (sikaKayin) saba yimiphumela yesi sokuqala (esikaAdam

UKayin, ngoko, akasivumi isono sakhe; uyasikhanyela, nto leyo angazange ayenze uAdam, nangona wazimelayo nje ukusa intsolo kwenye indawo. UKayin, ngokungafaniyo, udelela uThixo phandle, ongaphozisi maseko ekuxeleleni uKayin isono sakhe. Xa uThixo ebuza umbuzo wesithathu, “‘Wenze ntoni na?’” Akayilindi nkqu nalo mpendulo. Uyamkhumbuza uKayin ukuba Yena wazi konke, kuba izwi legazi likaAbheli lifikelele kuYe liphuma emhlabeni (Gen. 4:10), umfanekiso wokuba uThixo uyazi ngokubulala yaye uzakusabela kuko. UAbheli usemhlabeni, uqhagamshelwano oluthe ngqo ukubuyela eKuweni noko uYehova wathi kuyakwenzeka kuAdam (bona kwiGen. 3:19).

`Funda: kwiGenesi 4:14. Yintoni intsingiselo yamazwi kaKayin athi “‘Ndiyakusithela ebusweni bakho’”?`

Kungenxa yokuba igazi likaAbheli laphalazwa emhlabeni le nto umhlaba ngoku waqalekiswayo, kwakhona (Gen. 4:12). Ngenxa yoko, uKayin ugwetywa ukuba abe sisibhadubhadu, kude noThixo. Kuphela kuxa uKayin wasivayo isigwebo sikaThixo apho athi akuqonde ukubaluleka kobukho bukaThixo; ngoba ngaphandle kwako, woyikisela ubomi bakhe. Nkqu nasemva kokubulala ngokungenalusini kukaKayin umntakwabo nendelelo yakhe naxa sele ejamelene nako, uYehova noko kunjalo usabonakalisa inceba kuye, yaye nangona “waphumayo uKayin, wemka ebusweni bukaYehova” (Gen. 4:12), sekunjalo uYehova wambonelela ngohlobo oluthile lokhuselo. Ukuba ncakasana wawuyintoni “umqondiso” (Gen. 4:15), asixelelwanga, kodwa nokuba wawuyintoni na, weza kuphela ngenxa yobabalo lukaThixo kuye.

`“‘ukusithela ebusweni bakho’” (Gen. 4:14)—yintoni esitheleyo ebusweni bukaThixo. Imeko engako ukuba yintlekele kuye nabani na. yeyiphi imeko ekuphela kwayo esinokuthi, njengaboni, siyiphephe lo meko?`