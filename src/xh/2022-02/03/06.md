---
title:  Ububi Bomntu
date:  14/04/2022
---

`Funda: kwiGenesis 4:17-24. Laba yintoni ilifa likaKayin, yaye ulwaphulomthetho lukaKayin lwayihlahla njani indlela kububi obandayo eluntwini?`

Umzukulwana kaKayin, uLameki, walatha kulwaphulo-mthetho lukaKayin kwimeko yolwakhe. Olu thelekiso phakathi kolwaphulo-mthetho lukaKayin nolwaphulo-mthetho lukaLameki luya yalela. Lo gama uKayeni ethe cwaka ngolwaphulo-mthetho lwakhe ekuphela kwalo olushicilelweyo, uLameki ukhangeleka edlisela ngolwakhe, eluvakalisa ngengoma (Gen. 4:23, 24). Lo gama uKayin ecela inceba kaThixo, uLameki akashicilelwanga eyicela. Lo gama uKayin ephindezelwa kasixhenxe nguThixo, uLameki ukholelwa ukuba uyakuphindezelwa kangangamashumi asixhenxe anesixhenxe (bona Gen. 4:24), intluva yokuba ubuqonda kakuhle ubutyala bakhe.

Kwakhona, uKayin utshata nomntu omnye (Gen. 4:17); uLameki yena ungenisa isithembu, ngokuba isiBhalo siyitsolisa phandle eyokuba “wazeka abafazi ababini” (Gen. 4:19). Oku kuqiniswa nokuphakanyiswa kobubi ngokuqinisekileyo kuzakuchaphazela izizukulwana ezilandelayo zamaKayin.

Okulandelayo ngoko nangoko esi siqendu sobubi lusapho lwamaKayin, indima yeBhayibhile ishicilela isiganeko esitsha esiphikisa isimbo samaKayin. “UAdam wamazi umkakhe” (Gen. 4:25), kwaye imiphumela kukuzalwa kukaSete, ogama lakhe linikezelwa nguEva ukubonisa ukuba uThixo ubeke “enye imbewu” esikhundleni sekaAbheli.

Eneneni, imbali yegama uSete yandulela uAbheli. Igama uSete lisuka kwisenzi sesiHebhere u-’ashit, “Ndiya kumisa” (Gen. 3:15), esiveza isiprofeto sikaMesiya. Imbewu kaMesiya izakudluliswa kumnombo kaSete. Indima yesiBhalo isinika, ngoko, ingxelo yomnombo kaMesiya ukuqala kuSete (Gen. 5:3), ize ibandakanye noEnoch (Gen. 5:24), uMethusela, igqibele ngoNowa (Gen. 6:8).

Ibinza “oonyana bakaThixo” (Gen. 6:2) lisingisele kumnombo kaSete ngokuba bacwangciselwe ukulondoloza umfanekiso kaThixo (Gen. 5:1, 4). Kwelinye icala, “iintombi zabantu” (Gen. 6:1) likhangeleka linobubi, ngokuthelekisa inzala yabo bomfanekiso kaThixo kunye nowabo bomfanekiso womntu. Kwaye kuphantsi kwempembelelo yezi “ntombi zabantu” abathi oonyana bakaThixo “bazeka abafazi kuzo zonke abazinyulayo” (Gen. 6:2), imbonakaliso yecala elingelilo uluntu elalisinge kulo.

`Funda kwiGenesis 6:1-5. Ubungqina obumandla ngolo hlobo ngokonakalisa kwesono! Kutheni le nto kufuneka senze konke esinako ukwenza ngamandla kaThixo ukutshayela isono ebomini bethu?`