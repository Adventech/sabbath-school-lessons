---
title:  Ingcamango Ngakumbi
date:  15/04/2022
---

Ibinzana eli phindaphindiwe “uEnoki wahamba noThixo” (Gen. 5:22, 24) lithetha ubuhlobo obusondeleyo nobemihla ngemihla noThixo. Ubudlelane bukaEnoki buqu noThixo babukhethekile kangangokuba “uThixo wamthabatha” (Gen. 5:24). Eli binzana lokugqibela, noko kunjalo, lwahlukile kumnombo kaAdam kwaye aluyixhasi ingcamango yobomi besiquphe eParadesi ngakwabo “bahamba noThixo.” Qaphela ukuba uNowa naye wahamba noThixo (Gen. 6:9), kwaye wafa njengabo bonke abanye abantu, kuquka noAdam noMethusela. Kanjalo kunika umdla ukuphawula ukuba akukho sizathu sinikiweyo ukuthethelela olu babalo. “UEnoki waba ngumvakalisi wobulungisa, esazisa abantu ngoko uThixo akutyhile kuye. Abo babemoyika uYehova babeyikhangela le ndoda ingcwele, ukuze yabelane ngomyalelo wayo nemithandazo yayo. Wayesebenza esidlangalaleni kananjalo, ethwele izigidimi zikaThixo kubo bonke abanokuva amazwi esilumkiso. Iintsebenzo zakhe zazingabophelelekanga kumaSete. Kwilizwe apho uKayin wazama ukubaleka kwindawo enobuNgcwele, umprofeti kaThixo wavakalisa iziganeko ezimangalisayo ezathi thaa embonweni wakhe. ‘Yabonani,’ wankqangaza, ‘yeza iNkosi namawakawaka abangcwele bayo, ukuba ibagwebe bonke, ibohlwaye bonke abangahloneli Thixo kubo, nangenxa yazo zonke izinto ezilukhuni, ababezithethile ngayo aboni abangahloneli Thixo.’ Yuda 14, 15.”—Ellen G. White, Patriarchs and Prophets, p. 86.

**Imibuzo Yengxoxo**

`➊ Kwakutheni ukuze uKayin ambulale umntakwabo? Funda esi sicatshulwa silandelayo sikaElie Wiesel: “Wayenzela ntoni? Mhlawumbi wayefuna ukuhlala eyedwa: umntwana ekuphela kwakhe aze, emva kokubhubha kwabazali bakhe, ngumntu yedwa. Wedwa njengoThixo yaye mhlawumbi uwedwa endaweni kaThixo. . . . UKayin wabulala ukuba abe nguThixo. . . . Nawuphi umntu ozimisa njengoThixo uphetha ebulala abantu.”—Elie Wiesel, Messengers of God: Biblical Portraits and Legends (New York: Random House, 1976), p. 58. Singakulumkela njani, nokuba asibulali, ukuba singabonakalalisi isimo sikaKayin?`

`➋ Thelekisa ubomi babantu bangaphambi konogumbe (Genesis 5) kunye nobo bamanyange. Singakucacisa njani oku kuncipha kobomi boluntu? Oku kudodobala buyiphikisa indawo emi kuyo inkolo yobuDarwini kule mihla?`