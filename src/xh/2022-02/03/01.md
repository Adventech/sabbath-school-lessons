---
title:  UKayin neLifa Lakhe
date:  09/04/2022
---

### Funda Ukulungiselela Isifundo Sale Veki
Genesis 4, Heb. 11:4, Mika. 6:7, Isa. 1:11, 1 Cor. 10:13, 1 Yohane 3:12, Genesis 5, Gen. 6:1–5.

> <p>Indima Yenkumbulo</p>
> “‘Ukuba uthe walungisa, abuyi kuswabuluka ubuso yini na? Ukuba uthe akwalungisa, isono sibuthumile ngasesangweni, singxamele wena; ke wena, silawule’” (Genesis 4:7).

KwiGenesis into elandela ngoko nangoko emva koKuwa, kunye nokugxothwa kukaAdam noEva eEden, phantse ibe ziziganeko zokuzala nokufa, zonke ngokokuzalisekiswa kwesiprofeto sikaThixo kwisahluko esingaphambili. Njengezahluko ezimeleneyo, uGenesis 3 no-4 ziqulathe imixholo emininzi efanayo namazwi: iinkcazelo zesono (Gen. 3:6–8; thelekisa neGen. 4:8), iziqalekiso ezisuka ku-’adamah, “umhlaba” (Gen. 3:17; thelekisa neGen. 4:11), kunye nokugxothwa (Gen. 3:24; thelekisa neGen. 4:12, 16).

Isizathu soluthelekiso kukuveza ukuzaliseka koko kwenzeka ngaphambili, iziprofeto nezinto ezixelwe kwangaphambili nguThixo kuAdam noEva emva koKuwa. Isiganeko sokuqala emva kokugxothwa kukaAdam sizaliswe lithemba; kukuzalwa konyana wamazibulo, isiganeko uEva asibona njengokuzalisekiswa kwedinga alive kwisiprofeto sikaMesiya (Gen. 3:15). Oko kukuthi, wayesiba unguMesiya othenjisiweyo.

Iziganeko ezilandelayo: ulwaphulo-mthetho lukaKayin, ulwaphulo-mthetho lukaLameki, ukucutheka kweminyaka yokudl’ubomi, nokwanda kobubi ziinzaliseko ziseqalekiso esawiswa kwiGenesis 3.

Noko kunjalo, nkqu nangoko, aliphelanga ithemba.

_*Funda isifundo sale veki ukulungiselela iSabatha, Apreli 16._