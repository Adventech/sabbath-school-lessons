---
title:  UKayin noAbheli
date:  10/04/2022
---

`Funda: kwiGenesis 4:1, 2. Sifunda ntoni kwezi zicatshulwa ngokuzalwa kwala makhwenkwe mabini?`

Isiganeko sokuqala esi shicilelwe ngumbhali weBhayibhile kanye emva kokugxothwa kuka-Adam kuMyezo waseEden luzalo. Kwibinzana lesiHebhere kwiGenesis 4:1, amazwi “uYehova” (YHWH) ayanyaniswa ngqo namazwi “indoda,” njengoko inguqulelo elandelayo etsolileyo ibonisa: “ ‘Ndizuze indoda, ngokwenene uYehova ngokwaKhe.’ ” Iguqulelwe yi-International Standard Version njengethi: “ ‘Ndizele umntwana oyinkwenkwe-uYehova.’

Le nguqulelo itsolileyo ibonisa ukuba uEva ukhumbula isiprofeto sikaMesiya esikwiGenesis 3:15 aze akholelwe ukuba uzele uMsindisi wakhe, uYehova. “Ukuza koMsindisi kwaxelwa ngenxa engaphambili eEden. Xa uAdam noEva babesiva eli dinga okokuqala, bakhangela ukuzalisekiswa kwalo okukhawulezileyo. Bamthakazelela ngovuyo unyana wabo wamazibulo, ngethemba lokuba inganguMhlanguli.”—Ellen G. White, The Desire of Ages, p. 31.

Eneneni, uKayin uthatha indawo enkulu kweli bali. Akalozibulo nje kuphela, unyana abaphantsa abazali “bamnqula”; kwesi sahluko, kuphela kwakhe, ngokwentetho yeGenesis, othethayo. Lo gama uEva ngochulumanco ehlomla ngokuzalwa kukaKayin, akawisi nelimdaka ngokuka-Abheli, noko akho nto ibhaliweyo ngaye kwingxelo, ngokungafaniyo nokuzalwa kukaKayin. Umbalisi usuka nje axele ukuba “waphinda wazala” (Gen. 4:2).

Igama uKayin ngokunokwalo lisuka kwisenzi sesiHebhere u qanah, elithetha “ukuzuza” yaye limele ukufumana, ukuba nento yexabiso nenamandla. Kwelinye icala, igama lesiHebhere u Hebel, ngesiNgesi u-Abheli, lithetha “umphunga” (Ndum. 62:9), okanye “umoya” (Ndum. 144:4) yaye limele ukungacaci, ubugobhoza, ukungabi nanto; eli gama linye, uhebel (Abheli), liphindaphindiwe ukusetyenziswa kwiNtshuMeyieli endaweni “yamampunge.” Nangona singafuni kufunda de sigqobhozele kwezindima zimfutshane kunoko kukhoyo, mhlawumbi ingcamango kukuba amathemba kaAdam noEva ayengqiyame, bekholelwa, kuKayin kuphela, kuba babeba yena, hayi umntakwabo, unguMesiya odingiweyo.

`Zintoni izinto ebomini, ngokwenene, ezingumphunga, kodwa esizithatha ngathi zixabisekile kunoko zinjalo? Kutheni le nto kubalulekile ukuwazi umehluko phakathi kokubalulekileyo noko kungabalulekanga?`