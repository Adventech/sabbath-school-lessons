---
title:  UThixo WeNdalo
date:  27/03/2022
---

`Funda: kwiNdumiso 100:1-3. Kuyintoni ukusabela komntu kuThixo weNdalo, kwaye kutheni?`

KuGenesi 1, umyalezo wokuqala wengxelo yeNdalo “nguThixo.” Sesiyiva kwinguqulelo: “Ekuqalekeni uThixo” (Gen. 1:1). Kumgca wokuqala (Gen. 1:1), igama “uThixo” libekwe embindini wendima kwaye likrwelwe umgca ngaphantsi ngolona lwimi lungqngqwa ngokwendlela yokucengceleza esi sithethe senkolo ukuze ligxininise ukubaluleka kukaThixo. Umbhalo weNdalo uqala, ngoko, ngogxininiso kuThixo, imbangi yeNdalo.

Incwadi yeGenesis iqala, eneneni, ngemiboniso emibini kaThixo. Ingxelo yokuqala yeNdalo (Gen. 1:1–2:4) ibonisa uThixo njengoncamisileyo kude lee ebantwini, uThixo ongenakulinganiswa, u-Elohim, ogama laKhe lithetha ngokutshatshela kukaThixo. Igama u-Elohim lithetha ukutshatshela namandla, yaye ukusetyenziswa kwemo yesininzi kwegama u-Elohim kuchaza ingcamango yobungangamsha nokutshatshela.

Ingxelo yesibini yeNdalo (Gen. 2:4–25) ibonisa uThixo njengoThixo osondeleyo nosisiqu, uThixo okhoyo YHWH, ogama laKhe abaninzi bakholelwa ukuba lichaza ukusondela nobudlelane. Umbhalo weNdalo xa uwonke, ngoko, sisibongozo esingathandabuzekiyo sokunqula uThixo; kuqala, ukuqonda ubukhulu namandla ancamisileyo kaThixo, ze kwangaxesha nye ukuvuma ukuxhomekeka kwethu kuYe ngenxa yokuba wasidala “asisithi” (Ndum. 100:3). Yiyo lo nto uninzi lweendumiso lusoloko lusayamanisa unqulo neNdalo (Ndum. 95:1–6; Ndum. 139:13, 14 [thelekisa neSiTyhi. 14:7]).

Le mbono intlantlu-mbini ngoThixo onobungangamsha nonamandla, nosondele ngokunjalo, onothando, nonobudlelane nathi, iqulathe ingongoma ebalulekileyo ngendlela emasisondele ngayo kuThixo kunqulo. Ukoyika nentlonelo zihambelana novuyo kunye nengqiniseko yokusondela kukaThixo, uxolelo, nothando (bona kwiNdum. 2:11). Nkqu nokulandelelana kwemiboniso emibini ngoThixo kunentsingiselo: amava okusondela kukaThixo nokusondela kobukho baKhe kulandela umgama kaThixo. Kuphela kuxa siqonda ukuba uThixo mkhulu esiyakuthi sikwazi ukuxabisa ubabalo lwaKhe size sonwabele, ngokungcangcazela, ubukho baKhe obumangalisayo nobunothando ebomini bethu.

`Cinga ngamandla amakhulu kaThixo, obambe elimiweyo, aze ngokunjalo asondele kakhulu kumntu ngamnye kuthi. Kutheni le nyaniso imangalisayo imangalisa kangaka nje?`