---
title:  UkuDalwa KoluNtu
date:  30/03/2022
---

Ukudalwa kwabantu sisenzo sokugqibela sikaThixo seNdalo, kwingxelo yeGenesis. Abantu sisiphetho sendalo yehlabathi liphela, injongo elalenzelwe yona ihlabathi.

`Funda: kwiGenesis 1:26-29 nakwiGenesis 2:7. Nxulumano luni olukhoyo phakathi kwezi ngxelo zimbini zahlukileyo ngokuphathelele ekudalweni koluntu?`

Into yokuba uThixo ubadale abantu ngokomfanekiselo waKhe yenye yezicatshulwa ezicacileyo zeBhayibhile. Kuphela ngabantu abadalwe ngokomfanekiselo kaThixo. Nangona “wenza uThixo izinto eziphilileyo zomhlaba ngohlobo lwazo” (Gen. 1:25), “wamdala ke uThixo umntu ngokomfanekiselo wakhe” (Gen. 1:27). Le ndlela iqulunqiweyo isoloko ilinganiselwa kwimo yasemoyeni yoluntu, etolikwa ngelithi ithetha ukuba “umfanekiselo kaThixo” uqondwa njengochaza kuphela umsebenzi wolawulo ekumeleni uThixo, okanye umsebenzi wasemoyeni wobudlelane kunye noThixo okanye omnye nomnye.

Lo gama le miqondo ichanekile, iyasilela ukubandakanya inyaniso ebalulekileyo ngokomzimba wale ndalo. Zombini ezi nkalo, ngokwenene, zibandakanyiwe kumagama amabini “umfanekiselo” kunye “nokufana” achaza esi senzeko sikwiGenesis 1:26. Lo gama igama lesiHebhere u-“tselem,” “umfanekiselo,” lithetha ngokwakheka okuqinileyo komzimba wemnyama, igama u-demut, “ukufana,” lisingisele kwiimpawu zengqondo ezinokuthelekiswa nesiQu esingcwele.

Ngoko ke, ingcamango yesiHebhere “yomfanekiselo kaThixo” kufuneka iqondwe kwimo epheleleyo yengcamango yeBhayibhile malunga nemvelo yomntu. Indima yeBhayibhile iqinisekisa ukuba iziqu zabantu (amadoda namankazana) zidalwe ngokomfanekiselo kaThixo ngokwasemzimbeni, nangokwasemoyeni. Njengoko uEllen G. White ehlomla ngokucacileyo: “Xa uAdam wayephuma esandleni soMdali, wayethwele, kwimo yakhe yasemzimbeni, engqondweni, neyasemoyeni, ukufana noMenzi wakhe.”—Education, p. 15.

Eneneni, lomqondo upheleleyo womfanekiselo kaThixo, uqinisekisiwe kwenye ingxelo yeNdalo, ethi “umntu ke waba sisidalwa esiphilileyo” (Gen. 2:7), ngokuphandle, “umphefumlo ophilileyo”, ngenxa yemisebenzi emibini engcwele: uThixo “wambumba” waza uThixo “wamphefumlela.” Qaphela ukuba “ukuphefumela” kusoloko kusingisele kwinkalo yakwamoya, kodwa ikwaqhaganyishelwe ngokusondeleyo kumthamo wempilo wokuphefumla, eli cala lomntu “labunjwa . . . ngothuli lomhlaba.” “Yimpefumlo yobomi”; le, yimpefumlo (ngokwasemoyeni) nobomi (ngokwasemzimbeni).

UThixo uzakwenza kamva umsebenzi wesithathu, kwesi sihlandlo ukudala umfazi emzimbeni wendoda (Gen. 2:21, 22), indlela yokugxininisa ukuba imvelo yakhe inye neyendoda.