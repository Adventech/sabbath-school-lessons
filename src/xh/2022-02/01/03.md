---
title:  INdalo
date:  28/03/2022
---

`Funda: kwiGenesi 1:4, 10, 12, 18, 21, 25, 31, nakwiGenesis 2:1–3. Yintoni intsingiselo yoluphindaphindo “kulungile” kwingxelo yokuqala yeNdalo? Sifundo sini esiqulathwe ekushwankathelweni kweNdalo (Gen. 2:1–3)?`

Kwinyathelo ngalinye le ngxelo yeNdalo, uThixo uphonononga umsebenzi waKhe ngelithi tov, “ulungile.” Ikakhulu kuqondakala ukuba esi sibaluli sithetha ukuba umsebenzi kaThixo weNdalo wawuphumelele yaye nokhankanyo lukaThixo lokuba “‘kulungile’” luthetha ukuba “yayisebenza.” Ukukhanya kwakukhanyisa (Gen. 1:4). Izityalo zazixakatha iziqhamo (Gen. 1:12) kunye nezinye.

Kodwa eli gama kusingiselwe kulo ngaphezu kwempumelelo yentsingiselo. Igama lesiHebhere u-tov likwasetyenziswa kanjalo eBhayibheleni ukuchaza uthando lokuxabisa into entsha. Kanjalo likwasetyenziswe ngokukhabanayo nobubi (Gen. 2:9), okwayanyaniswa nokufa (Gen. 2:17).

Ibinzana “kulungile” lithetha ukuba indalo yayisebenza kakuhle, yayi ntle igqibelele, yaye kwakungekho bubi kuyo. Ihlabathi lali “ngekafani” nehlabathi lethu, elichatshazelwe sisono nokufa, ngcamango leyo engqinwe kwintshayelelo yengxelo yesibini yeNdalo (bona kwiGen. 2:5).

Le nkcazo yeNdalo izikhaba ngokupheleleyo iimfundiso zokuvela kwezinto kwezinye, ezivakalisa ngokuzithemba ukuba ihlabathi lazibumba ngokwalo ngokuqhubekekayo ngokulandelelana kwezehlo ezizenzekeleyo, ukuqalela kwimeko esezantsi ukuya kwethe xhaxhe.

Ngokukhabanayo, umbhali weBhayibhile ungqina ukuba uThixo waadala ihlabathi ngenjongo ngoko nangoko (Gen. 1:1). Kwakungekho nto yazenzekelayo okanye yazehlelayo nakwenye kuzo. Ihlabathi zange libekho ngokuzenzekela koko kuphela njengesiphumo senjongo nelizwi likaThixo (Gen. 1:3). Isenzi u-bara’, “ukudala,” esiguqulwe kwiGenesi 1 njengasekuqalekeni uThixo “wadala” amazulu nehlabathi, sibakho kuphela xa uThixo eyintloko, yaye sibonisa ukukhawuleza: uThixo wathetha, kwaza kwaba njalo.

Umbhalo wendalo usixelela ukuba “yonke into” yenziwa ngoko (Gen. 1:31), yaye ngokoMdali ngokunokwaKhe, konke kwabonwa “kulungile kunene (Gen. 1:31). IGenesis 1:1 ichaza isiganeko ngokunokwaso, ukudalwa kwezulu nehlabathi; ize iGenesis 2:1 idandalazise ukuba isiganeko sagqitywa. Kwaye konke kwagqitywa, kuquka neSabatha, ngeentsuku ezisixhenxe.

`Kutheni le nto ingcamango yezi gidi ngezigidi zeminyaka yokuvela kwezinto kwezinye iyiphuthisa konke konke imbali yeNdalo yeGenesis? Kutheni le nto ezi ngcamgango zimbini zikhabana nkalo zonke?`