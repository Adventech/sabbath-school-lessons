---
title:  INdalo
date:  26/03/2022
---

### Funda Ukulungiselela Isifundo Sale Veki
Ndum. 100:1–3, Genesis 1–2, Eksod. 20:8–11, Eksod. 40:33, Mat. 25:14–30, Mat. 19:7–9.

> <p>Indima Yenkumbulo</p>
> “Ekuqalekeni uThixo wadala amazulu nehlabathi” (Genesis 1:1).

Incwadi yeGenesis yaye, yiyo lo nto, iBhayibhile xa iyonke iqala ngezenzo zikaThixo zeNdalo. Le nyaniso ibalulekile kakhulu kuba ithetha ukuthi indalo yethu iphawula isiqalo sembali yomntu neyeBhayibhile. Le nyaniso ikwabonisa ukuba ibali leNdalo yeGenesis likwanokunyaniseka okuyimbali njengezinye iziganeko zembali yomntu neyeBhayibhile.

Imibhalo emibini yeNdalo ekwiGenesis 1-2 iqulathe izifundo ezingoThixo noluntu. Njengoko sifunda kule veki, sizakuqonda ngcono intsingiselo enzulu yeSabatha yomhla wesixhenxe. Sizakuqwalasela isenzo sikaThixo sokudala abantu ngokomfanekiselo waKhe, kwaye ngothuli kanjalo. Sizakutsalwa umdla yinjongo yomthi wokwazi okulungileyo nokubi kunye nonxibelelwano lawo kumthi wobomi.

Esona sifundo sibalulekileyo kumabali eBhayibhile eziqalo sisifundo ngobabalo. Ubukho bethu ngokuphandle sisenzo sobabalo. UThixo wadala amazulu nehlabathi lo gama abantu babengekabikho. Kwanjengokuba indalo yethu, inkululo yethu, nayo, sisipho esivela kuThixo. Kwaye kunzulu kangakanani na ukuba zombini ezingcamango, indalo nenkululo, zikho kumthetho weSabatha yomhla wesixhenxe.

_*Funda isifundo sale veki ukulungiselela iSabatha, Apreli 2._