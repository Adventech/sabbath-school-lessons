---
title:  Ingcamango Ngakumbi
date:  01/04/2022
---

Funda uEllen G. White, “Science and the Bible,” pp. 128, 129, in Education; “The Creation,” in The Story of Redemption, pp. 21, 22.

“Kuba incwadi yendalo nencwadi yesityhilelo zinophawu longqondongqondo omnye, zithetha ngokuyondeleleneyo. Ngeendlela ezohlukileyo, nangeelwimi ezohlukileyo, zingqina iinyaniso ezinkulu ezinye. Ubunzulu-lwazi busoloko bubhaqa iminqa emitsha; kodwa kuphando lwabo abuzisi nto ethi, ngokuqondwa kakuhle, ikhabane nentyileyo engcwele. Incwadi yendalo nelizwi elibhaliweyo zakhanyiselana. Zisenza sazane noThixo ngokusifundisa nto ngemithetho asebenza ngayo.

“Ukuqonda okufunyenwe ngokuyimpazamo kwizinto ezibonwe endalweni, noko kunjalo, kukhokelele kungquzulwano olukhangeleka lukhona phakathi kobunzulu-lwazi nentyileyo; yaye kwilinge lokubuyisela uyondelelwano, kwamkelwe iikcazo zesiBhalo ezisingela phantsi zize zitshabalalise amandla elizwi likaThixo. Ubugcisa bokwakhiwa komhlaba bebubonwa njengento ekhabanayo nenkcazo etsolileyo yengxelo kaMoses ngendalo. Kubangwa ngelithi, izigidi gidi zeminyaka, yadingeka ukuze umhlaba uvumbuluke kwimbuqe; yaye ukuze kulungiselelwe iBhayibhile kule ntyilelo ikhangeleka iyeyobunzulu-lwazi, iintsuku zendalo zithathwa ngoba zaziyintlaninge, yamaxesha angenasiphelo, aquka amawaka okanye izigidi zeminyaka.

“Ushwankathelo olunjalo alufuneki nganto kwaphela. Ingxelo yeBhayibhile ilungelelene nayo ngokunokwayo kwakunye nemfundiso yendalo.”—Ellen G. White, Education, pp. 128, 129.

**Imibuzo Yengxoxo**

`➊ Kutheni le nto uhlobo lwenkolo yethu beluzakuchaphazeleka ukuba besikholelwe ukuba lamabali eziqalo ngamavo (amabali akhiwe entloko), “iintsomi, acwangciselwe kwasekuqala ukusifundisa kwizifundo zakwamoya kodwa abe engenanyaniso ekwimbali? Mikhondo mini ekumbhalo weBhayibhile ebonisa ukuba umbhali weBhayibhile wayesazi ukuba “ayimbali” njengamanye amabali akwincwadi yeGenesis? Yintoni ubungqina bukaYesu ngenyaniso eyimbali ngala mabali?`

`➋ Ibali leGenesis lisifundisa ntoni ngokubaluleka kobugosa bomhlaba? Singakwazi njani ukuba ngamagosa alungileyo elizwe lethu lo gama, ngaxa linye, siwuphepha umngcipheko wokunqula indalo ngokunokwayo, endaweni yoMdali, nto leyo esisihendo sokwenyani? (See Rom. 1:25.)`

`➌ Nangona ukhona umonakalo wesono kula mawaka made eminyaka, kungaziphi iindlela osathi ummangaliso wokuqala nobuhle nobukhulu beNdalo “elunge kakhulu” uzibonakalise kuthi, uthetha nathi ngeendlela ezimandla zokulunga namandla kaThixo?`