---
title:  Umsebenzi WoluNtu
date:  31/03/2022
---

Kanye ugqiba kwakhe uThixo ukudala indoda yokuqala, wayinika izipho ezithathu: uMyezo we-Eden (Gen. 2:8), (Gen. 2:16), ukutya, nomfazi (Gen 2:22).

`Funda: kwiGenesis 2:15-17. Yintoni umsebenzi womntu endalweni nakuThixo? Le misebenzi mibini izalana ngantoni omnye komnye?`

Umsebenzi wokuqala womntu unento yokwenza nendalo uThixo ambeke kuyo: “awusebenze, awugcine” (Gen. 2:15). Isenzi ‘avad, “sebenza,” sisingisele ekusebenzeni. Akwanele ukwamkela isipho. Kufuneka sisisebenzise yaye sisenze siqhame-sifundo eso uYesu azakusiphinda kumzekeliso waKhe weetalente (Mat. 25:14–30). Isenzi u-shamar, “gcina,” sithetha uxanduva lokulondoloza oko kwamkelweyo

Uxanduva lwakhe lwesibini lingokutya. Kufuneka sikhumbule ukuba uThixo wakunika abantu (bona kwiGen. 1:29). Kanjalo uThixo wathi kuye “‘ungayidla uyidle’” (Gen. 2:16). Abantu zange badale mithi, okanye ukutya okukuyo. Yayi sisipho, isipho sobabalo.

Kodwa ke kukho umthetho apha, kanjalo: kwakufuneka bamkele baze bonwabele isipho sikaThixo sesisa “‘sayo yonke imithi.’” Njengenxalenye yolu babalo, ngoko, uThixo wongeza umqathango. Bangatyi kumthi othile. Ukonwabela kungekho nawuphi umqathango kuzakukhokelela ekufeni. Lo mmiselo wawulungile eMyezweni waseEden yaye, ngeendlela ezininzi, kwaloo mmiselo mnye usekhona nanamhlanje.

Umsebenzi wesithathu womntu unento yokwenza nomfazi, isipho sesithathu sikaThixo: “indoda yomshiya uyise nonina, inamthele kumkayo” (Gen. 2:24). Esi sicatshulwa singaphaya kokuqonda siyinkcazo emandla ebonakalisa uxanduva lomntu kumnqophiso womtshato kunye nenjongo yokuba “nyama-nye,” ukuthi umntu omnye (thelekisa noMat. 19:7–9).

Isizathu sokuba ibe yindoda (hayi umfazi) ekufuneka ishiye abazali bayo singanento yokwenza nokusetyenziswa kwendoda ngohlobo oluthile ngokwaseBhayibhileni; yiyo lo nto, mhlawumbi, lo mthetho usebenza nasemfazini ngokunjalo. Nokuba kukanjani, ikhonkco lomtshato, nangona lusisipho esivela kuThixo, liquka uxanduva lo mntu xa sithe samkelwa isipho, uxanduva olulele phezu kwendoda nomfazi ukuba balifezekise ngokuthembakeleyo.

`Cinga ngako konke okunikwe nguThixo. Ziyintoni iimfanelo zakho koko ukunikiweyo?`