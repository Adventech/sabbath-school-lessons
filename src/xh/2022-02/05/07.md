---
title:  Ingcamango Ngakumbi
date:  29/04/2022
---

Read Ellen G. White, “The Tower of Babel,” pp. 117–124, in Patriarchs and Prophets.

“Bagqiba ekwakheni isixeko, nakuso inqaba ephakame ngokumangalisayo. . . . La maphulo ayecwangciselwe ukuthintela abantu ekuchithachithekeni gabalala babe ngamaqela. UThixo wayalela abantu ukuba bathi saa ehlabathini, ukuba bawuzalisa baweyise; kodwa abakhi baseBhabheli bagqiba ekubeni uluntu lwabo lube yimbumba, luze lufumane ubukumkani obuzakuthi kamva buquke lonke ihlabathi. Ngalo ndlela isixeko sabo sakuba ngundlu-nkulu wobukumkani obunguzwe-lonke; ubuqaqawuli baso buzakubiza ukuthandwa nembeko yehlabathi yenze nabaseki baso bahlonitshwe. Inqaba elipomakazi, efikelela emazulwini, yayicwangciselwe ukuba ime njengesikhumbuzo samandla nobulumko sabakhi bayo, ukugcina udumo lwabo ukuya kuqhina kwizizukulwana zokugqibela.

“Abemi bethafa laseShinare zange bawukholelwe umnqophiso kaThixo wokuba akazokuphinda kwakhona azise uNogumbe ehlabathini. Uninzi lwabo lwabuphika ubukho bukaThixo baza babalela uNogumbe njengokusebenza kwezizathu zemvelo. Abanye babekholelwa kwisiQu esoNgameleyo, kwanokuba nguYe otshabalalise ihlabathi langaphambi koNogumbe; zaza iintliziyo zabo, njengaleyo kaKayin, zavukela ngokuchasene naYe. Into eyayiphambili kubo ekwakheni kwabo yayi kukuqinisekisa ukhuseleko lwabo xa kunokwehla omnye unogumbe. Ngokunyusa isakhiwo kumphakamo ongaphaya kokufikelelwa ngamanzi kaNogumbe, babeba bazibeka ngaphaya kwengozi enokwehla. Kwaye ngokuya benako ukunyukela kwingingqi yamafu, babenethemba lokuqinisekisa unobangela kaNogumbe. Yonke le nquleqhu yayenzelwe ukuphakamisa ngakumbi ikratshi labayili bayo nokususa iingqondo zezizukulwana ezizayo kuThixo zize zikhokelelwe kunqulo-zithixo.”— Ellen G. White, Patriarchs and Prophets, pp. 118, 119.

**Imibuzo Yengxoxo**

`➊ Mzekelo mni esinawo kwimbali, nkqu nangoku, wengxubakaxaka enokuza nabo bazama ukuzenzela igama?`

`➋ Singayiphepha njani, njengebandla, ingozi, nkqu nasezingontsini zengqondo, yokuzama ukuzakhela eyethu iNqaba yaseBhabheli? Zeziphi iindlela esingathi kanye sizame ukwenza oku, nkqu nasezingontsini zengqondo?`