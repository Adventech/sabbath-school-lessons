---
title:  Ukukhululwa kweMbacu
date:  28/04/2022
---

`Funda: kwiGenesis 11:8, 9 nakwiGenesis 9:1; thelekisa neGenesis 1:28. Kutheni ukuchithachitha kukaThixo kukhulula nje?`

Isicwangciso nentsikelelo kaThixo kuluntu yayikukuba “ ‘bande, bazalise ihlabathi’ ” (Gen. 9:1; thelekisa neGen. 1:28). Ngokuchasene necebo likaThixo, abakhi baseBhabheli bakhetha ukucukana kunye njengabantu abanye. Isizathu esinye abasikhankanyayo sokuba bafune ukwakha isixeko yayikukuba “ ‘hleze sichathakalele ehlabathini lonke’ ” (Gen. 11:4). Balandula ukufudukela kwenye indawo engenye, mhlawumbi becinga ukuba xa bekunye bazakuba namandla kakhulu kunaxa bahluliwe bachithachithwa. Kwaye, kwelinye icala, babenyanisile.

Ngelishwa, bafuna ukusebenzisa amandla abo amanyeneyo ebubini, hayi kokulungileyo. Babefuna “‘ukuzenzela igama,’” ukuqwalasela okumandla ekukhukhumaleni nakwikratshi labo. Ngokwenene, ngalo lonke ixesha abantu, ngokudelela uThixo esidlangaleleni, befuna “‘ukwenza igama’ labo, masiqiniseke soze ilunge. Zange ilunge.

Yiyo lo nto, ukugweba indelelo yabo ephandle, uThixo wabachithachitha “ehlabathini lonke” (Gen. 11:9), kanye le nto babengafuni yenzeke.

Okunika umdla ngeyona ndlela, igama uBhabheli, elithetha “isango likaThixo,” linxulumene nesenzi u-balal, esithetha “udubo” (Gen. 11:9). Kungenxa yokuba babefuna ukufikelela “kwisango” likaThixo, ngenxa yokuba babezicingela ukuba banguThixo, le nto baphetha bedutywa yaye ethile amandla kunangaphambili.

“Amadoda aseBhabheli agqiba ekumiseleni uburhulumente obuzimele geqe engekho uThixo. Kwakukho abathile kubo, noko kunjalo, ababemoyika uYehova, kodwa ababelukuhlwe ziinkohliso zabangendawo baza batsaleleka kwizincwangciso zabo. Ngenxa yaba bathembakelyo uYehova wazilibazisa izigwebo zaKhe waza wanika abantu ithuba lokuba batyhile isimilo sabo sokwenyani. Lo gama oku kwakuphuhla, oonyana bakaThixo basebenzela ukubajika kwiinjongo zabo; kodwa abantu babemanyene kwisenzo sabo esidelela iZulu. Ukuba babenganqandwanga, ngebalonakalisayo ihlabathi kwasebutsheni balo. Umanyano lwabo lwalusekelezelwe phezu kovukelo; ubukumkani obumiselwe ukuziphakamisa, kodwa uThixo engazukuba nalawulo okanye imbeko.”—Ellen G. White, Patriarchs and Prophets, p. 123.

`Kutheni kufuneka sikulumkele kakhulu ukufuna “ukwenza igama” sisenzela thina?`