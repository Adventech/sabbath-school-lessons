---
title:  Isiqalekiso sikaHam
date:  24/04/2022
---

`Funda: kwiGenesis 9:18-27. Yintoni umyalezo weli bali lingaqhelekanga?`

Isenzo sikaNowa esidiliyeni sakhe yintlokoma kaAdam eMyezweni waseEden. La mabali mabini aqulathe imixholo efanayo: ukudliwa kwesiqhamo okwakhokelela kubuze; kuze ukwambathiswa, isiqalekiso, kunye nentsikelelo. UNowa uqhagamshelanisa kwiingcambu zakhe zikaAdam aze, ngelishwa, aqhubekeke nalo mbali isileleyo.

Ukubiliswa kwesiqhamo zange kube yinxalenye yendalo yokuqala kaThixo. UNowa waziyolisa, waza waphulukana nokuzeyisa wazihluba. Into yokuba uHam “wabubona” ubuze bakhe isikrobisa kuEva, naye “owawubonayo” umthi owalelweyo (Gen. 3:6). Olu faniso lubonisa ukuba uHam akazange nje kuphela “abone” ngokusekhusini, ngengozi, ubuze bukayise. Wazula ethetha ngako, engakhange azame nokukhathalela ingxaki kayise. Ngokungafaniyo, ukusabela okukhawulezileyo komntakwabo ukuba ambathise uyise wabo, lo gama uHam emshiye entswayiza, ngokuphandle kwachasa izenzo zikaHam.

Umba ongundoqo apha ugxile ekuhlonipheni abazali bakho. Ukusilela ukubeka abazali bakho, abamele izolo lakho, kuzakuchaphazela ingomso lakho Yiyo kukho isiqalekiso, esizakuphembelela ingomso likaHam nelo lonyana wakhe uKanan.

Eneneni, yimpazamo eyimfundiso ekrwada nolwaphulo-mthetho lokuziphatha ukusebenzisa le ndima ukuthethelela iimfundiso zobuhlanga ngakuye nabani na. Isiprofeto simiselwe ngokungqongqo kuKanana, unyana kaHam. Umbhali weBhayibhile unazo engqondweni ezinye zezenzo ezingcolileyo zamaKanan (Gen. 19:5–7, 31–35).

Ukongeza, isiqalekiso siqulathe idinga lentsikelelo, ebonakala kwigama “Kanan,” eliphuma kwisenzi u-kana‘, elithetha “ukweyisa.” Oku kukusingisela kwesiprofeto ekwandeni komnqophiso kaThixo kuzo zonke iintlanga, ezizakwamkela isigidimi sosindiso sikaSirayeli ehlabathini (Dan. 9:27, Isa. 66:18–20, Rom. 11:25). Isiqalekiso sikaHam, eneneni, sizakuba yintsikelelo yazo zonke iintlanga, kuquka nayiphi iminombo kaHam noKanan eyamkela usindiso abalununuswe nguYehova.

`UNowa, “iqhawe” likaNogumbe, unxilile? Oku makusixelele ntoni ngendlela esinamakhwiniba ngayo xa Sisonke kwanokuba kutheni siding ubabalo lokuThixo kumzuzu ngamnye wobomi bethu?`