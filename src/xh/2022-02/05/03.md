---
title:  IsiQalo Somnombo
date:  25/04/2022
---

Ingcombolo elandelelanayo ngobudala bukaNowa yenza siqonde ukuba uNowa likhonkco phakathi kweenkcubeko phambi koNogumbe nasemva koNogumbe. Iivesi zokugqibela ezimbini zebali elandulelayo (Gen. 9:28, 29) zisibuyisela emva kwikhonkco lokugqibela lomnombo kaAdam (Gen. 5:32). Ngenxa yokuba uAdam wabhubha xa uLameki, uyise kaNowa, wayeminyaka ima-56 ubudala, uNowa ngokuqinisekileyo waweva amabali ango-Adam, awayenokuwadlulisela kwinzala yakhe ngaphambi nasemva koNogumbe.

`Funda: kwiGenesi 10. Yintoni injongo yalo mnombo eBhayibhileni? (bona kanjalo kuLuka 3:23–38.)`

Umnombo weBhayibhile uneenjongo ezithathu. Okokuqala, ugxininisa imo yembali yeziganeko zeBhayibhile, ezinxulumana nabantu bokwenyani abaphilayo bafa nabamihla yabo ibalwe ngokutsolileyo. Okwesibini, udandalazisa ukuqhubekeka ukusuka kumaxesha amandulo ukuza kuthi ga kwixesha langoku lombhali, uzinzisa ikhonco elicacileyo lexesha ela dlulayo kwela “ngoku.” Okwesithathu, usikhumbuza ngobu-ethe-ethe bobuntu nefuthe elilusizi lesiqalekiso sesono nemiphumela yaso etshabalalisayo kwizizukulwana zonke ezilandeleyo.

Qaphela ukuba ukuhlelwa “kwamaHam,” “amaShem,” kunye “namaYafete” akulandeli indlela ecacileyo. Iintlanga ezingama-70 zibonisa amalungu angama-70 osapho lukaYakobi (Gen. 46:27) kunye namadoda amakhulu angama-70 akwaSirayeli entlango (Eksod. 24:9). Ingcamango yongqinelwano phakathi kweentlanga ezingama-70 namadoda amakhulu angama-70 ibonisa umsebenzi kaSirayile kwiintlanga: “Ekuzabeleni kOsenyangweni iintlanga ilifa, ekubahlulahluleni kwakhe oonyana baka-Adam, wayimisa imida yezizwe ngokwenani loonyana bakaSirayeli (Dut. 32:8). Kwangalendlela inye, uYesu uthuma abafundi abangama-70 ukuba bavangele iintlanga (Luke 10:1).

Into eyisiboniswa yile ngcombolo likhonkco elithe ngqo phakathi kukaAdam namanyange; bonke baziziqu ezikwimbali, abantu bokwenyani ukusuka kuAdam ukutyhutyhumeza. Oku kanjalo kusinceda siqonde ukuba amanyange ayenxibelelana ngqo namangqina aneenkumbulo buqu zezi ziganeko zamandulo.

`Funda kuMateyu 1:1-17. Oku kusifundisa ntoni ngendlela abakwimbali ngayo aba bantu? Kutheni ukwazi nokukholelwa ukuba yayi ngabantu bokwenyani kubalulekile kwinkolo yethu?`