---
title:  Ukwenyukela kukaYosefu eluLawulweni
date:  12/06/2022
---

KuYosefu, amaphupha kaFaro ayetyhila oko uThixo “aya kukukwenza (Gen. 41:28) elizweni. UYosefu, noko kunjalo, akathi kuFaro makakholelwe kuThixo kaYosefu. Endaweni yoko, ukusabela okukhawulezileyo kukaYosefu kukwenza. UYosefu ucebisa inkqubo yezoqoqosho. Okungumdla, ngumba wezoqoqosho kuphela awabumbayo uFaro kwintetho kaYosefu, okhangeleka enomdla kakhulu kwisifundo soqoqosho kunentsingiselo yasemoyeni yephupha nendima kaThixo ekuliveliseni.

`Funda: kwiGenesis 41:37-57. Yintoni indawo kaThixo kwimpumelelo kaYosefu?`

UFaro unyula uYosefu ukuba ukuba aphathe hayi ngoba etyhile amaphupha akhe ngokuchanekileyo, waza wadandalazisa nengxaki ethukuzayo yelizwe, koko ngenxa yokuba wayenesisombululo kwingxaki, kuba “lalunga elo lizwi” (Gen. 41:37), uluvo ababanawo nabo abakhonzi bakaFaro. Ukhetho lukaFaro lukhangeleka ikakhulu lunokuphathekayo kunenkolo. Noko kunjalo, uFaro uqaphela ukuba ubukho “boMoya kaThixo (Gen. 41:38) bukuYosefu, othathwa “njengengqondi nesilumko (Gen. 41:39), intetho ephawula ubulumko uThixo abunikezelayo (bona kwiGen. 41:33; thelekisa no- 1 Kumk 3:12).

Zonke iinkcukacha ezixelwe kwingxelo yeBhayibhile zingena gingci kwimeko yembali yaseYiputa ngela xesha. Ngokwezopolitiko, inyaniso yokuba uFaro enyula uYosefu njengesikhulu asiyonto ingaqhelekanga kwiYiputa yamandulo, nalapho iimeko zezikhulu zangaphandle ziye zangqinwa.

Iminyaka elandelayo esixhenxe yiminyaka yendyebo kangangokuba imveliso yengqolowa ithi “ingabi nakubalwa”(Gen. 41:49), umqondiso womsindleko ongcwele. Ukuthelekiswa “njengentlabathi yolwandle (Gen. 41:49) kutyhila ukuba oku yintsikelelo kaThixo (Gen. 22:17). UYosefu ngokunokwakhe ukhangela intsikelelo ekuqhameni kwakhe, ukwenzeka kwezinto ngaxa linye okungqina ubukho balo Thixo omnye kwezi ziganeko zibini. UYosefu unoonyana ababini abamagama abo abonisa amava kaYosefu kumsindleko kaThixo, oguqule inkumbulo yentlungu yaluvuyo (uManase) nembandezelo yangaphambili yakukuqhama (Efrayim). Umzekelo omandla wendlela uThixo awaguqula ngayo into embi yayinto elungileyo.

`Zeziphi iindlela abamele kukuyibona ngazo abanye, kuhlobo lobomi esibuphilayo, ubukho boThixo wethu?`