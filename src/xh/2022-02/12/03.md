---
title:  UYosefu Ugagana naBazalwana Bakhe
date:  13/06/2022
---

`Funda: kwiGenesi 42. Kwenzeka ntoni apha, kwaye iwutyhila njani umsindleko kaThixo, nkqu naphakathi kwenkohlakalo yomntu nesenzo sobubi?`

Indlala inyanzela uYakobi ukuba athumele oonyana bakhe eYiputa ukuya kuthenga ingqolowa. Ngokuyimpoxo, nguYakobi osungula eli phulo (Gen 42:1). Ixhego eliselishweni, elilixhoba leemeko ezingaphaya kolawulo lwakhe, ngokungazi uqalisa ityathanga elimangalisayo leziganeko ezizakukhokelela kuye ukuba ahlangane kwakhona nonyana wakhe ebekukade emlilela konke oku.

Imo ingumsindleko wale ntlangano iphakanyiswa kwizimilo ezibini ezisisiseko. Okokuqala, ibonwa njengenzaliseko yamaphupha kaYosefu. Isiganeko-esaxelwa ngenxa engaphambili kumaphupha kaYosefu aprofetayo: “ ‘izithungu zenu. . . zaqubuda kwisithungu sam’ ” (Gen. 37:7)—ngoku siyenzeka. UYosefu uxelwa “njengomlawuli welizwe” (Gen. 42:6) “nenkosi yelizwe (Gen. 42:30, 33). Isikhundla sikaYosefu esinamdla sahlukile kweso sabakhuluwa bakhe abasweleyo, abathi “baqubuda kuye ngobuso emhlabeni” (Gen. 42:6)—kwa ababakhuluwa bakaYosefu bamgculelayo ngephupha lakhe bakuthandabuza nokufezekiswa kwalo (Gen. 37:8).

Okwesibini, le ntlangano ingumsindleko echazwa njengempendulo. Iintlokoma zolwimi nomxholo phakathi kweziganeko ezibini ziveza wempindezelo enobulungisa. Ibinzana, “bathetha omnye komnye” (Gen. 42:21) lasetyenziswa kanjalo xa babequlunqa iyelenqe ngoYosefu (Gen. 37:19). Ukuphambukela kwabakhuluwa entolongweni (Gen. 42:17) yintlokoma ukuphambukela kukaYosefu entolongweni (Gen. 40:3, 4). Eneneni, abakhuluwa bakaYosefu bangqamanisa okwenzeka kubo ngoku kunye noko baakwenzayo kumntakwabo mhlawumbi kwiminyaka engama-20 eyaadlulayo. “Bathetha omnye komnye besithi, ‘Inyaniso, sinetyala ngenxa yomninawa wethu, sabe sikubona nje ukubandezeleka komphefumlo wakhe, oko abetarhuzisa kuthi, asamphulaphula; kungenxa yonko le nto kusifikeleyo oku kubandezeleka’” (Gen. 42:21).

Amazwi kaRubhen “ ‘igazi lakhe liyabizwa us’ ” (Gen. 42:22),  nahlokoma isilumkiso sakhe sangaphambili “ ‘musani ukuphalaza gazi (Gen. 37:22), agxininisa ikhonkco phakathi koko babejamelene nako ngoku kunye noko baakwenzayo.

`Inkoliso yethu, ngokuqinisekileyo, sizenzile izinto esizisolayo ngazo. Singenza njani, nokuba kukweliphi na inqanaba, ukulungisa ngenxa yoko sikwenzileyo? Kananjalo, kutheni le nto ukwamkela izithembiso zikaThixo zoxolelo ngoYesu kubaluleke ngolo hlobo kuthi (bona kumaRom. 5:7–11)?`