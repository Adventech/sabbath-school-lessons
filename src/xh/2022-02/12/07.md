---
title:  Ingcamango Ngakumbi
date:  17/06/2022
---

Ellen G. White, “Joseph in Egypt,” pp. 213–223; “Joseph and His Brothers,” pp. 224-232 in Patriarchs and Prophets.

“Iintsuku ezintathu eluvalelweni yaba ziintsuku zentlungu ekrakra koonyana bakaYakobi. Baqwalasela emva kwindlela yabo engeyiyo edlulileyo, ngokukodwa inkohlakalo yabo ngakuYosefu. Babeyazi ukuba bafunyenwe benetyala lokuba ziintlola, kwaye zange bakwazi ukuzisa ubungqina bokuzikhulula, bonke kuzakufuneka bafe, okanye babe ngamakhoboka.  Bathandabuza ukuba naliphi ilinge elinokwenziwa nguye nawuphi kubo lingabangela uyise avume uBhenjamin emke kuye, emva kokufa okuyinkohlakalo, njengoko babecinga, okuxhanyulwe nguYosefu. Bamthengisa uYosefu njengekhoboka, kwaye babesoyikisela ukuba uThixo ulungiselele ukubohlwaya ngokubavumela babe ngamakhoboka. UYosefu ugqala into yokuba uyise neentsapho zabazalwana bakhe, kungenzeka basokola ukutya, kwaye uqinisekile ukuba abazalwaba bakhe baguqukile kwimpatho ekhohlakeleyo ngakuye, kwanokuba abazokumphatha uBhenjamin ngendlela abamphatha ngayo yena.”—Ellen G. White, Spiritual Gifts, book 3, pp. 155, 156.

“UYosefu waaneliseka. Wabavavanya abazalwana bakhe, waza wabona kubo iziqhamo yokwenene ngenxa yezono zabo

**Imibuzo Yengxoxo**

`➊ Eklasini, gxilani kumbuzo osekupheleni kwesifundo sangoLwesini. Nicinga ukuba uYosefu wayenokuba netarho ngolo hlobo kubazalwana bakhe ukuba izinto zazingamlungelanga? Eneneni, ngokuqinisekileyo asingeza sazi, kodwa zeziphi iimpawu, ukuba zikhona, kwibali lonke likaYosefu ezityhila kuthi uhlobo lwesimilo awayenalo uYosefu, ezinganceda ukudandalazisa ukuba netarhu kwakhe?`

`➋ Kungaziphi iindlela esingabona kuYosefu umanduleli kaKristu noko wathubeleza kuko uKristu?`

`➌ UYosefu wabavavanya abazalwaba bakhe. Kungaziphi iindlela ezifanayo asivavanya ngazo uThixo?`

`➍ Nkqu nasemva kwayo yonke loo minyaka, abakhuluwa babuqonda ubutyala babo koko babekwenze kuYosefu. Oku kusifundisa ntoni ngendlela obunokuba namandla ngayo ubutyala? Kwaye nangona, sinokuxolelwa samkele uxolelo lukaThixo, sifunda njani ukuxolela iziqu zethu, nokuba asilufanelanga kangakanani na oloxolelo?`