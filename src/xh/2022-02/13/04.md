---
title:  UYakobi Usikelela Oonyana bakaYosefu
date:  21/06/2022
---

Xa uYakobi esecicini lokufa, ukhumbula ukubuyela kwakhe kokuqala eBheteli (Gen. 35:1–15), xa wayefumana kuThixo idinga ilihlaziyiweyo “indawo yakhe ngonaphakade” (Gen. 48:4) eyayinikwe u-Abraham (Gen. 17:8). Ithemba leLizwe leDinga, ngoko, yingcinga ethuthuzelayo evuselela ithemba lakhe logama esiva ukufa okuthukuzayo. UYakobi uguqukela, ngoko, koonyana ababini bakaYosefu, abazalelwe eYiputa, aze abasikelele, kodwa ukwenza oko kwimeko yedinga elizayo malunga nembewu yakhe.

`Funda:kwiGenesis 48. Kwakutheni ukuze uYakobi asikelele oonyana bakaYosefu apha, hayi abanye abazukulwana bakhe?`

Oonyana bakaYosefu, uManase noEfrayim, kuphela kwabazukulwana uYakobi awabasikelelayo. Bayaphakanyiswa ngoko ukusuka kwinqaba lobuzukulwana basiwe kwinqanaba loonyana (Gen. 48:5). Nangona intsikelelo kaYakobi ibonisa ukuvelela kowesibini (uEfrayim) kunowokuqala (uManase), intsikelelo kaYakobi inento yokwenza okokuqala noYosefu (Gen. 48:15).

Esikubonayo apha bubungqina bomntu buqu ngokuthembeka kukaThixo kubo kwixesha elidlulileyo nedinga laKhe kubo kwixa elizayo. UYakobi walatha kuThixo ka-Abraham no-Isake (Gen. 48:15), owababonelela ngokutya nenkuseleko. Ikwa nguloThixo mnye “ondikhululeyo ebubini bonke” (Gen. 48:16). UYakobi kanjalo engqondweni “unoThixo waseBheteli” (Gen. 31:13), owazamazama naye (Gen. 32:29) nowaguqula igama lakhe ukusuka kuYakobi “languSirayeli” (Gen. 32:26–29).

Ngokwalatha kuwo onke la mava, apho uThixo aguqula ububi bube kukulunga, uYakobi uvakalisa ithemba lakhe lokuba uThixo akazokukhathalela kuphela ubomi bangoku babazukulwana bakhe, njengoko ensile kuye nakuYosefu, ukwacinga kanjalo ngekamva, xa inzala yakhe izakubuyela eKanan. Eli themba licacile ngokusingisela kwakhe kwiShekem (Gen. 48:22), engesosiqwenga nje somhlaba asizuzileyo (Gen. 33:19) kodwa sikwayindawo azakungcwatyelwa khona amathambo kaYosefu (Yosh. 24:32) nalapho ilizwe liyakwabelwa khona izizwe zakwaSirayeli (Yosh. 24:1). Nkqu naphakathi kwako konke okwenzekileyo, uYakobi wawagcina engqondweni amadinga kaThixo, owathi ngosapho lwakhe “ ‘zisikeleleke ngawe zonke izizwe zomhlaba’ ” (Gen 12:3).

`Funda kwiZenzo 3:25, 26. NgokokukaPetros, lazalisekiswa njani eli dinga leGenesi 12:3? Thina, buqu, siyamkele njani le ntsikelelo?`