---
title:  Ingcamango Ngakumbi
date:  24/06/2022
---

Ellen G. White, “Joseph and His Brothers,” in Patriarchs and Prophets, pp. 233–240.

“Ubomi bukaYosefu bubonakalisa ubomi bukaYesu. Yayingumona owashukumisa abazalwane bakaYosefu ukuba bamthengise njengekhoboka; babenethemba lokuthintela ekubeni mkhulu kunabo. Baza xa wayethwalelwa eYiputa, bazikhohlisa ngelithi abasobe bahlutshwe ngamaphupha akhe, kwanokuba bawasiphule neengcambu amathuba okufezekiswa kwawo. Kodwa indlela yabo yoonganyelwa nguThixo ukuze izise kanye esi siganeko babecwangcisele ukusithintela. Kwangokunjalo ababingeleli namadoda amakhulu amaYuda bammonela uKristu, besoyikisela ukuba uzakutsalela ingqalelo yabantu isuke kubo. Bambulala, ukumthintela ekubeni ngukumkani, kodwa ngalo ndlela babesenza kanye eso siphumo.

“UYosefu, ngobukhoboka bakhe eYiputa, waba ngumsindisi kusapho lukayise; kodwa le nyaniso zange inciphise ubutyala babazalwana bakhe. Ngokunjalo ukubethelelwa emnqamlezweni kukaKristu ziintshaba zaKhe kwamenza uMkhululi woluntu, uMsindisi woluntu oluwileyo, nomLawuli wehlabathi lonke; kodwa isono sababulali baKhe sasikhohlakele ngokungathi isandla esinomsindleko sikaThixo khange silawule iziganeko zozuko lwaKhe nokulungelwa komntu.

“Kwanjengokuba uYosefu wathengiwa kubahedeni ngabazalwane bakhe, noKristu wathengiswa kwiintshaba zaKhe ezikrakra ngomnye wabafundi baKhe. UYosefu wamangalelwa ngobuxoki waza waphoswa eziseleni ngenxa yesimilo sakhe; noKristu wacekiswa wabukulwa ngenxa yobulungisa baKhe, ubomi obuzincaMeyio baba yinkalimo kwisono; kwaye wayengenatyala lakona, wagwetywa phantsi kobungqina bamangqina abubuxoki. Kwaye umonde nobulali bukaYosefu phantsi kwempatho-gadalala nengcinezelo, noxolelo lwakhe olucwalileyo nesisa sakhe esibekekileyo ngakubazalwane bakhe abakhohlakeleyo, zimele ukunyamezela okungakhalaziyo koMsindisi kwintiyo nempatho-gadalala yabantu abangendawo, noxolelo lwaKhe, hayi nje kuphela kubabulali baKhe, koko bonke abeze kuYe bevuma izono zabo befuna noxolelo.”—Ellen G. White, Patriarchs and Prophets, pp. 239, 240. .

**Imibuzo Yengxoxo**

`➊ Ukufa kukaYakobi, abazalwana bakaYosefu boyikisela ukuba ngoku uYosefu uzakuziphindezela. Oku kusifundisa ntoni ngobutyala ababesabufukamile? Ukusabela kukaYosefu kusifundisa ntoni ngokuxolela onetyala?`

`➋ Zizephi ezinye iimfano onokuzifumana phakathi kobomi bukaYosefu nobukaYesu?`

`➌ Gxila kwinto yokuba nangona uThixo elazi ncakasana ikamva, sisakhululekile kumakhetho esiwenzayo. Ezi ngcamango zimbini sizihlanganisa njani?`