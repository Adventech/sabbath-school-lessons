---
title:  UYakobi Uya kuYosefu
date:  19/06/2022
---

`Funda: kwiGenesis 46. Yintoni intsingiselo yokumka kukaYakobi kwaKanan?`

Xa uYakobi eshiya indawo yakhe eKanan, izaliswe lithemba. Ingqiniseko yokuba akasokuphinda alambe, neendaba ezimbandi zokuba uYosefu usaphila, makube zamnika umdlandla awayewudinga wokushiya iLizwe leDinga.

Ukuhamba kukaYakobi yintlokoma yamazwi kaAbraham, nangona kwimeko kaAbraham wayejongise imibombo kwiLizwe leDinga. UYakobi uva idinga elinye nelo laviwa nguAbraham kuThixo, elithi uyakumenza “uhlanga okukhulu” (Gen. 46:3; thelekisa neGen. 12:2). Ubizo lukaThixo apha kanjalo lukhumbuza umnqophiso kaThixo noAbraham; kuzo zombini ezimeko uThixo usebenzisa kwala mazwi manye aqinisekisayo “ ‘musa ukoyika’ ” (Gen. 46:3; thelekisa neGen. 15:1), nathwele idinga lengomso eliqaqambileyo.

Ukudweliswa ukudityanisiweyo kwamagama abantwana bakaSirayeli abaya eYiputa, kuquka neentombi (Gen. 46:7), kukhumbuza idinga likaThixo lokuqhama kuka-Abraham noxa wangenamntwana. Inani “amashumi asixhenxe” (kuquka uYakobi, uYosefu, noonyana bakhe ababini) lichaza ingcamango yokuphelela. “NguSirayeli wonke” oya eYiputa. Kukwabalulekile ukuba inani ama-70 lingqinelana nenani leentlanga (Genesis 10), ukubonisa ukuba isiphelo sazo zonke iintlanga sikwa semngciphekweni kuhambo lukaYakobi.

Le nyaniso izakubonakala ngakumbi kuphela kwiiminyaka emininzi ezayo, emva komnqamlezo nentyilelo epheleleyo yecebo losindiso, elathi, ngokuqinisekileyo, laba lelo luntu lonke, ndawo zonke, hayi nje kuphela abantwana bakaSirayeli.

Ngamanye amazwi, nokuba anika umdla kangakanani na la mabali malunga nolu sapho, imbewu kaAbraham, nazo zonke iimfundiso zakwamoya esinokuzithatha kuwo-ezi ngxelo ziseLizwini likaThixo ngenxa yokuba ziyinxalenye yembali yosindiso; ziyinxalenye yecebo likaThixo lokuzisa inkululo kwabaninzi kangangoko kweli lizwe liwileyo.

`“Kuba akukho kwahluka kwamYuda namGrike; kuba ikwayiloo Nkosi eyiNkosi yabo bonke, ibubutyebi kubo bonke abayinqulayo.  Kuba bonke abasukuba belinqula igama leNkosi bosindiswa” (Rom. 10:12, 13). Uthini uPawulos apha le ibonisa ubuzwe-lonke begospile? Okubaluleke ngakumbi, athini la mazwi kuthi ngokuphathelele koko thina njengebandla simele ukukwenza ukunceda ukusasaza igospile?`