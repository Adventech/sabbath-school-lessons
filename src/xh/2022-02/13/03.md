---
title:  UYakobi Uma eYiputa
date:  20/06/2022
---

Inika umdla kakhulu indlela, phakathi kwako konke uYakobi ebekuxelelwe ngokuphila kukaYosefu eYiputa, uYehova kunjalo awamnika ngayo “imibono yasebusuku” (Gen. 46:2) waza kuyo wamyalela ukuba ahambe. UYakobi ufulathela iLizwe leDinga esiya, kwindawo zonke, eYiputa-ethi kamva yayanyaniswe nendawo enye abantwaba bakaThixo abangafuni kuya kuyo (Dut. 17:16).

`Funda: kwiGenesis 47. Nyaniso zini nemimiselo esinokuyifumana kule ngxelo?`

“UYosefu wathabatha isihlanu kubazalwana bakhe wabazisa kuFaro nokwamkela kuye isibonelelo somhlaba sekhaya labo elizayo. Umbulelo kwinkulu-mbuso yakhe ngeyayikhokelela kukumkani ukuba abathwese ngokubanyulela kwizikhundla zombuso; kodwa uYosefu, enyanisekile ekunquleni uYehova, wayefuna ukusindisa abazalwane bakhe kwizihendo abazaba sesichengeni sazo kwibhotwe lobudeni; ngenxa yoko, wabacebisa, xa ebuzwa ngukumkani, ukuba bamxelele poqo umsebenzi wabo. Oonyana bakaYakobi balilandela icebiso lakhe, bekulumkele kanjalo ukuxela ukuba baze kuphambukela elizweni, hayi ukuba babe ngabemi abazizigxina apho, ngalo ndlela beqhusheka ilungelo lokuhamba xa bethanda. Ukumkani wababela ikhaya, njengoko bebonelelwe, “kwindawo etyebileyo yelizwe,” ummandla waseGoshen.”—Ellen G. White, Patriarchs and Prophets, p. 233.

Ngobuluka, naye, uFaro akakhuthazi aba baphambukeli ukuba babe ngabangqibi, baphile ngesisa sabagcina babo. Ubabuza “ngomsebenzi” wabo (Gen. 47:3) ukuze baziqhelanise ngcono kwindawo yabo entsha. Unomdla kanjalo ukuba basebenzise ubunkunkqele babo, de acebise ukuba bamkhonze “njengabaphathi bemfuyo [yakhe]” (Gen. 47:6).

Emva koko, nangona uYakobi, umphambukeli, engosezantsi, owasemzini, umama phambi kwenkokheli yelizwe, aze, njengoko ingxelo isitsho, “amsikelele uFaro” Yena, owasemzini osezantsi, nguye osikelela uFaro, umphathi weYiputa enamandla? Kutheni oko kuzaba njalo?

Isenzi u-‘amad lifney, “wammisa . . .phambi” (Gen. 47:7), sikholisa ukusetyenziswa kwimeko yobubingeleli (Lev. 14:11). Xa uqwalasela into yokuba kwiYiputa yamandulo ufaro babekwinqanaba loyena mbingeleli mkhulu, oku kuthetha ukuba, ngokwezakwamoya, uYakobi utshatshele kunoyena mbingeleli mkhulu waseYiputa, ngentla nakunoFaro gaqa.

`Nokuba ithini imeko yethu ebomini, kufuneka ithethe ntoni kuthi, ngendlela esibaphatha ngayo abanye, into yokuba “sisibingeleli esibukumkani, uhlanga olungcwele, abantu abayinqobo” (1 Pet. 2:9)? Maxanduva mani inkolo yethu ewabeka kuthi?`