---
title:  USirayeli eYiputa
date:  18/06/2022
---

### Funda Ukulungiselela Isifundo Sale Veki
Genesis 46; Rom. 10:12, 13; Genesis 47; Genesis 48; Acts 3:25, 26; Genesis 49; Phil. 2:10; Gen. 49:29–50:21.

> <p>Indima Yenkumbulo</p>
> “Wahlala uSirayeli ezweni laseYiputa, ezweni laseGoshen; baqiniseka ukuma khona, baqhama, banda kunene” (Genesis 47:27).

IGenesis ibandakanya iminyaka yokugqibela kaYakobi noYosefu kunye. Sibona uYakobi (Sirayeli) eshiya iKanan (Genesis 46) ukuya kuma eYiputa (Genesis 47), kwaye uzakufela apho (Gen. 49:29–50:21). Kodwa noko kunjalo, nkqu nakule meko yaseYiputa, ithemba leLizwe leDinga lisathukuza kakhulu ngemva (Gen. 50:22–26).

Ngoko nangoko xa uYakobi efika eYiputa, uYakobi usikelela uFaro ( , ngolo hlobo ezalisekisa (ngokuyinxalenye, ngokwenene) idinga lika-Abraham lokuba yintsikelelo kwiintlanga (Gen. 12:3). Kamva, xa ezakubhubha, uYakobi usikelela oonyana bakaYosefu (Genesis 48). UYakobi kanjalo usikelela oonyana bake (Gen. 49:1–28) aze axele kwangaphambili izinto ezitsala umdla ngamnye kubo kumxholo wezizwe zangomso ezili-12 zikaSirayeli Israel (Gen. 49:1–27).

Into yokuba, ngoko, uSirayeli “ehlala” elubhacweni, eYiputa njengabaphambukeli, iyangquzulana nethemba leLizwe leDinga. Kwaye nangona incwadi yeGenesi ngokunokwayo iphela ngabantwa bakaSirayeli beseYiputa, amanye amazwi okugqibela kaYosefu akhomba kwenye indawo: “ ‘Ndiza kufa; uThixo okunene uyakunivelela, aninyuse, niphume kweli lizwe, niye ezweni abelifungele uAbraham, noIsake, noYakobi’ ” (Gen. 50:24).

_*Funda isifundo sale veki ukulungiselela iSabatha, Juni 25._