---
title:  UYakobi Usikelela Oonyana Bakhe
date:  22/06/2022
---

`Funda:kwiGenesi 49:1-28.Yintoni intsingiselo yasemoyeni yentsikelelo kaYakobi koonyana bakhe?`

Ngaphaya kweziprofeto ezimalunga nembali esondeleyo yezizwe sikaSirayeli, uYakobi ubona uMesiya kunye nethemba lokugqibela losindiso. Eli themba selibonakalisiwe kumazwi okuqala kaYakobi “ngemihla yokugqibela” (Gen. 49:1), intetho ephathekayo esingisele ekuzeni kukaMesiya (Isa. 2:2, Dan. 10:14).

Le ngxelo emva koko ityhutyhatyhutyha umnombo wangomso wendoda nganye kula madoda. Akukho ziphelo ziqingqwe ngenxa engaphambili, ngokungathi uThixo wamisela ukuba ngamnye kuwo uzakujamelana noko wajamelana nako; endaweni yoko, yinkcazo zezinto. Ukwazi kukaThixo, umzekelo, ukuba ubani othile uzakubulala indoda emsulwa yinto eyahluke mpela kunokuba uThixo amisele ukuba umbulali enze oko.

`Funda: kwiGenesis 49:8-12. Sesiphi isiprofeto esinikezelwe apha, kwaye kutheni sibalulekile nje?`

Ngaphandle kwentando ekhululekileyo yomntu, uThixo uyalazi ingomso, kwaye wacwangcisa ukuba uMesiya uyakuza ngoYuda. UYuda (Gen. 49:8–12), omelwe yingonyama (Gen. 49:9), usingisele kubukhosi nokudumisa. UYuda uzakuzala uKumkani uDavide, lo uzakuzisa u- shalom, “uxolo” (Isa. 9:6, 7) kuYe “zimlulamele izizwe” (Gen. 49:10).

AmaYuda kudala esibona esi njengesiprofeto sikaMesiya esalatha kuMesiya ozayo, aze amaKristu, nawo, ayibone le ngxelo njengeyalatha kuYesu. “Zimlulamele izizwe” (Gen. 49:10), mhlawumbi, esisandulela sedinga leTestamente eNtsha “ukuze ngagama likaYesu onke amadolo agobe” (Fil. 2:10).

Njengoko u-Ellen G. White wabhala: “Ingonyama, ukumkani wehlathi, luphawu olungena twatse kwesi sizwe, awayephuma kuso uDavide, noNyana kaDavide, uShilo, ‘iNgonyama yesizwe sikaYuda’ yokwenyani, kukuyo apho azakuthi ekugqibeleni aqubude khona amagunya nazo zonke iintlanga zinike imbeko.”—Patriarchs and Prophets, p. 236.

`Kutheni le nto kufuneka sinike imbeko kuYesu ngoku, kwangaphambi kokuba zonke iintlanga zenzo oko?`