---
title:  Ithemba leLizwe leDinga
date:  23/06/2022
---

`Funda: kwiGenesis 49:29-50:21. Mixholo mini emikhulu yethemba efumaneka ekuqukunjelweni kwencwadi yeGenesis?`

Ukuqukunjelwa kweGenesis kwenziwa ziziganeko ezithathu ezizaliswe lithemba.

Okokuqala, lithemba lokuba uSirayeli uyakubuyela kwiLizwe leDinga. UMoses, umbhali weGenesis, uchaza ukufa nokungcwatywa kukaYakobi nokukaYosefu njengeziganeko ezalatha kwiLizwe leDinga. Kanye emva kwentsikelelo nesiprofeto sakhe “kwizizwe ezilushumi elinambini zikaSirayeli” (Gen. 49:28) uYakobi ucinga ngokufa kwakhe aze ayalele onyana bakhe ukuba bamngcwabele eKanan, komqolomba waseMakapela, apho wangcwatyelwa khona uSara (Gen. 49:29–31). Imbali edandalazisa umngcelele womngcwabo osinga eKanan iba sisandulela, kwiinkulungwane eziliqela kamva, kwiMfunduko esuka eYiputa.

Okwesibini, lithemba lokuba uThixo uyakubuguqula ububi ibe kokulungileyo. Emva kokufa nokungcwatywa kukaYakobi, abazalwana bakaYosefu baxhalatyiswa likamva labo. Boyikisela ukuba uYosefu abuyise isixhiba. Beza kuYosefu baze bazandlale phambi kwakhe, bekulungele ukuba ngabakhonzi bakhe (Gen. 50:18), isiganeko esikhumbuza amaphupha aprofetayo kaYosefu. UYosefu uyabaqinisekisa kwakhona aze abaxelele ukuba “musani ukoyika” (Gen. 50:19), ibinzana elikhombe kwixa elizayo (Gen. 15:1); kuba oko “bakucinga njengobubi” ngakuye, “uThixo wacinga okulungileyo (Gen. 50:20), waza waguqula ukulandelelana kweziganeko zisinga elusindisweni (Gen. 50:19–21; thelekisa neGen. 45:5, 7–9). Oko kukuthi, phakathi kokusilela okuninzi kwabantu, umsindleko kaThixo woongamela.

Okwesithathu, lithemba lokuba uzakulusindisa uluntu oluwileyo. Ibali lokufa kukaYosefu kule ndima yokugqibela yeGenesis libanzi kunokufa kukaYosefu kuphela. Okungumnqa, uYosefu akayaleli ukuba amathambo akhe angcwatywe. Ndaweni yoko walatha exesheni “UThixo okunene eya kunivelela nje, nowanyusa amathambo am, emke apha” (Gen. 50:25), nto leyo abayenzayo, kwiminyaka elandelayo, ngokwentobelo ethe ngqo yalo mazwi (bona kwi-Eksod. 13:19). Ekugqibeleni, ithemba leLizwe leDinga, iKanan, lophawu, isandulela, kwithemba lokugqibela losindiso, lokubuyiswa, le Yerusalem entsha kwizulu elitsha nomhlaba omtsha-ithemba lokugqibela lethu sonke, ithemba eliqinisekiswe kukufa kukaShilo.

`Funda kwiSiTyhilelo 21:1-4. Ezi ndima zilibonisa njani ithemba elikhulukazi esinalo? Ngaphandle kweli dinga, themba lini esinalo ngaphandle kokufa njengesiphelo sazo zonke iinkathazo?`