---
title:  Ukuhamba kukaAbraham
date:  01/05/2022
---

`Funda: kwiGenesis 12:1-9. Kwakutheni ukuze uThixo abize uAbram ukuba ashiye ilizwe nelizwe lakhe? Wasabela njani uAbram?`

Isihlandlo sokugqibela sikaThixo ethetha nomntu, ubuncinane njengoko kushicilelwe kwisiBhalo, kwaku kuNowa, ukumqinisekisa emva koNogumbe ukuba uzakumisela umnqophiso nayo yonke inyama (Gen. 9:15–17) kwanokuba unogumbe wesibini wehlabathi lonke sobe uphinde ubekho. Igama elitsha likaThixo, ngoku kuAbram, liqhagamshela kwakhona kweso sithembiso: zonke iintlanga zehlabathi ziyakusikeleleka ngoAbram.

Ukuzaliseka kweso siprofeto kuqala ngokushiya izolo. UAbram ushiya konke awayekuqhelile, usapho, nelizwe lakhe, nkqu nenxalenye yakhe. Ifuthe loku kuhamba lityhileka ekuphindaphindweni kwegama elingundoqo “hamba,” elikho izihlandlo ezisixhenxe kule meko. UAbram okokuqala kufuneka ashiye ilizwe lakhe, “iUre yamaKaledi,” ekwa yiBhabheli kananjalo (Gen. 11:31, Isa. 13:19). Olu bizo “lokuphuma eBhabheli” lunembali ende phakathi kwabaprofeti beBhayibhile (Isa. 48:20, IsiTyhi. 18:4).

Ukuhamba kukaAbram kuchaphazela usapho lwakhe. UAbram kufuneka ashiye ilifa lakhe nokuninzi akufundileyo nakuzuzileyo ngemfuza, imfundo, nempembelelo.

Noko kunjalo, ubizo lukaThixo lokuhamba lubandakanya ngakumbi. Ibinzana lesiHebhere u-lekh lekha, “hamba,” xa liguqulwe ngqo, lithetha “hamba ngokwakho” okanye “zihambele ngokwakho.” Ukuhamba kukaAbram eBhabheli kukhathaza okungaphezu kokumngqongileyo, okanye usapho lwakhe. Ibinzana lesiHebhere libonisa ugxininiso kuye. UAbram kufuneka azishiye yena siqu, ohlukane nenxalenye yesiqu sakhe equlathe izolo lakhe laseBhabheli.

Umgomo wokukulahla “lilizwe” uThixo azakumbonisa lona. Olu lwimi lunye luzakusetyenziswa kwakhona kwimeko yedini likaIsake (Gen. 22:2), ukwalatha kwintaba yeMoriya, apho uIsake azakubingelelwa khona nalapho itempile yaseYerusalem izakwakhiwa khona (2 Kron. 3:1). Idinga likaThixo alikho ngomhlaba wokuzalelwa kuphela koko nangosindiso lwehlabathi. Le ngcamango iqinisekiswa kwakho kwidinga likaThixo le ntsikelelo yazo zonke iintlanga (Gen. 12:2, 3). Isenzi u-barakh, “sikelela,” sibonakala izihlandlo ezihlanu kwesi sahluko. Inkqubo yale ntsikelelo yelizwe lonke isebenza “kwimbewu” ka-Abram (Gen. 22:18, Gen. 26:4, Gen. 28:14). Indima apha isingisele “kwimbewu,” ezakuzaliseka kamva kuYesu Kristu (Zenzo 3:25).

`Yintoni uThixo angakubizela ekuthini uyishiye ngasemva; oko kukuthi, yintoni inxalenye yobomi bakho ekungafuneka uyishiye ukuze uphulaphule ubizo lukaThixo?`