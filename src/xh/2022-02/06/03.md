---
title:  Isihendo saseYiputa
date:  02/05/2022
---

`Funda: kwiGenesis 12:10-20. Kwakutheni ukuze uAbram ashiye iLizwe leDinga aye eYiputa? Waziphatha njani ufaro xa umthelekisa noAbram?`

Ngokuyimpoxo, uAbram, owayesandula kufika kwiLizwe leDinga, ugqiba ekubeni alishiye asinge eYiputa ngenxa yokuba “kwabakho indlala ezweni” (Gen. 12:10). Ubungqina babantu abasuka eKanana besiya eYiputha ngamaxesha endlala bungqinwe kakuhle kwimibhalo yamandulo yaseYiputa. Kwimfundiso yaMayiiputa yeMarikare, umbhalo owashicilelwa ngexesha lobuKumkani obuseMbindini (Middle Kingdom) (2060-1700), abantu abasuka eKanana babonwa “njengentsizana zamaAsia” (aamu) baze bachazwe “njengodwayi . . . olungena manzi . . . olungadlali ndawo-nye, okutya kutyhudisa emilenzeni yalo.”—Miriam Lichtheim, Ancient Egyptian Literature, Volume I: The Old and Middle Kingdoms (Berkeley, CA: University of California Press, 1973), pp. 103, 104.

Isilingo seYiputa sasisoloko siyingxaki kumaSirayeli amandulo (Num. 14:3, Yer. 2:18). IYuputa, ngoko, yaba luphawu labantu bekholose ngabantu endaweni kaThixo (2 Kumkani 18:21; Isa. 36:6, 9). EYiputa, apho amanzi ayebonwa yonk’imihla, ukholo lwalungadingeki, ngoba isithembiso selizwe ngoko nangoko sasibonakala. Xa ithelekiswa nelizwe lendlala, iYiputa yayivakala njengendawo ekubawelekayo ukuba kuyo, phakathi koko uThixo wayekuthethile kuye.

UAbram oshiya iKanana ngoku wahlukile kAbram owayeshiye iUre. Ngaphambili, uAbram wazotywa njengendoda yokholo owashiya iUre esabela kubizo lukaThixo; ngoku, uAbram ushiya iLizwe leDinga ngokunokwakhe, ngokuzithandela. Ngaphambili, uAbram wayengqiyame ngoThixo; ngoku uziphatha ngokosopolitiki okholose ngamava, onobunganga, ongakwazi kuziphatha oxhomekeke kuphela kwisiqu sakhe.  Ngexesha lokuhlala kwakhe eYiputa, uAbraham wabonisa phandle ukuba akamsulwa kubuthathaka bobuntu nokugqwidiza. Ekufihleni inyaniso yokuba uSara uyinkosikazi yakhe, waangcatsha ukungathembi ugcino olungcwele, intswelo yolwakholo lunobukhakhamela nenkalipho ebisoloko ingumzekelo ophucukileyo ebomini bakhe.”—Ellen G. White, Patriarchs and Prophets, p. 130.

Esikubonayo apha, ngoko, yindlela enokuthi ngayo nkqu nendoda enkulu kaThixo yenze impazamo kodwa noko kunjalo ingashiywa nguThixo. Xa iTestamente eNtsha ithetha ngoAbraham njengomzekelo wosindiso ngobabalo, ithetha kanye oko-ubabalo. Kuba, ukuba kwakungengababalo, uAbraham, njengathi sonke, wayengazokuba nathemba.

`Eli bali malisifundise ntoni ngendlela ekulula ngayo, nkqu nakumaKristu athembakeleyo, ukuphambuka emendweni onguwo? Kutheni le nto ukungathobeli kungasoze kube lukhetho olululo?`