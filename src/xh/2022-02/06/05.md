---
title:  Indibanisela YaseBhabheli
date:  04/05/2022
---

`Funda: kwiGenesis 14:1-17.Yintoni ebalulekileyo ngale mfazwe eyenzeka kanye emva kwesipho seLizwe leDinga? Eli bali lisifundisa ntoni ngoAbram?`

Le yimfazwe yokuqala ebaliswe kwiziBhalo (Gen. 14:2). Indibanisela yemikhosi emine esuka eMesopotamia nasePersia isilwa nenye indibanisela yemikhosi emihlanu yamaKanan, kuquka nookumkani baseSodom neGomora (Gen. 14:8), ibonisa ungquzulwano olukhulu (Gen. 14:9). Isizathu seliphulo lomkhosi sinento yokwenza nento yokuba abantu bamaKanan babevukele umbuso wabo waseBhabheli (Gen. 14:4, 5). Nangona eli bali lisingisele kungquzulwano oluchanekileyo kwimbali, ixesha lale mfazwe “yehlabathi,” kanye emva kwesipho sikaThixo seLizwe leDinga kuAbram, linika esi siganeko intsingiselo eyodwa yasemoyeni.

Ukubandakanyeka kwenkumbula engako yabantu abaphuma kwilizwe laseKanan ibonisa ukuba umba ongundoqo kolu ngquzulwano wawungobungangamsha elizweni. Ngokuyimpoxo, inkampu kaAbram, oyena mntu onomdla ngokwenene, kuba nguye ongumnini-mhlaba wokwenyani, kuphela komkhosi ongaphandle kolu ngquzulwano, okwangoku kuqalwa.

Isizathu sokuba uAbram angabi nacala (khwelecingweni) kukuba kuAbram iLizwe leDinga zange lifunyanwe ngezigalo okanye ngobuchule bobugcisa bezopolitiko. Ubukumkani bukaAbram yayi sisipho sikaThixo. Isizathu esinye sokuba uAbram ezakungenelela sisiphelo somtshana wakhe uLote, owathinjwayo ngexesha leemfazwe (Gen. 14:12, 13).

“UAbram, eseluxolweni kwizihlahla zemi-oki eMamre, weva ngomnye umsabi ibali lemfazwe nentlekele eyehlele umtshana wakhe. Wayengafukamanga nkumbulo ingentle ngokungabi nambulelo kukaLote. Lonke uthando lwakhe ngakuye lwavuseleleka, waza wagqiba ekubeni makasindiswe. Ngokufuna, kuqala, icebiso elingcwele, uAbram walungiselela imfazwe.”—Ellen G. White, Patriarchs and Prophets, p. 135.

Kodwa uAbram akaqubisani nendibanisela yonke. Koko kwakunokuba liphulo elikhawulezileyo nohlaselo lwasebusuku lwamajoni, uhlasela kuphela inkampu apho uLote alibanjwa khona. ULote uyasindiswa kwakunye nokumkani waseSodom. Ngalo ndlela, le ndoda ithembakeleyo kaThixo yabonakalisa kanjalo ukukhalipha okukhulu nokomelela. Akuthandabuzeki ukuba impembelelo yakhe yakhula kula nginginya, baza nabantu balubona uhlobo lo mntu anguye bafunda nto ngakumbi ngoThixo awayemkhonza.

`Luhlobo luni lwempembelelo ezinayo izenzo zethu kwabanye? Luhlobo luni lomyalezo esiwuthumela ngenkolo yethu ngezenzo zethu?`