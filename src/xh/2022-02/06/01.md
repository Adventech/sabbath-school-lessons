---
title:  Iingcambu zikaAbraham
date:  30/04/2022
---

### Funda Ukulungiselela Isifundo Sale Veki
Genesis 12; Isa. 48:20; Isa. 36:6, 9; Jer. 2:18; Genesis 13; Genesis 14; Heb. 7:1–10.

> <p>Indima Yenkumbulo</p>
> “Ngokholo uAbraham wathi, akubizwa, wakululamela ukuba aphume, aye kuloo ndawo ebezakuyamkela ukuba ibe lilifa; waphuma ke, engazi kakuhle nalapho aya khona” (Hebhere 11:8).

Ngoko sifikelele embindini wencwadi yeGenesis. Esi sigaba sisembindini (Genesis 12–22) sizakubandakanya uhambo lukaAbraham, ukusukela kubizo lukaThixo lokuqala, ulekh lekha, “Hamba!”(Gen. 12:1), olukhokelela ekushiyeni kukaAbraham izolo lakhe asinge kubizo lwesibini lukaThixo, ulekh lekha, “Hamba!” (Gen. 22:2), olukhokelela ekushiyeni kukaAbraham ingomso lakhe (njengoko lizakuphila kunyana wakhe). Kangangokuba, uAbraham soloko esesithubeni, soloko engumngcuchalazi, nto leyo eyenze ukuba abizwe kanjalo “njengomphambukeli” (Gen. 17:8).

Kuhambo lwakhe, uAbraham udungudeliswa kwampengempenge, engenazolo lakhe, elo aphulukene nalo, yaye engena ngomso lakhe, eli angaliboniyo. Phakathi kwezi zimemo zibini, ezibumba uhambo lukaAbraham lokholo, uAbraham uva ilizwi likaThixo, elimqinisekisayo: “‘Musa ukoyika’” (Gen. 15:1). La magama mathathu kaThixo aphawula izigaba ezithathu zohambo lukaAbraham, oluzakufundwa kwiiveki 6, 7, neyesi-8.

UAbraham ngumzekelo wokholo (Gen. 17:6) kwaye ukhunjulwa kwiziBhalo zesiHebhere njengendoda yokholo (Neh. 9:7, 8). KwiTestamente eNtsha, uAbraham ngomnye wezona ziqu zikhankanywa kakhulu zeTestamente eNdala, kwaye kule veki sizakuqalisa ukubona ukuba kutheni.

_*Funda isifundo sale veki ukulungiselela iSabatha, Meyi 7._