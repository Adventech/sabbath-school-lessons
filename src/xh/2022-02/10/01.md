---
title:  UYakobi-Sirayeli
date:  28/05/2022
---

### Funda Ukulungiselela Isifundo Sale Veki
Gen. 32:22–31; Hos. 12:3, 4; Jer. 30:5–7; Genesis 33; Gen. 34:30–35:29.

> <p>Indima Yenkumbulo</p>
> “Yathi, igama lakho akusayi kuba sathiwa unguYakobi; kuyakuthiwa unguSirayeli, ngokuba ulwe noThixo nabantu, weyisa’” (Genesis 32:28).

Imbali yosapho lukaYakobi iyaqhubeka, kokubini okuhle nokubi. Noko kunjalo, kuko konke, isandla sikaThixo nokuthembeka kwaKhe kumadinga omnqophiso kutyhiliwe.

Le veki ilandela okukhulu ngoYakobi, kuba eshiye uLabhan waza, ebuyela ekhaya, kwafuneka ajamelane noEsawu, ixhoba lobuqhetseba bakhe. Umntakwabo, owoniwe kabuhlungu ngolo hlobo, uza kwenza ntoni kuye ngoku?

Ngethamsanqa kuYakobi, phakathi koloyiko lokuzakwenzeka, uYehova uThixo wooyise wabonakala kuye kwakhona kwingozi eyaba sisandulela soko kuyakwaziwa kamva “njengexesha lembandezelo kaYakobi” (bona kuYer. 30:5–7). Kwaye ngobo busuku uYakobi, umgweqi, waba “nguSirayeli,” igama elitsha lesiqalo esitsha, isiqalo esakukhokelela kamva ekudalweni kohlanga ngokwalo oluthiywe ngaye.

Ngamanye amazwi, phakathi kwako konke okwenzekayo, ibali lamanyange nosapho lwawo libalisiwe kwisiBhalo ukuze siboniswe ukuba uThixo uthembakele ekuzalisekiseni oko akuthembisileyo kwanokuba uyakukwenza oko nokokuba, ngamanye amaxesha, kungakhangeleka ngathi lilize kuba abantu baKhe besenza konke abonokukwenza ukumisa oko kuzalisekiswa.

_*Funda isifundo sale veki ukulungiselela iSabatha, Juni 4._