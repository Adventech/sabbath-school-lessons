---
title:  Ukufa kukaRakeli
date:  02/06/2022
---

`Funda: kwiGenesis 35:15-29. Zeziphi ezinye izibi uYakobi awayejamelene nazo ngaphakathi kusapho lwakhe olutenxileyo?`

Ngoko nangoko xa uYakobi efulathela iBheteli, izehlo ezithathu ezingqameneyo ziphawula inyathelo lakhe lokugqibela kuhambo lwakhe olusinga kwiLizwe leDinga: unyana wokugqibela kaYakobi wazalwa; kwabhubha uRakeli; waza uRubhen, izibulo likaYakobi kuLeya, lalala neshweshwe likaYakobi. Nangona okulandelayo kungabeki sizekabani sokuba eli gatyana lomfana lenze inyala elinjalo, kusenokwenzeka ukuba lalifuna ukugqwalisa ukuzalwa kontondo kaYakobi nokutshabhisa inkumbulo kaRakeli. Thina asazi nto.

Ukuzalwa kontondo kaYakobi kuqhagamshelene neBhetelehem (Gen. 35:19), yona ekwimida yeLizwe leDinga. Oku kuzalwa, ngoko, kukuzalisekiswa kokuqala kwedinga likaThixo likaSirayeli wangomso. Umzalisikazi, ngokuprofetayo, uthetha noRakeli ngamazwi kanye uThixo awawasebenzisayo ukuqinisekisa kwako uAbraham: “ ‘Musa ukoyika’ ” (Gen. 35:17, thelekisa neGen. 15:1).

Ngokubalulekileyo, uYakobi uguqula igama uRakeli ofayo ebelinike unyana wakhe, uBhenoni, okuthetha ukuthi “nyana weentsizi zam,” ukuchaza intlungu yakhe, languBhenjamin, okuthetha ukuthi “nyana wokunene,” mhlawumbi ebonisa icala lasezantsi ukuchaza ithemba lakhe kwiLizwe leDinga nako konke oko uThixo athe uzakubenzela kona abantu baKhe emva kokuba behleli apho.

Noko kunjalo kweli xesha uRubhen wabenyikilelana ngesondo noBhiliha, ishweshwe likaYise nomkhonzazana kaRakeli Asazi nowathwethwa ngonobangela wokuba enze elinyala, ngaphandle kokuba ngomnye ngumzekelo wobubi boluntu.

Okungumnqa, uYakobi akasabeli kolulwaphulo-mthetho lumasikizi, nangona exelelwe ngalo (Gen. 35:22). Mhlawumbi kulo mgama ebomini bakhe, uYakobi uthembile ukuba uThixo uyakulizalisekisa ilizwi laKhe phakathi kwesi sono nobubi obumjikelezileyo ngamaxesha athile.

Sesi sifundo sitsolileyo sokholo esiboniswe kuluhlu loonyana bakaYakobi abali12, abazakuba ngamanyange kaSirayeli (Gen. 35:22–26). Hayi abantu abathandekayo abanobubele, njengoko sizakubona. Phakathi kwazo zonke ezo ngxaki, konke ukuphutha, nobubi obuselubala, obufana nobukaRubhen noBhiliha, intando kaThixo yayizakuzalisekiswa ngolu sapho, nokuba lwalutenxe kangakanani na olu sapho.

`ENkqu naphakathi kwesiphoso sobuntu, iinjongo eziphambili zikaThixo zizakufezekiswa. Cinga ngento ebiyakwenzeka xa abantu bebesebenzisana, xa bebethobela. Kulula kangakanani; oko kukuthi, kukuncinane ukubulaleka komntu noxinzelelo nokulibaziseka, ngoko ukuphunyezwa kwentando kaThixo?`