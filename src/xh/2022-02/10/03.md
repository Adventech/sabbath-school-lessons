---
title:  Abazalwana Bayahlangana
date:  30/05/2022
---

Ukusuka ePeniyeli, “ubuso bukaThixo” (bona kwiGen. 32:30), indawo apho awaba nala mava kuyo noThixo, uYakobi ngoku uyahamba ukuya kuqubisana nomntakwabo. Emva kweminyaka engama-20 bohlukene, uYakobi umbona esiza namadoda angama-400 (Gen. 33:1). UYakobi uxhalabile, kwaye ngoko ulungiselela isiqu sakhe nosapho nantoni enokwehla.

`Funda:kwiGenesis 33. Luqhagamshelwano luni oluphakathi kwamava kaYakobi okubona ubuso bukaYehova ePeniyeli namava kaYakobi okubona ubuso bomntakwabo? Yintoni into ethethwa lolu qhagamshelwano ngokuphathelele kubudlelane bethu noThixo kunye nobudlelabe bethu “nabazalwana,” bethu nokuba bangobani na?`

UYakobi uqubuda izihlandlo ezisixhenxe phambi komntakwabo (Gen. 33:3) ambiza izihlandlo eziliqela “ ‘nkosi yam’ ” (Gen. 33:8, 13, 15) aze azixele “ ‘njengemkhonzi’ ” wakhe (Gen. 33:5; thelekisa neGen. 32:4, 18, 20). Okubalulekileyo, ukuqubuda kasixhenxe kukaYakobi kuhlokoma iintsikelelo ezisixhenxe zikaYise (Gen. 27:27– 29); ukongeza, xa equbuda, ngokutsolileyo uguqula intsikelelo kayise, emalunga “‘izizwe [ziqubude] kuwe’” (Gen. 27:29).

Kukhangeleka ngathi injongo kaYakobi yayi kukuhlawula ityala lakhe kumntakwabo abuyise nentsikelelo ayibe kuye (bona kwiGen. 33:11). Uthe uEsawu xa ebona umntakwabo, kuzo zonke ezazilindelwe, wabaleka waya kuYakobi waza, endaweni yokumbulala, “wamanga; basitsho isililo (Gen. 33:4).

Kamva, uYakobi ephefumla kuEsawu: “‘ndibubonile ubuso bakho, ndanga ndibona ubuso bukaThixo’” (Gen. 33:10). Isizathu sentetho engaqhelekanga kaYakobi kukuqonda ukuba u-Esawu umxolele. Isenzi sesiHebhere u-ratsah, “ndalikholo” ligama lohlalutyo-buThixo elisingisele kulo naliphi idini “elikholekileyo,” “elamkelwe” nguThixo, nto leyo ebonisa ukuxolelwa okungcwele (Lev. 22:27, Amos 5:22).

Amava kaYakobi oxolelo lukaThixo ePeniyeli, apho wabona ubuso bukaThixo, aphindiwe ngoku kumava akhe oxolelo luka mntakwabo, aluchaza ngokungathi ubone ubuso bukaThixo. UYakobi uphila iPeniyeli yesibini, eyokuqala ilungiselela eyesibini. UYakobi uxolelwe nguThixo nangumntakwabo. Ngokwenene ngoku makube wayeyiqonda, nkqu ngaphezu kunangaphambili, intsingiselo yobabalo.

`Ufunde ntoni ngobabalo ngendlela abanye (ngaphandle kweNkosi) abakuxolele ngayo?`