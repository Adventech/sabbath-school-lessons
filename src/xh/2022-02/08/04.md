---
title:  Ukufa kukaSara
date:  17/05/2022
---

KwiGenesis 22:23, sibona ingxelo yokuzalwa kukaRebheka, okwandulela umtshato wexa elizayo phakathi kukaIsake noRebheka (Genesis 24). Kwangokunjalo, ingxelo yokufa nokungcwatywa kwenkosikazi kaAbraham, uSara kwandulela umtshato wakhe wexa elizayo noKerute (Gen. 25:1–4).

`Funda: kwiGenesis 23. Msebenzi mni eliwudlalayo ibali lokufa nokungcwatywa kukaSara ekuzalisekisweni kwedinga likaThixo kuAbraham?`

Ukukhanywa kokufa kukaSara ngoko nangoko emva kwebali ledini likaIsake kubonisa ukuba inoba wachaphazeleka sesi siganeko, esaphantsa sathatha ubomi bonyana wakhe. Ngandlel’ithile, uSara naye wabandakanyeka kolu “vavanyo” nomyeni wakhe, kwanjengokuba wayekhona kwiihambo zakhe namagqwidigqwidi akhe okholo ngamaxesha athile (Gen. 12:11–13).

USara akalohlobo lomfazi owayenokuthi cwaka kwimiba ebalulekileyo okanye emphazamisayo (thelekisa neGen. 16:3–5; Gen. 18:15; Gen. 21:9, 10). Akungabikho kwakhe nokuthi cwaka kwakhe, nkqu nexesha lokubhubha kwakhe okulandela eso siganeko sinika umdla, kuthetha lukhulu ngophathelela kwakhe kwiziganeko kunobukho bakhe buqu. Into yokuba ukwaluphala kukaSara kukhankanywe (Gen. 23:1), ngelihlokoma ekwaluphaleni kuka-Abraham (Gen. 24:1), ibonisa ukubaluleka kwakhe kweli bali.

Eneneni, uSara kuphela komfazi kwiTestamente eNdala onani leminyaka yakhe likhankanyiweyo, into ebonisa ukubaluleka kwakhe ebalini. Ingqalelo yokuthengwa kwendawo yokungcwabela uSara (ugubungela inkoliso yesahluko), endaweni yokufa kwakhe, igxininisa uqhagamshelwano neLizwe leDinga.

Kakade ingcombolo yokuba wafela “elizweni lakwaKanan” (Gen. 23:2) iveza ukumiliselwa kokufa kukaSara kwisithembiso sikaThixo selizwe. USara ngowokuqala kwindlu kaAbraham ukufa aze angcwatyelwe kwiLizwe leDinga. Inkxalabo kaAbraham ngesiqu sakhe, “ ‘umphambukeli nendwendwe’ ” (Gen. 23:4), nengxoxo yakhe ezingileyo nonyana bakaHeti, zibonisa ukuba u-Abraham unomdla hayi nje ekuzuzeni indawo yokungcwaba; koko inkxalabo yakhe ephala phambili ingokuhlala kweli lizwe unampela.

`Funda kwiGenesi 23:6. Oku kusixelela ntoni ngohlobo lodumo uAbraham awayenalo? Kutheni le nto oku kubalulekile ekuqondeni oko uYehova wayemsebenzisela ukuba akwenze?`