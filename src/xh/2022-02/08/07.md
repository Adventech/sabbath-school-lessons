---
title:  Ingcamango Ngakumbi
date:  20/05/2022
---

Ngenxa yokuba uAbraham wayengumprofeti ongaphaya komqondo uThixo awayezakwabelana naye ngezicwangciso zaKhe uThixo wangena kumgangatho wobuntu bukaAbraham waza wabelana naye, kwinqaba elithile, icebo laKhe losindiso ngedini loNyana waKhe.

“UIsake wayengumfuziselo yoNyana kaThixo, owanikelwa ukuba abe lidini ngenxa yezono zehlabathi. UThixo wayebethelela kuAbraham igospile yosindiso emntwini. Ukuze aphumeze oku, enze le nyaniso ibe yinene kuye kanjalo nokuvavanya ukholo lwakhe, wathi makabulale unyana wakhe amthandayo. Yonke intlungu nokubandezeleka awazinyamezelayo uAbraham kwesosilingo siyintsunguzi soyikekayo zazinenjongo yokwendelisela engqondweni yakhe icebo lenkululo ngenxa yomntu owileyo. Wenziwa ayiqonde kumava akhe indlela ekwakungathetheki ngayo ukuzincama koThixo ongunaphakade ekunikezeleni uNyana waKhe ukuze afe asindise umntu kanye kwintshabalalo.  KuAbraham akukho ntuthumbo yasengqondweni eyayinokulingana noko wakunyamezelayo ekuthobeleni umyalelo ongcwele wokubingelela unyana wakhe.”—Ellen G. White, Testimonies for the Church, vol. 3, p. 369.

“UAbraham wayeyingwevu eseyikhulile, elindele ukufa kungekudala; noko kunjalo sinye isenzo esasisele kuye ukuba asenze ukuqinisekisa ukuzalisekiswa kwedinga kwinzala yakhe. UIsake nguye owayenyulwe lizulu ukuba uzakungena ezihlangwini zakhe njengomgcini womthetho kaThixo noyise wohlanga olunyuliweyo, kodwa noko wayengekatshati. Abemi baseKanan babezinikele kunqulo-zithixo, kwaye uThixo wayekwalile ukutshatiselana phakathi kwabantu baKhe nazo, esazi mhlophe ukuba lo mitshato izakukhokelela kukreqo. Inyange lalisoyikisela ifuthe lee mpembelelo ezonakalisayo ezingqonge unyana walo. . . . Engqondweni kaAbraham ukukhethela umfazi unyana wakhe yayingumba obaluleke ngeyona ndlela; wayenexhala lokuba atshate umntu ongazokumkhokelela kuThixo. . . . UIsake, ethembele kubulumko nothando lukayise, waneliseka ukuwuyekela kuye lo mbandela, ekholelwa kanjalo ukuba uThixo ngokwaKhe uzakukhokela kukhetho olwenziweyo.”—Ellen G. White, Patriarchs and Prophets, p. 171.

**Imibuzo Yengxoxo**

`➊ Eklasini, thethani ngokulungela kukaAbraham ukubingelela uIsake. Zamani ukucinga ngohlobo lokholo olutyhilwa yile ngxelo. Yintoni ekhwankqisayo, ize kwangaxesha nye ihluphe, ngeli bali?`

`➋ Singathini ngentando ekhululekileyo? Kutheni le nto ukholo lwethu lungabhadlanga xa yona ingeyonyani? Mizekelo mini esinayo eBhayibhileni yentando ekhululekileyo kwaye, phakathi kwamakhetho abawenzayo abantu, iphunyezwa njani ekugqibeleni intando kaThixo?`