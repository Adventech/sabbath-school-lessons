---
title:  UThixo Wozibonela
date:  16/05/2022
---

`Funda: kwiGenesis 22:8, 14, 18. UThixo wasizalisekisa njani isithembiso saKhe sokuba uyakubonelela? Yintoni le yabonelelwayo?`

Xa uIsake wayebuza ngesilwanyana sedini, uAbraham wanikezela impendulo etsala umdla uThixo “ ‘wozibonela imvu yedini elinyukayo’ ” (Gen. 22:8). Noko kunjalo, imo yesenzi sesiHebhere ingathetha ukuthi “uThixo uyakuzibonela ngokwaKhe njengemvu.” Isenzi “ukubonela” (yir’eh lo) sisetyenziswa ngendlela enokuthetha “ukuzibonelela ngokwaKhe” (okanye ngokuphandle, uyakuzibonela ngokwaKhe”).

Esikuboniswayo apha, ngoko, yingxam yecebo losindiso, iNkosi ngokwaYo ibulaleka ihlawula kuYo isohlwayo sezono zethu!

`Funda: kuYohane 1:1-3. Ezi ndima zisinceda njani siqonde oko kwenzekayo eMnqamlezweni, efuziselwe kweli dini le Ntaba yeMoriya?`

Apho, kwiNtaba yeMoriya, kude kudala kunomnqamlezo, inkunzi yegusha yedini “ibambeke ngempondo etyholweni” (Gen. 22:13) yayisalatha kanye kuYesu. NguYe lo “ubonwa” apha, njengoko uAbraham ecacisa kamva, “entabeni abonakala kuyo uYehova” (Gen. 22:14). UYesu ngokwakhe wayekhombe kwiintetho zikaAbraham zobuprofeti: “ ‘UAbraham uyihlo, wagcobela ukuwubona umhla wam; wawubona ke, wavuya’ ” (Yohane 8:56).

“Yayi kukubethelela engqondweni kaAbraham inyaniso yegospile, kanjalo nokuvavanya ukholo lwakhe, awathi uThixo wamyalela ukuba abulale unyana wakhe. Imbulaleko awayinyamezela ngexesha lee ntsuku eziyintsunguzi zeso silingo soyikekayo yavunyelwa ukuze aqonde nto kumava akhe ngobukhulu bedini elenziwe nguThixo ongunaphakade ngenxa yenkululo yomntu.”—Ellen G. White, Patriarchs and Prophets, p. 154.

`Oku kwenzeka apha kusinceda njani ukuba siqonde ngcono okwenzeka emnqamlezweni noko uThixo akunyamezeleyo endaweni yethu? Makube yintoni ukusabela kwethu koko kwenzelwe thina?`