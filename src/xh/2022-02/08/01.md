---
title:  Idinga
date:  14/05/2022
---

### Funda Ukulungiselela Isifundo Sale Veki
Genesis 22, Heb. 11:17, Lev. 18:21, Yohane 1:1–3, Rom. 5:6–8, Genesis 23–25, Rom. 4:1–12.

> <p>Indima Yenkumbulo</p>
> “Ke kaloku uAbraham ebaluphele, eselekhulile ebudaleni; uYehova waye emsikelele uAbraham ezintweni zonke (Genesis 24:1).

Ekugqibeleni, njengoko uThixo wayethembisile, uSara uzalela uAbraham unyana, “ekwaluphaleni kwakhe” (Gen. 21:2), waza wamthiya ukuba nguIsake umntwana lowo (bona kwiGen. 21:1–5).

Kodwa ibali likaAbraham likude le esiphelweni, ukufikelela ithuba lovuthondaba ngokuthabatha kwakhe unyana wakhe aye naye kwiNtaba yeMoriya ukuba ambingelele. UIsake, noko kunjalo, indawo yakhe ithathwa yinkunzi yegusha (Gen. 22:13), ibonakalisa ukuzibophelela kukaThixo ekusikeleleni iintlanga “ngembewu” yakhe (Gen. 22:17, 18). Lo mbewu, eneneni, yayinguYesu (Zenzo 13:23). Yiyo lo nto, kweli bali likhwankqisayo (nelihluphayo ngezinye iindlela) inkoliso yecebo losindiso ityhiliwe.

Nokuba zeziphi izifundo ezinzulu zasemoyeni apha, usapho lukaAbraham, noko kunjalo, inoba lagungqa koku, yaye nengomso likaAbraham alicacanga. USara ufa kanye emva kwedini laseMoariya (Genesis 23), noIsake usala eyedwa.

UAbraham emva koko uthatha inyathelo lokuqiniseka ukuba ingomso “elililo” lakumlandela. Uqulunqa umtshato wonyana wakhe noRebeka (Genesis 24), ozakuzala oonyana ababini (Gen. 25:21–23), ize uAbraham yena atshate noKeture ozakumnika abantwana abaninzi (Gen. 25:1–6). Kule veki, sizakulandela uAbraham de kube sesiphelweni sobomi bakhe (Gen. 25:7–11).

_*Funda isifundo sale veki ukulungiselela iSabatha, Meyi 21._