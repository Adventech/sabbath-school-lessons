---
title:  Inkosikazi kuAbraham
date:  19/05/2022
---

`Funda: kwiGenesis 24:67-25:1-8. Yintoni intsingiselo yezi ziganeko zokugqibela kubomi bukaAbraham?`

Emva kokuba uSara ebhubhile, uAbraham watshata kwakhona. NjengoIsake uyathuthuzeleka emva kokufa kukaSara (Gen. 24:67). Inkumbulo kaSara imele ukuba ngokuqinisekileyo yayisentsha engqondweni yeli nyange, njengoko injalo kunyana wakhe.

Noko kunjalo, intsukaphi yenkosikazi yakhe entsha ayicacanga. Into yokuba umbhali alamanise oonyana baKerute kunye noonyana bakaHagare, engalikhankanyanga igama likaKetura, ibonisa ukuba, noko kunjalo, uKetura (njengoko abanye besitsho) inganguHagare. Ikwabalulekile kanjalo eyokuba uAbraham uziphatha koonyana bakaKetura ngokufanayo nakunyana kaHagare: uyabandulula ukuphepha nayiphi impembelelo yasemoyeni aze enze umahluko ocace gca phakathi konyana wakhe noSara kunye nabanye oonyana.

Kanjalo uzinika “uIsake zonke izinto abenazo” (Gen. 25:6). Lo gama “oonyana bamashweshwe wabanika izipho” (Gen. 25:6). Ukwahlulwa “kwamashweshwe” kusenkuba kanjalo kuchaza ubume bukaKetura, njengoHagare, yayibobo beshweshwe. Ukuchazwa ukunoba kuko kukaKetura njengoHagare kusenokuchaza kanjalo ukusingisela okuthe cwaka kwinkumbulo kaSara njengentshayelelo kumtshato wakhe noKetura-Hagare.

Okunika umdla kukuba kwiGenesis 25:1-4, 12-18, uluhlu lwabantwana uAbraham wayenabo noKetura lunikezelwe, kwangokunjalo noluhlu lwabantwana bakaIshmayeli, zinikezelwe. Injongo yomnombo emva komtshato kaAbraham noKetura, owamnika oonyana abathandathu, ithelekiswe nabanye onyana bakhe ababini (uIsake noIshmayeli), mhlawumbi kukubonelela ngobungqina obukufuphi bedinga likaThixo lokuba uAbraham uyakuba nguyiswe wengxokolo yeentlanga.

Umnombo wesibini onento yokwenza nenzala kaIshmayeli, naye onezizwe ezili12 (thelekisa noGen. 17:20), njengoko kuzakwenzeka kuYakobi (Gen. 35:22–26). Sekunjalo, kakade, umnqophiso kaThixo uzakugcinwa kwimbewu kaIsake (Gen. 17:21), hayi uIshmayeli, ingongoma leyo isiBhalo esiphuhle poqo ngayo.

Ingxelo yokufa kukaAbraham (Gen. 25:7–11) ethiwe tshwa phakathi kweminombo emibini ikwangqina kanjalo kwintsikelelo kaThixo. Ityhila ukuzalisekiswa kwedinga laKhe kuAbraham, elenziwa kwiintlaninge yeminyaka ngaphambili, yokuba uyakufa “ ‘eyingwevu enkulu’ ” (Gen. 15:15) kwaye “eneminyaka emininzi” (thelekisa neNtshuma. 6:3).

Ekugqibeleni, uYehova wahlala ethembekile kwidinga laKhe lobabalo kumkhonzi wakhe othembekileyo uAbraham, okholo lwakhe ludandalaziswe kwisiBhalo njengomzekelo otshatsheleyo, ukuba ayingomzekelo ungcono, kwiTestamente eNdala wokusindiswa ngokholo (bona kumaRom. 4:1–12).