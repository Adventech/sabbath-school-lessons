---
title:  Ingcamango Ngakumbi
date:  22/04/2022
---

Uthelekiso phakathi kwengqondo nokuziphatha kwabantu nemeko yehlabathi ngaphambi koNogumbe kunye neyabantu kule mihla yethu luyafundisa ngakumbi. Ukuqiniseka, ububi babantu asisosehlo sitsha. Jonga iimfano phakathi kwexesha labo nelethu.

“Izono ezakhweba impindezelo ngakwabo behlabathi elingaphambi konogumbe zikho namhlanje. Ukoyika uThixo kukhwelelisiwe ezintliziyweni zabantu, nomthetho waKhe uphathwa ngokungakhathali nendelelo. Ukuthand’ihlabathi okumandla kweso sizukulwana kulingana noko kwesi sizukulwana siphilayo ngoku. . . . UThixo zange abagwebele ukudla nokusela abantu bangaphambi konogumbe. . . . Isono sabo sasiqulathe ukwamkela ezi zipho kungekho mbulelo ngakuMniki, nokuzirhuqa phantsi ngokwaneza ilithe kungekho kuzilawula. Kwakusemthethweni kubo ukuba batshate. Umtshato wawungokomyalelo kaThixo; wawulelinye kumaziko okuqala awayewamisele. Wanikezela imiqathango eyodwa ngokuphathelele kule nkonzo, wayambathisa ngobungcwele nobuhle; kodwa le miqathango yayi lityelwe, waza umtshato wagqwethwa wenziwa into yokukhathalela inkanuko. Imeko enjalo yezinto ikho ngoku. Oko kusemthethweni kuyabaxwa. . . . Ubuqhophololo nokunyoba nobusela zinyalasa zingakhuzwa kwiindawo eziphezulu nezisezantsi. Imiba yamaphepha-ndaba igutyungelwe ziingxelo zokubulala. . . . Umoya wesiphithiphithi utyhutyha iintlanga zonke, kwaye uqhambuka amaxesha ngamaxesha ukuxhokonxa uloyiko lwehlabathi luphawu lwamadangatye enkanuko nokungabi namthetho okuthe, luphulukene nolawulo, oluzakuthi luzalise ihlabathi ngobubi nentshabalalo. Umfanekiso onikezelwe impefumlelo ngehlabathi langaphambi konogumbe ubonisa ngokuyinene ncakasana imeko uluntu lwanamhlanje olungxameleyo kuyo ngokukhawuleza. Nkqu nangoku, kule nkulungwane imiyo, nakwimimandla ezibiza ngobuKristu, kukho izono ezenziwa kakubi nangokoyikekayo njengezo aboni behlabathi elidala batshatyalaliselwa zona.”—Ellen G. White, Patriarchs and Prophets, pp. 101, 102.”

**Imibuzo Yengxoxo**

`➊ Zintoni iimpawu ezifanayo zoluntu lwangaphambi koNogumbe kunye nezethu? Ezi mpawu zifanayo zisifundisa ntoni ngobabalo lukaThixo lokuba phakathi kwayo yonke le nto, uyalithanda ihlabathi yaye, nangoku, usafuna ukusindisa anako ukubasindisa?`

`➋ Abanye abantu baxoxa ngelithi uNogumbe kaNowa yayi sisiganeko sesiphaluka kuphela. Yintoni engalunganga ngalo ngcamango? Ukuba oku bekuyinyani, kutheni unogumbe wesiphaluka ngasinye (nomnyama ngamnye) ubuzakumenza ixoki uThixo?`