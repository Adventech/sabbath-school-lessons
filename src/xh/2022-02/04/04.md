---
title:  Ukuphela koNogumbe
date:  19/04/2022
---

IGenesis 7:22-24 idandalazisa imiphumela eyothusayo nethe gabalala yamanzi, nawathi “abhubhisa ke izinto zonke eziphilileyo” (Gen. 7:23) aza “aba namandla ehlabathini imihla elikhulu elinamanci mahlanu” (Gen. 7:24). Kungenxa yale ngxelo yembubhiso nokungabi nathemba awathi “uThixo wakhumbula” (Gen. 8:1). Eli binzana lizinze embindini weendima ezibandakanya uNogumbe, into ebonakalisa ukuba le ngcamango sisigidimi esingumongo wembali kaNogumbe.

`Funda: kwiGenesis 8:1. Kuthetha ukuthini ukuthi uThixo “wamkhumbula” uNowa?`

Isenzi uzakhar “khumbula,” sithetha ukuthi uThixo akalibelanga; singaphezu nje kokusebenza kwengqondo. NgokwaseBhayibhileni “uThixo okhumbulayo” oko kuthetha ukuzalisekiswa kwedinga laKhe yaye kusoloko kubhekiselele kusindiso (bona kwiGen. 19:29). Kumbandela kaNogumbe, “uThixo wamkhumbula” uthetha ukuthi amanzi “avingcwa” (Gen. 8:2) kwaye kungekudala uNowa uzakukwazi ukuphuma emkhombeni (Gen. 8:16).

Nangona kungekabikho myalelo utsolileyo wokuba aphume, uNowa uthath’uxanduva athumele ihlungulu, ize ibe lihobe, ukuvavanya imeko. Ekugqibeleni, xa ihobe lingabuyi, uyaqonda “amanzi atshile ehlabathini; uNowa walususa uphahla lomkhombe; wakhangela” (Gen. 8:13).

Isenzo sikaNowa sityebile kwizifundo ezibambekayo. Kwelinye icala, sifundisa thina ukuthemba uThixo nangona engekathethi ngokutsolileyo; kwelinye icala, ukholo alukhabani nexabiso lokuqiqa nokuvavanya. Ukholo aluluchwetheli ecaleni uxanduva lokuqiqa, ukufuna, nokubona ukuba oko sikufundileyo kuyinene.

Noko kunjalo, uNowa uphuma kuphela xa uThixo, ekuggqibeleni, amxelela ukuba makenze njalo (Gen. 8:15–19). Oko kukuthi, nkqu naxa sele eyazi ukuba kukhuselekile ukuphuma, uNowa usathembele kuThixo yaye ulindele umqondiso kaThixo ngaphambi kokuba aphume emkhombeni. Walinda ngomonde ngaphakathi emkhombeni. “Kwanjengokuba wayengene ngokomyalelo kaThixo, walinda imiqathango eyodwa yokuba aphume. . . . Ekugqibeleni isithunywa sehla emazulwini, savula ucango olukhulu, sayalela inyange nendlu yalo ukuba baphume baye emhlabeni bahambe nayo yonke into ephilayo.”—Ellen G. White, Patriarchs and Prophets, p. 105.

`Funda kwiGenesi 8:1, Genesi 19:29, neNdumiso 106:4. Intetho “uThixo uyakhumbula” ithetha ukuthini? Le nyaniso ithetha ntoni kuthi, ngoku-oko kukuthi, uThixo ukubonakalise njani ukuba “uyakukhumbula”?`