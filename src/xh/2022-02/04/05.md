---
title:  Umnqophiso: Isigaba sokuQala
date:  20/04/2022
---

Ngoku lithuba apho umnqophiso odingiweyo wawuzakuzalisekiswa khona. “ ‘Ndiwumise umnqophiso wam nawe, ungene emkhombeni wena, noonyana bakho, nomkakho, nabafazi boonyana bakho, ndawonye nawe’ ” (Gen. 6:18). Ngokungafaniyo nesigrogriso esingcwele sokutshabalalisa (Gen. 6:17), lo mnqophiso lidinga lobomi.

`Funda: kwiGenesis 8:20.Wenza ntoni uNowa kuqala esakuphuma emkhombeni, yaye kwakutheni?`

NjengoAdam noEva, abathi ngokuqinisekileyo banqula uThixo ngeSabatha ngoko nangoko emva kweentsuku ezintandathu zeNdalo, uNowa wanqula uThixo ngoko nangoko emva koNogumbe, esinye isiganeko sendalo kuso nangokunokwaso. Kukhona umehluko, noko kunjalo, phakathi kwezi zenzo zonqulo. Ngokungafaniyo noAdam noEva, abanqula uThixo ngqo, uNowa kwafuneka abhenele kwidini. Oku kokuqala ukukhankanywa kwesibingelelo kwiziBhalo. Umbingelelo “lidini elinyukayo” (‘olah), owona mbingelelo mdala nowona uxhaphakileyo. KuNowa, lo mbingelelo yayingumnikelo wombulelo (thelekisa neNum. 15:1–11), owanikezelwa ukubonakalalisa umbulelo wakhe kuMdali, omsindisileyo.

`Funda: kwiGenesis 9:2-4. UNogumbe wasicaphazela njani isityo soluntu? Yintoni ummiselo ohamba nesithintelo sikaThixo?`

Ngenxa yefuthe likaNogumbe, ukutya okuzizityalo kwakungasafumaneki njengoko kwakuqhele ukubakho. Ngenxa yoko, uThixo wabavumela abantu ukuba badle inyama yezilwanyana. Oku kutshintsha kwesityo kwaaqandusela kwinguqu kubudlelane obuphakathi kwabantu nezilwanyana, ngokungafaniyo nento ebukade buyiyo phakathi kwabo kwiNdalo yasekuqaleni. Kwingxelo yeNdalo, abantu nezilwanyana, babesabelana ngesityo sezityalo yaye kwakungoyikwana omnye nomnye. Kwihlabathi elisemva koNogumbe, ukubulawa kwezilwanyana zisenziwa ukutya kwaquka ubudlelane boloyiko nokunkwantya (Gen. 9:2). Bathe besakuqalisa ukutyana, abantu nezilwanyana, ngaphandle kwamathandabuzo, baqalisa ubudlelane obahluke mphela kunoko babekonwabele eEden.

Ukunyamezela kukaThixo, noko kunjalo, kwakunezithintelo ezibini. Okokuqala, ayizizo zonke izilwanyana ezazilungele ukudliwa. Esokuqala sasicacile ekwahluleni phakathi kwezilwanyana “ezihlambulukileyo neziyinqambi,” nto leyo eyayiyinxaleyo yomyalelo weNdalo (bona kwiGen. 8:19, 20; thelekisa neGen. 1:21, 24). Esi sesibini sasicacile sisitsha kwaye yayikuzinxwema ekudleni igazi, kuba umphefumlo usegazini (Gen. 9:4).