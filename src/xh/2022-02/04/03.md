---
title:  Isiganeko sikaNogumbe
date:  18/04/2022
---

Isenzi ‘asah, “wenze,” esisingisele kwizenzo zikaNowa, sikwa ligama elingundoqo kwingxelo yeNdalo kwiGenesis (Gen. 1:7, 16, 25, 26, 31; Gen. 2:2). Izenzo zikaNowa zentobelo kuThixo zifana nezenzo zikaThixo zendalo. Esokukuthabatha kweli khonkco kukuba uNogumbe awukho kuphela ngokohlwaya kukaThixo uluntu, koko ngoThixo esindisa thina, kanjalo.

`Funda: kwiGenesis 7. Kutheni le nto inkcazelo kaNogumbe isikhumbuza ngengxelo yeNdalo? Zifundo zini esinokuzifunda kokukufaniswa kwezi ziganeko zibini?`

Ufundo olunengqalelo lwendima egubungela uNogumbe lutyhila ukusetyenziswa kwamagama amaninzi afanayo neentetho kunye nebali le Ndalo: “isixhenxe” (Gen. 7:2, 3, 4, 10; thelekisa neGen. 2:1–3); “inkunzi nemazi” (Gen. 7:2, 3, 9, 16; thelekisa neGen. 1:27); “ngohlobo lwazo” (Gen. 7:14; thelekisa neGen. 1:11, 12, 21, 24, 25); “izilwanyana,” “iintaka,” “izinambuzane” (bona kwiGen. 7:8, 14, 21, 23; thelekisa neGen. 1:24, 25); nawo “umoya wokuphila” (Gen. 7:15, 22; thelekisa neGen. 2:7).

Ibali likaNogumbe lifundeka, ngoko, ngandlel’ithile nebali leNdalo. Ezi ntlokoma zeengxelo zeNdalo zinceda ukutyhila ukuba uThixo odalayo ikwa nguThixo otshabalalisayo (Deut. 32:39). Kodwa ezi ntlokoma zikwabonisa kanjalo isigidimi sethemba: uNogumbe ulungiselelwe ukuba abe yindalo entsha, ephuma emanzini, ekhokelela kubomi obutsha.

Intshukumo yamanzi ibonakalisa ukuba esi siganeko sendalo, eneneni, sibuyisela emva isenzo seNdalo kwiGenesis 1. Ngokungafaniyo neGenesis 1, echaza ukwahlulwa kwamanzi angaphezulu kumanzi angaphantsi (Gen. 1:7), uNogumbe ubandakanya ukudityaniswa kwawo kwakho njengoko egqabhuka ngaphaya kwemida yawo (Gen. 7:11).

Esi senzeko sizisa umyalezo okhangeleka uziphikisa: uThixo kufuneka atshabalalise into ekhoyo ukuze avumele indalo entsha kamva. Ukudalwa kwehlabathi elitsha kudinga ukutshatyalaliswa kwelidala. Isiganeko sikaNogumbe sibonakalisa ngenxa engaphambili usindiso olungomso lwehlabathi ekupheleni kwexesha: “‘Ndabona izulu elitsha, nomhlaba omtsha; kuba elokuqala izulu nowokuqala umhlaba udlule’” (IsiTyhi. 21:1; thelekisa no-Isa. 65:17).

`Yintoni ekuthi edinga ukutshatyalaliswa ukuze idalwe ngokutsha? (bona kumaRom. 6:1–6.)`