---
title:  UNogumbe
date:  16/04/2022
---

### Funda Ukulungiselela Isifundo Sale Veki
Gen. 6:13–7:10, 2 Pet. 2:5–9, Genesis 7, Rom. 6:1–6, Ndum. 106:4, Genesis 8, Gen. 9:1–17.

> <p>Indima Yenkumbulo</p>
> “ ‘Ke kaloku, njengokuba ibinjalo imihla kaNowa, koba njalo nokufika koNyana woMntu’ ” (Matthew 24:37).

Wabona uThixo ukuba ububi babantu bandile ehlabathini, konke “ ukuyila kweengcinga zentliziyo yabo kubububi bodwa imihla yonke” (Gen. 6:5). Isenzi “wabona” (Gen. 6:5) sibuyisela umfundi emva kwinyathelo ngalinye le Ndalo kaThixo yokuqala. Kodwa into ayibonayo uThixo ngoku, endaweni ka-tov, “kulungile,” ngu-ra‘, “bububi” (Gen. 6:5). Kukhangeleka ngathi uThixo uyazisola ngenxa yokudala ihlabathi, ngoku elizele ra‘ (Gen. 6:5).

Kodwa noko kunjalo, ukuzisola kukaThixo kuqulathe iimpawu zosindiso, ngokunjalo. Igama lesiHebhere elithetha “ukuzohlwaya” (nakham) lihlokoma kwigama likaNowa (Noakh), elithetha “intuthuzelo” (Gen. 5:29). Ngoko ke, ukusabela kukaThixo kobububi kuntlantlu-mbini. Kuqulathe isisongelo sobulungisa, kukhokelele kwintshabalalo kwabanye; ize noko kunjalo, ukusabela kwaKhe kuthembisa intuthuzelo nenceba, kukhokelele kusindiso kwabanye kanjalo.

Eli “lizwi lintlantlu-mbini” lalisele livakele kuKayin noAbheli/Sete, kwaye latyhutyhumeza ukuphindwa kukungafani kweminombo emibini kaSete (oonyana bakaThixo”) noKayin (“oonyana babantu”) Ngoku siliva kwakhona xa uThixo esahlula phakathi kukaNowa noluntu luphela.

_*Funda isifundo sale veki ukulungiselela iSabatha, Apreli 23._