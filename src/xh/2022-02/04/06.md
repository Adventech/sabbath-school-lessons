---
title:  'Umnqophiso: Isigaba sesiBini'
date:  21/04/2022
---

`Funda: kwiGenesis 8:21-9:11. Yintoni intsingiselo yokuzibophelela kukaThixo ekulondolozeni ubomi? Intsikelelo kaThixo ikufezekisa njani oko kuzibophelela?`

Ukuzibophelela kukaThixo ekulondolozeni ubomi yayi sisenzo sobabalo; yayi ngesosiphumo semifaneleko yomntu. UThixo wagqiba ukuba alondoloze ubomi emhlabeni phakathi kobubi babantu (Gen. 8:21). IGenesis 8:22 ifundeka ngoluhlobo, ngokuphandle, “ngayo yonke imihla yehlabathi”; oko kukuthi, lo gama lisekhona eli hlabathi langoku, amaxesha azakufika adlule nobomi buxhaswe. Ngamafutshane, uThixo akayincamanga indalo yaKhe.

Eneneni, le ndima ilandelayo, ethetha ngentsikelelo kaThixo, isibuyisela emva kwiNdalo yasekuqalekeni, nentsikelelo yayo (Gen. 1:22, 28; Gen. 2:3). UYehova, ngandlel’ithile, wayenika uluntu ithuba lokuqala kwakhona, ukuqala ngokutsha.

`Funda: kwiGenesi 9:8-17. Yintoni intsingiselo yomnyama? Lo “mqondiso womnqophiso”(Gen. 9:13) unxulumana njani nomnye umqondiso womnqophiso, iSabatha?`

Ibinzana “ndiwumise . . . umnqophiso” liphindwe kathathu (Gen. 9:9, 11, 17), ukuphawula uvutho-ndaba nenzaliseko yedinga likaThixo lokuqala (Gen. 6:18). Ukulandela isigaba esingaphambili, esihambisana nengxelo yeNdalo yeentsuku ezintandathu, esi sigaba sihambisana nesigaba esibandakanya umhla wesixhenxe wengxelo yeNdalo, iSabatha. Ngaphakathi kule ngxelo uphindaphindo, izihlandlo ezisixhenxe, lwegama “umnqophiso” luhlokoma neSabatha. NjengeSabatha, umnyama uluphawu lomnqophiso Gen. 9:13, 14, 16; thelekisa ne-Eksod. 31:12–17). Kanjalo, njengeSabatha, umnyama uphangalele kwelimiweyo liphela; uquka ihlabathi lonke. Kwanjengokuba iSabatha, njengophawu lweNdalo, ingeyomntu wonke, ndawo zonke, isithembiso sokuba akukho nogumbe uyakuphinda atshabalalise sesomntu wonke, ndawo zonke, kanjalo.

`Kwixa elilandelayo xa ubona umnyama, cinga ngawo onke amadinga kaThixo kuthi. Kutheni nje sinokuwathemba lo madinga, yaye umnyama usibonisa njani ukuba singawathemba?`