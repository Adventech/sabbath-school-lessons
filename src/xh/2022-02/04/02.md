---
title:  Ukulungiselela uNogumbe
date:  17/04/2022
---

`Funda: kwiGenesis 6:13-7:10. Sifundo sini esinokusifunda kule ngxelo imangalisayo yembali yokuqala yoluntu?`

NjengoDaniyeli, uNowa ngumprofeti oxela ngenxa engaphambili isiphelo sehlabathi. Igama lesiHebhere elimele “umkhombe” (tevah) (Gen. 6:14) ikwa ligama elinye lemboleko elinqabileyo elasetyenziswa “kumkhombe,” eyayifihlwe kuwo imveku enguMoses nowalondolozwayo ukuze asindise amaSirayeli eYiputa (Eksod. 2:3).

Kananjalo, abanye babone kwindlela owakhiwe ngayo umkhombe izinto ezifana netyeya yomnquba (Eksod. 25:10). Kwanjengokuba umkhombe kaNogumbe uzakuvumela ukusinda koluntu, ngoko ityeya yomnqophiso, eluphawu lobukho bukaThixo phakathi kwabantu bakhe (Eksod. 25:22), yalatha kumsebenzi kaThixo wosindiso kubantu baKhe.

Ibinzana “Wenza uNowa konke uThixo abemwisele umthetho ngako” (Gen. 6:22) liqukumbela isigaba samalungiselelo. Isenzi ‘asah, “wenza,” esisingisele kwisenzo sikaNowa, sisabela kwisenzi ‘asah, “wenze,” kumyalelo kaThixo, esiqale isigaba (Gen. 6:14) nesiphindaphindwe izihlandlo ezihlanu (Gen. 6:14–16). Le ntlokoma phakathi komyalelo kaThixo nokusabela kukaNowa ibonisa intobelo epheleleyo kaNowa kwinto uThixo amxelele uba makayenze, ukuba “wenze. Kukwanika umdla kanjalo ukuba eli binzana likwasetyenziswa kumbandela wokwakhiwa kwetyeya yomnqophiso (Exod. 39:32, 42; Exod. 40:16).

“UThixo wanika uNowa imilinganiselo echanekileyo yomkhombe nemiqathango etsolileyo ngokuphathelele ekwakhiweni kwawo kwincukacha nganye. Ubuqili bomntu babungenakuze buqulunqe isakhiwo esiluqilima nesomelele ngolo hlobo. UThixo wayengumyili, waza uNowa wayingcibi eyintloko.”—Ellen G. White, Patriarchs and Prophets, p. 92.

Kwakhona, uthelekiso phakathi kwale “mikhombe” mibini luqinisekisa kwakho umsebenzi wayo wokusindisa ofanayo. Intobelo kaNowa ngoko ichazwa njengenxalenye yecebo losindiso likaThixo. UNowa wasindiswa kuphela ngenxa yoba waba nolo kholo lokwenza oko uThixo amyalele kona (bona Heb. 11:7). Waba ngumzekelo wantlandlolo wokholo oluzibonakalisa ngentobelo, uhlobo lokholo ekuphela kwalo olusemcimbini (Yakobi 2:20).

Ngamafutshane, nangona “uNowa wababalwa nguYehova” (Gen. 6:8), yayi kukusabela kolu babalo, awayesele elunikiwe, le nto uNowa wenza ngokuthembakeleyo nangentobelo kwimiyalelo kaThixo. Oko akumele ukuba njalo kuthi sonke?

`Funda 2 Petros 2:5-9. Kwathini ukuze kusindiswe usapho lukaNowa kuphela? Sifundo sini esinokusifunda kwibali likaNowa ngokuphathelele kwindima emasiyidlale ekulumkiseni ihlabathi ngomgwebo ozayo?`