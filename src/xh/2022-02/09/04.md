---
title:  Umkhohlisi Ekhohliswa
date:  24/05/2022
---

`Funda: kwiGenesis 29:1-30. Njani kwaye kutheni uThixo evumela inkohliso kaLabhan? Zifundo zini awazifundayo uYakobi?`

Into yokuqala uYakobi ayibonayo xa efika endaweni yesiphelo sohambo lilitye, mhlawumbi intluva esingisele emva kwilitye laseBheteli, elimele ubukho bukaThixo (Gen. 28:18, 19). Leli litye, kakade, elizakunika uYakobi ithuba lokuncokola noRakeli. Xa uYakobi esiva kubelusi abamileyo ukuba uRakeli uyeza neegusha zakhe ukuseza umhlambi, ubongoza abelusi ukuba basuse ilitye. Bayala, nto leyo enika uYakobi ithuba lokwenza oko eyedwa, nokuzazisa kuRakeli (Gen. 29:11).

URakeli wasabela ngokubaleka aye kusapho lwakhe. Oku kubonana phakathi kukaYakoni noRakeli kwaba neziqhamo “uYakobi ubemthanda uRakeli” (Gen. 29:18), kangangokuba iminyaka esixhenxe awayisebenza kwaLabhan ukuze anikwe uRakeli yaba ngathi “yimihla embalwa” (Gen. 29:20).

Noko kunjalo, emva kweminyaka esixhenxe, uYakobi uyakhohliswa. Ngobusuku bomtshato, nguLeya, udade wabo omkhulu, hayi uRakeli, amfumanisa esebhedini yakhe uYakobi. Esebenzisa ithuba lempithizelo yesidlo nemvakalelo kaYakobi emandla nomngcipheko, uLabhan walenza eli qhinga. Okunika umdla, uYakobi usebenzi kwa ingcambu enye yegama “khohlisa” (Gen. 29:25) ela setyenziswa ngu-Isake ukuphawula isimilo sikaYakobi ngakuyise nomntakwabo (Gen. 27:35).

Phawula ukuba le ngqiqo inye ikwaveziwe kwi-lex talionis (umthetho wempindezelo) “iliso ngeliso, izinyo ngezinyo (Exksd. 21:24; thelekisa neGen. 9:6), onyanzelisa ukuba umenzi wobubi afane nexhoba ngelithi umenzi wobubi ujamelana noko ixhoba likwenzileyo. Ngendlela efanayo, ngoko, oko akwenzileyo uYakobi komnye kwenziwe kuye ngoku.

UYakobi uyaqondangoku ukuba kuthetha ukuthini ukuba lixhoba lenkohliso. Ngokuyimpoxo, uThixo ufundisa uYakobi ngenkohliso yakhe kwinkohliso kaLabhan. Nangona uYakobi “njengomkhohlisi” (Gen. 27:12) esazi mhlophe into eyiyo inkohliso, uyakhwankqiswa xa elixhoba lenkohliso. Ngoko ke, ubuza umbuzo, “ ‘Yini na. . . ukuba undikhohlise?” (Gen. 29:25), nto leyo ebonisa ukuba uyazi ukuba inkohliso ayilunganga.

`Nangona uYakobi wayengumkhohlisi, yena kanye wakhohliswa. Singafunda njani ukuthemba uThixo xa singaboni “ubulungisa” busenziwa, xa sibona abantu abenza ububi bebhungca kubo, okanye xa sibona abamsulwa behlupheka?`