---
title:  Ileli kaYakobi
date:  23/05/2022
---

Ngoko nangoko uEsawu esakufumanisa ukuba uYakobi uyamkele intsikeleko kayise, uyaqonda ukuba uqhathiwe wagweqwa ngumntakwabo (Gen. 27:36), kwaye ufuna ukumbulala (Gen. 27:42). URebheka ukhathazekile kwaye ufuna ukunqanda olu lwaphulo-mthetho luzaba yingozi kubo bobani oonyana (Gen. 27:45). Ngoko ke, ngenkxaso ka-Isake (Gen. 28:5), ubongoza uYakobi abhacele kusapho lwakhe (Gen. 27:43). Endleleni eya elubhacweni, uYakobi ugagana noThixo ephupheni kwindawo azakuyibiza ngokuba yiBheteli, “indlu kaThixo,” aze apho enze isifungo.

`Funda: kwiGenesis 28:10-22. Thelekisa neGenesis 11:1-9. IBheteli yahluke ngantoni kwiBhabheli? Sifundo sini esinokusifunda kumava kaYakobi eBheteli ngobudlelane bethu noThixo ethelekiswe noko kwenzekayo eBhabheli?`

Kweli phupha, uYakobi ubona ileli engaqhelekanga eqhagamshelene noThixo. Isenzi esinye sesiHebhere, u-natsav, sisetyenziswe ukusingisela kwileli “emisiweyo” (Gen. 28:12) noYehova “omi” (Gen. 28:13), ngokungathi ileli noYehova yinto enye.

Le leli yayanyaniswa kwilinge laseBhabheli lokufikelela emazulwini. NjengeNqaba yaseBhabheli, ileli ifikeleka “kwisango lezulu.” Kodwa lo gama iNqaba yaseBhabheli imele ilinge lomntu lokunyuka afikelele kuThixo, ileli yaseBheteli igxininisa ukuba ukufikelela kuThixo kunokuphunyezwa kuphela ngoThixo esiza kuthi, hayi ngomgudu wobuntu.

Lona “ilitye” aqamela kulo uYakobi aze aphuphe, liba ngumfuziselo we-beth-El, “indlu kaThixo” (Gen. 28:17; thelekisa neGen. 28:22), owalatha kwitempile, umnquba, umongo womsebenzi osindisayo kaThixo kuluntu.

Noko kunjalo, uYakobi akayilinganiseli ngokwasemoyeni nangokufihlakeleyo imbonakaliso yakhe yonqulo nokuziva esoyika ngenxa yoko kwehlileyo kuye. Oko kukuthi, wayefuna ukusabela ngeendlela eziphathekayo, ezibonakalayo. Ngoko ke, uYakobi ugqiba ekubeni “anikele okweshumi” kuThixo, hayi ukuba afumane intsikelelo kaThixo kodwa ukusabela okubulelayo kwisipho sikaThixo, esele sinikezelwe kuye. Apha kwakhona sibona ingcamango yesishumi kwantlandlolo ngaphambi kokukhula kohlanga lakwaSirayeli.

`Funda kwakhona kwiGenesis 28:11. Read again Genesis 28:11. “Isishumi” sithatha “kwiinto zonke othe wandinika” (Gen. 28:22). Ngongoma ni ebalulekileyo emasiyithathe koko uYakobi akuthethayo ngesishumi nento esiyiyo?`