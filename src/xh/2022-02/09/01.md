---
title:  UYakobi uMgweqi
date:  21/05/2022
---

### Funda Ukulungiselela Isifundo Sale Veki
Gen. 25:21–34, Gen. 28:10–22, Gen. 11:1–9, Gen. 29:1–30, Gen. 30:25–32.

> <p>Indima Yenkumbulo</p>
> “Wathi, Kungokuba igama lakhe kusithiwa nguYakobi na, le nto andigweqe ezizihlandlo zozibini? Wathabatha ubuzibulo bam; nanku ngoku, ethabathe nentsikelelo yam. Wathi, akundibekelanga ntsikelelo na mna? (Genesis 27:36).

Ngoku sithathisela kwimbali yosapho luka-Isake eqhubekekayo, umntwana ongummangaliso nenyange lokuqala lembewu ethenjisiweyo. Noko kunjalo, ibali aliqali kakuhle ikakhulu. Isimilo esinamakhwiniba sonyana wakhe uYakobi sizakubonaliswa kubangiswano phakathi kwabantakwe ngobuzibulo (Gen. 25:27–34) ize kamva kube kwilungelo lokufumana intsikelelo ka-Isake (Genesis 27).

Ngenxa yokuba uIsake ekhohlisa uyise abe intsikelelo kumkhuluwa wakhe, kuzakufuneka abhacele ubomi bakhe. Elubhacweni, uThixo ugagana naye eBheteli (Gen. 28:10–22). Ukusuka apho uYakobi, umkhohlisi, uzakungcamla inkohliso ngokunokwakhe. Endaweni kaRakeli, awayemthanda uYakobi (Genesis 29), uLeya, intombi enkulu, uzakunikezelwa kuYakobi, kwaye kuzakufuneka asebenze iminyaka eli-14 ukufumana amakhosikazi akhe.

Noko kunjalo, uYakobi uzakungcamla intsikelelo kaThixo, kuba elubhacweni uzakuba noonyana abali-12, kwaye uThixo uzakwandisa ubutyebi bakhe.

Ngoko ke, nantoni na engenye esinokuyibona kweli bali, sizakubona indlela uThixo anokuzalisekisa ngayo amadinga aKhe omnqophiso, nangayiphi na indlela, nokuba basilela kangaphi na abantu baKhe.

_*Funda isifundo sale veki ukulungiselela iSabatha, Meyi 28._