---
title:  Ukusikelelwa Kosapho
date:  25/05/2022
---

KuYakobi iminyaka yokugqibela esixhenxe elubhacweni yayingumthwalo, kodwa noko kunjalo, le kanjalo yayiyiminyaka eneziqhamo. UYakobi uzakuba ngutata we-11 kubantwana abali-12 abazakuba ngamanyange abantu bakaThixo.

Esi sigaba siqulathe umbindi webali likaYakobi (Gen. 25:19–35:26), kwaye siqala siphele ngebinzana elingundoqo “wasivula isizalo,” esingiselel kuLeya (Gen. 29:31) nakuRakeli (Gen. 30:22). Sihlandlo ngasinye le ntetho ilandelwa ziinzala, ubungqina kukuba ezinzala zisisiphumo sesenzo esingummangaliso sikaThixo.

`Funda: kwiGenesis 29:31-30:22. Singayiqonda njani, namhlanje, intsingiselo yoko kuqhubeka apha?`

UThixo wasivula isizalo sikaLeya, waza wanonyana uRubhen, ogama lakhe linesenzi u-ra’ah, esithetha “ukubona.” Ngenxa yokuba uThixo “wabona” ukuba akathandwa nguYakobi (Gen. 29:31), lo mntwana waba yimbuyekezo kuye kwintlungu nembuleko yakhe.

Ukongenza, unikezela igama uSimon, elinesenzi u-shama‘, “uviwe,” kunyana wakhe wesibini, kuba uThixo “ubuvile” ” (shama‘) ubunzulu nehlazo lentlungu yakhe waza, ngoko, wanenceba ngakuye kwanjengokuba wakuva ukubandezeleka kukaHagare (Gen. 29:33).

Unyana kaLeya “uSimon” kanjalo uzakuhlokoma negama lonyana kaHagare “u-IshMeyieli,” elithetha “uThixo uzivile” (bona kwiGen. 16:11). ULeya akasingiseli kwintlungu yakhe okanye nkqu intsikelelo yakhe konke konke. Ugxila kuThixo aze ambonge ngenxa yobabalo lwaKhe.

Okungumnqa, kuxa uLeya engakwazi kuzala kwakhona apho athi uThixo “akhumbule” uRakeli aze avule isizalo sikaRakeli (Gen. 30:22). URakeli, inkosikazi ethandwayo, kwafuneka alinde iminyaka esixhenxe emva komtshato wakhe, neminyaka eli-14 emva kokutshata kwakhe noYakobi, ukuba afumane unyana wakhe wokuqala (Gen. 29:18, 27; thelekisa neGen. 30:25). Wamnika igama “elinguYosefu” ukubonisa ukuba uThixo “ ‘uyisusile [’asaf] ingcikivo yam’ ” “ kwaye ‘makongezelele [yasaf] kum omnye unyana’ ” (Gen. 30:23, 24). Nokokuba zazingalunganga kangakanani na ezinye zezi zenzo, uThixo wakwazi kwakhona ukusenzisa ezi zenzo, nokuba wayengazixhasi, ukuze adale uhlanga kwimbewu ka-Abraham.

`Kungaziphi iindlela elithi eli bali lityhile ukuba iinjongo zikaThixo zakuzalisekiswa ezulwini nasemhlabeni, phakathi kweziphene neziphoso zobuntu?`