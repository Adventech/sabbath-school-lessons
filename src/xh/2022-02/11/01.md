---
title:  UYosefu, Ingcali yamaPhupha
date:  04/06/2022
---

### Funda Ukulungiselela Isifundo Sale Veki
Genesis 37; Mat. 20:26, 27; Zenzo 7:9; Genesis 38; Genesis 39; Gen. 40:1–41:36..

> <p>Indima Yenkumbulo</p>
> “Bathetha omnye komnye besithi, Nanko lo mphuphi esiza!’ ” (Genesis 37:19).

Ibali likaYosefu (Genesis 37–50) liqulathe icandelo lokugqibela lencwadi yeGenesis, ukususela kumaphupha akhe okoqala eKanan (Gen. 37:1–11) ukuya ekufeni kwakhe eYiputa (Gen. 50:26). Eneneni, uYosefu uxathula isithuba esikhulu kwincwadi yeGenesis kunalo naliphi inyange. Nangona uYose ingomnye nje koonyana bakaYakobi, uboniswa kwiGenesis njengenyange elitshatsheleyo, njengoAbraham, uIsake, noYakobi.

Njengoko siyakubona, kwakhona, ubomi bukaYosefu butyhila iinyaniso ezimbini zakwamoya: okokuqala, uThixo uyazifezekisa izithembiso zaKhe; okwesibini, uThixo unokujika ububi bube kokulungileyo.

Kwisifundo sale veki, sizakugxila kubomi bobutsha bukaYosefu. Ngunyana kaYakobi oyintandane, ngokuyimpoxo onesiqhulo esingu-ba‘al hakhalomot, “umphuphi” (Gen. 37:19), elithetha ngokuphandle “inkosi yamaphupha,” ukubonisa ukuba uyingcungela emaphupheni. Eli gama lingena gingci kuye, kuba akaneli nje ukwamkela, aqonde, aze atolike amaphupha aprofetayo, koko uyawazalisekisa kanjalo ebomini bakhe.

Kwezi zahluko, sizakubona, kwakhona, ukuba isibonelelo sikaThixo siyaqinisekiswa, nkqu naphakathi kobubi nenkohlakalo yentliziyo yomntu.

_*Funda isifundo sale veki ukulungiselela iSabatha, Juni 11._