---
title:  Amaphupha kaFaro
date:  09/06/2022
---

`Funda: kwiGenesis 40:1-41:36. Amaphupha kaFaro angqamana njani nawababusi? Kubaluleke ngantoni oku kufana?`

Ubume obungumsindleko beziganeko buyaqhuba. Emva kwexesha, uYosefu wenziwa umphathi wamabanjwa, namabini kuwo kwenzeka ukuba kuthi kanti ebefudula engababusi bakaFaro, umphathi wabangcamli nomphathi waboji (Gen. 41:9–11). Bobabini bahlutshwa ngamaphupha abangakwazi kuwaqonda, kuba “akukho ulityhilayo” (Gen. 40:8). UYosefu, ngoko, utyhila amaphupha abo ohlukeneyo.

Ngokufanayo nababusi ababini, uFaro unamaphupha amabini, ekungekho mntu unokuwatyhila (Gen. 41:1–8). Kweso sithuba kanye umphathi wabangcamli ngomsindleko ukhumbula uYosefu aze amncome kuFaro (Gen. 41:9–13).

Ngokufanayo namanye amaphupha, uFaro, njengababusi, ukhathazekile, kwaye njengabo uyawaxela amaphupha akhe (Gen. 41:14–24), aze uYosefu awatyhile. Njengamaphupha ababusi, amaphupha kaFaro abonakalisa ukufana kwemifuziselo: ezi zihlo zibini zamathokazi ezisixhenxe (atyebileyo nanqinileyo) kwanje ngezi zehlo zibini zilandelalanayo zezokhwebu ezibini (ezityebileyo nezingcakacileyo) amele izehlo ezilandelalanayo zeminyaka emihle nemibi. Amathokazi asixhenxe afana nezikhwebu ezisixhenxe, kuphindwa umyalezo omnye, ubungqina bemvelaphi engcwele yawo, njengamaphupha kaYosefu (Gen. 41:32; thelekisa neGen. 37:9).

Nangona uYosefu inguye owatyhilela uFaro iphupha, uYosefu uyibeka icace eyokuba uFaro uyazi ukuba yayinguThixo, u-Elohim, owabonisa ukumkani izinto Yena, Thixo, awayezakuzenza (Gen. 41:25, 28). Kukhangeleka ngathi, naye, uFaro wawufumana umyalezo kuba, xa egqiba ukuba onyule umntu wokongamela ilizwe, ingxoxo yakhe yaba ngolu hlobo:

“ ‘Ekubeni uThixo ekwazisile konke oku, akukho bani uyingqondi, usisilumko njengawe. Uya kuba phezu kwendlu yam wena, bawuthobele umlomo wakho bonke abantu bam word’ ” (Gen. 41:39, 40).

Kunika umdla kakhulu: masimbulele uThixo, uYosefu usuka ekubeni ngumphathi wendlu kaPotifare abe ngumphathi entolongweni abe ngumphathi kwiYiputa yonke. Ibali elinamandla ngendlela, naphakathi koko kukhangeleka ngathi ziimeko ezimbi, izibonolelo zikaThixo ziyatyhilwa.

`Singafunda njani ukuthemba uThixo nokutshela kwizithembiso zakhe xa iziganeko zingabonakali ngathi ngumsindleko konke konke kwaye, ngokwenene, noThixo engathi uthe cwaka?`