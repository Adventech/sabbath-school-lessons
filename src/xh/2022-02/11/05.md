---
title:  UYosefu, iKhoboka eYiputa
date:  08/06/2022
---

Ngoku siphuthuma umsinga wamabali kaYosefu, “ophazanyiswe” sisehlo sikaTamare. UYosefu ngoku usebenza njengekhoboka “kumthetheli wabasiki,” owongamele entolongweni yamagosa asebukhosini (Gen. 40:3, 4; Gen. 41:10–12).

`Funda: kwiGenesis 39. Ujonge umzekelo kaYosefu esebenza njengomphathi phantsi koPotifare, zintoni izinto ezakhokelela kwimpumelelo enjalo?`

Phantse kwangoko, uYosefu uboniswa njengendoda enempumelelo (Gen. 39:2, 3). Wayelunge kakhulu yaza inkosi yakhe yamthemba ngeyona ndlela de “nento zonke yazinikela esandleni sakhe,” yamenza “umveleli wendlu yayo” (Gen 39:4).

Impumelelo kaYosefu, noko kunjalo, ayimkhohlakalisi. Xa inkosika kaPotifare imqaphela ize ifune ukulala naye, uYosefu ngokungafihlisiyo uyalandula aze akhethe ukuphulukana nomsebenzi wakhe nokhuseleko lwakhe endaweni “ ‘yokwenza obu bubi bukhulu kangaka, ndone kuThixo’ ” (Gen. 39:9). Umfazi, ehlazeke kukwala kukaYosefe, ithetha ubuxoko kwizicaka zayo nakumyeni wayo ukuba uYosefu ebefuna ukuyidlwengula. Ngenxa yoko, uYosefu uphoswa eziseleni.

UYosefu ungcamla apha oko sonke sikhe sanamava ako: ukuzi ushiyiwe nguThixo nkqu nangona, nakweli xesha linzima, “uYehova ubenoYosefu (Gen. 39:21).

Ekugqibeleni, uThixo uyenza, kwaye unempembelelo kubudlelane bukaYosefu nomphathi wentolongo. Apha, kwakhona, njengakwindlu yenkosi yakhe, uYehova uyamsikelela uYosefu. Ngokuqinisekileyo yindoda enesiphiwo, kwaye nkqu naphakathi kweemeko ezimandundu ngoku (kakade, ngaphambili, wayesele elikhoboka!), uzama ukwenza okungcono ngoko. Nokuba zeziphi izipho zakhe, noko kunjalo, ingxelo iyithi theca elubala eyokuba, ekugqibeleni, yayinguThixo yedwa owamzisela impumelelo. “Umphathi wentolongo akakhathalelanga nto isesandleni sakhe, ngenxa yokuba uYehova ubenaye; zonke izinto ebesakuzenza, uYohoava ubeziphumelelisa” (Gen. 39:23). Kubalulke kanjani ukuba bonke abanesiphiwo, bonke “abanempumelelo,” bakhumbule apho konke kuvela khona!

`Funda kwiGenesi 39:7-12. UYosefu wazichasa njani intetho ezisondezayo zale nkosikazi? Kwakutheni uYosefu azatsho ngokutsolileyo ukuba ukwenza oko wayekucela yayizaba kukona kuThixo? Mqondo mni awubonakalisayo ngemvelo yesono nento esiyiyo?`