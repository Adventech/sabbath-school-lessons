---
title:  Ukuhlaselwa kukaYosefu
date:  06/06/2022
---

Nokuba zimasikizi kangakanani na iziganeko ezazikulandela, akunzima ukuziqonda. Ukusondelela, nkqu nokuzalana, omcaphukelayo ngokuqinisekileyo kuzakukhokelela, kungekudala, kwingxaki kuphela.

Kwaye kwenzeka.

`Funda: kwiGenesis 37:12-36. Oku kusifundisa ntoni ngendlela eziyingozi nezikhohlakele ngayo iintliziyo ezingaguqukanga nento ezinokukhokelela nabani kuthi ukuba ayenze?`

Abakhuluwa bamthiya uYosefu kuba babenomona ngenxa yokuthandwa nguThixo (Zenzo 7:9), ukuthandwa okuzakuqinisekiswa kwinyathelo ngalinye leziganeko ezilandelayo. Xa uYosefu elahlekile, ufunyanwa ngumntu amalathisele (Gen. 37:15). Xa abakhuluwa bakhe beceba ukumbulala, uRubhen uyangenelela acebise ukuba endaweni yoko makaphoswe ehadini (Gen. 37:20–22).

Kunzima ukucinga uhlobo lwentiyo ebonakaliswe apha, ngokukodwa kumntu wakokwabo. La magatyana abafana ayenza njani into ekhohlakele ngolo hlobo? Abazange bacinge, nokuba ngumzuzwana, ngendlela oku okungaba nefuthe ngayo kuyise wabo? Nokuba yeyiphi na ingqumbo ababe nayo ngakuyise ngenxa yokuthanda uYosefu-ukwenza oku komnye wabantwana bakhe, ngokwenene, kwakumasikizi. Imbonakaliso emandla wendlela abanokukhohlakala ngayo abantu.

“Kodwa abanye babo [abakhuluwa] zange bonwabe; abazange bakufumane ukwaneliseka ababekulangazelela ekuziphindezeleni kwabo. Kungekudala kwathi thu iqela labahambi lisiza. Yayingumkhokho wama-Ishmayeli ngaphaya kweYordan, besiya eYiputa namafutha aqholiweyo nezinye izinto zokurhweba. UYuda wacebisa ngoku ukuba bamthengisa umninawa wabo kwaba barhwebi babangabahedeni endaweni yokumshiya ukuba afe. Lo gama ezakususwa endleleni yabo ngokuyimpumelelo, bazakuba msulwa egazini lakhe.”—Ellen G. White, Patriarchs and Prophets, p. 211.

Emva kokumphosa emhadini, beceba ukumbulala kamva, umkhokho uyadlula, aze uYuda acebise kubantakwabo ukuba uYosefu athengiswe kuwo (Gen. 37:26, 27). Emva kokuba uYosefu ethengiswe kumaMidiyan (Gen. 37:28), amaMidiyan amthengisa emntwini eYiputa (Gen. 37:36), ngalo ndlela e uzuko lwakhe oluzayo.

`Kutheni le nto kubaluleke ngeyona ndlela ukufuna amandla kaThixo ukuze aguqule iimpawu ezimbi zesimilo ngaphambi kokuba zizibonakalise kwizenzo ezithile, ngathuba lithile ebomini bakho, ongenakuze nakanye ucinge ukuzenza?`