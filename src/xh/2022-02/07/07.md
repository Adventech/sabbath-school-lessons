---
title:  Ingcamango Ngakumbi
date:  13/05/2022
---

Funda uEllen G. White, “The Law and the Covenants,” pp. 370–373, kwiPatriarchs and Prophets.

Isibongozo sikaAbraham esinomonde nesinyamekileyo kuThixo ngenxa yabantu baseSodom (Gen. 18:22–33) kufuneka sisikhuthazele ekuthandazeleni abangendawo, nkqu naxa sele bekhangeleka bekwimeko engathembisiyo yesono. Okunye, ukubaz’indlebe kukaThixo ekuzingeni kukaAbraham, nokulungela kwaKhe ukuxolela ngenxa yabantu “abali-10” kuphela abangamalungisa yingcamango “yokuzithandela,” njengoko esitsho uGerhard Hasel:

“Ngendlela yokuzithandela ebalaseleyo ingqiqo ehlangeneyo yamandulo, eyayisizisa kwisohlwayo ilungu elimsulwa lequmrhu elinobutyala, iguqulwe yayi nto entsha: ubukho bentsalela yabantu abangamalungisa kwakuzakuba nomsebenzi osindisayo kuninzi. . . . Ngenxa yesisalela esingamalungisa uYahweh ngobulungisa [tsedaqah] bakhe wayezakusixolela isixeko esingendawo.  Le ngcamango inatyiswa ngokuphangaleleyo kwintetho yesiprofeto yoMkhonzi kaYahew osebenza usindiso ‘lwabaninzi.’ ”—Gerhard F. Hasel, The Remnant: The History and Theology of the Remnant Idea From Genesis to Isaiah, 3rd edition (Berrien Springs, MI: Andrews University Press, 1980), pp. 150, 151.

“Macal’onke kuthi kukho imiphefumlo eyeyela entshabalalweni ingenathemba, isoyikeka, njengaleyo yehlela iSodom. Mihla le inceba kwabanye iyavalwa. Yure nganye abanye bagqithela ngaphaya kokufikelela kwenceba. Aphi amazwi esilumkiso nesicengo ayalela umoni ukuba asabe kule ntsabalalo yoyikekayo? Ziphi izandla ezanekiweyo zokumtsala ekufeni? Baphi abo bathi ngentobeko nokholo oluzingileyo bambongoze uThixo ngenxa yakhe? Umoya kaAbraham yayingumoya kaKristu. UNyana kaThixo ngokwaKhe nguMthetheleli omkhulu ngenxa yomoni. Lowo uhlawule ixabiso lokukhululwa kwakhe uyalazi ixabiso lomphefumlo womntu?

**Imibuzo Yengxoxo**

`➊ Kuphela ngumyama nolwaluko ezibizwa ngokuba “ngumnqondiso womnqophiso.” Zintoni iingongoma ezifanayo neeyantlukwano phakathi kwale minqophiso mibini?`

`➋ Nangona wayebizwe nguThixo, yaye nangona esoloko esetyenziswa kwiTestamente eNtsha njengomzekelo wento okuyiyo ukuphila ngokholo, uAbraham ngamanye amaxesha wayehexa. Zifundo zini emasizifunde nemasingazifundi kumzekelo wakhe?`

`➌ Abanye abantu baxoxa ngokukhabanayo nengcamango yokuba uThixo uzakubohlwaya abalahlekileyo, ngelithi esi senzo sakuba nxamnye nothando lukaThixo. Sisabela njani, ewe, njengabo bakholelwayo kukuba, uThixo uyakubohlwaya abalahlekileyo, kwingxoxo yokuba akenzi njalo?`