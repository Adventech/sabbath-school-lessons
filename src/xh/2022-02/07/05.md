---
title:  Unyana Wesithembiso
date:  11/05/2022
---

Isiganeko sokugqibela solwaluko sibandakanye wonke umntu: hayi nje kuphela u-Ishmayeli, kodwa onke amadoda endlu kaAbraham oluswa (Gen. 17:23–27). Igama u-kol,  “bonke,” “yonke,” liphindaphindw izihlandlo ezithathu (Gen. 17:23, 27). Kukulemeko iqukayo apho athi uThixo abonakale kuAbraham ukuqinisekisa idinga lonyana “uIsake.”

`Funda: kwiGenesis 18:1-15 nakumaRoma 9:9. Zifundo zini zobumvuzemvuze esizifunda ekwamkeleni kukaAbraham iindwendwe zakhe? Ukuchaza njani ukusabela kukaThixo kubumvuzemvuze bukaAbraham?`

Akucacanga nokuba uAbraham wayesazi na ukuba aba baphambukeli bangobani (Heb. 13:2), nangona wenza kubo ngokungathi uThixo ngokwaKhe wayephakathi kwabo. Wayehleli “emnyango wentente, ekufudumaleni kwemini” (Gen. 18:1), kwaye ngenxa yokuba iindwendwe zinqabile entlango, wayelangazelela mhlawumbi ukudibana kunye nazo. UAbraham wabaleka waya kula madoda (Gen. 18:2), nangona wayeminyaka ima-99 ubudala. Ubiza omnye waba bantu Adonai, “Nkosi yam” (Gen. 18:3), igama elivamise ukusetyenziswa kuThixo (Gen. 20:4, Eksod. 15:17). Waqukeza phakathi kwawo elungiselela isidlo (Gen. 18:6, 7). Wema ngakuwo, ebazele iindlebe izidingo zawo ekulungele ukuwalungiselela (Gen. 18:8).

Ukuziphatha kukaAbraham ngakubaphambukeli bezulu kuyakuba ngumzekelo ovuselelayo wobumvuzemvuze (Heb. 13:2). Eneneni, imo yentlonelo ka-Abraham izisa ingcamango yobumvuzemvuze. Ukubonakalisa intlonipho nenkathalo kubaphambukeli asiyonto nje emnandi yembeko. IBhayibhile iyagxininisa ukuba luxanduva lonqulo, ngokungathi yenziwe kuThixo buQu (thelekisa noMat. 25:35– 40). Ngokuyimpoxo, uThixo ubandakanywe ngakumbi kumphambukeli olambileyo nosweleyo kunalo unesisa ubamkelayo

Kwelinye icala, ukunyakathisa okungcwele kumgangatho womntu kubonakalisa ubabalo nothando lwaKhe ngakuluntu. Oku kuvela kukaThixo kwandulela uKristu, owashiya ikhaya laKhe emazulwini waba sisicaka sobuntu ukufikelela uluntu (Fil. 2:7, 8). Ukuvela kukaThixo apha bubungqina bokuqiniseka kwedinga laKhe (Gen. 18:10). Uyambona uSara, ozimelayo “emva kwakhe” (Gen. 18:10) kwaye uyazazi neezona ngcinga zingaphakathi kuye (Gen. 18:12). Uyazi ukuba uhlekile, kwaye negama “ukuhleka” ligama laKhe lokugqibela. Ukungakholwa kwakhe kuba yindawo apho Yena azakuzalisekisa khona ilizwi laKhe.

`Gxila ngakumbi kwingcamango “uThixo uzibandakanya ngakumbi nomphambukeli osweleyo nosweleyo kunalo unesisa umamkelayo.” Kutheni le ngcamango kubaluleke ngakumbi kuthi ukuba siyikhumbule?`