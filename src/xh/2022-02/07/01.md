---
title:  UMnqophiso NoAbraham
date:  07/05/2022
---

### Funda Ukulungiselela Isifundo Sale Veki
Genesis 15–19:29; Rom. 4:3, 4, 9, 22; Gal. 4:21–31; Rom 4:11; Rom. 9:9; Amosi 4:11.

> <p>Indima Yenkumbulo</p>
> Wathi uAbram, Nkosi yam, Yehova, wondinika ntoni na? Ndihamba ndingenamntwana; indlamafa yendlu yam ngulo Eliyezere waseDamasko’ ” (Genesis 15:2).

KwiGenesis 15, sifika kwithuba elingundoqo xa uThixo emisela umnqophiso waKhe noAbram. Umnqophiso noAbraham ngumnqophiso wesibini, emva komnqophiso noNowa.

Njengomnqophiso kaNowa, umnqophiso kaAbram ubandakanya nezinye iintlanga kanjalo, kuba kamva umnqophiso noAbraham yinxalenye yomnqophiso ongunaphakade, onikezelwa kuluntu lonke (Gen. 17:7, Heb. 13:20).

Esi siqendu sobomi bukaAbraham sizele luloyiko nentsini. UAbram uyoyika (Gen. 15:1), kwangokunjalo noSara (Gen. 15:1), noHagare (Gen. 21:17). UAbram uyahleka Gen. 17:17); uSara Gen. 18:12), noIshmayeli, ngokunjalo (Gen. 21:9). Ezi zahluko zihlokoma imfesane nobushushu bobuntu. UAbram unomdla wokusindiswa wabantu abangendawo baseSodom; unenkathalo ngakuSara, uHagare, noLote; kwaye uyimvuzemvuze kubaphambukeli abathathu (Gen. 18:6).

Kukulo meko apho uAbram, ogama lakhe lithetha ukubekeka nokuhlonipheka, lizakuthi igama lakhe liguqulwe libe nguAbraham, elithetha “uyise wengxokolo” (Gen. 17:5). Ngoko ke, sibona apha iintluva ezininzi wobume bukazwe lonke wento uThixo aceba ukuyenza ngomnqophiso waKhe noAbraham.

_*Funda isifundo sale veki ukulungiselela iSabatha, Meyi 14._