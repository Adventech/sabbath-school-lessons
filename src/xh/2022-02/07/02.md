---
title:  Ukholo lukaAbraham
date:  08/05/2022
---

`Funda: kwiGenesi 15:1-21 nakumaRoma 4:3, 4, 9, 22. UAbram uyityhila njani into okuyiyo ukuphila ngokholo? Yintoni intsingiselo yedini awathi uThixo kuAbram makalenze`

Impendulo yokuqala kaThixo kwinkxalabo kaAbram ngendlamafa (Gen. 15:1–3) kukuba uzakuba nonyana ophuma “ezibilinini zakhe” (Gen. 15:4). Olu lwimi lunye lusetyenziswa nguNatan ukwalatha kwimbewu kakumkani ozayo onguMesiya (2 Sam. 7:12). UAbram waqinisekiswa kwakho waza “wakholwa kuYehova”(Gen. 15:6), kuba wayiqonda eyokuba ukuzalisekiswa kwedinga likaThixo akuxhomekekanga kubulungisa bakhe koko kobukaThixo (Gen. 15:6; thelekisa namaRom. 4:5, 6).

Le ngcamango ingaphaya kwesiqhelo, ngokukodwa kula nkcubeko. Kwinkolo yamaYiputa amandulo, umzekelo, ukugwetywa kwakuvavanywa ngokuphathelele ekubaleni imisebenzi yobulungisa yomntu ithelekiswe nobulungisa bothixokazi uMaat, owayemele ubulungisa obungcwele. Ngamafutshane, kwakufuneka uluxhamle “usindiso.”

UThixo ngoko umisela inkonzo yedini ukuba uAbram ayenze. Okokuqala, idini lalatha kukufa kuKristu efela izono zethu. Abantu basindiswa ngobabalo, isipho sobulungisa bukaThixo, olwalufuziselwe ngala madini. Kodwa le nkonzo iyodwa izisa imiyalezo etsolileyo kuAbram. Ukukhathaza kwamaxhalanga kwizilwanyana zedini (Gen. 15:9–11) kuthetha ukuba imbewu yakhe iyakuthwaxwa bubukhoboka isithuba “ ‘seminyaka emakhulu mane’ ” (Gen. 15:13), okanye izizukulwana ezine (Gen. 15:16). Ize kwisizukulwana sesine, imbewu kaAbram “ ‘iya kubuyela apha’ ” (Gen. 15:16).

Isigaba sokugqibela sinika umdla: “idangatye elidangazelayo, ela canda phakathi kwezo zahlulo (Gen. 15:17). Lo mnqa ungaphaya komqondo ubonisa ukuzibophelela kukaThixo ekuzalisekiseni idinga laKhe lomnqophiso wokunikezela ilizwe kwimbewu ka-Abram (Gen. 15:18).

Imida yeli liLizwe leDinga, “ ‘lithabathela emlanjeni waseYiputa, lise emlanjeni omkhulu, emlanjeni ongumEfrati’ ” (Gen. 15:18) isikhumbuza imida yoMyezo waseEden (thelekisa neGen. 2:13, 14). Esi siprofeto, ngoko, sikhangele okuninzi kune Eksodus yodwa nekhaya likaSirayeli. Kulundi olukude lwesi siprofeto, iinzala zikaAbraham zithatha ilizwe laseKanan, kuthukuza ingcamango yosindiso lwexesha lesiphelo lwabantu bakaThixo, abazakubuyela eMyezweni waseEden.

`Singafunda njani ukuhlala singqale kuKrstu nobulungisa baKhe njengethemba lethu ekuphela kwalo losindiso? Kwenzeka ntoni xa sizama ukuqala ukubala imisebenzi yethu elungileyo?`