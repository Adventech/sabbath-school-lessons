---
title:  Ukuzimela Ebusweni bukaThixo
date:  05/04/2022
---

`Funda: kwiGenesis 3:7-13. Kwakutheni ukuze uAdam noEva beve imfuneko yokuzimela ebusweni bukaThixo? Kwakutheni ukuze uThixo abuze lo mbuzo “Uphi?” UAdam noEva bazama njani ukuthethelela ukuziphatha kwabo?`

Emva kokona kwabo, uAdam noEva baziva behamba ze ngenxa yokuba baphulukana neengubo zabo zobuqaqawuli, ezazibonakalisa ubukho bukaThixo (bona kwiNdum 8:5, thelekisa neNdum 104:1, 2). Umfanekiso kaThixo wawuchatshazelwe sisono. Isenzi “ukwenza” kwibinzana “bazenzela imibhinqo (Gen. 3:7) okwangoku sasisetyenziswa kuThixo uMdali (Gen. 1:7, 16, 25, njalonjalo.). Kukhangeleka ngathi babethathe indawo yoMdali xa babezama ukugquma isono sabo, isenzo uPawulos asigxeka ngelithi bubulungisa ngemisebenzi (Gal. 2:16).

Xa uThixo esondela, ubabuza umbuzo buciko “‘Uphi?” (Gen. 3:9, NKJV), uhlobo lombuzo olunye uThixo azakulubuza uKayin (Gen. 4:9). Imibuzo yaKhe yayibuzwa ngenxa yabanetyala, ukubanceda baqonde abakwenzileyo ize noko kunjalo, kangaxesha nye, ibakhokelele enguqukweni naselusindisweni. Ukususela ekoneni kwabantu, iNkosi yayisebenzela usindiso nokukhululwa kwabo.

Eneneni, esi siganeko xa Sisonke sibonakalisa ingcamango yomgwebo wophengululo, oqala ngomgwebi, oxhentsisa ngemibuzo umoni (Gen. 3:9) ukuze amlungiselele isigwebo (Gen. 3:14–19). Kodwa oko ukweza kanjalo ukuxhokonxa inguquko, ezakuthi kamva ikhokelele elusindisweni (Gen. 3:15). Lo ngumxholo obonakala kuyo yonke iBhayibhile.

Ekuqaleni, njengoko kuqhelekile kuboni, uAdam noEva bazama ukuphepha isimangalo, befuna ukutyhola abanye. Kumbuzo kaThixo uAdam uphendula ngelithi ngumfazi amnikwe nguThixo (Gen. 3:12)—umkhokelele ekuyenzeni. Yimpazamo yakhe (kwaye, wabonakalisa, ukuba ikwa yekaThixo kanjalo), hayi eyakhe.

UEva uphendula ngelithi yinyoka ekhohlise yena. Isenzi sesiHebhere u-nasha’, “khohlisa” (kuGen. 3:13), sithetha ukunika abantu ithemba lobuxoki kwaye libenza bakholelwe ukuba benza into elungileyo (2 Kumkani 19:10, Isa. 37:10, Yer. 49:16).

UAdam usola umfazi, ngelithi nguye umnike isiqhamo (inyaniso ethile koku), aze uEva asole inyoka, ngelithi imkhohlisile (inyaniso ethile, nalapha koku). Kodwa ekugqibeleni, bobabini babenetyala.

`Ukuzama ukusola omnye umntu ngenxa yento abayenzileyo? Kutheni le nto kulula kuthi ukweyela kulo mgibe mnye?`