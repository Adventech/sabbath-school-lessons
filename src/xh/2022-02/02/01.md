---
title:  UKuwa
date:  02/04/2022
---

### Funda Ukulungiselela Isifundo Sale Veki
Genesis 3; 2 Cor. 11:3; Rev. 12:7–9; John 8:44; Rom. 16:20; Heb. 2:14; 1 Tim. 2:14, 15.

> <p>Indima Yenkumbulo</p>
> “‘Ndiyakumisa ubutshaba phakathi kwakho nomfazi, naphakathi kwembewu yakho nembewu yakhe; yona iyakukumtyumza intloko, wena uyakuyityumza isithdende’” (Genesis 3:15).

Phakathi kwako konke uThixo awayekunike abazali bethu bokuqala eEden kweza kanjalo nesilumkiso: “‘Yonke imithi yomyezo ungayidla uyidle; ke wona umthi wokwazi okulungileyo nokubi uze ungawudli; kuba mhlana uthe wawudla uya kufa’” (Gen. 2:16, 17). Esi silumkiso sokungadli kumthi wokwazi okulungileyo nokubi (Gen. 2:16, 17) sisibonisa ukuba, nangona babezakukwazi okulungileyo, kwakungafunekanga bekwazile okubi. Ngokuqinisekileyo singasiqonda isizathu, akunjalo?

Kwaye, kanjalo, isisongelo sokufa esayanyaniswe kwisilumkiso ngokungathobeli (Gen. 2:17) siyakuzaliseka: bayakufa (Gen. 3:19). Abazanga balelwe kuphela nje ukudla kulo mthi, kananjalo bakhutshwa eMyezweni waseEden baza ngalo ndlela abakwazi kufikelela koko kwakuzakubanika ubomi obungunaphakade njengaboni (Gen. 3:22).

Nangona kunjalo, phakathi kwale ntlekele kuvel’ithemba elifumaneka kwiGenesis 3:15, elibizwa ngokuba Luvangelo lokuqala okanye “idinga lokuqala legospile.” Ewe, le ndima izisa idinga lokuqala legospile elifumaneka eBhayibhileni, okokuqala abantu bexelelwa ukuba, phakathi koKuwa, uThixo wenze indlela yokusinda yethu sonke.

_*Funda isifundo sale veki ukulungiselela iSabatha, Apreli 9._