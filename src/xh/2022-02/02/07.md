---
title:  Ingcamango Ngakumbi
date:  08/04/2022
---

Qaphela uqhagamshelwano phakathi “komthi wobomi kunye “nomthi wokwazi okulungileyo nokubi.” Obu budlelane sesibuboniswa kade yinyaniso yokuba yomibini imi “esazulwini somyezo” (Gen. 2:9). Kodwa ke kuninzi ngale mithi mibini ngaphezu kobudlelane bendawo. Kungenxa yokuba abantu bathathe isiqhamo somthi wokwazi okulungileyo nokubi, kuba abamthobelanga uThixo, baphulukene nokufikelela kumthi wobomi, kwaye abanako ukuphila ngonaphakade, ubuncinane kule imeko. Olu qhagamshelwano lugushe imfundiso enzulu. Iindlela esikhetha ngazo ngokwasesimilweni nangokwasemoyeni zinefuthe kubomi bomzimba, njengoko uSolomo wayalela unyana wakhe: “Nyana wam, musa ukuwulibala umyalelo wam; intliziyo yakho mayiyibambe imithetho yam; kuba iyakukongeza imihla emide, neminyaka yobomi noxolo” (Miz. 3:1, 2). Olu qhagamshelwano luyavela kwakhona kwiYerusalem yasemazulwini ezayo, apho kuphela ingumthi wobomi okhoya “phakathi kwesitrato sawo” (IsiTyhi. 22:2).

“Xa uThixo wayedala uEva, wacwangcisela ukuba angabi ngezantsi okanye ngentla kwindoda, koko kwizinto zonke alingane naye. Esi sibini singcwele sasingazokuba namdla umvalela umvalela ngaphandle omnye komnye; kodwa noko kunjalo ngamnye kubo wayenobuqu bakhe ekucingeni nasekwenzeni. Kodwa emva kwesono sikaEva, njengoko wayengowokuqala ekoneni, iNkosi yamxelela ukuba uAdam uzakumlawula. Wayezakuba phantsi kolawulo lomyeni wakhe, kwaye oku kwakuyinxalenye yesiqalekiso. Kwiimeko ezininzi isiqalekiso senze isabelo somfazi sabuhlungu ngeyona ndlela nobomi bakhe bangumthwalo. Ukongama uThixo akunike indoda ikusebenzise gwenxa ngeendlela ezininzi ngokusebenzisa igunya elinogonyamelo. Ubulumko obungaphele ndawo bacwangcisa icebo lenkululo, elibeka uhlanga kwithuba lesibini ngokubanika olunye uvavanyo.”—Ellen G. White, Testimonies for the Church, vol. 3, p. 484.

**Imibuzo Yengxoxo**

`➊ UThixo wamnkqangisa uAdam eEden wambuza nemibuzo ukuze angaboni nje kuphela ubutyala bakhe koko nokumkhokelela enguqukweni. Lo mxholo uyavela kwakhona kuKayin (Gen. 4:9, 10), kuNogumbe (Gen. 6:5– 8), kwiNqaba yaseBhabheli (Gen. 11:5), nakwiSodono neGomora. Ityhilwa njani ingcamango yomgwebo wophengululo kwezi ziganeko?`

`➋ Kwakutheni ukuze uEva acinge ukuba ukudla kumthi wokwazi okulungileyo nokubi kuzakumnika ubulumko? Singakuphepha njani, kwimeko yethu, ukwenza impazamo efana naleyo, oko kukuthi, sidelele ilizwi likaThixo ngokuselubala sinyeke into “engcono” kunoko uThixo asibonelele ngako?`