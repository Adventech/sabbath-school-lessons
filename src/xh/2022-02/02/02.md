---
title:  Inyoka
date:  03/04/2022
---

`Funda: kwiGenesis 3:1, 2 Korinte 11:3, neSiTyhilelo 12:7-9. Ngubani inyoka, kwaye imlukuhla njani uEva?`

Le ngxelo iqala “ngenyoka”. Ukuhlelwa kweli binzana kubonisa ukugxininisa: igama “nyoka” li gama lokuqala kwisivakalisi. Kanjalo, “inyoka” inenqaku elicacileyo, elibonisa ukuba esi sisiqu esaziwayo, ngokungathi umlesi makayazi ukuba ngubani. Ubukho besisiqu, ngalo ndlela, buqinisekiswa kwigama lokuqala lesahluko.

Eneneni, iziBhalo ziyachaza inyoka njengotshaba lukaThixo (Isa. 27:1) kwaye ngokuselubala ziyibiza ngokuba “nguMtyholi, uSathana” (iSiTyhi. 12:9). Kwangokunjalo, eMpuma, inyoka yayibonakalisa amandla obubi.

“Ukuze aphumeze umsebenzi wakhe engakrotyelwanga, uSathana wakhetha ukusebenzisa inyoka njengejelo lakhe-ukuzifihla okwakungena twatse kwinjongo yakhe yokukhohlisa. Inyoka ngoko yayisesinye sezidalwa ezilumkileyo nezona zihle emhlabeni. Yayineempiko, kwaye lo gama indanda emoyeni yayibonakalisa inkangeleko yobuqaqawuli okubengezelayo, inombala nokuqaqamba kwegolide etshisiweyo.”—Ellen G. White, Patriarchs and Prophets, p. 53.

Xa ithetha ngomtyholi, nakwesiphina isimo avela ngazo, iBhayibhile ayithethi ngakukwekwa nje. KwisiBhalo uSathana uchazwa njesidalwa esikhoyo hayi nje uphawu lobuciko okanye ummiselo oqikelelweyo wokuchaza ububi okanye icala elibi lobuntu.

Inyoka ayizivezi njengotshaba lukaThixo. Ndaweni yoko, inyoka yalatha kumazwi kaThixo, ewaphindayo nekhangeleka ngathi iyawaxhasa. Oko kukuthi, kwasekuqalekeni, singabona ukuba uSathana uyathanda ukucaphula uThixo aze, njengoko sizakubona kamva, ucaphula nkqu neLizwi likaThixo ngokwalo (Matt. 4:6).

Phawula kanjalo ukuba inyoka ayixoxi kwangoko nomfazi, koko ibuza umbuzo obonisa ukuba iyakholelwa kwinto uYehova ayithethileyo kubo. Kakade, wabuza: “‘Utshilo na uThixo . . . ’ ” (Gen. 3:1)? Ngalo ndlela, nkqu kwasekuqaleni singabona indlela esasinobuqhophololo nenkohliso ngayo esi sidalwa. Kwaye, njengoko sizakubona, yasebenza ngokunjalo.

`Ukuba uSathana wakwazi ukulukuhla uEva ongenasono eEden, sisengozini kangakanani thina? Yintoni isikhuselo sethu esingcono kwiinkohliso zakhe?`