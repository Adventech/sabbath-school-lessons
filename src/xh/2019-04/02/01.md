---
title:  UNehemiya
date:  06/07/2019
---

### Fundela Isifundo Sale Veki
Nehemiya 1–2, Dut. 7:9, Ndum. 23:1–6, Num. 23:19.

> <p>Indima Yenkumbulo</p>
> “Kwathi ndakuweva la mazwi, ndahlala phantsi, ndalila, ndenza isijwili iintsuku, ndazila ukudla, ndathandaza phambi koYehova uThixo wamazulu, ndathi, Camagu, Yehova, Thixo wamazulu, Thixo omkhulu, owoyikekayo, obagcinela umnqophiso nenceba abamthandayo, abayigcinayo imithetho yakhe’ ” (Nehemiya 1:4, 5).

Okwangoku, mabini amaqela abathinjwa abuyele kwaYuda ngokuzalisekiswa okungagqibekanga kwamadinga kaThixo kuhlanga lakwaSirayeli. Kodwa kusekho elinye iqela labathinjwa uThixo alilungisayo. Iqela lokugqibela labathinjwa liyalelwe ukuba lilungise ingxaki. Nangona amaqela amabini okuqala abuyela ukuya kwakha iYerusalem nokuya kugqibezela inxalenye yelo phulo ngokugqibezela itempile, konke okunye ukwakha kwayekwa ngenxa yokuqhambuka kwenkcaso kwiintlanga ezibangqongileyo. Abantu bommandla obangqongileyo babengafuni amaSirayeli akhe isixeko neendonga zaso kuba babesoyikisela ukuba amaSirayeli angaluhlanga olunamandla njengokuba ebekhe alulo ngaphambili (Ezra 4:6–24). Ngoko ke, ukubuya kwamaSirayeli kwabonakala kusisigrogriso, eso abagqiba ukuba basimise. Kodwa uThixo wayengababizanga abantu baKhe ukuba abathi tyaa ngethuba lokwenza oko wayebabizela ukuba bakwenze.

Yiyo lo nto, wayelungisa enye indoda yokwenza intando yaKhe, nokuphumeza iinjongo zaKhe. Igama layo yayinguNehemiya, kwaye sibuyela kuye nomsebenzi wakhe kaYehova.