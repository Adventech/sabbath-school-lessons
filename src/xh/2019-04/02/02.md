---
title:  UNehemiya Wamkela Iindaba Ezimbi
date:  07/07/2019
---

Incwadi kaNehemiya ngandlel’ithile ivula ngohlobo olunye eyavula ngalo incwadi kaDaniyeli (funda uDan. 1:1, 2), yaye oko kwakungeendaba ezimbi. Ewe, uninzi lwalubuyele elizweni lokhokho balo, kodwa izinto zazingabahambeli kakuhle ncam apho.

`Funda uNehemiya 1: 1-4. Kwakutheni ukuze uNehemiya akhathazeke kangaka? Wasabela njani kwiindaba ezimbi awazifumanayo?`

Amanye amaYuda ayesiwe ekuthinjweni kwiminyaka engaphambili aziswa eShushan, elinye lamaziko olawulo amane obuKumkani bamaPersi, apho uNehemiya wayesebenza komkhulu njengomngcamli. Igama elisetyenziselwe “uHanani umzalwana wam” makube ikakhulu lisingisele kumzalwana ngokwegazi, kuba kukho ukukhankanywa okufanayo kodwa kokuzalana ngakumbi-kukaHanani kuNehemiya 7:2, nangona isenokuba kukukhankanywa nje komnye umSirayeli wakubo. Incoko noHanani phantse ikakhulu yenzeka phakathi kombindi kaNovemba nombindi kaDesemba ngo-445 b.c., kwiminyaka ethile eli-13 emva kokubuyela kuka-Ezra eYerusalem. UHanani uxela ukuba imeko eYerusalem imaxongo. Abantu abakwazanga kuyakha iYerusalem, notshaba luzidilizile iindonga zesixeko, sasala singakhuselekanga kusenkangala.  UNehemiya makube weva amarhe okuba amaSamariya azidilizile iindonga zesixeko, kodwa wayengenazo iimpendulo ezitsolileyo de kwaleli xesha. Ngenxa yoko, uKumkani u-Artashashta ngokwakhe wadakisa ithemba labafuduki ngokumisa inkqubela-phambili yolwakhiwo emva kokukhalaza kwabantu abangaphesheya komlambo (Ezra 4).

Nangona yayakhiwe kwakhona itempile, yayingasebenzi ngokupheleleyo kuba abantu ababedingeka kwinkonzo yetempile babengakwazi kuhlala eYerusalem. Imeko yamdandathekisa uNehemiya njengokuba ifuthe lezindaba lagqobhoza umphefumlo wakhe: amaYuda ayengamzukisanga uThixo nangona ayebuyele lo njongo. Endaweni yoko ayityeshela indlu kaThixo nesiXeko esiNgcwele, ngenxa yokoyika kwawo utshaba nengcinezelo.   Ngalondlela, uNehemiya ngokuqinisekileyo ubhenela kuThixo. Akakhalazeli ukuba abantu bakwaYuda baswele ukholo okanye abanyhashe njengamagwala, okanye avele ayamkele imeko njengoko injalo. UNehemiya usuka awe emadolweni aqalise ukuthandaza nokuzila.

`Kwezindaba zimbi, uNehemiya walila, wazila ukutya, ze wathandaza. Oku makusixelele ntoni, ngokukodwa ngamaxesha okulingwa, ngendlela emasibhenele ngayo kuYehova?`