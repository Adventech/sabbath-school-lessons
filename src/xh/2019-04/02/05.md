---
title:  Ukuthunywa kukaNehemiya
date:  10/07/2019
---

Ukumkani wathumela iincwadi ngoNehemiya zisiya kuSanebhalati waseHoron noTobhiya u-Amon, amagosa abekekileyo engingqi engaphesheya koMlambo, ukuze bahlahl’elindlela oko kwakuzakuphunyezwa nguNehemiya. Ukongeza, uKumkani wayalela u-Asafu, umgcini-hlathi likakumkani, ukuba abonelele uNehemiya ngayo yonke imithi edingekayo ukwakha isixeko, iindonga, namasango etempile.

`Funda uNehemiya 2:9, 10. Ezi vesi zisixelela ntoni ngenkcaso ababezakujamelana nayo uNehemiya namaYuda xa ewonke?`

UNehemiya wafika eYerusalemi malunga neminyaka u-445/444. Inkcaso ibonakala iqhambuka nkqu kwangaphambi kokuba uNehemiya alinge ukwenza nantoni na, ngenxa yokuba isicelo esidluliselwe kumabamba sixhokonkxe iigxaki. Nangona uTobhiya iligama lesiYuda, elalithetha “uYehova ulungile” (unyana wakhe uYehohanan naye wayenegama lobuYuda, “uYehova unobabalo”), wayesebenza njengebamba lama-Amon. Ngenxa yoko, iYerusalemi yayirhangqwe ziintshaba: uSanebhalati, ibamba lakwaSamari ukuya emantla, uTobhiya ibamba lama-Amon ukuya empuma, noGeshem um-Arabh (Neh. 2:18, 19) ukusinga ezantsi, owayebambe i-Edom nakwaMowabhi. Kungelishwa ukuba ubunkokheli balo ngingqi bambhebhetha uNehemiya ngokukhathalela “ukulungelwa” kwabacinezelweyo. Abaxhaphazi abonwatyiswa kukulungelwa kwabo babagrogrisayo.

Ukufika kukaNehemiya eYerusalem, noko kunjalo, ephahlwe ngumkhosi, nto leyo ebonisa ukuba wayeze ngomsebenzi obalulekileyo, kwaxhokonxa umona weentlanga ezingabahedeni ezihlala kufutshane nesixeko, ezazisoloko sisaneza intiyo yazo ngakumaYuda ngokuwafumbela ingozi nogculelo. Phambili kulomsebenzi mbi yayiziintloko ezithile zeziziwe, uSanebhalati waseHoron, uTobhiya u-Amon, noGeshem u-Arabhi. Kwasekuqala ezinkokheli zayibeka phantsi kweliso elibukhali imigushuzo kaNehemiya zaza zazama ngandlela zonke emandleni ukuzo ukutshitshisa amacebo ache nokuthintela umsebenzi wakhe.”—Ellen G. White, Prophets and Kings, p. 635.

`Ngawaphi amanye amabali eBhayibhile onokuwafumana nawabonisa indlela abajamelana ngayo nenkcaso abo babizelwa nguThixo ekwenzeni entando yaKhe? Yiza nempendulo yakho eklasini ngeSabatha.`