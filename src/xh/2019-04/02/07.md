---
title:  Ingcamango Ngakumbi
date:  12/07/2019
---

Contemplate “A Man of Opportunity,” pp. 628–634, in Prophets and Kings. UNehemiya wayeyindoda yomthandazo: “UNehemiya wayesoloko ephalaza umphefumlo wakhe ngenxa yabantu bakhe. Kodwa ngoku logama ethandaza kwakheka injongo engcwele engqondweni yakhe. Ugqiba ekubeni ukuba angafumana imvumela kakumkani, noncedo oludingekayo ukuzuza izixhobo nempahla yokusebenza, uzakuwuthatha ngokwakhe buqu umsebenzi wokwakha iindonga zaseYerusalem nokubuyiswa kwamandla elizwe lakwaSirayeli. Waza wacela iNkosi ukuba imphumelelise emehlweni kakumkani, ukuze likwazi ukuqhubekeka eli cebo. ‘Khawumphumelelise umkhonzi wakho namhla, wabongoza, ‘umfumanise imfesane phambi kwale ndoda. Iinyanga ezine uNehemiya walindela ithuba elilungileyo lokuzisa isicelo sakhe kukumkani.”—Ellen G. White, Prophets and Kings, pp. 629, 630.

**Imibuzo Yengxoxo**

`1. Kwimpendulo yombuzo wangoLwesithathu, kuthetha ukuthini ukuthi bonke kuyo yonke iBhayibhile-iTestamente eNdala, iTestamente eNtsha-abo babebizwe nguThixo bajamelana nenkcaso emandla? Eneneni, kuthetha ukuthini ukuthi phantse kuyo yonke imeko kwenzeka oko? Mhlawumbi umbuzo ongcono ingakukuba: Mizekelo mini onokuyifumana womntu obizwe nguThixo ukwenza intando yaKhe ongazange ajamelane nenkcaso? Oku makusixelele ntoni ngendlela ekufuneka singatyhafi ngayo, nokuba senza intando kaThixo, xa sijamelana nemiqobo enzima ekuphumezeni oko sikholelwa ukuba iNkosi isibizele ekukwenzeni?`

`2. Funda uNehemiya 2:18. Oku kusixelela ntoni ngamandla obunokuba nawo ubungqina bomntu buqu, nendlela ekwakubaluleke ngayo ukufumana impendulo entle awayifumanayo uNehemiya kumaYuda?`

`3. Akukho wayenokuphumeza nto ngaphandle koncedo lukakumkani nokuba ngu-Ezra okanye uNehemiya.  Ngamanye amazwi, la madoda akwaThixo asebenzisana namagunya ezopolitiko, ayekwa ngabahedeni kanjalo. Sifundo sini esinokutsala koku ngexesha nendlela esinokusebenzisa namagunya ezopolitiko akhoyo, nokuba ngawaphi? Kwangaxesha nye, kutheni ibandla kufuneka lilumke kakhulu xa lisenza oko?`

`4. Jongani umthandazo kaNehemiya (Neh. 1:1–11) eklasini. Yintoni eninokuyithabatha kuwo enokunceda ukwendelisela ubudlelane bakho noThixo. Ufundisa ntoni ngokuzinikela, imvumo-sono, nokubanga amadinga?`