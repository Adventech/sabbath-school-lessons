---
title:  UNehemiya Ulungiselela uMsebenzi Wakhe
date:  11/07/2019
---

Ngaphandle kwamathandabuzo, iNkosi yambizela lo msebenzi uNehemiya yaye izakubonelela ngako konke azakudinga. Exhotyiswe lulwazi lwezithembiso zikaThixo nokuqiniseka kobizo lukaThixo, uNehemiya wabheka phambili. Kodwa waqhubela phambili ngobulumko nangokuthandaza. Ngamanye amazwi, nangona wayesazi ukuba uThixo ukunye naye, olu lwazi zange lumnqande, okokuqala ekuzikiseni ukucinga koko azakwenza.

`Funda uNehemiya 2:11–20. Yintoni ayenzayo uNehemiya ukulungiselela iphulo lokwakha udonga?`

Izifundo Zobunkokheli: Isifundo 1: UNehemiya akaxeleli nabani ukuba athini amacebo “ento ebeyingenise entliziyweni yam uThixo, ukuba ndiyenze eYerusalem” (Neh. 2:12). Akafihleli nje kuphela utshaba, koko uyayigusha nakwiinkokheli zamaYuda ngokunjalo.

Ukwiphulo lokuhlola ukubona ukuba yintoni edinga ukwenziwa. Isifundo 2: Phambi kokuba azise nantoni, uNehemiya wenza umsebenzi ongowakhe aze acwangcise wonke umsebenzi ozakudingeka. Isifundo 3: Xa ethetha ngomsebenzi, uNehemiya udandalazisa kuqala oko uThixo akwenzileyo ukuzakuthi xhaxhe apha ukukhokhela oluhambo, aze emva koko ongeze amazwi kakumkani. Uyakhuthaza ngaphambi kokuba acele ukuzibophelela. Ayingaphantsi koommangaliso eyokuba amaYuda asebele kakuhle ngeyona ndlela aze agqibe ukuba mawakhe, nokuba kukho inkcaso ezakuvela. UThixo walungisa hayi nje kuphela ukumkani ngemithandazo nokuzila kukaNehemiya, kodwa ngokunjalo nabantu bamaYuda, ukuze basebele ngokuzithemba nangokukhalipha.

`Funda uNehemiya 2:19, 20. Ezi vesi zisixelela ntoni ngokholo lukaNehemiya? Ingaba zamnceda njani uNehemiya iindima ezifana noDuteronomi 7:9, Ndumiso 23:1–6, noNumeri 23:19?`

Iincoko zethu zibonisa ukuba singoobani nento esikholelwa kuyo ngokwenene. UNehemiya ukhangeleka ethetha amazwi akhuthazayo. Akoyiki ukumbandakanya uThixo kuko konke akuthethayo nokumzukisa kananjalo, nkqu naxa abantu bemgculela bemhleke. Noxa uNehemiya eyazi indelelo ezinayo iintshaba ngakubo, akankwalambisi ukuthetha okanye amshiye uThixo kwincoko. NjengoYosefu eYiputa kwiintlaninge yeminyaka ngaphambi koku, uNehemiya akoyiki ukuphakamisa uThixo wakhe phakathi kwabantu abangakholwayo kuYe.