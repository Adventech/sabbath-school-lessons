---
title:  UNehemiya Uthetha Phandle
date:  09/07/2019
---

UNehemiya 1:11 uthi uNehemiya ngumngcamli kakumkani. Kuthi oku kungakhangeleka ngathi ngumsebenzi ongabalulekanga, kodwa abangcamli ingangamadoda ampembelelo imandla, kuba babesiya rhoqo yaye besondele kukumkani. Abangcamli babengcamla iziselo zikakumkani ukunqanda ukugula okanye ukufa kukakumkani. UHerodotus udandalazisa ukuba amaPersi ayebabeke ezimbekweni abangcamli, njengokuba babethathwa njengamagosa azizitatanyiswa. Umzekelo, umngcamli kakumkani wase-Asiriya u-Esarhaddon naye wayekwa ligosa eliyintloko ebukumkanini. Ngoko ke, uNehemiya ukwisikhundla esibekekileyo ebukumkanini, kwaye ngenxa yokuya kwakhe kukumkani, ubongoza uThixo ukuba amsebenzise ekuthetheni nokumkani ngemeko yakwaYuda.

`Funda uNehemiya 2:1â€“8. Kwenzeka ntoni ngenxa yemithandazo nokuzila kukaNehemiya?`

Umthandazo uphendulwa ngenyanga kaNisan, ngamafutshane iyinyanga ka-Apreli ngo-444 b.c. zidlulile iinyanga ezine susela mhla uHanani namaYuda bazisa iindaba ezinxunguphalisayo ngeYerusalem kuNehemiya. Kangangeenyanga ezine, uNehemiya wathandaza ezila, yaye umhla nezolo kwakunokukhangeleka ngathi uThixo akaphenduli. Kodwa ixesha likaThixo lisoloko lichanekile. UThixo walungisa ikumkani ukuba imve uNehemiya kwanokuba isabele ngendlela eyiyo.

Yayingeyonto eyenzeka mihla le eyokuba umngcamli akhululwe emisebenzini yakhe okwethutyana ayokuba yirhuluneli kwilizwe elingelinye. UThixo wathetha ngoNehemiya waza wayichukumisa ikumkani yamaPersi u-Artashashta I ukuba imenze irhuluneli yommandla wakwaYuda. Ukukhankanywa kukakumkanikazi kubonisa ukuba esi yayisisiganeko esisekhusini, njengoko kwakungaqhelekanga ukuba ikumkanikazi ukuba isoloko ikhona kwizidlo ezisemthethweni. UNehemiya akayikhankanyi kwangoko iYerusalem, ukuze agcine ikumkani ekubeni ebe neengcamango ezizezinye, koko wenza isibongozo esichukumisayo kukumkani ngento enokwenza naye. Ngethuba indawo ethile ikhankanywa, ikumkani seyizuziwe kade.

`Kungaziphi iindlela esinokubona ukufana phakathi kwesikhundla sikaNehemiya kule nkundla kunye nesikaDaniyeli eBhabheli? Sithetha ntoni ngesimilo sikaNehemiya kangangokuba ukumkani akhangeleke athambekele kakuhle ngakuye?`