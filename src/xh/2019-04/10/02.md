---
title:  Ukuvuma Iingoma zikaYehova Nkosi
date:  01/09/2019
---

`Funda uNehemiya 12:27–29. Qaphela amanye wamazwi angundoqo atyhila indlela unqulo nokubongwa kwabo okwakuyiyo. Ungayichaza njani?`

Uhlanga lakwaSirayali layalela udidi oluthile lwabaLevi ukuba babe abaculi neemvumi kwiinkonzo zetempile. UThixo wayalela esi senzo waza wanikezela imiqathango yenkonzo, njengokuba unqulo lwasetempileni kwakufuneka lube luhle lwenziwe ngobugcisa. UKumkani uDavide wasicwangcisa esi senzo ukuba sibe yinkqubo yocoselelo nebalaseleyo kunento eyayiyiyo ngaphambili. Ngenxa yoko, inzala ka-Asafu, eyayinyulwe nguDavide ukuba ikhokele unqulo etempileni, yayisamiselwe “njengeenvumi, malunga nomsebenzi wendlu kaThixo” (Neh. 11:22).

`Jonga kwi-1 IziKronike 25:6–8. Oku kusifundisa ntoni ngendlela owawusembindini nowawubaluleke ngayo umculo kunqulo lwabo nokucula kwabo “iingoma zikaYehova”?`

Iimvumi yayingabaLevi kwaye, ngoko, babemiselwe itempile ngokusesikweni. Ngalo ndlela, ukubonelela ngomculo iinkonzo zetempile yayingumsebenzi wabo ohlawulelwayo. Ngexesha likaKumkani uDavide, iziko elipheleleyo lomculo laqulunqwa, nawayelilawula ngokwakhe. Lalinootitshala nabafundi, abatsha nabadala, ababesebenza betshintshana ngamaxesha etempileni, bebonelela ngomculo. Abanye babedlala izixhobo zomculo, abanye beziimvumi, logama abanye babegcine izixhobo zomculo neezivatho ezisetyenziselwa iinkonzo. Yayiyintoni injongo yolungelelwano olunobugcisa ngolohlobo? Lwalusebenza ukuphuhlisa italente nombono wokugqwesa kunqulo. Ukugqwesa makusoloko kungumgo elunqulweni. Iindumiso maziphume entliziyweni zibonakaliswe ngeyona ndlela iphucukileyo ukuze abantu baphakanyiswe ngokwasemoyeni. Umntu unokuzicingela ukuba ezomvumi nabaculi ababesebenza etempileni bakhethwa ngobunono ukukhokela inkonzo yonqulo.

`Zeziphi iindlela othe wangcamla ngazo uvuyo lonqulo emculweni? Zeziphi iindlela okubaluleke ngazo oku kuwe?`