---
title:  Ingcamango Ngakumbi
date:  06/09/2019
---

Read Ellen G. White, “Growing Up Into Christ,” pp. 67–75, in Steps to Christ. “Umnqamlezo kaKristu uyakuba bubugcisa nengoma yabakhululwa kuwo onke amaphakade. KuKristu ozukisiweyo bakubona uKristu obethelelwe emnqamlezweni. Ayisoze yalityalwa eyokuba Lowo umandla akkhe adale abamba amazwe angenakubalwa kwintlaninge yemimandla esesithubeni, iNtanda kaThixo, iNgangamsha yezulu, Lowo zikuvuyelayo ukumbonga iikherubhi neeserafi ezibengezelayo-wazithoba ukuze aphakamise umntu owileyo; ukuba wathwala ubutyala nehlazo lesono, nokufihla kukaYise ubuso, de iintlungu zehlabathi elilahlekileyo zakrazula intliziyo yaKhe zatyumza ubomi baKhe emnqamlezweni waseKalvari. Ukuba uMenzi wawo onke amazwe, uMlamli wazo zonke iziphelo, athi xibilili uzuko lwaKhe azithobe ngenxa yokuthanda umntu iyakuhlala ibangela umnqa nendumiso yelimiweyo. Xa iintlanga zabasindiswa zikhangela uMkhululi wazo zize zibone nobuqaqawuli obungunaphakade bukaYise bukhazimla ebusweni baKhe; xa zibona itrone yaKhe, esuka kunaphakade ukuya kunaphakade, zisazi nokuba ubukumkani baKhe abuzokuphela, zakugqabhuka ngengoma yemihlali: “Kuyifanele iMvana eyaxhelwayo,!”— Ellen G. White, The Great Controversy, pp. 651, 652. “Kuyifanele,kuyifanele imvana eyaxhelwayo,neyasisindisayo kuThixo ngelaKhe igazi elinexabiso!”—Ellen G. White, The Great Controversy, pp. 651, 652.

**Imibuzo Yengxoxo**

`1. Eklasini, thethani ngokufumana ukungqinelana okukuko phakathi kwentlonelo novuyo. Okanye, jongani lo mbuzo: Ingaba intlonelo novuyo ngokufanayo zahlukile, kakade?`

`2. AmaSirayeli abeka udonga lweYerusalem phantsi kokhuseleko olungcwele ngenkonzo yokunizela aza ngalo ndlela avuma ukuba udonga aluncedi nto ngaphandle kokuba uThixo uyalukhusela. USolomon wayibeka kakuhle: “Ukuba akayakhi uYehova indlu, bafumana besaphuka yiyo abakhi bayo. Ukuba umzi akawugcini uYehova, ufumana ephaphama owugcinayo” (Ndum. 127:1). Oku makusixelele ntoni ngazo naziphi iinzame esinazo endaweni yeNkosi?`

`3. Yintoni indima yomculo kumava onqulo lwebandla?`

`4. IsiBhalo sicacile: uYesu nguMbingeleli wethu oMkhulu kumnquba wasezulwini. Yintoni, kanye, asenzela yona apho? Lungasifundisa ntoni ulungiselelo lwababingeleli betempile yasemhlabeni ngento asenzela yona uYesu kweyasezulwini?`