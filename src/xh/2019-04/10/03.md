---
title:  Ukuhlanjululwa
date:  02/09/2019
---

Emva kokuba iziBhalo zithethe ngokunikezelwa kodonga, ize ibe kukuhlanganiswa kweemvumi, ivesi elandelayo, uNehemiya 12:30, uthetha ngokuhlanjululwa. “Bazihlambulula ababingeleli nabaLevi, bahlambulula abantu, amasango, nodonga olo.”  Igama lesiHebhere eliyingcambu “yokuhlambulula,” thr, lithetha ukucoceka, ukuba nyulu, yaye lisetyenziswa kwimeko ezininzi kwiTestamente eNdala, kuquka nezo zokunyulu ngokwasesimilweni nokucoceka phambi koThixo.

`“Ke, ukuba sihamba ekukhanyeni, njengokuba yena esekukhanyeni, soba sinobudlelane omnye nomnye, lithi igazi lakaYesu Kristu, uNyana wakhe, lisihlambulule kuso sonke isono. Ukuba sithi asinasono, siyazikhohlisa, inyaniso ayikho kuthi. Ukuba sithi sizivume izono zethu, uthembekile, ulilungisa, ukuba asixolele izono zethu, asihlambulule kuko konke ukungalungisi” (1 Yohane 1:7–9). Le ndima isifundisa ntoni 1) ngemo yomntu, 2) uxolelo lukaThixo 3) namandla kaThixo ebomini bethu?`

ITempile neenkonzo zayo yayizizinto ezibalulekileyo kunqulo lwamaSirayeli. Kodwa iTempile nenkonzo zayo zazisingise kwisiphelo ngokunokwazo. Kwaye eso siphelo, ngokwenene, yayikukukhokelela abantu kubudlelane obusindisayo noThixo wabo onomnqophiso, iNkosi uYesu Kristu, nokwazi amandla aKhe ahlambululayo ebomini babo. Kwaye kukwazi oko uThixo akwenzileyo, oko iNkosi isisindise kuko, okusikhokelela ekubeni simthande simnqule. Sesi sizathu ekuphela kwaso esabangela, izihlandlo ngezihlandlo, amaSirayeli amandulo abalise izinto uThixo azenzele wona kwixa elidlulileyo. Lo nto yabanceda ukuba bakwazi ukulunga nothando lukaYehova, olwalusembindini kuvuyo nemibulelo ekwakufuneka ityhutyhe unqulo lwabo.

Kuthi namhlanje, amava nokubulela uxolelo lwesono kufuneka kuzise umbulelo kuThixo nemeko yethemba novuyo. Emva koko kulula ukubonga iNkosi nokubonakalisa ukubulela ubuhle besimilo saKhe. Kwaye yeyiphi intyilelo enkulu yesimilo sikaThixo esinokuba nayo ngaphandle kokubona uYesu esemnqamlezweni, ethwele isohlwayo sezono zethu ukuze kungafuneki sithwalele eso sohlwayo ngokunokwethu?

`Nokuba ziyintoni izono zakho zangaphambili okanye isimilo sakho ngoku, emnqamlezweni unganoxolelo olupheleleyo-kwaye ngoku, nawe. Kutheni ungabangi uxolelo abonelela ngalo uYesu kanye ngoku?`