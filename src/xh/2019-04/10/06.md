---
title:  Ababingeleli nabaLevi njengeNxalenye yoNqulo
date:  05/09/2019
---

`Funda uNehemiya 12:44–47. Kwakutheni ukuze uYuda avuyele “ababingeleli nabaLevi ababelungiselela”? Kutheni babebalulekile nje?`

`Wawufuzisela ntoni umsebenzi wababingeleli (ababengabaLevi)? Bona kumaHebhere 9:1–11.`

“Ukuthethelela kukaKristu endaweni yomntu kumnquba waphezu kubalulekile kwicebo losindiso njengokuba kwakunjalo ukufa kwaKhe emnqamlezweni. Ngokufa kwaKhe wasungula loo msebenzi awathi emva kokuvuka kwaKhe wenyuka ukuya kuwugqibezela. Kufuneka ngokholo singene kwikhuselo, ‘apho umanduleli wangena khona ngenxa yethu.’ Hebhere 6:20.”—Ellen G. White, The Great Controversy, p. 489. Kwakhona, nangona abantu bangoko ngokuqinisekileyo babengenako ukukhanya esinako namhlanje, babekuqonda ngokwaneleyo ukwazi ukuba umsebenzi wabaLevi, eyayingabo kuphela ababelungiselela etempileni, wawubaluleke kakhulu. Babekuvuyela ukuba umsebenzi kaThixo wenziwe ngabo.

Uhlanga lwaluchithe ixesha noThixo ekufundeni ilizwi laKhe, ukuthandaza, ukunqula, nokuzinikela kwakhona kuYe. Phakathi kwako konke oku baphawula ukuba imisebenzi yasetempileni ityeshelwe yaye idinga ukubuyiswa. Ngenxa yokuba ezi zazimiselwe kwakhona, abantu bavuyela umsebenzi obalulekileyo abaLevi ababezakuwenza endaweni yabo. UThixo wabethelela kuhlanga ukuba imisebenzi yetempile yayiyinxalenye yesicwangciso saKhe sonqulo.

Ngeliswha, abefundisi, ootitshala beLizwi, neemvumi basoloko bethathwa buyekeyeke. Nkqu nangexesha likaNehemiya, inkxaso yabaLevi ngamanye amaxesha yayomelele ngamanye ibuthathaka. AbaLevi kwakufuneka baye komnye umsebenzi amaxesha amaninzi ukuze bakwazi ukubonelela iintsapho zabo, ngenxa yokuba abantu beyekile ukubuyisa izishumi neminikelo.  Ngaphandle kwezishumi neminikelo, alikho ibandla eliqulunqwe kuzwe-lonke. Ukuba sifuna imisebenzi yethu iqhubekeke, kufuneka sizinikele ekuxhaseni abefundisi ngeenkxaso zezimali kunye nokubabulela ngamazwi. Ibandla alisoze ligqibelele, kodwa lo nto mayingasingeli phantsi ukunikela kwethu kuThixo ukuze umsebenzi waKhe uqhubeke ehlabathini jikelele.