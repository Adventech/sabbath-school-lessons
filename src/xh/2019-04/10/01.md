---
title:  Ukunqula uYehova
date:  31/08/2019
---

### Fundela Isifundo Sale Veki
Neh. 12:27–47; 1 IziKron. 25:6–8; 1 Yohane 1:7–9; Yohane 1:29, 36; 1 Kor. 5:7; Heb. 9:1–11.

> <p>Indima Yenkumbulo</p>
> “Basusela ngokudumisa, ngokubulela kuYehova, besithi, Ulungile, inceba yakhe ingunaphakade kuSirayeli’ ” (Ezra 3:11).

Indima yenkumbulo yale veki isikrobisa kwizenzo zonqulo zamaHebhere nendlela owaphuphuma ngayo umbulelo wabo kuThixo ngokubonga Yena. Ngo-515 b.c. babhiyozela ukunikelwa kwetempile entsha (Ezra 6:15–18) baza ngoko, kwisithuba sama-60 eminyaka emva koko, abantu babhiyozela ukunikelwa kodonga lweYerusalem olugqityiweyo (Neh. 6:15–7:3; 12:27 ukwehla). Ukulandela ukudweliswa kweminombo kuNehemiya 11 no-12, umbhali ugqithela kwixesha lokubhiyozela kwabo ukunikezelwa kodonga lwesixeko. Yayiqhelekile kuhlanga ukunikezela into kuThixo: itempile, udonga lwesixeko, okanye nkqu nezindlu nezakhiwo zoluntu. Olo nikezelo lwalungiselelwa ngeyona ndlela lukhatshwe kukucula, ingoma, isidlo, amadini, imigcobo, imivuyo, nokuhlanjulwa kwabantu. UDavide waseka isiseko samadini ngexesha lokunizelwa, zaza emva koko iinkokheli zakwaSirayeli zalandela umzekelo wakhe, ukuqalela kuSolomon xa wayebuyisela ityeya etempileni1 (IziKumk 8:5).

Kule veki sizakujonga indlela ababemnqula ngayo uThixo kweli xesha size sibone izinto thina, banqula kwalo Thixo mnye, esinokuzisebenzisa kuthi.