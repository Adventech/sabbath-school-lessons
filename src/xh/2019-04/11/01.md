---
title:  ABantu AbaKreqileyo
date:  07/09/2019
---

### Fundela Isifundo Sale Veki
Neh. 13:1–9; Dut. 23:3–6; Neh. 13:10–14; Num. 18:21–24; Neh. 13:15–22; Yohane 5:5– 16.

> <p>Indima Yenkumbulo</p>
> “Ndathi kubaLevi mabazihlambulule, beze bagcine amasango, ukuze kungcwaliswe umhla weSabatha. Ndikhumbule nangale nto, Thixo wam, ube nenceba kum ngobuninzi benceba yakho!” (Nehemiya 13:22).

Kwisithuba esiphakathi kwesahluko se-12 nese-13, uNehemiya ubuyela eBhabheli. Nangona singabazi ubungakanani bexesha awalihlalayo, ekubuyeni kwakhe (mhlawumbi malunga no-430-425 b.c.) abantu babekreqa. Nangona babenqophisene noThixo kule miba: okokuqala, ukuba abayi kwendiselana nabanquli-zithixo; okwesibini, ukugcina iSabatha ngobunono; ize, okwesithathu, ukukhathalela nabasebenzi bayo ngezishumi neminikelo (Nehemiya 10)—babezaphule zozithathu ezi zithembiso.

Ukubuya kwakhe uNehemiya, wafika bethobe umxakatho ngeyona ndlela ekuzinikeleni kwabo kuThixo. Abantu babeyekile ukubuyisa izishumi neminikelo, baqalisa ukuwasebenzisela ezinye iinjongo amagumbi etempile, bayeka ukugcina iSabatha ngokuthe tye, baza babuyela nasekwendiselaneni neentlanga ezibangqongileyo. Ngaphezu kwazo zonke, yayiziinkokheli awayezishiye ngasemva ezi zaba negalelo kokukuncipha kobudlelane bukaSirayeli noThixo. Akukhwankqisi ukuba uNehemiya wakhathazeka esakuqaphela indlela ekutshintshe ngayo. Noko kunjalo, endaweni yokwamkela imeko, kwakhona njengokuba isimilo sakhe sasidinga, wasebenzela uzuko lukaThixo