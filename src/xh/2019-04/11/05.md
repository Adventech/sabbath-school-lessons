---
title:  Ukuxovula izixovulelo zewayini ngeSabatha
date:  11/09/2019
---

`Funda uNehemiya 13:15, 16. Yintoni umba awushukunxayo uNehemiya apha?`

Akulula ukumela uThixo xa ukwigcuntswana. Ngenxa yokuba uThixo wayethe iSabatha kufuneka ibe ngumhla ongcwele apho kungekho mntu wenza nawuphi umsebenzi, uNehemiya wayefuna ukuqiniseka ukuba lo myalelo uyalandelwa eYerusalem. Akuthandabuzeki ukuba wayibona iluxanduva lwakhe ukuba athathe esi sikhundla awasithathayo aze enze into ngaso.  ISabatha yadalwa yayincopho yeveki yeNdalo kuba yayilusuku olukhethekileyo apho abantu babezakuhlaziywa badalwe ngokutsha ngokuchitha ixesha noThixo ngeendlela abenganakuzenza xa besemisebenzini yabo okanye iinquleqhu ezingezinye ezisehlabathi. Kukho into ethi, “Ngaphezu kokuba uSirayeli wayeyigcina iSabatha, iSabatha yayigcine uSirayeli.” Ingongoma kukuba iSabatha yomhla wesixhenxe yayi, kwaye ihleli, iyindlela emandla yokugcina ukholo luphila kwabo ngobabalo lukaThixo bafuna ukuyigcina baze bonwabele amaqithiqithi esibonelela ngawo asemzimbeni nawasemoyeni.

`Funda uNehemiya 13:17–22. Yintoni ayenzayo uNehemiya ukuphelisa “ukuthenga nokuthengisa” ngeSabatha?`

Ngenxa yokuba uNehemiya elibamba kwaYuda, ubona indima yakhe njengomnyanzelisi wemiyalelo. Ngenxa yokuba imiyalelo yakwaYuda yayisekelwe kumthetho kaThixo, uba ngumlondolozi walo mthetho, kuquka neSabatha. Mhlawumbi ukuba abanumzana bakwaYuda babekumele ukungcola okwaziswa nguMbingeleli oMkhulu, uNehemiya ngewayengazange azifumane ekule meko. Noko kunjalo, abalawuli nabanumzana mhlawumbi babesamzonda uNehemiya ngokubenza babuyisele amahlwempu kwixa elingaphambili; ngenxa yeso sizathu, babengakhathalele kuphikisa iinguqu abazizisayo u-Eliyashibhi noTobhiya. UNehemiya ukhalimela abanumzana kuqala aze ayalele ukuba amasango avalwe waza wamisa abakhonzi bokugcina amasango. Ithe indawo yentengiso isakusuka ngaphakathi esixekweni yaphumela ngaphandle, wathatha amanyathelo angqongqo ngakumbi waza wasongela ngokubabetha abarhwebi kwiSabatha ezayo. Makube uNehmiya lo wayeyindoda eyenzayo into ayithethileyo, kuba abarhwebi beva ababe basondele ukusuka ngoko ukubheka phambili.