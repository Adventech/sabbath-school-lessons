---
title:  Ingcamango Ngakumbi
date:  13/09/2019
---

Ellen G. White, “Rejoicing in the Lord,” pp. 115–126, in Steps to Christ. “Uthe esakubeka phambi kwabo imiyalelo kaThixo nezisongelo, nezigwebo ezoyikekayo ezafikela uSirayeli kwixa elidlulileyo kwa ngenxa yesi sono, izazela zabo zavuseleleka, waza waqaliswa umsebenzi wohlaziyo owaguqula ingqumbo kaThixo eyoyikekayo wazisa ukwamkela nentsikelelo yaKhe.  Kwakukho abanye abakwizikhundla ezingcwele abadomboza ngenxa yamakhosikazi abo ayengabahedeni, besithi abakwazi ukohlukana nawo. Kodwa zange kwenziwe lucalucalulo; akho mkhethe wanqanaba okanye sikhundla wabonakaliswayo. Nabani na phakathi kwababingeleli okanye abalawuli owalandulayo ukuqhawula oku kuqhogana nabanquli-zithixo wasuswa ngoko nangoko emsebenzini weNkosi. Umzukulwana wombingeleli omkhulu, owayetshate intombi kaSanebhalati oqaqadekileyo, zange asuswe nje kuphela esihlalweni, koko ngokukhawuleza wagxothwa kwaSirayeli. ‘Bakhumbule, Thixo wam,’ wathandaza watsho uNehemiya, ‘ngenxa yokuhlambela kwabo ububingeleli, nomnqophiso wobubingeleli, nowobuLevi. ’”—Ellen G. White, Prophets and Kings, pp. 673, 674.

**Imibuzo Yengxoxo**

`1. Funda isicatshulwa sika-Ellen G. White ngentla. Eklasini, ncokolani ngento enicinga ukuba wayenza uNehemiya, engakhethi bani, nkqu nakwabo babekhangeleka ngathi bayawathanda ngokwenene amakhosikazi abo bengafuni kwehlukana nawo. Ucinga ukuba uNehemiya waba ngqwabalala kakhulu, engayekeleli ngeyona ndlela, yaye noko ngewayebethe ngoyaba kwabanye? Kutheni okanye kutheni kungenjalo? Kule meko, ibandla likusebenzisa njani ukululeka ngothando nangengqiqo, kwangaxeshanye lingagungqi kwaye lingathobi imigangatho yenyaniso?`

`2. Nangona sisazi ukuba akukho nto ingqongqo ngokomthetho ekugcineni iSabatha yomhla wesixhenxe-njengokuba kungekho nto ingqongqo ngokomthetho kukunganqweneli, ukuba, okanye ukuxoka-singakulumkela njani ukuba ukugcina iSabatha (okanye intobelo kuwo nawuphi umthetho) singakwenzi into engqongqo? Kutheni ukugcina uMnqamlezo noko uKristu asenzele kona emnqamlezweni kusoloko kuphambi kwethu ilolona khuseleko lunamandla kumgibe wobungqongqo emthethweni?`

`3. Kwangaxeshanye, singazikhusela njani kwiingozi eziza ngebuyambo ecothayo kodwa eqinisekileyo, ezifana nale waqubisana nayo uNehemiya?`