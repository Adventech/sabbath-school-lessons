---
title:  Ubunkokheli beTempile Obudyobhekileyo
date:  08/09/2019
---

UNehemiya 13 uqala ngenkxalabo yabantu basemzini/abanquli-zithixo bama-Ammonite nama-Mowabhi phakathi kwabo (Neh. 13:1–3). Ezi vesi azithethi ngokugxotha abantu bohlanga okanye ibala elahlukileyo ababelandela uThixo, koko zisingisele ekugxotheni abo benkolo engenye-hayi abaguquki, koko abanquli-zithixo. (bona kanjalo kuDut. 23:3–6.)

`Funda uNehemiya 13:1-9. Yayingobani u-Eliyashibhi noTobhiya? Kutheni oko bakwenzayo kungamkelekanga? Jonga kuNeh. 2:10, 19; 3:1; 12:10, 22; 13:28.`

Bobabini u-Eliyashibhi noTobhiya ngabantu abaziwayo kwincwadi kaNehemiya. U-Eliyashibhi yayingumbingeleli omkhulu wohlanga, ikwanguye nowayongamele itempile. UTobhiya ukhankwanywa njengotshaba lom-Amon lukaNehemiya owachasa ngokuphandle umsebenzi wakhe eYerusalem. Olu nxulumano luka-Eliyashibhi noTobhiya luveza ubudlelane obasekwa ngomtshato.  Nangona iingxelo zoqhagamshelwano lomtshato zingagcinwanga, siyazi ukuba uTobhiya wayenegama lobuYuda (elithetha “uYehova ulungile”), yaye ngalo ndlela kungenzeka ukuba lalisuka kwimvela-phi yobuYuda. Usapho lwenkosikazi yakhe, inzala ka-Arah, nangona lungachazwanga, kukholeleka ukuba lwaluzalana nosapho luka-Eliyashibhi. Ukongeza, uSabebhalati umHoron, omnye umchasi kaNehemiya, wayenentombi eyatshata nomzukulwanga ka-Eliyashibhi. Ngenxa yoko, isazinge siyelenqe ngakuNehemiya makube sasimandla njengoko amagosa asemanqwanqweni aphezulu elizweni ayezalana yaye emanyene ngokuchasa ubunkokheli bukaNehemiya.

Ngexesha lokungabikho kwebamba, umbingeleli omkhulu wanika uTobhiya elinye lamagumbi asetempileni elalilungiselelwe ukugcina isishumi, izipho, neminikelo. UTobhiya wanikwa indawo yokuhla esi sigxina etempileni, njengendlela yokummilisela njengenye yeenkokheli zohlanga. Iintshaba zikaNehemiya ekugqibeleni zakuphumeza oko zazikufuna konk’oku: ukushenxisa uNehemiya zize zilawule ngokunokwazo. Ngethamsanqa, uNehemiya wayengazokuthi vuxa phantsi angenzi nto.

`Ingaba abantu bakaThixo kuyo yonke imbali engcwele-nokuba ngamaYuda kuSirayeli wamandulo, okanye amaKristu ayesemva kwawo ngexesha nasemva kwamaxesha eTestamente eNdala-bazivumela lula ngolo hlobo ukuba balahlekiswe? Singaziphepha njani iimpazamo zabo?`