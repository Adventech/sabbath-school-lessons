---
title:  Impembelelo Yeenkokheli
date:  22/09/2019
---

Kuyo yonke iBhayibhile, sinokufumana imizekelo yobunkokheli, obulungileyo nobubi kunye, ize ngamanye amaxesha ibe ngumxube wazo zombini. Iinkokheli ezimbi, ngamaxa athile, zizenzile izinto ezithile ezintle, logama inkokheli ezintle, ngamaxa athi, zizenzile izinto ezithile ezimbi. Kakade, zonke iinkokheli ngabantu kwaye, ngenxa yoko, zinako ukwenza kunye ukulunga nokungendawo, ukwenza okulungileyo nokungalunganga. Ngubani ongakhange abe namava ale nyaniso ebomini babo?   Ingxaki, noko kunjalo, kukuba xa uyinkokheli, utyala impembelelo enkulu, nokuba yelungileyo okanye embi. Kubi ngokwaneleyo ukuba yimpembelelo embi kwikhaya lakho okanye emsebenzini, okanye naphi apho ubukho bakho bunefuthe khona. Kodwa xa ukwisikhundla sobunkokheli, nokuba sesakwamoya, ezopolitiko, okanye zombini, impembelelo iphindaphindeka ngokumandla. Kubaluleke kangakanani ngoko ukuba, nokuba yeyiphi indima yakho, kodwa ngokukodwa njengenkokheli, ubonakalalise imimiselo neemfundiso zesiBhalo.

**Jonga ezi ndima zilandelayo. Luhlobo luni lwemizekelo yobunkokheli esiyifumana kuzo? Ukuba mihle, chaza ukuba kwakutheni ukuze ibe mihle? Ukuba mibi, chaza ukuba kwakutheni ukuze ibe mibi?**

`Rehoboam (1 Kumkani 12:1–16)`

`Petros (Zenzo 15:7–11)`

`Yosiya (2 Kumkani 23:1–10)`

`Deborah (Abagwebi 4:1–16)`

`Ahabhi(1 Kumkani 21:1–16)`

`Nangona iliqaqobana, zifundo zini esinokuzithatha kula mabali ngento eyenza ubunkokheli obuhle okanye obubi, yaye singakusebenzisa njani kuthi oko sikufundayo nokuba zeziphi na indima esizenzayo?`