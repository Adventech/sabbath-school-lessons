---
title:  Ingcamango Ngakumbi
date:  27/09/2019
---

Read Ellen G. White, “The Privilege of Prayer,” pp. 93-104, in Steps to Christ. ““Umsebenzi wokubuyiswa nohlaziyo owenziwa ngabathinjwa ababuyileyo, phantsi kobunkokheli bukaZerubhabheli, u-Ezra, noNehemiya, ubonisa umfanekiso womsebenzi wokubuyiswa ngokwasemoyeni ekufuneka wenziwe kwimihla yokugqibela yembali yeli hlabathi. Isisalela sikaSirayeli sasingabantu ababuthathaka, besisesichengeni seembubhiso zeentshaba zabo; kodwa ngabo uThixo wazimisela ukuba agcine ehlabathini ukwaziwa kwaKhe nokomthetho waKhe. Babengabagcini bonqulo lokwenene, abalondolozi beenyaniso ezingcwele. Ayehlukile amava awabahlelayo xa babesakha itempile nodonga lwaseYerusalem; yayimandla inkcaso ekwakufuneka bequbisene nayo. Yayinzima imithwalo eyayithwelwe ziinkokheli kulo msebenzi; kodwa la madoda abheka phambili enengqiniseko engagungqiyo, ethobekile emphefumlweni, kwaye engqiyame ngokuluqilima kuThixo, ekholelwa ukuba uzakuyenza inyaniso yaKhe iphumelele. NjengoKumkani uHezekiya, uNehemiya ‘Wanamathela kuYehova; akatyeka ekumlandeleni; wayigcina imithetho yaKhe.... UYehova waba naye.’ 2 Kumkani 18:6, 7.”—Ellen G. White, Prophets and Kings, p. 677.

**Imibuzo Yengxoxo**

`1. Kutheni kufuneke senze konke esinako ukukwenza phambi koThixo ukuxhasa iinkokheli zethu?`

`2. Kutheni uhlobo lobunkokheli-sicaka lunzima kangaka nje, lusebenzisa, kwangaxesha-nye lunomvuzo nje? Kanjalo, kutheni kubaluleke kakhulu ukuba inkokheli engumKristu ibe sisicaka nje?`

`3. Ekuqaleni nasekupheleni kwencwadi, kanjalo naphakathi, uNehemiya wayethandaza. Bobabini u-Ezra noNehemiya yayingamadoda athandazayo. Bala ngobunono inani lezihlandlo igama “umthandazo” kunye “nokuthandaza” elikhankanywa ngazo kwiincwadi zika-Ezra noNehemiya. Ezi nkokheli zazisoloko zithandaza. Oko makusixelele ntoni ngobomi bethu bomthandazo?`

`4. “Wanamathela kuYehova; akatyeka ekumlandeleni; wayigcina imithetho abethe uYehova wayiwisela uMoses” (2 Kumkani 18:6). Umntu “unamathela kuYehova” njani? Kuthetha ukuthini oko? Ukunamathela kuYehova kunxulumana njani nokugcina imithetho yaKhe?`