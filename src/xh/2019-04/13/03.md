---
title:  Ububi Emehlweni kaThixo
date:  23/09/2019
---

**Jonga ezindima zilandelayo. Zisixelela ntoni ngezi nkokheli nempembelelo yazo phezu kwabantu ezazibalawula?**

`1 Kumkani 15:26, 34`

`2 Kumkani 13:1–3`

`Yohane 11:46–53`

Yingcamango etyhafisayo kuninzi lwethu ababambe izikhundla zobunkokheli kuwo nawuphi umgangatho ukuba ubunkokheli bethu bunamandla okurhuqisa abantu phantsi okanye bubafunqule ngokwasemoyeni. Kwaye, kuzo zonke iimeko apha, ifuthe labalibi ngokutshabalalisayo.   Ngokukodwa ngakumbi, isimilo nokuzinikela kwethu kuKristu kwenza umahluko kwabo sinxulumana nabo. Iinkokheli zakwamoya ziphembelela abanye, kuThixo ukuba zona ziyamquqela uThixo ngokunokwazo, okanye kwicala elinobubi ukuba azenzi njalo. Ngokwahlukileyo koko sikubonileyo namhlanje, inyaniso yokuba u-Ezra noNehemiya babenobudlelane obuliqilima noThixo yinyaniso engenakuphikwa. Ubungakanani bokuzila nokuthandaza okushicilelwe kwezi ncwadi ngo-Ezra noNehemiya kuqabela ngaphaya koko iBhayibhile ikuxelayo kwezinye iinkokheli ezitshatsheleyo. Uhlanga lwaluhamba noThixo phantsi kobunkokheli babo, nokuba yonke into yayingagqibelelanga. Icala ababejonge kulo ebomini lalisiya kuThixo.

Kwelinye icala, inyaniso yokuba kwakukho abo babengaphenjelelwa okanye batshintshwe ziimpembelelo zika-Ezra noNehemiya ingqina ukuba asilokholo lwamntu koko lolwethu gaqa oluthi ekugqibeleni lusenzele umehluko. Kakade, jonga abantu ababa nethuba lokubona uYesu esenyameni, ukumva eshumayela, nkqu nelozibonela ngamehlo okanye beve ngemimangaliso yaKhe, nabathi kamva baphetha bemkhanyela. Ewe, sinendima ekufuneka siyidlalile, nokuba yeyiphi na indawo esikuyo ebomini, kwaye singayimpembelelo yokuhle okanye okubi. Kodwa ekugqibeleni, mntu ngamnye uyakuziphendulela phambi koThixo.

`Cinga ngabantu abakumgangatho wempembelelo yakho. Zeziphi iindlela onokuphucula ngazo impembelelo yakho?`