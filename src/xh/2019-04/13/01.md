---
title:  Iinkokheli zakwaSirayeli
date:  21/09/2019
---

### Fundela Isifundo Sale Veki
1 Kumkani 12:1–16; Zenzo 15:7–11; Yohane 11:46–53; Neh. 4:7–23; Ezra 8:21–23, 31, 32.

> <p>Indima Yenkumbulo</p>
> “Besuka bonke abantu, baya kudla, basela, bathuma izabelo, bavuya kakhulu; ngokuba bawaqonda amazwi ababewaxelelwa” (Nehemiah 8:12).

Bobabini u-Ezra noNehemiya yimizekelo yeenkokheli ezitshatsheleyo ezazizinikele kuThixo nasekufezekiseni imisebenzi uThixo awayezibizele ukuba byenze. Uthando lwabo kuThixo lwakhuthaza kubo umnqweno wokuba zizicaka ezithembakeleyo. Eneneni, ukuthembeka kwabo ibingumongo wesifundo sethu.  Kule veki sizakujonga imizekelo yobunkokheli obufumaneka eBhayibhileni, kuquka nemizekelo ka-Ezra noNehemiya. Ezi ayizozifundo zidinayo, ngokuqinisekileyo, njengoko zizininzi ezinokuhlalutywa. Noko kunjalo, izifundo ezakhethwayo zibalulekile kuyo nayiphi inkokheli. Usenokungaziboni njengenkokheli kweli xesha langoku ebomini bakho, kodwa Sisonke sinempembelelo kwabanye abantu; ngoko ke, ezi zifundo zisebenza kumntu wonke.  Unqontsonqa kwibali lezi nkokheli liLizwi likaThixo. ILizwi laguqula indlela ezicinga ngayo nobomi bazo yaza lo nto yabangela kwinkqubo epheleleyo yovuselelo nohlaziyo. Zazinobutyala ngokupheleleyo kwiLizwi likaThixo nomyalelo waKhe ezawufumana kulo. Kwangalo ndlela, nokuba singobani na, nokuba yeyiphi na indima yethu, kufuneka siligcine iLizwi likaThixo lingunqontsonqa wendlela esiphila ngayo njengamaKristu angaBalindi.