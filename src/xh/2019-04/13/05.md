---
title:  Injongo Nenzondelelo
date:  25/09/2019
---

`Ezi ndima zilandelayo zisifundisa ntoni ngento eyayiqhuba ubomi buka-Ezra noNehemiya? (Neh. 2:1–10, Ezra 7:8–10).`

Kuko konke abakwenzayo, u-Ezra noNehemiya babefuna ukubona intando kaThixo isenzeka kubomi babantu baKhe. Ewe, abantu boonakalisa; ewe, babesohlwayelwa oko. Kodwa uThixo, ethembekile kwizithembiso zaKhe zokubuyisa, wavulela abantu baKhe indlela ukuba babuyele kwiLizwe leDinga kwanokuba, ukuba bathembekile, bafezekise imigomo awayebabekele yona. Kwaye uYehova, ngobulumko baKhe, waachonga amadoda amabini azinikele ngeyona ndlela, amadoda ngandlel’ithile afanayo noMoses, okudlala indima ebalulekileyo kokukubuyiswa, njengoko kanjalo wasebenzisa uMoses kwizizukulwana ezingaphambili kumsebenzi owodwa.  Iinkokheli ezitshatsheleyo ezifana nala madoda mabini zinomgomo. Zinenjongo yokuphila eqhuba isenzo ngasinye sazo. Kungatshiwo ukuba bobabini u-Ezra noNehemiya babenenjongo ebomini. Babenombono wendawo ababefuna babekuyo abantu bakaThixo, baza bayibeka yonke into ekuphumezeni lo mgomo.

U-Ezra wakwenza oku ngokufunda iziBhalo nokufundisa abantu iLizwi. UNehemiya wakhuthaza abantu ukuba benze oko kulungileyo kwanokuba ngesibindi bamele uThixo. Omabini la madoda ayefuna ukubona iYerusalem ebuyisiweyo, kodwa hayi nje ukubuyiswa ngokwezinto eziphathekayo. Babefuna kanjalo ukubona imvuselelo nohlaziyo kubomi basemoyeni babemi bayo. Iinkokheli ezitshatsheleyo zikholelwa kwinto engaphaya kweqhelekileyo nento engaphucukanga. U-Ezra noNehemiya babekholelwa kuThixo othandayo, onamandla, uThixo onokwenza imimangaliso-kwaye babefuna wonke umntu abe noqhagamshelwano olunzulu kunye naYe.  Ukuqala kwisihluko sokuqala sikaNehemiya, umfundi uchukunyiswa kukuzinikela kukaNehemiya kumsebenzi kaThixo kwanokukhathazeka kwakhe yingxuba-kaxaka yabantu bakhe. Kwisihluko 1, uyalila esakuxelelwa ngeenzima zamaSirayeli kwaYuda. Uguqa ngamadolo aze athembise ukwenza nantoni na uThixo ambizela ukuba ayenze. UNehemiya ubonakala eqhutywa yingcamango yokwenza umehluko ehlabathini. Wayeyindoda eyenzayo, eyenzela uThixo. Kwakungengamrholo uthe qabavu okanye ukuba nesikhundla esisemanqwanqweni le nto uNehemiya wakhetha ukwenza umehluko (nangona wayenazo zombini kumaPersi), koko ngokuya kwaYuda, kuhlanga olungatyebanga kuyaphi, oluchaswe macal’onke. Wahamba ngokholo, engakhathalele miqobo iphambi kwakhe.