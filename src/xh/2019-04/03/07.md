---
title:  Ingcamango Ngakumbi
date:  19/07/2019
---

Funda ngenyameko Prophets and Kings, pp. 697-699, ngokuphathelele kwisiprofeto seeveki ezingama-70 nokuzaliseka kwaso ngokwembali.  “Ixesha lokuza kukaYesu, ukuthanjiswa kwaKhe ngoMoya oyiNgcwele, ukufa kwaKhe, nokudluliselwa kwegospile kwiiNtlanga, zadandalaziswa ngokuqinisekileyo. Yayililungele labantu bamaYuda ukuqonda ezi ziprofeto, nokuqaphela ukuzaliseka kwazo kumsebenzi kaYesu. UKristu wabongoza abafundi baKhe ngokubaluleka kokufundwa kwesiprofeto. Ebhekisele kwiziprofeto ezanikwa uDaniyeli ezimalunga nexesha labo, wathi, ‘olesayo makaqiqe.’ Mat 24:15. Emva kokuvuka kwaKhe wabacacisela abafundi ‘bonke abaprofeti’ ‘iindawo ezingaye.’ Luka 24:27. UMsindisi wayethethe ngabo bonke abaprofeti. ‘uMoya kaKristu’ ‘awayezingqinela kubo ngenxa engaphambili iintlungu ezamiselwa uKristu, nozuko oluya kuzilandela.’ 1 Peter 1:11.”— Ellen G. White, The Desire of Ages, p. 234.

**Imibuzo Yengxoxo**

`1. Gxila ngakumbi kwingcamango yokubizwa kwakho nguThixo ukuba wenze into othanda ukuyenza. Mimiselo mini onokuyilandela ukuze wazi ukuba wenza intando kaThixo, hayi nje kuphela kwinto othanda ukuyenza, koko ngokuthe gabalala?`

`2. Funda ibali likaYona nendlela awasabela ngayo kubizo lukaThixo ebomini bakhe. Zifundo zini esinokuzithabatha kumava akhe? Kwangaxesha nye, thelekisa oko kwenziwa nguYona kunye noko kwenziwa nguPawulos xa wayebizwa yiNkosi. (bona iZenzo 9:1-20.) Zeziphi ezinye zeyantlukwano ezingundoqo phakathi kwabo?`

`3. “Imbali kaYuda idandalazisa isiphelo esilusizi sobomi obabunokuthulelwa umnqwazi nguThixo. Ukuba uYuda wayefe phambi kohambo lwakhe lokugqibela ukusinga eYerusalem ngewayethathwe njengendoda efanelwe yindawo phakathi kwabalishumi elinambini, nomntu owayezakukhunjulwa kakhulu.”—Ellen G. White, The Desire of Ages, p. 716.  Cinga ngebali likaYuda Sikariyoti. Ingaba “ubizo” lwakhe yayikukungcatsha uYesu? Ukuba kunjalo, kwakunokuba kuhle kangakanani oko kuye? Singamqonda njani uYuda namathuba awayenawo ngokukhabanayo noko waphetha ekwenza? Zifundo zini esinokuthatha kweli bali ngamandla enkululeko yokuzikhethela ebomini bethu?`