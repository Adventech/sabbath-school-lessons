---
title:  Uxanduva Lwethu
date:  18/07/2019
---

Ukuba sibizwe nguThixo, sisakhululekile ukuba silwamkele okanye silubukule ubizo, njengokuba sikhululekile ukukhetha ukwamkela okanye ukubukula usindiso asibonelela ngalo xa Sisonke. Unokusibeka kwindawo ethile, kodwa singakhetha ukungayilandeli imiyalelo yaKhe. Ewe, ufuna simenzele izinto ezithile, kwanjengokuba esibiza ukuba sifane naYe. Ukusinyulela umsebenzi othile kukaThixo kuyinxalenye yecebo laKhe lokusindiswa kwethu. Ngokwenza oko asibizele ukuba sikwenze, sityhila ebomini bethu inyaniso yosindiso asinike lona.  Ukumkani uSawule wanikwa isikhundla sokuba ngukumkani. Ngelishwa, uSawule zange ayinikele ngokupheleleyo intliziyo yakhe kuThixo, nangona wayenikwe lomsebenzi. Kuba ubani ebizwe nguThixo ukuba amenzele into eyodwa ayithethi kuthi lo nto lo mntu uzakumthakazelela uThixo. Intando yethu ekhululekileyo ihlala iyinto egqibayo, kwaye ukuba asilandeli inkokhelo kaThixo, singaphulakana nayo yonke into.

`Funda u-Eksodus 3 no-4. Oku kusifundisa ngento eyenzekayo xa iNkosi ibizela umntu emsebenzini?`

Ukusabela kwethu kusenokufana nokuka-Ezra noNehemiya, abahamba bengakhange bathandabuze, okanye singafana noMoses, owaba namaphike nezizathu. UMoses wahamba ekugqibeleni, kodwa hayi ngaphandle kokulinga ukuphuma kuko. Waphikisa, ebanga ukuba akalunganga ngokwaneleyo, umntu nje, yaye engenasikhundla sisemanqwanqweni. Ngoko uFaro uzakummamela njani? Wayekhathazekile kanjalo ukuba abantu bamaYuda abazokukholelwa kuye okanye bamphulaphule, kwaye lomsebenzi uzakuba lilize. Ukongeza, wakhalaza ngelithi akakulungele-“Ndingokuthetha kunzima, ndikwanzima nolwimi” (Eksod. 4:10)-yaye akanazo izakhono ezidingekayo. Okokugqibela, ngokutyumbayo wacela uThixo ukuba athumele mntu wumbi. Noko kunjalo, xa sifunda ibali likaMoses, sifunda indlela, nangona wayeneziphoso, awayeyinkokheli enamandla ngayo. Waba ngumntu owawenza ngokuthembeka umsebenzi iNkosi eyambizela ukuba awenze.

`Zizathu zini esi soloko sizifumana ezisenza singazenzi izinto esizaziyo ukuba iNkosi ifuna sizenze?`