---
title:  Unyulo lukaThixo
date:  17/07/2019
---

Kuninzi okuthethwayo ngokwenyulwa kwethu nguThixo okanye ukusichonga ukuba senze nto ithile. Abaninzi baneengcamango ezohlukeneyo ngento ethethwa kokokwenyulwa. IBhayibhile ithini ngokwenyulwa?

`Funda amaRoma 8:28, 29. Usibizela entweni uThixo? Usinyulele ntoni?`

Le ndima iyibeka ngokucacileyo eyokuba uThixo wamisela abantu ukuba bafane nomfanekiselo woNyana waKhe. Ayithi uThixo wasimisela ukuba sisindiswe okanye sigwetywe, kwanokuba asinakukhetha kulo mcimbi. Ngamanye amazwi, ukunyulwa kunenjongo yokuguqulwa kwethu. Kufuneka siguqulwe ukuse sibonakalise uNyana kaThixo. Le nguqu ithenjisiwe ngoko kule vesi ilandelayo (Roma 8:30), apho uPawulos, umbhali wayo, atshoyo ukuthi abo uThixo wababizayo wabuya wabagwebela (usenza amalungisa) waza wabazukisa (ukungcwalisa). Ngalo ndlela asiyekelwanga ukuba siziguqule, koko, uThixo uthembisa ngokuphumeza le nguqu ngamandla aKhe.

`Funda amaRoma 9. Luhlobo luni lonyulo okanye ubizo lukaThixo oluchaziweyo kwesi sahluko?`

KumaRoma 9 uPawulos uxoxa ngonyulo lukaThixo kumsebenzi othile. AmaSirayeli anyulelwa ukuzisa ehlabathini iindaba ezilungileyo ngoThixo. Eli binzana “uYakobi ndamthanda, ke u-Esawo ndamthiya” (Rom. 9:13) livamise ukungaqondwa kakuhle ngelithi uThixo wathanda omnye kuphela kwaba bazalwana. Noko kunjalo, ngokomxholo wesisahluko, uPawulos uthi uYakobi wonyulwa kodwa hayi u-Esawu. Wanyulelwa ntoni uYakobi? Ukuba abe nguyise wohlanga lakwaSirayeli. Ngoko ke, zimbini iindidi zonyulo/ ukhetho uThixo alwenzayo. Okokuqala, uThixo ukhethela usindiso wonke ubani kuthi yaye ufuna siguqulwe sifane nomfanekiselo kaYesu. Okwesibini, uThixo ukhetha abantu abohlukeneyo ngenxa yimisebenzi ethile.

`Kutheni kufuneka kukhuthaze ukwazi ukuba wamiselwa usindiso? Kutheni le nto oko, noko kunjalo, kungathethi ukuthi izigqibo zakho azinako ukukubangela ukuba uphulukane nosindiso abonelela ngalo uThixo?`