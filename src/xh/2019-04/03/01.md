---
title:  Ubizo lukaThixo
date:  13/07/2019
---

### Fundela Isifundo Sale Veki
Ezra 7:10; Neh. 1:1–11; Dan. 9:24–27; Daniyeli 8; Rom. 8:28, 29; Roma 9; Eksodus 3, 4.

> <p>Indima Yenkumbulo</p>
> “Makabongwe uYehova, uThixo woobawo, oyinikeleyo into enjalo entliziyweni yokumkani, ukuba ayihombise indlu kaYehova eseYerusalem” (Ezra 7:27).

Ingaba uThixo ubizela umntu ngamnye kumsebenzi othile? Zikhona iindlela ezenza ukuba umntu athi qabavu kunabanye ukulungela umsebenzi othile? Ingaba ezondlela zahlukile emehlweni abantu kunakaThixo? Uninzi lwethu mhlawumbi lungathi ewe, ngokukodwa kule mibuzo mibini yokugqibela. Kukho amaxesha apho uThixo asilungiselela, ngokufunda okanye ngamava, umsebenzi othile; ngamanye amaxesha, usinyulela ukuba silungiselele ngenxa yokuba sinentumekelelo kwaye sithobekile. Akusoloko kulula ukwazi, noko kunjalo, ukuba loluphi ubizo lukaThixo olukhoyo ebomini bethu? Noko kunjalo, iBhayibhile izele ngamabali abantu uThixo awabachongela umsebeni othile.

Okunika umdla, u-Ezra noNehemiya babizelwa umsebenzi othile nguThixo: ukwakha oko kutshatyalalisiweyo. Noko kunjalo, ukwakha kule imeko kwakuquka imisebenzi eliqela. Kwakufuneka bakhokelele abantu bakwaSirayeli babuyele eYerusalem nokuba bakhe itempile nesixeko. Kwangaxesha nye, kwakufuneka befundise abantu ngoThixo kwaye nangaphezu kwento zonke ukubakhokelela kubudlelane bokuzibophelela kunye naYe. Thetha ngobizo oluvela kuThixo, nangolubaluleke ngakumbi, kanjalo.