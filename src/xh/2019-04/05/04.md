---
title:  UNehemiya Uyenza
date:  30/07/2019
---

Kukhangeleka ngathi, ukukhalinyelwa kwabanumzana nabalawuli-“Niyadlana ngokuboleka” (Neh. 5:7)—zange kuze naziphumo zinqwenelekayo. Ngenxa yoko, uNehemiya akazange aphele apho koko waqhubekeka esilwela abacinezelekileyo phakathi kwabo. Ngewayethe uzamile ukufundisa abanumzana nabalawuli kodwa akusebenzanga, ebenyanzelekile ngoko ukuba awurhoxise lo mba. Kakade, yayizizityebi nezikhakhamela zelizwe awayezakuchasana nazo. Kodwa zange aneliseke de kwaba kanti isisombululo sale ngxaki siyamiselwa, nokuba udale iintshaba ezimandla ngalo nkqubo.

`Funda uNehemiya 5:7–12. Zithini iingxoxo zikaNehemiya zokuchasa oko kuqhubekayo? Usebenzisa ntoni ukuphembelela abantu ukuba balungise oko kungalunganga?`

UNehemiya ubiza intlangano enkulu-bonke abantu bakwaSirayeli badityaniswe ndawonye ukuba bajongane nalo mba. Inokuba uthembele kakhulu kwithuba lokuba xa bonke abantu bekhona, iinkokheli zibe neentloni, mhlawumbi zide zoyike ukuqhubekeka nale ngcinezelo. Ingxoko kaNehemiya yokuqala ijikeleze ubukhoboka. Uninzi lwamaYuda, mhlawumbi noNehemiya ebandakanyiwe, athenga inkululeko yamanye amaYuda ngokukhonza abasemzini. Ngoku, ubuza abanumzana nabalawuli ukuba bayibona ifanelekile na eyokuba bathenge bathengise abantu babo. Isezingqondweni eyokuba amaSirayeli athenge amaYuda aze awanike inkululeko aze aphethe esiba ngamakhoboka abantu bawo?

Iinkokheli aziphenduli kuba ziyabona ukuba le ngxongxo iyavakala; ngenxa yoko ke uNehemiya uyaqhubekeka. UNehemiya uyababuza, “Nibe ningafanele na ukuhamba ekoyikeni uThixo wethu, ngenxa yokungcikiva kweentlanga eziziintshaba zethu?” (Neh. 5:9). Emva koko, uNehemiya uyavuma ukuba yena ngokunokwakhe ubeboleka abantu imali nengqolowa. Ngokubhengeza ukuba “makhe sikuyeke okukuboleka ngokubambisa” (Neh. 5:10), waqinisekisa umthetho owawusalela esi senzo kwamanye amaHebhere waza wabonakalisa ukuba phantsi kolawulo lwakhe, angathanda abantu ukuba bakhathalelane. Ngokumangalisayo, batsho ngazwi-nye. Iinkokheli ziyavumelana ukubuyisela yonke into ebantwini.

`Wonile nokuba kukubani? Inkoliso yethu, ukuba inyanisekile, iyakuphendula ithi “Ewe.” Yintoni ekuthintelayo, kulo naliphi iqondo elikhoyo, ekwenzeni uxolelwaniso, kanye ngoku?`