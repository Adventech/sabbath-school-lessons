---
title:  Umzekelo kaNehemiya
date:  01/08/2019
---

`Funda uNehemiya 5:14–19. Zizathu zini azinikezelayo uNehemiya zokungabizi “kudla kwamabamba [iimali]” (Neh. 5:18) ebantwini?`

Kungenzeka ukuba uNehemiya wabhala le ngxelo ikwezivesi emva kokubuyela kwakhe kwinkundla kaKumkani u-Artashashta, emva kweminyaka eli-12 yolawulo lwakhe kwaYuda. Nangona amabamba ayeselungelweni lokufumana irhafu kwabo baphantsi kwabo, uNehemiaya zange alibange nakanye elilungelo, koko wazixhasa ngokunokwakhe ngokwasezimalini. Wayengahlawuleli nje kuphela iindleko zakhe, kodwa wayexhasa kanjalo usapho lwakhe kunye nenkundla xa iyonke. UZerubhabheli, ibamba lokuqala, kuphela kwebamba elingelinye esilaziyo igama lalo. Xa uNehemiya esithi “amabamba okuqala,” makube usingisele kumabamba aphakathi koZerubhabheli naye. Ngenxa yoko, ngexesha awayegqibile ukusebenza kwakhe esikhundleni, inoba wayesele ephulukene nemali. Endaweni yokuzuza ubuncwane, njengokuba ubani ebenokulindela kwisikhundla esisemanqwanqweni, inoba yena wabushiya ubutyebi nezinto awayenazo. UNehemiya wayesisityebi, nto leyo engunobangela wokuba abonelele ngokutya abantu abaninzi mihla le, kwaye wayenesisa ukubonelela ngentabalala kwabanye (Neh. 5:17, 18).  Nangona yayingeyonto inye noko wakwenzayo u-Abraham emva kokuhlangula abo babethinjiwe zezinye zeentlanga ezibanggqongileyo (bona kuGenesis 14), oko akwenzayo uNehemiya apha noko kunjalo kubonisa ummiselo ofanayo obalulekileyo.

`Funda uNehemiya 5:19. Uthini pha, yaye sikuqonda njani oku ngokwegospile?`

Esikubonayo ngoNehemiya ngumzekelo womntu okhokhelisa kuqala iNkosi nomsebenzi weNkosi ngaphambi kwenzuzo nokulungelwa kwakhe. Sisifundo esihle kuthi sonke, nokuba ithini na imeko yethu eyodwa. Kulula ukusebenzela iNkosi xa singazokudleka kakhulu.

`Funda amaFilipi 2:3–8. Kungaziphi iindlela, kanye ngoku, onokubonisa ebomini bakho imimiselo yokuzincama echazwe apha?`