---
title:  Isifungo
date:  31/07/2019
---

`Funda uNehemiya 5:12, 13. Kutheni uNehemiya eqalekisa abo bangayimisiyo indima yabo kwisivumelwano?`

Nangona iinkokheli zivuma ukubuyisa nokubuyisela oko zikubambileyo, uNehemiya akaneliswa ngamazwi nje. Udinga ubungqina obubambekayo; ngoko ke, uyabafungisa phambi kwababingeleli. Esi senzo kanjalo sanika le nkqubo isiqinisekiso somthetho xa kunokwenzeka alathe isivumelwano kamva.   Kodwa kutheni ewisa isiqalekiso nje? UNehemiya wenza isenzo esingumfuziselo sokuqokelela iingubo zakhe ngokungathi uzakubamba into ngazo aze azivuthulule njengophawu lokuyilahla. Ngoko ke, bonke abazakuchasana nesi sifungo bakuphulukana nayo yonke into. Kwakuqhelekile ukuwisa iziqalekiso ukuze kubethelelwe kwabanye ukubaluleka komthetho okanye umyalelo othile. Abantu nabo kwakungenakubalula ukuba baphikisane nomthetho xa isiqalekiso sisayanyaniswa nokuwaphula. Kubonakala ukuba uNehemiya weva ngathi oku ngumba obaluleke kakhulu de kwafuneka enze into engqonggqo ukuze aqinisekise amathuba okuphumelela kwayo.

`Ezi ndima zilandelayo zeTestamente eNdala zisifundisa ntoni ngobungcwele bezifungo kwaba bantu? (Num. 30:2; Dut. 23:21â€“23; Ntshum. 5:4, 5; Lev. 19:12; Gen. 26:31).`

Ekugqibeleni, ukuthetha sisipho esinamandla uThixo asinike abantu; sikho njengento eyahluke ngokumandla kwinto ezinayo izilwanyana. Kwaye kukho amandla kumazwi ethu, amandla kanye obomi nokuphila. Yiyo lo nto kufuneka sikulumkele oko sikuthethayo, koko sithembisa ukukwenza, nezinto esizibophelela kuzo ngokuthetha. Bangaphi abantu abajikwe kubuKristu ngabo banamazwi avakala engowobuKristu ukanti izenzo zabo ziyenye into?

`Cinga kanye ngefuthe lamazwi akho kwabanye. Singafunda njani ukuba silumke ngeyona ndlela koko sikuthethayo, ngexesha esikuthethe ngalo, nendlela esikuthetha ngayo?`