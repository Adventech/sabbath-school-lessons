---
title:  Ukunyhasha uMoya woMthetho
date:  27/07/2019
---

### Fundela Isifundo Sale Veki
Neh. 5:1–5; Ekso. 21:2–7; Mika 6:8; Neh. 5:7–12; Dut. 23:21–23; Neh. 5:14–19.

> <p>Indima Yenkumbulo</p>
> “‘Khanibabuyisele kwanamhlanje amasimi abo, nezidiliya zabo, nezinquma zabo, nezindlu zabo; nesekhulu isahlulo semali, nesengqolowa, nesewayini entsha, nese-oli, eniyibize kubo iyinzuzo’ ” (Nehemiya 5:11).

Kude kube namhla oku, abantu basokoliswa ngumbuzo wobutyebi, intlupheko, nomsantsa ophakathi kwezityebi namahlwempu noko kunokwenziwa ngawo. Ewe uYesu wathi “amahlwempu lawo nihleli ninawo” (Mat. 26:11), kodwa oko kunzima ukuba kungalityholo lokusithela ukuze kungenziwa nto ukuwanceda. Ngokuphikisanayo, isiBhalo sisikhuthaza ukuba senze indima yethu ukuwanceda. Kunganzima ukuba sizibize njengamaKristu ukuba akunjalo.    Kunika umdla kangakanani, kanjalo, ukuba naphakathi kwezilingo neembandezelo zabathinjwa ababuyele ukwakha iYerusalem, lomxholo uthi gqi, hayi nje owentlupheko namahlwempu, koko lowo wombuzo oyingxaki owezityebi ezicinezela amahlwempu. Le yayiyingxaki ngaphambi kokuya ekuthinjweni, yaye ngoku, naxa sebebuyele elizweni labo, isavela.

Kule veki sizakubona enye imbonakalo yalo mxholo umdala, nendlela awasebenza ngayo uNehemiya ukumelana nawo. Njengoko siyakubona, okwenza ingcinezelo yaqatsela kukuba yayisenziwa ngaphakathi “kwincwadi yalo myalelo,” ukutsho oko, umzekelo onamandla ngendlela ekufuneka sikulumkele ngayo ukwenza imiyalelo nemiqathango ibe sisiphumo ngokunokwayo ndaweni yokuba ibe yinjongo yokuphumeza, ekufuneka ibonakalise isimilo sikaYesu.