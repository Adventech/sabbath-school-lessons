---
title:  Ingcamango Ngakumbi
date:  02/08/2019
---

Ellen G. White, “A Rebuke Against Extortion,” pp. 646-652, in Prophets and Kings. “Xa uNehemiya wayesiva ngale ngcinezelo ikhohlakeleyo, umphefumlo wakhe wazaliswa yingqumbo. ‘Ndandivutha ngumsindo,’ utsho, ‘ndakukuva ukukhala kwabo naloo mazwi.’ Wabona ukuba xa enokuphumelela ukwaphula esi sithethe sicinezelayo sokurhafisa kufuneka amele poqo ubulungisa. Ngamandla nesigqibo esiphawulekayo wayakusebenza ukuzisa inkululeko kubazalwana bakhe.”—Ellen G. White, Prophets and Kings, p. 648. “UYesu waqhubekeka ukudandalazisa ummiselo ozakwenza ukufunga kungadingeki. Ufundisa ukuba inyaniso echanekileyo kufuneka ibe ngumthetho wokuthetha. ‘Ilizwi lenu ke malibe ngu-ewe, ewe; nguhayi, hayi. Okugqithe koko ke kuvela kokungendawo.’ R.V.”—Ellen G. White, Thoughts From the Mount of Blessing, p. 67. “La mazwi agweba onke lo mabinzana angenantsingiselo nezifungo ezingqengqe ekungahlambulukini. Ayazigweba izincomo ezikhohlisayo, ukushenxa enyanisweni, amabinzana aqhathayo, ubaxo, ukunganyaniseki kurhwebelwano, okuxhaphakileyo eluntwini nakwezoshishino. Asifundisa ukuba akukho mntu uzama ukuzenza into engeyiyo, okanye omazwi akhe angadlulisi le nto iluluvo lwentliziyo yakhe, unokubizwa ngokuba unyanisekile.”—Page 68.

**Imibuzo Yengxoxo**

`1. Kutheni ukuzicingela kusembindini weengxaki zethu njengabantu xa sijongene nezezimali nobudlelane bomnye nomnye?`

`2. Bangakuphepha njani abantu bakaThixo ukunyoluka? Yintoni umsindleko kaThixo wako? Funda ezi ndima zilandelayo: Isa. 58:3-12 noMik. 6:6-8.`

`3. Gxila kakhulu kwisipho sokuthetha namandla amazwi ethu. Uthetha ukuthini uYohane 1:1, 2 xa ebiza uYesu “iLizwi”? Oku kusinceda njani ukuqonda ukubaluleka kwamazwi noko akuthethayo?`

`4. Kuyamangalisa ukuba kumawakawaka eminyaka eyadlula uYesu wathi amahlwempu ayakuhlala ekhona phakathi kwethu. Sikwakhuthazwa ukuba sincede abo basweleyo. Ezi ngcamango zimbini zidibana njani kunye ukunceda ukukhuthaza amaKristu ukuba asebenzele abo baselishweni?`