---
title:  Ukuthobeka Phambi koThixo
date:  28/08/2019
---

`Funda uDuteronomi 30:1–6. Sithembiso sini esanikezelwa apha kubantu bamaHembhere? Masithethe ntoni esi sithembiso, phakathi kwezinye ezifana naso, kumadoda afana no-Ezra noNehemiya?`

U-Ezra noNehemiya babezazi iziprofeto. Babesazi ukuba uThixo uzakubabuyisa abantu ekuthinjweni. Sibone kuNehemiya 9 ukuba babeyazi imbali yabo nezizathu zeenkxwaleko zabo. Kwangaxeshanye, kanjalo, babeyazi imfesane nenkokhelo kaThixo, naphakathi kwezono zabo.  Ngoko ke, babethembele eNkosini, ukuba izakwenza ukubuya ekuthinjweni kube yimpumelelo. Ezo zithembiso, noko kunjalo, zazingathethi ukuba abazokuqubisana neemingeni emininzi endleleni. Ikakhulu kule kota, siziqwalasele izilingo neembandezelo ababejamelene nazo, nkqu naphakathi kwamadinga kaThixo.

`Funda u-Ezra 8:16–23. Yayiyintoni umngeni apha, yaye basabela njani kuwo?`

Nangona ayekhona amadinga, u-Ezra wayeyazi indlela olunobungozi kakhulu ngayo uhambo. Ngenxa yoko, ukuzila nokuzithoba phambi koThixo yayiziindlela zokuvuma indlela abaxhomekeke ngayo eNkosini ukuze baphumelele. Ngeli thuba, zininzi iingozi eziphambi kwabo, ingcamango yokucela uncedo nokhuseleko kukumkani yayisele ifikile ku-Ezra. Kodwa ekugqibeleni, wakhetha ukungakwenzi oko, ngokwahlukileyo kuNehemiya (Neh. 2:9), owaba nebutho lokumkhusela. U-Ezra ngokuqinisekileyo waba nento ethi ukuba ulucelile, izakuba kukuphoxisa ngeNkosi, kuba wayesele ethe kukumkani, “Isandla sikaThixo wethu siphezu kwabo bonke abamfunayo, ukubakulunge; namandla akhe nomsindo wakhe uyabachasa bonke abamshiyayo” (Ezra 8:22, NKJV). Kule imeko, yabasebenzela kakuhle, kuba kamva wabhala (Ezra 8:31) ukuba uYehova ubakhusele, baza bafika apho bebesiya bekhuselekile.

`Eneneni, kufuneka sithembele kuThixo ngayo yonke into. Kwangaxesha nye, kanjalo, ngawaphi amaxesha esithi sicele uncedo nkqu nabo bangekho kwinkolo yethu? Kwiimeko ezininzi, kutheni oko kungeyonto ingeyiyo, kodwa mhlawumbi kufanelekile?`