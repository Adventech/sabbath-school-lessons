---
title:  KwisiXeko esiNgcwele
date:  29/08/2019
---

`Funda uNehemiya 11:1,2. Kwenzeka ntoni kwesi sicatshulwa? Kwakutheni ukuze kufuneke benze amaqashiso ukubona ukuba ngubani ekufuneka ehleli eYerusalemi ngokukhabanayo nokuhlala kwezinye izixeko?`

UNehemiya 11 usifundisa ntoni? Kwakunyanzelekile ukufumana abahlali abatsha baseYerusalem kwabo bafikayo babuyele elizweni emva kokuthinjwa kwabo. Kukhangeleka ngathi kwakulula ukuhlala emaphandleni kunasesixekweni. Abantu babenomhlaba wabo, bewuzuze kooyisemkhulu. Ukuwushiya bayokuhlala eYerusalem yayingumbingelelo, kwaye abaninzi bayibona kakuhle eyokuba ukuba benze ngolo hlobo bazakususwa. Ubomi buzakuba nemingeni emitsha, yaye intlalo yasedolophini yahlukile kunokuhlala emaphandleni. Ukufudukela kwindawo entsha, ongayaziyo kusoloko kunzima.    Ngumngeni kangakanani ukuya kwisixeko okanye ilizwe elitsha apho igospile kufuneka isasazwe khona? Uvangelo lwezixeko ludinga intumekelelo yobudela-ngozi neenzima ezintsha.  “Abasebenzi bethu abahambi njengoko bafanele ukwenza. Amadoda ethu akhokelayo awawuphaphelanga umsebenzi ekufuneka uphunyeziwe. Xa ndicinga ngezixeko nezinokuncinane okwenziweyo kuzo, nalapho kukho inkumbula yamawaka ekufuneka ilunyukisiwe ngokuza koMsindisi okukhawulezileyo, ndiziva ndinolangazelelo olumandla lokubona amadoda namantokazi besiya emsebenzini ngamandla kaMoya, bezaliswe luthando lukaKristu kwimiphefumlo etshabalalayo.”—Ellen G. White, Testimonies for the Church, vol. 7. p. 40.

`Kutheni uludwe olude lwababingeleli nabaLevi lukhankanywe kuNehemiya 12:1–26? Yintoni uqhagamshelwano phakathi kwabo nokunikezelwa kodonga lwaseYerusalem okuchazwe kwisigaba sesibini kwakwesisahluko sinye (Neh. 12:27–47)?`

UThixo ufuna izinto zenziwe ngendlela eyiyo. Ezi ntsapho zababingeleli zamnceda uNehemiya ekwakheni iindonga ukuze bamkhonze uThixo ophilileyo ngokukhuselekileyo ngaphandle kophazamiso oluvela ngaphandle. Iindonga zazibalulekile ngenxa yenkuseleko, kodwa ngaphandle kwababingeleli abazinikeleyo unqulo lokwenene lwaluzakuba semngciphekweni. Yiyo lo nto abantu bonke, ngokwemisebenzi yabo eyohlukeneyo, babeneendima amabazidlale.