---
title:  Baphi Ababingeleli?
date:  27/08/2019
---

Akuthandabuzeki-njengoko sibonileyo izolo, yayikukuzaliseka okumangalisayo kwesiprofeto ukwabuyisa amaYuda ukusuka eBhabheli.  Kodwa njengoko kunjalo kwinto yonke enabantu, iingxaki zazikhona. Yaye enye yeengxaki ezinkulu kukuba, phakathi kwezithembiso ezingummangaliso zokubuyiswa emva kokuthinjwa, uninzi lwamaYuda lwalungafuni ukubuyela kwilizwe lookhokho balo. Oko kukuthi, bakhetha ukuhlala eBhabheli.  Kutheni oko kuzaba njalo?

`Funda u-Ezra 8:1–15. Gxila ngokukodwa kwivesi ye-15. Yintoni eyayiyinkxalabo emandla apha, kwaye kutheni izakuba yinkxalabo kumntu ofuna ukumisa kwakhona uhlanga lakwaSirayeli kwilizwe lokuzalwa?`

Inyaniso kukuba, ayingawo onke amaYuda ayeseBhabheli, kuquka nabanye abaLevi, ayefuna ukubuya. Ziliqela izizathu ezazinokuba ngunobangela. Uninzi lwabo lwaluzalelwe lwakhulela kwilizwe elitsha, kwaye babesazi oko kuphela. Abanye inoba zange bafune ukuthatha uhambo olude olungathandabuzekiyo ngobungozi ukubuyela kwilizwe abangazi nowathwethwa ngalo. Kamva, noko kunjalo, siyazi ukuba beza nababingeleli abaneleyo ukulungiselela eTempileni (bona kwisifundo sangoLwesine), nangona kwakukho imingeni. “Ngoku, amaYuda ayesele ekuthinjweni ayelapho phantse kangangenkulungwane enesiqingatha. Imigodi kaNippur izise ekukhanyeni amaxwebhu amaninzi abonisa uninzi lwamaYuda ayezizinhanha ayehlala kulo ngingqi yaseMesopotamia ngexesha lolawulo luka-Artashashta. Yiyo lo nto, kunokuba kwakungumsebenzi onzima ku-Ezra nakwiinkokheli ezingogxa bakhe ukuqinisekisa abaninzi ukuba bahambe naye. Aba bangcuchalazi babenokulindela kuphela ukukhatsha bubomi obunzima kwilizwe lokuzalwa kwabo elidala, elineentuthuzelo ezimbalwa kakhulu kunaseBhabheli. Xa ujonga ezingqwalasela kuyamangalisa ukufumanisa ukuba u-Ezra waphumelela ekuphembeleleni iintsapho ezingama-2,000 ukuba ziphose iqashiso kunye nabazalwana bazo kwilizwe labo lokuzalwa.”—The SDA Bible Commentary, vol. 3, p. 376.

`“Simelwe kukuphumela ezimbandezelweni ezininzi, ukungena ebukumkanini bukaThixo” (Zenzo 14:22). Oku kusixelela ntoni ngobukho bezilingo neenzima kwabo bafuna ukukhonza iNkosi ngokuthembakeleyo?`