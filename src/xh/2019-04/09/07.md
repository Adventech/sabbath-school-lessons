---
title:  Ingcamango Ngakumbi
date:  30/08/2019
---

Read Ellen G. White, “The Test of Discipleship,” pp. 57-65, in Steps to Christ. “Kukhona abo bebekhe balungcamla uthando oluxolelayo lukaKristu nabalangazelela ngokwenene ukuba ngabantwana bakaThixo, noko kunjalo baqaphele ukuba isimilo sabo asigqibelelanga, ubomi babo buneziphene, kwaye sebelungele ukuthandabuza ukuba iintliziyo zabo zihlaziyekile nguMoya oyiNgcwele. Kwabo ndingathi, Sanukurhoxiswa kukuphelelwa lithemba. Sakusoloko siqubuda silile ezinyaweni zikaYesu ngenxa yeziphoso neempazamo zethu, kodwa masingatyhafi. Nokuba soyisiwe lutshaba, asikhahlelwa ngaphandle, asishiywanga yaye singabukulwanga nguThixo.  Hayi, uKristu ungasekunene kukaThixo, uyathethelela ngenxa yethu. . . . Ufuna ukukubuyisela kuYe, abone ubunyulu nobungcwele baKhe butyhilwa kuwe. Yaye ukuba uzinikela kuYe, Lowo wawuqalayo ngaphakathi kwenu umsebenzi olungileyo, wowufeza, ide ibe yiloo mini kaYesu Kristu. Thandaza ngokumandla; ukholwe ngokupheleleyo. Xa sifikelela ekungathembini amandla ethu, masithembele kumandla oMkhululi wethu, yaye siyakumbonga Lowo uyimpilo yobuso bethu.”—Ellen G. White, Steps to Christ, p. 64.

**Imibuzo Yengxoxo**

`1. Cinga ngoDaniyeli 2 nendlela uDaniyeli, kumawaka eminyaka eyadlulayo, waxela ngokuchanekileyo ngenxa engaphambi ukuvuka nokuwa kwezikumkani, de wadandalazisa (ngokuchaneke gqitha) ukungamanyani kweYurophu yangoku namhlanje. Singafunda njani ukuzuza intuthuzelo kwesi siprofeto, esi sibonisa ngokumandla, naphakathi kwezidubedube zehlabathi, okokuba uThixo wazi konke okwenzekayo yaye ukuxele kwangaphambili?`

`2. UThixo wazi konke ngathi. Oku kuyonwabisa kusinike nenkuseleko nengqiniseko yokuba sigcinwe nguYe. “Kaloku ke utsho uYehova, uMdali wakho, Yakobi, uMbumbi wakho, Sirayeli, ukuthi, Musa ukoyika; ngokuba ndikukhulule ngokuhlawulela; ndikubizile ngegama lakho, ungowam” (Isa. 43:1). Ungabaqinisekisa njani abanye ngobukho nenkathalo kaThixo xa bethwaxwa ziingxaki zasemphefumlweni, ezobudlelane, ezokuhlanla, okanye ezezimali?`

`3. Gxila kakhulu kumba wesifundo sangoLwesithathu, ngo-Ezra ongazange afune ukucela uncedo kukumkani kuba wayesoyika ukuba kwakwenza amazwi akhe ngokhuseleko lukaThixo akhangeleke ebuyekeyeke. Siyayazi, umzekelo, ukuba uThixo ngumphilisi. Ingaba oku kuthetha ukuba, ngoko, sibonisa ukungabi nakholo kwethu kuYe ukuba siya kugqirha wonyango? Xoxani ngalo mbandela eklasini.`