---
title:  ITempile
date:  22/08/2019
---

`Jonga uNehemiya 10:32–39 kwakhona. Kwakutheni izenzo zetempile zazibalulekile kumaSirayeli, njengoko kubokala “indlu kaThixo wethu singayishiyi” (Neh. 10:39, NKJV)? Kutheni yayibaluleke kakhulu iTempile kwinkolo xa iyonke? (bona kanjalo kumaHeb. 8:1–7.)`

AmaSirayeli athembisa ngokukhathalela itempile. Nangona babeligcuntswana elalicinizelwe ngookumkani ngokwasezimalini, bagqiba ekubeni kufuneka banikele kokuncinane ababenako ukuze itempile iqhubele phambili hayi nje ukuba ibekhona. Ngenxa yoko, bakhetha ukunikela isithathu seshekele kwinkonzo yetempile qho ngonyaka, endaweni yaxa kubalwa abantu, njengoko umthetho wawuyalela. Uhlanga lwabona isidingo sokugqithela ngaphaya koko kulindelekileyo. Ukongeza, uxanduva lokubasa umlilo esibingelelweni balabela iintsapho ezithile, kuba baqonda ukuba ngaphandle kolungelelwano esi senzo sakuncipha.   Iintlahlela, amazibulo, nezishumi neminikelo yayiziinkalo zenkonzo yetempile ezazibonelela ulungiselelo lwababingeleli nabaLevi.

Isishumi sento yonke kwakufuneka siye kubabingeleli. Kanjalo, amazibulo ayekhululwa ngemali, ukungeza isixa esasifunyanwa ngabaLevi. Noko kunjalo, isishumi esivela kwisishumi sabaLevi sasisiya kubabingeleli.  Itempile yayisebenza njengesingqi sokubetha kwentliziyo) sohlanga lakwaSirayeli. Yayibaluleke kakhulu kwinkolo yabo kangangokuba esona sihelegu sikhulu sehla mhla uNebhukadnetsare wayidilizayo itempile waza wemka neempahla ezingcwele.

Ngethuba eyayigcinwe kakuhle itempile, yayinika uhlanga ubomi basemoyeni obuphilileyo kuba yayisalatha kwisisombululo sokugqibela kwingxaki yesono, esasingokufa kwemvana. Xa uYesu wayesifa emnqamlezweni, eso sisombululo sanikezelwa (Rom. 5:5–10). Ngaphezu koko, abantu bafunda ukuba ekugqibeleni uThixo unecebo lokususa ububi nesono umphelo. Ngamanye amazwi, itempile yayisebenza njengendlela yokutyhila ebantwini icebo losindiso xa lilonke. Izifundo esinokuzizuza ngokujonga kwiinkonzo zetempile zikhulu yaye ziyadingeka ukusinika umfanekiso omkhulu wesimilo sikaThixo nokukhanyisa icebo losindiso.

`“Lithembekile ilizwi eli, lifanelwe kukwamkelwa konke, eli lokuba uKristu Yesu weza ehlabathini ukuba asindise aboni; endingomkhulu kubo mna” (1 Tim. 1:15). Yayi yintoni ithemba likaPawulos, kwaye singalenza njani ibe lithemba lethu, nathi?`