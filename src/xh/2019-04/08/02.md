---
title:  Ingcamango yoMnqophiso
date:  18/08/2019
---

`Funda uNehemiya 10:1–29 (uze uhlaziye ingqondo yakho ngokufunda uNehemiya 9:36–38). Ngubani owenza lo mnqophiso, yaye kwakutheni ukuze bangene kuwo?`

Nangona izinkokheli zodwa ezatyikitya uxwebhu olubhaliweyo, indima ngokutsolileyo iphawula ukuba “abanye abantu” bangena “esiqalekisweni nasesifungweni sokuhamba ngoMyalelo kaYehova (Neh. 10:28, 29). Yintoni le yayibalulekile ngomnqophiso de bonke balangazelela ukungena kwisivumelwano noThixo? Ukuze siphendule lo mbuzo, kufuneka sibuyela emva ekuqaleni kanye, size siqonde ingcamango yeBhayibhile ngomnqophiso.   Umnqophiso wawubalulekile kuba wawuyinxalenye yebali likaThixo ehlangabezana noluntu olunesono, kwaye wawubonakalisa ulangazelelo lukaThixo lokuba nobudlelane nabantu. Kanjalo wawuvumela abantu ukuba babonakalise umnqweno wabo wokuzinikela kuThixo.

Ibali lendalo leBhayibhile kuGenesis 1 no-2 lityhila hayi nje kuphela abantu bokuqala koko ubudlelane babo noThixo, naphakathi komnye nomnye, kwangokunjalo. Noko kunjalo, isono sangena saqhawula bonke obobudlelane. Isono sisichasi sendalo, esizisa intshabalalo (ukufa) endaweni yoko. Umnombo ka-Adam uyahluka kamva, njengoko uKayin ekhetha ububi (Gen. 4:8–19) aze uSete amkele uThixo (Gen. 5:3–24). Umnombo kaKayin uphela kuLameki (Gen. 4:17–19), owesixhenxe (kuquka) ukusuka ku-Adam, owangenisa isithembu. Ubundlobongela nempindezelo ngakwicala likaKayin zima ngokukhabanayo nomnombo othembakeleyo kaSete. Umnombo kaSete nawo uyabalwa, kodwa owesixhenxe kulo mnombo ngu-Enoki, “owahamba noThixo” (Gen. 5:24) waza wasiwa emazulwini.

Ngelishwa, ihlabathi lamkela ububi ngaphezu kokuba lenzile kuThixo, de kwakho isigaba apho umnombo wabathembakeleyo wawumncinci kakhulu, kwaye kungekudala akobakho lusapho luseleyo uThixo anokuzalisekisa ngalo ilizwi laKhe ngokuthumela iMbewu ethenjisiweyo ukuza kusindisa abantu. Kweso sithuba, uThixo ungenelela ngonogumbe. Unogumbe, noko kunjalo, yayiyintshabalaliso eyongezelekileyo, ukubuyiselwa emva nokonakaliswa kobomi, kodwa noko kunjalo uThixo watshabalalisa kuphela oko besele konakalisiwe ngabantu (Gen. 6:11–13).

`Ube namava njani enyaniso yegunya elitshabalalisayo lesono? Leliphi igunya ekuphela kwalo lokulwa nesono, kwaye sizixhamlela njani kulo?`