---
title:  Iminqophiso kwiMbali
date:  19/08/2019
---

Emva konogumbe, uThixo waqalisa kwakhona, ngoNowa ngoku nabantu abavelayo emva koko. Nakubo, wafuna ubudlelane kunye nabo, kwaye owona nkqontsonqa wobobudlelane yayiyingcamango yomnqophiso. IBhayibhile ichaza iminqophiso esixhenxe engundoqo ayenzileyo uThixo nabantu

- Umnqophiso wokuqala – Adam (Genesis 1–3)
- Umnqophiso wesibini – Nowa (Genesis 6–9)
- Umnqophiso wesithathu – Abraham (Genesis 12:1–3)
- Umnqophiso wesine – Moses nohlanga lukaSirayeli (owaziwa njengoMnqophiso weSinayi okanye kaMoses; Eksodus 19–24)
- Umnqophiso wesihlanu – Pinehasi (Num. 25:10–13)
- Umnqophiso wesithandathu – Davide (2 Sam. 7:5–16)
- Umnqophiso wesixhenxe – uMnqophiso oMtsha (Yer. 31:31–34)

`Funda ezi ndima zilandelayo. Zithetha ukuthini xa zithetha “ngomnqophiso ongunaphakade”? (Gen. 9:16, 17:7, Isa. 55:3, Heb. 13:20).`

IBhayibhile ifakelela intetho “umnqophiso ongunaphakade” izihlandlo ezilishumi elinesithandathu. Kuzo, ishumi elinesithathu zijolise ngqo kwiminqophiso no-Abraham, amaSirayeli eSinayi, noDavide. Ngamnye kule minqophiso ikhankanywe ngentla, nangona wahlukile, unombhalo “womnqophiso ongunaphakade.” Kwanjengokuba igospile engunaphakade iqala ukukhankanywa kwiGenesis 3:15, kodwa kamva yamana ityhilwa kuyo yonke iBhayibhile, kukwanjalo nakumnqophiso ongunaphakade. Mnqophiso ngamnye olandelayo usebenza ukucacisa nokwendelisela ingqiqo yethu kumnqophiso ongunaphakade wothando, otyhilwe phantse ngokupheleleyo kwicebo losindiso. IMinqophiso oMtsha noMdala, njengoko isoloko isahlulwa, inezakhelo ezinye.

- Ukungcwaliswa: “Ndiyakuwubeka umyalelo wam embilinini wabo, ndiwubhale ezintliziyweni zabo” (Yer. 31:33; thelekisa amaHeb. 8:10).
- Ukuxolelanisa: “Ndibe nguThixo wabo, babe ngabantu bam” (Yer. 31:33; Heb. 8:10).
- Injongo Ephambili: “Bangabi safundisa elowo ummelwane wakhe, elowo umzalwana wakhe, besithi, Mazini uYehova; ngokuba bonke bephela baya kundazi, kuthabathela kwabancinane kuse kwabakhulu” (Yer. 31:34; Heb. 8:11).
- Ukugwetyelwa:  “Ndiyakubuxolela ubugwenxa babo, ndingabi sasikhumbula isono sabo” (Yer. 31:34; Heb. 8:12).