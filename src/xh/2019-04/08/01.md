---
title:  UThixo noMnqophiso
date:  17/08/2019
---

### Fundela Isifundo Sale Veki
Neh. 10:1–29, Gen. 4:8–19, Heb. 13:20, Yoshuwa 24, Neh. 10:30–39, Heb. 8:1–7.

> <p>Indima Yenkumbulo</p>
> “‘Ngezi zinto zonke senza umnqophiso wenene, sawubhala; bawutywina abathetheli bethu, nabaLevi bethu, nababingeleli bethu.’ . . . Indlu kaThixo wethu singayishiyi” (Nehemiya 9:38; 10:39).

Ithetha ukuthini iBhayibhile xa ithetha “ngomnqophiso”? Eyona ngcaciso ilula yoluhlobo lomnqophiso weBhayibhile kukuba kukumiselwa ngokusesikweni kobudlelane phakathi koThixo nabantu baKhe. NguThixo esithi, “Ningabantu bam, mna ndinguThixo wenu.” Ngaphaya koku, singakubona ukusetyenziswa kweminqophiso ebhaliweyo phakathi kwabanye abantu kwihlabathi lamandulo, amaxesha amaninzi phakathi kweenkokheli nabo baphantsi kwazo.

Le minqophiso yayimiselwa ngenxa yokuba yayiluncedo kumacala omabini. Inkokheli yayikhathalela abantu, baze abantu banike imbeko. Kodwa kuThixo, umnqophiso wawahlukile. UThixo ngokwenene wayengafumani nto kuwo, kodwa noko kunjalo wathembisa ukuthembeka kuwo, nokuba abantu abanjalo bona. Ngokwenene, iintsikelelo neziqalekiso ezihamba nomnqophiso zenza ayazi amaSirayeli ukuba xa beqalisa ukuhlelwa ngamashwangusha, kungokuba bophule umnqophiso.  Kule veki, sizakujonga umnqophiso owahlaziywa ngamaSirayeli kunye noThixo, kuNehemiya 10, size kanjalo sihlalutye ulwazi oluthile ngembali nokubaluleka kokwenza umnqophiso eBhayibhileni.