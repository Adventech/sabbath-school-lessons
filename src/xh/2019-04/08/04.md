---
title:  Ukwakheka koMnqophiso
date:  20/08/2019
---

Iingcaphephe zeBhayibhile ziphawula ukuba kukho indlela ethile eyakheke ngayo iminqophiso yeBhayibhile; oku kwabonwa nkqu kwiminqophiso eyenziwa ngamaHeti amandulo. Oko kukuthi, uThixo wathetha nabantu ngendlela abanokuthi bona, kwinkcubeko yabo, bayiqonde ngokukodwa.  Iminqophiso eyayixhaphakile ngexesha likaSirayeli wamandulo yayinezizigaba: intshayelelo (uThixo ungubani); isandulela (ubudlelane obungaphambili buchazwa); imiqathango okanye imiyalelo; iintsikelelo neziqalekiso; amangqina, izibonelelo ezizodwa okanye umqondiso womnqophiso. Ngalo ndlela, mayingakhwankqisi eyokuba uThixo wasebenzisa into eqhelekileyo ukunxibelelana nabantu baKhe ngoko. Wasebenzisa into abayiqhelileyo.

Umzekelo, yonke incwadi yeDuteronomi ibhalwe ngokohlobo lwemiqondiso, kuba uMoses umemela abantu bakaThixo ekungeneni kubudlelane bomnqophiso omtsha kunye noThixo wabo. Ichaza umnqophiso ngolu hlobo: (1) Intshayelelo (Dut. 1:1–5); (2) Isandulela (Dut. 1:6–4:43); (3) Imiqathango okanye imiyalelo (Dut. 4:44–26:19); (4) Iintsikelelo neziQalekiso (Duteronomi 27–30); (5) Amangqina (Dut. 30:19); ize okokugqibela, (6) Umsindleko owodwa (Dut. 31:9–13).

`Funda uYoshuwa 24. Lo mzekelo womnqophiso utyhilwe njani kwesa sahluko kwangokunjalo?`

Kukwanjalo nangokuhlaziywa komnqophiso okwenziwa nguYoshuwa. Kuqala, kukhankanywa intshayelelo nalapho uThixo azichaza“njengoYehova, uThixo kaSirayeli” (Josh. 24:2, NIV). Emva koko kulandela isandulela esiyimbali ende apho uYoshuwa akhumbuza abantu ngoko uThixo abenzele kona kwixa elidlulileyo (Josh. 24:2–13). Emva kwale mbali, imiqathango okanye imiyalelo iyabalwa (Josh. 24:14, 15, 23), iintsikelelo neziqalekiso ziyakhankanywa (Josh. 24:19, 20), amangqina ayaxelwa (Josh. 24:22, 27), nomsindleko owodwa uchaziwe (Josh. 24:25, 26). Apha, kwakhona, indlela esisiseko yomnqophiso yasetyenziswa ukunxibelelana noSirayeli nobabonisa, hayi njekuphela inkokhelo kaThixo kwixa elidlulileyo labo, kodwa oko kwakufuneka kubo kukuphakamisela phezulu eyabo incam kumnqophiso.

`Funda uYoshuwa 24:15. Mmiselo mni olapha esinokuwusebenzisa kuthi namhlanje?`