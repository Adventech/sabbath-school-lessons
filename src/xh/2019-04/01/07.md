---
title:  Ingcamango Ngakumbi
date:  05/07/2019
---

Funda u-Ellen G. White, “Ezra, the Priest and Scribe,” pp. 607–617, in Prophets and Kings. Qaphela umsebenzi onyamekileyo ka-Ezra: “U-Ezra waba ngumlomo kaThixo, efundisa abo bamngqongileyo ngemimiselo elawula ezulwini. Kwiminyaka eseleyo yobomi bakhe, noba kukufutshane nenkundla yokumkani wamaMedi namaPersi okanye eYerusalemi, umsebenzi wakhe otshila phambili yayingulowo katitshala. Xa wayexelela abanye ngeenyaniso azifundileyo, umthamo wakhe wokusebenza wanda. Waba yindoda yentlonelo nenyameko. Waba lingqina likaYehova ehlabathini ngamandla enyaniso yeBhayibhile ephucula ubomi bemihla ngemihla.”—Ellen G. White, Prophets and Kings, p. 609. “Kumsebenzi wohlaziyo ekufuneka uqhutyelwe phambili namhlanje, kudingeka amadoda, njengo-Ezra noNehemiya, angazokusiteketisa okanye asithethelele isono, okanye arhoxe ekubambeni isigxina sikaThixo. Abo bathwele lomsebenzi abokuzibamba xa ububi busenziwa, okanye bambathise ububi ngengubo yokufekethisa. Bayakukhumbula ukuba uThixo akamkhethi wabuso bamntu, kwanokuba ubungqwabalala kwabambalwa kungayinceba kwabaninzi. Bayakukhumbula kanjalo ukuba kulowo ukhalimela ububi umoya kaKristu kufuneka usoloko utyhilwa.”—Page 675.

**Imibuzo Yengxoxo**

`1. Ewe, sinamadinga amaninzi angummangaliso avela kuYehova. Kwangaxesha nye, noko kunjalo, uThixo akazinyanzeli kuthi. Zigqibo zini esizenzayo ebomini bethu ezinokuthintela ukuzalisekiswa kwamadinga aKhe kuthi?`

`2. Funda umthandazo kaDaniyeli 9:1-23. Mimiselo mini oyibonayo apho enokusetyenziswa nguwe buqu kumava akho? Oko kukuthi, wayesenza ntoni uDaniyeli, wayeneyiphi imo, yaye wayecela ntoni? Yeyiphi enye into oyibonayo apho esifaneleyo namhlanje?`

`3. Kwisifundo sangoLwesine sifunde apho u-Ellen G. White abhale ngendlela iLizwi likaThixo elalibaluleke ngayo kulungiselelo luka-Ezra nangendlela awasebenza ngayo ngenyameko ukulisasaza phakathi kwabantu. Sifundo sini esiqinisekileyo nesibalulekileyo kuthi namhlanje ngokuphathelele emalibaluleke ngayo iLizwi likaThixo ebomini bethu nasebandleni?`