---
title:  Amagqabantshintshi ngooKumkani neziGaneko
date:  01/07/2019
---

Iqela lokuqala labafuduki lamkela uxanduva lokwakha itempile kaThixo. Sizakufunda ngenkcaso yokwakhiwa kwetempile kwisifundo esisezayo. Ngoku, sizakuhlalutya ukulandelelana kookumkani bamaPersi ngexesha lomsebenzi olibazisekileyo nokwakhiwa kweYerusalem. Kubalulekile ukuyazi imbali ehamba namabali ka-Ezra noNehemiya, njengoko isibonelela ngentyilelo enzulu kwizigidimi zabo.

`Funda uEzra 4:1–7. Ngoobani ookumkani obuhlukeneyo abakhankanyiweyo ekwathi ngexesha lolawulo lwabo kwaqhambuka ikcaso yokwakhiwa kwetempile?`

Nalu uluhlu lookumkani bamaPersi, ngokokulandelelana kwabo, abanxulumene neencwadi zika-Ezra noNehemiya. Luqala ngoKoreshi, owaseka ubuKumkani bamaPersi woyisa iBhabheli ngo-539 b.c.:

- Cyrus II “the Great” (559–530 b.c.) 
- Cambyses II (530–522 b.c.)
- Darius I (522–486 b.c.)
- Xerxes I (485–465 b.c.) (Esaziwa kanjalo kwincwadi ka-Estere njengo-Ahaswerosi.)
- Artaxerxes I (465–424 b.c.)

Njengokuba sifunda ezi ncwadi, kubaluleke kakhulu ukwazi ukuba ukuvela kwazo ku-Ezra akukhankanywanga ngendlela elandelelanayo. Umzekelo, u-Ezra 4:6-24 ufakwe phambi kwesahluko 5, esiqhubekeka nebali lenkcaso yokwakhiwa kwetempile. Ngoko ke, iincwadi ezibandakanya u-Xerxes I (Ahaswerosi) no-Artashashta I ezichazwe ku-Ezra 4 zeenzeka emva kweziganeko ezishicilelwe kwizahluko 5 no-6, ezinento yokwenza noDariyo I. Le ndlela ingakhangeleka ididekisa kubafundi, yaye ingathethelela ukubhideka ebebenako abantu kangangeenkulungwane ngokuphathelele kwezincwadi. Ngokuya siqhubekeka kwikota, ukwazi indlela ezilandelelana ngayo iziganeko kuzakusinceda ukuba siqonde ngcono izigidimi zika-Ezra noNehemiya.

`Kukangaphi ufumana eBhayibhileni izinto ezikuthingazisayo? Ungafunda njani ukumthemba uThixo, neLizwi laKhe, nkqu naxa uqubisana nezinto ezikhangeleka ngathi aziqondakali? Kutheni kubalulekile kuwe ukuba ukwenze oko? (Bona Isa. 55:8, 9.)`