---
title:  Ukumelana Nezigqibo Ezibi
date:  14/09/2019
---

### Fundela Isifundo Sale Veki
Neh. 13:23–25; Dut. 7:3, 4; 2 Kor. 6:14; Ezra 9, 10; 1 Kor. 7:10–17.

> <p>Indima Yenkumbulo</p>
> “Ndathi: ‘Thixo wam, ndidanile, ndineentloni, andinakubuphakamisela kuwe ubuso bam, Thixo wam; ngokuba ubugwenxa bethu bukhulile, baba phezu weentloko zethu; netyala lethu likhulu, lesa emazulwini’ ” (Ezra 9:6).

U-Ezra noNehemiya baba ziinkokheli kubantu apho ukwendiselana nabantu abangengomaSirayeli kwakusele kusisiqhelo. Zombini ezinkokheli zazixhalabe kakhulu koko, njengoko zazifuna ukukhokelela uhlanga kubudlelane obusondeleyo noThixo. Babeyiqonda impembelelo embi abanayo abantu abangakholwayo okanye abanquli-zithixo kubantu bakaSirayeli, njengoko bezibonile iziphumo ezimanyumnyezi kuyo yonke imbali. Iinkolo zamaKanana zanwenwa kuye wonke uSirayeli de uBhahali no-Ashera banqulwa kuyo yonke induli ephakamileyo. Ngaphezu koko, impembelelo awayenayo amaqabane angabahedeni kwiintsapho zamaSirayeli yayinobungozi. UBhiliham wacebisa amaMowabhi ukuba uthumele iinzwakazi zawo kumaSirayeli, eqinisekile ukuba amaSirayeli azakumtyeshela uThixo adludle nezinzwakazi.  Ngeliswha, wayenyanisile. Amaqabane awaphembelelani nje kuphela, kodwa ngokunjalo nenkolo yabantwana iyachaphazeleka.

Bazakwenza ntoni u-Ezra noNehemiya nemeko yokwendiselana neentlanga kukaSirayeli? Bazakuyiyeka iqhubekeke okanye bazakuma bayichase? Kule veki sizakujonga indlela ezinkokheli zimbini ezawuvelela ngayo lo mba.