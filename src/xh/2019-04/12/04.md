---
title:  Ukusabela kuka-Ezra
date:  17/09/2019
---

`Funda u-Ezra 9. U-Ezra usabela njani esakuva ukwendiselana kwamaSirayeli neentlanga? U-Ezra 9:1 no-2 bathi abantu “abazahluli.” Igama “ukuzahlula” lisetyenzisiwe kwezi vesi kwangokunjalo: Lev. 10:10; 11:47; Eksod. 26:33; Gen. 1:4, 6, 7, 14, 18. Ukusetyenziswa kweligama kuthetha ntoni ngomba womntu okholwayo otshata umntu ongakholwayo?`

Abantu beza ku-Ezra ngokunokwabo ngomba wokwendiselana nezizwe. Amagama asetyenzisiweyo ukudwelisa iintlanga ezazibandakanye kula masikizi ayebonakalisa ukwazi kwabo iTorah, njengoko uludwe ngokunokwalo luthathwe kwiingxelo zeBhayibhile. Okunika umdla, iinkokheli zokuhlala zeza nezindaba ku-Ezra, njengoko neenkokheli zasemoyeni zohlanga, ababingeleli nabaLevi, zazinetyala lesi sikreqo.

“Kumsebenzi wakhe wonoobangela abakhokhelela ekuthinjweni kwaseBhabheli, u-Ezra wafumanisa ukuba ukreqo lukaSirayeli lulandeka ngokumandla kukuxubana kwabo neentlanga ezingabahedeni. Ubonile ukuba, ukuba babewuthobele umyalelo kaThixo wokuzahlula kwiintlanga ezibangqongileyo, ngebabekhuselekile kwintlaninge yamava abuhlungu nahlazisayo. Ngoku uthe esakufumanisa ukuba ukungakhathaleli izifundo zexesha elidlulileyo, amadoda abekekileyo abe nesibindi sokwaphula imithetho eyayinikezelwe njengesikhuselo kukreqo intliziyo yakhe yaxhokonxeka ngaphakathi kuye. Wacinga ngokulunga kukaThixo ngokunika kwakhona abantu baKhe indawo yokunyathela kwilizwe labo lokuzala, waza wazaliswa yingqumbo elungileyo nayintlungu yokungabi nambulelo kwabo.”—Ellen G. White, Prophets and Kings, p. 620.

Igama “ukwahluka” lisetyenziswa kwizinto ezikhabanayo. Eneneni, lichaza izinto ezingafaniyo konke konke. Ngale ntetho abantu bavuma ukuqonda kwangaphambili kunye nolwazi lomyalelo kaThixo wokuhambela kude kwiinkolo zobuxoki. Bakuqonda ukuba akukho mntu unokuthi uzakutshata iqabane elinkolo zalo zahlukileyo zingayi kuba nafuthe kubudlelane bomtshato okanye kwindlela abakhulisa ngayo abantwana. Bayiqonda indlela eyayiqatsele ngayo le meko.

`Singenza ntoni ukuzama ukugcina inkolo iphila kumakhaya neentsapho zethu, nokuba senze izigqibo ezingezizo kwixa elidlulileyo?`