---
title:  Inkcaso Iyaqala
date:  21/07/2019
---

`Funda uEzra 4:1–5. Ucinga ukuba kutheni amasalela akwaSirayeli alulandula uncedo lwabanye abantu ekwakheni itempile?`

Ngaphandle, isicelo sasikhangeleka siyinto enobuntu, yobumelwane ukuyenza, ngoko kutheni kulandulwa uncedo? Kwelinye icala, impendulo ifumaneka kwindima ngokunokwayo. “Ababandezeli” beza kubonelela ngoncedo ngokunokwabo. Ababandezeli? Lo nto iyodwa nje ikunika intluva emandla ngesizathu sokuba amaSirayeli asabele ngohlobo enza ngalo. Kwakutheni aba bantu babizwe ngokuba “ngababandezeli” nje? Incwadi yooKumkani besibini 17:24-41 icacisa ukuba aba bantu bangeniswa kwaSamari nakummandla omngqongileyo bevela kwezinye intlanga emva kokugxothwa kwamaSirayeli obuKumkani bangaseNtla. Ukumkani wama-Asiriya wabathumelela ababingeleli, ababezakubafundisa indlela yokunqula uThixo welizwe, oko kukuthi, uThixo kaSirayeli. Noko kunjalo inkolo eyaqanduselayo yabandakanya oothixo bamaKanana kwangokunjalo. Ngenxa yoko, isisalela sakwaSirayeli sasisoyika ukuba le ngingqi izakungeniswa kunqulo lwabo lwasetempileni. Yiyo lo nto, eyona nto ingcono neyona ihlakaniphileyo yayikoko bakwenzayo, eyaba kukuthi, “Hayi, enkosi.” Kufuneka sikhumbule, kanjalo, ukuba kwakutheni kusenzeka oku kwasekuqala. Yayiyibuyambo ethe gqolo yooyisemkhulu neenkolo zobuhedeni ezazibangqongile eyakhokelela ekutshatyalalisweni kwetempile, kwangokunjalo nokuthinjwa kwabo. Kungenzeka, logama kuyo yonke inkqubo yakwakhiwa kwetempile ngokutsha, eyona nto yokugqibela abanganqwenela ukuyenza ibe kukuzimanya ngokusondeleleneyo nabantu ababangqongileyo.

`Yintoni enye ekwezindima ebonisa ukuba ukulandula kwabo yaba yinto elungileyo ukuyenza? (Bona ku-Ezra 4:4, 5.)`

`Cinga ngendlela ekwakunokuba lula ngayo ukuthethelela ukwamkela olu ncedo. Athini ama-2 Korinte 6:14 kuthi kulo mxholo?`