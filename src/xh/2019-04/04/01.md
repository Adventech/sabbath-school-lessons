---
title:  Ukujamelana Nenkcaso
date:  20/07/2019
---

### Fundela Isifundo Sale Veki
Ezra 4:1–5, 2 Cor. 6:14, Ezra 5:1–5, Hagayi 1, Ezra 4:6–24, Nehemiya 4, Neh. 6:1–13.

> <p>Indima Yenkumbulo</p>
> “Ke iliso loThixo wawo libe liphezu kwamadoda amakhulu amaYuda, ukuba bangawabambezeli, ide loo ndawo iye kuDariyo, bakhuphe incwadi ngayo loo ndawo” (Ezra 5:5).

U-Ezra 3–6 umi ngendlela ehleliweyo, edibanisa amaxesha ohlukeneyo enkcaso kwimbali ukusa ekwakhiweni kwetempile. Ukuqonda le okukuhlelwa kwakunceda ukucacisa umyalezo xa uwonke.  U-Ezra ukhankanywa okokuqala ngegama ku-Ezra 7:1. Ngokufika kwakhe ngo 457 b.c., izinto zatshintsha, saza isixeko saseYerusalem nodonga lwaso saqalisa ukwakhiwa manqaphanqapha. Emva kweminyaka elishumi elinesithathu wafika uNehemiya (ethunyelwa ngu-Artashashta ngo-444 b.c.), kwaza ukwakhiwa kodonga ekugqibeleni kwaqalisa kwakhona. Nangona inkcaso yayishushu, umsebenzi wagqitywa ngeentsuku ezingama-52 (Neh. 6:15).

Inkcaso yomsebenzi kaThixo ngumxholo obalaseleyo kwiincwadi ezimbini zika-Ezra noNehemiya; ngoko ke, akumangalisi ukuba ukwakhiwa kwetempile neYerusalem kwaxhokonxa inkcaso nentshutshiso. Nokuba sibheka kweliphi icala kweli hlabathi, umsebenzi weNkosi uyachaswa. USathana uzama ukuqiniseka ukuba igospile ayisasazeki ngokukhawuleza, njengoko igrogrisa ubukhosi bakhe. Ku-Ezra noNehemiya, amaYuda ayisingatha njani inkcaso?