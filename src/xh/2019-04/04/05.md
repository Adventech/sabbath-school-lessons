---
title:  UNehemiya Uthatha Amanyathelo (444 b.c.)
date:  24/07/2019
---

`Funda uNehemiya 4. Enza ntoni amaYuda phantsi kobunkokheli bukaNehemiya ukuze amelane nenkcaso? Kutheni kwakubalulekile kubo ukuba bazilungiselele ukulwa, endaweni yokungenzi nto, bekholelwa ukuba uThixo uzakubakhusela?`

Emva kwamagingxigingxi, abantu baqalisa ukusebenza kwakhona. AmaYuda athandaza, waza uNehemiya wamisa abalindi abaphithizelayo. Abantu babetshintshana ngokwamaxesha emini nasebusuku ukuze balungele naluphi uhlaselo oluthukuzayo. UNehemiya wabaphathela izixhobo abantu abangasedongeni ukuze sapho ngalunye lulungele ukulwa. Ukongeza, wabahlula abakhonzi bakhe bangamaqela amabini, elinye lisebenza elinye lixhobile. Kwakukho nemisindleko eyodwa yabo bonke ababesebenza edongeni, njengokuba yayingabona basemngciphekweni.

Ngamnye kubakhi wayebambe ikrele ngesinye isandla aze ngesinye abeke izitena/amatye nodaka edongeni. Babekulungele ukuqubisana nenkcaso. Bayenza eyabo indima; uThixo wenza konke okunye. Ukholo lukaNehemiya kwinkuseleko kaThixo luyavuselela. Noko kunjalo, zange ahlale esofeni aze alindele uThixo ukuba enze yonke into. Balungiselela kangangoko ngokwezakhono zabo.   Iindima ezimbini, “Musani ukuboyika; khumbulani iNkosi enkulu eyoyikekayo, nilwele abazalwana benu, noonyana benu, neentombi zenu, nabafazi benu, nezindlu zenu” (bona uNeh. 4:13, 14), nale “uThixo wosilwela” (bona uNeh. 4:19, 20) zezinye zezicatshulwa ezivuselelayo ezifumaneka eBhayibhileni. AmaYuda ngewayeyekile ukwakha kwakhona ngenxa yenkcaso ezingileyo, kodwa, kweli ityeli, indaweni yokugutyungelwa luloyiko,abambelela kwisithembiso sokuba uThixo uyakubalwela.

Xa siqubisana nenkcaso ngenxa yegama likaThixo, ngenxa yeenkolo zethu, okanye ngenxa yoko uThixo asibizele ukuba sikwenze, kufuneka sikhumbule ukuba “uThixo wosilwela.” Ekugqibeleni, amaYuda aqonda ukuba iNkosi iyakuxhasa oko bakwenzayo, kwaza oku kwabanika isibindi sokubheka phambili.

`Kutheni kubaluleki ukwazi ukuba oko ukwenzayo yintando kaThixo? Ngoko ke, umbuzo obalulekileyo ongazibuza wona ngothi: Ndingazi njani ukuba oko ndikwenzayo yintando kaThixo?`