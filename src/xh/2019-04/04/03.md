---
title:  Abaprofeti Bekhuthaza
date:  22/07/2019
---

Ngelishwa, inkcaso aqubisana nayo amaYuda eyayivela kwiintlanga ezibangqongileyo, njengoko ichaziwe ku-Ezra 4-6, yabashiya besoyika kwaye bengakulungele ukusebenza etempileni. Njengoko kukhankanyiwe ngaphambili, u-Ezra 4:6-6:22 akabhalwanga ngendlela elandelelanayo. Ngenxa yoko, sizakukhangela isahluko 5 ngaphambi kwesahluko 4.

`Funda uEzra 5:1–5. Kutheni le nto uThixo ethumela abaprofeti uHagayi noZekariya kumaYuda? Sithini isiphumo sokuprofeta kwabo?`

AmaYuda ayeyekile ukwakha ngenxa yokunkwantya. Kodwa uThixo wayebathumela kwaYuda ukuya kwha itempile nesixeko, yaye wayenalo icebo. Kuba babesoyika, kwafuneka enze into ukuze abakhuthaze. Ngenxa yoko, wabiza abaprofeti ababini ukuba bangenelele. Inkcaso yomntu ayimmisi uThixo; nokuba amaYuda aba negalelo kule nkcaso ngezenzo zabo, uThixo zange abashiye. Wasebenza ngabaprofeti ukubakhuthaza noqhubela emsebenzini kwakhona.

`Funda uHagayi 1. Uthini umyalezo wabo, kwaye yintoni esingazithathela yona koku?`

“Abaprofeti uHagayi noZekariya baveliselwa ukuhlangabezana nengxubakaxaka. Ngezingqino ezixhokonxayo aba bathunywa bonyuliweyo batyhilela abantu unobangela weengxaki zabo. Intswelo yempumelelo yomzuzwana yayisisiphumo sokutyeshela ukuqala ngezinto zikaThixo, babesitsho abaprofeti. Ukuba amaSirayeli ayemhlonele uThixo, ukuba babemnike imbeko nexabiso, elimfaneleyo, ngokwenza ukwakhiwa kwendlu yaKhe umsebenzi wabo wokuqala, ngebabememe ubukho nentsikelelo yaKhe.”—Ellen G. White, Prophets and Kings, pp. 573, 574.