---
title:  Ingcamango Ngakumbi
date:  26/07/2019
---

Ellen G. White, “The Builders on the Wall,” “A Rebuke Against Extortion,” and “Heathen Plots,” pp. 635-660, in Prophets and Kings. “Inkcaso nesityhafiso abaqubisana naso abakhi bexesha likaNehemiya kwiintshaba eziselubala nabahlobo abankwalambisayo ngumzekelo wamava abazakuba nawo namhlanje abo basebenzela uThixo. AmaKristu alingwa, hayi nje kuphela yingqumbo, indelelo, nenkohlakalo yeentshaba, koko bubuvila, ukungazinzi, ubudikidiki, nobuqhetseba babo bazibiza abahlobo nabancedisi.”—Ellen G. White, Prophets and Kings, p. 644. “Ekuzinikeleni okuqinileyo kukaNehemiya kumsebenzi kaThixo, nokungqiyama okuqinileyo ngokupheleleyo kuThixo, kungqengqe kwisizathu sokusilela kweentshaba zakhe ukuba zimrhwebeshele kulawulo lwazo. Umphefumlo owonqenayo uba lixhoba ngokulula kwisihendo; kodwa kubomi obunenjongo ephezulu, injongo ethimb’umxhelo, ububi bufumana indawo encinci. Ukholo lalowo usoloko ebheka phambili alutyhafi; kuba ngaphezulu, ngaphantsi, ngaphaya, ubona uThando olunguNaphakade, esebenza zonke izinto ukuphumeza injongo yaKhe elungileyo. Izicaka zokwenene zikaThixo zisebenza ngesigqibo esingenakusilela kuba itrone yobabalo yindawo yabo ethe rhoqo yokungqiyama.”—Page 660.

**Imibuzo Yengxoxo**

`1. Zibeke ezihlangwini zikaZerubhabheli noYoshuwa nezinye iinkokheli xa loo madoda ayesiza kubo ebanunusa ngoncedo. Xa sijonga ngasemva ngoku, singabona ukuba benza into elinguleyo ngokungalwamkeli olo ncedo. NjengaBalindi, singazi xa kufuneke naxa kungafunekanga sisebenzisene nabo bangekho kwinkolo yethu? Sigqiba njani ukuba ilungile okanye ayilunganga? Yeyiphi indlela esinokuyilandela?`

`2. Kuyo yonke imbali yeBhayibhile sibona iingozi zokungxenga inkolo yethu nehlabathi. Eneneni, yonke imbali kaSirayeli wamandulo, ukuya kuma ngokuthinjwa kwaseBhabheli, ngumzekelo omandla walebuyambo. Kwangaxesha nye, kwenzeka ntoni xa abantu bebaxa ukuzama ukuphepha lo ngozi? Xa uYesu ngokwaKhe wayemangalelwa ngokwaphula iSabatha (bona uYohane 9:14-16), asinamzekelo umandla wabamangaleli baKhe ababaxa izinto? Singathelekisa njani ngendlela eyiyo?`