---
title:  UMyalelo nabaProfeti
date:  14/08/2019
---

`Funda uNehemiya 9:23–31. Achazwa njani amaSirayeli xa ethelekiswa “kulunga okukhulu” kuThixo (Neh. 9:25)?`

Eli candela lilandelayo lomthandazo/ntshumayelo ligxile kubomi eKanana xa amaSirayeli ayelihlutha ilizwe uThixo awayelineke bona. Banikwe umhlaba, izixeko, izidiliya, namasimi alungele ukusetyenziswa, kodwa konke oko akuthatha buyekeyeke. Ekupheleni kwevesi ye-25, sixelelwa ukuba “badla, bahlutha, batyeba.” Ukutyeba yintetho efumaneka kuphela izihlandlo ezimbalwa eBhayibhileni (Dut. 32:15 noYer. 5:28), kwaye kwisihlandlo ngasinye inentsingiselo embi.

Abantu bangaba kanti “baziyolisa ngokulunga kwakho okukhulu” kodwa okwabo yayingekoziyolisa ngoThixo kodwa, endaweni yoko, koko babenako. Kuyabonakala ukuba, ukuba nento yonke akuvelisi ukuhamba okusondeleleneyo noThixo. Amaxesha amaninzi sicinga ukuba, “Ukuba bendinale okanye leya, bendizakonwaba.” Ngelishwa, siyabona ukuba amaSirayeli ayenento yonke evela kuThixo, kodwa noko kunjalo “ulonwabo” lwabo kwezo zinto kwasuka kwabenza bazinikela kancinci kuThixo. Kusoloko kulula kakhulu kuthi ukugxila kwizipho logama silibala ngoMniki. Oku kukuziqhatha okuyingozi.

Eneneni, oku akuthethi ukuthi masingazonwabeli izinto uThixo asinike zona. Ulangazelela ukuba sivuye ngezipho zaKhe, kodwa okukuvuyela izinto asinike zona akuqinisekisi ubudlelane kunye naYe. Enyanisweni, ukuba asilumkanga, ezi zinto zisenokuba ngumqobo. Noko kunjalo, kwesi sahluko, iinkokheli ngoku zikhankanya iindlela ebebengathambekelanga ngazo kuThixo. Xa zijonga ngasemva kwimbali, zazikhankanya ngokutsolileyo izikreqo abazenileyo njengohlanga. Iqela lee nkalo liyavela njengelibaluleke ngendlela eyodwa, kuba ziyaphindwaphindwa: (1) uSirayeli uwuphose emva komhlana umyalelo kaThixo, nokuba (2) babatshutshisa abaprofeti.

Ngamanye amazwi, baqonda ukuba umyalelo kaThixo nabaprofeti baKhe zibalulekile ekukhuleni kwabo njengohlanga oluhlonela uThixo nasemntwini buqu. Lo mthandazo ugxininisa okukuqukumbela ngokuthi “awothi umntu owenzayo” amasiko kaThixo, “aphile ngawo” (Neh. 9:29; icatshulwe ngqo kwiLev. 18:5) nokukhankanya ukuba nguMoya owathetha ngabaprofeti. UThixo usinike imithetho yaKhe ukuze sibe nobomi ngokugqithiseleyo, kwaye wathumela abaprofeti baKhe ukuba basikhokele ekuqondeni kwethu inyaniso yaKhe. Esikwenzayo ngezi zipho ngumbuzo osemqoka kuthi sonke.