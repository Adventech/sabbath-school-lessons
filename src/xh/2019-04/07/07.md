---
title:  Ingcamango Ngakumbi
date:  16/08/2019
---

Read Ellen G. White, “Confession,” pp. 37–41, in Steps to Christ. KuNehemiya 9:25, amaHebhere athetha ngendlela amanyange abo “aziyolisa” ngayo ngokulunga okukhulu kukaThixo. Ingcambu yesenzi inye kunye negama u-Eden, njenga-“kumyezo we-Eden” (Gen. 2:15). Mhlawumbi, eyona nguqulelo izaba kukuba “bazi-edena” kuphela xa ukuziedena bekusisenzi.  Igospile, kakade, ikukubuyiselwa, kwaye mfuziselo mni ongcono onokuba khona kune Eden ukubonisa oko ekugqibeleni sibuyiselwa kuko? UThixo wavelisa abantu bamaHebhere waza wabazisa ekuphambaneni kweendlela kwihlabathi la mandulo ukuze adale owona mbonakaliso usondeleyo we-Eden onokubakhona kwihlabathi eliwileyo. Nkqu nasemva kokuthinjwa nokubuya, amandla ayesekhona.  “Ngokuba uYehova uyithuthuzele iZiyon, uwathuthuzele onke amanxuwa ayo, wayenza intlango yayo yanjenge-Eden” (Isa. 51:3).  Ewe, abantu bonwabela iintsikelelo eziphathekayo uYehova awayebathembise zona, iintsikelelo ezibonisa, kulo naliphi iqondo kwihlabathi eliwileyo, ukuphuphumala kwe-Eden. UThixo walidala ihlabathi elikhoyo Kanye ngendlela abantu abanokonwaba ngayo, yaye uSirayeli wamandulo-esikelelwe nguThixo-walonwabela, naye. Isono sabo sasingekho “kukuzi-edena kwabo” kukulunga kukaThixo okukhulu koko ekulibaleni uYehova (Hezek. 23:35), okulunga kwaKhe babekonwabela. Iintsikelelo zaba sisiphelo endaweni yokuba zise esiphelweni, esasizakutyhila uThixo kwabo babangqongileyo.

**Imibuzo Yengxoxo**

`1. UYesu wathi, “Lowo ke uhlwayelwe emithaneni enameva, ngulo ulivayo ilizwi, lithi ke ixhala leliphakade, nokulukuhla kobutyebi, kuliminxe ilizwi, lisuke lingabi nasiqhamo” (Matt. 13:22). Uthetha ukuthini “ngokulukuhla kobutyebi,” kwaye oku kuzalana njani nomthandazo wokuvuma izono esiwufundileyo kule veki?`

`2. Gxila kwakhona kwimfundiso yendalo. Qaphela umthandazo kaNehemiya 9 wokuba baphantsa ngoko bathetha ngoYehova njengoMdali noMxhasi. Oku makusixelele ntoni ngendlela esi siseko ngayo le mfundiso kwinkolo yethu?`

`3. Sikuthelekisa njani ngendlela eyiyo ukuvuma ukuba nesono ngaphakathi kuthi size kanjalo, ngaxesha nye, singavumeli uSathana asebenzise ukuba nesono kwethu ngeendlela ezinokusibangela ukuba sityhafe size siluncame konke konke ukholo lwethu?`