---
title:  UThixo Wethu Oxolelayo
date:  10/08/2019
---

### Fundela Isifundo Sale Veki
Neh. 9:1–3; Dan. 9:4–19; Neh. 9:4–8; Col. 1:16, 17; Neh. 9:9–38; Rom. 5:6–8.

> <p>Indima Yenkumbulo</p>
> ““Osigubungelayo isono sakhe akayi kuba nampumelelo; ke yena osivumayo, asishiye, uyakufumana inceba” (Imizekeliso 28:13).

Emva kokugqitywa koMthendeleko weMinquba (Sukkot), iinkokheli kwakhona zabahlanganisa abantu. Babesanda kuchitha ixesha bebhiyoza; ngoku yayilixesha lokubuyela kumsebenzi ongagqitywanga wokuvuma izono nekuguquka kuThixo ngenxa yezono zabo.  Ewe, ngaphambili, iinkokheli zabaxelela ukuba bayeke ukuba buhlungu nokunxunguphala ngenxa yeziphene zabo, kodwa lo nto ayithethi kuthi ukuba buhlungu novumo-zono azibalulekanga. Ngoko ke, kuba ngoku bezibhiyozele iinkonzo zezikhumbuzo, yayilixesha lokwenza uvumo-zono olululo.

Indlela ezimi ngayo iziganeko apho ayithethi kuthi yindlela ekusoloko kusenziwa ngayo ukuvuya nokuvuma izono; okanye ithethe ukuthi yindlela eqala emva ibuyele ekuqaleni ekufuneka ilandelwe. Nangona sisenokulandela indlela yokuvuma izono kuqala, kulandela ukubhiyoza, mhlawumbi ukubhiyozela uThixo ebomini bethu makuze kuqala. Kakade, amaRoma 2:4 asixelela ukuba “ububele bukaThixo” busisa enguqukweni. “Ububele” baKhe, ngoko, funeka kuzise umbongo nokudla, logama busikhumbuza siding uThixo asixolele, asihlambulule, aze asidale ngokutsha.