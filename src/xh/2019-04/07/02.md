---
title:  Ukuzila nokuNqula
date:  11/08/2019
---

`Funda uNehemiya 9:1-3. Kwakutheni abantu bezahlula kwabolunye uhlanga?`

Nangona uNehemiya wayenyamekele ukuqiniseka ukuba eli xesha abantu balayamanisa novuyo, wakhokhelela ngoku eli bandla kuzilo. Bazithoba phambi koThixo bazigalela ngomhlaba kwiintloko zabo, logama bembethe ezokuzila. Ngenxa yokuba abaphambukeli bengenanxaxheba kwisono esigubungele abantu bakwaSirayeli, amaSirayeli azahlula kubo, njengokuba amaHebhere ayesazi ukuba zizono zawo ezidinga ukuxolelwa. Bazivuma izono zohlanga lwabo, ezabakhokhelela ekuthinjweni.   Imithandazo novumo-zono lwabo bonke zabonakalisa ukuqondwa okunzulu bemo yesono.

AmaSirayeli ngewayenomsindo kukuba ookhokho babo bonakalisile baza bakhokhelela uhlanga lwabo xa lulonke ekuthinjweni. Okanye ngebabechithe ixesha bekhalazela izigqibo zeenkokheli zabo nokungahloneli Thixo okubonakaliswe zizizukulwana ezingaphambili, ezabakhokhelela kwindawo ababekuyo ngoku-iqaqobana lababuyileyo. Noko kunjalo, endaweni yokufukama intiyo nokukhalaza, babuyela kuThixo ngentobeko nemvumo-zono. UNehemiya 9:3 uxela ukuba abantu bafunda kwiNcwadi yoMyalelo isahlulo sesine semini, baza kwesinye isahlulo sesine bavuma isono banqula uThixo. Oku kukufundwa kwesithathu kweTorah. Ukufunda iTorah kusembindini wovumo-sono, ekufuneka lusekelwe enyanisweni, evela kuThixo. Ngokufunda kwethu iBhayibhile, uThixo uyasondela kuthi, noMoya oyiNgcwele ungathetha nathi uze usifundise. Inyaniso yeLizwi laKhe ibumba ukucinga nengqiqo yethu, iyasikhuthaza ize isiphakamise. AmaSirayeli nawo aba buhlungu alila, kuba ukuchitha ixesha kubungcwele bukaThixo kusenza siqonde ubuhle nokulunga kwaKhe logama kubethelela kuthi indlela ekumangalisa ngayo ukuba uMdali welimiweyo akhethe ukuba kunye nathi, nkqu noba thina asifanelekanga.

Ngenxa yoko, siyakuqonda ukuba ngaphandle koThixo ebomini bethu, asahlukanga nganto kuwo nawaphi amanyange akwamoya ethu ngokwakwinkolo. Kuphela kungoThixo esebenza kuthi esinokuthi sibe ngabantu ekufuneka singabo.

`Funda uDaniyeli 9:4â€“19. Kungaziphi iindlela othi umthandazo wakhe usebenze kuthi namhlanje? Mayisixelele ntoni inyaniso yokukusebenza kumntu ngamnye kuthi, nanjengebandla?`