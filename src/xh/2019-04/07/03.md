---
title:  Ukuqalwa koMthandazo
date:  12/08/2019
---

Indlela abasabela ngayo abantu ekufundweni kweBhayibhile yaba ngumthandazo omde obalula ububele bukaThixo xa ngokukhabanayo nembali yokungakholwa kukaSirayeli. Umntu angaqaphela ukuba impendulo ifana nentshumayelo kunomthandazo, kuba vesi nganye ifaniswa nenye kwalapha eBhayibhileni.

`Funda uNehemiya 9:4-8. Zeziphi ezona ngongoma zingundoqo owagxila kuzo umthandazo kwezivesi zokuqala, yaye kutheni?`

Kwisigaba sokuqala somthandaza, abantu babonga uThixo, kwaye igama laKhe ncakasana. Kwinkcubeko yobuHebhere, igama lalingeyonto nje abantu abakubiza ngayo, kodwa lalinika umntu ubuyena. Ngoko ke, ukubongwa kwegama likaThixo kubalulekile kuba kubonisa ehlabathini eli gama lifanele ukubongwa nembeko. Eli ligama loMdali weliMiweyo. Umthandazo uqala ngokunqula uThixo njengoMdali nanjengaLowo “ugcina” zonke izinto Neh. 9:6 bona kanjalo kumaKol. 1:16, 17). Igama “ukugcina” livela kwisenzi sesiHebhere esithetha “ukudlisa ubomi.”

Lowo wadala zonke izinto nguLowo wonyula u-Abraham, umntu, owayengohlukanga nganto ngaphandle kokuba “intliziyo yakhe” yayi-“thembakele.” U-Abraham unokukhangeleka ngathi ukhe wangabi nakholo kumatyeli amaninzi, kodwa xa wayecelwa ukuba anikele ngonyana wakhe, zange athingaze (bona uGenesis 22). Wafunda ukuthembakala-hayi ngobusuku obunye, kodwa ngohambo lwakhe olude noThixo. Ngokwengcamango yesiHebhere, “intliziyo” isingisele kwingqondo. Ngamanye amazwi, u-Abraham wakhula ukuthembeka ngengcinga nangezenzo waza wavunywa nguThixo ngalo nto.

Amabinzana ambalwa okuqala alo mthandazo agxile kuThixo (1) njengoMdali, (2) uMdlisi-bomi, (3) noMgcini-siThembiso. Abantu baqala ngokuzikhumbuza ngokuba ungubani uThixo: Ungothembekileyo Lowo usidalileyo, usidlisa ubomi, nosoloko ezigcina izithembiso zaKhe kuthi. Ukuba noko engqondweni kuyasinceda ukugcina ubomi bethu busemgceni nokufunda ukumthemba nkqu nakwezona meko zinzima, xa kukhangeleka ngathi uthe qelele kuthi kwaye akayisele so imingeni yethu.

`Kutheni imfundiso kaThixo njengoMdali ibalulekile kwinkolo yethu? Kakade, yeyiphi inye imfundiso ebaluleke kakhulu ukuthelekiswa nale, apho siyalelwa nguThixo ukuba sichithe isixhenxe esinye sobomi bethu qho ngeveki ukukhumbula Yena njengoMdali wethu?`