---
title:  Ingcamango Ngakumbi
date:  09/08/2019
---

Ellen G. White, “Instructed in the Law of God,” pp. 661–668, in Prophets and Kings. “Ngoku kufuneka babonakalise ukholo kumadinga aKhe. UThixo uyamkele inguquko yabo; kwakufuneka ngoku bavuyele ingqiniseko yezono ezixolelweyo nokubuyiselwa kwabo kuthando oluNgcwele. . . .  Konke ukuguqukela kuYehova kuzisa uvuyo olungapheliyo ebomini. Xa umoni eyekela kwimpembelelo yoMoya oyiNgcwele, ubona ubutyala nokungcola kwakhe xa ethelekisa nobungcwele bomPhengululi omkhulu weentliziyo. Uzibona egwetyiwe njengomoni. Kodwa akufuneki, ngenxa yoku, aphelelwe lithemba; kuba uxolelo lwakhe seluzuzekile. Unokuvuyela ukuziva zixolelwe izono, kuthando loBawo wethu osemazulwini oxolelayo. Luzuko lukaThixo ukwanga abantu abanesono, abaguqukayo kwiingalo zothando lwaKhe, abophe amanxeba abo, abahlambulule esonweni, aze abanxibise iingubo zosindiso. .”—Ellen G. White, Prophets and Kings, p. 668.

**Imibuzo Yengxoxo**

`1. Kukweziphi iimeko onokuba namava “ovuyo lukaYehova” (Neh. 8:10) njengegwiba lakho? Oko kukuthi, ikhona into ekufuneka siyenzile ukuze singcamle amandla kaThixo noxolelo lwaKhe ebomini bethu? Ukuba kunjalo, yeyiphi?`

`2. Singathelekisa njani ngendlela eyiyo ukuba buhlungu ngenxa yezono zethu ize kanjalo, kwangaxesha nye, sivuye eNkosini? Ezi azikhabani? Umthetho negospile ziyibonelela njani impendulo? (bona amaRom. 3:19–24.)`

`3. Funda uNehemiah 8:10, apho uNehemiya athi ebantwini, “Yiyani, nidle amanqatha, nisele izinto ezinencasa, nise isabelo kwabangalungiselwanga nto; ngokuba le mini ingcwele kwiNkosi yethu. Musani ukuba buhlungu; ngokuba uvuyo lukaYehova ligwiba lenu.” Nidle amanqatha, nisele izinto ezinencasa, nise isabelo kwabangalungiselwanga nto-konke oku kwenzeni “ngokuba le mini ingcwele kwiNkosi yethu”? Oku kusifundisa ntoni ngeendlela esinokuvuya ngazo eNkosini? Inyaniso yokuba “ingcwele” ithetha ukuthini kule imeko?`