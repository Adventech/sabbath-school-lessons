---
title:  Ukufunda Ukuziyolisa ngoYehova
date:  08/09/2022
---

> <p></p>
> “Ziyolise ngoYehova; wokunika okunqwenelwa yintliziyo yakho” (Ndum. 37:4).

INdumiso 37:4 lidinga eli ngummangaliso. Khawufan’ucinge uzuza oko kudala ukunqwenela. Kodwa ukufumana iminqweno yeentliziyo zethu kuxhomekeke ekubeni nentliziyo eziyolisa ngoYehova. Ngoko kuthetha ukuthini “ukuziyolisa ngoYehova”?

Funda kwiNdumiso 37:1-11. Umxholo kwiNdumiso 37:4 mhlawumbi uyakhwankqisa kancinci. UDavide ubhala ngokungqongwa ngabantu abasebenza ngokuchasene noThixo nangokuchasene naye. Xa abantu besebenza ngokuchasene nathi, ukusabela kwemvelo isoloko ikukucaphuka okanye ukuzibonakalisa ngelithethelela iziqu zethu. Kodwa uDavide ucebisa into eyahlukileyo.

**Kwezi ndima zilandelayo, lithini icebiso likaDavide kubantu bakaThixo kule meko?**

`Ndum.37:1`

`Ndum.37:5`

`Ndum.37:7`

`Ndum.37:8`

`Funda: kwiNdumiso 37:4 kwakhona. Kumxholo wezi ndima uhlomle kuzo, kuthetha ukuthini “ukuziyolisa ngoYehova”? `

UDavide uyaphindaphinda, ngeendlela ezahlukeneyo, “Themba uThixo.” Mthembe Yena enze. Sukucaphuka, kuba uThixo nguThixo wakho, kwaye usebenzela wena-nkqu ngoku. Awudingi kongamela uzame ukulungisa izinto ngokwakho. UBawo wakho usemazulwini usekongameni. Themba Yena. Themba Yena ngokupheleleyo.

Kukulomxholo apho uDavide abhala ngokuziyolisa ngoYehova. Ukuziyolisa ngoYehova kuthetha ukuphila kwisimo senkoloseko egqibeleleyo. Akukho nto inokudunga uxolo lwethu, kuba uThixo ulapha kwaye uyasebenza. Sinokumbonga, singancuma, kuba akukho bani unokogqitha uThixo wethu! Xa singafunda ukwenza oku, ngokwenene siyakukuzuza oko kulangazelelwa ziintliziyo zethu, kuba siyakwamkela oko uBawo wethu onothando anqwenela ukusinika kona, ngexesha elinceda thina ngeyona ndlela nobukumkani baKhe.

`Ungafunda njani “ukuziyolisa ngoYehova”? Chitha ixesha emthandazweni, ufuna inkokhelo kaThixo ngendlela oku okukwenzeka ngayo ebomini bakho.`