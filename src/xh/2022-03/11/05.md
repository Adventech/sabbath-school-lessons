---
title:  'U-Eliya: Ingxaki Yokungxama'
date:  07/09/2022
---

Unomji kwincopho yeKarmele wawuphelile (1 Kumkani 18). Umlilo waphuma ezulwini, bonke abantu bamvuma uThixo wokwenyani, baza babulawa nabaprofeti bobuxoki. UThixo emelwe. Wawunokucinga ukuba u-Eliya wakhula kumandla asemoyeni ngokuya iqina imini, kodwa ngequbuliso weva into eyamnkwantyisayo kakhulu de wanqwenela ukufa. Funda lonke ibali ku-1 Kumkani 19:1-9. Amazwi okugqibela kwezi ndima ayakhathaza: “Nalo ilizwi likaYehova lifika kuye. Wathi kuye, uyintoni na apha, Eliya’” (1 Kumkani 19:9). Ngokucacileyo, uloyiko luka-Eliya lwambangela ukuba asabe waza wazibhaqa esendaweni engafanelekanga.

`Emva kokungenelela okunjalo okumandla kukaYehova kwiNtaba yeKarmele, u-Eliya wayefanelwe kukuzala lukholo nenkoloseko; ndaweni yoko, uyesaba esoyikisela ubomi bakhe. Sifundo sini esinokusifunda kulo mzekelo mbi?`

Eli bali lidandalazisa into ebalulekileyo: xa singxama, singazibona ngokulula kakhulu sikwindawo engeyiyo. Kwimeko ka-Eliya, yaba luloyiko lwakhe olwabangela ukuba oyisakale angxamele entlango, anqwenela ukuba ngengazelwanga. Kodwa ke zikhona ezinye izinto ezisenza singxame siphumele ngaphandle kwicebo likaThixo ngathi.

`Funda: ezi ndima zilandelayo. Gen. 16:1-3; Num. 20:10-12; AbaGwebi 14:1-3; Mat. 20:20, 21; Luka 9:52-56; Zenzo 9:1. Zintoni izinto ezabangela aba bantu bachazwe apha ukuba bangxame baphumele ngaphandle kwintando kaThixo? `

Kulula kangakanani ukuvumela izinto ezifana namabhongo, ingqumbo, umsindo, ukungabi nakholo, okanye okukhangeleka “kuyinzondelelo” ngakwiNkosi kuthi kusibangele singxame phambili apho singafuneki khona. Akukho mntu ungachaphazelekiyo kule ngozi. Undoqo kukunkcenkceshela ukholo oluthembele kukulunga nenceba kaThixo, esimaziyo ukuba uyasithanda kwaye usinqwenelela okungcono. Oku akuzenzekeli. Ukholo lunokuba sisipho, kodwa sisipho esidinga ukunkcenkceshelwa, sihlunyiswe, kwaye sikokoswe ngokunekhwele.