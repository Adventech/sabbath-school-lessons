---
title:  Ngexesha LikaThixo
date:  05/09/2022
---

`Funda: kumaRoma 5:6 nakumaGalati 4:4. Zisixelela ntoni ngexesha likaThixo?   `

Kwezi ndima, uPawulos usixelela ukuba uYesu weza kusifela kanye ngexesha elifanelekileyo. Kodwa uPawulos akasixeleli ukuba kwakutheni ukuze ibe lixesha elifanelekileyo. Kulula kakhulu ukufunda ezi ndima uze uzibuze, Kwakutheni ukuze uYesu alinde amawaka eminyaka ukuze eze emhlabeni ajongane nesono-zange liqonde elimiweyo ukuba isono sasiyinto embi kakhulu kude kudala kwangaphambi koko?  Singabuza ukuba uYesu ulinde ntoni ukuba angabuyi kwakhona okwesibini?  Singabuza kanjalo, Kutheni iNkosi ilindile ithuba elide kangaka ukuba iphendule umthandazo wam?

`Cinga, umzekelo, ngesiprofeto sikaDaniyeli seeveki ezingama-70, isiprofeto esalatha kuYesu njengoMesiya (ungasiqwalasela kwakho ukuba uyafuna). Lali lide kangakanani eli xesha? Oku kukuxelela ntoni ngokufunda ukulinda izinto ngexesha likaThixo, nokuba zithatha oko kukhangeleka kuthi ilixesha elide?   `

Zininzi izizathu zakwamoya ezibalulekileyo zonobangela wokuba singcamle amaxesha okulinda. Okokuqala, ukulinda kwethu kungayijolisa kwakhona ingqalelo kude “nezinto” ize ibuyele kuThixo ngokwaKhe. Okwesibini, ukulinda kusivumela ukuba siphuhlise umfanekiso ocace gca weenjongo neminqweno yethu. Okwesithathu, ukulinda kwakha ukuzingisa-umxhino wasemoyeni. Okwesine, ukulinda kuvula umnyango wokukhulisa intlaninge yamandla asemoyeni, afana nokholo nokuthemba. Okwesihlanu, ukulinda kuvumela uThixo abeke phantsi amanye amaceba kwiqashiso lomfanekiso omkhulu. Okwesithandathu, sisenokungasazi isizathu sokulinda; yiyo lo nto, sifunda ukuphila ngokholo. Ungazicinga izizathu ezingezinye zokulinda?

`Yeyiphi imizekelo onokuyifumana eBhayibhileni engokwenza kukaThixo izinto ngexesha laKhe enokukunceda ufunde ukuthemba ukuba uyakukwenzela okulungileyo ngexesha laKhe, ngokunjalo? (Cinga, umzekelo, ngo-Abraham noSara nedinga lonyana.) Kwangaxesha nye, zibuze, “Yintoni endinokuba ndiyayenza engalibazisa impendulo kumthandazo ekufanele ukuba waphendulwa ngonoquku?”`