---
title:  UThixo Womonde
date:  04/09/2022
---

`Funda: kumaRoma 15:4, 5. Yintoni eyethu efumaneka kwezi ndima? `

Sivamise ukujijitheka ngenxa yezinto ngokwenene esifuna ukuba nazo okanye esizithenjisiweyo kodwa singekabi nazo kwangoku. Sisoloko sisaneliseka kuphela xa sifumana oko sikulangazelelayo. Kwaye ngenxa yokuba singavamise kukufumana esikufunayo ngexesha esikufuna ngako, ithetha ukuthi sisoloko siseyela ekucaphukeni nasekujijithekeni. Kwaye xa sikule meko, kuphantse kungakwazeki ukugcina uxolo nokukholosa ngoThixo.

Ukulinda kubuhlungu ngokwenkcazelo. KwisiHebhere, elinye lamagama “okulinda ngomonde” (Ndum. 37:7) lisuka kwigama lesiHebhere elinokuguqulwa libe “kukuqaqanjelwa kanobom,” “ukungcangcazela,” “ukunkwantya,” “ukungxwelerhwa,” “ukuba lusizi.” Ukufunda ukuba nomonde akulula; ngamanye amaxesha ngunqontsonqa kanye wokuba kwionti.

`Funda: kwiNdumiso 27:14, Ndumiso 37:7, nakumaRoma 5:3-5. Ezi ndima zithini kuthi? Umonde ukhokelela entweni? `

Lo gama silindile, singagxila kwenye yezinto ezimbini. Singajolisa kwizinto esizilindileyo, okanye sijolise kuLowo ubambe ezo zinto ngezandla zaKhe. Okwenza umehluko ongako xa silinde into akukho kakhulu ekuthini sizakulinda kangakanani, kodwa isimo sethu lo gama silindile. Ukuba sithembe iNkosi, ukuba sibeke ubomi bethu ezandleni zaKhe, ukuba sinikele iintando zethu kuYe, ngoko ke singathemba ukuba uyakwenza okungcono okusifaneleyo xa kusilungele thina, nokuba kunzima kangakanani na ngamanye amaxesha ukukukholelwa oko.

`Zintoni izinto ozilinde ngokumandla? Ungafunda njani ukunikela yonke into kuThixo nakwixesha laKhe? Thandazela indlela yakho ibe kwisimo sokunikela ngokupheleleyo nokululamela iNkosi.  `