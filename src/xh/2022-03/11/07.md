---
title:  Ingcamango Ngakumbi
date:  09/09/2022
---

Funda Ellen G. White, “The Anointing of David,” pp. 637–642, in Patriarchs and Prophets.

Isicwangciso sikaThixo ngathi singafuna ukuba silinde kanobom, kwaye oku ngokwenene kungavakala njengeonti. Ukufunda umonde ngeli xesha kungenzeka xa sigxila kwisiqu sikaThixo size sithembe ukuba uyasisebenzela. Zininzi izizathu zokulinda, kodwa bonke bacinga ngokuzalisekiswa kwezicwangciso zikaThixo ngathi nobukumkani baKhe. Singaphulukana nokuninzi ukuba singxama kuqala kunoThixo, kodwa singazuza lukhulu ngokugcina isimo sokukholosa nokuziyolisa ngaYe.

INkosi iyasivavanya isilinganise sonke isilingo.

“Andikwazi kufunda injongo kaThixo embandezelweni yam, kodwa uyakwazi Yena okungcono, kwaye ndiyakuwunikela kuYe umphefumlo wam, umzimba, nomoya njengakuMdali wam othembekileyo. ‘Kuba ndiyamazi endikholiweyo nguye; kanjalo ndithi, ndeyisekile ukuba unako ukuyigcina into endimphathise yona, ese kuloo mini’ (2 Tim. 1:12). Ukuba sifundise saqeqesha imiphefumlo yethu ukuba ibe nokholo ngakumbi, uthando ngakumbi, umonde omandla, kunye nenkoloseko egqibelele ngakumbi kuBawo wethu osemazulwini, ndiyazi ukuba sakuba noxolo nolonwabo ngakumbi imihla ngemihla xa sithubeleza kumadabi obu bomi.

“INkosi ayikholiseki kukuzixhalabisa nokuzikhathaza sisukile kwiingalo zikaYesu. Kuninzi okudingekayo ngokulinda nokuphapha okuzolileyo zidibene. Sicinga kuphela xa sisiva ngathi asikho sendleleni eyiyo, size siqhubekeke sikhangela ngaphakathi umqondiso olungele imeko leyo; kodwa ukuthembela ayikokwemvakalelo kodwa ukholo.”—Ellen G. White, Selected Messages, book 2, p. 242.

**Imibuzo Yengxoxo**

`➊ Kuthetha ukuthini ukuthi uYesu “uyasivavanya asilinganise” isilingo ngasinye? Ukwazi oku kungasinceda njani lo gama silindile?`

`➋ Cela abantu eklasini ukuba banikezele ubungqina babo buqu malunga nento okuyiyo ukulinda ngomonde. Yayizintoni izoyikiso zabo, imivuyo yabo? Bamelana njani? Bafunda njani? Zithembiso zini ababambelela kuzo?`

`➌ Yintoni eninokuyenza njengebandla okanye njengeklasi ukunceda abanye abaseontini lo gama belinde ixesha likaThixo kwinto ethile?`

`➍ Yintoni indima yomthandazo ekuphuhlisweni komonde? Bakhona abanye onokubathandazela ukuze uMoya uvelise umonde ebomini babo?`