---
title:  UThixo Obethelelwe Emnqamlezweni
date:  21/09/2022
---

Ukufa ngokubethelelwa emnqamlezweni kwakusesinye sezohlwayo ezingqwabalala amaRoma asabele nabani na.   Sasibonwa njengeyona ndlela ingeyona imandundu yokufa. Ngenxa yoko, kumasikizi nakuye nabani na ukuba abulawe ngalo ndlela, ngokukodwa uNyana kaThixo! UYesu, kufuneka sisoloko sikhumbula, weza esenyameni yobuntu njengathi. Phakathi kokubethwa, ukutyakatywa, izikhonkwane zibethelelwa ezandleni neenyawo zaKhe, ubunzima obuhlungisayo bomzimba waKhe bukrazula amanxeba, intlungu emsemzimbeni yayinganyamezeleki. Oku kwakukhohlakele, nkqu nakwesona sihange siqatseleyo; akulunganga kangakanani, ngoko, ukuba uYesu, emsulwa kwinto yonke, angajamelana nesiphelo esinjalo.

Noko kunjalo, njengoko sisazi, iintlungu zikaKristu zasemzimbeni zazincinci xa zithelekiswa noko ngokwenene kwakusenzeka. Oku kwakungaphezulu kunokubulawa nje komntu omsulwa.

**Ziganeko zini ezijikeleze ukufa kukaYesu ezabonakalisa ukuba kukhulu okwakusenzeka kunoko inkoliso yabantu ababelapho yayikuqonda ngelo xesha? Ntsingiselo ni esingayifumana kwisiganeko ngasinye kwezi enokunceda ukutyhila okwenzekayo apho?**

`Mat. 27:45`

`Mat. 27:51, 52`

`Marko 15:38`

Ngokucacileyo, into enkulu ngaphezulu yayisenzeka apha kunokufa nje kuphela, noko kunjalo ingalunganga, kumntu omsulwa. NgokwesiBhalo, ingqumbo kaThixo ngakwisono, isono sethu, yathululwa phezu kukaYesu. UYesu emnqamlezweni weva ingqumbo enobulungisa ngakwisono yoThixo olilungisa, izono zehlabathi lonke. Ngenxa yoko, uYesu weva into enzulu, emnyama, nebuhlungu ngaphezu kwenokwaziwa okanye iviwe nangowuphina umntu.

`Xa uthubeleza kuzo naziphi iinzima ojamelene nazo, leliphi ithemba nentuthuzelo onokuzitsalela lona kwinyaniso kaKristu ebandezeleka ngenxa yakho emnqamlezweni?    `