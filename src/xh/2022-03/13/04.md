---
title:  UYesu EGetsemane
date:  20/09/2022
---

> <p></p>
> “Athi kubo, umphefumlo wam ubuhlungu kakhulu, ngokokude ube sekufeni; hlalani apha nilinde” (Marko 14:34).

Nokuba yintoni na uYesu awabulaleka yiyo kuyo yonke iminyaka yaKhe engama-33 apha emhlabeni, akho inokuthelekiswa noko waqalisa ukujamelana nako kwiiyure zokugqibela ngaphambi komnqamlezo. Ukususela kumaphakade asephakadeni (Efe. 1:1-4; 2 Tim. 1:8, 9; Tito 1:1, 2) idini likaYesu njengomnikelo wesono sehlabathi lacetywa, kwaye ngoku lonke lalizakudlula.

`Ezi ndima zilandelayo zisixelela ntoni ngokubandezeleka kukaKristu eGetsemane? Mat. 26:39, Marko 14:33-36, Luka 22:41-44.  `

“Wahamba umgama omfutshane ukusuka kubo-ungekude kuyaphi kodwa ukuze ngaxesha-nye bakwazi ukumbona yaye bemve Yena-waza wawa emhlabeni. Waziva ukuba ngenxa yesono wayesohlukana noYise. Umsantsa wawubanzi ngeyona ndlela, usisithokothoko kakhulu, unzulu ngeyona ndlela, kangangokuba umoya waKhe wangcangcazela phambi kwawo. Koku kubandezeleka akanakusebenzisa amandla aKhe angcwele ukuze akuphephe. Njengomntu kufuneka angcamle imiphumela yesono somntu. Njengomntu kufuneka anyamezele ingqumbo kaThixo ngakukreqo.

“UKristu ngoku wayemi kwisimo esahlukileyo kuneso wakha wama kuso ngaphambili. Intlungu yaKhe inokuchazwa ngcono kumazwi omprofeti, ‘Krele, vuka usukele phezulu kumalusi wam, kumfo ongummelwane, utsho uYehova wemikhosi.’ Zek. 13:7. Njengommeli nengqiniseko yomntu onesono, uKristu wabandezeleka phantsi kobulungisa obungcwele. Wayibona intsingiselo yobulungisa. Kude kube ngoku ebesoloko engumthetheleli wabanye; ngoku wayelangazelela ukuba nomthetheleli Yena gaqa.”—Ellen G. White, The Desire of Age, p. 686.

`Gxila koko kwakusenzeka kuYesu eGetsemane. Zazisele ziqalisile ukuwela phezu kwaKhe izono zehlabathi. Zama ukucinga into ekwakuyiyo oko. Akukho mntu wakha wabizelwa ekuthubelezeni kwinto efana nale ngaphambili okanye kususela oko. Oku kusixelela ntoni ngothando lukaThixo ngakuthi? Themba lini onokuzithathela lona koku wena siqu?  `