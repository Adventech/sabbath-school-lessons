---
title:  UThixo Obandezelekayo
date:  22/09/2022
---

Singaqhelana nayo: lo gama siselapha, kweli hlabathi, sizakubulaleka. Njengezidalwa eziwileyo, sisiphelo sethu. Akukho nto eBhayibhileni esithembisa nantoni na eyahlukileyo. Endaweni yoko . . .

`Ezi ndima zilandelayo zingasixelela ngantoni ngomxholo esiwushukuxayo? Zenzo 14:22, Fil. 1:29, 2 Tim. 3:12.`

Noko kunjalo, phakathi kwentlupheko, zimbini izinto ekufuneka sizigcine engqondweni.

Okokuqala, uKristu, iNkosi yethu, wabandezeleka kakhulu kunokuba nabani kuthi anganako. Emnqamlezweni, Yena “uzithabathele phezu kwakhe izifo zethu, wathwala umvandedwa wethu” (Isa. 53:4); esikwaziyo kuphela njengeziqu, Yena wakuva kuhlangene, ngenxa yethu sonke.  Lowo wayengenasono waba “sisono ngenxa yethu” (2 Kor. 5:21), esiva ubunzima ngendlela thina, njengezidalwa ezisesonweni, asinakuqalisa ukuyicinga..

Kodwa okwesibini, xa sibandezeleka, kufuneka sikhumbule iziphumo zokubandezeleka kukaKristu, oko kukuthi, oko sikuthenjiswe ngoko uKristu asenzele kona.

`Funda: kuYohane 10:28, Roma 6:23, Tito 1:2, no-1 Yohane 2:25. Yintoni esiyithenjisiweyo?`

Nokuba zeziphi iintlungu zethu apha, enkosi kuYesu, enkosi ngokuthwalela kuYe isohlwayo sesono sethu, enkosi ngomsindleko omkhulu wegospile-ukuze ngalo ukholo sime sigqibelele kuYesu kanye ngoku-sinedinga lobomi obungunaphakade. Sinedinga lokuba ngenxa yoko uKristu akwenzileyo, ngenxa yokuzaliseka nokufezeka kobomi baKhe obugqibeleleyo nedini eligqibeleleyo, ubukho bethu, buzele yintlungu, ukuphoxeka, nelahleko, abusengo tshe, qhwanya, bubelapha bumke, ngokungafaniyo nonaphakade osilindileyo, unaphakade kwizulu nehlabathi elitsha, ongenasono intlupheko, kunye nokufa.  Kwaye konke oku kuthenjisiwe kuthi kwaqinisekiswa kuthi ngenxa kaKristu neonti awangena kuyo ukuze ngenye imini, ezayo kungekudala, akubone “ukwaphuka komphefumlo wakhe, aneliswe” (Isa. 53:11).