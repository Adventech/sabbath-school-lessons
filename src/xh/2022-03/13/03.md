---
title:  Udeliwe Ushiyiwe Ngabantu
date:  19/09/2022
---

`Funda: ezi ndima zilandelayo, ngalo lonke elo exesha ukhumbula ukuba uYesu wayengcwele, uMdali wezulu nomhlaba, kwanokuba weza kuzinikela Yena njengedini ngenxa yezono zehlabathi (Mat. 12:22-24; Luka 4:21-30; Yohane 8:58, 59).  Ezi ndima zisinceda njani ukuba siqonde iintlungu uYesu awajamelana nazo apha emhlabeni?    `

Nokuba ziinkokheli, okanye nkqu abantu nje, ubomi bukaYesu, izenzo, kunye neemfundiso zazisoloko singaqondwa kakuhle, oko kwakhokelela ekubukulweni nasekuthiyweni ngabantu awayeze kubasindisa. Ngandlel’ithile kufana nomzali obona umntwana wakhe onxaxhileyo odinga uncedo, kwaye nangona umzali ekulungele ukunikezela yonke into ngenxa yalo mntwana, umntwana uyambhebhetha umzali, ambhaxabule ngesenyeliso nokubukula mhlawumbi phezu komntu ekuphela kwakhe onokusindisa loo mntwana kwintshabalalo emandla. Yinto leyo uYesu awajamelana nayo lo gama wayelapha emhlabeni. Indlela ekufanele ukuba kwakubuhlungu ngayo kuYe.

`Funda: kuMateyu 23:37. Isixelela ntoni ngendlela uKristu aweva ngayo ngokubukulwa? Lo gama ufunda, zibuze, nawe, “Wava kabuhlungu ngenxa yaKhe (njengoko sisoloko sisenza xa sijamelene nokubukulwa), okanye kwakungenxa yesinye isizathu?” Ukuba ngenxa yesinye isizathu, sasisithini    `

Sonke siluvile ulwamvila lokubukulwa, kwaye mhlawumbi intlungu yethu yayifana nekaKristu ngohlobo lokuba yayingazicingeli: Saba buhlungu, hayi ngenxa yokuba sibukulwe, kodwa ngenxa yento oluzakuthetha yona ubukulo kulowo usibukulayo (mhlawumbi umntu esimkhathaleleyo owalayo ukwamkela usindiso ngoKristu). Khawufan’ucinge, ngoko, indlela ekunoba weva ngayo uYesu, owayekuqonda kakuhle awayezakujamelana nako ukuze abasindise, kwaye kwangaxesha nye eyiqonda kakuhle into eyakuba yiyo imiphumela yokubukula kwabo. “Kwakungenxa yobumsulwa baKhe lento Yena [Kristu] weva kabukhali iintlaselo zikaSathana.”—Ellen G. White, Selected Messages, book 3, p. 129.

`Ungafunda ntoni kuKristu enokukunceda umelane ngcono nentlungu yokubukulwa? Ukubonisa ntoni umzekelo waKhe? Ungawusebenzisa njani ebomini bakho?`