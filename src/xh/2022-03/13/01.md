---
title:  UKristu Eontini
date:  17/09/2022
---

### Funda Ukulungiselela Isifundo Sale Veki
Luka 2:7, 22-24; Mat. 2:1-18; Yohane 8:58, 59; Luka 22:41-44; Mat. 27:51, 52; Rom. 6:23; Tito 1:2.

> <p>Indima Yenkumbulo</p>
> “Ke kaloku, malunga nelixa lesithoba, wadanduluka uYesu ngezwi elikhulu, esithi, Eli! Eli! Lama sabaktani! Oko kukuthi, Thixo wam! Thixo wam! Undishiye ngani na?” (Mateyu 27:46).

Ngalo lonke ixesha siqwalasela umba wentlupheko, umbuzo uyavela: Isono nentlupheko kuqala zavela njani? Ngenxa yentyilelo engcwele sineempendulo ezilungileyo: zaqhambuka ngenxa yokuba izidalwa ezikhulekileyo zanyhasha inkululeko uThixo awayezinike yona. Oku kukhokelela komnye umbuzo: Ingaba uThixo wayesazi kwangaphambili ukuba ezi zidalwa zizakuwa? Ewe, kodwa ngokuqinisekileyo wayeba, njengoko u-C. S. Lewis wabhalayo, “ngumngcipheko ongathatyathwa.”

Umngcipheko ongathatyathwa? Ngenxa kabana? Ngenxa yethu, lo gama uThixo ehleli ezulwini etroneni yaKhe? Hayi ncakasana. Inkululeko yazo zonke izidalwa zaKhe ezinengqondo yayi ngcwele kangangokuba, endaweni yokusivimba inkululeko, uThixo wakhetha ukuthwalela kuYe ubunzima benkxwaleko ebangelwe kukunyhasha kwethu loo nkululeko. Kwaye siyibona le ntlupheko kubomi nokufa kukaYesu, othe, ngentlupheko esenyameni yethu, wadala amakhonkco phakathi kwezulu nomhlaba azakubakho emaphakadeni.

**Amagqabantshintshi Eveki**: Yintoni uKristu awabulaleka yiyo endaweni yethu? Yintoni esinokuyifunda ekubulalekeni kwaKhe?

_Funda isifundo sale veki ukulungiselela iSabatha, Septemba 24._