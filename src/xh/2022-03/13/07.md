---
title:  Ingcamango Ngakumbi
date:  23/09/2022
---

Funda Ellen G. White, “Gethsemane,” pp. 685–697, and “Calvary,” pp. 741–757, in The Desire of Ages.

“Izihlandlo ezithathu wathetha loo mthandazo. Izihlandlo ezithathu Ubuntu baKhe bahlehla kwidini lokugqibela, elifezekisayo. Kodwa ngoku imbali yohlanga loluntu ithi thaa phambi koMkhululi wehlabathi. Uyabona ukuba abaphul’imthetho, ukuba bayekelwe kwiziqu zabo, bazakutshabalala. Uyabubona ubu-athalala bomntu uyawabona amandla esono. Iintlungu nezililo zehlabathi eligwetyiweyo zikhulu phambi kwaKhe. Uyasibona isiphelo salo esizayo, kwaye nesigqibo saKhe senziwe. Uzakumsindisa umntu nokuba Yena uzakudleka ntoni na. Uyakwamkela ukubhaptizwa kwaKhe ngegazi, ukuze ngaye izigidi ezitshabalalayo zizuze ubomi obungunaphakade. Ushiye iinkundla zasezulwini, apho konke kububunyulu, ulonwabo, nozuko, ukusindisa imvu enye elahlekileyo, ilizwe elinye eliwileyo ngenxa yokreqo. Kwaye akazokujika kumsebenzi waKhe. Uzakuba yintlawulelo yohlanga oluzimisele esonweni. Umthandazo waKhe ngoku uphefumla kuphela ululamo: ‘Ukuba ayinako le ndebe ukudlula kum ndingathanda ndiyisele, makwenzeke ukuthanda kwakho’”—Ellen G. White, The Desire of Ages, pp. 690, 693

**Imibuzo Yengxoxo**

`➊ Lusinceda njani kwinkxwaleko zethu, olu lwazi lokuba uThixo ngokwaKhe, kwisiqu sikaKristu, waxhwaleka ngaphezu kokuba nabani kuthi anganako? Iinkxwaleko zikaKristu endaweni yethu mazithethe ntoni kuthi? Ntuthuzelo ni esinokuyifumana kule nyaniso imangalisayo? Lo gama ucinga ngempendulo yakho, khumbula esi sicatshulwa silandelayo sika-Ellen G. White: “Yonke inkxwaleko engumphumela wesono yathululelwa esifubeni soNyana kaThixo ongenasono.”—Selected Messages, book 3, p. 129.`

`➋ Njengeklasi, jonga iintlungu eziqwalaselweyo zikaKristu kwisifundo sale veki. Kungaziphi indlela ezithi zifane nezethu, kwaye kungeziphi iindlela ezithi zahluke? Yintoni esinokuyifunda kwindlela awayisingatha ngayo lemicela-mngeni enokusinceda phakathi kwezethu iionti?`

`➌ Zeziphi ezinye zezithembiso ozithandayo eBhayibhileni, izithembiso onokutshela kuzo phakathi kosizi nentlungu? Zibhale, uzibange ngokunokwakho, uze wabelane ngazo eklasini.`

`➍ Bhala umhlathi osisishwankathelo, uveze iingongoma ezimbalwa nokuba zeziphi ozifumene kwizifundo zale kota. Mibuzo mini esonjululweyo kuwe? Yeyiphi imiba engekaphenduleki? Singancedana njani omnye nomnye ukusebenza ezo zinto ezisasibhida nezisikhathaza ngokumandla?`