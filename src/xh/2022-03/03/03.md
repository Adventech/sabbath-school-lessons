---
title:  Amanzi Akrakra
date:  11/07/2022
---

> <p></p>
> “Landuluka lonke ibandla loonyana bakaSirayeli entlango yaseSin ngokweehambo zabo, ngelizwi likaYehova; bazimisa iintente eRefidim. Akwabakho manzi okuselwa ngabantu” (Eksod. 17:1).

Mhlawumbi singangayifumani kuThixo yonke into esiyifunayo, kodwa asinakulindela konke esikudingayo? Hayi oko sicinga ukuba siyakudinga kodwa oko sikudingayo ngokwenene?

Kwakukho nto nye amaSirayeli ayeyidinga ngokwenene, oko yayingamanzi. Kanye emva kokuba uThixo elifini ewakhokele amaSirayeli kuLwandle oluBomvu, amlandela kwintlango eshushu, engenamanzi kangangentsuku ezintathu. Ngokukodwa entlango, apho ukufumana amanzi kungundoqo, ukuthi ti kwabo kuyaqondakala. Bazakuwafumana nini amanzi abawadingayo?

Ngoko ke, uThixo ubakhokelela phi? Ilifu liya eMara, apho, noko, kukho amanzi. Inokuba babenemincili. Kodwa besakuwangcamla amanzi, ngoko nangoko bawatshica kuba ayekrakra. “Abantu bamkrokrela uMoses, besithi, siya kusela ntoni na?’” (Eksod. 15:24).

Kwakhona, kwiintsuku ezimbalwa emva koko, uThixo uyakwenza kwakhona. Kwelityeli, noko kunjalo, umqulu uma kanye apho kungekho manzi khona konke konke (Eksod. 17:1).

`Funda: kwi-Eksodus 15:22-27 nakwi-Eksodus 17:1-7. Yintoni into uThixo awayityhilayo kumaSirayeli ngaYe eMara naseRefidim? Sifundo zini ekumele bazifunda?  `

`ERefidim, mbuzo mni owabuzwa ngoonyana bakaSirayeli? Eksod. 17:7. Sowukhe wawubuza umbuzo onjalo? Ukuba kunjalo, kwakutheni? Waziva njani, kwaye zeziphi izifundo owazifundayo emva kokuphendulwa kwawo? Kukangaphi esidinga ukuba uphendulwe ngaphambi kokuba siyeke ukuwubuza konke konke? `