---
title:  Ukusinga kwiLizwe leDinga ngokudlula Emwonyweni
date:  10/07/2022
---

> <p></p>
> “Wasondela uFaro. Bawaphakamisa amehlo abo oonyana bakaSirayeli, nango amaYiputa efake emva kwabo. Boyika Kunene, bakhala oonyana bakaSirayeli kuYehova” (Eksod. 14:10).

Sewukhe wabekwa, wakhokelelwa emgibeni okanye emwonyweni? Ngamanye amaxesha kungamnandi, njengokungena ungalindelanga kwigumbi labahlobo abakulindileyo nabadanduluka bonke “Makatha! Min’emnandi yokuzalwa!” Ngamanye amaxesha kunokothusa noko, nkqu okona kungemnandanga kakhulu. Isenokuba ngabaxhaphazi ngexesha owawusesikolweni, okanye ugxa wakho emsebenzini owathi ungalindelanga wazama ukugqwalisa.

Kususela mhla amaSirayeli ayifulathela iYiputa ukuya kuthi xhaxhe ekufikeni kwabo kwiLizwe leDinga, “uYehova wahamba phambi kwabo ngomqulu welifu emini, ebakhokela ngendlela; ngomqulu womlilo ebusuku, ebakhanyisela, ukuze bahambe imini nobusuku” (Eksod. 13:21). Sonke isigaba sohambo lwabo sasikhokelwa nguThixo ngokwaKhe. Kodwa jonga apho wabakhokelela khona kuqala: kwindawo apho ulwandle lwaluphambi kwabo, iintaba zimacala, nomkhosi kaFaro ubonakala ngamehlo kanye emva kwabo

`Funda: kwi-Eksodus 14. Kwakutheni ukuze uThixo ase amaSirayeli kwindawo aziyo akuba azakunkwatya kuyo?  `

Ukulandela “umqulu” akusiqinisekisi ukuba sizakonwaba maxa onke. Kusenokuba ngamava anzima kanjalo, kuba uqeqesho lwasebulungiseni lusibeka kwiindawo ezivavanya iintliziyo zethu, ezikhohlisayo ngemvelo kakhulu (Yer. 17:9). Kula manzithinzithi, undoqo wokwazi ukuba silandela uThixo ngenene ayikokungabikho kwezilingo okanye intlungu koko, ukuvuleleka kumyalelo kaThixo nolulamo oluqhubekekayo lweengqondo neentliziyo zethu kwinkokelo yaKhe.

`Sifundo sini awasifundayo amaSirayeli kula mava?  Eksod. 14:31.  `

`Kutheni le nto ukuthemba uThixo kunzima ngamanye amaxesha, nangona sisekuba siyalwazi uninzi lwezithembiso ezingummangaliso zethu anazo Yena? Balisa imeko enzima okholelwa ukuba iNkosi yakukhokelela kuyo ukuze ikufundise “ukukholwa” kunye “nokoyika” Yona.`