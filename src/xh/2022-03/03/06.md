---
title:  Ukulingwa Ngomlilo
date:  14/07/2022
---

Kwakukho ityendyana lo mfana esasilibiza ngokuba ngu-Alex. Wayesuka ebutsheni obabuyinkathazo kakhulu: iziyobisi, ubundlobongela, nkqu nexesha elithile eziseleni. Kodwa kamva, ngenxa yobubele belungu lebandla elisekuhlaleni (awayelibele u-Alex), u-Alex wafunda ngoThixo waza wanikela intliziyo yakhe kuYesu. Nangona wayeseneengxaki nemingeni yakhe, kwaye nangona iindawo ezithile zezolo lakhe zazisazilazila, u-Alex waye ngumntu omtsha kuYesu. Wayemthanda uThixo waza wazama ukubonakalalisa olo thando ngokuthobela imithetho yaKhe (1 Yohane 5:1, 2). Ngathuba lithile, u-Alex waziva echukumisekile ukuba abe ngumfundisi. Yonke into yayikhombe kubo. Wayephendula ubizo lukaThixo, akuthandabuzeki oko.

Ekholejini izinto zahamba kakuhle kuqala. Emva koko enye emva kwenye izinto zapotyakala, baza baqalisa ukuphasalaka ubomi bakhe. Umthombo wakhe wemali waqalisa ukoma; umhlobo osenyongweni wamjikela, esenza izityholo ngaye ezibubuxoki kodwa ezagqwalisayo igama lakhe. Okulandelayo, wakholisa ukugula; kungekho mntu waziyo ukuba yintoni, kodwa kwazichaphazela izifundo zakhe de wanoloyika lokuba kuzakufuneka ayeke esikolweni konke konke. Ukwaleka, wayekwidabi elitshisayo lezihendo zeziyobisi, ezazifumaneka lula ekuhlaleni. Ngaxa lithile wade wawa kwelo cala. U-Alex wayengakwazi kuqonda ukuba yintoni unobangela woku kwenzekayo, ngokukodwa kuba wayeqinisekile okokuqala ukuba iNkosi imkhokelele kwesi sikolo. U-Alex wayephazama ngoko? Ukuba kunjalo, ingaba amava akhe ngoThixo xa ayayimpazamo enkulu? Nkqu nezona nkalo zisisis+eko zokholo lwakhe zazithandabuzeka.

`Yiba nombono, phakathi kwale ngxubakaxaka, u-Alex uza kuwe acele icebiso. Ungathetha ntoni? Ngawaphi amava akho obe nawo anganceda umntu ofana naye? Zeziphi iindima zeBhayibhile onokuzisebenzisa? Zingaluncedo kangakanani ezi ndima zilandelayo kwimeko enjalo? Mizekeliso 3, Yer. 29:13, Rom. 8:28, 2 Kor. 12:9, Heb. 13:5.`

`Phantse bonke abalandela iNkosi bakhe bakwiingxubakaxaka abathi kuzo bahendeka ukuba bayithandabuze inkokelo yeNkosi. Into ebalulekileyo kwiimeko ezinjalo kukutshelâ€™emadingeni, ukhumbule inkokelo kaThixo kwixesha elidlulileyo, uze uthandazele ukholo nonyamezelo. INkosi soze isincame. Umbuzo kuthi kukuba: Singathini ukuze singawi kwisihendo sokuncama Yena?   `