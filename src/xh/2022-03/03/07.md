---
title:  Ingcamango Ngakumbi
date:  15/07/2022
---

Funda ku-Ellen G. White, “The Exodus,” pp. 281–290; “From the Red Sea to Sinai,” pp. 291-302, in Patriarchs and Prophets; “The Temptation,” pp. 114–123, in The Desire of Ages.

“Kodwa mandulo uYehova wakhokelela abantu bakhe eRefidim, kwaye angakhetha nathi ukusikhokelela apho, ukuvavanya intembeko yethu. Akasoloko esizisa kwiindawo ezimnandi. Ukuba ebesenza njalo, ekwanelisekeni kwethu sizakulibala ukuba ungumncedi wethu. Ulangazelela ukuzibonakalalisa kuthi, kwanokutyhila kuthi izibonelelo eziphuphumayo eziphambi kwethu, yaye uvumela ukulingwa nodano zize kuthi ukuze sibuqonde ubu-athalala bethu, size sifunde ukubiza uncedo kuye. Angayenza imiqukuqela yamanzi amyoli ukuba ampompoze kwiliwa eliqinileyo. Asisoze sazi, de sibonane ubuso noThixo, xa siyakubona njengoko sibonanayo, yaye siyakwazi njengoko saziwayo, nokuba mingaphi imithwalo engawayithakazelele ukuyithwala, ukuba, ngokholo olunje ngolomntwana, sasiyizise kuye.”—Ellen G. White, “Rephidim,” Advent Review and Sabbath Herald, April 7, 1903.

**Imibuzo Yengxoxo**

`➊ Sisoloko sithetha ngesihendo njengento kazimele-qele, nto leyo, kakade, enjalo. Kwangaxesha nye, zikhona na izihendo ezithile zentlanganisela, izinto thina njengebandla okanye usapho olulibandla ongena kulo ekufuneka nizilumkele njengeqela? Ukuba kunjalo, yintoni?`

`➋ Cela abo bakulungeleyo ukuthetha ngazo naziphi “iindawo ezingemnandanga” abakhe basiwa kuzo. Kwakutheni ukuze ezi zingabi mnandi? Ukuba banokuwahlola loo mava namhlanje, bangawabona ngokwahlukileyo?`

`➌ Sonke siyawuqonda ummiselo uhamba nokukusivumela kukaThixo ukuba sinyibilikiswe sicikidwe zizilingo. Siyiqonda njani, ngoko, imeko apho izilingo zibonakala zingenaxabiso-umzekelo, ubani ubhubha ngoko nangoko kwintlavubela yokungqubana kwemoto? Njengeklasi, zamani ukuqwalasela iimpendulo ezingakho`

`➍ Njengeklasi, thathani ixesha kunye nithandazelana omnye nomnye, ukuze ngamnye omelezelwe ukunyamezela izilingo ahlale ethembekile.`

`➎ Ukhona umntu iklasi emaziyo owathi, ejamelene nezilingo, waphulukana nendlela? Ukuba kunjalo, njenge klasi yintoni eninokuyenza ngendlela ephathekayo kakhulu ukunceda ukukhokela loo mntu abuye?`