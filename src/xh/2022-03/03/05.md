---
title:  Ilifa Elingagugiyo
date:  13/07/2022
---

`Funda: ku-1 Petros 1:6, 7. Uthini uPetros?   `

UPetros ubhalela abantu ababesokoliswa ziinzima kwaye besoloko beziva bebodwa. Wayebhalela “abanyuliweyo, abangabaphambukeli kwiintsali ezikwelasePonto, kwelaseGalati, kwelaseKapadoki, kwelase-Asiya nakwelaseBhitini” (1 Pet. 1:1).  Lo ngummandla namhlanje esiwazi ngokuba yintshona yeTurkey. Kwiindima ezimbalwa kamva, uPetros uthi uyazi ukuba bava “izilingo ngezilingo” (1 Pet. 1:6).

`Uthetha ukuthini uPetros ngokuthi “ngabaphambukeli” kwaye “baziintsali”? Oko kungongeza njani kwizilingo zabo? `

Ukuba ngumKristu ngaloo maxesha kwakuyinto entsha; amakholwa ayeligcuntswana ngokwenani kwaye kwiindawo ezohlukeneyo apho babe liqaqobana elicacileyo elalisoloko lingaqondwa kakuhle ngcono, litshutshiswe kakubi. UPetros uyabaqinisekisa, noko kunjalo, ukuba ezi zilingo azingombumbumbu okanye isiphithiphithi (1 Pet. 1:6, 7).  Uqobo lokholo ngumgomo wabo bazingisayo kuzo zonke “izilingo ngezilingo.”

`Funda: ku-1 Petros 1:6-9. Ngqiniseko ni yokugqibela uPetros azama ukuyinika aba bantu phakathi kwezilingo? Eli themba lithetha ntoni kuthi, kanjalo?  `

`Nokuba ziyintoni na izilingo zabo, nokuba yintoni ababulaleka yiyo, ingathelekiswa njani nonaphakade obalindileyo xa uKristu ebuya? Amazwi kaPetros kubo, ngamazwi kaThixo kuthi, nokuba yintoni na esijamelene nayo. Nokuba zinzima okanye zibuhlungu kangakanani na izilingo zethu, mawungacimi nakanye umbono wesiphelo sokugqibela, ubomi obungunaphakade kwizulu elitsha nomhlaba omtsha, kungekho ntlungu, nkxwaleko, okanye ukufa. Kwidinga elinjalo phambi kwethu, idinga eliqinisekiswe kuthi ngokufa kukaYesu, kubaluleke kangakanani ukuba singaphulukani nokholo, koko ndaweni yoko, phakathi kwezilingo zethu, siyicele iNkosi isihlambulule kuyo yonke into nankwintoni na emi endleleni yokholo lwethu.`