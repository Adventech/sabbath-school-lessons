---
title:  U-Abram kwi-Onti
date:  24/07/2022
---

Funda kwiGenesis 22. Vumbululu kungekho nangcaciso, uThixo ngesiquphe ubiza u-Abraham uba anikele ngonyana wakhe njengedini elinyukayo. Khawufan’ucinge iindlela u-Abraham enoba wava ngayo? Yayi sisenzo esicaphukisayo ukuba uThixo ongcwele akucele ukuba ubingelele ngonyana wakho. Nkqu nokuba u-Abraham wayecinga ukuba oku kwamkelekile, Kwaku  zakwenzeka ntoni ngamadinga kaThixo elifa? Ngaphandle konyana wakhe, eli dinga lalingazokubakho.

`Kwakutheni ukuze uThixo acele u-Abraham enze eli dini? Ukuba uThixo wazi konke, yayi yintoni isidingo? `

Isicelo sikaThixo nexesha laso zazingengombumbu. Ngokwenene, sasibalwe kanye kokona kubandezeleka kunzulu kunokwenzeka, kuba “uThixo wayebeke olona vavanyo lokugqibela lucikidayo luka-Abraham de umthwalo weminyaka ubenzima phezu kwakhe, aze alangazelele ukuphumla kwakhe.”—Ellen G. White, Patriarchs and Prophets, p. 147. Ingaba esi yayi luvavanyo loThixo ophambeneyo? Nakanye, kuba “intuthumbo awayinyamezelayo ngezi mini zisisithokothoko sobumnyama zeso silingo soyikekayo yavunyelwa ukuze kwawakhe amava aqonde nto ngobukhulu bedini elenziwe nguThixo ungunaphakade ngokukhululwa komntu.”—Patriarchs and Prophets, p. 154.

Olu yayi luvavanyo nje-uThixo wayengenanjongo nakanye ukuba u-Abraham abulale unyana wakhe. Oku kuveza into ebalulekileyo ngendlela uThixo asebenza ngayo ngamanye amaxesha. UThixo angasicela ukuba senze into angenazinjongo nakanye zokuba siyigqibezele. Angasicela ukuba siye kwindawo ethile apho angenazinjongo zakuba sifike khona. Okubalulekileyo kuThixo ayisosiphelo ncakasana, kodwa oko sikufundayo lo gama sisabunjwa sisigaba eso.

UYesu makube wayecinga ngamava ka-Abraham xa wayesithi kumaYuda, “ ‘U-Abraham, uyihlo, wagcobela ukuwubona umhla wam; wawubona, wavuya’ ” (Yohane 8:56). U-Abraham ngewayephulukene nento koku kukrotyiswa, ngokubhebhetha le miyalelo ibe ngathi ivela kuSathana. Undoqo wokumelana nokufunda kuka-Abraham kwisigaba sonke yayi kukulazi kwakhe ilizwi likaThixo.

`Ulazi njani ilizwi likaThixo? Wazi njani xa uThixo ethetha kunye nawe? Zeziphi iindlela adlulisela intando yaKhe kuwe?  `