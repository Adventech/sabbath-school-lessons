---
title:  USirayeli Oneenkani
date:  25/07/2022
---

Ibali likaHoseya linezifundo ezimandla zokufundisa thina. Imeko kaHoseya ibalulekile. Inkosikazi yakhe, uGomere, iyabhaca ibe nabantwana kwamanye amadoda. Nangona engathembekanga ngokwesondo, uThixo ubiza uHoseya ukuba abuyelane nenkosikazi yakhe abonakalalise ngokupheleleyo uthando lwakhe kuyo kwakhona. Eli bali licwangciselwe ukuba ngumzekeliso ngoThixo noSirayeli. AmaSirayeli ayemshiyile uThixo aza ahenyuza ngokwasemoyeni nabanye oothixo, kodwa uThixo wayesabathanda efuna ukubonakalalisa uthando lwaKhe kubo. Kodwa jonga nje iindlela zikaThixo!

`Funda: kuHoseya 2:1-12. Zeziphi iindlela athi uThixo uyakuzisebenzisa ukutsala uSirayeli abuyele kuYe? La mava inoba avakala njani?`

`Hoseya 2:2, 3`

`Hoseya 2:5-7`

`Hoseya 2:8, 9`

`Hoseya 2:10`

Eli bali liveza imiba emibini ebalulekileyo ngendlela uThixo esimva ngayo uThixo xa esibuyisela enguqukweni.

Okokuqala, senza umngcipheko wokungaqondi ukuba uThixo uyasebenza. Xa uSirayeli wayethubeleza kuloo mava anzima nabuhlungu, inoba kwakunzima kubo ukuqonda ukuba uThixo usebenzela usindiso lwabo. Xa indlela yethu ivalwe ngameva ahlabayo okanye sivaleleke kangangokuba singazazi nalapho siya khona (Hos. 2:6)— ingaba nguThixo lo? Xa izinto ezingundoqo kuthi zisithi shwaka okanye sihlazekile (Hos. 2:9, 10)—ingaba uBawo wethu usesizikithini sako konke oku? Inyaniso kukub nantoni esiyivayo, uThixo usoloko esebenzela ukusizisa enguqukweni, kuba usithanda kakhulu.

Okwesibini, senza umngcipheko wokumqonda ngenye indlela uThixo xa esebenza. Sisenokuqonda ukuba uThixo uyasebenza, kodwa singakuthandi oko akwenzayo. Lo gama sisiva buhlungu okanye sihlazekile, kulula ukusola uThixo ngokukhohlakala, ngenxa yokungangeneleli, okanye ngenxa yokungakhathali. Kodwa uThixo usoloko esebenzela ukusihlaziya ngomnqophiso waKhe wothando.

`Funda kuHoseya 2:14-23. Esi sicatshulwa sityhila ntoni ngoThixo? Cela uMoya oyiNgcwele akubonise ukuba kukho ndawo ubumbaleka kuyo uThixo ebomini bakho. Ukuba weyisekile kukuba ububaleka, kutheni ulinde ukuba ungene kwi-onti? Yintoni ekunqandayo ukuba unganikeli konke kwiNkosi ngoku?`