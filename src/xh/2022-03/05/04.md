---
title:  Ukuma Ngenxa Yonqulo
date:  26/07/2022
---

`Funda: kuYobhi 1:6-2:10. Yintoni eyabangela inkxwaleko kaYobhi?`

Kukho into emangalisayo apha. Izithunywa ziza zizokubona uThixo, aze noSathana aze kunye nazo. UThixo ubuza uSathana apho ebekhona, aze uSathana aphendule ukuba “ ‘ekutyhutyha-tyhutyheni ehlabathini, nasekuhamba-hambeni kulo?’ ” (Yob 1:8). Umbuzo ngokunokwawo awumangazi; okumangazayo nguLowo uwubuzayo. AyingoSathana owalatha uYobhi njengofanelwe kukugocwagocwa-nguThixo. Ekwazi kakuhle okuzakulandela, uThixo ubizela uYobhi kwingqalelo kaSathana. Ezantsi emhlabeni, akazi nowathwethwa ngendlela i-onti yakhe ezabashushu ngayo. Kwaye nangona kucace nakuthathatha ukuba nguSathana, hayi uThixo, obangela inkxwaleko kaYobhi, kucace elubala kanjalo ukuba nguThixo onikezela ngemvume engangxengwanga yokuba uSathana atshabalalise izinto anazo uYobhi, abantwana, kunye nempilo yakhe yasemzimbeni. Ukuba uThixo unikezela ngemvume yokuba uYobhi ave ubunzima, mahluko mni ewenzayo ekuthini nguThixo okanye uSathana ongunozala wenkxwaleko? Ukwazi njani uThixo ukuba lilungisa abe ngcwele xa ngokwaKhe evumela uSathana abangele intlungu engako kuYobhi? Le meko ingaba yimeko ekhethekileyo, okanye luphawu lwendlela uThixo asasiphatha ngayo namhlanje?

`KuYobhi 1:20, 21, uYobhi usabela njani kwizilingo? `

Kunokwenzeka ukusabela kwinkxwaleko enjalo ngeendlela ezimbini. Sisenokuba krakra siqumbe, simfulathele uThixo esicinga ukuba ukhohlakele okanye akekho, okanye singabambelela kuThixo ngokuthe nkqi. UYobhi umelana nale ntlekele ngokuhlala kwindawo enoThixo nokunqula Yena.

KuYobhi 1:20, 21, sibona iinkalo ezintathu zonqulo ezinokunceda xa ubandezelekile. Okokuqala, uYobhi wamkela ubu-athalala bakhe aze aqonde ukuba akanabango nakwenye into: “ ‘Ndaphuma ndize esizalweni sikama, ndiyakubuyela khona ndikwaze’ ” (Yob 1:21). Okwesibini, uYobhi uyavuma ukuba uThixo usekulawulo olupheleleyo “ ‘UYehova wanika, ikwa nguYehova othabathileyo’ ” (Yob 1:21). Okwesithathu, uYobhi uqukumbela ngokuqinisekisa kwakho ukukholelwa kwakhe kubulungisa bukaThixo. “ ‘Igama likaYehova malibongwe’ ” (Yobhi 1:21).

`Uthubeleza ekulingweni? Landela amanyathelo awawasebenzisayo uYobhi. Angakunceda njani, nawe?`