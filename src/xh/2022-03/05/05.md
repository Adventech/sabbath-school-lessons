---
title:  Ukuma Ngenxa Yethemba
date:  27/07/2022
---

> <p></p>
> “Saxineka ngokuncamisileyo, ngaphezu kwamandla ethu, nokokude sibuncame kanye nobomi. Sasuka ngokwethu saba nesigwebo sokufa ngaphakathi kwethu, ukuze singabi ngabasazithembayo, sithembele kuThixo lo ubavusayo abafileyo” (2 Kor. 1:8, 9).

Njengompostile kaThixo onyuliweyo, uPawulos unyamezele ngaphezu kwenkoliso yabantu. Noko kunjalo, uPawulos zange oyisakale. Endaweni yoko, wakhula ekumdumiseni kwakhe uThixo. Funda uludwe lwakhe lweenzima ku-2 Korinte 11:23-29. Ngoku funda ku-2 Korinte 1:3-11.

`Kuma-2 Korinte 1:4, uPawulos udiza ukuba isizathu sokufumana imfesane nentuthuzelo kaThixo kukuba “ukuze sibe nako ukubathuthuzela abakwinto yonke eyibandezelo, ngayo intuthuzelo esithuthuzelwa ngayo nathi nguye uThixo.” Ingafikelela phi inkxwaleko ekubeni ibe lubizo lokulungiselela? Singaliphaphela njani ngokumandla eli thuba?`

UThixo ufuna ukusebenza ngathi kubantu ababuhlungu. Oku kuthetha ukuthi usenokusivumela kuqala ukuba singcamle olo hlobo lunye lweentungu. Ngenxa yoko sakubonelela ngenkuthazo, hayi ngokuthetha, kodwa ngawethu amava emfesane nentuthuzelo kaThixo. Lo ngummiselo ovela kubomi bukaYesu (bona kumaHeb. 4:15).

Iinkcazelo eziselubala zikaPawulos zeenzima zakhe mazingasenzi simsizele. Zezethu ukuba sazi ukuba nokuba sisezinzonzobileni, uBawo sekunjalo angangenelela azise imfesane nentuthuzelo yaKhe. Singaphelelwa lithemba nangobomi bethu obu bembala, nkqu side sibulawe, kodwa masingoyiki, uThixo usifundisa ukuxhomekeka kuYe. Singamthemba, kuba uThixo wethu “uyabavusa abafileyo” (2 Kor. 1:9).

Xa uPawulos eqhubekeka ukusa amehlo akhe ekuvakaliseni igospile, kanjalo, uyazi ukuba uThixo uzakumhlangula kwixa elizayo. Isakhono sikaPawulos sokungagungqi sixhaswa zizinto ezintathu azikhankanyayo ku-2 Korinte 1:10, 11. Okokuqala, udumo lomzila kaThixo: “owasihlangulayo ekufeni okungako, osihlangulayo nangoku” (2 Kor. 1:10). Okwesibini, isigqibo sikaPawulos sokugxumeka ukuzinikela kwakhe kuThixo buQu: “esithembele kuye ukuba usaya kusihlangula” (2 Kor. 1:10). Okwesithathu, intethelelo yabangcwele eqhubekekayo: “niyancedisa nani ngokusikhungela” (2 Kor. 1:11).

`Yintoni onokuyifunda kuPawulos engakunceda ukuba ungagaxeleki ekuzisizeleni xa utyumpantyumpeka kwiinkxwaleko zakho?  `