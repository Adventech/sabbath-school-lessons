---
title:  Ubushushu Obuqatseleyo
date:  23/07/2022
---

### Funda Ukulungiselela Isifundo Sale Veki
Genesis 22, Hos. 2:1-12, Yobhi 1:6-2:10, 2 Kor. 11:23-29, Isa. 43:1-7.

> <p>Indima Yenkumbulo</p>
> “UYehova wathanda ukumtyumza nokumvisa isifo. Xa uthe umphefumlo wakhe wawenza idini letyala, woyibona imbewu yakhe, abe nemihla emide; ukuthanda kukaYehova kube nempumelelo ngesandla sakhe” (Isaya 53:10).

Xa inkosikazi yombhali oyindumasi wobuKristu u-C. S. Lewis yayisifa, u-Lewis wabhala, “Hayi ngoba (Ndicinga) ndikwingozi enkulu yokuyeka ukukholelwa kuThixo. Ingozi yokwenene kukufikelela ekukholelweni ezo zinto zoyikekayo ngaYe. Isiphetho endisoyikayo ayikokuba ‘akukho Thixo kakade,’ kodwa ‘oku koko uThixo akuthandayo ngokwenene.’ ”—A Grief Observed (New York: HarperCollins Publishers, Inc., 1961), pp. 6, 7.

Xa izinto zisiba buhlungu ngokwenene, abanye bethu siyambukula uThixo kuphele. Kwabanye abafana no-Lewis, kukho esi sihendo sokutshintsha uluvo lwethu ngoThixo size sicinge zonke iintlobo zezinto ezimbi ngaYe. Umbuzo kukuba, Kungashushu kangakanani na? Bungakanani ubushushu uThixo akulungeleyo ukubeka esichengeni ngokufaka abantu baKhe kubo ukuze kufezekiseke injongo yaKhe yokusibumba sifane “nomfanekiselo woNyana waKhe?” (Rom. 8:29).

**Amagqabantshintshi Eveki**: Ucinga ukuba kutheni uThixo ekulungele ukubeka esichengeni ukungaqondwa kwaKhe ngabo afuna bamazi Yena kwaye bamthande Yena? Ucinga ukuba uThixo ukulungele kangakanani ukungaqondwa ukuze akubumbe ufane “nomfanekiselo waNyana wakhe”?

_Funda isifundo sale veki ukulungiselela iSabatha, Julayi 30._