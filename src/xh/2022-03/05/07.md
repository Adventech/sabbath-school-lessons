---
title:  Ingcamango Ngakumbi
date:  29/07/2022
---

Funda ku-Ellen G. White, “The Test of Faith,” pp. 145–155 kwi-Patriarchs and Prophets; “Praise Ye the Lord,” pp. 315–319 in Testimonies for the Church, vol. 5.

“UThixo ubesoloko ecikida abantu baKhe kwidike le mbandazelo. Kukubushushu bedike nalapho ithi intsila yahlulwe kwigolide yokwenyani kwisimilo somKristu. UYesu uyalubukela uvavanyo; uyazi ukuba luyadingeka ukuze ucokise isimbiwa sexabiso, ukuze sibonakalise ukubengezela kothando lwaKhe. Kungezilingo ezisondeleyo, ezivavanyayo athi uThixo aqeqeshe ngazo abakhonzi baKhe. Uyabona ukuba abanye banamandla anokusetyenziselwa ukuqhubela phambili umsebenzi waKhe, aze ababeke aba bantu ekulingweni; ngolwazelelelo lwaKhe ababeke kwiindawo ezizakuvavanya ukholo lwabo. . . . Aba bonise ubuthathaka babo, aze abafundise ukwayama kuYe. . . . Ngalo ndlela injongo yakhe iphunyeziwe. Bayafundiswa, baqheliswe, kwaye baqeqeshwe, bakulungele ukufezekisa injongo ephakamileyo ababewanikelwa yona amandla abo.”—Ellen G. White, Patriarchs and Prophets, pp. 129, 130.

“Ukuba ngolwazelelelo lukaThixo sibizelwa ekunyamezeleni izilingo, masiwamkele umnqamlezo siyisele indebe ekrakra, sikhumbula ukuba sisandla sikaBawo esiyibambileyo emilebeni yethu. Masimthembe Yena ebumnyameni ngokunjalo nasemini. Asinakukholelwa ukuba uyakusinika Yena yonke into yokulungelwa kwethu? . . . Nkqu nakubusuku bembandezelo singalandula njani ukunyusa intliziyo nelizwi ngendumiso ebulelayo, xa sikhumbula uthando esilunikiweyo oludandalaziswe kumnqamlezo waseKalvari?”—Ellen G. White, Testimonies for the Church, vol. 5, p. 316.

**Imibuzo Yengxoxo**

`➊ IEklasini, yibani nomntu obalisa ngokuvavanywa kokholo lwakhe, nokuba lwalungekho mandla njengolo wayenalo u-Abraham, olwalunobunzima ngokwaneleyo. Ungafunda ntoni kumava aloo mntu, kwiimpumelelo okanye iintsilelo zakhe?`

`➋ Phendla iiyure zokugqibela ezingama-24 zobomi bukaKristu ngaphambi kokubethelelwa emnqamlezweni.  Zibaxo zini awayejamelene nazo? Wanyamezela njani? Zimfundiso zini esinokuzithatha kumzekelo waKhe size sizisebenzise kuthi xa sisesizikithini se-onti yethu?`

`➌ Xoxani ngengcamango, echatshazelweyo kule veki, ngendlela esinokulungiselela ngayo abanye abaxhwalekileyo ngenkxwaleko yethu. Nokuba inyaniseke kangakanani na, zintoni ezinye zeengxaki esinokuqubisana nazo kule ngcamango?`

`➍ U-Elleni G. White ubhale ngentla: “Masimthembe Yena ebumnyameni ngokunjalo nasemini. Kulula ukukuthetha oko kunokukwenza. Singancedana njani omnye nomnye ukuphuhlisa uhlobo lokholo oluzakusibangela senze kanye oko? Kutheni kubalulekile ukuthemba uThixo kumaxesha ajavujavu?`