---
title:  Isidingo Sokuzingisa
date:  04/08/2022
---

`Funda: ibali lokuzamazamana kukaYakobi noThixo (Genesis 32). Lithetha ntoni kuthi eli bali ngokuzingisa, nkqu naphakathi kokutyhafiswa okumandla? (Wugcine engqondweni umba wemeko kaYakobi xa uwonke ngaphambi kokuba uphendule.) `

Singakwazi oko kulungileyo size sisebenzise iintando zethu ekwenzeni into elungileyo; kodwa xa siphantsi koxinzelelo, kuba nzima kakhulu ukuqhubekeka ukubambelela kuThixo namadinga aKhe. Oku kungenxa yokuba sibuthathaka siyankwantya. Ngenxa yoko, enye yentsika ezibalulekileyo zomKristu kukuzingisa, isakhono sokuxomoloza ubheka phambili nangona unqwenela ukuncama.

Omnye wemizekelo eveleleyo yokuzingisa eBhayibhileni nguYakobi. Iminyaka emininzi ngaphambili, uYakobi waqhatha umntakwabo, u-Esawu, noyise ekumnikeni ubuzibulo (Genesis 27), kwaye ukususela ngoko, wayebaleka enoloyiko lomnqweno ka-Esawu wokumbulala. Nangona wayenikwe amadinga amangalisayo enkokelo nentsikelelo kaThixo kwiphupha lakhe leleli efikelela emazulwini (Genesis 28), wayesankwantya noko kunjalo. UYakobi wayenxanelwe ingqiniseko kaThixo yokuba wamkelwe kwanokuba amadinga ayenziwe kuye kwintlaninge yeminyaka ngaphambili ayeseyinene. Xa wayesilwa nomntu nowayenguYesu ngokwenyani, wancothuka usikrobana womlenze. Kweso sigama ukuqhubekeka, kwakungenakuba lula ukulwa, njengoko intlungu yayinokuqatsela ngamandla. Makube kwabakho ukutshintsha okuncinane ukusuka ekulweni ukuya ekubambeleleni. UYakobi ubambelele kuYesu eqaqanjelwa ngokunganyamezelekiyo de wafumana ingqiniseko yentsikelelo yakhe. Uthi uYesu ngoko kuye, “ ‘Ndindulule ndihambe, kuba kuyasa’ ” (Gen. 32:26).

Intsikelelo kaYakobi yeza ngenxa yokuba waabambelela sele eqaqanjelwa. Ngoko kukwanjalo nakuthi. UThixo kanjalo usenokuphuncula “usikrobana” kuthi aze asixelele ukuba masibambelele kuYe ngoku siqaqanjelwa. Ngokwenene, uThixo wavumela imiqela ebuhlungu uba iqhubekeke-uYakobi wayesajingxela ukuqubisana kwakhe nomntakwabo. Ngokweenkangeleko zangaphandle yayi bubuthathaka, kodwa kuYakobi yayi luphawu lwamandla akhe.

`Zeziphi iindidi zokhetho eziphathekayo onokuzenza (abahlobo, indlela yokuziphatha, izinto ezifundwayo, imikhwa yempilo, ubomi basemoyeni) ezinokukunceda ukuba uzingise ngcono neNkosi phakathi kwesityhafiso nesihendo?  `