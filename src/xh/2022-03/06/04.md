---
title:  Intando Eqeqeshiweyo
date:  02/08/2022
---

Olunye lwezona ntshaba zibalaseleyo kwiintando zethu zimvakalelo zethu. Ngokunwenwayo siphila kwinkcubeko ehlaselwe yimifanekiso nomculo ochukumisa ngqo iimvakalelo zethu, uxhokonxe imizwa yethu-umsindo, uloyiko, okanye intshisakalo-singakhange siqonde. Kukangaphi sicinga izinto ezifana “Ndiziva ndirhalela ukutya ntoni ngesophoro?” “Ndibawela ukwenza ntoni namhlanje?” “Ndiva kamnandi xa ndithenga oku?” Iimvakalelo ngalo ndlela ziqukwe ngokusondeleyo ekwenzeni kwethu izigqibo. Iimvakalelo azimbanga ngokunokwazo, kodwa indlela endiva ngayo ngento ethile kunganokuncinane ekuthini kokuphi okulungileyo okanye okungcono. Ngokwenene, iimvakalelo zethu zingasixokisa (Intliziyo inenkohliso ngaphezu kweento zonke” [Yer. 17:9]) kwaye zingazoba umfanekiso obubuxoki ngoko kuyinyani, zisibangele ukuba senze ukhetho olubi, zisilungiselele i-onti eyenziwe sithi.

`Mizekelo mini onokuyifumana eBhayibhileni nalapho abantu benza ukhetho olubi ngokuxhomekeke kwiimvakalelo kuneLizwi likaThixo? Zaba yintoni iziphumo? Bona umzekelo, Gen. 3:6; 2 Sam. 11:2-4; Gal. 2:11, 12. `

`Funda: ku-1 Petros 1:13. Yintoni anexhala layo uPetros, kwaye yintoni kanye afuna abafundi bakhe bayenze?  `

UPetros wayeyiqonda ukuba ingqondo sisikhokelo somzimba esiwulawulayo. Susa ulawulo lwengqondo, size silawulwe zizo zonke iimvakalelo ezibhabha ngakuthi.

Yiba nomfanekiso-ngqondweni uhamba kwindlela emxinwa usiya kwikhaya loMalusi. Endleleni eyayo kukho iindlela ezikhokelela kumacala ohlukeneyo. Ezinye zezi ndlela ziya kwiindawo ebesingenakuthanda ukuzityelela. Ezinye ziye zikhangeleke zihenda; zichukumisa iimvakalelo zethu, imizwa yethu, iminqweno yethu. Ukuba, ngoko, sithatha nayiphi kuzo, siyaphambuka endleleni eyiyo size siye kwindlela esenokuba nzima ngeyona ndlela ukuphuma kuyo.

`Zeziphi izigqibo ezibalulekileyo ojamelene nazo? Zibuze wena ngokunyanisekileyo, “Ndingazi njani ukuba ukhetho lwam ndilusekelezele phezu kwemvakalelo, umnqweno, ngokukhabanayo neLizwi likaThixo?” `