---
title:  Ingcamango Ngakumbi
date:  05/08/2022
---

Funda ku-Ellen G. White, “The Night of Wrestling,” pp. 195–203, in Patriarchs and Prophets; “Consecration,” pp. 43–48, in Steps to Christ.

“Le ntando, iyenza indawo ebalulekileyo kwisimilo somntu, yanikezelwa eKuweni kulawulo lukaSathana; kwaye susela ngoko oko esebenza emntwini ukuthanda nokwenzela intando yakhe, kodwa kwintshabalalo nobubi bomntu.”—Ellen G. White, Testimonies for the Church, vol. 5, p. 515.

“Ukuze afumane uncedo lukaThixo, umntu kufuneka aqonde ubuthathaka nentswelo yakhe; kufuneka ayisebenzise ingqondo yakhe kutshintsho olukhulu oluzakwenziwa kuye; kufuneka avuseleleke kumthandazo nelinge elinyamekileyo nelizingisayo. Imikhwa engeyiyo nezithethe kufuneka zilahlwe; kwaye kungomzamo ozinzileyo wokulungisa ezi ziphoso nokulandela imimiselo elungileyo olunokuthi uloyiso luzuzwe. Abaninzi abafikeleli kwindawo abanokuba kuyo, ngenxa yokuba balindela uThixo ukuba abenzele oko abanike amandla okuzenzela. Bonke abalungele ukusebenziseka kufuneka baqeqeshwe luqeqesho olumandla lwengqondo nokuziphatha, aze uThixo abancede ngokudibanisa amandla angcwele nomgudu womntu.”—Ellen G. White, Patriarchs and Prophets, p. 248.

**Imibuzo Yokuxoxwa**

`➊ Ucinga ukuba kukangakanani esithi siqonde nyani ukuba iintando zethu “eKuweni zanikelwa kulawulo lukaSathana”? Singaqonda njani ngcono ngokugxila kwisimilo sikaYesu indlela kanye esiwe ngayo nendlela olulukhulu ngayo ubabalo lukaThixo kuthi?`

`➋ Funda ibali likaYesu eGetsemane (Mat. 26:36-42). Yayizeziphi iimvakalelo neminqweno kaYesu, ngokungafaniyo nentando kaThixo? Singafunda ntoni kulo mzekelo?`

`➌ Njengeklasi, thethani ngezinto ezohlukileyo ezikwinkcubeko yenu ezinokusebenza ukudiliza ukhuseleko lwethu zize zisishiye sisesichengeni seentlaselo zikaSathana. Yintoni esinokuyenza ukunceda amanye amalungu ebandla aqaphele ezi ngozi, size ngokunjalo sincede abo basivayo isidingo soncedo?`

`➍ Ukhona umntu omaziyo ebandleni lakho ekukudala engekho ithuba elide, osele ekulungele ukuncama okanye osele encamile? Ningenza ntoni njengeqela ukukhuthaza lo mntu, ukumnceda ukuba angamfulatheli uYesu? Zinto zini eziphathekayo eninokuzenza ukunceda?`