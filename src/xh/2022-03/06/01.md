---
title:  Ukuzama Ngawo Onke Amandla
date:  30/07/2022
---

### Funda Ukulungiselela Isifundo Sale Veki
Yohane 16:5-15; Kol. 1:28, 29; 1 Pet. 1:13, Mat. 5:29; Genesis 32.

> <p>Indima Yenkumbulo</p>
> “Endibulalekela kona oko, ndizama ngokokusebenza kwakhe okusebenzayo kum ngamandla” (Kolose 1:29).

Indoda nowasetyhini babehleli kunye kumboniso wokuzityand’ igila. Bobabini babenamava okubulawelwa umntwana. Unyana walo mfazi wabulawa kwiminyaka engama-20 egqithileyo, kwaye ingqumbo nobukrakra bakhe zazisavutha oko. Indoda le yona yaya hluke kwaphela. Intombi yayo yayi bulelwe ngabanqolobi kwiminyaka embalwa engaphambili. Wathetha ngoxolelo ngakubabulali nangendlela uThixo ayiguqule ngayo intlungu yakhe. Nokuba yayi buhlungu kangakanani na intlungu, le ndoda yaba ngumboniso wendlela uThixo anokuyizisa ngayo impiliso kwawona mathuba ayintsunguzi ebomini bethu.

Kwenzeka njani ukuba abantu ababini basabele ngokungafaniyo? Inguqu yakwamoya yenzeka njani kubomi bomKristu, ibangele loo mntu ukuba akhule ethubeleza kwii-onti zobomi endaweni yokuba oyiswe konke konke zizo?

**Amagqabantshintshi Eveki**: Yintoni indima yeentando, namandl’entando, kwidabi nomna nesono? Singayiphepha njani impazamo yokuvumela iimvakalelo zethu zilawule izigqibo esizenzayo? Kutheni le nto kufuneka sizingise singancami xa sise-ontini?

_Funda isifundo sale veki ukulungiselela iSabatha, Agasti 6._