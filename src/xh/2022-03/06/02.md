---
title:  UMoya WeNyaniso
date:  31/07/2022
---

Sowukhe wathandaza, “Nceda, Thixo, ndenze ndilunge!” Kwenzeka njani ukuba singathandazela amandla amakhulu kaThixo aguqulayo ukuba asebenze ngaphakathi kuthi, kodwa ubomi bethu bukhangeleke buyinto enye? Siyazi ukuba uThixo unemithombo engaphele ndawo engaphaya kwemvelo asibonelela ngayo ngokunyamekileyo nangokukhululekileyo ngeyona ndlela. Ngokwenene sifuna ukuyixhamla yonke, size sekunjalo, ubomi bethu bungakhangeleki butshintsha ngendlela elingana noko uThixo akubonelelayo.

Kutheni? Sinye isizathu esilula ngokuphazamisayo: lo gama uMoya unamandla angaphele ndawo okusiguqula, kuyenzeka ngokukhetha kwethu sikunqande oko uThixo anokukwenza.

`Funda: kuYohane 16:5-15. Kwesi sicatshulwa, uYesu ubiza uMoya oyiNgcwele ukuba “nguMoya weNyaniso” (Yohane 16:13). `

Lo gama uMoya oyiNgcwele unokuzisa inyaniso engokuba nesono kwethu, akanako ukusenza siguquke. Angasibonisa kanjalo eyona nyaniso inkulu ngoThixo, kodwa akanako ukusinyanzele siyikholelwe okanye siyithobele. Ukuba uThixo ebesinyanzela nkqu nangeyona ndlela incinci, besizakuphulukana nentando yethu ekhululekileyo, aze uSathana amangalele uThixo ngokuntlokothisa iingqondo neentliziyo zethu size ngaloo ndlela sikwazi ukumangalela uThixo ngokuqhatha kule mfazwe inkulu. Ukuqhambuka kwemfazwe enkulu ezulwini, uBawo wethu akazange anyanzele uSathana okanye nasiphi kwizithunywa ukuba siguquke. Kwaye nase Myezweni we-Eden, xa okukhulu kwakusemngciphekweni kwakhona, uThixo wayenza yacaca gca inyaniso ngomthi osesazulwini somyezo, kodwa akamthintela u-Eva no-Adam ukuba basebenzise intando yabo ekhululekileyo ngokungathobeli. UThixo soze enze ngokwahlukileyo kuthi namhlanje. Ngoko ke, uMoya uzisa inyaniso ngoThixo nesono aze athi, “Xa ujonge oko ndikubonise kona, uzakwenza ntoni ngoku?”

Kukwanjalo naxa sise-ontini. Ngamanye amaxesha i-onti ikho ncakasana ngenxa yokuba khange sithobele okanye siguquke kwizono zethu. Ukuze uBawo wethu asebenze kwiimeko ezinjalo, kufuneka sikhethe ngokusengqondweni ukuvula iingcango kwinguquko nentobelo ukuze amandla kaThixo angene ngaphakathi asiguqule.

`Kweyiseka kuni “uMoya wenyaniso” akuzise kuwe kutsha nje? Uliphulaphula kakuhle kangakanani na ilizwi lakhe? Kwaye, okubaluleke ngakumbi, makhetho mani owenzayo ngentando yakho ekhululekileyo?  `