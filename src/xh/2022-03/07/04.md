---
title:  Ubukho BukaBawo Wethu
date:  09/08/2022
---

> <p></p>
> “ ‘Ngokuba mna, Yehova Thixo wakho, ndiya kusibamba isandla sakho sokunene; ndingothi kuwe, Musa ukoyika, ndiya kukunceda mna’ ” (Isa. 41:13).

Othile wakha wathi, “Xa uThixo engathi ukude, ngowuphi ushenxileyo?” Xa iingxaki zisehla, sicinga ukuba uThixo usishiyile. Inyaniso kukuba akayanga ndawo.

Ubukho bukaThixo babungathi bukude lee kumaYuda ekuthinjweni. Noko kunjalo, ngo-Isaya uThixo uwaqinisekisa ngohlangulo oluzayo. Noko kunjalo, lo gama okona kubuyela eYerusalem kokwenene kwakusekwintlaninge yeminyaka kwixa elizayo, uThixo wayefuna abantu baKhe bazi ukuba akemkanga kubo kwanokuba sasikhona sonke isizathu sethemba.

`Funda: ku-Isaya 41:8-14. Zizathu zini zethemba onokuzalathela abantu abalinde ngenyameko uhlangulo olusezayo. Esi sithembiso sisinceda njani lo gama sisalinde ukuthinjwa kwethu emhlabeni kuphele?`

Omnye wemifanekiso emandla kwezindima ufumaneka ku-Isaya 41:13. UThixo owongamileyo welizwe uthi abantu baKhe mabangoyiki, kuba nguYe “ ‘obamba isandla sakho sokunene.’ ” Yenye into ukubona uThixo ekhokela iziganeko emhlabeni kukukhanya kwetrone enkulu-kwiminyaka kude nehlabathi lethu. Kodwa ngumfanekiso owahlukileyo konke konke ukuqonda ukuba usondele ngokwaneleyo ukubamba izandla zabantu baKhe abathandeka ngeyona ndlela.

Xa simanxadanxada, kusenokuba nzima ukukhumbula ukuba uThixo usondele ngeyona ndlela kuthi. Kodwa xa sikhumbula ukuba ungu-Imanuweli, “uThixo unathi,” kwenza umehluko omkhulu. Xa ubukho bukaThixo bukunye nathi, zikwanjalo neenjongo zaKhe, izithembiso, namandla aKhe aguqulayo.

`Kwezi ntusuku zimbalwa zilandelayo, zama ukulinga. Kwithuba ngalinye olifumanayo, zama ukuzikhumbuza ukuba uThixo welimiweyo usondele ngokwaneleyo kuwe ukuba abambe isandla sakho kwaye othembisa ngoncedo kuwe gaqa. Gcina ingxelo yendlela oku okutshintsha ngayo indlela ophila ngayo. Lungela ukuxovula amava akho eklasini ngeSabatha. `