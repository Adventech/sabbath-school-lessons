---
title:  Ingcamango Ngakumbi
date:  12/08/2022
---

Funda u-Ellen G. White, “The School of the Hereafter,” pp. 301–309, in Education; “Help in Daily Living, pp. 470, 471, in The Ministry of Healing.

“Kumava abo bonke kukho amaxesha odano olumandla nempoxeko epheleleyo-imini apho intlungu isisabelo, yaye kunzima ukukholelwa ukuba uThixo usengumxhasi onobubele wabantwana baKhe abazelelwe ehlabathini; iimini apho iinkathazo zizungula umphefumlo, de ukufa kukhangeleke kukhetheka kunobomi. Kungeloxesha kanye abathi abaninzi baphuncule ukubambelela kwabo kuThixo baze baziswe kubukhoboka bentandabuzo, ingcinezelo yokungakholwa. Ukuba ngamaxesha anjalo besinokubona  ngeliso lakwamoya intsingiselo yezibonelelo zikaThixo besizakubona iingelosi zizama ukusindisa thina kwiziqu zethu, zizama ukutyala iinyawo zethu kwisiseko esiqine ngaphezu kweentaba ezingunaphakathi, yaye ukholo olutsha, ubomi obutsha, bebuzakuntshula buphile.”—Ellen G. White, Prophets and Kings, p. 162.

**Imibuzo Yengxoxo**

`➊ U-Elleni G.White uthi “sonke” singcamla amaxesha “odano olumandla nempoxeko epheleleyo.” Siqaphelana kakuhle njani omnye nomnye xa sithubeleza kumaxesha anjalo? Singafunda ngcono njani ukuba sibe ngonoozakuzaku omnye komnye xa singcamla iimpoxeko ezinjalo?`

`➋ Njengeklasi, jongani iimpendulo zenu kumbuzo wokugqibela wangoLwesibini. Mahluko mni ewenzileyo ebomini bakho xa ubugcine phambi kwakho rhoqo inyaniso yokusondela kukaThixo?`

`➌ Eklasini, fundani ngokukhwaza izigaba kuYobhi 38-41. Luhlobo luni lomfanekiso kaThixo esiwuvezayo. Yintoni oyifundayo ekunika ithemba nonkuthazo? ISabatha igena njani gingci kulo mfanekiso? Inceda njani ukugcina phambi kwethu ubume nesimilo sikaThixo?`

`➍ Ithemba eliguqulayo livela emazulwini. Oku kuthetha ukuthi singalithandazela ithemba ukuba liziswe ebomini bomntu ngamnye. Chitha ixesha elithile uthandazela abo bathemba labo belixengaxenga kutsha nje, ukuze ithemba labo lihlaziyeke. Ngaphezu koko, ungabenzela ntoni abo kumzabalazo owoyisakalayo ekufumaneni ithemba?`

`➎ Ukuba ubani ukulungele, mcele lo mntu abalise ngexesha apho ukuphelelwa lithemba nezilingo zathi zambangela ukuba aphulukane nethemba nokholo. Yintoni eyajika lo mntu? Yintoni esinokwabelana ngayo omnye nomnye enokunceda xa sikumaxesha entandabuzo nokuphelelwa lithemba?`