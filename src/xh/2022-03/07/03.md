---
title:  Ungubani uBawo Wethu
date:  08/08/2022
---

U-Oswald Chambers ubhala athi, “Ububuza uThixo ngoko azakukwenza? Akasoze akuxelele. UThixo akakuxeleli oko azakukwenza; uyazityhila kuwe ukuba unguBani. .”—My Utmost for His Highest (Uhrichsville, OH: Barbour & Company, Inc., 1963), Jan. 2.

`Ucinga ukuba uChambers uthetha ukuthini ngale ngcamango? `

Njengoko sisazi, incwadi kaYobhi iqala ngentlekele enkulu kaYobhi buqu. Uphulukana nento yonke, ngaphandle kobomi bakhe nenkosikazi yakhe, ize imcebise ukuba “ ‘alahle uThixo afe!’ ” (Yobhi 2:9). Okulandelayo yingxoxo nalapho abahlobo bakhe bazama khona ukufumanisa isizathu sako konke okwenzekileyo. Kuzo zonke ezi ngxoxo, uThixo uthe cwaka.

Emva koko ngesiquphe kuYobhi 38 uThixo uthi gqi athethe: “ ‘Ngubani na lo usithe icebo ngokuthetha okungenakwazi?’ ” (Job 38:2). Engakhange anqumame, uThixo  ubuza uYobhi imibuzo eyi 60 ekhwankqisayo. Tyhila iBhayibhile yakho uze ukrwaqule yona kuYobhi 38 no-39.

Emva kombuzo wokugqibela, uYobhi uphendula athi, “ ‘Yabona, ndiphantsi, ndothini na ukuphendula? Ndibeka isandla sam emlonyeni wam. Ndithethile kwakanye, andiyi kuphinda ndiphendule; ndithethile kwakabini, andiyi kuphinda ndibuye ndiqhube’ ” (Yobhi 40:4, 5). Kodwa uThixo akakagqibi. Uyaqalisa kwakhona aze abuze olunye uluhlu lwemibuzo “eqatha.”

`Funda: ukuphendula kokugqibela kukaYobhi kuYobhi 42:1-6. UThixo wayezama ukumxelela ntoni uYobhi, kwaye laba yintoni ifuthe kuye?`

UThixo akaphenduli namnye kwimibuzo “kwakutheni” yabahlobo bakaYobhi. Kodwa uThixo uyawuzoba umfanekiso wobungangamsha baKhe obungenamlinganiselo njengoko butyhiliwe kwimisebenzi emangalisayo yendalo. Emva koku, ngokuqinisekileyo uYobhi akadingi nazinye iimpendulo. Isidingo seengcaciso sigutyungelwe ngumfanekiso omangalisayo wobukhulu bukaThixo.

Eli bali lityhila impoxo enikisa umdla. Ithemba nenkuthazo zinokuvela ekuqondeni ukuba sazi kancinci ngeyona ndlela. Ngokuzenzekelayo, sizama ukufumana intuthuzelo ngokwazi into yonke, size sityhafe singenakwazi. Kodwa ngamanye amaxesha uThixo ubonakalisa ukungazi kwethu ukuze siqonde ithemba lomntu lingafumana ukhuseleko kuphela kwisiQu esikhulu ngeyona ndlela kunathi.

`Izinto ongakwazi kuziqonda ziyenzeka ngoku? Ukuba kunjalo, gxila kwisimilo sikaThixo. Ukwenza oko kungakunika njani ithemba lokuzingisa koko ngoku kungaqondakaliyo?`