---
title:  Ithemba Elingenakutshabalala
date:  06/08/2022
---

### Funda Ukulungiselela Isifundo Sale Veki
Hab. 1:1-4, Yobhi 38-41, Isa. 41:8-14, Yer. 29:1-10, Heb. 12:1-13.

> <p>Indima Yenkumbulo</p>
> “Ithemba ke alidanisi, ngokuba uthando lukaThixo luthululelwe ezintliziyweni zethu ngoMoya oyiNgcwele esamnikwayo” (Roma 5:5).

Xa ebandleni urhangqwe ngabantu abanoncumo, kulula kanjani ukuthetha nokucula ngethemba. Kodwa xa sizifumana sise-ontini, ithemba alisoloko likhangeleka lilula. Ngokuya iimeko zisifixa ngenxa zonke, siyaqalisa ukukrokra kwinto yonke, ngokukodwa ubulumko bukaThixo.

Kwenye yeencwadi zakhe, u-C. S. Lewis ubhala ngosinga-ngonyama. Efuna ukudibana nale ngonyama, mntu uthile ubuza ukuba le ngonyama ayinabungozi na. Umntu lowo uyaxelelwa ukuba inobungozi, “kodwa ilungile.”

Nangona singasoloko simqonda uThixo kwaye ekhangeleka esenza izinto ezingalindelekanga, oko akuthethi kuthi uThixo usichasile. Kuthetha nje ukuthi asikabi nawo ngokwangoku umfanekiso opheleleyo. Kodwa sisokoliswa yingcamango yokuba ukuze sibe noxolo, ingqiniseko, nethemba, uThixo kufuneka aqondakale yaye aqikeleleke. Kufuneka, kokwethu ukucinga, “angabi nabungozi.” Ngenxa yoko, sizilungiselela ukuphoxeka.

**Amagqabantshintshi Eveki**: Ukuqonda kwethu isimilo sikaThixo kusinceda njani sigcine ithemba e-ontini?

_Funda isifundo sale veki ukulungiselela iSabatha, Agasti 13._