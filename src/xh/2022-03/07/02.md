---
title:  Umfanenkiso Omkhulu
date:  07/08/2022
---

Xa sibuhlungu, kulula kakhulu ukucingela ukuba oko kwenzeka kuthi yeyona nto ekuphela kwayo. Kodwa kukho umfanekiso omkhudlwana kuno “mna” nje kuphela (bona kwiSiTyhi. 12:7, Rom. 8:22).

`Funda: kuHabhakuki 1:1-4. Wayejamelene nantoni uHabhakuki?`

Ungalindela ukuba uThixo uzakuthetha into efana nokuba, “Imbi ngokwenene, Habhakuki; mandize ndizokunceda kwangoku.” Kodwa impendulo kaThixo ayinjalo. Uxelela uHabhakuki ukuba kuzakuba maxongo ngakumbi. Funda kuHabhakuki 1:5-11.

USirayeli usiwe ekuthenjweni ngama-Asiriya, kodwa uThixo uthembisa ukuba okumandundu kuyeza: amaBhabheli azakumka nabantu bamaYuda. UHabhakuki uyakhalaza kwakhona kwiindima 12-17, aze emva koko alindele oko kuzakuthethwa nguThixo.

`Intshayelelo kaThixo kwimbubhiso ethenjisiweyo yeBhabheli kuHabhakuki 2:2, 3 ilizisa njani ithemba?`

UHabhakuki 2 sisithembiso sikaThixo sokutshatyalaliswa kwabantu baseBhabheli. AmaHebhere 10:37 acaphula uHabhakuki 2:3, ekrobisa ekungeneni kukaMesiya kweli dinga kwixa elizayo. Kwangoku kuqiniseka kunye kwakuthenjisiwe kokutshatyalaliswa kweBhabheli, nathi ngokunjalo sinengqiniseko yokutshatyalaliswa “kweBhabheli enkulu” (IsiTyhi. 18:2).

UHabhakuki wayexineke phakathi kobubi obukhulu obumngqongileyo kunye nesithembiso sikaThixo soko kuzayo kumandundu. Noko kunjalo, oku kulapho kanye sizifumana khona kwimbali yosindiso. Ububi obukhulu busingqongile, kodwa iBhayibhile ixela kwangaphambili ukuba okumandundu ngakumbi kuseza. Undoqo ekuphileni kukaHabhakuki yaba kukuba waboniswa wonke umfanekiso. Ngenxa yoko, kwisahluko 3 uyakwazi ukuthandaza umthandazo omangalisayo wokudumisa ngenxa yoko uThixo azakwenza kwixa elizayo.

`Funda kuHabhakuki 3:16-19. Zintoni uHabhakuki azicukula njengezizathu zakhe zethemba? Yintoni ithemba labantu bakaThixo njengoko silindele iziganeko zokugqibela zesiprofeto uba zityhileke? Ungalenza njani eli themba ukuba ibe lelakho?`