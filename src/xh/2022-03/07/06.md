---
title:  Uqeqesho lukaBawo wethu
date:  11/08/2022
---

`Funda: kumaHebhere 12:5-13. Uthini umyalezo kuthi apha, kwaye ungena njani gingci koko besikufunda kule kota? `

KumaHebhere 12:5-13, uPawulos ucacisa izilingo ngokomxholo wengqeqesho. Kwinguqulelo yeBhayibhile ye-NIV yesi sicatshulwa, iintlobo ezohlukeneyo zegama ingqeqesho zibonakala izihlandlo ezilishumi. Kwilizwe lamaGrike, eli gama yayilelona lisisiseko elimele “imfundo.” Ngoko ke ukuqonda “ingqeqesho” kukuqonda indlela uThixo asifundisa ngayo kwisikolo sokholo ebeludandalazisa uPawulos ngaphambili kumaHebhere 11.

Kuwo onke amaHebhere 11, uPawulos ebezoba imifanekiso yamadoda namankazana okholo. Ukholo lwabo lulo olwabagcina bebheka phambile xa babejamelene nazo zonke iintlobo zeemeko ezivavanyayo. Xa singena kwisahluko 12, uPawulos ubhenela kuthi, bafundi, aze athi kuba intlaninge yabantu ngaphambi kwethu izingisile phakathi kwamathuba amangalisayo, nathi singabubaleka sibugqibe ubomi bokholo. Undoqo kukusa amehlo ethu kuYesu (Heb. 12:2), ukuze abe ngumzekele xa amathuba enzinginzingi (Heb. 12:3). Ukufunda isahluko 12 kufana nokunikwa iiglasi zokufunda. Ngaphandle kwezi glasi umbono okanye umqondo wethu ngobunzima uyakusoloko uluzizi. Kodwa ngokujonga ngezi glasi kuyakulungisa ingcaciso emfiliba yentlupheko ebekwa yinkcubeko yethu phezu kwethu. Ngenxa yoko siyakukwazi ukuqonda ngokucacileyo size sikwazi ukusabela kwizilingo ngokuhlakaniphileyo.

**Funda: ngezi “glasi” zamaHebhere 12:1-13. Ngoku gxila kwiindima 5-13 uze uphendule le mibuzo:**

`Yintoni umthombo wengqeqesho?`

`Kuyintoni ukusabela kwethu kwingqeqesho?`

`Yintoni umgomo wengqeqesho?`

`Funda kumaHebhere 12:1-13 kwakhona. Yenza uluhlu lwazo zonke izizathu onokunxulumana nazo njengemihlaba yethemba. Ulingcamle njani elithemba kumaxesha akho “emfundo” yakwamoya?`