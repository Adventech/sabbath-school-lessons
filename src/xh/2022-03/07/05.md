---
title:  Iingcinga zikaBawo ngathi
date:  10/08/2022
---

`Wonk’ubani uzingela ithemba. Kodwa lifumaneka phi? Kwabanye abantu, ithemba lifumaneka kuncumo lwesihlobo. Kwabanye, ithemba likhula ngenxa yokhuseleko lezezimali okanye umtshato ozinzileyo. Usoloko ulizingela phi ithemba nenkalipho?  `

Kwincwadi kaYeremiya, umprofeti ubhalela abantu ebebephelelwe lithemba ekuthinjweni. “Ngasemilanjeni yaseBhabheli sahlala phantsi khona, salila, sakuyikhumbula iZiyon” (Ndum. 137:1). Kodwa nangona nje babetyumke iintliziyo, uYeremiya udandalazisa izizathu zokuba bangalahl’ithemba.

`Zizathu zini zethemba ezinikezelwe kuYeremiya 29:1-10?  `

Kwesi sicatshulwa, mithathu imithombo ebalulekileyo yethemba efanele ukukhankanywa.

Okokuqala, uThixo uxelela abantu baKhe ukuba bangalahl’ithemba, kuba imeko yabo ayisosiphumo sebhaqo okanye ububi obungumbumbumbu. Kuba uThixo ngokwaKhe uthi, “endibafuduse [Yuda] eYerusalem, ukuba basiwe eBhabheli” (Yer. 29:4). Nangona ububi bukhangeleka bubangqongile, uYuda akawushiyanga nakanye umbindi wezandla zikaThhixo.

Okwesibini, uThixo uxelela abantu baKhe ukuba bangalahl’ithemba, kuba angasebenza naphakathi kwenzima ezikhoyo ngoku. “ ‘Nize nizamele uxolo lomzi endinifudusele kuwo, niwuthandazele kuYehova; ngokuba niya kuba noxolo ngoxolo lwawo’ ” (Yer. 29:7).

Okwesithathu, uThixo uxelela abantu baKhe ukuba bangalahl’ithemba, kuba uzakukuphelisa ukuthinjwa kwabo ngexesha elithile: “Ngokuba utsho uYehova ukuthi, xenikweni iBhabheli izaliselwe iminyaka emashumi asixhenxe, ndiya kunivelela, ndilimise kuni ilizwi lam elilungileyo, lokunibuyisela kule ndawo’ ” (Yer. 29:10).

Emva kokuba uThixo eyicacisile indlela alongamele ngayo izolo labo, amongamele ngayo ungoku wabo, nendlela amongamele ngayo ungomso wabo, udlulisa kakuhle inkathalo yaKhe ethathantamisayo ngakubantu baKhe (bona kuYer. 29:11-14).

`Funda kuYeremiya 29:11-14, ubiza igama lakho emva kwegama niya, ngokungathi uThixo wenza ezi zithembiso kuwe buqu. Zisebenzise ezi zithembiso wena buqu nokuba zithini na iinzima zakho ngoku.`