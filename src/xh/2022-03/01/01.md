---
title:  Ionti kaMalusi
date:  25/06/2022
---

### Funda Ukulungiselela Isifundo Sale Veki
Ndumiso 23, Rom. 12:18-21.

> <p>Indima Yenkumbulo</p>
> “Uyawubuyisa umphefumlo wam; undikhaphelela ezindleleni zobulungisa ngenxa yegama lakhe” (Ndumiso 23:3).

USophie wangqiyama ngomva kucango lwegumbi lakhe lokulala waza watshebelezela kumgangatho. Iinyembezi zaziqukuqela ngephanyazo, kwaye yaba lithutyana nje ngaphambi kokuba akhale. “Angayenza njani? Angayenza njani!” USophie wayesanda kufumana iindaba ezazityumza intliziyo yakhe. Umntu awayemthatha ngoba ngumhlobo, umntu awayemhloniphile nawayemthembile, wayesasaza ulwimi olumanyumnyezi ngaye ukuze agqwalise isidima sakhe nomsebenzi ebewenza. Wanqakula iBhayibhile yakhe wasuka ebhedini, ngesiquphe wazibhaqa ethe ntsho kumazwi aqhelekileyo Kunene: “Uyawubuyisa umphefumlo wam; undikhaphelela ezindleleni zobulungisa ngenxa yegama lakhe. Nokuba ndihamba emfuleni wethunzi lokufa, andiyi koyika bubi, ngokuba unam wena; intonga yakho, umsimelelo wakho, uyandithuthuzela” (Ndum. 23:3, 4).

“Nyani akunakuba njalo!” wadanduluka ezithethela. Kodwa ingqiqo yakhangeleka ingenakuphepheka. UMalusi kwindumiso wayekhaphelela izimvu zaKhe kwiindlela zobulungisa, kodwa kanye ezi ndlela zazikhangeleka kanjalo zijikajika indlela yazo kumfula wethunzi lokufa. Kungenzeka ukuba nkqu nokukungcatshwa kubuhlungu komhlobo, lo mfula umnyama, ungasetyenziswa nguThixo ukumqeqeshela ebulungiseni?

**Amagqabantshintshi Eveki**: Kungawaphi amathuba othe wakhula ngakumbi ngokwasemoyeni-kumaxesha alula okanye anzima?

_Funda isifundo sale veki ukulungiselela iSabatha, Julayi 2._