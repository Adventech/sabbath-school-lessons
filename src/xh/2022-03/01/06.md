---
title:  Isithembiso Esithile Sohambo
date:  30/06/2022
---

> <p></p>
> “Inene, ndiya kulandelwa kokulungileyo nenceba yonke imihla yobomi bam, ndihlale endlwini kaYehova imihla emide” (Ndum. 23:6).

Xa sisemfuleni okanye sirhangqwe ziintshaba, ngamanye amaxesha kuyahenda ukukholelwa ukuba sishiywe sedwa. Akusoloko kuvakala ngathi uThixo wenza lukhulu; sicinga ngelithi ukuba ebenceda, besingazoba kule meko kwasekuqala. Kodwa uDavide ngokuqinisekileyo akayiboni ngolu hlobo.

`Naphakathi kwezilingo zakhe, zintoni ezimbini azithethayo uDavide kwiNdumiso 23:6 aqinisekileyo ngazo? (Bona kanjalo kuma-Efe. 1:4; 2 Pet. 1:10; Heb. 11:13-15).  `

Ezinye iinguqulelo zithi ukulunga nothando olungaphele ndawo (ukuzibophelela kukaThixo komnqophiso) “zizakulandela” yonke imihla yobomi bam. Noko kunjalo, isenzi sokuqala siqatha kakhulu, kwaye le ndima kufuneka  ifundeke ngelithi okulungileyo nothando olungaphele ndawo “zizakundisukela” yonke imihla yobomi bam. (Eneneni, ikwa sisenzi esinye sesiHebhere esisetyenziswe kwiivesi ezifana noGenesis 14:14, Yoshuwa 10:19, no-1 Samuweli 25:29, apho ingcamango “yokusukela” icace khona.)

`Mfanekiso mni owufumanayo kuwe engqondweni xa ucinga okulungileyo nothando olungaphele ndawo “zikusukela”? Ucinga ukuba uDavide wayethetha ukuthini ukusixelela ngoThixo ngokuchaza inkathalo yaKhe kuthi ngale ndlela?  `

Nokuba unzulu kangakanani na umfula okanye zipixe kangakanani na iintshaba, ukuqiniseka kokulunga kukaThixo nothando olungaphele ndawo kunye nokuqiniseka kwenkokelo yaKhe kude kube sekupheleni kanye sohambo lwethu azithandabuzeki. Ukuba ezi ngcinga zakwazi ukuxhasa uYesu kude kube seKalvari, sifanele ukomelela, ngokunjalo.

Kukho amaxesha, noko kunjalo, xa abo sibakhathalele bezaliswe yimibuzo. NjengoDavide, eyona ndlela ingcono yokuphendula ezinkxalabo ayisoloko ingemfundiso eyinkcazo yoko uThixo anokukwenza. Endaweni yoko, njengoko uDavide esibonisa kwiNdumiso 23:6, kungokungqina, ukwabelana ngokoyiseka buqu, ngenyaniso engoThixo.

`Bungqina buni obukhoyo ekumazini kwakho uThixo obunokubonisa ingqiniseko yokuba ukulunga kwaKhe nothando olungaphele ndawo ziyasisukela?  Bungqina buni onokubongeza obuseBhayibhileni? Ungabelana njani ngoku kunye nabo basekuba kanti bayayithandabuza ingqiniseko yenkathalo kaThixo? UMnqamlezo ungowona mzekelo mkhulu njani “wokukusukela”?`