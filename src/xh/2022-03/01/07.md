---
title:  Ingcamango Ngakumbi
date:  01/07/2022
---

Funda ku-Ellen G. White, “Missionaries in the Home,” p. 143, in Testimonies for the Church, vol. 4; “The Divine Shepherd,” pp. 476-484, in The Desire of Ages.

“Abo ekugqibeleni beyisayo bayakuba namaxesha okudideka nokulingwa okumandla kubomi babo bonqulo; kodwa mabangayilahli ingqiniseko yabo, kuba oku yinxalenye yoqeqesho lwabo kwisikolo sikaKristu, kwaye kubalulekile ukuze yonke intsila ihlanjululwe. Umkhonzi kaThixo makazinyamezele ngokomelela iintlaselo zotshaba, izoyikiso zalo eziyingozi, kwaye kufuneka ayoyise imiqobo uSathana azakuyibeka endleleni yakhe. . . .

“Kodwa ukuba usoloko ukhangela phezulu, hayi phantsi kwiinzima zakho, soze utyhafe endleleni, uyakumbona uYesu kungekudala esolula isandla saKhe ukuba akuncede, kwaye kwakufuneka kuphela umnike isandla sakho ngengqiniseko esulungekileyo, uze umvumele akukhokele. Ngokuya ukholosa, kokona uzakuba nethemba. . . .

“Uyakufumana amandla uncedo kuKristu lokwakha isimilo esomeleleyo, esifanelekileyo, esihle. USathana akanako ukukwenza into engento ukukhanya okubengezela kwisimilo esinjalo. . . . UThixo usinike esona sipho saKhe singcono, uNyana waKhe ekuphela kwamzeleyo, ukusiphakamisa, ukusiphucula, nokusilungiselela, ngokubeka kuthi ingqibelelo yaKhe yesimilo, ikhaya ebukumkanini baKhe.”—Ellen G. White, Messages to Young People, pp. 63, 64.

**Imibuzo Yengxoxo**

`➊ Kukangakanani othe waqonda ukuba “ukudideka nokulingwa okumandla” okufika ebomini bakho kusenokuba ngokwenene yinxalenye “yoqeqesho lwakho kwisikolo sikaKristu”?`

`➋ Uncedo, intuthuzelo, nenkuthazo yethu kwabo basemfuleni zingayinxalenye njani kwindlela yoMalusi yokuphumela kwiintlekele zabo? Zinto zini eninokuzenza njengebandla ukuze nisetyenziswe ngcono yiNkosi ukunceda abo badingayo?`

`➌ Eklasini, zulani aze umntu ngamnye kuni athethe ngendlela ukulunga nenceba “ezamsukela” ngayo. Ningafunda ntoni kumava omnye nomnye.`

`➍ Cingani ngeeyure zokugqibela zobomi bukaKristu, xa wayengena e-ontini. Koko unokukuxela, nokuba kuseBhayibhileni okanye ku-Ellen G. White (I-The Desire of Ages ngowona mthombo) wakwazi njani ukunyamezela, uYesu, ebuntwini baKhe? Yintoni esingazithathela yona kumzekelo waKhe kuzo naziphi ii-onti esiqubisana nazo, nathi?`