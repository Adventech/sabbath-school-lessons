---
title:  'Isiphambuka Esingalindelekanga 1: Umfula'
date:  28/06/2022
---

> <p></p>
> “Nokuba ndihamba emfuleni wethunzi lokufa, andiyi koyika bubi, ngokuba unam wena; intonga yakho, umsimelelo wakho, uyandithuthuzela” (Ndum. 23:4).

Bekuyaba mnandi ukuba iindlela zobulungisa bezithubeleza indlela yazo kuphela kumanxweme athiwe wambu yingca yemisinga epholileyo. Kodwa oku asiyiyo indlela uDavide ayizoba ngayo. Ngokunjalo kweziindlela kukho umfula wethunzi lokufa-asiyondawo esinqwenela ukuyityelela! Ngamaxesha athile enyakeni, imilambo nemiwonyo efumaneka kwaSirayeli ivamise ukuba neempuphuma ezinokwehla zingalindelwanga zize zibonakale njengezitshabalalisayo.  Ezi ndawo kanjalo zikholisa ukuba mxinwa, zibe namacala angumqengqelezi nathintela ukukhanya. Yiyo lo nto, “ithunzi lokufa” lingumfanekiso “wethunzi elingumwonyo” okanye “isithokothoko sobumnyama.”

`Cinga ngamaxesha apho ukhe “wasemfuleni wethunzi lokufa” ongowakho? Kube njani? Wawunalo uloyiko, nangona wawusazi ukuba uMalusi ukhona? Zeziphi iindima zeBhayibhile ezazixabiseke ngeyona ndlela kuwe ngelo xesha, yaye kwakutheni? `

`Ucinga ukuba ziphethe zisiba semfuleni njani iigusha? Ucinga ukuba iigusha ziziyele apho ngokunokwazo, okanye uMalusi uzikhokelele iigusha kuloo ndlela ngokunokwaKhe? Zathuza. `

U-Elisabeth Elliot ubhala athi, “Itakane elizibhaqa lisemfuleni wokufa lingaqukumbela ngelithi likhokelwe ngokuyinkohliso. Bekuyimfuneko kulo ukuba licande kobo bumnyama ukuze lifunde ukungoyiki. Umalusi usekunye nalo.”–Elisabeth Elliot, Quest for Love (Grand Rapids, MI: Revell Books, 1996), p. 218.

`Wakha waziva ngathi “ukhokelelwe ngokuyinkohliso” emfuleni? Wasabela njani kuThixo kweli xesha? Ucinga ukuba kutheni le nto uMalusi ekulungele ukubeka esichengeni ukungaqondwa ngokusivumela ukuba singene umfula othinzileyo?   `