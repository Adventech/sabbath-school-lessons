---
title:  'Isiphambuka Esingalindelekanga 2: Itafile Ejikeleziweyo'
date:  29/06/2022
---

> <p></p>
> “Undilungiselela isithebe phambi kwababandezeli bam, uyithambisa nge-oli intloko yam, indebe yam iyaphalala” (Ndum. 23:5).

Kubo bonke ubomi bethu, ngokuqinisekileyo siyagileka kwiintshaba ezithile. Umelana njani nazo? Wakhe waphuthelwa ebusuku, umbinambineka, ucinga iindlela zokuziphindezela kwabo bazama ukukuvisa kabuhlungu okanye ukugxibha umsebenzi wakho? Kusekubanzima kumaKristu ukwazi indlela yokumelana neentshaba.

`Zeziphi iintlobo zeentshaba okhe wanazo ebomini bakho? Usabele njani kwabo bazame ukukuvisa kabuhlungu okanye abo bakukhathaleleyo? Uwalandela kakuhle njani amazwi kaKristu kuthi kuMateyu 5:44, okanye akaPawulos kumaRoma 12:18-21?`

KwiNdumiso 23:5, uDavide usibonisa indlela enika umdla yokumelana neentshaba. Ufihla ubukho bazo ngokujonga koko uThixo amenzela kona. Kwaye uThixo ulapho emlungiselela isidlo esikhulu.

Kwinkcubeko kaDavide, xa undwendwe olusisithantanyiswa lusiza esidlweni, umsindleki wayesithambisa nge-oli xa undwendwe luzakungena kwiholo yokutyela. I-oli yayingumxube we-oli yomnquma nesiqholo. Luze emva koko undwendwe luhlaliswe phambi kokutya okusemanqwanqweni kunoko kunokutyiwa nangubani.

`Ezo zinto zintathu (itafile, i-oli, indebe) kwiNdumiso 23: 5 zingasinceda njani ukusikhumbuza ngendlela uThixo abonelela ngayo, nkqu naxa sisemfuleni?`

Njengoko uPawulos esikhumbuza, “umzamo wethu asingowokuzamana negazi nenyama; ngowokuzamana nazo izilawuli, nawo amagunya, nazo iziphatha-hlabathi zobumnyama balo eli phakade, nayo imikhosi yomoya abakhohlakeleyo kwezasezulwini iindawo” (Efe. 6:12). Iintshaba zethu ziquka ezo sizibonayo nezo singaziboniyo. Nokuba siyathanda okanye asithandi, sirhangqiwe. Noko kunjalo, xa sikunye noMalusi, akukho nokuba lube lunye utshaba, olubonakalayo okanye olungabonakaliyo, olukuba oko asibonelele ngako.

`Hlola indlela uMalusi aye wakuphatha ngayo xa uburhangqwe ziintshaba. Yintoni onokuyibona kwezi zihlandlo enokukwenza unikezele umbulelo nkqu nangexesha lezoonzima?`