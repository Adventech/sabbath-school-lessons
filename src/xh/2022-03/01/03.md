---
title:  Imimandla Eluhambeni
date:  27/06/2022
---

> <p></p>
> “Undikhaphelela ezindleleni zobulungisa ngenxa yegama lakhe” (Ndum. 23:3).

Cinga “ngendlela zobulungisa” zisoluka ukusuka kuwe, ukusinga kude. Awakwazi kubona isiphelo, kodwa uyazi ukuba ekupheleni kohambo likhaya, indlu kaThixo. Lo gama ugxile kufutshane kuwe, uyabona apho iindlela zikhokelela khona? Uyazibona ezinye iindawo ngokucacileyo, kodwa ezinye iindawo zisithwe ngokupheleleyo yimiqobo emikhulu okanye enobungozi. Ngamanye amaxesha indlela ithi shwaka ngaphaya kommango. Ezinye iindawo zendlela kulula ukuhamba kuzo; ezinye iba ngamahintsihintsi. Kwakunje kanye xa uSirayeli wayehamba ukusuka eYiputa esingise kwiLizwe leDinga, kwaye idandalaziswe ngolo hlobo kule ndumiso.

`Khomba kwiNdumiso 23 imimandla uDavide abona iigusha zithubeleza kuyo xa zilandela iindlela zobulungisa lo gama zisingise kwindlu kaYehova.   `

Kodwa kutheni ezi ndlela zibizwa ngokuba “ziindlela zobulungisa” okanye “iindlela ezilungileyo” Nazi izizathu ezine ezibalulekileyo. Okokuqala, ziziindlela ezilungileyo kuba zikhokelela kwisiphelo esilungileyo-ikhaya loMalusi. Okwesibini, ziziindlela ezilungileyo kuba zisigcina sikulungelelwano nomntu olungileyo-uMalusi ngokwaKhe. Okwesithathu, ziziindlela ezilungileyo kuba zisiqeqeshela ukuba sibe ngabantu abalungileyo-njengoMalusi. Okwesine, ziziindlela ezilungileyo kuba zisinika ubungqina obulungileyo-xa sisiba ngabantu abalungileyo, sinikezela uzuko kuYehova. Ziziindlela “ezilungileyo” okanye “zobulungisa”, nokuba uhambo lumthebelele okanye ngamahintsihintsi.

Kubalulekile ukuqonda ukuba xa uThixo esikhokela, asingomba nje kuphela wokusa kwaKhe ipasile kwindawo eya kuyo. Kungaphezu kwenkokelo nokhuseleko. Njengentlaninge yemizekelo kuyo yonke iBhayibhile apho uThixo akhokela abantu baKhe (nokuba kukukhokela u-Abraham ngamadinga aKhe okanye ukukhokela uSirayeli ngomqulu womlilo nelifu), xa uThixo ekhokela, kusoloko kungokuqeqesha kwaKhe abantu baKhe ebulungiseni.

`Uyiqonda kangakanani eyokuba ubulungisa busemqoka kuMalusi ngobomi bakho? Izilingo zingabuguqula njani ubomi bakho ukuze utyhile ngcono isimilo sikaKristu?  `