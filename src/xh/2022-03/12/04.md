---
title:  Intumekelelo Yokuphulaphula
date:  13/09/2022
---

> <p></p>
> “Weza uYehova, wema, wabiza njengezinye izihlandlo, wathi, Samuweli, Samuweli. Wathi uSamuweli, thetha ngokuba esiva umkhonzi wakho’” (1 Sam. 3:10).

Sekhe waliva ela lizwi lisebezayo likaMoya oyiNgcwele kodwa awalinaka? Emva koko, konke zange kulunge, waza kamva wazicingela ngaphakathi kuwe, eyi, bekutheni zindingaphulaphuli?

Kuqala uSamuweli uchaza ibali lenkonde noonyana ababini abangamatshijolo ababengamphulaphuli uYehova kunye nenkwenkwana eyamphulaphulayo. Nangona kwakukho izilumkiso ezingqongqo ezivela kuYehova, abo kwakufuneka betshintshe indlela yabo abazange.

`Funda: ibali labo ku-1 Samuweli 2:12-3:18. Mahluko mni owenziwayo ubonakale apha phakathi kwabo bamphulaphulayo uThixo kunye nabo bangamphulaphuliyo?   `

Oonyana baka-Eli babenezinye izinto ezingqondweni zabo kunezinto zikaThixo. Kwaye nkqu naxa u-Eli, emva kokuva oko uThixo akufunayo, wathi wathetha noonyana bakhe, zange abonakale esenza into engenye. Kwaye oonyana bakhe ngokuqinisekileyo babengakulungelanga ukunikela iinkcukacha zobomi babo kwintando kaThixo. Umahluko ongako kunoSamuweli oselula!

Umshumayeli uCharles Stanley udandalazisa indlela ekubaluleke ngayo ukukhulisa ukuvuleleka kwilizwi likaThixo koko akubiza ngokuba “kukuzibeka esidikidini.” Uthi: “uMoya oyiNgcwele . . . akathethi nje kuba kufuneka edlulise inkcukacha. Uthetha ukuze afumane impendulo. Kwaye Uyazi xa injongo yethu inesilayi esikhulu sengqalelo yethu de kube yinkcitha-xesha ukucebisa into engafaniyo. Xa imeko injalo, Usoloko ethe cwaka. Uyasilinda sibe sesidikidini ngokwaneleyo ukuba siphulaphule size kamva sithobele.”—Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179, 180.

`Ucinga ukuba uthetha ukuthini uStanley ngokuba “sesidikidini ngokwaneleyo”? Xa ucinga ngokuvuleleka kwakho kuThixo, zinto zini ezisoloko zikuthintela ekubeni “sesidikidini ngokwaneleyo ukuba uphulaphule uze kamva uthobele”? Udinga ukwenza ntoni ebomini bakho ukukhulisa ukuvuleleka kwilizwi likaThixo nengqiniseko yokuthobela inkokhelo yaKhe? `