---
title:  Ukululamela Ukukhonza
date:  11/09/2022
---

`Funda: kumaFilipi 2:5-9. Myalezo mni obalulekileyo wethu olapha?`

Iinkcubeko yeli xesha isibongoza sonke ukuba siwabange siwavakalise amalungelo ethu. Kwaye oku kulungile yaye kusoloko kuyindlela efunekayo. Kodwa njengakuYesu, intando kaThixo inokufuna sincame amalungelo ethu ngokukholulekileyo ukuze sikhonze uBawo ngeendlela ezizakwenza ifuthe elingunaphakade kubukumkani bukaThixo. Esi sigaba sokuzincama sisenokuba nzima yaye singonwabisi, sidale iimeko zeonti.

Khangela indlela uYesu awakwenza ngayo oku (Fil. 2:5-8). Ezi ndima zidandalazisa amanyathelo amathathu awawathathayo uYesu ekululameleni kwaKhe intando kaYise. Kwaye ekuqaleni, uPawulos usikhumbuza ngokothusayo ukuba: “Yibani nale ngcinga kuni, wayenayo kuye uKristu uYesu” (Fil. 2:5).

Ukuze abe kwisikhundla sokusindisa thina, uYesu waancama ukulingana kwakhe noYise waza emhlabeni ekwimo nezithintelo zomntu (Fil. 2:6, 7).

UYesu zange eze njengomntu obekekileyo nombejembeje, kodwa njengomkhonzi kubanye abantu (Fil. 2:7).

Njengomntu ongumkhonzi, uYesu zange aphile ubomi obunoxolo nobude koko waba “ngolulamileyo, wada wesa ekufeni.” Kodwa akazange afe nkqu nangendlela ebekekileyo nezukileyo. Hayi, waba “ngolulamileyo, wada wesa ekufeni-ukufa ke kwasemnqamlezweni!” (Fil. 2:8).

`Kukweziphi iinkalo zobomi bakho othi umzekelo kaYesu ube ngumzekelo kuthi? Ukuba amalungelo nokulingana zilungile kwaye funeka zikhuselwe, ungayicacisa njani ingqiqo yokuba kufuneka zincanywe ngamanye amaxesha? Ngoku funda kumaFilipi 2:9. Kungayiphi indlela ethi le ndima isincede siqonde ingqiqo yokululamela intando kaBawo? `

`Thandazela ubulumko kuMoya oyiNgcwele, ucela, “Malungelo mani enditshele kuwo ngoku anokuba ngumqobo ekululameleni intando kaYesu ekukhonzeni usapho lwam, ibandla lam, kunye nabo bandingqongileyo? Ndikulungele kangakanani ukunyamezela ukungonwabi kokukhonza abanye ngokuyimpumelelo?`