---
title:  Ingcamango Ngakumbi
date:  16/09/2022
---

Funda Ellen G. White, “Eli and His Sons,” pp. 575-580, and “The Presumption of Saul,” pp. 616–626, in Patriarchs and Prophets.

Ukululamela intando kaThixo kuza xa sisifa kwiminqweno namabhongo ethu. Oku kuvula indlela yenkonzo eyiyo ngakwabanye. Asinakuphilela uThixo singakhange sibe lidini size siphile ekuvulelekeni kwilizwi likaThixo. Ukuba thina ngokwenyani sinikele iintando zethu kwintando kaBawo, kufuneka siqonde iingozi zokuxhokekeka kwiziqu zethu nakwizinto ezithatha indawo yeLizwi namandla kaThixo. Xa ukululamela intando kaThixo kungundoqo wobomi obufana nobukaKristu, uThixo angavumela iionti zisifundise ukuxhomekeka kuYe.

“Ukunganzi kuka-Eli kuziswa ngokuselubala phambi kwakhe wonke utata nomama elizweni. Njengomphumela wothando lwakhe olungangcwaliswanga okanye ukungakulungeli kwakhe ukwenza umsenzi ongakholisiyo, wavuna isivuno sokreqo koonyana bakhe abangendawo. Bobabini umzali owavumela ububi nomntwana owabenzayo babenetyala phambi koThixo, kwaye wayengenakwamkela dini okanye mnikelo ngenxa yokreqo lwabo.”—Ellen G. White, Child Guidance, p. 276.

**Imibuzo Yengxoxo**

`➊ Njengeklasi, thethani ngokwehla okumangalisayo koNyana kaThixo ekuzeni emhlabeni njengomntu ukuze afele izono zethu. Kusixelela ntoni ngamnye kuthi ngento okuyiyo ukuzibingelela nokuzincama ngenxa yokulungelwa kwabanye? Nangona ngokuqinisekileyo singenakwena nantoni na efana noko uYesu wakwenzayo, imfundiso ikhona yona kwaye kufuneka isoloko iphambi kwethu. Kungaziphi iindlela esinokuthi, kwimigangatho yethu, silinganise uhlobo lolulamo nokuzincama uYesu awasibonisa zona emnqamlezweni?`

`➋ Kubantu abaninzi, ukululamela uThixo ungakhange ukwazi okulandelayo okuzakwenzeka kunokuba yinto eyoyikisayo. Ungabacebisa njani abantu abaxhomekeke kwiziqu zabo endaweni kaThixo? Yintoni onokuyithetha ukunceda ukususa izoyiko zokungazi-okanye zokungakwazi ukulawula-ixa elizayo?`

`➌ Njengeklasi, chithani ixesha elithile nithandazela abantu enibaziyo abanzinyelwe kukululamela intando kaThixo, ukuze babone ukuba ukuthembela kwintando kaThixo yindlela ekuphela kwayo esa kuxolo olungapheliyo. Kwangaxesha nye, zintoni izinto eziphathekayo eninokuzenzela aba bantu ukubanceda babone ukuba banganikela kuThixo kwanokuba indlela yaKhe yeyona ingcono? Ngamanye amazwi, uThixo angakusebenzisa njani ukunceda abanye balwazi uthando lwaKhe nokulungela ukubonelela?`