---
title:  Ukufa Kwandulela Ukwazi Intando kaThixo
date:  12/09/2022
---

Iintlaninge yamaKristu ngokukwenene ifuna ukwazi intando kaThixo ngobomi babo. ”Ukuba ndingazi kuphela intando kaThixo ngobomi bam, ndingancama yonke into ngenxa yaKhe.” Kodwa nkqu nasemva kokuthembisa uThixo oku, sisenokudideka ekubeni iyintoni intando yaKhe. Isizathu sokukudideka sinokufumaneka kumaRoma 12:1, 2. UPawulos udandalazisa indlela esinokuyazi ngayo intando kaThixo, kwaye uveza ingongoma ebalulekileyo: ukuba ufuna ukwazi ukuba ithini intando kaThixo, kufuneka uncame kuqala!

Funda kumaRoma 12:1, 2. UPawulos ubhala athi siyakukwazi “ukukucikida into okuyiyo ukuthanda kukaThixo” (Rom. 12:2) xa:

1. Siyiqonda ngokwenyani “inceba kaThixo” kuthi (Rom. 12:1).

2. Sizinikela njengamadini aphilileyo kuThixo (Rom. 12:1).

3. Iingqiqo zethu zihlaziyiwe (Rom. 12:2).

Kuphela yingqiqo ehlaziyiweyo enokuqonda ngokwenene intando kaThixo. Kodwa oku kuhlaziywa kuxhomekeke ekufeni kwethu kumna kuqala. Kwakunganele ukuba uKristu ave kabuhlungu ngenxa yethu-kwafuneka afe.

`Cela uMoya oyiNgcwele ukuba akubonise naziphi iindawo “ongekafi” kuzo ngokupheleleyo. Ziziphi izinto uMoya oyiNgcwele ofuna uzincame ukuze ukwazi ukuba “lidini eliphilileyo” likaThixo?`

Xa iindawo zobomi zingafanga ngokupheleleyo kumna, uThixo uvumela iionti ukuba ziziveze kwingqalelo yethu. Noko kunjalo, ukubulaleka kwethu akusincedi kuphela ukuba siqubisane nesono sethu-kukwasikrobisa ekuzincameni kukaYesu ngenxa yethu. U-Elisabeth Elliot ubhala athi, “Ukuncama olona langazelelo lunzulu lwentliziyo yethu mhlawumbi kusondele kuphela xa sifikelela ekuqondeni umnqamlezo. . . amava ethu okubethelelwa, nangona engenakulinganiswa kancinci kunalawo oMsindisi wethu, noko kunjalo asithwesa ngethuba lokuqalisa ukumazi kubudlelane beentlungu zaKhe. Kuhlobo ngalunye lokubulaleka kwethu, usibizela kobobudlelane.”—Elisabeth Elliot, Quest for Love (Grand Rapids, MI: Fleming H. Revell, 1996), p. 182.

`Funda uze uthandazele amaRoma 12:1, 2. Cinga ngezinto ekufuneka uzincamile ukuze ukwazi ukuba lidini. Oku kukunceda njani uqonde iintlungu awaqubisana nazo uYesu ngenxa yakho emnqamlezweni? Olu lwazi lungakunceda njani ukuba ungene ebudlelaneni noYesu neentlungu zaKhe?   `