---
title:  Ukufa Njengembewu
date:  10/09/2022
---

### Funda Ukulungiselela Isifundo Sale Veki
Fil. 2:5-9; Rom. 12:1, 2; 1 Sam. 2:12–3:18; 1 Sam. 13:1-14; Zek. 4:1-14.

> <p>Indima Yenkumbulo</p>
> “Inene, inene, ndithi kuni, ukuba ukhozo lwengqolowa oluwe emhlabeni aluthanga lufe, lona luhlala lungabi nto; ke ukuba luthe lwafa, luthwala isiqhamo esininzi” (Yohane 12:24).

Umfanekiso kaYesu wokhozo lwengqolowa oluthi lufe sisifaniso esinik’umdla sokululamela kwethu intando kaThixo. Okukuqala, kukho ukuwa. Ukhozo oluwa kudiza lwengqolowa alunalawulo kwindawo okanye indlela emaliwe ngayo emhlabeni. Alunalulawulo kumhlaba olulujikelezileyo uze kananjalo ulucinezele.

Okwesibini, kukho ukulinda. Lo gama ukhozo lulele emhlabeni, alazi ukuba ungomso ulibekele ntoni. Alukwazi “kucinga” ukuba ubomi buzakuba njani kwixa elizayo, kuba lulukhozo lwengqolowa nje.

Okwesithathu, kukho ukufa. Ukhozo alunako ukuba ludiza lwengqolowa de kube kanti luncama imeko yalo ekhuselekileyo, neyonwabisayo njengokhozo. Kufuneka “lufe”; oko kukuthi, kufuneka luncame oko belusoloko lukuko ngaphambili ukuze luguqulwe ekubeni lukhozo koko lube sisityalo esithwala isiqhamo.

**Amagqabantshintshi Eveki**: Ukuba siyazi ukuba intando kaThixo yeyona isilungeleyo, kutheni le nto sisokola kangaka ukuyamkela? Mzekelo mni wolulamo asishiyele wona uKristu? Ulubona lusebenza njani olufaniso lokhozo lwengqolowa kobakho ubomi?

_Funda isifundo sale veki ukulungiselela iSabatha, Septemba 17._