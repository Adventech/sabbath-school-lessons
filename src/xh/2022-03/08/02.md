---
title:  Inkcitho kaBawo wethu
date:  14/08/2022
---

“Ukuba uThixo ngokwenene wandithanda, ngokuqinisekileyo ebezakundenzela _______ ____________ mna!” Inoba kukangaphi loo ngcinga isithi chapha ezingqondweni zethu. Sijonga iimeko zethu size siqalise ukuxakwa nokuba uThixo uyasithanda na ngokwenene, kuba ukuba ngokwenene ebesithanda, izinto bezizakwahluka.

Zimbini iingcamango ezisoloko zisikhokelela ekuthandabuzeni ukulunga kukaThixo. Okokuqala, xa sinolangazelelo oluvuthayo ezintliziyweni nasezingqondweni zethu lwento esicinga ukuba ilungile, ingcamango yoku uThixo usenokusifunela into eyahlukileyo ingakhangeleka ingabhadlanga. Okwesibini, singakuthandabuza ukulunga kukaThixo ngenxa yokuba amava ethu ayangquzulana noko sikholelwa kuko. Ukuba into ikhangeleka ilungile okanye ivakala ilungile okanye ilungile ezindlebeni okanye inencasa elungileyo, mayibe ngoko ke ilungile. Size ngoko sibe nomsindo ngakuThixo xa singenakuba nayo.

Kulapho ke ukholo lungena khona. Ukholo lusebenza kanye ngaloo maxesha sihendelwa ukuthandabuza uThixo nokulunga kwaKhe.

`AmaRoma 8:28-39 sisicatshulwa esinamandla esidandalazisa ukulunga kukaThixo ngakuthi. Yintoni onokuyifumana kwezi ndima enceda ukugcina iingqondo zethu ngasekuthandabuzeni ukulunga kukaThixo?   `

KumaRoma 8:32, kukho intwana ebalulekileyo yengqiqo eluncedo ngeyona ndlela ekusigcineni singagutyungelwa ziimeko. “Ukuba uThixo zange aphozise maseko ukusimisela izinto zonke ngomgca, esamkela imeko yethu aze azibhence ehlazweni ngokuthumela owakhe uNyana, ikhona na enye into angenako ukusenzela ngothakazelelo nangokukhululekileyo?”  (Myalezo-[yenye inguqulelo yeBhayibhile]). Singakwazi ukuyicinga njani eyokuba uThixo angathumela uYesu ukuba asifele aze ajike akhohlakale abe ligogotya?

Oku kuthetha ukuthi inyaniso yesisa sikaThixo ngakuthi, ebonakala ekufeni kukaKristu, mayibe nefuthe elimandla kwingqiqo yethu kunawo onke amathandabuzo i-onti enokuwavelisa ngaphakathi kuthi.

`Kwenzeka njani ukuba inyaniso (ukulunga kukaThixo) ibe nefuthe eli mandla kuwe kumathandabuzo akho? Chitha ixesha ucamngca ngenyaniso yokuba uThixo unikezele uYesu ukuba afe endaweni yethu, kwaye esi sisa singummangaliso siyaqhubekeka ngeendlela ezingamawaka kuwe namhlanje. Oku kwenza ntoni kukholo lwakho?   `