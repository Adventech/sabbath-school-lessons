---
title:  Amandla Ovuko
date:  16/08/2022
---

UVuko lushukuxa ingxaki yobuthathaka bomntu. Xa sicinga ngobomi, ukufa nokuvuka kukaYesu, sisoloko sicinga ngendlela ukufa kukaYesu okwasenza ngayo salungelelana ngokusemthethweni noThixo. Kwaye oko, ngokwenene, kuyinyani.

Noko kunjalo, uVuko longeza inkalo ethile elusindisweni. Uvuko lukaYesu lunentsingiselo hayi nje kuba lusibonisa ukuba ngenye imini sizakuvuswa, kanjalo. uVuko lwambeka uYesu ngasekunene koYise kwisikhundla samandla negunya. La mandla ovuko ngamandla amanye uThixo awenza afumaneke kuthi namhlanje!

`Kuma-Efese 1:18-23, uPawulos uthetha ngamandla kaThixo. Ezi ndima zisifundisa ntoni ngamandla oVuko? Themba lini nazithembiso zini onokuzifumanela zona wena kwezi ndima?   `

UPawulos uthandazela ukuba ama-Efese aqonde izinto ezimbalwa ezinokuqondwa kakuhle kuphela ngoncedo olungcwele: (1) ukuba kukho ithemba lokuguqulwa nekamva elingunaphakade asibizele kuzo uYesu; (2) ukuba siqonde amandla awabonakaliswa ngenxa yethu.

Emva koko uPawulos uzama ukuchaza indlela amangalisa ngayo la mandla. La

Kodwa uPawulos akapheleli apho. UVuko zange lunike nje uYesu naluphi uhlobo lwamandla, koko amandla okulawula nokubonelela ngayo yonke into efumanekayo engadingwa ngabantu baKhe-kunaphakade ephela!

`Yenza uluhlu lweenkalo zobomi bakho nalapho udinga kuzo amandla kaYesu ovukileyo. Ukugqiba kwakho, thandazela ukuba la mandla asetyenziswe kuzo zonke iinkalo ezidingayo. Kwangaxa linye, yintoni onokuyenza ngcono, lukhetho luni onokulwenza, ezingavumela la mandla ukuba asebenze ngokukhululekileyo ebomini bakho?`