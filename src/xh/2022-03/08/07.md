---
title:  Ingcamango Ngakumbi
date:  19/08/2022
---

Funda ku-Ellen G. White, “In the Days of Queen Esther,” pp. 598–606, in Prophets and Kings.

“Akatshongo uThixo ukuba uyakunikezela uMoya Oyingcwele kwabo bacela Yena? Kwaye lo Moya awungokhokeli wokwenene, oyinyaniso? Abanye abantu bakhangeleka besoyika ukuthemba uThixo elizwini laKhe, ngokungathi izaba ngusinga-kholo kubo. Bathandazela ukuba iNkosi isifundise kodwa noko kunjalo bayoyika ukuthatha ilizwi likaThixa elithenjisiweyo baze bakholelwe ukuba sifundiswe nguYe. Lo gama siseza kuBawo wethu osemazulwini ngokuzithoba nangomoya ofundisekayo, silungele kwaye sinomdla wokufunda, kutheni sizakuthandabuza ukuzalisekisa kukaThixo izithembiso zaKhe? Sukukhe nakanye umthandabuze uze ngokwenza oko ungamkholisi. Xa ufune ukwazi intando yaKhe, indima yakho ekusebenzeni noThixo kukukholwa uzakukhokelwa uze walathiswe indlela usikelelwe ngokwenza intando yaKhe. Sisenokungazithembi hleze singaziqondi ngokukuko iimfundiso zaKhe, kodwa sikwenze nkqu noku umba womthandazo, size simthembe, de simthembe ukusinga ekupheleni, ukuba uMoya waKhe Oyingcwele uzakukhokela ukuba atolike ngokukuko amacebo aKhe nokusebenza kwesibonelelo saKhe.”—Ellen G. White, Manuscript Releases, vol. 6, p. 225.

“Ukholo luqiniswa kukungquzulana neentandabuzo kunye neempembelelo ezichasayo. Amava azuzwa kwezi zilingo axabiseke kakhulu ngaphezu kwawona matye anqabileyo.”—Ellen G. White, Testimonies for the Church, vol. 3, p. 555.

**Imibuzo Yengxoxo**

`➊ Njengeklasi, thethani ngezinto esikholelwa kuzo esingaziboniyo, izinto esizaziyo ukuba zikho kodwa zingaphaya kweliso lethu. Oku kungasinceda njani ukuba siqonde into okuyiyo ukubona “Lowo ungenakubonwa”?`

`➋ Xoxani ngombuzo wokugqibela ofumaneka ekupheleni kwesifundo sangoLwesithathu. Kukangaphi sisoloko sizifumana siku loo meko? Yintoni esinokuyenza engasenza ngcono ekuthembeni ukuba indlela yeNkosi yeyona ingcono, nokuba ayikoko sikufunayo?`

`➌ Ukuba “ukholo luqiniswa kukungquzulana neentandabuzo kunye neempembelelo ezichasayo” kuze oku kukhokelele kwinto exabiseke ngeyona ndlela, ixabiseke kakhulu ngaphezu kwawona matye anqabileyo,” oku kungayibumba njani indlela esiwakhangela ngayo loo madabi?`

`➍ Inkoliso yethu ibabonile abantu, nkqu namaKristu ahamba nathi, bekwiimeko, ezikhangeleka ubuncinane kweyethu inkalo, apho isiphumo sasisoyikeka. Eyona nto imandundu esasiyicinga yenzeka, phakathi kwemithandazo nemigudu engcono. Oku sikuqonda njani ngeliso loko besikufunda?`