---
title:  Ukuthembeka Noxa uThixo Esithele
date:  18/08/2022
---

Ukucinga ngokuba akukho bani ukhathalayo ngokwenzeka kuthi akumnandanga ngeyona ndlela. Kodwa ukucinga ukuba uThixo akazi okanye akakhathali ngathi yeyona nto ingaba buhlungu ngeyona ndlela.

KumaYuda ayesekuthinjweni eBhabheli, uThixo wayengakhangeleki ekhathala kakhulu ngemeko yabo. Babesathinjiwe, besaziva beshiyiwe nguThixo ngenxa yesono sabo. Kodwa u-Isaya uthetha amazwi entuthuzelo kubo. U-Isaya 40 sisahluko esimnandi apho u-Isaya ethetha kakuhle nabantu ngoThixo wabo: “Iya kuwalusa umhlambi wayo njengomalusi; iyakuwabutha ngeengalo zayo amatakane, iwathwale ngesifuba sayo, izithundeze ezanyisayo” (Isa. 40:11). Kodwa emva kwethuba elide kakhulu, abathinjwa babecinga, Uphi, u Yehova? Asiboni nesuntswana lobungqina bokuba usekhona-okanye uyakhathala!

`Funda: ku-Isaya 40:27-31. Kungaziphi iindlela athi u-Isaya amchaze uThixo? Le nkcazo ngoThixo imele ukuyiphendula njani inkolo yabo yokuba “ ‘Indlela yam isithele kuYehova, nebango lam lidlule kuThixo wam’ ” (Isa. 40:27)? `

Elinye iqela labantu ekumele lacinga ukuba indlela yalo isithele kuThixo lifumaneka kwincwadi ka-Estere. Kule ncwadi, uThixo akakhankanywanga nakanye. Noko kunjalo, lonke eli bali liqonga elityhila ukungenelela kukaThixo ekusindeseni abantu baKhe kumthetho ongenakuguqulwa wokuba batshatyalaliswe. Alaneli nje eli bali ukudandalazisa iziganeko ezidlulileyo zezolo-lifuzisela ixesha kwingomso apho abantu bakaThixo bayakutshutshiswa kwakhona kuze kwakhona kumiselwe umthetho wokubatshabalalisa kukutyhilwa (IsiTyhi. 13:15). Khawucinge indlela ekwanokubalula ngayo ukuqukumbela ngelithi ukuba iimeko ezimaxongo ngolo hlobo zazikhona, uThixo ngokuqinisekileyo wayebashiyile abantu baKhe? Kodwa masingoyiki. Kwa lo Thixo mnye wasindisa abanyulwa baKhe kwibali lika-Estere uzakubasindisa kwakhona kwintlekele yokugqibela.

`Sifundile ngendlela u-Isaya awamchaza ngayo uThixo kubathinjwa. Wawungamchaza njani uThixo kubantu ababesiva ngathi uThixo unyamalele kwaye ubalahlile? Wawungabafundisa njani ukuba babone ngamehlo okholo kwaye bangaxhomekeki koko bakubonayo ngamehlo enyama kubangqongileyo?   `