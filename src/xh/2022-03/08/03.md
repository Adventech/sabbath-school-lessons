---
title:  Egameni likaYesu
date:  15/08/2022
---

> <p></p>
> “ ‘Ukuba nithe nacela into ngegama lam, ndoyenza mna’ ” (Yohane 14:14).

UYesu wayengazokuba nabo abafundi ithuba elide. Lowo ebeyinkxaso nenkuthazo kubo wayesinga ezulwini, yaye abafundi babeqalisa ukuziva bedidekile bengenamandla. Kodwa nangona abafundi babengazokukwazi ukumbona Yena isiqu kungekudala, uYesu wabanika isithembiso esimangalisayo.

Funda kuYohane 14:1-14. Ngokwendima 13 neye-14, uYesu uthembisa ukusenzela “nantoni” esiyicela ngegama laKhe. Ngenxa yoku, siphantse sisoloko sisongeza kwisiphelo semithandazo yethu, “ngegama likaYesu, amen.”

`Xa sithetha oku, sisoloko sicinga ukuba ithetha ntoni? Uthetha ukuthini uYesu xa esikhuthaza ukuba sithandaze ngolu hlobo? Zeziphi iintluva ezikhoyo kwezi ndima ezisinceda ukuba siqonde ingongoma ayivezayo? `

Xa isicelo sethu “singegama likaYesu,” singaqiniseka ukuba izixhobo zezulu ziphela ziyasebenza ngenxa yethu. Sisenokungaziboni iingelosi zisebenza macal’onke kuthi. Kodwa-zithunyelwa kwitrone yezulu egameni likaYesu, ukuzalisekisa izicelo zethu.

Ngamanye amaxesha xa sithandaza ngegama likaYesu, sivula amehlo ethu size silindele ukuba yonke into esecaleni kwethu yahluke-kodwa yonke ikhangeleka isafana. Noko kunjalo, lo gama amandla kaThixo enokuza nefuthe elivus’umxhelo, njengaxa uYesu wayezolisa uqhwithelo, asenokuza kanjalo ngenzolo, angaqatshelwa, njengaxa amandla kaThixo ayexhase uYesu eGetsemane. Into evus’umxhelo isenokungenzeki ngesiquphe, kodwa oko akuthethi kuthi uThixo akasebenzi ngenxa yethu.

`Funda kwakhona uYohane 14:1-14. Lo gama ufunda, cinga ngokungathi uYesu uthetha ngqo kunye nawe, ubuso ngobuso. Themba lini nankuthazo ni onokuzifumana kwezi zithembiso? Ngaxa linye, zibuze lombuzo, “Zintoni ebomini bam ezinokuba ngumqobo ekuzalisekisweni kwezi zithembiso kum? Zinguqu zini ekufuneka ndinesigqibo sokuzenza entliziyweni yam?    `