---
title:  Ii-onti zeSono
date:  05/07/2022
---

> <p></p>
> “Kuba ityhilekile ingqumbo kaThixo ivela emazulwini, ichase konke ukungahloneli Thixo, nentswela-bulungisa yabantu abayithintelayo inyaniso ngokuswela ukulungisa” (Rom. 1:18).

Yonke into esiyenzayo inomphumela. Ukuba umi kwingqatsini yelanga nomkhenkce wocwambu (ice cream), ngokuqinisekileyo uzakunyibilika. Unobangela nefuthe zisoloko zihamba kunye. Kwaye nokuba singanqwena ngokumandla kangakanani na ukuba izinto ziguquke, kukwanjalo nakwisono. Sisoloko sona sivuna sivuna imiphumela. Akungoba uThixo uhleli emazulwini ecinga izinto ezimasikizi anokuzenza ebantwini abonayo; hayi, isono ngokunokwaso siza nemiphumela yaso eyendele ngaphakathi kuso.

Ingxaki kukuba amaxesha amaninzi sicinga ukuba singamqhatha uThixo ngandlel’ithile, size sone singayivi imiphumela. Soze kwenzeke. UPawulos uyibeka elubala eyokuba ukona kunemiphumela hayi nje kuphela kanaphakade kodwa imiphumela ebuhlungu nenxunguphalisayo namhlanje.

`KumaRoma 1:21-32, uPawulos udandalazisa isigaba sokuwa kwabantu esonweni nemiphumela yezoo zono. Funda ezi ndima ngomthandazo nangobunono uze ushwankathele umongo woko uPawulos akuthethayo, ugxile ngokukodwa kumanqanaba esono nemiphumela. `

Iindima eziliqela ngaphambili uPawulos udandalazisa le miphumela “njengengqumbo kaThixo” (Rom. 1:18). Ingqumbo kaThixo kwesi sahluko ngokuphandle kukuvumela kukaThixo ukuba abantu bavune oko bakulimileyo. Nkqu nakumaKristu, uThixo akasoloko engenelela ngoko nangoko ukususa intlungu ebangelwa zizenzo zethu. Amaxesha amaninzi uyasivumela ukuba singcamle imiphumela yezenzo zethu ukuze siqonde indlela esonakalisa nesibuhlungu ngayo isono sethu.

Besiqwalasele imiphumela yokwaphula umthetho kaThixo wesimilo. Kodwa kwenzeka ni ngokwaphula imithetho kaThixo yempilo? Imizimba yethu likhaya likaThixo. Ukuba siphatha kakubi imizimba yethu ngokusilela ukutya ngokusempilweni okanye ukuzilolonga, okanye sibaxa rhoqo ukusebenza, oku kusisono nako kuThixo. Kwaye oku kunemiphumela enokudala iimeko zeonti.

`Kubomi bakho, uyivune njani imiphumela ekhawulezileyo yezono zakho? Zifundo zini ozifundileyo? Zeziphi iinguqu ekufuneka uzenzile ukuze ungathubelezi kwinto efana noko kwakhona?  `