---
title:  Ingcamango Ngakumbi
date:  08/07/2022
---

Funda ku-Ellen G. White, “Effectual Prayer,” in Signs of the Times, Nov. 18, 1903; Ellen G. White Comments, p. 1182, in The SDA Bible Commentary, vol. 4; “God Permits Trial and Affliction to Purify Me,” p. 92, in My Life Today.

“Lowo ufunda iintliziyo zabantu uzazi izimilo zabo ngcono kunokuba bezazi bona. Uyabona ukuba abanye banamandla nezithabatheko ezinokuthi, xa zijoliswe ngokukuko, zisetyenziselwe ukuqhubela phambili umsebenzi waKhe. Ngolwazelelelo lwaKhe uzisa aba bantu kwizikhundla ezahlukileyo nemeko ezizezinye ukuze babhaqe kwisimilo sabo iziphene ebezifihlakele ekwazini kwabo. Ubanika ithuba lokulungisa ezi ziphene, nokuzilungiselela umsebenzi waKhe. Usoloko evumela imililo yembandezelo ukuba ibazungule ukuze bacokiseke.”–Ellen G. White, The Ministry of Healing, p. 471.

**Imibuzo Yengxoxo**

`➊ Kunokuba nzima ngokwenene lo gama sivuna imiphumela yesono sethu. “Ndingaze ndikwazi ukwenziwa ndivane noThixo kwakhona?” siyabuza. Zithembiso zini azenzayo uThixo ezinosikhuthaza ukuba sizingise ngamaxesha anjalo size singancami? (Bona oko uPawulos akubhalayo kamva kumaRoma 5:1-11.) Ungathini kumntu obuza kwalo mbuzo mnye?`

`➋ Uthetha ukuthini u-Ellen G. White “ngolwazelelelo lwaKhe”? Kusebenza njani oku? Wazi njani xa into isenzeka ngokolwazelelelo lukaThixo? Zenzo zini “zolwazelelelo” lukaThixo ezikhokelele kwizilingo ebomini bakho? Njengeklasi, xoxani ngenikufundileyo kweli xesha. Ungamnceda njani umntu oyindindi kwelokuba isiganeko esithile ngokwenene “sikukwazelelela kwaKhe”?`

`➌ Ukuba wazi umntu othubeleza kumava e-onti kanye ngoku, kubalulekile, okanye kumele ukubaluleka, ukuba yenziwe yintoni? Oko kukuthi, ungasabela njani kulo mntu nasekuveni kwakhe ubunzima, nokuba bubangelwe yintoni na?`

`➍ Igatyana lomfana elingumKristu elihlala kuMzantsi Merika laathubeleza kwisilingo esikrakra. Emva kokudlula kwaso, wafudukela eYurophu waza kamva waphawula kubani othile, “Isidumbu sam ndisishiye kuMzantsi Merika.” Kuthetha ntoni oko? Kutheni le nto sonke, ngandlel’ithile, kufuneke sishiye isidumbu sethu kwindawo ethile? Ndima ni ezinayo ezilingo kweso sigaba?`

`➎ Njengeklasi, cebani ukuphuma niye esibhedlele okanye naphina apho ningaba luncedo khona, intuthuzelo, nemincili kwabo bathe, ngasizathu sithile, bakwi-onti.`