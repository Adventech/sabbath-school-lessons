---
title:  Ii-onti Zokucokisa
date:  06/07/2022
---

> <p></p>
> “Ngako oko, utsho uYehova wemikhosi ukuthi, yabona, ndiyakubanyibilikisa, ndibacikide; ngokuba ndingathini na ngenxa yentombi yabantu bam’” (Jer. 9:7, NKJV).

“Ukuba uMoya kaThixo uzisa engqondweni yakho ilizwi leNkosi elikuvisa kabuhlungu, qiniseka ukuba kukho nto kuwe afuna ukuyihlungisa de ife.”–Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.

`Usiqonda njani isicatshulwa nendima yeBhayibhile ezingentla? Abe yintoni awakho amava ngeentlungu ezihamba nesigaba sokucikidwa? `

`Funda: kuYeremiya 9:7-16. UThixo uthi “uzakucokisa acikide” (inguqulelo ye-NRSV), okanye “anyibilikise” uYuda neYerusalem (Yer. 9:7). Zizathu zini ezibini azibekayo uThixo ngoku? (Yer. 9:13, 14). Ukucokisa kuyakwenzeka njani? (Yer. 9:15, 16). `

Ukunyibilikisa nokucikida kukaThixo kwakubandakanya isenzo esiqatha. Mhlawumbi zithathu izizathu ezinokubangela ukucokiswa nokucikidwa zinokuvakala njenge-onti. Okokuqala, siva kabuhlungu xa uThixo evumela iimeko ukuba zizise isono sethu kwingqalelo yethu. Ngaphambilana kancinci, uYeremiya ngonxunguphalo ubhala athi, “ ‘Itshe ngumlilo imfutho, isekupheleni ilothe; bafumana banyibilikisa banyibilikisa; abenzi bobubi abahlengeki’ ” (Yer. 6:29, NIV). Ngoko ke, ngamanye amaxesha isenzo esiqatha siyadingeka ukuzuza ingqalelo yethu. Okwesibini, siba nokubandezeleka xa sisiva intlungu yesono esisibona ngokucacileyo ngoku. Okwesithathu, siva ukhathazeko xa sizama ukuphila ngokwahlukileyo. Kuyakwazi ukungonwabisi nokubanzima ukusoloko sikhetha ukuyeka izinto ekukudala ziyanxalenye yethu.

`Cinga ngezono osokoliswa zizo. Ukuba uThixo ebenokukunyibilikisa akucikide namhlanje, ebengenza njani? Senzo sini ongasenza ngoku ukumelana noku ngaphambi kokuba uThixo afune ukuthatha amanyathelo aqatha ngawe, njengoko wenzayo ngoSirayeli?   `