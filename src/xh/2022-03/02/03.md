---
title:  Ii-onti zikaSathana
date:  04/07/2022
---

> <p></p>
> “Yibani nobumgcathu, phaphani; ngokuba ummangaleli wenu, uMtyholi, uhamba njengengonyama egqumayo, efuna ubani angamginyayo”

`Funda: le ndima ingentla. Uthini umyalezo wethu opha? Zibuze lo mbuzo, “Ndiwathatha ngokumsemqoka kangakanani la mazwi?” Zinto zini ozenzayo ebomini bakho ezibonisa ukuba uwathatha ngokusemqoka? `

Sekhe wayibukela ingonyama elambileyo? Iyamangalisa kuba uyazi ukuba inganqakula itye nantoni eyifunayo. UPetros uthi uSathana uzulazula ngolo hlobo. Xa sijonga macala, singayibona imiphumela yokulangazelela kwakhe ukubulala. Ukufa, inkxwaleko, nokupetyeka nokugqwetheka kokuziphatha nokuzixabisa kuthe tshitshilili. Asikwazi kukuphepha ukubona imisebenzi kaSathana.

`Funda: ku-1 Petros 5:8-11. AmaKristu mawasabele njani ekuzulazuleni kukaSathana?`

`UThixo uthembisa ngokubenzela ntoni abo bava ubunzima? 1 Pet. 5:10.`

UPetros ubhala la mazwi kumxholo wokusabela kwiintlaselo zikaSathana kwinkolo yobuKristu. Kodwa njengoko besesikhankanyile, uSathana usebenza ngeendlela ezininzi ezohlukeneyo. Kwaye nangona kufuneka sibuqonde ubunyani namandla otshaba lwethu, masingaze sityhafe, kuba kufuneka sisoloko sikhumbula ukuba uYesu umoyisile uSathana, ukuba uSathana ulutshaba oloyisiweyo, kwanokuba ngalo lonke ixesha sihlala siqhagamshelene noYesu, ngalo lonke ixesha sisatshele kuYe ngokholo, soze soyiswe, nathi. Ngenxa yomnqamlezo, uloyiso lukaKristu luloyiso lwethu.

`Cinga ngezinye iindlela athi uSathana abangele intlungu ngazo. Ukufunda u-1 Petros 5:8-11 kungasincetha njani ukuba simelane nokubandezeleka esikuvayo ngenxa yesiphelo sethu ngokuphila kwilizwe elinesono nalapho uSathana abangela khona imbuqe?   `