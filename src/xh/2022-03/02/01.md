---
title:  Ii-onti Ezifikayo
date:  02/07/2022
---

### Funda Ukulungiselela Isifundo Sale Veki
1 Pet. 4:12-19, 1 Pet. 5:8-11, Rom. 1:21-32, Yer. 9:7-16, 2 Kor. 12:7-10.

> <p>Indima Yenkumbulo</p>
> “Zintanda, musani ukuwuthela nqa umlilo okhoyo phakathi kwenu wokunilinga, ngathi nihlelwa yinto yokuthelwa nqa. Yithini, njengoko ningamadlelane ngeentlungu zikaKristu, nivuye; ukuze, nasekutyhilekeni kobuqaqawuli bakhe, nivuye nigcoba” (1 Peter 4:12, 13).

Kumagumbi ekusetyenziswa kuwo imichiza ubani uvamise ukubeka izinto ezithile kwisikhongozelo esincinci aze azigqatse kumaqondo agqithisileyo obushushu. Ngokuya isikhongozelo sisiba shushu, izinto ezo ziyanyibilika, zihlihlize, zitshitshize, okanye zitshe ngokuqaqambileyo, ngokuxhomekeke kwinto ezenziwengayo. Isikhongozelo esi sibizwa ngokuba yi-onti.

I-onti kwisichazi-magama ichazwa (1) njengesitya esisetyenziselwa ukunyibilikisa into edinga iqondo eliphezulu lobushushu, (2) uvavanyo olumandla, (3) indawo okanye imeko apho amagunya azinikeleyo anxibelelana khona ukubangela okanye ukuphembelela inguqu okanye uphuhliso.

Ezi nkcazelo zisinika kanjalo umqondo oluncedo malunga noko kwenzekayo kubomi bethu bakwamoya. Kule veki sizakuveza izizathu ezithile esinokuthi ngesiquphe sizibone siphantsi koxinzelelo singcamla iimvavanyo kwiindawo apho iimeko zisibangela sitshintshe, sihlume, size sikhule ngokwasesimilweni. Oku kuzakusinceda ukusinika umqondo woko akwenzayo uThixo ebomini bethu ukuze xa singena e-ontini, siyazi indlela emasisabele ngayo.

**Amagqabantshintshi Eveki**: Zintoni onobangela wamaxesha anzima esiwangcamlayo kubomi bethu?

_Funda isifundo sale veki ukulungiselela iSabatha, Julayi 9._