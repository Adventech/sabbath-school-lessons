---
title:  Ukuthethelela Ngenxa Yobabalo
date:  29/08/2022
---

`Funda: kwi-Eksodus 32:1-14. Ndima ni esibona uMoses eyidlala apha?   `

Emva kokuba abantu beqale ukunqula ithole legolide, uThixo wagqiba ekubeni baqatsele waza wavakalisa ukuba uzakubatshabalalisa abantu aze enze uMoses uhlanga olukhulu. Kodwa endaweni yokuthatha esi sibonenelelo sikaThixo, uMoses wambongoza uThixo ukuba abonakalise itarhu kubantu baKhe, waza weva uThixo.

I-Eksodus 32:1-14 iveza izinto ezimbini ezibalulekileyo. Okokuqala, isibonelelo sikaThixo sokutshabalalisa abantu abavukelayo aze asikilele uMoses yayi luvavanyo kuye. UThixo wayefuna uMoses abonakalise indlela awayesikwa yimfesane ngayo ngenxa yaba bantu bangathobeliyo konke konke. Kwaye uMoses waluphumelela olo vavanyo. NjengoYesu, wabongoza inceba ngenxa yaboni. Oku kutyhila into ebaluleke ngeyona ndlela: ngamanye amaxesha uThixo angasivumela ukuba sijamelane nenkcaso; angasivumela ukuba sibe seontini ukuze Yena, thina, nelizwe elibukeleyo sibone indlela esinemfesane ngayo kwabo banxaxhileyo.

`Zizathu zini ezadandalaziswa nguMoses zokucela uYehova ukuba angamtshabalalisi uSirayeli?    `

Okwesibini, esi sicatshulwa sibonisa ukuba inkcaso nokungathobeli zizimemo zokutyhila ubabalo. Ubabalo ludingeka xa abantu bengalufanele. Kodwa xa bengalufanele ikwa lelo xesha siziva singakulungele ukulinikezela. Kodwa xa udade boMoses wayemgxeka, wakhala kuYehova ukuba amphilise kwiqhenqa (Numeri 12). Xa uThixo wayevutha ngumsindo nguKora nabalandeli bakhe waza wagrogrisa ngokubatshabalalisa bonke, uMoses wawa ngobuso bakhe wabongoza ngenxa yobomi babo. Ngengomso, xa uSirayeli ekhalazela uMoses ngenxa yokufa kwabavukeli waza uThixo wagrogrisa ngokubatshabalalisa kwakhona bonke, uMoses wawa ngobuso phantsi waza wacela u-Aron ukuba akhawulezise abacamagushele (Numeri 16). Kubulali bakhe, ekungazicingelini kwakhe esizikithini sale onti, uMoses wafuna ubabalo ngenxa yabo ngokuqinisekileyo babengalufanele.

`Cinga ngabantu abakungqongileyo ocinga ukuba abalufanele ubabalo. Ungakwazi njani, ngobulali nentobeko engazicingeliyo, ukuba yintyileyo yobabalo lukaThixo kubo?`