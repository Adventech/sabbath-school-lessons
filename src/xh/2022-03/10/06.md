---
title:  ILiwa NeGwiba Lethu
date:  01/09/2022
---

Kusoloko abona bantu bakhukhumeleyo, abona bakhohlakeleyo nabanogonyamelo, ingabo bathwaxwa kukungazithembi. Inkohlakalo nekratshi labo-kunye nokungabi nabulali kwaphela okanye intobeko-zikho njengokufihla, mhlawumbi ngokungaqondiyo, into engekhoyo ngaphakathi. Abakudingayo koko sikudingayo sonke: ukuziva ukhuselekile, unexabiso, wamkelekile, ngokukodwa ngamaxesha oxinzelelo nawentlupheko. Singakufumana oko kuphela ngeNkosi. Ngamafutshane, ubulali nentobeko, kude lee ekubeni ziimpawu zobubhetyebhetye, zisolo ziyeyona mbonakaliso imandla yomphemfumlo ozinze ngokuluqilima kwiDwala.

`Funda: kwiNdumiso 62:1-8. Ikhangeleka iyintoni imvelaphi yale ndumiso? Ngongoma zini azenzayo uDavide? Mimiselo mini yasemoyeni onokuyifunda koko akuthethayo? Okubaluleke ngakumbi, ungafunda njani ukusebenzisa le mimiselo ebomini bakho?    `

“Ngaphandle kwesizathu abantu bakuba ziintshaba zethu. Iinjongo zabantu bakaThixo azinakuqondwa kakuhle, hayi nje kuphela lihlabathi, koko ngabazalwana babo. Abakhonzi bakaThixo bakubekwa ezindaweni ezinzima. Kwakubalulwa into engenamsebenzi ukuthethelela abantu ekulandeli ikhondo lokuzicingela, elingenabulungisa. . . . Ngokugqwaliswa aba bantu bakwambathiswa izambatho ezimnyama zokungathembeki ngenxa yokuba iimeko ezingaphaya kolawulo lwabo ziwenze umsebenzi wabo wadidekisa. Bayakukhonjwa njengabantu abangenakuthenjwa. Kwaye oku kuyakwenziwa ngamalungu ebandla. Abakhonzi bakaThixo mabazixhobise ngengqondo kaKristu. Mabangalindeli kuphepha ukuthukwa nokuqondwa ngendlela engeyiyo. Bayakubizwa ngokuba abanangqondo baphambene. Kodwa mabangatyhafi. Izandla zikaThixo zikwivili lezibele zaKhe, zikhokelela umsebenzi waKhe kuzuko lwegama laKhe.—Ellen G. White, The Upward Look, p. 177.

`Uqine kangakanani kwiingcikivo nokuncutsa kwabanye? Uphantse mhlawumbi ungaqini kakhulu, akunjalo? Unganamathela njani eNkosini uze u-ankile ixabiso lakho kuLowo ukuthanda kakhulu de wafela izono zakho, uze ngalo ndlela uzikhusele kwizenyeliso zabanye?  `