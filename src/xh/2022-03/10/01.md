---
title:  Ubulali Eontini
date:  27/08/2022
---

### Funda Ukulungiselela Isifundo Sale Veki
Hezek. 24:15-27, Eksod. 32:1-14, Mat. 5:43-48, 1 Pet. 2:18-25, Ndum. 62:1-8.

> <p>Indima Yenkumbulo</p>
> “Banoyolo abanobulali; ngokuba umhlaba bayakuwudla ilifa bona” (Mateyu 5:5).

Asiliva igama ubulali lisetyenziswa kakhulu, ngaphandle mhlawumbi xa sifunda ngoMoses okanye Abanoyolo. Akunzima ukufumana unobangela, noko kunjalo. Ubulali buchazwa “njengokunyamezela intlungu ngomonde kungekho kucaphuka.” Yiyo lo nto singeva lukhulu ngabo; luphawu lwesimilo ekunzima ukuluhlonipha kwinkcubeko yanamhlanje. Ngamanye amaxesha iBhayibhile iliguqula eli gama “njengokuthobeka.” Kwakhona, nayo, intobeko asilophawu lwesimilo olukhangelwa njengolunqwelekayo kwinkoliso yeenkcubeko.

Kodwa ubulali, ukunyamezela intlungu ngomonde kungekho kucaphuka, yenye yezona mpawu zimandla zikaYesu nabalandeli baKhe. Noko kunjalo, abusosiphelo ngokunokwabo: umoya wobulali unokuba sisixhobo esinamandla kwizandla zabo bantyumpantyumpeka entlungwini nakwintlupheko. Ngokwenene, ionti yindawo ebalulekileyo yokufunda ubulali bentliziyo, kuba ngobulali bethu neendawo ezizingceba singaba ngamangqina kaThixo amandla.

**Amagqabantshintshi Eveki**: Yintoni ubudlelane phakathi kwentlupheko nobulali? Singaba lingqina njani kwabanye, ngobulali bethu neendawo ezonakeleyo? Kungaluphi uhlobo obunokuthi ngokwenene ubulali bube kukomelela, hayi ubutyebhetye, kumKristu?

_Funda isifundo sale veki ukulungiselela iSabatha, Septemba 3._