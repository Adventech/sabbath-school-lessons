---
title:  Ubomi Bokudumisa
date:  20/08/2022
---

### Funda Ukulungiselela Isifundo Sale Veki
Fil. 4:4-7, Yosh. 5:13–6:20, Ndumiso 145, Zenzo 16:16-34, 2 Kron. 20:1-30.

> <p>Indima Yenkumbulo</p>
> “Vuyani eNkosini amaxesha onke; ndiyaphinda ndithi, Vuyani!” (Filipi 4:4).

Kusoloko kulula ukudanduluka ngovuyo eNkosini xa sisiva uvuyo. Akulula ngolo hlobo, noko kunjalo, xa izinto zimbi, xa sikwezona meko zimandundu onokuzicinga, xa ionti igqatsa ngamandla. Sekunjalo, kulelo xesha kanye esidinga-mhlawumbi ngaphezu kunakuqala-ukumdumisa uThixo, kuba ukudumisa yindlela yokusinceda ukuxhasa ukholo.

Ngokwenene, ukudumisa kunokuguqula nkqu nezona meko zethu zisisithokothoko, mhlawumbi hayi kwinkalo yokuguqula izinto ezisingqongileyo, koko kwinkalo yokuba kungasiguqula nathi, kunye nabo basingqongileyo, ngendlela esincedayo ukuba sijamelane nemicela-mngeni.

Ukudumisa lukholo lusebenza. Kusenokungasoloko kuzenzekela kuthi, kodwa xa siziqhelanisa nokudumisa ukuze kube yinxalenye ezenzekelayo yobomi bethu, kunamandla azo zombini ukuguqula nokweyisa.

**Amagqabantshintshi Eveki**: Yintoni ukudumisa? Ukudumisa kungasiso njani ngeyona ndlela isixhobo esinamandla sakwamoya kwiimeko ezinzima? Ukudumisa kungasiguqula njani kunye nemeko esingqongileyo?

_Funda isifundo sale veki ukulungiselela iSabatha, Agasti 27._