---
title:  Isixhobo Eseyisayo
date:  25/08/2022
---

Funda 2 Kronike 20:1-30. Njengoba uYehoshafati wafumanisayo, ukudumisa sisixhobo esinamandla. Emva kokufumana ingxelo yokuba kuza “ingxokolo eninzi” kuye, uYehoshafati zange kwangoko axhumele kwisenzo somkhosi, koko “wazinikela ngokwakhe ekumquqeleni uYehova” (2 Kron. 20:3). Bathe abantu bakwaYuda besakuza eYerusalem kuzilo, uYehoshafati wabuvuma ubukho bemeko, esithi “ ‘Ngokuba asinamandla okumelana nale ngxokolo ininzi isizelayo; thina asazi ukuba sothini na, kodwa amehlo ethu akuwe’ ” (2 Kron. 20:12).

`Xa ubona “ingxoko eninzi” isiza, yintoni isenzo sakho esizenzekelayo? Kukusabela kukaYehoshafati ku-2 Kronike 20:3-12, yintoni onokuyifunda ngokumelana nenkcaso eyothusayo? `

Esakufikelwa nguMoya kaYehova uYahaziyeli, wankqangaza ngokungezintloni: “ ‘ “Le yanamhla asiyeyenu; zimiseni nime, nilubone usindiso lukaYehova onani, maYuda neYerusalem. Musani ukoyika, musani ukuqhiphuka umbilini. Phumani ngomso nibahlangabeze; uYehova unani” ’ ” (2 Kron. 20:17). Emva koko, bamnqula uThixo bacula iindumiso kuye “ngezwi elikhulu Kunene” (2 Kron. 20:19). Nangona uThixo wayezakubalwela, kwakusafuneke bephumile bayokujamelana notshaba.

Kodwa le yayingekokumatsha kuqhelekileyo ukusinga emfazweni. UYehoshafati wanyula ikwayara yokucula iindumiso kuYehova lo gama bematsha. “Bathe bakuqala ukumemelela nokudumisa, uYehova wabafikisela abalaleli oonyana baka-Amon, nabakwaMowabhi, nabasentabeni yakwaSehire, ababeze kumaYuda, babulawa” (2 Kron. 20:22). Ngokombhali, uThixo wangenelela ngethuba kanye abathi ngalo basebenzisa ukholo lwabo kwisithembiso saKhe, xa babeqalisa “ukumdumisa ngenxa yobuhle bobungcwele bakhe” (2 Kron. 20:21).

`Funda kwi-2 Kronikw 20:1-30. Mimiselo mini yakwamoya onokuyifumana ongayisebenzisa kuhambo lwakho noThixo, ngokukodwa kumaxesha okulingwa noxinzelelo? `