---
title:  Ukuthandazela Iindonga Zidilike
date:  22/08/2022
---

Kukho intetho esiNgesini: “uku ekoneni.” Khawufan’ucinge upeyinta umgangatho wegumbi suke uzibhaqe uvaleleke ekoneni yaye ungakwazi kuphuma kuyo-ngaphandle kokuba unyathele phezu kwale peyinti intsha. Kufuneka uhlale apho ide yome

Ngamanye amaxesha ukholo lwethu luba ngathi lusipeyintele ekoneni. Sifika emekweni, size, njengalepeyinti imanzi ekumgangatho, ukholo lwethu “lusivalele.” Sijonga imeko, yaye kukho ukuba sibukule uThixo, ukholo, nento yonke ebesikholelwa kuyo, okanye ukholo lwethu lusinyanzele ukuba sikholelwe oku kukhangeleka kungenakwenzeka.

UThixo wasa uSirayeli ekoneni. Emva kokubhadula iminyaka ema-40 entlango, uThixo akazange abakhokelele abantu baKhe kwampengempenge, kumathafa anoxolo. UThixo wabakhokelela kwesinye sezixeko ezinqatyisiweyo ngokuluqilima ngeyona ndlela kula mmandla uphela. Emva koko kwafuneka bahambe bejikeleza iYeriko bethe cwaka iintsuku ezintandathu. Ngosuku lwesixhenxe wabaxelela ukuba badume-kwaye oko kuduma, kunye namaxilongo, kuzakuza noloyiso.

`Funda: kuYoshuwa 5:13-6:20. Yintoni uThixo azama ukuyifundisa amaSirayeli?  `

Ukuduma kwakungazokubangela izindilo zixhokonxe iindonga zidilike. Xa uThixo wayebizela amaSirayeli ekuthini “adume,” yayikwa luhlobo olunye lokuduma uDavide abhala ngalo kwiNdumiso 66: “Dumani kuThixo, nonke hlabathi, lubetheleni uhadi uzuko lwegama lakhe, mzukiseni, mdumiseni!” (Ndum. 66:1, 2).  Oku kuduma yayi kukudumisa! Emva kweentsuku ezintandathu bekhangele iindonga ezinkulu, inokuba baqukumbela ngelithi abanathuba lakuzidiliza ngokunokwabo.

`Le ngcamango isinceda njani ukuba siqonde intsingiselo yamaHebhere 11:30?  `

`Xa uThixo esecicini lokwenza into entsha ebomini bethu, angasizisa eYeriko, ngoba kwakufuneka asifundise ukuba amandla okweyisa awaphumi kumandla namacebo ethu. Yonke into esiyidingayo isuka ngaphandle kuthi. Ngoko ke, nokuba yintoni na ephambi kwethu, nokuba ayiqabeleki kangakanani na, indima yethu kukudumisa uThixo-umthombo wako konke esikudingayo. Olu lukholo lusebenza.`