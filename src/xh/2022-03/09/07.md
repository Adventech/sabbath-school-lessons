---
title:  Ingcamango Ngakumbi
date:  26/08/2022
---

Funda ku-Ellen G. White, “Jehoshaphat,” pp. 190–203, in Prophets and Kings; “The Fall of Jericho,” pp. 487–498, in Patriarchs and Prophets.

“Ngoko ke masifundise iintliziyo nemilebe yethu ukuba ithethe elokudumisa uThixo ngenxa yothando lwaKhe olungenamlinganiso. Masifundise imiphefumlo yethu ukuba ibenethemba yaye ihlale kukhanya ukubengezela busuka kumnqamlezo waseKalvari. Masingakhe nakanye silibale ukuba singabantwana boKumkani wasezulwini, oonyana nentombi zikaYehova wemikhosi. Lilungelo lethu ukugcina ukuphumla okuzolileyo kuThixo.”—Ellen G. White, The Ministry of Healing, p. 253.

“Kwaye lo gama simbonga simenza mkhulu Yena, ndifuna umenze mkhulu kunye nam. Mdumise uYehova nokuba ugaxeleka ebumnyameni. Mdumise nakwisihendo. ‘Vuyani eNkosini amaxesha onke,’ utsho umpostile; ‘ndiyaphinda ndithi, Vuyani.’ Oko kuyakuzisa udandatheko nobumnyama kwiintsapho zenu? Hayi, ngokwenene; kuyakuzisa imitha yelanga. Uyakuqokelela ngalo ndlela imitha yokukhanya okungunaphakade kwitrone yozuko uze uyisasaze ecaleni kwakho. Mandikukhuthaze ukuba uzibandakanye nalo msebenzi, sasaza oku kukhanya nobomi ecaleni kwakho, hayi nje kuphela endleleni yakho, kodwa kwiindlela zabo unxibelelana nabo. Mayibe yinto esemqoka kuwe ukwenza abo bangakuwe ngcono, ukubaphakamisa, ukubalathisa ezulwini naseluzukweni, nokubakhokelela ekufuneni, ngaphezu kwazo zonke ezalo mhlaba, oko kungunaphakade, ilifa elingagugiyo, ubutyebi obungapheliyo.”—Ellen G. White, Testimonies for the Church, vol. 2, pp. 593, 594.

**Imibuzo Yokuxoxwa**

`➊ Ndima ni edlalwa kukudumisa kwebandla kubomi bobuKristu? Ungakuchaza njani ukudumisa kweenkonzo zenu zangeSabatha? Kunyusela ngasentla? Ingaba kuyawakhuthaza amalungu ukuba agcine ukuthembeka phakathi kokulingwa nokothuka? Ukuba akunjalo, yintoni enokwenziwa?`

`➋ Kuthetha ukuthini “ukudumisa uYehova naxa ugaxeleka ebumnyameni” okanye “ukumdumisa nasekuhendweni”? Ukudumisa kungasinceda njani kwezi meko?`

`➌ Amalungu mawanikezele ubungqina bendlela ukudumisa okuchaphazele ngayo ubomi bawo. Ningafunda ntoni kumava omnye nomnye?`

`➍ Njengeklasi, chongani indumiso yokudumisa nize nichithe ixesha niyifunda. Ifundisa ntoni ngokudumisa? Mpembelelo ni ukudumisa okunayo kukholo lwenu?`