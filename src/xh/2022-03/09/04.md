---
title:  Ubomi Bokudumisa
date:  23/08/2022
---

Ukudumisa iNkosi kusenokuba yinto engekhoyo kuthi, nkqu nakwiimeko ezintle. Ngoko ke, kunzima kangakanani ngakumbi ukuyenza ngeemeko ezimbi? Noko kunjalo, sibizelwe ekwenzeni oko. Ukudumisa yinto ekufuneka siziqhelanise nayo de iguquke ekubeni sisenzo esenziwa ngexesha elithile ndaweni yoko ibe yimpepho esiphila kuyo. Ukudumisa akufuneki ikakhulu kube sisenzo esithile kodwa indlela ethile yobomi ngokunokwayo.

`Funda: kwiNdumiso 145. Ziintoni izizathu azinikayo uDavide zokudumisa uThixo? Kungaziphi iindlela anokuthi amazwi ale ndumiso abe ngawakho?  `

Umshumayeli omkhulu waseBritani uCharles Haddon Spurgeon wabhala incwadi ebizwa The Practice of Praise. Isekelezelwe kwindima ye-7 kwindumiso yanamhlanje. Kule ndima imfutshane, uSpurgeon utsalela ingqalelo yethu kwizinto ezintathu ezibalulekileyo ezokunceda ukuhlumisa ukudumisa ebomini bethu.

1. Ukudumisa kwenziwa xa sikhangela okusingqongileyo. Ukuba asikhangeli ecaleni kwethu ukubona ubukhulu bukaThixo, asoba nasizathu sakumdumisa Yena. Yintoni ekwihlabathi elidaliweyo efanelwe ukudunyiswa, njengobuhle bendalo kaThixo? Yintoni onokuyibona kwihlabathi lakwamoya efanelwe kukudunyiswa, njengokholo olukhulayo kumKristu osemtsha?

2. Ukudumisa kwenziwa xa sikhumbula oko sikubonileyo. Ukuba sifuna ukuphila kwimpepho yokudumisa, kufuneka sikwazi ukukhumbula isizathu soko. Kungaziphi iindlela esinokukhumbula izinto ezinkulu ngoThixo (ezifana nokuvelisa iinkqubo okanye imiqondiso emitsha esikhumbuza ngokulunga kwaKhe), ukuze ukulunga kwaKhe nenyaniso engaYe zingacima ezingqondweni zethu?

3. Ukudumisa kwenziwa xa sithetha ngako. Ukudumisa akuyonto siyenza ezintlokweni zethu. Kwenzelwe ukuba kuphume emilonyeni yethu, kuviwe ngabo basingqongileyo. Zeziphi izizathu onokuzicinga zokudumisa uThixo ngelizwi? Liyakuba yintoni ifuthe lokokudumisa, kwaye kubani?

`Thatha usiba lwakho nephepha elithile uze uchithe ixesha usebenza ezi ngongoma zintathu. Yintoni onokuyenza ukukhulisa isimbo sokudumisa ebomini bakho?  `