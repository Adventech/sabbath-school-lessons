### Umdali Obethelelweyo

“Izinto zonke zabakho ngaye; engekho yena, akubangakho nanye into ethe yabakho” (Yohane 1:3).

“Izinto zonke” zeenziwa nguYe, uYesu, kodwa noko kunjalo ngokwesiBhalo-uYesu walila” (Yohane 11:35). UMdali waalila? Ngaphezu koko, uYesu “wadelwa washiywa ngabantu; indoda enomvandedwa, eqhelene nesifo” (Isa. 53:3). UMdali, umntu weentsizi, wadelwa wabukulwa? Kwaye wakhe wadanduluka, “Thixo wam! Thixo wam! Undishiye ngani na?” (Mat. 27:46).

Zenzeka njani ezi zinto? Kungenxa yokuba uYesu, uMdali wethu, wayekwa nguMkhululi wethu kanjalo, ngenxa yoko waba nguThixo obethelelwe emnqamlezweni-uMdali owathabatha ubuntu waza kobo buntu wabandezeleka kubomi bokuswela nokubulaleka nokwaphetha ngaYe exhonywa kumnqamlezo wamaRoma.

Ngoko ke, uMdali wethu, lo kuye “sihleli, siyashukuma, sikho” (Zenzo 17:28), weva ubunzima esebuntwini ngeendlela ekungekho namnye kuthi onganako. Singangcamla kuphela iintlungu zethu, iintsizi zethu; emnqamlezweni wathwala “iintlungu zethu, wathwala iintsizi zethu” (Isa. 53:4)—zonke. Sesona senzo simangalisayo kuyo yonke imbali yelimiweyo.

Ngalo mvelaphi (yoThixo oxhonywe emnqamlezweni indanda phezu kwethu), sizakuzama kwezinyanga zimbalwa ukuqonda ngcono okungenakuqondeka-inkxwaleko yethu, iinkxwaleko zamaKristu, ezabo banikele ubomi babo kuKristu. Asenzi bango lokuba sinazo zonke iimpendulo okanye nkqu ezininzi; sibanga kuphela ukuba “uThixo uluthando” (1 Yohane 4:8) kwaye nokuba ezi zinto ziyenzeka, singamthemba uThixo phakathi kwazo size, ngokwenene, sikhule elubabalweni ngenxa yazo, nokuba sibuhlungu kangakanani na eso sigaba.

Kule kota sizakufunda iLizwi likaThixo size sibone indlela enye inyama negazi, nangona yayigqamile elukholweni, noko kunjalo yajamelana nokuphelelwa lithemba, ukungcatshwa, ukudaniswa, ilahleko, intswela-bulungisa, kunye nempatho-mbi (kuvakala ngathi ikhona into onokuyifanisa?) Bamelana njani noko? Bafunda ntoni? Ingasifundisa ntoni imizekelo yabo?

Xa siqwalasele aba bantu, amava abo, imizabalazo yabo, kunye nezilingo zabo zokholo (ezingakholisa ukufana nezethu), kufuneka sisoloko sibajonga xa bethelekiswe nemeko yoMnqamlezo. Kufuneka sisoloko sikhumbula ukuba nokuba yintoni na nawuphi ajamelene nayo, uYesu Kristu, uMdali noMkhululi wethu, wathubeleza kokuqatha

UThixo wethu nguThixo obulalekayo. Nkqu uAlbert Camus, ongengoKristu, wayeziqonda ezinye zezinto ezichaphazeleke eMnqamlezweni kunye neembulaleko zikaThixo apho: “Ubusuku baseGolgotha bubaluleke ngeyona ndlela kwimbali yomntu kuphela kuba, kwithunzi labo, ubuthixo bashiya amalungelo abo esiqhelo baza basela de kwalithontsi lokugqibela, kuquka nokuphelelwa lithemba, intuthumbo yokufa.”—Albert Camus, The Rebel (New York: Vintage International, 1991), p. 33. Okanye, njengoko uEllen G. White eyidandalazisa:

Izifundo zethu azilothethelelo-Thixo, ukuthethelelwa kukaThixo kwimeko yobubi. Endaweni yoko, njengoko sesitshilo, zililinge lokusinceda sisebenze ekubulalekeni okuqinisekileyo esijamelene nako sonke apha kwihlabathi apho isono silula khona njengokuphefumla. Esizakuzama ukukubonisa kukuba intlungu, ukubulaleka, nelahleko azithethi kuthi uThixo usishiyile; zithetha kuphela ukuba, nkqu njengamakholwa, sabelana ngoku kwisabelo esiqhelekileyo sohlanga oluwileyo. Umahluko kukuba, ngoYesu nethemba asibonelela ngalo, singafumana intsingiselo kwaye nenjongo ingafumaneka koko kukhangeleka kungenantsingiselo kungenanjongo kwanokuba ngandlel’ithile, nokuba asinakukuqiqa ukuba njani, singathemba isithembiso sokokuba “zonke izinto zisebenziselana okulungileyo kwabo bamthandayo uThixo” (Rom. 8:28)—uThixo owathi, nangona wenza izinto zonke, weva iinzima zonke, naye (kwaye yiyo lo nto simthanda Yena).

_UGavin Anthony, umthathi-nxaxheba oyintloko kule kota, wakhulela eSri Lanka njengomntwana ovangelayo. Wasebenza njengomfundisi e-England waza wangumongameli wenkomfa e-Iceland xa wayebhala ezi zifundo._