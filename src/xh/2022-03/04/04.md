---
title:  Amazwi Okugqibela kaYesu
date:  19/07/2022
---

UYesu wayeseYerusalem, eza kufa. Ngokwegospile kaMateyu iyure yokugqibela kaYesu efundisa ngaphambi kwePasika ichithwe exelela abafundi baKhe imizekeliso, kuquka naleyo ingeentombi ezilishumi noweegusha neebhokwe. La mabali angqamene nendlela ekufuneka siphile ngayo lo gama silindele ukufika kukaYesu. Yiyo lo nto ukuba semxholweni kwawo namhlanje-xa yonke imiqondiso yokubuya okukhawulezileyo kukaYesu ithe tshitshilili-zange kwabaluleke ngolo hlobo.

Kumzekeliso weentombi ezilishumi (Mat. 25:1-12), abahlomli abaninzi balatha ukuba i-oli isingisele kuMoya oyiNgcwele. U-Ellen G. White uyangqina, kodwa uyatsho kanjalo ukuba le oli luphawu lwesimilo kwaye iyinto ekungekho mntu onokusizuzela yona.

**Funda: umzekeliso. Kungaziphi iindlela ethi intsingiselo yebali itshintshe, ngokuxhomekeke ekuthini i-oli uyibona njengophawu lo Moya oyiNgcwele okanye njengokuba nesimilo? Zintoni izinto ezivezwa leli bali kuwe ukuba i-oli imele uMoya oyiNgcwele, okanye isimilo esifana nesikaKristu?**

`Moya oyiNgcwele`

`Isimilo`

`Funda: umzekeliso weegusha neebhokwe kuMateyu 25:31-46. Mabakala mani asetyenziswayo ekwahluleni iigusha neebhokwe?  `

Qaphela ukuba ukumkani wahlula iigusha kwibhokwe ngokwemisebenzi yazo, isimilo sazo. Nangona uYesu engafundisi kusindiswa ngemisebenzi apha, singakubona indlela ekubaluleke ngayo ukuphuhla kwesimilo kwicebo losindiso nendlela abo basindiswe ngokwenene nguKristu bayakubonakalisa ngayo olo sindiso ngobomi nezimilo zabo

`Kuyatshiwo ukuthi, “isimilo yile nto umntu ayiyo xa usebumnyameni.” Uluhlobo luni lomntu xa kungekho mntu ukubonayo? Le mpendulo ikuxelela ntoni ngeenguqu ekufuneka uzenze? `