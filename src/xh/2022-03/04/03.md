---
title:  Ukholo Phakathi koMlilo Ocikidayo
date:  18/07/2022
---

Kuyenye into ukuba sedabini; kukwayenye ukungaboni nkqu imikhosi ehlelwe kwelo dabi. Ngandlel’ithile, oku koko thina njengamaKristu sijongene nako. Siyazi ukuba imikhosi ikhona, siyayiva ebomini bethu, kodwa noko kunjalo, kufuneka sixunele phambili ngokholo, sithembe Lowo “ungenakubonwa” (Heb. 11:27).

`Funda: kuYobhi 23:1-10. Yintoni umongo wedabi likaYobhi? Yintoni angayiboniyo? Kwangaxesha-nye, yintoni ayithatha ngokholo, phakathi kwazo zonke ezi zilingo?  `

Nkqu naphakathi kwezilingo zakhe ezoyikekayo, uYobhi wayethembele eNkosini. Phakathi kwento yonke, uYobhi wagqiba ekubeni anyamezele. Kwaye enye yezinto ezamgcina ezingisa yigolide. Hayi imbasa yegolide; koko, wayejonge kwixa elizayo waza waqonda ukuba, ukuba ubambelele kuThixo, uzakuphuma engcono kuko-uzakuphuma enjengegolide. Awayekwazi uYobhi ngoko kwenzekayo ngaphaya komdiyadiya, asixelelwanga. Nokuba kungakanani na okwakufihlakele kuye, wawunyamezela umlilo onyibilikisayo noko kunjalo.

Uyawoyika umlilo? Uxhalatyiswa bubushushu obuzakuzalwa ziimeko? Mhlawumbi, njengoYobhi, ubushushu bukaThixo bukhangeleka bungenakucaciseka. Isenokuba bubunzima bokuqhela kumsebenzi omtsha okanye ikhaya elitsha. Isenokuba kufuneka umelane nempatho-mbi emsebenzini, okanye nalapha kusapho lwakho. Isenokuba sisigulo okanye ilahleko yezezimali. Kunzima kunjalo ukuqonda, uThixo angasebenzisa ezi zilingo ukukucikida nokukucokisa aze akhuphe isimilo saKhe kwesakho.

Ukungqinwa ukuba uyigolide kubonakala kuli qithiqithi kuYobhi apha, into yokusa amehlo akhe kuyo, nemncedayo ukuba imtsale kwiinkathazo zakhe. Bubungqina obumandla kwisimilo sakhe kakade ukuba, phakathi kwayo yonke intlungu nenkxwaleko, wakwazi ukubuqonda ubunyani besigaba sokucikidwa. Kanjalo, nokuba kungakanani na awayengazange akuqonde, wayesazi ukuba ezi zilingo zizakumcokisa.

`Kwawakho amava, izilingo zicikida zicokise njani? Zeziphi ezinye iindlela onokucikidwa ngazo, ngaphandle kwenkxaleko? `