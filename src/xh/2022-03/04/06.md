---
title:  Isimilo neBandla
date:  21/07/2022
---

Ingoma iqhubekeka ithi: “Ndililiwa, ndisisiqithi.” Sowukhe waziva unjalo-wanqwenela ukuzimela geqe? Mhlawumbi wabeva nabantu besithi, “Yabona, uhambo lwam noThixo ngumba osekhusini. Asiyonto endifuna ukuthetha ngayo.”

`Funda: kuma-Efese 4:11-16. Yeyiphi ingongoma uPawulos ayivezayo apha? Ndima ayinikezelayo apha ngebandla?  `

Xa uPawulos ebhalela ama-Efese, ulichaza ibandla njengomzimba. UYesu yintloko, baze abantu baKhe benze yonke enye indawo le. Ukuba uqwalasela ama-Efese 4:13, uyakuphawula ukuba eyona njongo yokuphila kulo ntlanganisela-kukungcamla “emlinganisweni wobukhulu bokuzalwa kukaKristu.” Ngenxa yoko ke siyamdinga omnye nomnye!

Ngokuqinisekileyo kuyenzeka ukuba ube ngumKristu wedwa. Ngokwenene, njengabantu abaninzi kwiinkulungwane abakhe bagculelwa okanye batshutshiswa, ukuba nguzimele geqe kusoloko kungenakuphepheka. Kububungqina obumandla kumandla kaThixo bokuba amadoda namankazana abagobi mnqonqo phantsi koxinzelelo olubangqongileyo. Noko kunjalo, nangona oku kuyinyani, uPawulos unqwenela ukugxininisa inyaniso ebalulekileyo: ekugqibeleni, singcamla sityhile inzaliseko kaKristu xa sisebenza kunye kubudlelane omnye nomnye.

`Kuma-Efese 4:11-16, uPawulos uthi yintoni emayenzeke ngaphambi kokuba inzaliseko kaKristu ityhileke kwintlanganisela yethu yamaKristu?   `

`Kungayiphi indlela ekuthi ukungqina kwebandla elityhila inzaliseko kaKristu kwahluke kumntu otyhila inzaliseko kaKristu? Ayintoni amafuthe oku kumbandela wemfazwe enkulu?  Bona ku-Efe. 3:10.  `

`Kulula ukuba yimvuzemvuze xa uzihlelele okanye nabantu ongabaziyo, kodwa kunzima kakhulu ukuba yimvuzemvuze kubantu obazi kakhulu ngokwenene okanye ongabathandiyo. Oku kuthetha ukuthi xa sibabonisa aba bantu ubabalo nobubele, sinikezela ngobungqina obungenakubukulwa kwinyaniso engoThixo.`