---
title:  Ukubona Ubuso Bomkhandi-golide
date:  16/07/2022
---

### Funda Ukulungiselela Isifundo Sale Veki
Mat. 5:16, 1 Kor. 4:9, Efe. 3:10, Yobhi 23:1-10, Mat. 25:1-12, Dan. 12:1-10, Efe. 4:11-16.

> <p>Indima Yenkumbulo</p>
> “Thina ke sonke, sinobuso nje obubhenqwe isigqubuthelo, sibukhangela njengokwasesipilini ubuqaqawuli beNkosi, senziwa similise okwalomfanekiselo, sivela ebuqaqawulini sisinge ebuqaqawulini, kwanjengokuvela eNkosini enguMoya (2 Korinte 3:18).

U-Amy wathatha iqela labantwana walisa kumkhandi-golide omdala e-Indiya. Esizikithini somlilo wamalahle kwakukho ithayile yophahla exhonkxiweyo. Kwithayile kwakukho umxube wetyuwa, isiqhamo somthi obizwa itamarind, nothuthu lwesitena. Phakathi kulo mxube kwakukho igolide. Ekudliweni komxube ngumlilo, igolide yaya icokiseka. Umkhandi-golide wayeyikhupha igolide ngesibambo waza, ukuba ayicokisekanga ngokwaneleyo, wayeyibeka emlilweni nomxube omtsha. Kodwa ngalo lonke ixesha igolide ibuyiselwa, ubushushu babunyuswa. Iqela labuza, “Wazi njani xa igolide icokisekile?” Waphendula, “Xa ndibubona ubuso bam kuyo.”—Amy Carmichael, Learning of God (Fort Washington, PA: Christian Literature Crusade, 1989), p. 50.

UThixo ufuna ukusicokisa, asicikide njengegolide, asimilise oko mfanekiselo waKhe. Lowo ngumgomo omangalisayo, kwaye kukhangeleka kumangalisa ngakumbi ukuba isimilo esifana nesikaKristu siphuhliswa kuthi kuphela xa sithubeleza kwii-onti zobomi.

**Amagqabantshintshi Eveki**: Ndima ukuva ubunzima okunayo kwisigaba sokucokiswa? Sikuqonda njani konke oku kumbandela wemfazwe enkulu?

_Funda isifundo sale veki ukulungiselela iSabatha, Julayi 23._