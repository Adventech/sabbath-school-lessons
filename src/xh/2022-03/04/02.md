---
title:  “Ngokomfanekiselo WaKhe”
date:  17/07/2022
---

> <p></p>
> “Ngokuba abo wababizayo ngenxa engaphambili, wabamisela ngenxa engaphambili ukuba bafane nomfanekiselo woNyana wakhe, ukuze abe ngowamazibulo kubazalwana abaninzi” (Rom. 8:29).

Ekuqalekeni, uThixo wasenza ngokomfanekiselo waKhe (Gen. 1:27), kodwa loo mfanekiselo ungcoliswe sisono.

`Kungaziphi iindlela esithi sibone ukonakaliswa komfanekiselo kaThixo eluntwini? `

Iqinisekile: sonke singcolisiwe sisono (Rom. 3:10-19).  Noko kunjalo, umnqweno kaThixo kukusibuyisela kwinto esasifanele ukuba yiyo ekuqala. Oku kulapho indima yethu namhlanje ingena khona. Ityhila icebo likaThixo lokuba abo banikela ubomi babo kuMoya oyiNgcwele “bangafana nomfanekiselo woNyana wakhe” (Rom. 8:29, NIV).

Kodwa ke kukho enye inkalo. “Umfanekiselo kanye kaThixo kufuneka ubonakaliswe eluntwini. Uzuko lukaThixo, uzuko lukaKristu, lubandakanyeka ekugqibeleleni kwesimilo sabantu baKhe.”—Ellen G. White, The Desire of Ages, p. 671.

`Ukuqonda njani oko u-Ellen G. White akuthethayo kuthi kwisicatshulwa esixelwe ngentla? Bona kanjalo kuYobhi 1, Mat. 5:16, 1 Kor. 4:9, Efe. 3:10. `

NjengamaKristu, masingaze silibale ukuba sisesizikithini kaqulukubhode welimiweyo liphela. Imfazwe enkulu phakathi koKristu noSathana iyabhenqeka macal’onke kuthi. Idabi lithatha izimo ezininzi yaye libonakala ngeendlela ezininzi. Kwaye nangona okukhulu kufihlakele, singakuqonda ukuba, njengabalandeli bakaKristu, sinendima ekufuneka siyidlalile kulo qulukubhode yaye singazisa uzuko kuKristu ngobomi bethu.

`Khawucinge ukwithafa lebala elikhulu. Kuhleli kwelinye icala lezitulo izidalwa zezulu ezithembekileyo kwiNkosi; kwelinye icala zizidalwa eziwe noKhwezi. Ukuba ubomi bakho beziyure zingama-24 zidlulileyo bebunokudlalwa kwelo thafa, leliphi icala ebelinokuqhwaba kakhulu? Impendulo yakho ikuxelela ntoni ngesiqu sakho?  `