---
title:  EKadeshe-bharneha
date:  06/10/2021
---

Uloyiko belizinguzunguleze izigaba zokuqala zencwadi yeDuteronomi, uloyiko lwaseKadesha-bharneha. Eli bali lelishwa, njengoko sibonileyo, linikezela imvelaphi ekhawulezileyo yencwadi yeDuteronomi, yaye kuyimfuneko ukuqwalaselwa kwalo.

`Funda: kwiNumeri 14. Abantu basabela njani kwingxelo yeentlola, kwaye zaba yintoni iziphumo zokusabela kwabo? (bona kanjalo kwiDut. 1:20–46.)`

Singafumana izifundo ezininzi ezibalulekileyo kweli bali, kodwa ibali elibalulekileyo, elizakubonakala kwakhona kule ncwadi, linokufumaneka kwiNumeri 14, ngokunjalo.

`Funda: kwiNumeri 14:11–20. Nangona sibona kwakhona uMoses ebambe indima yomthetheleli, yintoni ebalulekileyo ngendlela abonisana ngayo noYehova ngokuphathelele ekubeni uYehova makangabatshabalalisi?`

Cinga ngoko uMoses wayekuthetha kuThixo. Ukuba uyakwenza oku, jonga indlela ozakubonakala ngayo emehlweni amaYiputa nezinye iintlanga kulo mmandla.

Le ngongoma ibalulekile kuba, kakade, yonke into uThixo awayefuna ukuyenza ngoSirayeli wayengazokuyenzela nje uSirayeli; wayesenzela kanjalo noluntu luphela. Uhlanga lakwaSirayeli lwaluzakuba lukhanyiselo lwehlabathi, ingqina kwabamandulo ngothando namandla kunye nosindiso olufumaneka kuThixo wokwenene hayi koothixo abangento ababenqulwa ngaba bantu.

Noko kunjalo, uMoses wathi, ukuba uyabatshabalalisa aba bantu, kuzakwenzeka ntoni? Iintlanga zizakuthi: “Kungenxa enokuba uYehova ebengenako ukubasa abo bantu ezweni abebafungele lona, le nto abasikileyo entlango (Num. 14:16).

Ngamanye amazwi, oko sikubona apha ngumxholo ufumaneka kuyo yonke iBhayibhile: ingcamango yokuba uThixo kufuneka azukiswe ebantwini baKhe-uzuko nokulunga, ndawonye nothando namandla kaThixo kufuneka zityhileke kwibandla laKhe, ngako oko akwenza ngabantu baKhe. Eneneni, abantu baKhe abasoloko besenza kubelula ukuba akwenze oko, kodwa ekugqibeleni uThixo uzakuzukiswa ngezenzo zaKhe emhlabeni.

`Funda kuma-Efese 3:10. Uthini uPawulos apha, yaye oku kwenzeka njani? Bubonakaliswa njani kwelimiweyo “ubulumko obuziintlobo” bukaThixo? Ndima ni, ukuba ikhona, esinayo njengeziqu ekuphumezeni oku?`