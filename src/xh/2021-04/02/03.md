---
title:  KIsiprofeto Esizalisekisiweyo
date:  04/10/2021
---

Nangona enye yemposiso ubunzulu-lwazi bangoku obuzama ukuyibhengeza njengenyaniso (efana nokuba ilizwe eli lethu ngokwalo laqhambuka nje “kungekho kwanto” okanye yonke into ephilayo ehlabathini yabakho ngebhaqo kwimichiza nje), ubunzulu-lwazi sekunjalo businike iingcamango ezikhwankqisayo ngamandla kaThixo okudala. Ulungelelwano, ukuzinza, ukuchaneka kweenkalo ezininzi zehlabathi elidaliweyo, nkqu nakwimo yalo ewileyo, zisaqhubekeka ukukhwankqisa abo bafunda ngazo.

Yaye ukuba uThixo angazicoselela ngolo hlobo izinto eziphathekayo, ngokuqinisekileyo umele ukuzicoselela uzakuthi ngqo nakwezakwamoya, ngokunjalo. Yiyo lo nto, kwiindima eziqalayo zeDuteronomi, sikwazi ukubona ngakumbi ukucoselela okungummangaliso kukaThixo.

`Funda: kwiDuteronomi 1:1–6. Ibaluleke ngantoni kwisiprofeto into yokuba uDuteronomi 1:3 ethetha “ngomnyaka wamashumi amane”?`

Emva koqulu-kubhode, esakuba uMoses ethumele iintlola eKadeshe-bharneha ukuba ziyokuhlola ilizwe, baza nabantu basibukula nesimemezo sokuba balithathe ilizwe-kwenzeka ntoni? Baxelelwa ukuba abazokungena kwilizwe leDinga njengoko bebenethemba. Kwaye kuzakufuneka balinde ixesha elingakanani ngaphambi kokuba bangene? “ ‘ “Ngokwenani lemihla enalihlola ngayo ilizwe, imihla emashumi mane, umhla ube ngumnyaka, niya kubuthwala ubugwenxa benu iminyaka emashumi mane, nikwazi ukunishiya kwam” ’ ” (Num. 14:34).

Yiyo lo nto iDuteronomi isithi gqi ngomnyaka wamashumi amane, kanye njengoko uThixo ebebaxelele. Ngamanye amazwi, iLizwi likaThixo lobuprofethi lithembeke njengoThixo buQu, yaye oku sikubonayo apha kwiindima eziqalayo zeDuteronomi bubungqina obongezelekileyo bokokuthembeka, oko kukuthi, uThixo uyakukwenza akuthethileyo kwaye uyakukwenza ngexesha athe uzakukwenza ngalo.

Eneneni, esi ayisosigaba sexesha lesiprofetho esazalisekiswa ngokwendlela uThixo ebethethe ngayo. Xa sikhangela ngemva simi kwindawo engcotshileyo esikuyo, singabona kuDaniyeli 9:24-27, umzekelo, isigaba sexesha likaYesu, sizalisekiswa Kanye ngokwendlela iNkosi ebithethe ngayo. Singabona ukuba “ixesha, namaxesha, nesiqingatha sexesha” (Dan. 7:25; bona ngokunjalo kwiSiTyhi. 12:6, 14; IsiTyhi.

13:5) sizalisekisiwe kwimbali, ngokunjalo kunye nemihla engama-2,300 kaDaniyeli 8:14.

Kwaye ngaphandle kweendawo zexesha ezichanekileyo, iziprofetho ziDaniyeli 2, 7, 8, ezaxela ngokutsolileyo nangokuchanekileyo imbali yehlabathi, zisinike ubungqina obumangalisayo bokwazi ngenxa engaphambili, ulawulo nokuthembeka kuThixo.

`Singabona ukuba iNkosi yazizalisekisa ngokuthembakeleyo ezi ziprofetho zidlulileyo njengoko yaxela kwangaphambili. Kutheni oku kufuneka kusinike ingqiniseko yokuba singamthemba kwizinto athe zizakwenzeka nezisekwixesha elizayo ngoku?`