---
title:  ULungiselelo lukaMoses
date:  03/10/2021
---

Kuyo yonke iBhayibhile, ubukho bukaMoses buyavakala. Kwaye nangona engakhankanywa de kube kwi-Eksodus 2:2, nguye obhale incwadi yeGenesis, imbali kaThixo enegunya nesisiseko sokuba singoobani, indlela esabakho ngayo apha, unobangela izinto zibembi kangaka, yaye noko kunjalo, unobangela wokuba sibe nethemba sekunjalo. INdalo, uKuwa, idinga lenkululo, uNogumbe, u-Abraham, igospile-zonke iingcambu zazo zikwiGenesis, yaye umbhali wayo ngumprofethi uMoses. Kunzima ukuyilinganisa ngokwaneleyo impembelelo ethe le ndoda inye, ephantse ingabi namakhwiniba, eyaba nako sekunjalo ukuyisebenzisela uThixo kuba yayimthanda uYehova inqwenela nokumkhonza.

`Funda: kwi-Eksodus 32:29–32, eshicilela incoko phakathi koYehova noMoses emva kwesa sono simasikizi sethole legolide. Ngcamango ni eli bali eliyifundisayo ngesimilo sikaMoses kwaye, nokuba zeziphi iziphene awayenazo, uYehova wakwazi ukumsebenzisa ngendlela emandla ngolo hlobo?`

Nangona uMoses wayengenanto yakwenza nesono, wazama ukuthethelela abantu bakhe abonileyo, de wakulungela ukuphulukana nomphefumlo wakhe ngenxa yabo. Inikis’umdla ngokwaneleyo, kwi-Eksodus 32:32, xa uMoses ecela uThixo ukuba “asixolele isono sabo,” esi senzi sithethe “ukunyamezela.” Ngalo ndlela, uMoseseqonda ubukhulu besono noko kwenziweyo ukuze sicanyagushelwe-wacela uThixo ngokwenene ukuba “asinyamezele” isono sabo. Kwaye kungenxa yokuba kuphela kwendlela, ekugqibeleni, esinokuxolelwa ngayo, isono sabo, nasiphi na isono.

Ngalo ndlela, apha, ekuqaleni eBhayibhileni, inkcazo emandla yokuthathela, apho uThixo ngokwaKhe, ngoYesu, ezakuthwala umthwalo opheleleyo nesohlwayo sesono sethu-indlela kaThixo yokusindisa uluntu awayimisela kuqala lo gama ehleli enyanisekile kwimimiselo yolawulo lwaKhe nomthetho.

Eneneni, kwiinkulungwane ezininzi emva koko uPetros wayezakubhala ngoYesu: “owathi ngokwakhe, izono zethu wazithwala ngomzimba wakhe emthini, ukuze sithi, sifile ngakwizono, siphilele ebulungiseni; omivumbo yakhe naphiliswa ngayo” (1 Pet. 2:24).

Noko kunjalo, esikubonayo kweli bali likaMoses nokusabela kwakhe kwisono sabo nguMoses edlala indima yokuthethelela ngenxa yabantu abawileyo, abanesono, umqondiso woko uYesu ayakukwenzela thina (bona Heb. 7:25).

`Ekulungele ukuphulukana nobomi bakhe ngenxa yabantu bakhe? Cinga ngakumbi ngemirhiba yalo mazwi. Yintoni esingazifundela yona kuwo ngento ekuyiyo ngokwenene ukuthanda abanye?`