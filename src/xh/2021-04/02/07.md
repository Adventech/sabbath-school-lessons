---
title:  Ukujula Nomcabango
date:  08/10/2021
---

Nantsi indlela ethi enye ingcaphephe izame ukuphendula imibuzo enzima malunga noko amaSirayeli akwenzayo kwezinye zezintlanga:

“NjengoMdali wezinto zonke nabo bonke abantu, nengangamsha yabo bonke, uThixo unokwenza nantoni ayifunayo kuye nabani yaye alungise ekwenzeni ngolo hlobo. . . .

“Iindlela zikaThixo ziyimfihlelo. Kuba singeze siziqonde ngokupheleleyo, sinokuyekelela kwimibuzo esezingqondweni zethu. U-Isaya 55:8-9 ubonelela ngentuthuzelo.

“Ngokomfanekiso weBhayibhile ngamaKanana, aba bantu babekhohlakele ngokubalaseleyo, yaye ukutshatyalaliswa kwabo kwakubonakalalisa ukugweba kukaThixo isono sabo. Ukutshatyalaliswa kwamaKanana kwakungesosihlandlo sokuqala okanye sokugqibela uThixo ezakwenza oku. Umahluko phakathi kwesiphelo samaKanana nesiphelo soluntu (ngaphandle kosapho lukaNowa) njengoko kuchaziwe kwiGenesis 6-9 kubandakanya umlinganiselo nesenzo. . .

“UThixo akazange amisele ukuba amaSirayeli enze umgaqo-nkqubo we-herem [imbubhiso epheleleyo] njengomgaqo-nkqubo ojolise kwabangaphandle.

UDuteronomi 7:1 uzikhankanya ngokucacileyo ze ngalo ndlela ukrwele umda waba bantu kujoliswe kubo. AmaSirayeli kwakungafunekanga alandele lemigaqonkqubo ngakuma-Aram okanye ama-Edom okanye amaYiputa, okanye nabani na ongomnye (cf. Dut. 20:10–18). . . .

“AmaKanana afumana isiphelo abayakuthi ekugqibeleni bonke aboni bajamelane naso: umgwebo kaThixo. . . .

“Ukususa kukaThixo amaKanana yayilinyathelo eliyimfuneko kwimbali yosindiso. . . .

“Nangona amaKanana xa ewonke ayeyitekeni yogwebo lukaThixo, noko ayeneminyaka engamashumi amane esilumkiso kwangaphambili).”—Daniel I. Block, The NIV Application Commentary: Deuteronomy (Grand Rapids, Mich.: Zondervan, 2012), pp. 98, 99. (bona ukuvuma kukaRahabhi kuYosh. 2:8-11).

**Imibuzo Yokuxoxwa**

`Cinga ngokuqonda kwethu iminyaka eliwaka, nalapho sakuba neminyaka eliwaka yokufumana ukuphendulwa kwemibuzo yethu. Lo mqondo ungasinceda njani ukuba sifunde ukuthemba uThixo nokuba inzima kangakanani na imibuzo esinayo ngoku?`

`Zeziphi ezinye zeendlela uThixo akukhokele ngazo kwixa elidlulileyo ezinokukunceda ukuba ufunde ukumthemba nakwingomso? Kutheni kubalulekile ukuba singayilabali indlela uThixo asebenze ngayo ebomini bethu?`

`Eklasini, qwalaselani umbuzo osekupheleni kwesifundo sangeCawa, ngokulungela kukaMoses ukuphulukana nobomi bakhe ngenxa yabantu baKhe. Oku yimo elungileyo ukuba nayo? Yintoni, ukuba ikhona, umntu anokuphulukana nomphefumlo wakhe ngenxa yayo, ngokukodwa xa ugqala ixabiso lokuyikhulula?`