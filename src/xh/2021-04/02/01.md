---
title:  IsiFundo sikaMoses seMbali
date:  02/10/2021
---

### Fundela Isifundo Sale Veki
Duteronomi 1–3, Eksod. 32:29–32, Numeri 14, Efe. 3:10, Gen. 15:1–16, Yohane 14:9.

> <p>Indima Yenkumbulo</p>
> Baza bonke “badla bonke oko kudla kunye kukokomoya; basela bonke olo luselo lunye lulolomoya (kuba babesela kwiliwa elilelomoya elibe libalandela, iliwa elo ke lalinguye uKristu” (1 Korinte 10:3, 4).

Ngawo la ke amazwi, awawathethayo uMoses” (Dut. 1:1). Iqala ngolo hlobo incwadi yeDuteronomi. Yaye nangona, ewe, uMoses nobukho bukaMoses butshatshele kule ncwadi, ukusuka kula mazwi aqalayo ukuya ekufeni kwakhe kwilizwe lakwaMowabhi (Dut. 34:5), iDuteronomi (njengeBhayibhile xa iyonke) ngokwenene ingeNkosi uYesu. Ngokuba nguYe owasidalayo (Genesis 1, 2; Yohane 1:1–3), osixhasayo (Kol. 1:15–17, Heb. 1:3), nosikhululayo (Isa. 41:14, Tito 2:14). Kwaye, ngendlela ekhululekileyo yalo mazwi, iDuteronomi ityhila indlela iNkosi eyaqhubekeka ngayo ukudala, ukuxhasa, nokukhulula abantu baYo kweli xesha libalulekileyo lembali yosindiso.

Eneneni, xa Kanye abantwana bakaSirayeli ekugqibeleni bezakungena eKanana, uMoses ubanika isifundo sembali, umxholo ophindaphindwayo kuyo yonke iBhayibhile: khumbula oko iNkosi ikwenzele kona kwixa elidlulileyo.

Esi sikhuthazo kufuneka sithethe nto kuthi, thina bakwimida yeLizwe leDinga elingcono: “Xa sikrwaqula ngasemva kwimbali yezolo lethu, sikhathule inyathelo ngalinye ukusinga apho simi khona ngoku, . . . Ndizaliswe ngummangaliso, nengqiniseko kuKristu njengenkokheli. Akukho nto imele ukusinkwantyisa kwingomso, ngaphandle kokuba singayilibala indlela iNkosi esikhokele ngayo, nemfundiso yaYo kwimbali egqithileyo.”—Ellen G. White, Life Sketches, p. 196.

_*Funda isifundo sale veki ukulungiselela iSabatha, Oktobha 9._