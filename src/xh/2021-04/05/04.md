---
title:  Kuba Nibe Ningabasemzini eYiputa
date:  26/10/2021
---

`“ ‘Mthandeni owasemzini; kuba nibe ningabasemzini ezweni laseYiputa’ ” (Dut. 10:19). Uthini umyalezo osingisele kuSirayeli wamandulo apha? Myalezo mni okule ndima omawusingisele kuthi, kanjalo?`

Kwiinkulungwane ezingaphambili uYehova wathi ku-Abraham: “ ‘Yazi ke, ukuba imbewu yakho iya kuba ngumphambukeli ezweni elingelayo, ibakhonze abo, bayicinezele, iminyaka emakhulu mane’ ” (Gen. 15:13; bona kanjalo kwiGen. 17:8, Zenzo 13:17). Oku, ngokwenene, koko kwenzekayo, yaye nakwizahluko zokuqala ze-Eksodus ibali elivus’umxhelo lokukhululwa (Eksod. 15:13) nokusindiswa kwabo (Eksod. 14:13) eYiputa lishicilelwe phantsi ngenxa yezizukulwana, uphawu, umfuziselo, wenkululo nosindiso esilunikwe ngoKristu uYesu. Kule ndima, uYehova ufuna bakhumbule apho bebekhona nento ebebeyiyo-kwaye oko, abaphambukeli kwelinye ilizwe.

Ngamanye amazwi, khumbula ngexesha enaniseludinini eluntwini, imilahlelwa ngaphandle, nkqu namakhoboka, yaye ngalo ndlela ndiphantsi kwemfesane yabo banobunganga kuni nabanokunixhaphaza nabathi, ngokwenene, bakwenza oko. Kwaye nangona uSirayeli wayeluhlanga olunyuliweyo, uThixo elubiza ngokuba, “bubukumkani bababingeleli” (Eksod. 19:6), kwaye nangona zazikhona iyantlukwano phakathi kwabo nabaphambukeli abaphakathi kwabo-ngokukodwa kwiinkonzo zonqulo-xa kufikelelwa “kumalungelo abantu,” owasemzini, umhlolokazi, inkedama kwakufuneka baphathwe ngokufanelekileyo nangobulungisa ngale ndlela amaSirayeli ayelindele ukuphathwa ngayo nawo.

`Funda: kuMateyu 7:12. Le ndima ikushwankathela njani oko uYehova wayekuxelela uSirayeli wamandulo ngendlela amabaphathe ngayo ababuthathaka phakathi kwabo?`

Esi siyalo sikaSirayeli ngendlela ekwakufuneka baphathe ngayo abalahlelwangaphandle sasingeyonto, nangayiphina indlela, eqhelekileyo kwihlabathi lamandulo, apho abalahlelwa-ngaphandle babephathwa kwezinye iimeko ngokungengcono kunezilwanyana, ukuba phofu kukhona okungcono.

Ngokukhabanayo, uSirayeli kwakufuneka ahluke, abe kukukhanya ehlabathini. Kwaye ewe, lo mehluko wawuzakufumaneka kuThixo ababemnqula, indlela ababemnqula ngayo, nenkqubo yonqulo yenyaniso uThixo awayebanike yona xa iyonke. Noko kunjalo, impatho yabo enobuntu ngakwabo bachwethelw’ecaleni yayizaba bubungqina obumandla kwihlabathi ngokongama koThixo wabo nenkolo yabo, nto leyo kwelinye icala yayisisizathu sobukho babo, kakade, ukuba lingqina ehlabathini ngoThixo wabo.