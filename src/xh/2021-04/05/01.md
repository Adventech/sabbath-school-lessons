---
title:  Owasemzini Osemasangweni Akho
date:  23/10/2021
---

### Fundela Isifundo Sale Veki
Marko 12:29–31, Dut. 10:1–19, Ndum. 146:5–10, Mat. 7:12, Dut. 27:19, Yakobi 1:27–2:11.

> <p>Indima Yenkumbulo</p>
> “ ‘Mthandeni owasemzini; kuba nibe ningabasemzini ezweni laseYiputa’ ”(Duteronomi 10:19).

Njengoko sifundile kwiveki ephelileyo, xa wayebuzwa  ngumbhali malunga “ ‘Nowona mthetho uphambi kuyo yonke’ ” (Marko 12:28), uYesu waphendula ngokunikezela isiqinisekiso sokuba uThixo mnye, waza emva koko wathi: “ ‘ “uze uyithande ke iNkosi uThixo wakho ngentliziyo yakho iphela, nangomphefumlo wakho uphela, nangengqondo yakho iphela, nangamandla akho ephela.” Nguwo lo ongaphambili umthetho’ ” (Marko 12:30).

Noko kunjalo, uYesu watyatyadula, ethetha “ ‘owesibini, ufana nawo’ ” (Marko 12:31), nto leyo ingazange ibuzwe ngumbhali. Noko kunjalo, uYesu, eyazi indlela eyayibaluleke ngayo, wathi: “ ‘Uze umthande ummelwane wakho njengokoko uzithanda ngako.’ ” Akukho mthetho wumbi mkhulu kunale’ ” (Marko 12:31).

Akukho mthetho mkhulu kunale? UYesu waqhagamshelanisa ukuthanda uThixo nokuthanda ummelwane kumthetho omnye, yaye lo mthetho waba mkhulu kunayo yonke.

Kwakhona, uYesu wayengezi nanto intsha, engazanga yaviwa ngamaYuda ngaphambili. Endaweni yoko, ubizo lokumthanda kakhulu-ingcamango yokuthanda ummelwane neyokuthanda abanye abantu njengendlela yokubonakalisa uthando lwethu kuThixo, ewe, yathathwa kwincwadi yeDuteronomi.

_*Funda isifundo sale veki ukulungiselela iSabatha, Oktobha 30._