---
title:  Ukujula Nomcabango
date:  29/10/2021
---

Kunzima ukucinga indlela nkqu nangawona maxesha agcono, njengaphantsi koDavide noSolomon, uhlanga lakwaSirayeli olwalusikelelwe ngayo nguThixo ze kodwa luwacinezele kangako amahlwempu, iintsizana, nabalahlelwa-ngaphandle abaphakathi kwabo.

“Ngako oko, ngenxa yokusingqusha kwenu isisweli, nithabathe kuso unikelo lwengqolowa,  niya kwakha izindlu ngamatye aqingqiweyo, ningahlali kuzo; nityale izidiliya ezinqwenelekayo, ningaseli wayini yazo. Kuba ndiyazazi izikreqo zenu ukuba zininzi kwazo, nezono zenu ukuba zikhulu kwazo; Nibandezela ilungisa, nisamkele isicengo, nisijike isigwebo samahlwempu esangweni.” (Amosi 5:11, 12).

“UYehova uyakungena ematyaleni Namadoda amakhulu abantu bakhe Nabathetheli babo; esithi, ‘Ke nina nisigqibile isidiliya; okuphangwe kusizana kusezindlwini zenu’ ” (Isa. 3:14).

**Imibuzo Yokuxoxwa**

`USirayeli kwakufuneka akhumbule ukuba “ebengumphambukeli” eYiputa, esinye sezizathu zokuba baphathe abaphambukeli nabalahlelwangaphandle kwaSirayeli ngendlela ebebenqwenela ukuphathwa ngayo xa bebengabalahlelwa-ngaphandle. Le nyaniso ingqamana njani negospile, kwingcamango yokuba, ngegazi likaYesu, sikhululwe kubukhoboka besono? Kutheni, kwaye kungeziphi indlela ezifanayo, okunokuthi oko asenzele kona uYesu kube nefuthe kwindlela esibaphatha ngayo abanye, ngokukodwa iintsizana eziphakathi kwethu?`

`Yicinge le nto. Sinako ukunqula ngosuku olululo, siyiqonde inyaniso engokufa, isihogo, uphawu lwerhamncwa, nezinye. Oko kulungile. Kodwa kuthetha ukuthini xa kukonke ukuba sibaphatha kakubi abanye okanye sibacinizele abangento abaphakathi kwethu okanye asibenzi ubulungisa ngokungenamkhethe xa kufuneka sigwebe imeko? Ngokukodwa ngenxa yenyaniso esinayo, kutheni kufuneka sibe nengqwalasela emandla singacingi ukuba, ngandlel’ithile, ukwazi nje inyaniso, yona ngokunokwayo, kuphela kwento uThixo ayifunayo kuthi? Kutheni oko kusenokuba kanti ngumgibe oyingozi kuthi?`

`Ndima ni ekufuneka inkolo yethu ibe nayo ekusincedeni siqonde oko kuvamise ukubizwa ngokuba “ngamalungelo abantu”?`