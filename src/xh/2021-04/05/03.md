---
title:  Umthande Owasemzini
date:  25/10/2021
---

Phakathi kwezi ziyalo uMoses uthi: “ ‘Yabona lelikaYehova uThixo wakho izulu, nezulu lamazulu, nehlabathi, neento zonke ezikhona’ ” (Deut. 10:14). Inkcazo enamandla olo hlobo ngobungangamsha bukaYehova, ingcamango efumaneka nakwezinye iindawo zeBhayibhile, ngokunjalo: “LelikaYehova ihlabathi nenzaliseko yalo, elimiweyo, nabahleli kulo” (Ndum. 24:1).

`Funda: kwiDeuteronomy 10:17–19. Kanjalo, sesiphi esinye isibhengezo asenzayo uMoses apha ngoYehova? Okubaluleke ngakumbi, yintoni uThixo ayiyalela abantu baKhe ngenxa yeso sibhengezo?`

UYahweh akayongangamsha yezulu nomhlaba kuphela, ukwa “nguThixo woothixo yena, nguNkosi kankosi” (Dut. 10:17). Oku akuthethi kuthi kukho abanye oothixo, oothixwana, abanje ngabo babethathwa njengoothixo ababenqulwa ngabahedeni ababengqungwe ngabo. Endaweni yoko, yindlela yokuthetha ngakumbi, hayi nje kuphela ngokuba nguThixo kwaKhe (“ ‘ “Bonani ngoku, ukuba mna ndinguye; tu uthixo nam” ’ ” [Dut. 32:39]), igxininisa ukongama kwaKhe okupheleleyo phezu kwawo onke amagunya, akhoyo naqikelelwayo, nokuba kusemazulwini okanye emhlabeni.

Le ndima ithi, kanjalo, Yena “nguThixo omkhulu, okigorha, owoyikekay, ongakhethi buso, ongamkeli sicengo.” Konke oku kuyinxalenye womyalezo omkhulu: uYahew nguThixo wakho, kwaye nina, bantu baKhe, kufuneka nimthobele Yena.

Umahluko omandla odandalaziswe apha, kanjalo. Ewe, uYahweh nguThixo woothixo neNkosi yeenkosi, umlawuli oyiNgangamsha nomxhas wendalo (Kol. 1:16, 17), kodwa kanjalo uyikhathalele inkedama, umhlolokazi, nowasemzini, kwaye ubonakalisa loo nkathalo ngokulungiselela iitswelo zabo zasenyameni ezikhawulezileyo. UThixo obonayo xa ungqatyana esiwa emhlabeni (Mat.

10:29) uyazi ngengxaki yabo basekugqibeleni eluntwini. Ngamanye amazwi, uYehova uxelela abantu ukuba, Kulungile, mhlawumbi ninyuliwe, nikhethekile, yaye ndiyakuthanda, kodwa ndiyabathanda nabanye, kanjalo, kuquka isisweli nosizana oluphakathi kwenu. Kwaye njengokuba ndibathanda, kufuneka nibathande, kananjalo. Olu lolunye kumaxanduva omnqophiso kuni, nolubalulekileyo, kanjalo.

`Funda kwiNdumiso 146:5–10. Yintoni umyalezo wale Ndumiso obonakalisa oko uThixo akuthetha apha, kwaye oku kufuneka kuthethe ntoni kuthi namhlanje, njengamaKristu?`