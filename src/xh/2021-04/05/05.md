---
title:  Gweba Ngokobulungisa
date:  27/10/2021
---

Njengamakholwa, sibizelwe ekubonakaliseni isimilo sikaThixo. UPawulos wabhala wathi, “Bantwana bam, endibuye ndanenimba ngabo, ade uKristu amiliswe ngaphakathi kwenu” (Gal. 4:19). Eneneni, ngokwemvelaphi senziwe “ngokomfanekiselo kaThixo (Gen. 1:27), umfanekiselo owathi kamva wacinywa sisono. Kwaye njengoko sibonileyo, xa uMoses ethetha ngamandla nobungangamsha bukaThixo, wathi kanjalo uThixo zange athathe sicengo kwanokuba ubakhathalele abangento nabalahlelwa-phandle. UThixo wenza oku; ngoko ke, kufuneka senze njalo, nathi.

**Funda: ezindima zilandelayo kwiDuteronomi. Uyintoni umxholo ofanayo kuzo zonke?**

`Dut. 1:16`

`Dut. 16:19`

`Dut.24:17`

`Dut.27:19`

Ingundaba-mlonyeni indlela abangento, amahlwempu, abalahlelwa ngaphandle abangafumani ngayo uhlobo olunjalo lobulungisa kwinkoliso yeenkundla zoluntu njengoko kusenzeka kwabanemali, igunya, nokwazana. Nokuba leliphi ilizwe, ixesha, inkcubeko, okanye indlela ephezulu ngayo imimiselo yobulungisa nomakulingwane equlathwe kwimigaqo-siseko okanye imithetho okanye nantoni na; inyaniso iyafana: amahlwempu, abangento, nabalahlelwa ngaphandle baphantse bangabufumani ubulungisa obufunyanwa ngabanye.

Yeyona nto iphawulekayo ngento uYehova ngokwaKhe awayeyithetha apha. Lo mkhethe, othe tshitshilili ndawo yonke, mawungenziwa kwaSirayeli, phakathi kwantu bakaThixo, abo kufuneka bambonakalise ehlabathini. Ngandlel’ithile, ukusebenzisa igama lexesha esikulo, uYehova wayefuna kubekho “umakulinganwe wobulungisa ngokomthetho” kuSirayeli wamandulo.

Kodwa oku kunzulu lee kunobungcali kwezomthetho.  “ ‘ “Yibani ngcwele; kuba ndiyiNgcwele mna, Yehova, Thixo wenu” ’ ” (Lev. 19:2). Ewe, babemazi ukuba ngubani uThixo wokwenyani, yaye babeneendlela ezizizo zonqulo, kwaye besondeza ezona ntlobo zizizo zamadini. Konke oko kulungule. Kodwa ke, kwakunceda ntoni oku ukuba babebaphatha kakubi abangento namahlwempu aphakathi kwabo? Ngokuthe rhoqo,, kuba profeti, uYehova uyakrokra ngakwabo bacinezela amahlwempu nentsizana kwaSirayeli. Ungakwazi njani ukuba “ngcwele” uphinde kanjalo ubaphathe kakubi abanye ngaxesha-nye? Awunakuze, akukhathaliseki nokuba uzigcina ngqongqo njani na iinkqubo zonqulo.

`Funda ku-Amos 2:6; Amos 4:1; Amos 5:11; Isaya 3:14, 15; Isaya 10:1, 2; nakuYeremiya 2:34. Bathini abaprofethi, nto leyo ibonakalisa oko iNkosi yamlumkisa ngako uSirayeli wamandulo? Athini la mazwi kuthi namhlanje?`