---
title:  Ukuthanda uYehova uThixo Wakho
date:  16/10/2021
---

### Fundela Isifundo Sale Veki
Dut. 6:4, 5; Dut. 10:12; Efe. 2:1–10; IsiTyhi. 14:6, 7; Dut. 4:37; Dut. 11:1; Marko 12:28–30.

> <p>Indima Yenkumbulo</p>
> “ ‘Uze umthande uYehova uThixo wakho ngentliziyo yakho yonke, nangomphefumlo wakho wonke, nangamandla akho onke’ ” (Duteronomi 6:5).

Kwinkolo yobuYuda, omnye wemithandazo engeyona ibalulekileyo uthatyathwe kwiDuteronomi 6. Waziwa ngokuba “YiShema,” ngenxa yegama lokuqala lesiHebhere lalomthandazo, elisuka kwingcambu, ushama’, elithetha “ukuphulaphula,” okanye nkqu “ukuthobela”-igama elibonakala rhoqo, hayi nje kwiDuteronomi kodwa kuyo yonke iTestamente eNdala. Umgca wokuqala weShema ufundeka ngoluhlobo: Shema Yisrael Adonai Elohenu Adonai echad.

Uthetha ukuthi: “ ‘Yiva, Sirayeli: uYehova uThixo wethu nguYehova mnye!’ ” (Dut. 6:4). Amaxesha amaninzi xa amaYuda ewuthandaza, ogquma amehlo awo, injongo ikukuba angavumeli nto ezakuwaphazamisa ekucingeni ngoThixo. Lo mgca wokuqala weShema ubonwa njengesiqinisekiso semo yoThixo omnye u-Adonai Elohenu, uYehova uThixo wethu,” nentembeko kaSirayeli kuYe kuphela engekho omnye “uthixo.” Eneneni, isenokufundwa nangoluhlobo “uYehova nguThixo wethu.” Lo mgca wokuqala yinxalenye yentetho yokuqala uMoses awayiwisa kubantwana bakaSirayeli xa babezakungena kwiLizwe leDinga. Okulandela lo mgca wokuvula, noko kunjalo, kukubhengezwa okumandla kwenyaniso ekuhleli kubalulekile ngoku njengangoko.

_*Funda isifundo sale veki ukulungiselela iSabatha, Oktobha 23._