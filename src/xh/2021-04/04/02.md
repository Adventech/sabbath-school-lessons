---
title:  Ukuthanda uThixo
date:  17/10/2021
---

Emva kokuba uMoses ebalise kubantwana bakaSirayeli imbali yabo, waqalisa ukubanika imiyalelo wento amabayenze ukuhlutha ilizwe nokuphumelela kulo. Eneneni, ubani angaxoxa ngelithi isambuku sencwadi yeDuteronomi yayikukuba: uYehova wayexelela abantu into amabayenze ukugcina icala labo lomnqophiso, awawenza ngemfesane kunye nabo ekufezekiseni idinga laKhe kooyise UDuteronomi 6 uqala ngolu hlobo: “ ‘Nguwo lo umthetho, imimiselo ke kwanamasiko, awaniwiselayo uYehova uThixo wenu, ukuba niwufundiswe, niwenze ezweni elo niwelela kulo ukuba nilime; ukuze umoyike uYehova uThixo wakho, uyigcine yonke imimiselo yakhe nemithetho yakhe endikuwiselayo, wena nonyana wakho, nonyana wonyana wakho, yonke imihla yobomi bakho, ukuze yolulwe imihla yakho’ ” (Dut. 6:1, 2).

`Funda: kuDuteronomi 6:4, 5. Mthetho mni uYehova uThixo awunika abantwana bakaSirayeli kwindima 5? Uthetha ukuthini?`

Uze umthande uYehova uThixo wakho ngentliziyo yakho yonke...? Indlela ekunika umdla ngayo ukuba apha, phakathi komthetho, phakathi kwezilumkiso, imiyalelo, nezibonelelo, abantu babizelwa ekuthandeni uThixo. Kwaye hayi nje ukumthanda kodwa ukwenza oko “ ‘ngentliziyo yakho yonke, nangomphefumlo wakho wonke, nangamandla akho onke,’ ” nto leyo ekhomba kwimo epheleleyo yoluthando.

Ukuthanda uThixo ngentliziyo iphela, nangomphefumlo nangamandla kuthetha ukuthi uThando lwethu ngakuYe malube ngaphezu kokuthanda kwethu noba yintoni na nabani na ongomnye, kuba usisiseko nomgangatho wokuphila kwethu nobukho bethu nayo yonke into. Uthando ngakuYe kufuneka lulungelelanise uthando lwethu ngakuyo yonke into engenye.

KwisiHebhere, igama, “wakho” kuThixo wakho, intliziyo yakho, amandla akho, likwisinye. Ewe, uThixo wayethetha nabantu xa bebonke, kodwa ke isambuku siqine kangangokuqina kwamaqhekeza. INkosi ifuna umntu ngamnye kuthi, nangona eyinxalenye yesiqu esikhulu, ukuba athembeke kuYe eyedwa, kwaye isiseko sokokuthembeka kufuneka ibe luthando lwethu ngakuYe, somntu anguYe, nento asenzele yona.

`Kuthetha ukuthini kuwe ukuthanda uThixo ngentliziyo yakho iphela nangomphefumlo nangamandla?`