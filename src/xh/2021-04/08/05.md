---
title:  Awunto Ikunqabeleyo
date:  17/11/2021
---

UDuteronomi 30 uvula ngoYehova exela okuyakwenzeka ukuba abantu bathe baguquka babuya ezindleleni zabo ezimbi. Amadinga angummangaliso ngolo hlobo abawanikwayo nabo!

`Funda: kwiDuteronomi 30:1–10. Ngawaphi amadinga abawanikwa nguThixo, nkqu nangona oku kuthetha ngento eyakwenzeka kuba xa bathe abathobela? Oku kusifundisa ntoni ngobabalo lukaThixo?`

Kumele ukuba kwakusonwabisa ukuva oko. Noko kunjalo, ingongoma yayingekuba akukhathaliseki nokuba bajikile koko uThixo ebebayalele kona. UYehova akanunusi namnye ngobabalo olungenaxabiso. Ukuba nantoni na, kwakufuneke ibabonise uthando lukaThixo, ize ngalo ndlela, njengokusabela, bamthande nabo, betyhila uthando lwabo ngokuthobela oko abaxelele kona ukuba bakwenze.

`Funda: kwiDuteronomi 30:11–14. Uthini uYehova kubo apha? Leliphi idinga lokuqala kwezi ndima, yaye zeziphi iindima zeTestamente eNtsha onokucinga ngazo ezibonakalisa kwa eli dinga linye?`

Ngale ntetho imnandi, nengqiqo eqine nkqi, jonga kwesi sibheno apha. UYehova akafuni nto inzima kubo ukuba bayenze. Umthetho kaThixo awukho “nzima” mpela okanye “awunqabanga” ukuba bawuqonde. Okanye awukude ukuba bangangafikeleli kuwo. Awukho semazulwini phezulu, kude kangako de kufuneke umntu ozakuba phathela; okanye ngaphesheya kolwandle, ukuze umntu ongomnye eze nawo kubo. Endaweni yoko, uYehova uthi: “Ngokuba ilizwi eli lisondele kunene kuwe, emlonyeni wakho nasentliziyweni yakho ukuba ulenze” (Dut. 30:14). Oko kukuthi, nikwazi kakuhle ukuba ningawuthetha, yaye kusentliziyweni yenu ukuba ngoko niyayazi ukuba kufuneka nilenze. Yiyo lo nto kungekho kuzithethelela ngenxa yokungathobeli. Yonke imiyalelo yaKhe inamancedo.”—Ellen G. White, Christ's Object Isifundos, p. 333.

Eneneni, umpostile uPawulos ucaphula ezinye zezi ndima kumba wosindiso kuKristu; oko kukuthi, uPawulos walatha kuzo njengomzekelo wobolungisa ngokholo. (bona Roma. 10:6–10.)

Ize, emva kwezi ndima zikwiDuteronomi, abantwana bakaSirayeli baxelela, ewe, ukuba bakhethe ubomi okanye ukufa, intsikelelo okanye ukuqalekiswa. Yaye ukuba, ngobabalo nokholo, bakhetha ubomi, bakuba nabo.

`Akwahlukanga nto namhlanje, akunjalo?`