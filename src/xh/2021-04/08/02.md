---
title:  Umthi Wobomi
date:  14/11/2021
---

Akukho mntu kuthi owazicelela ukuba lapha, sacela? Zange sikhethe ukubakho kwanjengoba singakhethanga indawo nexesha esizalelwe kuyo nabazali bethu ukuba babe ngobani.

Kwakunjalo naku-Adam no-Eva. Zange bakhethe ukudalwa nguThixo njengegqayi, ilitye, intaba. Njengabantu, asinikwanga bukho nje (ilitye linobukho), yaye hayi nje ubomi (i-amibha inobomi), kodwa ubomi njengezidalwa ezikhululekileyo ezinengqiqo ezenziwe ngokomfanekiselo kaThixo.

Kodwa ke asikhethanga kubakho njengezidalwa ezikhululekileyo ezinengqiqo ezenziwe ngokomfanekiselo kaThixo, nathi. Asibonelela ngako uThixo, noko kunjalo, lukhetho lokuhlala sikho; oko kukuthi, ukukhetha ukuba nobomi, ubomi obungunaphakade, kuYe, nto leyo esinayo ngenxa kaYesu nokufa kwaKhe emnqamlezweni.

`Funda: kwiGenesis 2:8, 9, 15–17 nakwiGenesis 3:22, 23. Zintoni ezimbini ezikhethwayo uThixo awazinika u-Adam ngokuphathelele kubukho baKhe?`

“Esazulwini se-Eden kwakukhula umthi wobomi, osiqhamo sawo sasinamandla okwandisa ubomi. Ukuba u-Adam wayengagungqanga ekuthobeleni uThixo, wayezakuqhubekeka esonwabela ukufikelela ngokukhululekileyo kulo mthi kwaye wayezakuphila ngonaphakade. Kodwa wathi esakona wanqanyulwa ekudleni kumthi wobomi, waza waphantsi kwegunya lokufa. Isigwebo esingcwele, ‘ngokuba uluthuli, uyakubuyela kwaseluthulini,’ salatha ekuphelisweni okupheleleyo kobomi.”—Ellen G. White, The Great Controversy, pp. 532, 533.

Ngoko ke, zisuka nje, iBhayibhile isibonisa enye kwizinto ezimbini ezikhethwayo: ubomi obungunaphakade, nto leyo ekwakufanele sinayo kwasekuqaleni, nokufa okungunaphakade, nto leyo ngandlel’ithile ekukubuyela kukungabi nto esasisuka kuko kuqala.

Kunika umdla, kanjalo, indlela “umthi wobomi,” esithi isiBhalo unika ubomi, nowaqala ukuvela kwincwadi yokuqala yeBhayibhile, uvela kwakhona kwincwadi yokugqibela. Funda kwiSiTyhilelo 2:7 neSityhilelo 22:2, 14. Mhlawumbi umyalezo kukuba nangona kwakufanele sifikelele kumthi wobomi, ngenxa yesono saphulukana nokokufikelela; ngoko ke, ekugqibeleni, xa ingxaki yesono ithe yagqitywa kamva nangokupheleleyo, masimbulele uYesu necebo losindiso, abakhululwa, abo bakhethe ubomi, bazakukwazi ukufikelela kumthi wobomi njengoko kwakufanele kwasekuqaleni.

`Yicinge: ngezinto esizikhetha mihla le, sibukhetha njani ubomi okanye ukufa?`