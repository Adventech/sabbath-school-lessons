---
title:  Umbuzo Wonqulo
date:  18/11/2021
---

Embindini kubudlelane phakathi koYehova noSirayeli yayi lunqulo. Into eyabenza bohluke kulo lonke ihlabathi elibangqongileyo yayi kukuba yayingabo kuphela njengo hlanga ababenqula uThixo wokwenyani, ngokungafaniyo koothixo noothixokazi bobuxoki behlabathi lobuhedeni, ababengengabo oothixo konke konke. “ ‘ “Bona ngoku, ukuba Mna ndinguYe; tu uThixo unaM” ’ ” (Dut. 32:39).

`Funda: kwiDuteronomi 4: 19, Duteronomi 8:19, Duteronomyi 11:16, noDuteronomi 30:17. Yintoni isilumkiso esifanayo kuzo zonke ezi ndima? Kutheni le nto esi silumkiso sibaluleke kangaka kuhlanga lwakaSirayeli?`

Kumawaka eminyaka ngaphambili, njenganamhlanje, abantu bakaThixo babephila kwinkcube nemeko, amaxa amaninzi, eyayibonakalisa imigangatho namasiko neengcamango ezingqqubanayo nenkolo yabo. Yiyo lo nto, kufuneka bahlale belumkile abantu bakaThixo, hleze iindlela zehlabathi, izithixo zalo, kunye “noothixo” balo babe yinto yokunqulwa ngabo, ngokunjalo.

UThixo wethu “nguThixo onekhwele” (Dut. 4:24, Dut. 5:9, Dut. 6:15), yaye nguYe yedwa, njengoMdali noMkhululi wethu, ofanelwe lunqulo lwethu. Apha, ngokunjalo, akukho mhlab’uphakathi: sinqula uYehova, oza nobomi, ukulunga, neentsikelelo, okanye sinqula nawuphi uthixo ongomnye, oza nobubi, iziqalekiso, nokufa.

`Funda: kwiSiTyhilelo 13:1-15 uze ugxile kumbuzo wendlela olubonakaliswe ngayo unqulo apha. Emva koko thelekisa ezi ndima neSiTyhilelo 14:6-12. Kwenzeka ntoni apha kwiSityhilelo ebonakalisa isilumkiso esanikezelwa kwiDuteronomi (yaye eneneni naku sonke isiBhalo) ngonqulo lobuxoki?`

Nokuba imeko yohluke kangakanani na, umba usemnye: Abantu bazakunqula uThixo wokwenyani baze babe nobomi, okanye bazakoyisakala kumaxinzelelo, aphandle okanye afihlakeleyo okanye zombini, ukuba bashiye ukubabembelela kwabo kuYe baze bajamelane nokufa? Ekugqibeleni impendulo ilele entliziyweni yomntu ngamnye buqu. UThixo zange amnyanzele uSirayeli wamandulo ukuba amlandele, yaye soze asinyanzele nathi. Njengoko sibona kwiSityhilelo 13, unyanzelo yinto elizakuthi irhamncwa nomfanekiselo walo liyisebenzise. UThixo, ngokukhabanayo, usebenza ngothando.

`Singaqiniseka njani, nkqu nangokufihlakeleyo, asikulahli ngokucothayo ukubambelela kwethu kuYesu ngenxa yomnye uthixo?`