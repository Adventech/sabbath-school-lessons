---
title:  Ukujula Nomcabango
date:  19/11/2021
---

Ngoko, njenga ngoku, sonke sinikwe ukhetho. Igama elingundoqo apha lukhetho. Ngokungafaniyo nomqondo othile wobuKristu, nalapho, kwangaphambi kokuba abantu bazalwe, uThixo wabamisela ngenxa engaphambili abanye abantu ukuba bangalahleki nje kuphela koko batshe esihogweni ngonaphakade, isiBhalo sifundisa ukuba ukhetho lwethu olukhululekileyo lobomi okanye ukufa, intsikelelo okanye isiqalekiso, okulungileyo okanye okubi, ichaza ukuba sisiphi isithathu (ubomi, okulungileyo, intsikelelo-okanye ukufa, ububi, isiqalekiso) esiya kuphetha sijamelana naso. Yaye kumnandi kangakanani ukwazi ukuba nkqu naxa ubani enze ukhetho olungelulo, isiphumo kukufa, ukufa okungunaphakade, hayi intuthumbo engunaphakade kwidike lomlilo elingapheliyo. 

“ ‘Kuba umvuzo wesono kukufa; ke sona isibabalo sikaThixo bubomi obungunaphakade kuKristu Yesu iNkosi yethu. Roma 6:23. Lo gama ubomi ili lifa lamalungisa, ukufa sisabelo sabangendawo. UMoses wavakalisa kuSirayeli: ‘Ndibeke phambi kwakho namhla ubomi nokulunga, ukufa nobubi.’ Duteronom 30:15. Ukufa ekuthethwa ngako apha kwezi ziBhalo ayikoku kwakubhengezwe ku-Adam, kuba lonke uluntu lufumana isohlwayo lokwaphula kwakhe umthetho. ‘Kukufa kwesibini’ oku kuthelekiswe nobomi obungunaphakade.”—Ellen G. White, The Great Controversy, p. 544.

**Imibuzo Yokuxoxwa**

`Eklasini, xoxani ngakumbi ngengcamango evezwe kwisifundo sangoLwesibini, yokuba ingaba nguThixo ozisa nqo isohlwayo apha ngoku ngenxa yokungathobeli okanye siza njengomthetho-njengomphumela wezenzo zokophula umthetho. Okanye isenoba zizo zombini? Okanye kusenokubakho iimeko apho iyenye okanye enye? Siwuqonda njani lo mxholo?`

`Iindima esiziqwalaseleyo kwisicatshulwa sika-Ellen White namhlanje zisifundisa ntoni ngamandla kaThixo afumanekayo ukuba soyise isono?`

`Funda kumaRoma 10:1-10, apho uPawulos acaphula kwiDuteronomi 30:11-14 xa enaba kusindiso ngokholo kuYesu ngokukhabanayo nokufuna usindiso nobulungisa ngomthetho. Ucinga ukuba kutheni wasebenzisa ezi ndima zikuDuteronomi? Nika ingqalelo eyodwa kumaRoma 10:10 “Kuba umntu ukholwa ngentliziyo, ukuze abe nobulungisa; avume ke ngomlomo, ukuze asindiswe.” Ngongoma ni ayivezayo uPawulos?`

`Zeziphi indlela ethi inkcubeko yakho, indawo ohlala kuyo, iqela labantu abangabakho lubambelele kwizimvo ezingathi, uba awulumkanga, zikukhokelele kunqulo lobuxoki?`