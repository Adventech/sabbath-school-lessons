---
title:  Ubomi nokuLunga, Ukufa Nobubi, Iintsikelelo Nesiqalekiso
date:  16/11/2021
---

Ngasekupheleni kwencwadi yeDuteronomi, emva kwencoko ende ngokuyakwehlela abantu xa bathe abamthobela uYehova baphula amadinga omnqophiso, uDuteronomi 30 uqala ngesithembiso sokuba nokuba bathe bangathobeli baza bohlwaywa ngokugxothwa, uThixo noko kunjalo uzakubabuyisela ezweni.

Oko kukuthi, ukuba bathe baguquka babuya ezindleleni zabo ezimbi.

`Funda: kwiDeuteronomi 30:15–20. Ngawaphi amacala aboniswa uSirayeli wamandulo apha, yaye la macala ayibonakalisa njani into esiyibone kuyo yonke iBhayibhile?`

UYehova ucace gca: Yena, Yahweh, ubeke elinye kumacala amabini, kanye le nto wayenza ku-Adam no-Eva e-Eden. Eneneni, amagama esiHebhere amele “ukulunga” (tov) “nobubi” (ra’) kwiDuteronomi 30:15 ikwa ngamazwi amanye esiHebhere asetyenziswe kwiGenesis kumthi wokwazi “okungileyo” (tov) nokubi(ra’). Apha, njengakuso sonke isiBhalo, akukho mhlab’uphakathi, akukho kukhwel’ecingweni. Bazakukhonza uYehova babe nobomi, okanye bakhethe ukufa. Ngokunjalo, ihamba ngolo hlobo nakuthi.

Ubomi, ukulunga, intsikelelo, zithelekiswa nantoni? Ukufa, ububi, neziqalekiso. Ekugqibeleni, nangona nje, umntu ngobulungisa angaxoxa ngelithi uThixo ngokwenene ubanunusa okulungileyo kuphela, ubomi kuphela, nentsikelelo kuphela. Kodwa ukuba uthe wamfulathela, ezi zinto zimbi zizakuba sisiphumo esizenzekelayo, ngenxa yokuba akasenayo inkuseleko yaKhe eyodwa.

Noko kunjalo, siyayiqonda ukuba, abantu bavezelwa la macala mabini. Icace gca, kanjalo, inyaniso yentando yabo ekhululekileyo, amakhetho abo akhululekileyo. Ezi ndima, kunye nezininzi kangako eBhayibhileni, kwiTestamente eNdala neNtsha, azinantsingiselo kungekho sipho singcwele sentando ekhululekileyo, ukhetho olukhululekileyo.

Eneneni, uYehova wathi kubo: Ngenxa yoko, ngentando ekhululekileyo endininike yona-khethani ubomi, khethani intsikelelo, khethani ukulunga, hayi ukufa, ububi, neziqalekiso.

Lubonakala lucacile ukhetho olululo ukuba luzakuba yintoni na, akunjalo? Kodwa noko kunjalo, siyakwazi okwenzekayo. Imfazwe enkulu yayi yinto ekhoyo ngoko njenga ngoku, kwaye kufuneka sifunde kumzekelo kaSirayeli oko kunokwenzeka xa singazinikeli ngokupheleleyo kuYehova size sikhethe ubomi nako konke okuqulathwe lolo khetho.

`Funda kwiDuteronomi 30:20. Qaphela ikhonkco phakathi kothando nentobelo. Kufuneka enze ntoni uSirayeli ukuze athembeke kuYehova? Lo mmiselo usebenza njani kuthi namhlanje?`