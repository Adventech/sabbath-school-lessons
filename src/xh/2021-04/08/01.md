---
title:  Nyula Ubomi
date:  13/11/2021
---

### Fundela Isifundo Sale Veki
Gen. 2:8, 9; Rom. 6:23; 1 Yohane 5:12; Dut. 30:1–20; Rom. 10:6–10; Dut. 4:19; Isityhi. 14:6–12.

> <p>Indima Yenkumbulo</p>
> “ ‘Ndingqinisisa amazulu nehlabathi namhla ngani; ndibeke phambi kwenu ubomi nokufa, intsikelelo nesiqalekiso. Nyula ke ubomi, ukuze uphile, wena nembewu yakho’ ” (Duteronomi 30:19).

Kusoloko, ilibali elibuhlungu: kwesi sihlandlo, kule imeko intwazana enama-22 eminyaka, kubhaqwa kuye isigulo esibulalayo. Ithumba elisebuchotsheni. Nkqu zikhona izinto ezimangalisayo ngamachiza kule mihla, akho nto yayinokwenziwa koko ukwandisa intuthumbo de kwenziwe okuqinisekileyo. Kodwa le ntwazana iselula, “uSandy,” yayingafuni kufa.

Ngenxa yoko, waba necebo. Emva kokufa kwakhe, intloko yakhe yayizakufakwa emkhenkceni, kwinkonkxa enenayitrojini engamanzi, ngamathemba okugcina iiseli zengqondo yakhe. Kwaye apho izakulinda, iminyaka engamashumi amahlanu, iminyaka elikhulu, iminyaka eliwaka, de ngaxa lithile kwelizayo, xa ubuchwephesha bube nenkqubela ngokwaneleyo, ingqondo yakhe, eyenziwa ngamaqhagamshela emithambo-luvo, ifakwe ngoko kwikhompuyutha. Yaye, ewe, ukuze uSandy “aphile” oko, mhlawumbi nangonaphakade.

Ibali elilusizi, hayi nje kuba umntu omtsha wayezakufa, kodwa ngenxa yendawo awayebeke kuyo ithemba lakhe lobomi. Njengenkoliso yabantu, uSandy wayefuna ubomi, wayefuna ukuphila. Kodwa wakhetha indlela, ngokuqinisekileyo eyayingazokusebenza, ekugqibeleni.

Kule veki, njengoko siqhubekeka neDuteronomi, sizakujonga ukhetho lobomi, nethuba esilinikiweyo lokukhetha ubomi, kodwa ukubukhetha kwimiqathango uThixo, uMniki noMxhasi wobomi, ayinikezele ngobabalo.

_*Funda isifundo sale veki ukulungiselela iSabatha, Novemba 20._