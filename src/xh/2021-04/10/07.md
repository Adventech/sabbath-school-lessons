---
title:  Ukujula Nomcabango
date:  03/12/2021
---

“Indlela ekukukhulu ngayo ukuzithoba kukaThixo nemfesane yaKhe kwizidalwa zaKhe ezigqwidizayo ngokubeka umnyama omhle emafini njengophawu lomnqophiso waKhe kunye nabantu! UYehova uyabhengeza ukuba xa ekhangela umnyama, uzakukhumbula umnqophiso waKhe. Oku akuthethi kuthi uyakuze alibale; kodwa uthetha nathi ngolwimi lwethu, ukuze simqonde ngcono. Yayiyinjongo kaThixo ukuba xa abantwana bezizukulwana ezilandelayo bebuza injongo yeli gophe libengezelayo lingxabalaze emazulwini, abazali baphinde ibali likaNogumbe, babaxelele ukuba oseNyangweni, wagoba isaphetha wasibeka emafini njengesiqinisekiso sokuba amanzi awanakuphinda agubungele umhlaba. Ngenxa yoko ukusuka kwesinye isizukulwana uzakungqina ngothando olungcwele kumntu iqinise nengqiniseko yakhe kuThixo.”—Ellen G. White, Patriarchs and Prophets, pp. 106, 107.

Ukususela ekuyilweni kobuKristu, akuzange kubekho bandla lixhamle kubutyebi nezinto zokonwabisa izidalwa ibandla kwamanye amazwe ehlabathini elizonwabelayo namhlanje. Umbuzo kukuba, Ngaziphi iindleko? Ubutyebi obunjalo ngokuqinisekileyo buphembelela umoya wethu-yaye hayi ngokulungileyo kanjalo. Ingayenza njani? Buqale nini ubutyebi nezinto eziyintabalala ukukhuthaza izimilo zobuKristu zokuzincama nokuzibingelela? Kumaxa amaninzi, kwenze le iphikisanayo: ngokuya abantu besiba nezinto, kokukona bazicingelayo, yaye kokukhona banciphayo ekuxhomekekeni kuThixo. Ubutyebi nempumelelo, nokuba zintle, ziza nentlaninge yemigibe yasemoyeni.

**Imibuzo Yokuxoxwa**

`Xoxani ngombuzo wendlela ubutyebi (isenokuxhomekeka; oko kukuthi, umntu ongabonwa esisinana elizweni lakhe usenokubonwa njengesinana ngabanye kwelinye) nendlela obunokuchaphazela ngayo umoya wethu. Yeyiphi indlela abonokuthi ngayo abo “banemali” bazikhusele kwezinye zeengozi zasemoyeni ezinokudalwa bubutyebi?`

`Eklasini thethani ngeziganeko zokugqibela kubomi bukaKristu noko zisixelela kona ngothando lukaThixo kuthi nesizathu sokuba singaze siyilibale inyaniso yolo thando. Zeziphi ezinye izinto onokucinga ngazo ezityhila ukulunga kukaThixo, nokuba kutheni kufuneka sisoloko sigcine le nyaniso isengqondweni?`

`Nangona ezinye iinzulu-lwazi zisithi zange kubekho nogumbe unguzwelonke, nangona iBhayibhile isithi wabakho (nomnyama), abanye bathi akuzange kubekho indalo yeentsuku ezintandathu, nayo, nangona iBhayibhile isithi yayikho (neSabatha yomhla wesixhenxe yokuyikhumbula). Oku makusixelele ntoni ngendlela elinokuba namandla ngayo, yaye libe libi ngayo, ifuthe lenkcubeko kwinkolo?`