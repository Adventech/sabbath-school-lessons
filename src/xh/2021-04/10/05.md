---
title:  Wakudla Uhluthe
date:  01/12/2021
---

Omnye owayesakuba yinkokeli yebandla, owakha wasebenza kwiNkomfa Jikelele yeBalindi (General Conference) iminyaka engama-34, wakha wabalisa ibali ngendlela, kwiminyaka eminzi ngaphambili, yena nenkosikazi yakhe, xa begaleleka kwisikhululo senqwelo-moya, balahlekwa ngumthwalo omncinci. “Kanye apho,” watsho, “ngakwibhanti elihambisa umthwalo esidlangalaleni, saguqa ngamadolo, sicela iNkosi ukuba ibuyise umthwalo wethu olahlekileyo.” Wabuya wathi, emva kweminyaka emininzi, kwale nto inye yenzeka: bafika kwisikhululo senqwelomoya, kodwa inxalenye yomthwalo zange ifike. Wakuxela okulandela okwenzekayo. “Ungakhathazeki,” watsho kwinkosikazi yakhe, “i-ishorensi izakuwuhlawula.”

`Uneli bali engqondweni, funda kwiDuteronomi 8:7-18. Silumkiso sini uYehova asinika abantu baKhe apha, yaye simele ukuthetha ntoni kuthi namhlanje, kwangokunjalo?`

Jonga into ukuthembeka kwabo kuYehova okuzabazisela yona. Abazokuba nalizwi limangalisayo lityebileyo kuphela, “ ‘ezweni ongayi kudla sonka kulo uyimbedlenge, ongayi kuswela nanye into kulo’”(Dut. 8:9), koko bazakusikelelwa ngokugqithisileyo elizweni: impahla emfutshane nemihlambi negolide nesilivere nezindlu ezintle. Oko kukuthi, bazakunikwa zonke izinto zokonwaba obunazo obu bomi.

Kodwa ngoko, yintoni? Bazakujamelana nengozi esoloko ihamba nobutyebi nempumelelo ephathekayo, leyo yokuba nguYehova kuphela “ ‘okunika amandla okuzuza ubutyebi’ ” (Dut. 8:18).

Mhlawumbi hayi ekuqaleni, kodwa ngokuya iminyaka ihamba benazo zonke izinto ezonwabisayo abazidingayo, bazakulilibala izolo labo, balibale indlela uYehova abakhokele ngayo “intlango enkulu eyoyikekayo” (Dut. 1:19), yaye, ngokwenene, bacinge ukuba bubukrelekrele nezakhono zabo ezibenze baphumelela.

Oku yile nto kanye uYehova wayebalumkisa kuyo ukuba bangayenzi (yaye ngeliswha, ngokukodwa xa ubani efunda abaprofeti abalandelayo, yile nto kanye yenzeka kubo).

Ngoko ke, phakathi kwale mpumelelo, uMoses ubaxelela ukuba bakhumbule ukuba nguYehova kuphela owenze oku kubo kwaye bangakhohliswa ziintsikelelo eziphathekayo abanike zona. Kwiinkulungwane emva koko, uYesu ngokwaKhe walumkisa, kumzekeliso womhlwayeli, “ngokulukuhla kobutyebi” (Marko 4:19).

`Nokuba ingakanani imali neezinto eziphathekayo esinazo apha, sonke siyinyama negazi ezilinde umngxuma osemhlabeni. Oku makusixelele ntoni ngeengozi eziza nobutyebi, ngohlobo lokuba ubutyebi bungasenza sikulibale ukudinga kwethu Lowo ikuphela kwaKhe onokusihlangula kulo mngxuma usemhlabeni?`