---
title:  Zigcine . . . Hleze Niwulibale
date:  30/11/2021
---

`Funda: kwiDuteronomi 4:9, 23. UYehova ubaxelela ukuba mabenze ntoni apha, yaye kutheni le nto esi siyalo sibaluleke ngolo hlobo kuhlanga?`

Zibini izenzi eziveleleyo ukuqala kwazo zombini ezi ndima: “zigcine” kunye “niwulibale.” Okuthethwa nguYehova kubo kukuba: zigcineni ukuze ningalibali. Oko kukuthi, ningakulibali oko uYehova anenzele kona okanye umnqophiso awenze kunye nani.

Isenzi “zigcine,” smr (esikwasetyenziswe ngenye indlela  kwiDuteronomi 4:9, xa siguqulelwe “gcina isiqu sakho”), sikho kuyo yonke iTestamente eNdala,  yaye sithetha “ukugcina,” “ukujonga,” “ukulondoloza,” okanye “ukubek’esweni.” Okunika umdla ngeyona ndlela, isihlandlo sokuqala livela esiBhalweni kungaphambi kwesono, xa uYehova waxelela u-Adam ukuba “agcine” umyezo awayemnike wona (Gen.2:15).

Ngoku, nangona, uYehova exelela abantu, umntu ngamnye buqu (isenzi sikwisinye), ukuba bazigcine hleze balibale. Oku ayikoku-“libala” kangako njengakwimeko yokuphulukana nenkumbulo (nangona ngokuya lihamba ixesha nakwizizukulwana ezitsha eziza kuza) kodwa ngakumbi kwimeko yokunika amaxanduva abo kumnqophiso. Oko kukuthi, kwakufuneka bazazi ukuba bangobani kwaye oko kuthetha ukuthini ngokwendlela ekwakufuneka bephile ngayo phambi koThixo, phambi kwamanye amaHebhere, phambi kwabaphambukeli abaphakathi kwabo, naphakathi kweentlanga ezibangqongileyo.

`Funda: kwakhona kwiDuteronomi 4:9 (bona kanjalo kwiDut. 6:7 neDut. 11:19), kodwa ugxile kule kwisigaba sokugqibela, ngokuzifundisa kubantwana babo nabazukulwana. Oko kwakunanto yakwenza nantoni ekubancedeni bangalibali?`

Ayizenzekelanga eyoba kanye emva koba uMoses ebaxelele ukuba bangalibali, bangaziyeki ezi zinto “zimke entliziyweni yakho,” ubaxelela ukuba bazifundise ezi zinto kwisizukulwana esi landelayo nesizukulwana esi semva kwaso. Kwakufuneka ukuba abantwana babo beve ngezi zinto kuphela, kodwa mhlawumbi okubaluleke ngakumbi, ngokubalisa baphinde babalise amabali ezinto uThixo abenzele zona, abantu abazokuzilibala ezo zinto ukuba yayizintoni. Ngoko, yeyiphi indlela engcono yokugcina ulwazi loko uYehova akwenzele abantu baKhe abonyuliweyo?

`Ukuxelela abanye ngamava akho neNkosi kube yinzuzo njani hayi nje kuphela kwabanye, kodwa kuwe, ngokunjalo? Ukubalisa inkokhelo kaThixo kukuncede njani ukuba ungazilibali iinkokhelo zaKhe?`