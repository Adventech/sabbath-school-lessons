---
title:  Khumbula, Musa Ukulibala
date:  27/11/2021
---

### Fundela Isifundo Sale Veki
Gen. 9:8–17; Dut. 4:32–39; IsiTyhi. 14:12; Dut. 4:9, 23; Dut. 6:7; Dut. 8:7–18; Efe. 2:8–13.

> <p>Indima Yenkumbulo</p>
> “ ‘Khumbula, musa ukulibala ukumqumbisa kwakho uYehova, uThixo wakho, entlango; kususela kwimini owaphumayo ezweni laseYiputa, wada wangena kule ndawo, naba neenkani kuYehova’ ” (Duteronomi 9:7).

Mabini amagama abonakala kuyo yonke iBhayibhile: khumbula nokulibala. Omabini kwinto yoluntu, into eyenzeka ezingqondweni zethu. Omabini zizenzi, yaye zizichasi: ukukhumbula kukungalibali, nokulibala kukungakhumbuli.

UThixo usoloko exelela abantu baKhe ukuba bakhumbule zonke izinto abenzele zona; bakhumbule ubabalo lwaKhe ngenxa yabo nokulunga kwaKhe ngakubo. Okuninzi kwiTestamente eNdala kwakuqulathe abaprofethi bexelela abantu, abantu bamaHebhere, bangakulibali oko uYehova abenzele kona. Kodwa kanjalo, okubaluleke ngakumbi, kwakufuneka bengalulibelanga ukuba ubizo lwabo luyintoni kuYe, yaye loluphi uhlobo lwabantu abafanele ukuba lulo ukusabela kolo bizo. “Ndikhankanya izenzo ezincamisileyo zikaYehova; ngokuba ndikhumbula imisebenzi yakho ebalulekileyo yamandulo” (Ps. 77:11).

Kwahlukile kuthi namhlanje, zombini kwinqanaba lembumba kunye, nangakumbi, kwelo lomntu buqu? Kulula kangakanani ukuliba oko uThixo asenzele kona.

Kule veki, njengoko kudandaliziswe kwiDuteronomi, sizakujonga le mfundiso ibalulekileyo, leyo yokukhumbula nokungalibali unxibelelwano lukaThixo ebomini bethu.

_*Funda isifundo sale veki ukulungiselela iSabatha, Disemba 4._