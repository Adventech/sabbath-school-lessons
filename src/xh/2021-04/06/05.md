---
title:  Ngokuba Luluphi Na Uhlanga Olukhulu?
date:  03/11/2021
---

Okulandela kwezi ndima zimbalwa zilandelayo emva kweDuteronomi 4:4 zezinye zeendima ezinzulu nezimnandi kwisiBhalo xa Sisonke (isiHebhere sinik’umdla). Ubani unokuxoxa ngelithi, eneneni, isigidimi seDuteronomi sifumaneka apha kanye, ize yonke enye into ibe yintyila-lwazi. Xa ufunda ezi ndima, cinga kanjalo, ngeendlela ezohlukeneyo onokusetyenziswa ngayo lo mmiselo kuthi namhlanje.

`Funda: kwiDeuteronomy 4:5–9. Kwakutheni ukuze uYehova ngoMoses athethe oko wakuthethayo apha kuSirayeli?`

UYehova ufuna abantu baqonde ukuba babiziwe, bonyuliwe, ngenxa yesizathu esisodwa. Baluhlanga “olukhulu,” njengoko uThixo wamxelelayo u-Abram kanye ekukhutshweni kumaKaledi ukuba, “ ‘ndikwenze uhlanga olukhulu’ ” (Gen. 12:2; bona kanjalo kwiGen. 18:18).

Kodwa injongo yokubenza uhlanga olukhulu yayikukuba babe “yintsikelelo” (Gen. 12:2) kuzo “zonke izizwe zehlabathi” (Gen. 12:3). Kwaye nangona eyona ntsikelelo ingundoqo ikukuba uYesu, uMesiya, uzakuphuma kumnombo wabo, kude kube ngoko kwakufuneka babe sisikhanyiso ehlabathini. “ ‘ “Kananjalo ndiyakukwenza isikhanyiso seentlanga, ukuba ube lusindiso lwam, ude uze eziphelweni zehlabathi” ’ ” (Isa. 49:6). Hayi ngoba usindiso lwalufumaneka kubo, kodwa ngenxa yoba, ngabo, uThixo wenyaniso, enguye kuphela onokusindisa, kwakufuneka etyhiliwe.  USirayeli wayenqula ekhonza uThixo odale elimiweyo, iNkosi yezulu nomhlaba; abahedeni babenqula amawa, amatye, umthi, needemoni (Dut. 32:17, Ndum. 106:37).

Umahluko ocace ngolo hlobo!

Kwezi ndima, uMoses wabalula izinto ezimbini ezenza uSirayeli akhetheke. Okokuqala, uYehova wayekufutshane kubo, njengoko wayenjalo ngendlela eyodwa njengakumnquba, ize okwesibini, ngenxa “yemimiselo namasiko anobulungisa, njengalo myalelo wonke ndiwubekekayo phambi kwenu namhla?”

`Funda: kwiDeuteronomy 4:32–35. Yeyiphi enye into awayeyithetha uYehova kubo eyayinokubenza baqonde ubizo olulodwa abanikwe lona?`

`Akuthandabuzeki, uSirayeli wanikwa lukhulu. Ngoku, bazakusabela njani?`