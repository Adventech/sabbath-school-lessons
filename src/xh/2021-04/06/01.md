---
title:  Ngokuba Luluphi Na Uhlanga Olukhulu?
date:  30/10/2021
---

### Fundela Isifundo Sale Veki
Dut. 4:1–9, Mat. 15:1–9, Num. 25:1–15, 1 Kor. 10:13, Dut. 4:32–35, Mat. 5:13–16.

> <p>Indima Yenkumbulo</p>
> “ ‘Luluphi na uhlanga olukhulu olunemimiselo namasiko anobulungisa, njengalo myalelo wonke ndiwubekayo phambi kwenu namhla?’ ” (Duteronomi 4:8).

Izahluko ezithathu zokuqala zeDuteronomi ikakhulu yayisisifundo sembali, esikhumbuza abantu ngoko bathubeleze kuko kude kube lapha. Xa sifika kwisisahluko sesine, isifundo sembali siguquka ngakumbi sibe kwimo yentshumayelo. Ukukhankanywa kweziganeko kwakungekokumenyezelisa nje imbali; ndaweni yoko, kwakunenjongo, ukubabonisa amandla nobabalo lukaThixo lusebenza phakathi kwabantu, kwaye nangona babebhatyazile, uYehova wayezakuwufezekisa umnqophiso waKhe kunye nabo.

Isahluko sesine siqala ngegama lesiHebhere (isihlanganisi nesihlomelo), we‘attah, elinokuguqulwa lithi “Kaloku ke” okanye “Ngoku ke.” Basandula kuphonononga imbali yabo yakutsha nje, isikhumbuzo soko uThixo akwenzileyo ukubazisa aphangalo ndlela, okanye “ngoku ke,” kufuneka benze oko uThixo abaxelela ukuba mabakwenze (bona kanjalo kwiDut. 10:12) ukusabela.

Yiyo lo nto isenzi sokuqala esibonakalayo emva ko “ngoku ke” ingu-shama’, kwa isenzi esinye (yaye kwimo enye) esisetyenziswe ekuqaleni komthandazo we-Shema, kwaye sithetha ukuthi “yiva” okanye “phulaphula” okanye “thobela”isenzi esiphindaphindiweyo kwiDuteronomi xa iyonke.

Ngoko ke, esi sahluko siqala ngokuthi: Kaloku ke, Sirayeli, ngenxa yoko ndinenzele kona, kufuneka nithobele ezi zinto....

_*Funda isifundo sale veki ukulungiselela iSabatha, Novemba 6._