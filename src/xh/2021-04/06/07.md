---
title:  Ukujula Nomcabango
date:  05/11/2021
---

“Kususela kwasekuqalekeni kwemfazwe enkulu ezulwini ibiyinjongo kaSathana ukubhukuqa umthetho kaThixo. Yayikukuphumeza oku okwabangela avukele uMdali, yaye nangona wagxothwayo ezulwini uqhubekekile nalo mfazwe inye emhlabeni. Ukukhohlisa abantu, aze ngalo ndlela abakhokelele ekwaphuleni umthetho kaThixo, yeyona njongo ekudala eyizunguleza. Nokuba oku kuphunyezwa ngokubekela bucala umthetho uphela, okanye ngokubukula omnye wemithetho yawo, iziphumo zisoloko zifana ekugqibeleni. Lowo wona ‘komye,’ ubonakalisa indelelo kuwo wonke umthetho; impembelelo nomzekelo wakhe zikwicala lokwaphula umthetho; ‘unetyala lawo wonke.’ Yakobi 2:10.”—Ellen G. White, The Great Controversy, p. 582.

Ngokuphathelele kuBhahali-pehore, u-Ellen White wabhala wathi: “Bangena kumhlaba owalelweyo, baza babanjiswa sisabatha sikaSathana. Bekhohliswe ngumculo nokuxhentsa, baza balukuhlwa bubuhle be… zabahedeni, bayilahla intembeko yabo ngakuYehova. Bathe xa bezibandakanya kulonwano nasekudleni, ukuzintyintya ngewayini kwafiphalisa iingqondo zabo kwaqhawula nemiqobo yokuzeyisa. Intshisakalo yalawula ngokupheleleyo; baza bezidyobhile izazela zabo ngoburheletyo, baqhutyelwa ekuqubudeni kwizithixo. Babingelela amadini kwizibingelelo zobuhedeni baza bazibandakanya kwezona nkqubo zihlazisayo. .”—Ellen G. White, Patriarchs and Prophets, p. 454.

**Imibuzo Yokuxoxwa**

`Cinga ngeendlela esithe ngazo thina Balindi sakwindawo awayekuyo uSirayeli wamandulo. Cinga ngako konke esikunikiweyo ngokwahlukileyo kwihlabathi elisingqongileyo kwaye, ewe, nkqu nangokwahlukileyo kwezinye iimvaba. Umbuzo oza kuthi, ngoko, ngulo: Sisabela njani koko sikunikiweyo? Sibubonakalisa kakuhle njani “ubulumko nengqondo” yethu phambi kwehlabathi?`

`“Ke nina nanamathelayo kuYehova uThixo wenu, niphilile nonke namhla.” Kwakhona, intloko yesenzi “nanamathelayo” ngabantu. UYehova akanakunamathela kuthi kwanjengoba engenakusinyanzelela kuYe. Endaweni yoko, sisebenzisa isipho esingcwele sentando ekhululekileyo, kufuneka sikhethe ukunamathela kuYe. Xa sithe senza olo khetho, silandela njani size sinamathele kuYe?`

`Gxila ngakumbi kumbuzo osekupheleni kwesifundo sangeCawa. Kuthetha ukuthini ukongeza okanye ukunciphisa kwimiyalelo kaThixo? Ngaphandle kwezi siziqhelileyo, ezifana nokulinga ukuguqula iSabatha, into enjalo inokwenzeka njani ngokufihlakeleyo ngolo hlobo de singakuqondi okwenzekayo?`