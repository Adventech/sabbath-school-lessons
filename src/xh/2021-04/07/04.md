---
title:  Ukuze kulunge kuwe
date:  09/11/2021
---

Abangakholelwayo, abo bakhangela izizathu zokubukula iBhayibhile, basoloko bekhangela amazwi angqongqo kaThixo abonakala kwiTestamente eNdala. Ingcamango kukuba uThixo weTestamente eNdala wayengqwabalala, enenqala, yaye ekhohlakele, ngokukodwa ngokukhabanayo noYesu. Le asiyongxoxo intsha, koko inamakhwiniba ngoku njengangoko yaqalayo ukuphakanyiswa kwiinkulungwane ezininzi ngaphambili.

Ngokuthe rhoqo, iTestamente eNdala ibonakalisa uYehova ebathanda abantu baKhe bamandulo yaye ebafunela oko kungcono. Kwaye olu thando lubonakala ngokumandla kwincwadi yeDuteronomi.

`Funda: kwiDuteronomi 10:1–15. Ithini imeko erhangqe ezi ndima, yaye zisifundisa ntoni ngendlela uThixo awayesiva ngayo ngabantu baKhe, nkqu nasemva kwesono sabo? Zisifundisa ntoni thina, ngokwenene, ngobabalo?`

Ubabalo nothando lukaThixo lukhazimla kwezi ndima. Qaphela, ngokukodwa, indima ye-12 neye-13. Ngokwenene zisisivakalisi esinye eside, umbuzo, yaye umbuzo ulula: Yintoni na mna, Yehova, endiyibizayo kuwe ingekuko ukuba . . . . uhambe ngeendlela zam, undithande, undikhonze, ugcine imithetho Yam ukuze kulunge kuwe?

Kuso sonke isiHebhere esi kule ndima amazwi “kuwe” nathi “wena” akwisinye. Nangona uThixo ngokuqinisekileyo ethetha kuhlanga luphela, ebezakunceda ntoni amazwi aKhe ukuba abantu, mntu ngamnye buqu, akawathobeli? Isambuku silunge kuphela njengesixa esidibeneyo samaqhezu. UYehova wayethetha nomntu ngamnye, buqu, kuSirayeli njengo hlanga.

Asinakulibala ukuba, kwakhona, isiphelo sendima 13: ugcine ezi zinto letov lak, oko kukuthi, “ukuze kulunge kuwe.” Ngamanye amazwi, uThixo uyalela abantu ukuba bathobela kuba ukwenza oko kunceda bona. UThixo wabenza, uThixo uyabaxhasa, uThixo uyakwazi okubalungeleyo, kwaye ufuna oko kubalungeleyo. Intobelo ngakumthetho waKhe, kwiMithetho yaKhe eliShumi, izakusebenza kuphela inzuzo kubo.

Umthetho usoloko ufaniswa nothango, udonga lokhuseleko, yaye ukuhlala ngaphakathi kolo donga, abalandeli baKhe bakhuselekile kwintlaninge yobubi ebebunokubafumana bubatshabalalise. Ngamafutshane, ngenxa yokuthanda abantu baKhe, uThixo wabanika umthetho waKhe, yaye intobelo ngakumthetho wakhe yenza “ukuba kulunge kuwe.”

`Zeziphi iindlela esinokuzibonela ngayo indlela intobelo ngakumthetho kaThixo ethe, ngokwenene, yancedela “ukulungelwa kwethu”?`