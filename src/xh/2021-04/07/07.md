---
title:  Ukujula Nomcabango
date:  12/11/2021
---

“Utshaba lukaKristu, olwavukela umthetho kaThixo ezulwini, njenge njengele enobuchule, eqeqeshiweyo, lusebenze ngamandla alo onke, lurhola isixhobo emva kwesinye, luzaliswe yinkohliso, ukuphuthisa umthetho kaThixo, oyena ntamnani wokwenyani ekuphela kwakhe wesono, umgangatho wobulungisa.”—Ellen G. White, Review and Herald, Novemba 18, 1890.

Izigidi zezigidi zezigidi ezibini zeenkwenkwezi zimenyezelisa elimiweyo. Ikhulu lezigidi ngezigidi zeenkwenkwezi lenza ingqumba nganye yeenkwenkwezi. Oko kukuthi, 100,000,000,000. Izigidi zezigidi zezigidi ezibini zesicuku seenkwenkwezi, esenziwa li-100 lesigidi sesigidi seenkwenkwezi ngasinye kuzo, zenza iinkwenkwezi ezi-200,000,000,000,000,000,000,000. Ngoku, ngommiselo wendalo: nantoni na ecinga ize idale into kufuneka ibe ngentla yaye ivelele lo nto iyicingileyo yayidala. UPicasso ungentla yaye uvelele kunomsebenzi wobugcisa kaPicasso. UThixo owacinga wadala elimiweyo lethu, ngokunjalo, makabe mkhulu avelele kunelimiweyo.

Unoko engqondweni, cinga ngale ndima ilandelayo: “Ekuqalekeni ube ekho uLizwi, waye uLizwi ekuye uThixo, waye uLizwi enguThixo. Yena lowo ebekho ekuqalekeni kuThixo. Izinto zonke zabakho ngaye; engekho yena, akubangakho nanye into ethe yabakho” (Yohane 1:1–3). Oko kukuthi, uThixo owadala konke okwadalwayo, iinkwenkwezi ezi-200,000,000,000,000,000,000,000 nayo yonke enye into-wenza ntoni? “Wazithoba,” waba ngumntu olusana, waphila ubomi obungenasono, waza wafa emnqamlezweni, ethwala kuYe isihlwayo sobutyala nezono zethu, ukuze sibe nedinga lobomi obungunaphakade.

Phambi kwethu kukho le nyaniso inkulu: ubabalo lunikezelwe kuthi kuYesu Kristu emnqamlezweni. Kwaye yintoni ayifunayo uThixo kuthi? “Ukuhlanganiswa kwentetho, yakuba ivakele into yonke, nanku: Yoyika uThixo, ugcine imithetho yakhe; ngokuba indawo leyo yimfanelo yoluntu lonke” (Intshuma. 12:13).

**Imibuzo Yokuxoxwa**

`Eklasini, jongani umbuzo osekupheleni kwesifundo sangoMvulo, ngendlela abantu abakholelwa ekugcineni umthetho kaThixo, iMithetho eliShumi (kuquka nowesine) abanokuphepha ngayo umgibe ofihlakeleyo wobungqongqo ngokomthetho. Yahluka njani intobelo, nkqu intobelo engqongo engagungqiyo, kubungqongqo emthethweni, yaye singawazi njani umahluko phakathi kwezi zimbini?`

`Ngawaphi amanye amabali owakha wawava (okanye owazi gaqa) ngendlela abathi ngayo abo babesophula iMithetho eliShumi bafumana iziphumo ezimandundu ngenxa yokokwaphula? Oku makusifundise ntoni ngendlela umthetho otyhila ngayo inyaniso yothando lukaThixo kuthi?`

`Kutheni le nto umnqamlezo kufuneka usibonise ukuphutha kokuzama ukuzifumanela indlela eya ezulwini?`