---
title:  Umthetho KwiDuteronomi
date:  08/11/2021
---

Uhlanga lwamaHebhere kwimida yaseKanana, abantu abonyuliweyo bakaThixo, ekugqibeleni bakulidla ilifa ilizwe uThixo awayebathembise lona. Kwaye, njengoko sibonileyo, iDuteronomi yimiyalelo yokugqibela kaMoses kumaHebhere ngaphambi kokuba balihluthe ilizwe. Kwaye phakathi kwaloo miyalelo yaba yimithetho yokuba bathobele.

`Funda: ezi ndima zilandelayo. Ngongoma ni ephinda phindwayo ukuphindwa ukukhankanywa, yaye kutheni le ngongoma ibaluleke ngolo hlobo ebantwini? (Dut. 4:44, Dut. 17:19, Dut. 28:58, Dut. 30:10, Dut. 31:12, Dut. 32:46, Dut. 33:2).`

Nkqu nokona kufunda kugqwagqwayo kwencwadi yeDutrenomi kubonakalisa indlela eyayibaluleke ngayo kumthetho kuhlanga lwamaSirayeli. Eneneni, yayizimfanelo zabo kumnqophiso. UThixo wayebenzele lukhulu kakhulu yaye wayezakuqhubekeka ebenzela lukhulu-izinto ababengenako ukuzenzela ngokunokwabo kwanokuba izinto ababengazifanelanga okukuqala (nto leyo eluyiyo ubabalo, uThixo esinika oko singakufanelanga. Kwaye into awayeyifuna njengokusabela, ewe, yintobelo kumthetho waKhe.

Akwahlukanga ngoku. Ubabalo lukaThixo luyasisindisa, ngokungaphandle kwemisebenzi yomthetho-“Ngoko ke sigqiba kwelithi, umntu ugwetyelwa ngokholo, kungekho misebenzi yamthetho” (Rom. 3:28)—kwaye ukusabela kwethu yintobelo kumthetho. Sithobela umthetho, nangona, kungeyo nzame engazukusinceda ukuba sisindiswe nguwe-“ngokokukuba, ngokwasemisebenzini yomthetho, akuyi kugwetyelwa nyama emehlweni akhe; kuba isono saziwe ngokubakho komthetho” (Rom. 3:20)—kodwa njengemiphumela yosindiso esilunikwe ngobabalo. “Ukuba niyandithanda, yigcineni imithetho yam” (Yohane 14:15).

IDuteronomi inokubonwa njengesifundo esikhulu esinye esingumzekelo kubabalo nomthetho. Ngobabalo uThixo uyasikhulula, esenzela oko besingenako ngokunokwethu ukuzenzela (kwanjengokuba uSirayeli wayengenako ukuzisindisa ngokunokwakhe eYiputa), yaye ukusabela siphila, ngokholo, ubomi bentobelo ngakuYe nakumthetho waKhe. Ukususela ekuweni kuka-Adam ukubheka phambili, ukuya kuthi xhaxhe baphila de ibe lixesha lembandezelo nophawu lwerhamncwa, abantu abachazwe njengabo “bayigcinayo imithetho kaThixo nokukholwa kuYesu” (IsiTyhi. 14:12)—ubudlelwane bukaThixo nabantu baKhe bobo bomthetho nobabalo. Ubabalo lukaThixo lusixolela ngenxa yokwaphula kwethu umthetho waKhe, yaye ubabalo lukaThixo lusenza kanjalo sikwazi ukuthobela umthetho waKhe kanjalo, intobelo eqhambuka kubudlelwane bomnqophiso esinawo kunye naYe.

`Singawuphepha njani umgibe wokungabi ngqongqo ngokomthetho lo gama sithobela umthetho?`