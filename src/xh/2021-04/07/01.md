---
title:  UMthetho noBabalo
date:  06/11/2021
---

### Fundela Isifundo Sale Veki
Hezek. 28:15, 16; Dut. 4:44; Rom. 3:20; Dut. 10:1–15; Dut. 5:6–22; Dut. 9:1–6.

> <p>Indima Yenkumbulo</p>
> “ ‘Andilutshitshisi ubabalo likaThixo; kuba, ukuba bungomthetho ubulungisa, oko uKristu angaba wafumana wafa’ ” (Galati 2:21).

AmaKristu enkoliso yeemvaba athetha ngomthetho nobabalo yaye ayaluqonda olwalamano oluphakathi kwezi zimbini. Umthetho ngumgangatho kaThixo wobungcwele nobulungisa, kwaye ukwaphula loo mthetho sisono. “Bonke abasenzayo isono benza okuchasene nomthetho; sona isono sikukuchasana nomthetho” (1 Yohane 3:4). Kwaye ngenxa yokuba sonke siwaphule loo mthetho“Ke sona isiBhalo sisuke sazivalela ndawonye izinto zonke phantsi kwesono” (Gal. 3:22)—lubabalo lukaThixo kuphela olunokusisindisa. “Kuba nisindiswe ngokubabalwa nangalo ukholo; nako oko kungaphumi kuni, kusisipho sikaThixo” (Efe. 2:8).

(Eneneni, ikhona “intwana yengcombolo” yeSabatha yomhla wesixhenxe njengenxalenye yomthetho. Kodwa, ngenxa yezizathu ezohlukeneyo, amaKristu amaninzi azimisele, okwangoku, ukubukula iSabatha yomhla wesixhenxe, esiza nazo zonke izizathu eziphuthileyo zokuzithethelela  ukuyibukula kwawo. Kodwa konke oko ngomnye umxholo.)

Nkqu nokuba uchazwe ngeendlela ezahlukeneyo neemeko ezahlukeneyo, umxholo womthetho nobabalo ngokuqinisekileyo ufumaneka kuyo yonke iBhayibhile, kuquka nencwadi yeDuteronomi. Ewe, iDuteronomi, nayo, idandalazisa ulwalamano phakathi komthetho nobabalo ngenkalo eyodwa.

_*Funda isifundo sale veki ukulungiselela iSabatha, Novemba 13._