---
title:  Umthandazo kaDaniyeli
date:  09/12/2021
---

Omnye weyona mithandazo iyindumasi kwiTestmante eNdala iphela ikuDaniyeli 9. Ekuqondeni kwakhe ekufundeni umprofethi uYeremiya ukuba ixesha “lokuphanziswa” kukaSirayeli (Dan. 9:2), iminyaka emashumi asixhenxe, kwakusondela ukuba iphele, uDaniyeli waqalisa ukuthandaza ngenyameko.

Kwaye umthandazo owawunjalo-yayisikhungo esibuhlungu nesineenyembezi nalapho avuma izono zakhe nezono zabantu bakhe, lo gama ngaxesha nye evuma ubulungisa bukaThixo phakathi kwentlekele ebehleleyo.

`Funda: kuDaniyeli 9:1-19. Mixholo mini onokuyifumana edibana emva kwincwadi yeDuteronomi?`

Umthandazo kaDaniyeli sisishwankathelo kanye sento uhlanga olwalulumkiswe kuyo kwiDuteronomi ngokuphathelele kwiziqhamo zokungagcini icala labo lomnqophiso. Kabini uDaniyeli walatha emva “emyalelweni kaMoses” (Dan. 9:11, 13), ngokuqinisekileyo owawuquka iDuteronomi yaye, kule meko, ekungenzeka wayesingisele kuyo.

Njengoko iDuteronomi yatsho, bagxothwa elizweni (bona kwiDut. 4:27–31 noDuteronomi 28) ngenxa yokungathobeli, kanye le nto uMoses (Dut. 31:29) wayexelelwe ukuba izakwenzeka.

Kubuhlungu, kanjalo, ukuba endaweni yokuba iintlanga ezibangqongileyo zithi, “Olu hlanga lukhulu ngabantu abalumkileyo, abanengqondo bodwa (Dut. 4:6), uSirayeli waba “yingcikivo” (Dan. 9:16) kwakwezontlanga zinye.

Kuzo zonke iinyembezi nezikhungo zikaDaniyeli, akabuzi umbuzo oxhaphakileyo abawubuzayo abaninzi xa kusehla intlekele: “Kutheni?” Akabuzi ngenxa yokuba, enkosi kwincwadi yeDuteronomi, usazi kanye isizathu sokwehla kwezi zinto. Ngamanye amazwi, iDuteronomi yanika uDaniyeli (nabanye abathinjwa) imeko yokuqonda ukuba ububi obubehleleyo yayingesosiphelo singacacanga, ithuba elingacacanga, kodwa iziqhamo zokungathobeli kwabo, kanye le nto bebe lunyukiswe kuyo.

Kodwa, kwaye mhlawumbi okubaluleke ngakumbi, umthandazo kaDaniyeli wawudandalazisa inyaniso yokuba naphakathi kwezi ziganeko, lalikhona ithemba. UThixo wayengabahlangula, nokuba kwakukhangeleka ngolo hlobo kangakanani na. IDuteronomi yazisa hayi imeko yokuqonda isimo sabo, kodwa kanjalo yalatha kumadinga okubuyiswa, kanjalo.

`Funda ku Daniyeli 9:24-27, isiprofetho sikaYesu nokufa kwaKhe emnqamlezweni. Kutheni le nto esi siprofetho sanikwa uDaniyeli (nenkoliso yethu) kwimeko yokuthinjwa kukaSirayeli nethemba lokubuyiswa?`