---
title:  IDuteronomi KwimiBhalo Yamva
date:  04/12/2021
---

### Fundela Isifundo Sale Veki
2 Kumkani 22, Neh. 9:6, Yer. 7:1–7, Ndum. 148:4, Yer. 29:13, Mika. 6:1–8, Dan. 9:1–19.

> <p>Indima Yenkumbulo</p>
> “ ‘Eningathi nimfune khona uYehova uThixo wenu, nimfumane, xa nithe naquqela kuye ngentliziyo yenu yonke, nangomphefumlo wenu wonke’ ” (Duteronomi 4:29).

Enye yezinto ezinik’umdla ngeBhayibhile, ngokukodwa iTestamente eNdala, kukusoloko isalatha okanye isingisela kuyo; oko kukuthi, ababhali bamva kwiTestamente eNdala balatha kwabangaphambili, besebenzisa bona nemibhalo yabo ukuveza ingongoma yabo.

INdumiso 81, umzekelo, ibuyela emva kwincwadi ye-Eksodus ize emva koko iphantse icaphule ilizwi nelizwi kwintshayelelo yeMithetho eliShumi xa umdumisi wayebhala: “NdinguYehova uThixo wakho, owakukhupha ezweni laseYiputa” (Ndum. 81:10).

Kuyo yonke iTestamente eNdala, iGenesis-ngokukodwa ibali le Ndalo-nalo kwalathwa kuyo-njenga xa kusithiwa “Ndakhangela emhlabeni, nanko kusenyanyeni, lilubala; nasezulwini, akwabakho kukhanya kulo” (Yer. 4:23; bona kanjalo kwiGen. 1:2).

Kwaye ewe, amaxesha amaninzi ababhali abalandelayo beTestamente eNdala, njengabaprofethi, babesalatha emva kwincwadi yeDuteronomi, eyayidlala eyona ndima ingundoqo kubomi bomnqophiso kuSirayeli wokuqala. Kule veki sizakugxila kwindlela le ncwadi eyayisetyenziswa ngayo ngababhali bamva. Zeziphi iindawo zeDuteronomi abazisebenzisayo, izeziphi iingongoma abebe zizisa ezisafunekayo kuthi namhlanje?

_*Funda isifundo sale veki ukulungiselela iSabatha, Disemba 11._