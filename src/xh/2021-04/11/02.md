---
title:  INcwadi YoMyalelo
date:  05/12/2021
---

UKumkani uYosiya wakwaYuda, owayeminyaka isibhozo ukuba ngukumkani kwakhe, walawula iminyaka engama-31 (640 b.c.–609 b.c.) ngaphambi kokufa kwakhe kwithafa ledabi. Kunyaka weshumi elinesibhozo kulawulo lwakhe, kwenzeka into, eyathi noko okwethutyana, yaguqula imbali yabantu bakaThixo.

`Funda: kwi- 2 Kumkani 22. Zifundo zini esi nokuzifunda kwesi siganeko?`

Iingcaphephe kudala zaqukumbela ngelithi “iNcwadi yoMthetho” (2 Kumkani 22:8) yayi yiDuteronomi, ekubonakala ukuba yayi lahlekile ebantwini kangange minyaka emininzi.

“UYosiya wachukumiseka ngokunzulu xa wayesiva ukufundelwa okokuqala izikhuthazo neziyalo ezishicisilelwe kule mibhalo yamandulo. Zange ngaphambili wayiqonda ngokupheleleyo indlela ecace gca uThixo awayebeke ngayo phambi koSirayeli ‘ubomi nokufa, intsikelelo nesiqalekiso’ (Deuteronomy 30:19) . . . Le ncwadi yayi phuphuma kwiziqinisekiso zokulungela kukaThixo ukusindisa ngeyona ndlela abo bangabeka ithemba labo ngokupheleleyo kuYe. Njengoko wayenzile ekubahlanguleni kubukhoboka baseYiputa, wayezakusebenza kwa ngolo hlobo ngobungangamsha ekubamiseni kwiLizwe leDinga nasekubabekeni entloko kwiintlanga zehlabathi.”—Ellen G. White, Prophets and Kings, p. 393.

Kuso sonke isahluko esilandelayo, singabona indlela awayefuna ngayo ngokuzimisela uKumkani uYosiya “ukugcina imithetho yakhe, nezingqino zakhe, nemimiselo yakhe, ngentliziyo yonke, nangomphefumlo wonke” (2 Kumkani 23:3; bona kanjalo kwiDut. 4:29, Dut. 6:5, Dut. 10:12, Dut. 11:13). Kwaye olu hlaziyo lwaluquka ukuhlanjululwa nokususwa kwawo “kweento zonke ezinezothe, ezibe zibonwa ezweni lakwaYuda naseYerusalem, wazitshayela uYosiya, ukuze amise amazwi omyalelo abhaliweyo encwadini abeyifumene uHilekiya umbingeleli endlwini kaYehova” (2 Kumkani 23:24).

IDuteronomi yayizaliswe zizilumkiso neziyalo ezichasene nokulandela izenzo zeentlanga ezibangqongileyo. Izenzo zikaYosiya, nazo zonke izinto awazenzayo, eziquka ukubulawa kwabo babenokuba babengababingeleli abanqula izithixo eSamari (2 Kumkani 23:20), zatyhila indlela ababelahleke ngayo kwinyaniso ababephathiswe yona. Endaweni yokuhlala bengabantu abangcwele ekwakufanele babe ngabo, benza ibuyambo nehlabathi, nangona babesoloko becinga ukuba, Sibahle kuYehova, enkosi.

Inkohliso eyingozi ngolo hlobo.

`Kumakhaya ethu okanye nkqu kumaziko ebandla, zintoni izinto ekunokudingeka ukuba sizisuse ngokucokisekileyo ukuze siyikhonze iNkosi ngentliziyo yethu yonke nomphefumlo.`