---
title:  IDuteronomi kuYeremiya
date:  07/12/2021
---

Kwiminyaka eyadlulayo, igatyana lo mfana, umkhanyeli-thixo, lalinenzondelelo yokufuna inyaniso-nokuba iyintoni na loo nyaniso, kwaye noku ikhokelele phi. Ekugqibeleni wafikelela, hayi nje kuphela ekukholelweni kuThixo uYise nakuYesu, kodwa kanjalo wamkela isigidimi saBalindi. Indima eyayisenyongweni kuye yayinguYeremiya 29:23, efundeka ngolu hlobo: “Niya kundifuna, nindifumane, xa nithe nandifuna ngentliziyo yenu yonke.” Kamva kwiminyaka elandelayo, noko kunjalo, efunda iBhayibhile yakhe, wabhaqa le ndima kwakhona, kodwa emva kwincwadi yeDuteronomi. Oko kukuthi, uYeremiya wayifumana kuMoses.

`Funda: kwiDuteronomi 4:23-29. Ithini imeko yeli dinga kuSirayeli, yaye inokusingisela njani kuthi namhlanje?`

Njengoko sesibonile, incwadi yeDuteronomi ivunjululwe ngexesha lolawulo lukaKumkani uYosiya, kwaye kwakuphantsi kolawulo lukaYosiwa awaqalisa ngalo uYeremiya ulungiselelo lwakhe. Yiyo lo nto, ngoko, lo mpembelelo yeDuteronomi inokubonakala kumbhalo kaYeremiya.

`Funda: uYeremiya 7:1-7. UYeremiya wabaxelela ukuba mabenze ntoni abantu, yaye izalana njani noko bekubhalwe kwincwadi yeDuteronomi?`

Rhoqo kwiDuteronomi, uMoses wayigxininisa indlela obabuxhomekeke ngayo ubukho babo eKanana, kwanokuba ukuba abathobeli, abazokuhlala kwindawo uThixo ebebanyulele yona. Jonga kwisilumkiso esitsolileyo kuYeremiya 7:4, isiphumo ikukuba, ewe, le yayi yitempile kaThixo yaye, ewe, babengabantu abonyuliweyo, kodwa akukho nenye kuzo eyayibalulekile xa bengathobeli.

Kwaye lo ntobelo yayiquka indlela abaphatha ngayo abaphambukeli, iinkedama, abahlolokazi-igcamango ebuyela emva kwiDuteronomi nakweminye imiqathango ekwakufanele ukuba bayilandele: “ ‘Uze ungasijiki isigwebo sowasemzini nesenkedama; ungayenzi isibambiso ingubo yomhlolokazi’ ” (Dut. 24:17; bona kanjalo kwiDut. 24:21; Dut. 10:18, 19; Dut. 27:19).

`Funda uYeremiya 4:4 uze umthelekise neDuteronomi 30:6. Uthini umyalezo opha oya ebantwini, yaye le mfundiso isebenza ngokulinganayo njani kubantu bakaThixo namhlanje?`