---
title:  Izulu Lamazulu
date:  06/12/2021
---

IDuteronomi iyenza icace gca eyokuba umthetho nomnqophiso zazingundoqo, hayi nje kuphela kubudlelane bukaSirayeli noThixo kodwa kanjalo nangenxa yenjongo yohlanga njengabantu “abonyuliweyo” (Dut. 7:6, Dut. 14:2, Dut. 18:5).

`Funda: kwiDuteronomi 10:12-15, nalapho okukhulu ngale ngcamango yomthetho nemo yokunyulwa kuSirayeli icinezelwe khona. Ithetha ukuthini, noko kunjalo, iBhayibhile ngebinzana “izulu lamazulu”? Ngongoma ni uMoses ayizisayo ngela binzana?`

Intsingiselo “yezulu lamazulu” ayicacanga gca, ngokwale meko ikuyo, kodwa uMoses walatha kubungangamsha, amandla, nobuhandiba bukaThixo. Oko kukuthi, hayi nje kuphela izulu ngokwalo kodwa “izulu lamazulu” lelaKhe, iphantse ibe yintetho esi sangotshe eyalatha kubungangamsha obupheleleyo bukaThixo phezu kwayo yonke indalo.

**Funda: ezi ndima zilandelayo, zonke zisekelezelwe kwibinzana elivela okokuqala kwiDuteronomi. Kwimeko nganye, ngongoma ni eziswayo, yaye siyibona njani impembelelo yeDuteronomi apho?**

`1Kumkani8:27`

`Neh.9:6`

`Ndum.148:4`

Ucace ngakumbi kwincwadi kaNehemiya umxholo kaThixo njengoMdali nonguye kuphela omakanqulwe. Wenza zonke izinto, nkqu “nezulu lamazulu, nomkhosi wawo wonke” (Neh. 9:6). Eneneni, uNehemiya 9:3 uthi “walesa encwadini yoMyalelo,” ekungenzeka, njengakwixesha likaYosiya, yincwadi yeDuteronomi, echaza isizathu kwiindima ezimbalwa ezilandelayo sokuba abaLevi, phakathi kokudumisa nokunqula uThixo, basebenzisa eli binzana “izulu lamazulu,” elalivela nqo kwiDuteronomi.

`UThixo ngumdali hayi kuphela womhlaba kodwa “wezulu lamazulu.” Kwaye ngoko ukucinga ukuba kwalo Thixo mnye waya emnqamlezweni! Kutheni unqulo luleyona ndlela iyiyo yokusabela koko uThixo asenzele kona?`