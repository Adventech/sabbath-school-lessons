---
title:  Yintonina ayifunayo uYehova?
date:  08/12/2021
---

Inkoliso yemibhalo yabaprofethi yayiqulathe izibongozo zokuthembeka. Unjanjoku hayi nje ukuthembeka gabalala, kodwa ngokukodwa, ukuthembeka kwicala labo lomnqophiso, owathi waqinisekiswa kwakho kanye ngaphambi kokungena kwabo ezweni. Oku koko kwadandalaziswa yincwadi yeDuteronomi: ukuqinisekiswa kwakho komnqophiso kaThixo noSirayeli. UYehova ngoku, emva kokuphambuka iminyaka ema-40, wayezakuzalisekisa (okanye ukuqalisa ukuzalisekisa) inkoliso yamadinga aKhe omnqophiso, icala laKhe kwisivumelwano. Ngoko ke, uMoses wabakhuthaza ukuba bazalisekise icala labo, nabo. Eneneni, inkoliso yemibhalo yabaprofethi yayifana ikakhulu. Izibongozo ebantwini ukuba babambe elabo icala lomnqophiso.

`Funda: uMika 6:1-8. UYehova ubaxelela ntoni abantu pha, yaye idibana njani nencwadi yeDuteronomi? (bona kanjalo kuAmosi 5:24 noHos. 6:6.)`

Iingcaphephe zeBhayibhile zibone kwezi ndima zikuMika oko kwaziwa ngokuba “isimangalo somnqophiso” nalapho uYehova “amangalela” okanye azisa ityala ngakubantu baKhe ngenxa yokwaphula umnqophiso.  Kule imeko, uMika uthi uYehova “ubambene nabantu bakhe” (Mika. 6:2), nalapho igama “ubambene” (riv) linokuthetha ingxabano yezomthetho. Oko kukuthi, uYehova uyabamangalela, umfanekiso oveza inkalo yezomthetho (hayi eyobudlelane) kumnqophiso. Oku akumele kukhwankqisa kuba, kakade, embindini womnqophiso yayingumthetho.

Qaphela, kanjalo, indlela uMika aboleka ngayo ulwimi ngqo kwiDuteronomi: “Kaloku ke, Sirayeli, uYehova uThixo wakho ubiza ntoni na kuwe, kungekuko ukumoyika uYehova uThixo wakho ngentliziyo yakho yonke, nangomphefumlo wakho wonke; ugcine imithetho kaYehova, nemimiselo yakhe, endikumiselayo namhla ukuba kulunge kuwe? ’ ” (Dut. 10:12, 13). Endaweni yoko, nangona, ecaphula ngqo, uMika uyayiphucula ngokutshintsha “incwadi yomyalelo” ekwiDuteronomi ibe “ngumoya womyalelo,” ongokuba nobulungisa nenceba.

Okubonakala kusenzeka apha kukuba, nokuba yeyiphi na inkangeleko yangaphandle yonqulo nentlonelo (amadini ezilwanyana amaninzi, umzekelo, “amawaka eenkunzi zezimvu”), oko ayikukho okuqulathwe bubudlela bomnqophiso noThixo. Inceda ntoni yonke le ntlonelo yangaphandle ukuba, umzekelo, “banqwenela amasimi, bawahluthe; kwanezindlu, bazithabathe; bacudise umfo nendlu yakhe, indoda nelifa layo” (Mika. 2:2)? USirayeli wayefanele ukuba kukukhanya ehlabathini, ezazizakuthi iintlanga ngaye: “Olu hlanga lukhulu ngabantu abalumkileyo, abanengqondo bodwa” (Dut. 4:6). Yiyo lo nto kwakufuneka benze ngobulumko nangengqondo, ekwakuquka ukuphatha abantu ngobulungisa nenceba.