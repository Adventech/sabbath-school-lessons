---
title:  Ukujula Nomcabango
date:  10/12/2021
---

“Esi [Mika 6:1–8] sesinye sezicatshulwa ezincamisileyo ezeTestamente eNdala. Sona, njengo-Amos 5:24 noHos 6:6, zishwankathela isigidimi sabaprofethi benkulungwane yesibhozo. Esi sicatshulwa sivula ngomzekelo omhle wokubambana ngomnqophiso nalapho umprofethi ebiza abantu ukuba bave isimangalo anaso uYahweh ngakubo. Iintaba neenduli ziliqumrhu lomthetho ngenxa yokuba kukade zikho kwaye ziyibonile impatho kaThixo kuSirayeli. Endaweni yokumangalela ngqo uSirayeli ngokwaphula umnqophiso, uThixo ubuza uSirayeli ukuba banazo na izimangalo ngakuye. ‘Ndenze ntoni na kuni? Ndinidinise ngantoni na?’ Phakathi kwentswela-bulungisa abanye kumahlwempu inokuba ‘adinwa kukwenza okulungileyo.’ Phakathi kwamathuba okutyeba ngokukhawuleza abanye babanini-mhlaba badinwa kukugcina imithetho yomnqophiso.”—Ralph L. Smith, Word Biblical Commentary, Micah-Malachi, (Grand Rapids, MI: Word Books, 1984), vol. 32, p. 50.

“Kuhlaziyo olwa landelayo, ukumkani [uYosiya] wajolisa ingqalelo yakhe ekutshabalaliseni wonke umzila wonqulo-zithixo owawusasele. Konke oku abemi belizwe babelandela izithethe zeentlanga ezibangqongileyo ngokuqubuda kwimifanekiso yomthi nelitye, de kwangathi kuphantse kube ngaphaya kwamandla umntu ukutshayela neengcambu imizila yobu bubi. Kodwa uYosiya wazingisa kwilinge lakhe lokuhlambulula ilizwe.”—Ellen G. White, Prophets and Kings, p. 401.

**Imibuzo Yokuxoxwa**

`Iqinisekile, singaBalindi, yaye ngesigidimi senyaniso yangoku yethu, sizibona yaye (kunjalo) sikwindawo enye naleyo uSirayeli wamandulo wayekuyo: beneenyaniso elalidinga ukuziva ihlabathi elalibangqongile. Yinyhweba enkulu kuthi. Ucinga ukuba, ngoko, siphila kukakuhle kangakanani ngokwamaxanduva ahambelana nenyhweba enjalo?`

`Khawufan’ucinge unguDaniyeli, ulibonile uhlanga lwakho luhlaselwa lusoyiswa, yaye usazi ukuba itempile, undoqo wenkolo yakho xa iyonke, utshatyalaliswe ngabahedeni abanqula izithixo. Ulwazi lwencwadi yeDuteronomi, ngoko, lalunokuluxhasa njani ukholo kuye (okanye nawuphi umYuda) ngeli xesha? Oko kukuthi, incwadi le yamnceda njani ukuqonda konke okwakusenzeka nokuba kutheni kusenzeka? Ngohlobo olunye, ukuqonda kwethu isiBhalo siphela kusinceda njani simelane namaxesha anzima neziganeko ebekunokuthi, ngaphandle kokuqonda kwethu isiBhalo, zityhafise kakhulu kuthi? Yintoni emasiyifundiswe yile mpendulo ngendlela emayibe ngundoqo ngayo iBhayibhile kwinkolo yethu?`

`Eklasini jongani isiprofetho seeveki ezingama-70 sikaDaniyeli 9:24-27. Ndima ni esinayo onayo umnqophiso kwesasiprofetho, yaye kutheni ingcamango yomnqophiso ibalulekile kuso-nakuthi?`