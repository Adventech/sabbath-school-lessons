---
title:  Ukuvuswa Kwethu Sonke
date:  23/12/2021
---

Kakade, ngokukhanya okongezelekileyo kweTestamente eNtsha, ukuthintelwa kukaMoses kwiLizwe leDinga akukhangeleki kakhulu ngathi sisohlwayo. Endaweni yeKanana yasemhlabeni ize kamva ibe yiYerusalemi yomhlaba (ethe ngenxa yembali yayo eyaziwayo yayindawo yemfazwe, uloyiyo, nenkxwaleko), “iYerusalem yasemazulwini” (Heb. 12:22) ngoku, kanye ngoku, likhaya lakhe. Indawo engcono kakhulu yokuhla, ngokuqinisekileyo!

UMoses waba ngumzekelo wokuqala owaziwayo eBhayibhile wokuvuswa kwabafileleyo. UEnoch wasiwa ezulwini engabonanga kufa (Gen. 5:24), waza u-Eliya, naye (2 Kumkani 2:11), kodwa ngokuhambisa kwengxelo ebhaliweyo, uMoses waba ngowokuqala ukuvuselwa kubomi obungunaphakade.

Ubungakanani bexesha uMoses alilele emhlabeni asibazi, kodwa ngokwakuye, zange bube namsebenzi. Wavala amehlo akhe ekufeni, yaye nokuba yaba ziyure ezintathu okanye iminyaka engama-300, kuye kwakufana. Kanjalo yinto enye kubo bonke abafileyo kuyo yonke imbali; amava abo, ubuncinane ngokuphathelele ekufeni, awokwahluka kwakaMoses. Sivala amehlo ethu ekufeni, ize into elandelayo esiyaziyo ibe kukuBuya kwesiBini kukaYesu okanye, ngelishwa, umgwebo wokugqibela. (bona kwiSiTyhi. 20:7–15).

`Funda: ku- 1 Korinte 15:13–22. Dinga lini elikhulu elifumaneka apha, yaye kutheni le nto amazwi kaPawulos evakala kuphela xa siqonda ukuba abafileyo balele kuKristu de ibe luvuko?`

Ngaphandle kwethemba lovuko, asinathemba konke konke. Ukuvuka kukaKristu sisiqinisekiso kokwethu; “esihlambulule ezonweni” (Heb. 1:3) emnqamlezweni njengeMvana yedini, uKristu wafa wabuya wavuka kwelabafileyo, kwaye ngenxa yovuko lwaKhe sinengqiniseko ngolwethu, uMoses engumzekelo wokuqala womntu owileyo evuswa kwabafileyo. Kanjalo, ngenxa yoko uKristu aya kukwenza, uMoses wavuswa; yaye ngenxa yoko uKristu akwenzileyo, nathi, ngokunjalo, sakuvuswa.

Ngoko ke, singafumana kuMoses umzekelo wosindiso ngokholo, ukholo olubonakaliswe kubomi bokuthembeka nokukholosa ngoThixo, nokuba wagqwidiza ekugqibeleni. Kwaye kuyo yonke incwadi yeDuteronomi, singambona uMoses ezama ukubizela abantu kukuthembeka okufanayo, ukusabela okufanayo kubabalo abalinikwayo njengoko silunikiwe nathi, thina, kanjalo, basemideni yeLizwe leDinga.

`UThixo, lo Thixo mnye, akasibizeli nathi ekuthembekeni, kanjalo? Singenza ntoni ukuqiniseka ukuba asenzi iimpazamo uMoses awalumkisa ngazo kwiDuteronomi?`