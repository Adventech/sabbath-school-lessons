---
title:  Ukuvuswa kukaMoses
date:  18/12/2021
---

### Fundela Isifundo Sale Veki
Num. 20:1–13, Dut. 31:2, Dut. 34:4, Dut. 34:1–12, Yuda 9, 1 Kor. 15:13–22.

> <p>Indima Yenkumbulo</p>
> “Kanti yena uMikayeli, isiphatha-zithunywa zezulu, oko wayebambene naye uMtyholi, bebangisana ngawo umzimba kaMoses, akabanga nabunganga bakumzisela mgwebo wakunyelisa; wesuka wathi, iNKsoi mayikukhalimele!’ ” (Yuda 9).

Njengoko sibonile kuyo yonke ikota, uMoses ngumnt’omfayo osembindini kwiDuteronomi. Ubomi bakhe, isimilo sakhe, imiyalezo yakhe ityhutyha le ncwadi. Nangona, ewe, iDuteronomi ingoThixo nothando lwaKhe ku-‘maSirayeli, “abantu bakaSirayeli,” uThixo wasoloko esebenzisa uMoses ukutyhila olo thando nokuthetha nabantu baKhe amaSirayeli.

Ngoku, xa sifikelela ekupheleni kwekota, ukuphela kwesifundo sethu seDuteronomi, sifika kanjalo esiphelweni sobomi bukaMoses, ubuncinane ubomi bakhe apha.

Njengoko u-Ellen G. White wayichazayo: “UMoses wayesazi ukuba uzakufa eyedwa; akukho mhlobo wasemhlabeni uzakuvunyelwa ukuba amlungiselele kwiiyure zakhe zokugqibela. Kwakukho imfihlelo nokoyikeka kwesi siganeko siphambi kwakhe, esakrwaqelisa intliziyo yakhe. Olona vavanyo lunzima yayikukwahlukana kwakhe nabantu ebebekhathalele nebebathanda-abantu ekuthe umdla wakhe nobomi bakhe bamanyana nobabo. Kodwa wafunda ukuthembela kuThixo, waza ngokholo oluphelelisileyo wazinikela isiqu sakhe kunye nabantu bakhe kuthando nenceba yaKhe.”— Patriarchs and Prophets, pp. 470, 471.

Njengoko ubomi nolungiselelo lukaMoses zazityhila okuninzi ngesimilo sikaThixo, ngoko, kukwanjalo, ukufa nokuvuka kwakhe.

_*Funda isifundo sale veki ukulungiselela iSabatha, Disemba 25._