---
title:  'Isono sikaMoses: Isigaba 2'
date:  20/12/2021
---

`Funda: kwakhona kwiNumeri 20:12, 13. Sizathu sini esitsolileyo uYehova awasinika uMoses sokuba angakwazi ukuwelela ngenxa yoko wakwenzayo? Bona kanjalo kwiDuteronomi 31:2 noDuteronomi 34:4.`

Ngokwa lendima, kwakukhona okunye kwisono sikaMoses ngaphezu kwelinge lakhe nje lokuthatha indawo kaThixo, nto leyo yayimbi ngokwaneleyo. Wabonakalisa kanjalo ukungabi nakholo, nto leyo, kumntu ofana noMoses, engenakuthetheleleka. Kakade, le yindoda eyathi, ukususela kwityholo elivuthayo (Eksod. 3:2–16) ukubheka phambili, yanamava noThixo ngokungafaniyo nenkoliso yabantu, noko kunjalo, ngokwale ndima uMoses “akakholwanga kum,” oko kukuthi, uMoses wabonakalalisa ukungabi nakholo koko uYehova wayekuthetheli, waza ngenxa yoko wasilela “ukundizukisa,” phambi kwabantwana bakaSirayeli. Ngamanye amazwi, ukuba uMoses wayekwazile ukuzibamba wenza into elungileyo ngokubonakalisa olwakhe ukholo nokuthemba kwakhe uThixo phakathi kokreqo lwabo, ngewayemzukisile uYehova phambi kwabantu waza, kwakhona, wangumzekelo kubo wento oluyiyo ukholo lokwenene nentobelo.

Qaphela, kanjalo, indlela uMoses angayithobelanga ngayo into uYehova ebemxelele ngqo ukuba ayenze.

`Funda: kwiNumberi 20:8. UYehova wamxelela ukuba makenze ntoni uMoses, kodwa wenza ntoni uMoses endaweni yoko? (Num. 20:9–11)?`

Indima yesithoba inoMoses ethatha intonga njengoko “uYehova ebemwisele umthetho.” Okwa ngoku, kusekuhle. Kodwa kwindima ye-10, endaweni yokuthetha nengxondorha, nalapho ayezakuphuma khona amanzi njengembonakaliso ekhwankqisayo yamandla kaThixo-uMoses wayibetha, hayi kanye kodwa kabini. Ewe, ukubetha ingxondorha kuze kuphume amanzi kuyo kwakumangalisa, kodwa ngokuqinisekileyo kwakungamangalisi njengokuthetha nayo kuphela uze ubone kwale nto inye isenzeka.

Ngokuqinisekileyo, ngaphandle kwakunokubonakala ngathi isigwebo sikaThixo ngakuMoses sibaxekile: kakade, emva kwento yonke uMoses athubeleze kuyo, wayengazokuvunyelwa ukuba awelele kwiLizwe leDinga. Ngalo lonke ixesha eli bali libaliswa, abantu baba nomnqa woba kutheni-ngenxa yesenzo esinye sokungxamainto ekukudala eyilindele ixesha elide kangako eyalelwa.

`Sifundo sini ocinga ukuba abantwana bakaSirayeli kwakufanele besifundile ngenxa yoko kwenzeka kuMoses?`