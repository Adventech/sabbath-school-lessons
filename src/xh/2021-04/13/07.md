---
title:  Ukujula Nomcabango
date:  24/12/2021
---

“Xa ngokucaphukayo badandulukayo, ‘Sinikhuphele amanzi kule ngxondorha na?’ bazibeka endaweni kaThixo, ngokungathi amandla akubo, abantu abanobuthathaka neentshisakalo. Edinwe kukukrokra okuthe gqolo nokuvukela kwabantu, uMoses waphulukana noMncedi wakhe onobuNgangamsha, waza engenamandla angcwele wayekwa ukuba angcolise ingxelo yakhe ngokubonakalisa ubuthathaka bomntu. Indoda ekwakufanele ukuba ime nyulu, nkqi, nangokungazicingeli kude kube sekupheleni komsebenzi wakhe yoyisakala ekugqibeleni. UThixo wahlanjelwa phambi kwebandla likaSirayeli, xa kanye kwakufanele ukuba wenziwe mkhulu waphakanyiswa.”—Ellen G. White, Patriarchs and Prophets, p. 418.

“Kwintaba yokwenziwa kumila kumbi uMoses wayekunye no-Eliya, owayenyuselwe emazulwini. Bathunyelwa njengabathwali-kukhanya nobuqaqawuli obuvela kuYise busiya kuNyana waKhe. Kwaye ngalo ndlela umthandazo kaMoses, owenziwa kwintlaninge yeenkulungwane ngaphambili, ekugqibeleni wazalisekiswa. Wema kuloo ‘ntaba intle,’ ngaphathi kwilifa labantu bakhe, ethwele ubungqina baLowo ayegxunyekwe kuye onke amadinga kaSirayeli. Sinjalo isiganeko esityhiliweyo kwiliso lomntu kwimbali yalo ndoda yayibekeke ngeyona ndlela eZulwini.”—Iphepha 479.

**Imibuzo Yokuxoxwa**

`Kwelinye icala, ewe, uMoses wavuswa wasiwa ezulwini kungekudala emva kokufa kwakhe. Kodwa kwangaxesha nye, usizi olunguMoses (siyazicingela) kufuneka lubukele ubutyobo bezinto apha. Sinethamsanqa ngeyona ndlela kuba inkoliso yethu iyakuvuswa emva kokuphela kwayo yonke inzima esemhlabeni kanye ngaphambi kokuBuya kwesiBini. Kungaziphi iindlela okuthi oku, ngoko, kube yintsikelelo encamisileyo kunamava kaMoses?`

`Ibali lokufa kukaMoses nokuvuswa kwakhe kamva lisibonisa njani indlela iTestamente eNtsha, nangona isekelwe kwiTestamente eNdala, esibhekisa phambili ngayo kuneTestamente eNdala ize ngokwenene izise ukukhanya okutsha okuthe kratya kuyo?`

`Ibali lobomi bukaMoses, kuquka nokubetha kwakhe ingxondorha ngokudlabhuka komsindo, lingumzekelo njani wento okuyiyo ukuphila ngokholo nokusindiswa ngokholo, kungengamisebenzi yamthetho?`

`Eklasini, xoxani ngedinga lovuko ekupheleni kwexesha. Kutheni le nto oku kungundoqo kuwo onke amathemba ethu? Kanjalo, ukuba singamthemba uThixo koku, oko kukuthi, ekusivuseni ekufeni, asimele kukwazi ukumthemba kwinto yonke engenye? Kakade, ukuba unokusenzela oko, yintoni angenako ukuyenza?`