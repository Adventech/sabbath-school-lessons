---
title:  IDuteronomi KwiTestamente eNtsha
date:  11/12/2021
---

### Fundela Isifundo Sale Veki
Mat. 4:1–11, Dut. 8:3, Acts 10:34, Gal. 3:1–14, Zenzo 7:37, Heb. 10:28–31.

> <p>Indima Yenkumbulo</p>
> “ ‘Kubhaliwe kwathiwa, Akaphili ngasonka sodwa umntu, uphila ngamazwi onke aphuma emlonyeni kaThixo’” (Mateyu 4:4).

ITestamente eNtsha izaliswe yeNdala. Oko kukuthi, ababhali abaphefumlelweyo beTestamente eNtsha bacaphula ababhali abaphefumlelweyo beNdala njengomthombo wegunya. UYesu ngokwaKhe wathi, “Kubhaliwe kwathiwa” (Mat. 4:4), into ethetha ukuthi, “Kubhaliwe kwathiwa kwiTestamente eNdala;” kwayena wathi “ ‘ukuze zizaliseke iziBhalo’ ” (Marko 14:49)—oko kukuthi iziBhalo zeTestamente eNdala.

Kwaye ekuhlanganeni kukaYesu nabafundi ababini kwindlela eya e-Emawusi, endaweni yokwenza ummangaliso ukuzibonakalisa ukuba ungubani, “Uqalele ke kuMoses nakubo bonke abaprofeti, wabachazela kuzo zonke iziBhalo iindawo ezingaye” (Luk 24:27).

Noba kungokusebenzisa izicatshulwa ezitsolileyo zeTestamente eNdala, okanye ukuphawula, okanye ukukhankanya amabali okanye iziprofeto, ababhali beTestamente eNtsha bathi gqolo besebenzisa iTestamente eNdala ukuxhasa, nkqu nokuthethela, amabango abo.

Kwaye phakathi kweencwadi ezazisoloko zicatshulwa okanye kusalathwa kuzo yiDuteronomi (kunye Neendumiso no-Isaya). UMateyu, uMarko, uLuka-Zenzo, uYohane, amaRoma, amaGalati, 1 kunye no-2 wamaKorinte, amaHebhere, iincwadi zobufundisi, neSiTyhilelo zonke zibuyela emva kwiDuteronomi.

Kule veki sizakuqwalasela ezimbalwa kwezo zihlandlo size sibone ukuba yeyiphi inyaniso, inyaniso yangoku, esinokuyifumana kuzo.

_*Funda isifundo sale veki ukulungiselela iSabatha, Disemba 18._