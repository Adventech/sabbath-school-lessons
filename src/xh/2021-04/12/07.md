---
title:  Ukujula Nomcabango
date:  17/12/2021
---

Kwanjengokuba iTestamente eNdala, izicaphula (oko kukuthi, abanye babaprofeti bacaphula okanye balathe, umzekelo, kwiindima ezikwincwadi ezintlanu zikaMoses), iTestamente eNtsha izaliswe zizicatshulwa ezithi ngqo, izalatho nezikhankanyo zeNdala. IiNdumiso, u-Isaya, neDuteronomi babephakathi kwezona zicatshulwe kakhulu. Inkoliso, kanjalo, yababhali beTestamente eNtsha babecaphula kwinto eyaziwa ngokuba yi Septuagint (LXX), ngamanye amaxesha ibizwa ngokuba “yiTestamente eNdala yesiGrike,” eyaba yinguqulelo yesiGrike yokuqala eyaziwayo yeBhayibhile yesiHebhere. Iincwadi zokuqala ezintlanu zeBhayibhile ezaziwa ngokuba yiTorah okanye iPentateuch, zaguqulwa kwinkulungwane yesithathu ngaphambi kokuza kukaKristu, ize yonke enye iTestamente eNdala malunga nenkulungwane yesibini ngaphambi kokuza kukaKristu.

Umntu unokufunda okukhulu, kanjalo, ngendlela yokupicotha iBhayibhile ngendlela ababhali abaphefumlelweyo beTestamente eNtsha abayisebenzisa ngayo eNdala. Kwaye esinye sezifundo zokuqala esinokuzifunda kukuba, ngokungafaniyo nemfundo eninzi yeBhayibhile namhlanje, ababhali beTestamente eNtsha zange baveze mibuzo ngobunyani okanye igunya lee ncwadi zeTestamente eNdala. Akukho nto kwimibhalo yabo eyayityhila, umzekelo, intandabuzo ngembali yamabali eTestamente eNdala, ukusuka ku bukho buka-Adam no-Eva, uKuwa, uNogumbe, ukubizwa kuka-Abraham, nezinye. “Imfundo” igocagoca ezi zinto yintandabuzo nje yobuntu, kwaye ayifuneki nganto kwiintliziyo neengqondo zaBalindi.

**Imibuzo Yokuxoxwa**

`Siqwalasele konke ukukhanya esikunikiweyo njengaBalindi, makusifundise ntoni ngoxanduva olukhulu olusemagxeni ethu lokuba sithembeke kwiinyaniso esizinikiweyo?`

`Funda kwakhona kwiDuteronomi 18:9-14. Zeziphi iimbonakalo zale mihla zala “masikizi kuYehova” ezikhoyo namhlanje, yaye singenza njani ukuqiniseka ukuba siya ziphepha?`

`Kutheni le nto, kubo bonke abantu, amaKristu, aqonda ukuquka elimiweyo ukufa kukaKristu emnqamlezweni, kungafuneki “ukhethe ubuso” (bona kwisifundo sangoMvulo)? Singasiqonda njani kuthi isimbo sokwenza kanye oko (yaye asizibhanxi ukuba siyayiphika eyokuba kukho simbo sithile kuthi sokwenza kanye oko?). umnqamlezo nokugcina umnqamlezo uphambi kwethu, ungasinyanga njani kulo moya ungalunganga?`