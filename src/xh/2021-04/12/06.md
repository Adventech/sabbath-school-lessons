---
title:  Into Eyoyikekayo
date:  16/12/2021
---

Incwadi yamaHebhere, kubo bonke ubunzulu nokubalasela kwayo, ngeendlela ezininzi, yayi luvuselelo olunye olude kumakholwa angamaYuda ngoYesu. Kwaye into eyayibavuselela ukuba bayenze yile: Hlalani nithembekile eNkosini!

Oku kuthembeka, eneneni, kufuneka kuvele ekuthandeni kwethu uThixo, wento ayiyo nangenxa yesimilo nokulunga kwaKhe, ezidandalaziswe ngokumandla emnqamlezweni kaKristu. Ngamanye amaxesha, ngoko, abantu badinga ukukhunjuzwa into eziya kuba yiyo iziphumo ezoyikekayo zokuhlehla. Oko kukuthi, kufuneka sikhumbule ukuba, ekugqibeleni, ukuba asikwamkeli oko uYesu asenzele kona ngokuhlawula isohlwayo sezono zethu, kwakufuneka sisihlawule ngokwethu eso sohlwayo, kwaye oko kuthetha “ukulila nokutshixiza kwamazinyo” (Mat. 22:13) okulandelwa yintshabalalo engunaphakade.

`Funda: kumaHebhere 10:28-31. Uthini uPawulos, yaye ngokunjalo, ingena gingci njani kuthi?`

Kunika umdla ukuba ukuze avuselele amakholwa angamaYuda ukuba ahlale ethembekile kuThixo, uPawulos ucaphula, iDuteronomi, imvuselelo yangaphambili kumakholwa angamaYuda ukuba ahlale ethembekile kuThixo! UPawulos ucaphula uDuteronomi 17:6 ngokuphathelele kwinyaniso yokuba umntu ofanelwe kukufa uzakujamelana nokokufa kuphela emva kokuba abantu ababini bengqine ngokuchasene naloo mntu.

Kodwa uPawulos wenza oku ukuveza ingongoma yokuba ukuba ukungathembeki kwakukhokelela ekubulaweni kuMnqophiso omDala, wobeka phi “ukufanelwa kukubethwa okubi ngakumbi, lo umnyathelele phantsi uNyana kaThixo, walibalela ekuthini liyinqambi igazi lomnqophiso athe wangcwaliswa ngalo, wamgxeka uMoya wobabalo?” (Heb. 10:29). Ngamanye amazwi, ninokukhanya okuthe kratya nenyaniso ethe kratya kunabo, kwaye niyazi ngombingelelo woNyana kaThixo ngenxa yezono zenu; ngoko ke, ukuba nithe nahlehla, isigwebo senu sakuba sikhulu kunesabo.

Emva koko uPawulos ubuyela emva kwiDuteronomi, ngoku kwiDuteronomi 32:35, ukuze axhase ingxoxo yakhe. Ngokuqwalasela oko bakunikwe ngoKristu nolwazi lwabo lomsindleko omkhulu abawenzelweyo, iNkosi, eyathi, “ ‘impindezelo yeyam,’ ” “iyakubagweba abantu bayo” ngenxa yokreqo lwabo nokungathembeki. Kakade, wabagweba ookhokho, ababe ngenako oko ayenako amaYuda eTestamente eNtsha, intyilelo epheleleyo yothando lukaThixo edandalaziswe emnqamlezweni. Ngoko ke, ngokulula, uPawulos wayesithi: Lumkani.

`“INkosi iyakubagweba abantu bayo” (Dut. 32:36). Yintoni ithemba lethu ekuphela kwalo kulo mgwebo (bona kumaRom. 8:1)?`