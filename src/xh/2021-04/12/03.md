---
title:  Ukukhetha ubuso
date:  13/12/2021
---

KwiDuteronomi 10, uMoses (kwakhona) ubalisa imbali kaSirayeli yaye (kwakhona) usebenzisa ezo ngxelo ukuyala abantu bakhe ukuba bathembeke. Phakathi koko kuyala wathetha into engenye.

`Funda: kwiDuteronomi 10:17–19. Uthini umyalezo obalulekileyo oya ebantwini apha, yaye kutheni le nto loo myalezo ungena gingci nakwibandla likaThixho namhlanje?`

Ibinzana “ongakhethi buso” liguqulelwe kwisigaba sentetho sesiHebhere; lithetha phandle ukuba Yena “akaphakamisi buso.” Oku kukholeleka ukuba kwakusuka kwimeko yomtheho nalapho umgwebi okanye ukumkani abona ubuso bomntu oxoxa ityala aze, ngenxa yenqanaba laloo mntu (isitatanyiswa okanye umntu nje), umgwebi okanye ukumkani awise isigwebo. Into evezwa apha yiDuteronomi kukuba uYehova akabaphathi ngolo hlobo abantu, nangona Yena enamandla nobungangamsha. Unemfobe kumntu wonke, nokuba ukweliphi inqanaba. Le nyaniso, ngokwenene, yayi tyhilwe kubomi bukaYesu nendlela awayebaphatha ngayo nkqu nabona badeleke ngeyona ndlela eluntwini.

`Funda: kwiZenzo 10:34, Roma 2:11, Galati 2:6, Efese 6:9, Kolose 3:25, no-1 Petros 1:17. Ezi ndima ziyisebenzisa njani iDuteronomi 10:17?`

Nokuba zohluke kangakanani na iimeko kwisicatshulwa ngasinye kwezi (kuma-Efese uPawulos uxelela iinkosi ukuba ziyilumkele indlela eziwaphatha ngayo amakhoboka; kumaRoma uPawulos uthetha ngento yokuba, xa kufikelelwa elusindisweni nomgwebo, akukho kwahluka phakathi kwamaYuda nabeeNtlanga), zonke zibuyela emva kwiDuteronomi nakwingcamango yokuba uThixo “akakhethi buso.” Kwaye ukuba “uThixo woothixo neNkosi yeenkosi, uThixo omkhulu, onamandla nowoyikekayo” akayenzi lo nto, ngoko ngokuqinisekileyo nathi masingayenzi, kanjalo.

Ngokukodwa kwindlela uPawulos kumaRoma ayisebenzisa ngayo, singabona intyilelo yegospile: sonke sikwithafa elinye, nokuba singobani na ngokwamanqanaba. Sonke sizi zidalwa eziwileyo ezidinga ubabalo lukaThixo olusindisayo. Kwaye iindaba ezimnandi zezokuba, nokuba sikweliphi inqanaba, sinunuswa ngosindiso ngoYesu Kristu.

`Kukangakanani, nkqu nangokufihlakeleyo, othi “ukhethe ubuso,” yaye kutheni le nto umnqamlezo kufuneka usibonise indlela osisono ngayo kanaye lo moya?`