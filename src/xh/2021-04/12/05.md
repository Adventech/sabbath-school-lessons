---
title:  UmProfeti Ofana Nani
date:  15/12/2021
---

Ngokuthe gqolo, uYehova wamlukisa uSirayeli ukuba angalandeli izenzo zeentlanga ezibangqongileyo. Endaweni yoko, kwakufuneka babe ngamangqina kwezo ntlanga (Dut. 4:6–8). KwiDuteronomi 18:9–14, uMoses kwakhona ubalumkisa ngezenzo zabo ezithile, ezazi “lisikizi kuYehova” (Dut. 18:12). Kulo meko ngoko, ubaxelela ukuba “ugqibelele ukuba noYehova uThixo wakho” (Dut. 18:13).

`Funda: kwiDuteronomi 18:15-19. UMoses ubaxelela ntoni pha? Emva koko thelekisa neZenzo 3:22 neZenzo 7:37. UPetros noStefano bamsebenzisa njani uDuteronomi 18:18?`

Esingisele kumnqophiso waseSinayi, uMoses uthetha ngendlela abantwaba bakaSirayeli, ekutyhilweni komthetho kaThixo (Eksod. 20:18–21), abafuna ngayo ukuba uMoses abe ngumthetheleli, ngumlamli phakathi kwabo noThixo. Kungeloxesha apho athi uMoses abathembise, kabini (Dut. 18:15, 18), uYehova uzakuvelisa umprofeti ofana noMoses, ingcamango ikukuba, ngenxa yemeko, lo mprofeti, njengoMoses, phakathi kwezinye izinto, uyakuthi kanjalo abe ngumlamli phakathi kwabantu noYehova.

Kwiinkulungwane ezininzi emva koko, bobani uPetros kunye noStefano bacaphula le ndima bebhekisa kuYesu. KuPetros, uYesu wayekukuzalisekiswa kwento eyayithethwe ngabo “bonke abaprofeti baKhe abangcwele (Zenzo 3:21), kwanokuba iinkokeli kufuneka zimthobele noko akuthethayo. Oko kukuthi, uPetros usebenzisa le ndima, eyayisaziwa ngamaYuda, aze ayibhekisele nqo kuYesu, ngengcamango yokuba kufuneka baguquke ngenxa yoko bakwenzileyo kuYe. (Zenzo 3:19).

Okulandlelayo, kwiZenzo 7:37, xa uStefano, nangona kukwimeko eyahlukileyo kunekaPetros, wayevakalisa uYesu, naye, ngokunjalo, wasingisela emva kwelo dinga lidumileyo, waza naye, ngokunjalo, wabanga ukuba yayisalatha kuYesu. Wayesithi uMoses, kwindima yakhe embalini nasekukhokeleni amaYuda, wayefuzisela uYesu. Oko kukuthi, njengoko uPetros enzile, uStefano wayezama ukubonisa abantu ukuba uYesu wayeyinzaliseko yesiprofeto kwanokuba bamelwe kukumphulaphula. Ngokwahlukileyo kwisimangalo atyatyekwa sona, sokuba uStefano uthethe “ ‘amazwi okunyelisa uMoses noThixo’ ” (Zenzo 6:11), uStefano wavakalisa uYesu njengoMesiya, ukuzalisekiswa nqo koko uThixo wayekuthembise ngoMoses.

`Ezi ndima zisibonisa njani indlela uYesu awayengundoqo ngayo kwiBhayibhile iphela, yaye kutheni konke ukuyiqonda kwethu kufuneka kujikileze uKristu?`