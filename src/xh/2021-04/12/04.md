---
title:  Ukuqalekiswa Emthini
date:  14/12/2021
---

`Funda: kumaGalati 3:1-14. Yintoni ayithethayo uPawulos pha, le ingena gingci kuthi namhlanje, yaye umsebenzisa njani uDuteronomi 27:26 noDuteronomi 21:22, 23 ukuveza le ngongoma?`

Ngelishwa, ivamile kubuKristu eyokusebenzisa le ncwadi njengohlobo oluthile lokuzigwebela ngenxa yokungagcini umthetho, iMithetho eliShumi. Eneneni, loo ngxoxo ngokwenene isetyenziswa njengonobangela wokungagcini umthetho wesine, ngokungathi ukugcina loo mthetho mnye, ngokungafaniyo nesinye isithoba esi, ngandlel’ithile kukubonakalisa ubungqongqo bomthetho awayesingathe bona uPawulos apha.

Noko kunjalo, uPawulos wayengathethi ngokuchasenenyo nomthetho, yaye ngokuqinisekileyo akukho nto kwesi sicatshulwa enokuthethelela ukwaphulwa komthetho weSabatha. Undoqo unokufunyanwa kumaGalati 3:10, apho abhala athi “Kuba bonke abangabasemisebenzini yomthetho, baphantsi kwesiqalekiso,” aze acaphule iDuteronomi 27:26. Umba ayikokuthobela umthetho, koko “ukuxhomekeka kumthetho”-indawo enzima, ukuba asiyonto ingenakwenzeka, kubantu abawileyo njengathi aba.

Ingongoma kaPawulos kukuba asisindiswa ngemisebenzi yomthetho kodwa ngokufa kukaKristu endaweni yethu, okubalelwa kuthi ngokholo. Ugxininiso lwakhe apha lukoko uKristu asenzele kona, emnqamlezweni. Kwaye ukunceda ukuzisa le ngongoma, walatha emva kwiDuteronomi kwakhona, kwesi sihlandlo inguDuteronomi 21:23. NjengoYesu, uPawulos uthi, “kubhaliwe,” ebonakalisa igunya le Testamente eNdala, aze ngoku acaphule kwindima ejongene nomntu othe, wenza ulwaphulo-mthetho olu bulalisayo, aze abulawe ngenxa yalo, axhonywe emthini, mhlawumbi njengesilumkiso kwabanye.

UPawulos, ngoko, usebenzisa oko njengomfuziselo wokufa kukaKristu endaweni yethu ngenxa yethu: uKristu waba “sisiqalekiso ngenxa yethu” ngenxa yokuba wajamelana nesiqalekiso somthetho; oko kukuthi, ukufa, abantu bonke ababezakujamelana nako kuba bonke bawophule umthetho. Iindaba ezimnandi zegospile, noko kunjalo, kukuba isiqalekiso ekwakufanele ukuba sesethu yaba sesaKhe, emnqamlezweni, “ukuze idinga loMoya silamkele ngalo ukholo” (Gal. 3:14).

Okanye, njengoko u-Ellen G. White wathi: “Kuphela nguKristu awayenokukhulula umntu owileyo kwisiqalekiso somthetho aze ambuyisele kwakhona kulungelelwano lwezulu. UKristu wayezakuthathela kuYe ubutyala nehlazo lesono-isono sibi ngeyona ndlela kuThixo ongcwele kangangokuba kufuneka sahlule uYise kuNyana.”—Ellen G. White, Patriarch and Prophets, p. 63.

`Cinga ngoko ubuzakujamelana nako ukuba ubuzakufumana umvuzo ofanele naziphi iziphoso ozenzileyo. Noko kunjalo, ngenxa yokuba uKristu wathwala isohlwayo seziphoso zakho kuYe, ukuze ungazithwali, yintoni indlela omawusabele ngayo kumbingelelo waKhe?`