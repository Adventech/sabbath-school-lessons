---
title:  Eminye Imifanekiselo
date:  14/10/2021
---

Ufundo ngeBhayibhile kudala lwaqaphela ukufana phakathi komnqophiso kaSirayeli noThixo kunye nezinye izivumelwano zomnqophiso phakathi kwezikumkani. Olu thelekiso alumele kukhwankqisa. UYehova wayesebenza ngokulula nabantu baKhe kwimeko abanokuyiqonda. Kwanga xesha nye, ingcamango yomnqophiso, isivumelwano somthetho phakathi kwamacala amabini, esinemiyalelo, imimiselo nemiqathango, sinokubonakala sibanda ceke yaye siqhelekile. Nangona lo nkalo kufuneka ibekhona ngokwenene (uThixo nguMmisi-mthetho), ayiphangalalanga ngokwaneleyo ukubandakanya ubunzulu nobubanzi bohlobo lobudlelane uThixo awayebufuna nabantu baKhe. Yiyo lo nto, eminye imifanekiso isetyenzisiwe ukunceda ukubonakalisa kwale ngcamango inye yomnqophiso phakathi koThixo noSirayeli, kodwa inikwa iinkalo ezongezelekileyo.

`Funda: kwiDuteronomi 8:5; Duteronomi 14:1; noDuteronomi 32:6, 18–20. Luhlobo luni lomfanekiso-ntekelelo olusetyenziswe apha, yaye oku kunganceda njani ukutyhila ubudlelane uThixo awayebuncwasile nabantu baKhe?`

`Funda: kwiDuteronomi 4:20 nakwiDuteronomi 32:9. ngowuphi umfanekisontekelelo olusetyenziswe apha, yaye, nako, oku kunceda njani ukutyhila uhlobo lobudlelane uThixo awayebuncwasile nabantu baKhe?`

Kwimeko nganye, kukho ingcamango yosapho, ekufanele, ukuba kunokwenzeka, ibe lelona khonco lisondeleyo, liqinileyo, nelona linothando. UThixo ubesoloko efuna oluhlobo lobudlelane nabantu baKhe. Nkqu nasemva kokubukula kwabo uYesu okulihlazo ngexesha lasemnqamlezweni, uYesu wathi kuMariya emva kokuba evusiwe, “ ‘Yiyani kubatyela abazalwana bam ukuba baye eGalili; bondibona khona apho’ ” (Mat. 28:10). Nkqu nangoku senguKristu ovukileyo, wasingisela kubafundi “njengabazalwana bam,” umzekelo wothando nobabalo oluphuphuma ngothando ngakwabo ngokwenene babengalufanelanga. Oko kwasekuqaleni yindlela ebebusoloko buyiyo ubudlelane phakathi koThixo noluntu: ubabalo nothando lunikezelwa kwabangulufanelanga.

`Luhlobo luni lobudlelane onalo noThixo? Ungalumilisela njani uze ufunde ukumthanda, lo gama kwangaxesha nye uluqonda uxanduva lwakho lomnqophiso lokuthobela umthetho waKhe? Kutheni le nto ezi ngcamango zingaphikisani koko zisebenzisana?`