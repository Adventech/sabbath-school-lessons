---
title:  UNqophiso OnguNaphakade
date:  09/10/2021
---

### Fundela Isifundo Sale Veki
Gen. 12:1–3, Rom. 4:1–5, Eksod. 2:24, Dut. 5:1–21, Dut. 26:16–19, Dut. 8:5, Mat. 28:10.

> <p>Indima Yenkumbulo</p>
> “ ‘Ndiwumise umnqophiso wam phakathi kwam nawe, naphakathi kwembewu yakho emva kwakho kwizizukulwana zayo, ube ngumnqophiso ongunaphakade, wokuba ndibe nguThixo kuwe, nakwimbewu yakho emva kwakho’ ” (Genesis 17:7).

Ndabona esinye isithunywa sezulu, siphaphazela esazulwini samazulu, sineendaba ezilungileyo ezingunaphakade, ukuba sizishumayela kwabo bemiyo phezu komhlaba-kwiintlanga zonke, nezizwe neelwimi, nabantu” (IsiTyhi. 14:6). Qaphela, “iindaba ezilungileyo ezingunaphakade,” ezingunaphakade njengokusoloko zikho, njengokungathi oko zikhona, njengokuthenjiswa kwazo kuthi kuKristu uYesu “ngaphambi kwamaxesha angunaphakade” ” (Tito 1:2).

Yiyo lo nto, kungamangalisi ukuba ngamanye amaxesha iBhayibhile ithethe “ngomnqophiso ongunaphakade” (Gen. 17:7, Isa. 24:5, Hezek. 16:60, Heb. 13:20), kuba unqontsonqa wegospile ngumnqophiso, kwaye unqontsonqa womnqophiso yigospile: uThixo ngobabalo nothando lwaKhe olusindisayo ukununusa ngosindiso ongalufanelanga nongenakukwazi ukuzizuzela; uze wena, usabele, ngokumthanda “ngentliziyo yakho iphela, ngomphefumlo wakho uphela, ngengqondo yakho iphela, nangamandla akho ephela” (Marko 12:30), uthando olubonakalaliswa ngokuthobela umthetho waKhe: “Kuba ukumthanda uThixo kuko ukuthi, siyigcine imithetho yakhe (1 Yohane 5:3).

Kule veki sizakuqwalasela ingcamango yomnqophiso njengoko kudandalazisiwe kwincwadi yeDuteronomi, apho umnqophiso nako konke okuquletheyo kuvezw’elubala.

_*Funda isifundo sale veki ukulungiselela iSabatha, Oktobha 16._