---
title:  Umnqophiso NoSirayeli
date:  11/10/2021
---

“ ‘Akungabulungisa bakho, nokuthi tye kwentliziyo yakho, le nto ungenayo ukuba ulime eli lizwe lazo: kuba kungokungabi ndawo kwezo ntlanga, le nto uYehova, uThixo wakho, azigqogqayo zingabikho ebusweni bakho, ukuze alimise ilizwi elo uYehova abelifungele ooyihlo, oo-Abraham, no-Isake noYakobi’ ” (Dut. 9:5; bona kanjalo kwi-Dut. 9:27).

Inyaniso yamadinga angumnqophiso idandalaziswe njani kule ndima?

Apha, kwakhona, umnqophiso wobabalo uyavela: uThixo wabenzela-nangona iimpazamo zazithe gqolo. (Kananjalo, oku, ngokuqinisekileyo, kungokwendlela esebenza ngayo igospile namhlanje.) Kwaye kwakungenxa yedinga elalenziwe kooyise le nto ubabalo lukaThixo lwanikezelwa kwizizukulwana zabo ezilandelayo. Ngokwendlela uMoses awabaphatha ngayo abantu ababenikwe isambuku samadinga omnqophiso, wayesoloko esalatha emva kumadinga omnqophiso nawayenziwe kumanyange.

`Funda: nkwi-Eksodus 2:24, Eksodus 6:8, neLevitikus 26:42. Yintoni ethethwa apha enceda ukubonisa indlela asebenza ngayo amadinga omnqophiso?`

IMfuduko yokusuka eYiputa, umfuziselo omkhulu wobabalo lukaThixo olusindisayo, nayo ngokunjalo yayisekelezelwe kumnqophiso iNkosi eyayiwenze kooyise. Oko kukuthi, nkqu kwangaphambi kokuba abaxhamli bomnqophiso bazalwe, amadinga enziwa egameni labo. Ngoko ke, ngomfaneleko ongengowabo (ukukhankanya nje okuncinane), bazuza inkululo eyayithenjisiwe, awayenzela bona uThixo ngemimangaliso neziganeko zeMfuduko.

Eneneni, izinto azizange ziphelele apho. Basuka eYiputa besiya-phi? Ewe, eSinayi, apho umnqophiso nabo wathi wamiselwa “ngokusesikweni” (bona kwi-Eksodus 20). Kwaye embindini walo mnqophiso yayi yigospile nomthetho, iMithetho eliShumi, ababebizelwa ekuyithobeleni, imbonakaliso yobudlelane obusindisayo babo noYehova, owayesele ebakhulule (igospile). Yiyo lo nto, rhoqo kwiDuteronomi, babebizelwa ekuthobeleni lo mthetho njenge ndima yabo kumnqophiso, owawuqinisekiswe eSinayi.

`Ndima ni ekufuneka umthetho kaThixo uyidlale ebomini bethu namhlanje, thina basindiswe ngobabalo, yaye kutheni lo mthetho ubaluleke kangako kumava ethu noThixo?`