---
title:  INcwadi YomNqophiso
date:  12/10/2021
---

Nangona ingcamango yomnqophiso (iberit ngesiHebhere), ukuchaza ubudlelane bukaThixo nabantu baKhe, ifumaneka kuyo yonke iBhayibhile, eli gama lifumaneka kakhulu kwiDuteronomi okwenze ukuba iDuteronomi ibizwe ngokuba “yiNcwadi yoMnqophiso.”

`Khangela kwiDuteronomi 5:1–21. Yintoni eyenzeka apha enceda ukubonisa indlela engundoqo ngayo ingcamango yomnqophiso (berit) kwincwadi yeDuteronomi?`

Kungekudalanga emva kokuba abantwana bakaSirayeli bekhululwe eYiputa, uThixo wamisela umnqophiso kunye nabo, eSinayi, kanye ngaphambi kokuba babefanelwe kukungena kwiLizwe leDinga. Kwaza, emva kokujikeleza iminyaka engama-40, xa kanye kwakhona bezakungena kwiLizwe leDinga, nekwakungumba ongundoqo kwidinga lomnqophiso (bona kwiGen. 12:7, Eksod. 12:25), ngomlomo kaMoses, uYehova kwakhona ubanika iMithetho eliShumi, ngokunjalo, iyindlela yokugxininisa kwakho indlela ekwakubaluleke ngayo kubo ukuba bahlaziye iimfanelo zabo kumnqophiso.

Ewe, uYehova wayezakuwafezekisa amadinga aKhe omnqophiso kubo. Ngoku, noko kunjalo, banoxanduva lokuphakamisa elabo icala kwisivumelwano: “ ‘Wanixelela umnqophiso wakhe, awaniwisela umthetho ngawo ukuba niwenze, amazwi alishumi; wawabhala emacwecweni amabini amatye’ ” (Dut. 4:13). Wakwenza oko eSinayi, yaye ngoku wayekwenza kwakhona, kwaMowabhi, xa kanye babezakuthatha ilizwe elalithenjiswe bona ngedinga elalenziwe kooyise kwiinkulungwane ezingaphambili, imbonakaliso “yomnqophiso ongunaphakade” owawukhona kwangaphambi kobukho behlabathi.

“Ngaphambi kokwandlalwa kweziseko zehlabathi, uYise noNyana bamanyana kumnqophiso wokukhulula umntu xa ethe woyiswa nguSathana. Baxhawulana ngezandla zabo kwisibhambathiso esindilisekileyo sokuba uKristu abe sisibambiso soluntu.”—Ellen G. White, The Desire of Ages, p. 834.

`Funda: kwiDuteronomi 5:3. Siyiqonda njani le ndima?`

Wayesithini uMoses kubo? Ikakhulu uMoses wayegxininisa inyaniso yokuba ooyise abasekho, kwaye amadinga angummangaliso omnqophiso ayenziwe kooyise ngoku ayesenziwa kubo. Oku kusenokuba kwakuyindlela kaMoses yokubaxelela ukuba bangabhatyazi, njengoko senzayo isizikulwana esingaphambili. Amadinga (neemfanelo) ngoku ngawabo.