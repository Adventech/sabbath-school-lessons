---
title:  Ukubizwa kuka-Abram
date:  28/09/2021
---

U-Abram (kamva wabizwa ngokuba ngu-Abraham) uqala ukuvela kumnombo weGenesis 11, ovela kanye emva kokukhankanywa kokuchithachithwa kwaseBhabheli.

`Funda: uGenesis 12:1–3, ukubizwa kuka-Abram. Namhlanje, sikhangele ngemva emva komnqamlezo, emva kokufa kukaYesu nokusasazwa kwegospile, sikuqonda njani oko uThixo wayethembise ukukwenza ngo-Abram?`

Emva kwentlaninge yeenkulungwane, umpostile uPawulos, ezama ukujamelana nokunxaxha kwamaGalati, walatha emva kubizo luka-Abram, ngokulubonakalisa ukuba yayiyinkcazelo yokuqala yeenjongo ebesoloko enazo uThixo: ukusiwa kweendaba ezilungileyo ehlabathini. “Yazini ngoko ukuba abaselukholweni, ngabo abo abangoonyana baka-Abraham. Isibhalo, sibona ke ngenxa engaphambili ukuba uThixo uyazigwebela iintlanga ngokwaselukholweni, sazishumayela ngenxa engaphambili iindaba ezilungileyo ku-Abraham, sisithi, Ziyakusikelelwa kuwe zonke iintlanga. Ngoko ke abaselukholweni bayasikelelwa ndawonye no-Abraham okholwayo. (Gal. 3:7–9).

Ubizo lokuqala luka-Abraham lwachazwa okokuqala kuGenenisi 12; inkoliso yeGenesis xa iyonke yimbali yomnombo wakhe, imbewu engento emva kwenye, idala usapho oluyimbuqe emva kolunye, kodwa noko kunjalo, idinga lalizakuzalisekiswa kamva ngabo, lifikelela kundoqo ngokubizwa kukaMoses.

`Funda: iZenzo 7:20–36, ifela-nkolo uStefano lidandalazisa elubala uMoses ne-Eksodus. Oku kungena phi kwidinga lokuqala likaThixo ku-Abraham?`

Kwihlabathi eligutyulwe kukungazi, imposiso, nentswela-kwazi ethe tshitshilili yenyaniso (izinto azikaguquki kakhulu kunakwiminyaka engamawaka amathathu agqithileyo, ziguqukile?), uYehova wabiza abantu, abantu baKhe, imbewu ka-Abraham, eYiputa. Kubo, wayefuna, hayi nje kuphela ukugcina ulwazi lwenyaniso; oko kukuthi, ukwaziwa kwaKhe, uYahweh, necebo losindiso, koko kanjalo nokusasaza olo lwazi ehlabathini jikelele.

`Namhlanje, sizibona sinxulumene njani nehlabathi xa lilonke njengaBalindi? Oko kukuthi, zizinto zini esifana twatse ngazo noSirayeli wamandulo? Okubaluleke ngakumbi, oku kufaniselana kubeka luxanduva luni kumntu ngamnye kuthi?`