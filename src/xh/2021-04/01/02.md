---
title:  Thanda, Ukuthandwa
date:  26/09/2021
---

U-1 Yohane 4:8 uthi, “uThixo uluthando.” Nokuba alula kangakanani na lo magama mathathu (mane kwisiGrike), ingcamango equlathwe ngawo inzulu ngeyona ndlela, ichubeke ngeyona ndlela, kangangokuba singakuqonda nzima oko kudizwa ngawo. Awathi uThixo uyathanda, okanye uThixo utyhila uthando, okanye uThixo uyimbonakaliso yothando koko athi uThixo uluthando. Uluthandongokungathi uthando lungundoqo kaThixo ngokwaKhe. Njengabantu abawileyo, abaneengqokelela ezimbalwa kuphela zamasuntswana nemichiza kwiintloko zethu nesiqonda ngazo inyaniso, asikwazi ukuqonda ngokupheleleyo intsingiselo yokuba “uThixo uluthando.”

Kodwa sinako, ngokuqinisekileyo, ukuqonda ngokwaneleyo ukuze sazi ukuba ziindaba ezimnandi kakhulu ezo. Ukuba, endaweni yokuba “uThixo uluthando” okanye kungathiwa “uThixo uyintiyo” okanye “uThixo ukhohlakele” okanye “uThixo akakhathali,” le mbonakaliso ingaYe ngeyiyinto eduba umphefumlo.

Kwaye inyaniso yokuba “uThixo uluthando” isinceda siqonde ngcono ingcamango yokuba ulawulo lukaThixo, indlela alawula ngayo yonke indalo, ibonakalisa olothando. Uthando lutyhutyha elimiweyo, mhlawumbi ngaphezulu kunoba umbizane womhlaba usenza. UThixo uyasithanda; yaye nathi; ngokunjalo, kufuneka simthande uThixo, naye (bona kwiDuter 6:5, Marko 12:30).

Uthando, ngoko, ukuze lube luthando, kufuneka lunikezelwe ngokukhululekileyo. UThixo akanako ukunyanzela uthando; xa enokwenza oko ayiselothando. Yiyo lo nto, emva koba uThixo edale izidalwa ezinengqondo neziqiqayo ezulwini nasemhlabeni ezinesakhono sokuthanda, umngcipheko wokuba zisenokungamthandi zona wawukade ukho kakade. Ezinye zange zikwazi-yaye, yiyo lo nto, kukho imvelaphi yoko sikwazi njengemfazwe enkulu.

`Kutheni le nto ezi ndima zilandelayo ziqondakala kuphela kwimeko yenkululeko, nomngcipheko ohamba nothando? (Isa. 14:12–14, Hezek. 28:12–17, IsiTyhi. 12:7).`

UHezekile 28:15 usikrobisa ngakumbi, ebonisa ukuba nangona le ngelosi, uKhwezi, wayesisidalwa esigqibeleleyo nesidalwe nguThixo oggibeleleyo, kwafumaneka ubugqwetha kuye. Masiqale ngokuthi, ayisikukuba wadalwa enobobugqwetha. Endaweni yoko, udalwe wanesakhono sokuthanda, uKhwezi wayenenkululeko yokuziphatha, yaye nangona kwakukho konke awayekunikiwe (“onke amatye anqabileyo abe esisigubungelo sakho”), le ngelosi yanqwenela okongezelekileyo. Into nganye yakhokelela kwenye de, ngoko ke, kwakho “imfazwe emazulwini.”

`Kwezinye iindawo ungazithenga izinja ezingonoopopi,ezizakuthobela imiqathango yakho, zingangcolisi ikhaphethi, okanye zigrenye ifenitshala. Unganabo, noko kunjalo, uhlobo lobudlelane obunentsingiselo nale “nja?” Impendulo yakho incedisa njani ekuqondeni isizathu sokuba uThixo anqwenele izidalwa ezinako, ngokwenene, ukumthanda naYe?`