---
title:  Ukuwa noNogumbe
date:  27/09/2021
---

Phantse wonke umntwana wesikolo ukhe weva ngebali lokuwa kwe-apile phezu kwentloko ka-Isaac Newton, no-Voila! UNewton wabhaqa umbizane womhlaba. Nokuba i-apile lawa okanye alizange liwe phezu kwentloko yakhe oko akubalulekanga; ndaweni yoko, okubalulekileyo kukuba ukuchubeka okukhulu kukaNewton (akazange abhaqe umbizane womhlaba naye; nabani na owayekhe wawa phantsi wayesele esazi ngombizane womhlaba) yayikukuqonda ukuba kwala mandla manye athi awisa i-apile (umbizane womhlaba) ikwangawo awagcina inyanga ijikeleza umhlaba, nomhlaba ujikeleza ilanga, njalo njalo.

Oku kwakubalulekile kuba, kangangeminyaka eliwaka, intlaninge yabantu yayikholelwa ukuba imithetho elawula amazulu yayahlukile kwimithetho elawula umhlaba. UNewton wabonakalisa ukuba lenkolelo yimposiso.

Kwaye nangona igalelo likaNewton lalikwicandelo lomthetho wemvelo, lo mmiselo mnye uyinyani nakumthetho wesimilo. Le nkululeko inye, inkululeko ehamba nothando, eyakhokelela ekuweni kukaKhwezi ezulwini, kanjalo, yakhokelela ekuWeni koluntu emhlabeni.

`Funda: kwiGenesis 2:16, 17 neGenesis 3:1–7. Ezi ndima zingabantu abagqibeleleyo, kwindalo egqibeleleyo, edalwe nguThixo ogqibeleleyo, ziyityhila njani nazo inyaniso emandla yenkululeko ehamba nothando?`

Emva koKuwa, izinto zaya zisiba mandundu, de zafikelela kwinqanaba apho iNkosi yathetha oku ngoluntu “konke ukuyila kweengcinga zabo kubububi bodwa imihla yonke”(Gen. 6:5). Kwaye ukuba iingcinga zabo zazimbi; ngokuqinisekileyo nezenzo zabo zazinjalo, nazo, de izinto zabububi kakhulu de iNkosi yalitshabalalisa ihlabathi lonke ngoNogumbe-ngandlel’ithile inika uluntu ithuba lokuqala ngokutsha, uhlobo lwendalo yesibini. Noko kunjalo, njengoko ibali lenqaba yaseBhabheli libonisa (Gen. 11:1–9), uluntu sekunjalo lakhangeleka lanelisekile kukungamthobeli uThixo. “Kwathi xa inqaba ibugqitywa, inxalenye yayo yaba yindawo yokuhlala kubakhi; amanye amagumbi, ayenobunewunewu befenitshala ehonjisiweyo, ayesetyenziselwa izithixo zabo. Abantu babevuyela impumelelo yabo, baza babancoma oothixo babo besilivere negolide, baza bamchasa uMphathi wezulu nomhlaba.”—Ellen G. White, Patriarchs and Prophets, p. 119. Ngenxa yoko, ngaphandle kokuduba intetho yabo, uThixo walususa uhlanga loluntu kubuso bomhlaba.

`Cholachola amanqaku eengcinga zakho imini yonke. Oku kufundisa ntoni ngobume bentliziyo yakho?`