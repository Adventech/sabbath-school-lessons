---
title:  Ukreqo neSohlwayo
date:  30/09/2021
---

“ ‘Konke akuthethileyo uYehova sokwenza’ ” (Eksod. 19:8; bona kanjalo ku-Eksod. 24:3, Eksod. 24:7). Nangona, ngaphandle kwamathandabuzo, abantu babenyanisekile kulo mazwi ngalo lonke ixesha bewathetha, imbali engcwele ibonisa ukuba, ngelishwa, izenzo zabo ngokuthe gqolo zaziphikisana namazwi abo. Nangona babengabantu abonyuliweyo, nangona babengene ngokukhululekileyo kumnqophiso noYehova, abazange baligcine elabo icala kwisivumelwano, nto leyo ngokwenene eyafikelela kwinto enye

`Yayiyintoni indima ebalulekileyo kaSirayeli ngokuphathelele kumnqophiso? (Eksod. 19:4, 5).`

Ukubizelwa ekuthobeleni uThixo, ukugcina umthetho waKhe, yayingebobungqongqo ngakumthetho ngoko njengokuba kunjalo ngoku (bona kuMat. 7:24–27; Yohane 14:15; Yakobi 2:20; Rom 6:11, 12), kodwa noko kunjalo, ngokuthe gqolo abantwana bakaSirayeli basilela ukugcina icala labo lesivumelwano.

Ngokwenene, ngaphambili, kanye phambi kweNtaba yeSinayi, bawa kukreqo olubi kakhulu (bona ku-Eksod. 32:1–6). Ngelishwa, ukungathembakali kwakhangeleka kusisiqhelo kunoba kube yimpazamo, baza ngalo ndlela, endaweni yokukhawuleza ukungena kwiLizwe leDinga, babhadula entlango iminyaka engama-40.

`Funda: kwiNumeri 14:28–35. Sohlwayo sini esawiswa phezu kohlanga ngenxa yokwala kwalo ukuthemba oko uYehova wayebayalele ukuba bakwenze?`

Ngoko ke, njengangoku, amaxesha amaninzi ukungathobeli kuvela, hayi nje kuvukelo olupheleleyo (nangona oko kusenzeka) koko ekusileleni ukuthemba oko uThixo asixelela kona. Into eyenza esi sono sibe sikhulu ngakumbi kuSirayeli kungenxa yokuba, njengoko uThixo ngokwakhe wayetshilo, onke la madoda “ ‘abubonile ubuqaqawuli bam, nemiqondiso yam endayenzayo eYiputa nasentlango, andilingileyo ezi zihlandlo zilishumi’ ” (Num. 14:22). Kuko konke ababekubonile bakungcamla, bala ukumthobela uYehova nokuthabatha ilizwe, sele zikhona izithembiso zikaThixo zokuba bazakuphumelela (Numeri 13–Numeri 14).

`Cinga ngoko kuthethwe ngentla: ukuba ukungathobeli kuthi kusoloko kuzalwa kukungalithembi iLizwi likaThixo. Kutheni le nto oku kuyinyaniso, kwaye singakwazi njani, ngokwenene, ukufunda ukuthemba uThixo ngakumbi?`