---
title:  Ukujula Nomcabango
date:  01/10/2021
---

Ukufumana isifundo esinzulu nesicingwe ngeyona ndlela esingomxholo wemfazwe enkulu, ngokuphathelele kwingcamango yothando lukaThixo, nebhalwe nguMlindi, bona i-Theodicy of Love ka-John Peckham: Cosmic Conflict and the Problem of Evil (Grand Rapids, MI: Baker Academic, 2018). Into yokuba umsebenzi wakhe upapashwe ngumpapashi ongengoMlindi ibonisa indlela ephucukileyo imfundo yeBhayibhile engatyhila ngayo inyaniso yemfazwe enkulu ebonakaliswe kwisiBhalo.

“Ngamafutshane, ndixoxa ngokuba uthando lukaThixo (oluqondwe kakuhle) lusembindini wembambano yelimiweyo kwanokuba ukuzibophelela kukaThixo ukuthanda kubonelela ngesizathu esisiso esaneleyo sokuvumela kukaThixo ububi, ngemiphumela eyaneleyo yokuqonda ubonelelo olungcwele njengoko lusebenza phakathi koko ndikubiza ngokuba imiqathango yomnqophiso wokuzibophelela.”— John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), p. 4.

“Umyalelo wokuba uSirayeli akazokungena eKanana kangangeminyaka engamashumi amane yaba ludano olukrakra kuMoses no-Aron, uKhalebhi noYoshuwa; kodwa bengakhange bakhalaze basamkela isigqibo esingcwele. Kodwa abo babekhalaza ngendlela uThixo abaphethe ngayo, baza bavakalisa ukuba bazakubuyela eYiputa, balila bahlupheka kakhulu ekuhluthweni kweentsikelelo abazijongele phantsi. Babekhalazela into engekhoyo, waza ngoku uThixo wabanika isizathu sokulila. Ukuba babelilele isono sabo xa sasidandalaziswa ngokuthembekileyo phambi kwabo, esi sigwebo ngesingazange sawiswa; kodwa balilela isigwebo; intlungu yayingeyonguquko, kwaye yayingenakubazuzela ukujikwa kwesigwebo.”—Ellen G. White, Patriarchs and Prophets, p. 392.

**Imibuzo Yokuxoxwa**

`Xoxa ngombuzo wentando ekhululekileyo nothando. Kutheni le nto uthando, ukuze ibe luthando, kufuneka linikezelwe ngokukhululekileyo? Ikhona yonke intlupheko esehlabathini, abanye bangaxoxa ngelithi uthando lwalungafuneki nganto. Ungawuphendula njani lomceli-mngeni?`

`Xa ukuthobela kungundoqo kuyo yonke iBhayibhile, yintoni ngoko ubungqongqo ngokomthetho? Mabakala mani anokuguqula ilinge lokuthembeka kuThixo neLizwi kwakunye nemithetho yaKhe abe ngumgibe wobungqongqo ngokomthetho?.`

`Eklasini, xoxani ngombuzo obuzwe ekupheleni kwesifundo sangoLwesibini malunga nokufana kukaSirayeli wamandulo nebandla laBalindi. Zintoni ezifanayo, kwaye kutheni kufuneka sixhalabe zizo?`