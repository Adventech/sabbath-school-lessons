---
title:  INtshayelelo kwiDuteronomi
date:  25/09/2021
---

### Fundela Isifundo Sale Veki
Isa. 14:12–14, Hezek. 28:12–17, Gen. 3:1–7, Gen. 12:1–3, Zenzo 7:20–36, Eksod. 19:4–8.

> <p>Indima Yenkumbulo</p>
> “Lowo ungenaluthando akazanga amazi uThixo, ngokuba uThixo uluthando” (1 Yohane 4:8).

Incwadi yeDuteronomi, ngokuqinisekileyo, ayivumbulukanga nje esiqakaqeleni. Njengento yonke ebomini, iDuteronomi ikho kwimeko ethile; yaye, njengakwinto yonke ebomini, lo meko idlala indima ebalulekileyo ekuqondeni intsingiselo yale ncwadi nenjongo yayo.

Imbali eninzi ivele ngaphambi kwayo-imbali eyayichaza iimeko, hayi nje kuphela ezale ncwadi koko ezehlabathi nemeko edale ubume bayo. Kwanjengokuba kunganzima ukuqonda injongo nomsebenzi wezisuli festile (iiwiper) emotweni Kungekho moto, kunganzima ukuqonda iDuteronomi, ngokukodwa xa sijonge umxholo wethu (iDuteronomi nenyaniso yangoku), ngaphandle kwemeko eqhambuke kuyo.

Umntu othile wafunda incwadi ebhalwe ngumRashiya ongu-Leo Tolstoy ethi, Imfazwe noXolo-engemaphepha akwi-1,500 nje kwiintsuku ezintathu. Xa ebuzwa ngoko kuqulathwe yile ncwadi, umfundi wayo waphendula ngelithi: “ingeRashiya.”

Ukufikelela ngesifundo seveki nje enye amawaka eminyaka embali engaphambi kokuba sifike kwiDuteronomi kukwenza Kanye lo nto. Kodwa ngokuqwalasela amagqabantshintshi, sinako ukubona ubume obudingekayo bokuqonda ngcono le ncwadi, netyebileyo “yinyaniso yangoku.”

_*Funda isifundo sale veki ukulungiselela iSabatha, Oktobha 2._