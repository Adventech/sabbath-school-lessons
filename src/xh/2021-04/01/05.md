---
title:  Umnqophiso eSinayi
date:  29/09/2021
---

I-Eksodus nako konke ekuquletheyo, ukusuka kwigazi emigubasini eYiputa ukuya kumboniso kuLwandle oluBomvu-amava anjalo! Ngaphandle kwamathandabuzo ashiya umzila ezingqondweni zabo babephila ngoko. (Kwaye nabo bafayo, ukusuka kumazibulo aseYiputa ukuya kuqhina kumajoni kumazantsi olwandle, uThixo uyakubagweba ngokufanelekileyo.) Njengoko iNkosi yathi: “ ‘ “Nina niyibonile into endiyenzileyo kumaYiputa, ukuba ndanithwala ngamaphiko okhozi, ndanizisa kum” ’ ” (Eksod. 19:4).

Kwakutheni ukuze iNkosi yenze olu hlangulo luhlwabisayo nolutsal’umdla, ukuthabatha olunye uhlanga kulonye uhlanga, okanye, njengoko uMoses watshoyo kubo: “ ‘ “Okanye kukho thixo wakha walinga na ukuya kuzithabathela uhlanga phakathi kohlanga ngezilingo, nangemiqondiso, nangezimanga, nangemfazwe, nangesandla esithe nkqi, nangengalo eyolukileyo, nangokoyikeka okokhulu, njengako konke akwenzileyo kuni uYehova uThixo wenu eYiputa, emehlweni akho?” ’ ” (Dut. 4:34)?

`Funda: kwi-Eksodus 19:4–8. Kwakutheni ukuze uYehova abakhuphe abantu eYiputa?`

Kwakulula ngolo hlobo. UThixo wabakhupha, beyimbewu, bengumnombo wooyise, u-Abraham, u-Isake, noYakobi. Kwaye ngalo mnombo uYehova wamisela umnqophiso waKhe, baze babe, ngokwenene, “yinqobo kum kwizizwe zonke, kuba ihlabathi lonke lelam” ’ ” (Eksod. 19:5). Obu budlelane babungundoqo kumnqophiso.

Le ngcamango yokuba “yinqobo” (segullah), noko kunjalo, kungalula ukuyiqonda ngendlela engeyiyo. Ukukhetheka kwabo kwangaphumi kwinto engcwele nenobulungisa abanayo ngaphakathi kubo ngokunokwabo. Ndaweni yoko, kwakungenxa yobabalo lukaThixo ababelunikiwe nangenxa yeenyanizo ezingummangaliso awayezibeke phezu kwabo-iinyaniso ekwakufuneka bezilandele baze, “njengobukumkani bababingeleli,” baphethe bezisasaza ehlabathini.

UThixo ngoko wabanika eminye yemiqathango yomnqophiso, kanjalo (icala labo kwisivumelwano, ukuba singatsho) iMithetho eliShumi (Eksodus 20),  waza ke lo mnqophiso waqinisekiswa. Emva koba esitshize ngengazi isibingelelo esitsha esakhiwa, uMoses “wathabatha incwadi yomnqophiso, wayilesa ezindlebeni zabantu” (Eksod. 24:7). Abantu kwakhona bathi bazakuthobela.

`“Kuba kuthe, kwakubon’ ukuba umthetho wonke uxeliwe nguMoses ebantwini bonke ngokomyalelo, walithabatha igazi. . .wafefa incwadi ngokwayo, kwanabantu bonke, esithi, Eli ligazi lawo umnqophiso, aniwisele umthetho ngawo uThixo  ’ ”(Heb. 9:19, 20). Eli gazi linantsingiselo ni, yaye kutheni lisabaluleke ngeyona ndlela, nkqu nakuthi namhlanje?`