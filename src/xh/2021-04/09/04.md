---
title:  Ukubuyela (Teshuvah)
date:  23/11/2021
---

Kuyo yonke iDuteronomi, umxholo ongundoqo uyabonakala: thobela uYehova usikeleleke, sukuthobela uyakufumana izohlwayo. Akwahlukanga kwiTestamente eNtsha. “Musani ukulahlekiswa; uThixo yena asingowokulahlekisa. Kuba into athe wahlwayela yona umntu, wovuna kwayona; ngokuba lowo uhlwayela eyakhe inyama, wovuna ukonakala ngokwasenyameni; lowo uhlwayela uMoya ke, wovuna ubomi obungunaphakade ngokwaseMoyeni” (Gal. 6:7, 8).

Ngelishwa, kanye emva koKuwa, isono sikhangeleka silula sikwimvelo njengokuphefumla. Kwaye phakathi kwazo zonke iziyalo namadinga- “ ‘Ngokuba lo mthetho ndikuwiselayo namhla awunto ikunqabeleyo, awukude nokuba kude’ ” (Dut. 30:11)-abantu abaninzi benza kanye oko: bawa kwizono uThixo awayebalumkise kuzo.

Noko kunjalo, nkqu nangoko, uThixo wayekulungele ukubathatha kwakhona ukuba, ekusebenziseni intando yabo ekhululekileyo, ukhetho olukhululekileyo, bathe baguquka babuyela kuYe.

`Funda: kwakhona kwiDuteronomi 30:1–10. Yintoni athi uYehova uyakuyenzela abantu baKhe, phakathi kokungalunganga abakwenzileyo? Yayi yintoni, ngoko, imeko ayebekwe phezu kwayo la madinga?`

Ingcamango ilula yaye itsolile: ukuba uyabhatyaza, izohlwayo eziqatha zakulandela kuwe nakusapho lwakho. Senza lo nto isono. Noko kunjalo, nangoko, unokuguquka, aze uYehova akwamkele kwakhona akusikelele.

Izihlandlo eziliqela le ngcambu inye yesiHebhere emva ko-teshuvah iyavela kwezi ndima. KuDuteronomi 30:2, le ndima ithi “ ‘wabuyela kuYehova uThixo wakho’ ”; kuDuteronomi 30:8, nangona isoloko iguqulwa, kwaye kuhle oko, “ubuye ke wena, uliphulaphule izwi likaYehova,” inokuququlwa ngokuphandle, “Uze ubuye uthobele ilizwi likaYehova.” Ekugqibeleni, kuDuteronomi 10, efundeka ngolu hlobo “ ‘Xa uthe wabuyela kuYehova uThixo wakho ngentliziyo yakho yonke, nangomphefumlo wakho wonke,’ ” kwakhona igama “ukubuya.” ngokwenene “kukubuyela.”

Ngamanye amazwi, phakathi kwako konke okwabahlelayo, phakathi kokwaphula kwabo okuphandle nokuqhawula kwabo umnqophiso, uYehova wayengekagqibi ngaba bantu, yaye ukuba babefuna angagqibi ngabo, babenokubonakalisa loo mnqweno ngenguquko.

`Nangona zisingisele kuhlanga xa lulonke, ezi ndima, noxa imeko yahlukile kweyethu namhlanje, ezi ndima, ziyayibonakalisa njani inyaniso yendlela engundoqo ngayo inguquko yokwenene kuthi njengamakholwa esithi, ngamanye amaxesha, siwaphule umnqophiso esiwenze noThixo, ngokunjalo?`