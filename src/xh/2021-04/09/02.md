---
title:  Ngubani Oyakunikezela?
date:  21/11/2021
---

IsiHebhere seBhayibhile, njengenkoliso yeelwimi, sifefwe ngezangotshe, xa amagama athile esetyenziselwa ukuthetha into eyahlukileyo kwinto engeyona ayithethayo. Esinye isangotshe ngu-“Mi-yitten.” U-“Mi” ngumbuzo othi “ngubani?” aze u-“yitten” athethe “oyakunikezela.” Ngoko ke, ngokuphandle, u-“Mi-yitten” “Ngubani oyakunikezela?”

KwiTestamente eNdala, noko kunjalo, eli binzana lichaza ingcamango yomnqweno, ulangazelelo, lo mntu ofuna into kakubi.

Umzekelo, emva kokumka kwabo eYiputa, abantwana bakaSirayeli, bejamelene nemicela-mngeni entlango, badanduluka, “Akwaba besife sisandla sikaYehova ezweni laseYiputa!’ ” (Eksod. 16:3). Ibinzana “akwaba” lalivela ku-“mi-yitten.”

KwiNdumiso 14:7 UDavide uthi, “Akwaba bekuvela eZiyon ukusindiswa kwamaSirayeli!” IsiHebhere asithi “akwaba”; sithi “mi-yitten.” KuYobhi 6:8, xa edanduluka esithi, “Akwaba bendingazuza isicelo sam”— “akwaba” uvela, kwakhona ku-“mi-yitten.”

`Funda: kwiDuteronomi 5:22–29, ugxile ngokukodwa kwindima 29. Ithetha ukuthini into yokuba igama elitolikwe langu “akwaba” lisuka ku-“mi-yitten?`

Nanku uYehova-uThixo onguMdali, Lowo wenza indawo yokujikeza kwehlabathi, ixesha, nebuqu-nto, Lowo wathetha labakho ihlabathi lethu, Lowo waphefumlela u-Adam impefumlo yobomi-ethetha ibinzana elisoloko lisayanyaniswa nobuthathaka nemida yoluntu. Umzekelo onjalo wenyaniso yentando ekhululekileyo! Apha sibona ukuba kukho imida koko uThixo anokukwenza phakathi kule mfazwe inkulu. Oku kusetyenziswa kuka-“mi-yitten” kutyhila ukuba nkqu noThixo akanakunyathela intando ekhululekileyo; xa enokwenza oko, ayinaba saba yekhululekileyo.

Kwaye kwanjengokuba thina bantu sikhululekile ukuba sone, sikwakhululekile ukuba sikhethe iNkosi, sikhethe ukuba sivuleleke kwinkokelo yaKhe, sikhethe, ngokusabela kuMoya waKhe, ukuguquka kwizono zethu size silandele Yena. Ekugqibeleni ukhetho lolwethu, yaye lolwethu sedwa, kwaye lukhetho ekufuneka silwenze imihla ngemihla, umzuzu nomzuzu.

`Zeziphi ezinye zezinto ekuzakufuneka uzikhethile kweziyure zimbalwa zilandelayo okanye iintsuku ezimbalwa? Ukufunda njani ukunikela intando yakho kuThixo ukuze, ngamandla aKhe, wenze ukhetho olulungileyo?`