---
title:  Babuya Ngentliziyo Zabo
date:  20/11/2021
---

### Fundela Isifundo Sale Veki
Dut. 5:22-29; Dut. 4:25–31; Dut. 30:1–10; Mat. 3:1–8; Marko 1:15; Zenzo 2:37, 38.

> <p>Indima Yenkumbulo</p>
> “ ‘Eningathi nimfune khona uYehova uThixo wenu nimfumane, xa nithe naquqela kuye ngentliziyo yenu yonke, nangomphefumlo wenu wonke’ ” (Duteronomi 4:29).

I nyaniso emsulwa yobomi iyasilandela sonke: sisesonweni. Ngamanye amaxesha siva “ingcungela” ikhalazela ingcamango yobuKristu yokudyobheka okucacileyo koluntu, kodwa into ekuphela kwayo umntu ekufuneka eyenzile kukujonga iindaba usuku olunye okanye ngaphezulu okanye ahlole ngokukhawuleza imbali yoluntu, kwaye nokunyaniseka kwale mfundiso yobuKristu kuyabonakala.

Okanye, nkqu ngokulula, eneneni, eyona nto umntu anokuyenza kukujonga esipilini; hayi kude. Nabani na onesibindi sokunika ingqwasela ende ngaphakathi entliziyweni yakhe (ndawo leyo eyoyikekayo ukuya kuyo) uyabazi ubunyani bamaRoma 3:9-23, nagqibezela ngala mazwi: “kuba bonile bonke, basilela eluzukweni lukaThixo” (Rom. 3:23).

Eneneni, indaba ezimnandi zifumaneka kwiindima ezilandelayo, ngelithi “begwetyelwa ngesisa lubabalo lwakhe ngako ukukhululwa ngentlawulelo ekuYesu Kristu” (Rom. 3:24). Okubalulekileyo kwezindaba zimnandi yinguquko: ukuvuma isono sethu, ukuzisola ngaso, ukucela uxolelo lukaThixo ngaso kunye, ekugqibeleni, nokusishiya. Ngenxa yokuba sinesono, inguquko kufuneka ibe ngundoqo wobukho bethu njengamaKristu. Kwaye, kule veki, sizakubona ingcamango yenguquko njengoko idandalaziswe kwiDuteronomi.

_*Funda isifundo sale veki ukulungiselela iSabatha, Novemba 27._