---
title:  Nindifune ndifumaneke
date:  22/11/2021
---

Kuyo yonke iBhayibhile sifumana ubungqina bokwazi kwangaphambili kukaThixo. Oko kukuthi, wazi kwangaphambili konke okuzakwenzeka. Nokuba kukuvuka nokuwa kwezikumkani zehlabathi (Daniyeli 7) ukusinga kwizenzo zomntu ngamnye kanye kwiiyure ngaphambi kokwenzeka kwayo-“ ‘Inene ndithi kuwe, kwangobu busuku, ingekalili inkuku, uyakundikhanyela kathathu’ ” (Mat. 26:34)—iNkosi yazi isiphelo ukusuka ekuqaleni. Ukwazi kwaKhe kwangaphambi, nkqu nokhetho lwethu olukhululekileyo, akunanto yakwenza nangayiphina indlela kwinkululeko yokokukhetha.

Ngoko ke, uYehova wayazi, kwangaphambi kokuba abazise abantwana bakwaSirayeli kwela lizwe, ukuba bayakwenza ntoni xa bekwela lizwe.

`Funda: kwiDuteronomi 4:25–28. Wathi uYehova bayakwenza ntoni emva kokuba bekwilizwe ebebathembise lona?`

Kwiindima ezingaphambili, uYehova ubaxelela ngokutsolileyo ukuba bangazenzeli izithixo bangazinquli (Dut. 4:15–20). Noko kunjalo, ezi ndima zilandelayo ngokuphandle zithi ukwenza izithixo nokuzinqula yile nto kanye bazakuyenza, nangona zikho zonke izilumkiso.

Qaphela ukuba uDuteromomi 4:25, uMoses uyibeke yacaca eyokuba ayokwenzeka ngoko nangoko. Emva koko konke abakhe bakungcamla, babengafanele kuwa kwangoko kunqulo-zithixo. Noko kunjalo, ngokuhamba kwexesha, emva kwesizukulwana okanye ngaphezulu, isimbo “sokulibala” (Dut. 4:9) oko uThixo abenzele kona, kunye noko abalumkise kuko, kwakhokelela ekwenzeni kanye oko wayebalumkise kuko.

`Funda: kwiDuteronomi 4:29–31. Uthi uYehova uyakubenzela ntoni kule meko ichanekileyo?`

Ubabalo lukaThixo luyamangalisa. Nkqu nasemva kokuwa kububi oboyikekayo bonqulo-zithixo, nkqu nasemva kokuba befumene imiphumela efanele isono sabo, ukuba babuyele kuYehova, uyakubaxolela abaphilise. Ngamafutshane, ukuba ngokukhululekileyo bakhetha ukuguquka, uyakuyamkela inguquko yabo.

Igama kwiDuteronomi 4:30, elisoloko liguqulwa “ukubuya,” eneneni lithetha “ukubuyela.” Oko kukuthi, babuyela emva kuYehova, apho bekufanele bakhona lonke eli xesha. Igama lesiHebhere u-teshuvah, elisuka kwakwingcambu enye “nokubuya,” lithetha “inguquko.”

Ngalo ndlela, kwingxam, nantoni engenye ebandakanywa kwinguquko, kukubuyela kuThixo emva kokuba sohlulwe kuye zizono zethu.