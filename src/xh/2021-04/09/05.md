---
title:  Ngentliziyo Yenu Yonke
date:  24/11/2021
---

UDuteronomi 30:1–10 utyhila ubabalo nokulunga kukaThixo kubakreqi naboni, nkqu naxa abo boni nabakreqi babesikelelwe nguThixo ngeendlela ezi zodwa “ ‘Ngokuba luluphi na uhlanga olukhulu, oluthixo usondeleyo kulo, njengoYehova uThixo wethu, ekumbizeni kwethu konke? ’ ” (Dut. 4:7). Nkqu nangona kukhona konke awayebenzele kona, yaye nangona eneneni babengenasizathu sokwenyani sokuzithethela okanye ukuzigwebela ngenxa yesono sabo, bona noko kunjalo (ukhona ozidibanisayo?)

Noko kunjalo, nkqu nangoko-yintoni?

`KwiDuteronomi 30:1-10, gxila koku inguquko yabo, ukubuyela (teshuvah) kwabo kuThixo yayikuqulathile. Kwakufuneka ntoni, yaye oko makusifundise ntoni ngento ebandakanya inguquko yokwenene?`

Ekugqibeleni, kwafuneka benze ukhetho lokubuyela kuYe, nolokumthobela Yena, ngentliziyo yabo yonke. Ngandlel’ithile, umba ongundoqo yayiziintliziyo zabo, ngenxa yokuba, ukuba iintliziyo zabo zazithe tye kuThixo, izenzo zabo zazi zakulandela: oko kukuthi, babezakuthobela.

Yiyo le nto banikwa idinga elimangalisayo lokuba xa bathe “babuyela” kuYehova, babuyela ngokusulungekileyo kuYe, ngenxa yoko uzakusebenza kubo aze “aluse” iintliziyo zabo. Kufuneka benze ukhetho, ekuthinjweni kwabo, ukuba babuyele kuThixo, aze ngoko ababuyisele kuYe naselizweni. Aze apho, elizweni, abasikelele. Kwaye inxalenye yentsikelelo kukuba uzakusebenza kubo ukuguqula iintliziyo zabo zikekelele ngakumbi kuYe, ukuze bona nabantwana babo “thanda uYehova uThixo wakho ngentliziyo yakho yonke nangomphefumlo wakho wonke, ukuze kulunge kuwe.”

Ekugqibeleni, ukusabela kwizikhuthazo zikaThixo (bona kwiZenzo 5:31), kwakuzakufuneka ngokwenene baguquke kwizono zabo. Kwaye, nangona ejongenene nemeko yembali eyohlukileyo, u-Ellen G. White wabhala: “Abantu baba buhlungu ngenxa yokuba izono zabo zabeka inkxwaleko phezu kwabo, kodwa hayi ngoba bengamthobelanga uThixo ngokwaphula kwabo umthetho waKhe ongcwele. Inguquko yokwenene ingaphezu kokuba buhlungu ngenxa yesono. Kukukhwebuka ebubini okungagungqiyo.”—Ellen G. White, Patriarchs and Prophets, p. 557. Yaye oku yinyaniso esinokuyibona kwiDuteronomi 30:1-10.

`Singawazi njani umahluko phakathi kokuba buhlungu ngenxa yezohlwayo zezono zethu, nto leyo enokwenziwa nangubani, kunye nokuba buhlungu ngenxa yezono ngokunokwazo? Kutheni le nto lo mahluko ubaluleke kangaka?`