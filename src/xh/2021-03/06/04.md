---
title:  Ukufumana Ukuzixabisa Kwenene
date:  03/08/2021
---

Nokuba uYosefu wayeneqikili lokusinda afumane indlela yokubuyela ekhaya, kwachitheka konke oko akufika eYiputa, apho wathengiswa ngokutsha kwikhaya elaziwayo. UGenesis 39:1 usixelela ukuba “uPotifare, umbusi wakwaFaro, umthetheli wabasiki, wamthenga kumaIshmayeli.” Ngokukhawuleza, umfana waphoswa kulwimi olutsha nenkcubeko entsha.

Iintsapho zethu nezalamane ezisondeleyo zibaluleke ngokukodwa ekuphuhliseni ukuxabiseka kwethu. UYosefu wayekhule ezicingela ukuba ungumntu othile— unyana omkhulu woyena mfazi uthandwa kakhulu (Gen. 29:18). Ngokuqinisekileyo wayeyintandane kayise ikuphela kwakhe owanikwa ingubo entle emabalabala (Gen. 37:3, 4).

Ungubani phofu ngoku?  Likhoboka, umntu wokuthengwa athengiswe ngokuthanda. Khangela indlela eguquke ngayo ngokukhawuleza yonke imeko yakhe. Khangela indlela obungathi bukhawuleze bamjikela ngayo ubomi bakhe.

Ngokwenene, uYosefu ufunda isifundo esimele ukuba sonke sisifunde. Ukuba sixhomekeke kwabanye ukuba basixelele ukuba liyintoni ixabiso lethu, inene siya kuphoxeka sidideke ngendlela embi kunene, kuba asingumntu wonke oza kuyincoma into esiyiyo okanye ubunjani bethu. Endaweni yoko, sidinga ukufumana ixabiso lethu koko uThixo akucingayo ngathi—indlela uThixo asibona ngayo—kungekuko kwiindawo esikuzo ngoku.

`UThixo usibona njani ngabanye ngabanye? (Isa. 43:1; Mal. 3:17; Yohane 1:2; Yohane 15:15; Rom. 8:14; 1 Yohane 3:1, 2).`

UThixo umkhangela umntu ngamnye kuthi ngamehlo ahonjiswe ngobabalo. Ubona into esinokuba yiyo, ubuhle, nesakhono, izinto esingakwazi nokuzicinga. Ekugqibeleni, wayelungele nokusifela ukuze sizuze ithuba lokuba kuko konke esasidalelwe ukuba sibe kuko. Nangona esibonisa ukuba nesono kwethu nexabiso eliphezulu lokusihlangula kuso, uMnqamlezo nawo usibonisa ixabiso lethu elikhulu nokuxabiseka kuThixo. Nokuba abanye bacinga ntoni ngathi okanye nokuba thina sicinga ntoni ngathi, uThixo uyasithanda kwaye efuna ukusihlangula, kungekuphela kwigunya lezono ngoku kodwa nasekufeni okungunaphakade eziza nako.

Ngenxa yoku, umbuzo ophambili uhlala uhleli: Sisabela njani kubunyaniso bothando lukaThixo, njengoko lutyhiliwe kuYesu Kristu?

`Maninzi amaqela nabantu abasixelela ukuba masizithande siyile nto siyiyo nokuba sizamkele singazigxeki. Kutheni le nto oku ikukuzikhohlisa? Kubaluleke ngantoni ukuba ixabiso lethu livele ngaphandle kwethu livela kuLowo wasenzayo nowazi oko sinokukwenza?`