---
title:  Iintanda Ekhaya
date:  01/08/2021
---

UYosefu wayesazi ngeentsapho ezineentanda. Kwakuse kuqale ngooyisemkhulu bakhe, uAbraham noSara. Wathi uSara akuqonda ukuba akazali, woyisela uAbrahama ukuba angene isicaka sakhe uHagare. Ngako nje ukuba uHagare akhulelwe, baqala ubutshaba. Ekhulela kwimeko enjalo, uIshmayeli noIsake bazisa ezo ngxabano kwezabo iintsapho. UIsake waqinisekisa ukuba uyamthanda uEsawu, waza uYakobi wabuchitha ubomi bakhe ezama ukwenza ukuba athandwe axatyiswe nguyise. Ekuhambeni kwexesha, uYakobi waya waqhathwa ukuba atshate iintombi zomntu omnye ezimbini ezaya azavana zaza zakugqatso lokufumana abantwana, kangangokuba zide zifake nezicakazana zazo ukuba zizalele uYakobi abantwana.

`Funda Kwakhona ingcombolo yesiganeko esikuGenesis 34. Luhlobo luni lwegalelo kwimvakalelo nolwalamano olunokuziswa kuko konke oku kwenzekayo kusapho lonke nakumfana uYosefu?`

Ubutshaba phakathi koomama ngokucacileyo kwaphuphumela ebantwaneni, abakhula bekulungele ukulwa. Bathi bengamadodana akhulileyo, abantakwabo Yosefu babulala onke amadoda esixeko iShekem. Oyena mdala uRubhen wabonakalalisa ukugunya nokudelela kwixhego uyise ngokulala noBhiliha, isicaka sikaRakeli nesasingumama wabantwana abaliqela bakaYakobi [uyise] (Gen. 35:22). Kwangelo xesha linye, umkhuluwa kaYosefu uYuda, wacinga ukuba umolokazana wakhe ongumhlolokazi lelinye nje lamahenyukazi, walala naye, bazala amawele (Genesis 38).

UYakobi wawuvuthisa ngakumbi umlilo ngokusuka amenze uYosefu intandane yakhe ekubonisa ngokuphandle oko ngokumnika ingubo yexabiso elikhulu emabalabala. (Gen. 37:3). Ukuba kwakha kwakho usapho oluntlakantlaka, olu lweli nyange ngelwaphuma phambili kugqatso.

`Ucinga ukuba kunokuba kutheni le nto uAbraham, uIsake, noYakobi befakwe kuluhlu lwamagorha okholo kumaHebhere 11:17–22 ube ubona ubudlakadlaka kulwalamano lweentsapho zabo?`

Amaqhawe okholo kaThixo akholisa ukuwa nganeno koko wona akulindeleyo, kanti nakoko uThixo akulindeleyo. La madoda awafakwanga kumaHebhere 11 ngenxa yobudlakadlaka bolwalamano kwiintsapho zawo kodwa ngoku sezinjalo. Afunda—kakhulu ngendlela enzima—ngokholo, uthando, nokuthembela kuThixo ngexesha ayebambene esilwa nemiba yezi ntsapho.

`Linjani ilifa leentanda olizuzileyo kusapho lwakho? Ukuzinikela eNkosini nakwiindlela zayo kungakunceda njani ukuba uphuncuke kulo mzekelo, oku kwasemva koku?`