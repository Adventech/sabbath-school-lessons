---
title:  Ukufumana Uphumlo Ekubambaneni Kosapho
date:  31/07/2021
---

### Fundela Isifundo Sale Veki
Genesis 34; Heb. 11:17–22; Dut. 4:29; 1 Yohane 3:1, 2; Genesis 39; Efese 6:1–13.

> <p>Indima Yenkumbulo</p>
> “Nina ngoko, zintanda, nizazi nje ngenxa engaphambili ezo zinto, zigcineni okwenu, ukuze ningathi, nikhukuliswe lulahlekiso lwabangenammiselo, niphalale kokukokwenu ukuqina. Khulani ke elubabalweni nasekuyazini iNkosi yethu, uMsindisi uYesu Kristu. Kuye malubekho uzuko nangoku, kuse nakwimini engunaphakade.Amen” (2 Petros 3:17, 18).

Indodana yakhangelisisa kakuhle apho uphela khona umhlaba. Ekugqibeleni yababona. Kwakuse kuzintsuku ikhangela abantakwayo. Yathi xa ifika, iphakamisa izandla ikhwaza ibulisa kwiqela elibuso bungwanyalala, ayamkeleka ngokushushu. Bona kanye abantakwayo, babefuna ukuyibulala. Ukuba uRhuben wayengekho, ngekungekho kwabali elo lokubaliswa. URhuben waboyisela abantakwabo ukuba bamphathaphathe nje baze bamphose emhadini ongenamanzi. Kamva, uYuda weza necebo elihle lokumsusa nokuze bazuze nemalana, ngokuyithengisa le ndodana kubathengi bamakhoboka ababedlula apho.

Umzekelo ocacileyo wosapho oluyimpasalala!

Sifika apho kufuneka sikhethe izinto ezininzi ebomini, kodwa kungabi lusapho lwethu. Akukho noyedwa ogqibeleleyo, kwaye engekho nomnye kuthi onosapho olugqibeleleyo nolwalamano olugqibelele ngokupheleleyo. Abanye bethu basikelelwe ngabazali, abantwana esizalwa nabo, kwakunye namanye amalungu osapho bonke abalubonakalalisayo uthando lukaThixo, kodwa abaninzi kufuneka baneliswe kokungaphantsi kokufanelekileyo. Ubudlelane ezintsatsheni kukholisa ukuba yinto enzima nebuhlungu, into eshiya ukungonwabi, ukulimala [emoyeni], nokuthwala imfumba yemithwalo weemvakalelo ezibuhlungu, esiye sithi, ukusuka apho, siyithulele kwabanye.

Singakufumana njani ukuphumla kukaThixo kwezi ndawo zinje ebomini bethu? Kule veki siza kujonga kwibali likaYosefu namaqhina osapho lwakowabo ukuze simbukele uThixo esebenza ezisa impiliso nophumlo lwemvakalelo sekukho ubuntlakantlaka obunjalo kulwalamano losapho.

_*Funda esi sifundo ukulungiselela iSabatha ka-Agasti 7. 44_