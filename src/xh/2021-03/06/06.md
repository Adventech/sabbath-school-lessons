---
title:  Imbambano Enkulu, Esondele Elugageni
date:  05/08/2021
---

Njengoko sisazi ekufundeni ibali (Gen. 39:11–20), uYosefu uphateke kabuhlungu ngenxa yesigqibo sokuma kumthetho-siseko. UYosefu waphoswa entolongweni. Njengokuba engokamama uPotifare, uYosefu wayengabulawa kwangoko, kungaxoxwanga nto. Kuyacaca ukuba uPotifare akazange ayikholelwe inkosikazi yakhe kodwa kwafuneka agcine elakhe igama ngokuthabatha eli nyathelo. Kanti ke, zikho zinjalo iziphumo ezibi, isiBhalo sithi, uYehova ubenoYosefu” (Gen. 39:21).

Ubomi kule planeti umhlaba abunabubele. Okulungileyo akukholisi ngokuvuzwa, kanti nenkohlakalo ayikholisi ukuzuza isohlwayo kwangoko. Zikho ke kodwa iindaba ezilungileyo: UYosefu unako ukufumana ukuphumla nasentolongweni, kuba uThixo unaye. Entolongweni wayenako ukucamngca ngenkohlakalo yemeko yakhe, arhoxe, ade amncame uThixo.

`Wenza ntoni uYosefu asentolongweni? Wayehlelisene njani nabo babe kunye naye? Funda: Genesis 39:21–40:22.`

Entolongweni, uYosefu ujongene nemeko njengoko injalo hayi njengoko ibimele ukuba njalo. Uyabelana nabanye; uyabanceda abanye, nangona ulwalamano entolongweni lukude kakhulu kokufanelekileyo awayenokukunqwenela. Kanti ke uYosefu akangaphezulu kokuba acele uncedo nto leyo yayinokumenza abe lixhoba. Ucela uncedo kumngcamli xa echaza iphupha lakhe.

`Uthini umfanekiso omkhulu opheleleyo wobudlelane okanye ulwalamano awunikayo uPawulos kwabaseEfese 6:1–13?`

Ulwalamano lwethu luzizibonakalaliso ezincinane zembambano enkulu ephakathi kukaThixo noSathana egqubayo kumaphakade wonke. Oku kuthetha ukuba, ke ngoko, alukho ulwalamano olugqibeleleyo okanye olufezekileyo. Lonke ulwalamano kufuneka lube neempawu zokukhula, kwaye uSathana unomdla omkhulu ekusebenziseni lonke ulwalamano—ngakumbi kwabo basondele kakhulu kuthi— ekubeni abe nokonakalisa aphuthise intando kaThixo ngobomi bethu. Sifanele ukuba nombulelo kuba singashiywanga ukuba silwe la madabi ngokwethu. ILizwi likaThixo liyibekile imithetho-siseko yolwalamano lwethu. Isithembiso saKhe sokusinika ubulumko (Yakobi1:5) sinabela kulwalamano lwethu. Njengoko wayenoYosefu, uthembisa ukubanathi xa ulwalamano lwethu luxakile.

`Cinga ngesithembiso sikaThixo kuYakobi 1:5, uthabathe umzuzwana wokuthandazela ubulumko kulwalamano lwakho. Ungakuzama njani ukuba ukwamkele ukukhuthaza kukaMoya Oyingcwele ngexesha usenza ubudlelane nabanye abantu?`