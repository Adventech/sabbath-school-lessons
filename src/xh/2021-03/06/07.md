---
title:  Ukujula Nomcabango
date:  06/08/2021
---

Kwimeko yoko kwenzekayo phakathi kukaYosefu nenkosikazi kaPotifaro, uEllen White wabhala: “Apha sifumana umzekelo kuzo zonke izizukulwana eziya kuphila phezu komhlaba. . . . UThixo uya kuba luncedo ngamaxesha onke, uMoya waKhe ube likhaka. Nangona kujikeleze ezona zikhulu izilingo, likho ithende lamandla anokusetyenziswa ukuze kumelwane nazo. Indlela ekwaba kukhulu ngayo ukuhlaselwa kokuziphatha kukaYosefu! Kwaphuma kwimpembelelo, eyayinako kakhulu ukumtsalela kude. Kwaba nako ukuba kwalelwe ngokukhawuleza nangamandla. . . . UYosefu wayelibeke igama lakhe nakuthandayo ezandleni zikaThixo. Nangona wayekelwa ukuba angcungcutheke okwexeshana, ukumlungiselela ukuba athabathe isikhundla esibalulekileyo, kodwa uThixo walalusa likhuselekile elo gama lalingcoliswe ngummangaleli, kwathi emva koko, ngelaKhe ixesha elifanelekileyo, walenza ukuba liqaqambe. UThixo wenza ukuba nentolongo ibe yindlela yokumphakamisa. Okuhle kuthi ngexesha elifanelekileyo kuzise umvuzo wako. Ikhaka elakhusela intliziyo kaYosefu, yayikukoyika uThixo, okwamenza ukuba athembeke alunge kwinkosi yakhe, anyaniseke kuThixo. Wakudela oko kungabikho kombulelo okwakunako ukumkhokelela ekuphatheni kakubi ukuthenjwa kwakhe yinkosi yakhe, nangona inkosi yakhe yayise nako ukuba ingaze iyazi loo nto.”—Ellen G. White, The Spirit of Prophecy, vol. 1, iph. 132.

**Imibuzo Yokuxoxwa**

`Ukuzibiza nje ngokuthi ungumKristu okanye ukwaziwa njengoMlindi akusayi kusinceda ukuba sifumane ukuphumla kulwalamano lwethu.Yintoni umahluko phakathi “kokwaziwa” nje ukuba unguMlindi nokuba likholwa elinyanisileyo?`

`Udade X usanda kungena ebandleni. Umyeni wakhe akakholwa. Yena udade uyamthanda umyeni wakhe, kodwa umyeni akazithandi iinguqulelo azibonayo kuye. Ungamcebisa uthini, ngokwemithetho-siseko yeBhayibhile, lo dade ulilungu elitsha ebandleni lakho?`

`Umbhali waseRussia uLeo Tolstoy wabhala wathi: “Zonke iintsapho ziyafana; usapho olungenalonwabo alonwabi ngendlela yalo.” Zonke iintsapho, kumgangatho othile, zinengxaki yokungasebenzi kakuhle, kuba zonke zakhiwe ngaboni, elowo esiza nokwakhe ukungasebenzi kakuhle kulwalamano losapho. Singenza njani ukuba elowo nalowo kuthi, ngobabalo lukaThixo, azame ukulandela imithetho-siseko yeBhayibhile yothando, ukuxolela, ukuthwalisana imithwalo, njalo njalo, ukuzisa impiliso kulwalamano lweentsapho zethu.`

`Abantu abaninzi babe namava okuba izinto zibahambele kakuhle neentsapho zabo kodwa kuthi, ngequbuliso, kungalindelekanga, kuhle intlekele. Ngamaxesha anje, kutheni le nto kubalulekile ukubambelela elukholweni, ukutshela kumadinga aseLizwini likaThixo? Kanti ke, naxa amaxesha elungile, kutheni le nto kubalulekile ukulungela, ngokwasemoyeni, amaxesha amabi?`