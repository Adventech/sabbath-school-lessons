---
title:  Ixabiso Lophumlo
date:  17/07/2021
---

### Fundela Isifundo Sale Veki
2 Sam. 11:1–27, 2 Sam. 12:1–23, Gen. 3:1–8, 1 Yohane 1:9.

> <p>Indima Yenkumbulo</p>
> “Dala phakathi kwam, Thixo, intliziyo ehlambulukileyo, uhlaziye umoya oqinisekileyo phakathi kwam” (INd. 51:10).

Abantu abaninzi baxakeke kakhulu befuna intwana nje yoxolonokuzola. Bakulungele ukukuhlawulela oko. Kwizixeko ezininzi ezikhulu kukho amagumbi oqhagamshelano lwasimahla, anokuqesha ngokuhlawula ngeyure. Imigaqo yalapho kukungabikho kwengxolo ngokupheleleyo, kungabikho neendwendwe. Abantu bakulungele ukuhlala bezolile bacinge kuphela okanye balale. Kukho imiqamelo yokulala nezixhobo zokuziphulaphulela eyakho ingxolo oyikhethayo. Kukwakho neminqwazi enxitywayo okanye izinto ezikukhusela engxolweni onokuzithenga ugqume intloko okanye ukuza kuthi ga esifubeni ukuze ube kude nokusebenza okanye ukuva ingxolo ongayifuniyo.

Uphumlo lwenene nalo lunexabiso. Nangona abanolwazi ngezixhobo zokuzinceda bezama ukuba sikholelwe ukuthi singasiceba ngokwethu isiphelo sethu nokuba ukuphumla kuyinto ozikhethelayo noyicebayo, sithi xa sesiyiqaphela ngokwenene yonke le nto, siqonde ukungabi nako kwethu ukuzizisela uphumlo lwenene ezintliziyweni zethu. Unozala webandla lenkulungwane yesine uAugastine, kwincwadi yakhe yodumo iConfessions (Book 1), xa wayecinga ngobabalo lukaThixo, watsho ngokuphandle ukuthi: “Usidalele Wena, zaye iintliziyo zethu azinakonwaba, zide zifumane ukuphumla kuWe.”

Kule veki siza kukrwaqula ebomini bomntu obuthandwa nguThixo ukuba sibone indlela awalifumana ngayo ixabiso elililo lophumlo lukaThixo.

_*Funda esi sifundo ukulungiselela iSabatha kaJulayi 24._