---
title:  Ukujula Nomcabango
date:  23/07/2021
---

Ukuguquka kukaDavide kwakunyanisekile, kunzulu. Kwakungekho mizamo yokubetha ngoyaba ulwaphulo-mthetho lwakhe. Ukungabikho kolangazelelo lokusinda kwizigwebo ezazisendleleni, kwaphembelela umthandazo wakhe. . . . Wakubona ukungcoliswa komphefumlo wakhe; wasicekisa isono sakhe. Wayengathandazeli kuxolelwa, kodwa ubunyulu bentliziyo. . . . Emadingeni kaThixo kuboni abaguqukayo, wabona ubungqina bokuxolelwa nokwamkelwa kwakhe. . . . . . ‘Imibingelelo kaThixo ngumoya owaphukileyo, intliziyo eyaphukileyo, etyumkileyo, Thixo akuyi kuyidela’ INdumiso 51:16, 17.

Nangona uDavide wayonile, uYehova wamphakamisa. . . .  Ngoku wayehambelana ngokupheleleyo noThixo enalo novelwano ngakwabanye abantu kunokuba wayenjalo ngaphambi kokuba awe. Kuvuyo lokukhululwa kwakhe, wavuma, wathi: “Ndikwazisile isono sam, ubugwenxa bam andabugquma; Ndathi, Ndoluvuma ukreqo lwam kuYehova; Wabuxolela ke wena ubugwenxa besono sam. . . . Wena uyindawo yokuzimela kwam; uyandilondoloza embandezelweni, Undingqonge ngomemelelo lokusiza.”   Ndumiso 32:5-7.

Baninzi abasolayo ngento abayibiza ngokuthi kukuswela ubulungisa kuThixo ngokusindisa uDavide, osono sakhe sasisikhulu kakhulu, ekubeni ale uSawule obonakala kubo enze izono ezincinane kakhulu.

“Nangona uDavide wayonile, uYehova wamphakamisa. . . . “UDavide wazithoba, wasivuma isono sakhe, kanti yena uSawule wakudelela ukuthethiswa wayenza lukhuni intliziyo yakhe ngokungaguquki.

“Le ndawo, embalini kaDavide, iyenye yezona ndawo zizizibonelo ezinamandla esizinikiweyo emadabini nakwizihendo zoluntu, nenguquko yenene. . . . Kuzo zonke izizukulwana, . . . amawakawaka abantwana bakaThixo abawa esonweni, . . . bakhumbule indlela yenguquko yenene nokuvuma kwakhe . . . nabo baba nesibindi ukuba baguquke bazame kwakhona ukuhamba endleleni nasemithethweni kaThixo.

Nabani na othi . . . awuthobe umphefumlo wakhe ngokuvuma nokuguquka, njengoko wenza uDavide, likho ithemba ngaye.... UYehova akasayi kuze awulahle umphefumlo oguquka ngokwenene.”—Ellen G. White, Amanyange Nabaprofeti, amaph. 725, 726.

“Ukuguquka kukaDavide kwakunyanisekile, kunzulu. Kwakungekho mizamo yokubetha ngoyaba ulwaphulo-mthetho lwakhe. Ukungabikho kolangazelelo lokusinda kwizigwebo ezazisendleleni, kwaphembelela umthandazo wakhe. . . .. . . . Wakubona ukungcoliswa komphefumlo wakhe; wasicekisa isono sakhe. Wayengathandazeli kuxolelwa, kodwa ubunyulu bentliziyo. . . . Emadingeni kaThixo kuboni abaguqukayo, wabona ubungqina bokuxolelwa nokwamkelwa kwakhe. . . . ‘Imibingelelo kaThixo ngumoya owaphukileyo, intliziyo eyaphukileyo, etyumkileyo, Thixo akuyi kuyidela’ INdumiso 51:16, 17.

**Imibuzo Yokuxoxwa**

`Singakufumana njani ukuzinza phakathi kokuyiqonda imeko yokuba nesono engaphakathi kwethu nesidingo sokuxolelwa, sibe ngelo xesha linye, siphila ngokoonyana neentombi abaxolelweyo boKumkani weYunivesi esingabo, ke phofu?`

`Kutheni le nto, ekugqibeleni, sonke isono sisisono ngakuThixo?`

`Yintoni esingayixelela omnye, ongakholwayo, ozamana nokuphatheka kakubi kwabantu abamsulwa, njengoUriya okanye umntwana owayesanda kuzalwa kaDavide noBhashebha? Siluchaza njani uthando nobulungisa bukaThixo kwimeko enjalo? Umbono wembambano enkulu usinika njani imbono eluncedo?`

`Kwenziwa yintoni le nto iBhayibhile ithabatha izahluko ezibini zonke kwibali elimdaka likaDavide noBhatshebha? Ithini injongo efezwa kukulibaliswa kweli?`

`Gxilani kwingcamango yokuba isono sisahlula kuThixo njengoko kutshiwo kwi-INdumiso 51:11, 12.Athini awakho amava ngendlela ekwenzeka ngayo oku? Uziva njani? Ungamchazela njani omnye ukuba oku kwahlukana kunjani nokuba kutheni le nto kungonwabisi kangaka? Kutheni le nto isithembiso sobabalo ikuphela komathunga?`