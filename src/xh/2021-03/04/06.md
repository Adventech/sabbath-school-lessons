---
title:  Izibonisi Zokukhanya KukaThixo
date:  22/07/2021
---

Mhlawumbi eyonanto iyindalo kuthi esinokuyenza emva kokulwa nokusilela okulihlazo nokuba namava okuxolelwa kukuzama ukulibala ukuba eso siganeko sakha senzeka. Iinkumbulo zokuwa [okanye zokuphoxeka] ziba buhlungu.

`Ufuna ukwenza ntoni uDavide ngamava wakhe abuhlungu? Funda: INdumiso 51:13–19.`

Xa isitya okanye ingqayi enexabiso isiwa yaphuke ibe ziingceba, sikholisa ukuba nesingqala sizilahle kude ezo ngceba zingenakube zenze nto. EJapan kukho isithethe sobuchule bezandla obubizwa ngokuthi yikintsugi, obutshatshele ngokwenza ngokutsha izitya zomdongwe ezaphukileyo. Kusetyenziswa isombiwa esingamanzi esinexabiso igolide okanye isilivere, ukuhlanganisa ngokuncamathisela ezo ngceba kwanokuyiguqula loo nto ibiyaphukile ukuba ibe yinto entle nenexabiso.

Lonke ixesha uThixo exolela ubugwenxa bethu, usidala ngokutsha kwakhona, kubekho into eguqukayo. Uxolelo lukaThixo olunexabiso luhlanganisa luncamathisele ukwaphuka kwethu, kuze okubonakalayo ukwaphuka kutsalele ingqondo kubabalo lwaKhe. Sinako ukuba ngabasasazi bokuvakala kwelizwi bakaThixo. “Lomemelela ngobulungisa bakho ulwimi lwam” (INd. 51:14). Asizami ukuzilungisa ngokwethu okanye ukuziphucula (nokuba kungokuzinyusa). Imimoya yethu eyaphukileyo, iintliziyo zethu ezityumkileyo, zanele ukumdumisa uThixo—zaye ziyimitha yokukhanya ukuze ihlabathi elithi ihlabathi likubone kusijikelezile.  Amava okuxolelwa kwethu ayabatsala nabanye abafuna ukuxolelwa.

`Lulwalamano olunjani olukhoyo phakathi kweINdumiso 51 no-1 Yohane 1:9?`

U-1 Yohane 1:9 sisishwankathelo esifutshane seNdumiso 51. Njengoko uDavide esazi ukuba “Intliziyo eyaphukileyo, etyumkileyo, Thixo, akuyi kuyidela” (INd. 51:17), uYohane uyasiqinisekisa ngelithi, “Ukuba sithi sizivume izono zethu, uthembekile ulilungisa, ukuba asixolele izono zethu, asihlambulule kuko konke ukungalungisi” (1 Yohane 1:9). Sinako ukuyamkela into ayithethayo uThixo. Kwakhona, uDavide akakwazi ukuwulungisa umonakalo omkhulu awenzileyo ngesenzo sakhe nomzekelo wakhe kusapho lwakhe. Waxhamla iziphumo zezigqibo nezenzo zakhe. Sekunjalo, uDavide wayesazi ukuba waxolelwa. Waza ukuba wayedinga ukuthembela ngokholo ekubeni ngenye imini iMvana kaThixo eyinyaniso iya kuza ime endaweni yakhe..

`Ungakufunda njani, khona ngoku, ukusebenzisa izithembiso zika-1 Yohane 1:9 ebomini bakho? Umele ukuziva njani emva kokuba ukwenzile oko nokwazi ukuba isithembiso eso sesakho nawe?`