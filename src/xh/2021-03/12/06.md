---
title:  Isitrato Sezizayo Neziyayo
date:  16/09/2021
---

UYona ubonakala ekwinkathazo engaphezulu kunokuba imfanele. INineve yayisisixeko esiyingozi, kodwa ebalini likaYona abantu baseNineve ababonakali beyingxaki. Basiqondile isigidimi baza bakhawuleza ukuguquka. UYona, umvangeli ubonakala elikhonkco elingomelelanga kweli bali lovangelo.

Kule ngxelo, uThixo ulandela umprofeti othandabuzayo kuba uyazi ukuba uYona uyaludinga uhambo lovangelo oluya eNineve kwanjengokuba abantu baseNineve bekudinga ukuva isigidimi sovangelo.

`Funda: incwadi kaYuda. Singazigcina njani sise“luthandweni lukaThixo” (Yuda 21). Kuthetha ntoni oko?`

Kwincwadi yakhe emfutshane kwiTestamente eNtsha, uYuda uthi kwindima yama21 kaYuda: “Zigcineni nihleli eluthandweni lukaThixo njengoko nilindele inceba yeNkosi uYesu Kristu eza kunisa ebomini obungunaphakade” (NIV).

Ukuxhamla kwakho buqu uthando nobabalo lukaThixo ayisiso isiganeko sexesha elinye. Endlela enye eqinisekileyo “yokuzigcina uhleli eluthandweni lukaThixo” kukufikelela kwabanye. Kwiindima ezilandelayo, uYuda uthi masibe “nenceba” “sibasindise” abanye ngokuba“phanga emlilweni” (NIV).

`Funda: Yuda 20–23. Yintoni ethethwa apha le ihambelana nebali likaYona, yaye isithini nakuthi? ?`

UThixo wambiza uYona ukuba aye eNineve kuba kunokwenzeka ukuba uYona akazange achithe xesha lininzi ecinga ngolwalamano lwakhe nama-Asiriya ngaphambi kolu bizo. Kunokwenzeka ukuba wayengawathandi, kodwa wayengenayo ingcamango yokuba uwathiye kangakanani okanye yokuba wayeya kuphumela kubunzima obungakanani ukuze abaphephe, nasemva kokuba efumene ubizo. UYona wayengakulungelanga ukuba anganomntu waseNineve njengommelwane wakhe ezulwini. UYona wayengakufundanga ukuthanda njengoko uThixo ethanda. UThixo umbiza uYona ukuba aye eNineve uyabathanda abantu baseNiveve kwaye uyabafuna ebukumkanini baKhe. Ngenxa yoko, uThixo ukwabiza uYona kuba uThixo uyamthanda uYona. Ufuna ukuba uYona akhule afane ngakumbi naYe ngexesha besebenza kunye. UThixo ufuna ukuba uYona afumane uphumlo lwenyaniso ebakho kuphela ngokubakho kulwalamano olusindisayo naYe nangokwenza intando kaThixo, equka ukufikelela kwabanye nokubalathisa kukholo nethemba esinalo nathi.

`Lingakanani ixesha olichithela ekusindiseni abanye? Ngokwasemoyeni, olu hlobo lomsebenzi lusikhokelela njani ekufumaneni uphumlo lwenene kuYesu?`