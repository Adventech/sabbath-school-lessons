---
title:  Umprofeti Ongenakuphumla
date:  11/09/2021
---

### Fundela Isifundo Sale VekiYona 1–4, Yer. 25:5, Hez. 14:6, IsiTyh. 2:5, Luka 9:51–56, Yuda 1–25.

> <p>Indima Yenkumbulo</p>
> “ ‘Ndingabi nanceba na ke mna ngenxa yeNineve, loo mzi mkhulu, unabantu abangaphezu kwekhulu elinamanci mabini amawaka, abangakwaziyo ukunene kwabo kwikhohlo labo; kwanempahla enkulu eninzi?’ ” (Yona 4:11).

Elinye lawona mabali anika umdla esiBhalweni limele ukuba lelikaYona. Nguye lo, umprofeti kaThixo, umntu obizwe nguThixo, kwaza kwathini? Ubaleke wemka kubizo lukaThixo.

Emva koko, akuba esukelwe ngendlela emangalisayo ukuba ayiguqule ingqondo yakhe athobele uYehova, uyakwenza oko, kodwa abuye enze ntoni? Ukhalazela ukuba abantu awayebizwe ukuba angqine kubo besuke baguquka baza basindiswa kwintshabalalo, eyayiza kubafikela, phofu!

Umzekelo onjalo, umntu ongenako ukuphumla, ongenalo uxolo—wada wafikelela ekubeni akhale, athi, “ ‘Ke ngoku, Yehova seluwuthabatha umphefumlo wam kum, kuba ukufa kum kulungile kunokuba ndidle ubomi!’ ” (Yona 4:3).

UYesu ngokwaKhe wabhekisa kwibali likaYona, esithi: “ ‘Amadoda aseNineve aya kusuka eme ngomgwebo nesi sizukulwana, asigwebe; ngokuba aguquka wona ngomemezo lukaYona; ke omkhulu kunoYona nanku apha’ ” (Mat. 12:41). Mkhulu kunoYona, ngokwenene! Ukuba bekungenjalo, ebengayi kuba nguMsindisi wethu.

Kule veki, siza kuqwalasela kuYona nokuba yintoni esingayifunda kukungabi nakuphumla nokuswela uxolo kwakhe.

_*Funda esi sifundo ukulungiselela iSabatha kaSeptemba 18._