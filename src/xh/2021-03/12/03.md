---
title:  Uphumlo Lweentsuku ezintathu
date:  13/09/2021
---

Ukubaleka kukaYona kuThixo akuzange kungabi nazingxaki. “Uphumlo” lwakhe lomzuzwana lwaphazanyiswa xa ngokumangalisayo uThixo wangenelela ngomoya omkhulu. UYona usindiswe engcwabeni lamanzi nguThixo, owayalela intlanzi ukuba imsindise uYona.

Sekunjalo, kwaba kuphela xa uYona ezifumana enyanzelekile ukuba abe kuphumlo lweentsuku ezintathu esiswini sentlanzi enkulu, awathi waqonda indlela axhomekeke ngayo kakhulu kuThixo. Maxa wambi, kufuneka sibekwe kwindawo apho singenanto enikwa leli hlabathi esinokwayama kuyo ukuze siqonde ukuba uYesu nguYe esimdinga ngokwenene.

`Funda: umthandazo kaYona esiswini sentlanzi (bona uYona 2:1–9). Uthandaza esithini?`

Nangona wayesenzulwini, kwimeko eyingozi kakhulu, uYona, emthandazweni wakhe, uthandaza ngengcwele. Uya kukhangela “etempileni yakho engcwele.” Kwenzeka ntoni apha? Itempile yeyona ndawo ifanelekileyo yalo mthandazo, kwaye ifanele ukuba yindawo engumbindi yokuthandaza jikelele. Inye kuphela indawo kwiTestamente eNdala apho uThixo anokufunyanwa khona. Usengcweleni (bona uEks. 15:17, Eks. 25:8). Ingcwele iyindawo engumbindi yokuthandaza nokuthetha noThixo.

Noko kunjalo, uYona akabhekisi kwitempile eseYerusalem. Endaweni yoko, uthetha ngengcwele yasezulwini (Yona 2:7). Kulapho ithemba lakhe likhona, kuba kulapho uThixo nosindiso alunikayo, ngokwenene, luvela khona.

Ekugqibeleni uYona uyayiqona le nyaniso ibalulekileyo. Ube nawo amava obabalo lukaThixo. Ube esindisiwe. Yathi xa intlanzi enkulu imtyekeza, wayiqonda ngokwakhe buqu indlela uThixo amthanda ngayo, engumprofeti obebalekile. Ngokuqinisekileyo ufundile (nokuba bekungekho zindlela ziphuma ecaleni apha endleleni) elona khondo likhuselekileyo kuye nawuphi okholwayo kukufuna ukuba kwintando kaThixo.

Ngoko ke, ngoku ugqiba ukuba enze umsebenzi wakhe athobele imiyalelo kaThixo, ekugqibeleni aye eNineve. Ngokuqinisekileyo unokholo, njengoko esinga kwisixeko esigqithisileyo ukukhohlakala nesibemi baso base nokungamthandi lo mprofeti wasemzini obaxelela ngendlela abababi ngayo.

`Ngamanye amaxesha siyakudinga ukukha sithi tshalala, sikhe silahleke, sizokubuya sinembono entsha yezinto. Nangona ibali likaYona, owasinda ngendlela emangalisayo embilinini wentlanzi, liyimeko ebonakala ibaxekile, ukuphuma kwimeko eqhelekileyo ekujikelezileyo kungakuvumela njani ukuba uyikhangele kwicala elitsha, mhlawumbi nelidingekayo?`