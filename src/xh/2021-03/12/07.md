---
title:  Ukujula Nomcabango
date:  17/09/2021
---

“Kumyalelo awayewunikiwe, uYona wayephathiswe umthwalo onzima; kanti ke Lowo wayemyalele ukuba ahambe, wayenakho ukumxhasa umkhonzi waKhe amnike impumelelo. Ukuba umprofeti wayethobele engathandabuzi, wayeya kusindiswa ekuhlanganeni neenkathazo ezininzi nezimbi, kwaye wayeya kusikelelwa kakhulu. Kanti ke, nakwiyure yokuphelelwa lithemba kukaYona, uYehova akazange amshiye. Ngenxa yodederhu lwezilingo nokubonelela kukaThixo okungaqhelekanga, kwakuza kuvuseleleka ukumthemba kukamprofeti uThixo namandla waKhe.”—Ellen G. White, Abaprofeti Nookumkani, iph. 266.

“Amawaka angafikelelwa ngezona ndlela zilula nezithobekileyo. Abona bantu banobuchopho, abo babonwa njengabona banezipho emhlabeni, bayakholisa ukuhlaziywa ngamazwi alula omntu omthandayo uThixo, nonokuthetha ngolo thando ngokukhululekileyo njengoko umntu othanda ihlabathi enokuthetha izinto azithandayo ngeyona ndlela inzulu.”—Ellen G. White, Christ’s Object Lessons, iph. 232.

**Imibuzo Yokuxoxwa**

`U“mprofeti kaThixo” ucatshukiswa kukuba abantu uThixo awambiza ukuba angqine kubo balwamkela usindiso? Sifanele ukuyiqonda njani le ngqondo ngakwicala likaYona? Umzekelo onamandla womonde kaThixo ngabantu baKhe, naxa besenza ngokuchaseneyo nokukhanya abanako!`

`Ibali likaYona linika ingqondo ethi uThixo akanele ukuba kumcimbi wokusindisa kuphela abantu abalahlekileyo kodwa ukwanomdla nasekuguquleni okanye ekwenzeni ngokutsha abalandeli baKhe. Singayizuza njani “intliziyo entsha” kwa“nomoya omtsha” naxa sesiyazi iNkosi nenyaniso yeli xesha? Uthini umahluko phakathi kokwazi inyaniso nokwenziwa ngokutsha yiyo?`

`Funda incwadi kaYuda kwakhona. Sithini esona sigidimi sifunekayo sale ncwadi, kwaye kutheni sifanelekile eso sigidimi kuthi njengebandla namhlanje?`

`Amava okusebenzela ukusindiswa kwabanye asenzela njani nawo okulunge kakhulu ngokwasemoyeni?`

`Nokuba zazisithini izizathu, okanye iingcinga, awayenazo uYona, ngokungafuni ukuya eNineve, uThixo wambonisa indlela awayengalungisi ngayo. Ngumoya onjani, okanye yingqondo ethini esinokuba nayo ngakwabanye abanokuveza kwaloo ngqondo inye yokungalungisi awayibonisayo uYona?`