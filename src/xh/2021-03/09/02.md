---
title:  Isandulelo Sokuphumla
date:  22/08/2021
---

UThixo wayekho kwasekuqalekeni. UYehova uThixo wathetha, kwakho. Ukukhanya kwahlula imini kubusuku; izulu, isibhakabhaka, neelwandle kwathethwa zabakho ngomhla wesibini; umhlaba owomileyo notyani lwalandela ngomhla wesithathu. UThixo wenza isiseko sokwakhela ixesha nokuma komhlaba, waza wasizalisa ngemihla emithathu elandelayo. Izikhanyiso  zalawula isibhakabhaka emini nasebusuku. Ngokwahlukileyo kumabali amaninzi enkcubeko zakudala, ingxelo yeNdalo yeBhayibhile yenza kucace kakhulu ukuba ilanga, inyanga, okanye iinkwenkwezi azingabo oothixo. Zingena emfanekisweni kuphela ngomhla wesine zaye ziphantsi kwelizwi loMdali.

Inkcazo kaMoses yeentsuku ezintlanu 5 ne-6 (Gen. 1:20–31) izele bubomi nobuhle. Iintaka, iintlanzi, izilwanyana zasemhlabeni—zonke zizalisa indawo elungiswe nguThixo.

`Ukuxabisa kukaThixo kubonisa ntoni ngeNdalo? Funda: Genesis 1:1–31.`

Asiyondawo nje le uThixo ayidalileyo; yindawo egqibeleleyo. Izidalwa ezinyakazelayo zazalisa umhlaba. Njengekoras yengoma emnandi, uThixo wamana esithi “ilungile” emva kwemini nganye.

`Uyintoni umahluko phakathi kokudalwa koluntu ekudalweni kwayo yonke into edaliweyo emhlabeni? Funda: Genesis 1:26, 27 noGenesis 2:7, 21–24.`

UThixo wathoba waqala ukubumba udaka. Ukudalwa koluntu ngokomfanekiselo nemfano kaThixo sisifundo ngomfanekiso sokwayama nokusondelelana. UThixo uthoba phantsi aphefumlele ubomi emathatheni ka-Adam, kwabakho isidalwa esiphilileyo. Ukudalwa kukaEva ngendlela eyodwa kubambo luka-Adam kongeza esinye isiqalelo esibalulekileyo kwiveki yeNdalo. Umtshato uyinxalenye yecebo likaThixo ngoluntu—ukugciniswa ubuqabane obungcwele phakathi kuka‘ish’ no‘ishshah’, “indoda” no“nomfazi.”

Ngoku, xa uThixo ekhangela konke akwenzileyo ngomhla wesithandathu, ikhoras yavakala ngokwahlukileyo: “Wakubona uThixo konke akwenzileyo, nanko, kulungile kunene” (Gen. 1:31, ucinezelo lufakelwe).

`Cinga ngendlela elahluke kakhulu ngayo ibali lokudala leBhayibhile koko uluntu ikufundisayo, ngaphandle kokukhokela kweLizwi leBhayibhile. Kunokusixelela ntoni oku ngokuba sikudinga kangakanani ukuxhomekeka eLizwini likaThixo ukuze siyiqonde inyaniso?`