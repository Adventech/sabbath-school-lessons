---
title:  Iimeko Ezintsha
date:  24/08/2021
---

Emva kwama-40 eminyaka yokubhadula entlango, isizukulwana esitsha esineenkumbulo ezingacacanga kakuhle, ukuba zazikho, ngeYiputa saba ngabandu abakhulileyo. Sasinobomi obahluke kakhulu kobo babazali baso. Isizukulwana esitsha sakubona ukuwa rhoqo elukholweni kwabazali baso, sada isiphumo soko yaba kukuba nabo babhadule entlango ngexesha abazali babesifa bephela.

Baba nelungelo lokuba babe nengcwele phakathi kwenkampu yabo, baba nako ukubona ilifu elibonisa ubukho bukaThixo lijinga phezu komnquba. Lalisithi lakusuka, bazi ukuba lilixa lokuba babophe imithwalo balandele. Eli lifu lalibanika umthunzi emini nokukhanya nobushushu ebusuku lalisisikhumbuzo esizingisileyo sothando nenkathalo kaThixo ngakubo.

`Sithini isikhumbuzo sophumlo lweSabatha esibumntu ababe naso? Funda: Eksodus 16:14–31.`

Ngokuchasene nokufunda ngoThixo okuqhelekileyo, ezi ndima zibonisa ukuba iSabatha yomhla wesixhenxe yayingaphambi kokuba kunikwe umthetho eSinayi.

Kwakusenzeka ntoni apha?

Ukutya okukhethekileyo uThixo awakunikayo kwakusisikhumbuzo senyaniso yokuba uMdali wayixhasa iNdalo yaKhe. Ngendlela ephathekayo, uThixo wayebaxhasa kwizidingo zabo. Yonke imihla kwakukho ummangaliso wokutya okuvelayo kunyamalale kwakubakho ilanga. Nangaliphi ixesha xa omnye ezama ukukugcinela imini elandelayo, kwakubola kunuke; ukanti, bonke ooLwesihlanu kwakusanela ukuba kubuthwe ngokuphindwe kabini, kuze okuseleyo kutyiwe ngeSabatha kube kuhleli ngommangaliso kuse kuhle kulungile.

UIsrayeli ngoku wayenenkonzo yengcwele nayo yonke imithetho nemiyalelo ebhalwe kuLevitikus nakuNumeri. Kanti sekunjalo, ingwevu uMoses wayebiza wonke umntu ayiphindaphinde imbali yabo abuyele kwimithetho enikwe nguThixo (bona uDut. 5:6–22).

Ekugqibeleni, esi sizukulwana sitsha salungela ukungena eZweni leDinga. UIsrayeli wayeza kungena kutshintsho lobukhokeli, waza uMoses osele egugile wafuna ukuqinisekisa ukuba esi sizukulwana siya kukhumbula ukuba sasingoobani na kwakunye nokuba uyintoni umsebenzi esiwuthunyiweyo. Akazange afune ukuba siphinde iimpazamo zabazali baso. Ngenxa yoko, wayiphinda imithetho kaThixo. ImiThetho eliShumi iphindiwe ukuze esi sizukulwana, silungileyo sisekungeneni eKanan, singaze silibale.

`Kumava wethu ngokwethu, ukubuya kwesibini kukaYesu akunto ingaphezu kwemizuzwana embalwa emva kokuba sifile. Ngenxa yoko, ukubuya kwaKhe kusoloko kukufuphi, mhlawumbi kufuphi kunokuba sicinga. Isikhumbuza njani iSabatha, kungekuphela nje kodwa oko uThixo asenzele kona kodwa noko aza kusenzela kona xa ebuya?`