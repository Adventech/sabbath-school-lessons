---
title:  Esinye Isizathu Sokuphumla
date:  25/08/2021
---

UIsrayeli umise kwicala lasempuma leYordan. Bayithabathele kubo imihlaba kakumkani waseBhashan nookumkani ababini bama-Amori. Kwakhona, ngalo mzuzu ubalulekileyo, uMoses ubizela ndawonye uIsrayeli abakhumbuze ukuba umnqophiso owenziwa eSinayi wawungenguwo owabazali babo kuphela kodwa nabo ngokwabo. Waqhubeka ukuphinda imiThetho eliShumi, esenzela okwabo ukulungelwa.

`Thelekisa uEksodus 20:8–11 noDuteronomi 5:12–15. Uyintoni umahluko kwindlela umthetho weSabatha owabekwa ngayo kwezi ndawo?`

KuEksodus 20:8, umthetho uqala ngegama “Khumbula.” UDuteronomi 5:12 uqala ngegama “Gcina.” Igama “khumbula” lilandela emva kancinane kumthetho ngokwawo (Dut. 5:15). Kule ndima, bayaxelelwa ukuba bakhumbule ukuba bebe ngamakhoboka. Nangona esi sizukulwana sikhule sikhululekile, bonke babeya kuzalelwa ebukhobokeni ukuba kwakungengokuhlangulwa okungummangaliso. Umthetho weSabatha wawuza kubakhumbuza ukuba kwayena lo Thixo mnye owayesebenza kwibali leNdalo yayikwanguYe owayesebenza ekuhlangulweni kwabo: “wakukhupha khona uYehova uThixo wakho ngesandla esithe nkqi, nangengalo eyolukileyo” (Dut. 5:15).

Le nyaniso yayililungelo lelo xesha-iimeko ezazigquba kumaIsrayeli, bemi okwesibini kumda weZwe leDinga, kuyiminyaka emashumi mane emva kokuba isizukulwana sokuqala sasilela ngendlela embi kakhulu. Babengenawo amandla okuwoyisa lo mhlaba kwanjengokuba babenjalo ooyise mkhulu ekusindeni kwabo eYiputa. Babemdinga lo Thixo osebenza “ngesandla esithe nkqi” kwakunye “nengalo eyolukileyo.”

ISabatha ikufuphi ukuba ithabathe inyathelo elongezekileyo. Ngenxa yokuba uThixo unguThixo wenkululeko, uIsrayeli kufuneka ayigcine imini yeSabatha (Dut. 5:15).

Phofu, indalo ayikude emthethweni weSabatha, nakuDuteronomi 5, nangona sekukho inkuthazo eyahlukileyo. Ngendlela ethilel, inkululeko kaIsrayeli ngaphandle komhlaba waseYiputa iyindawo yokuqalela kwendalo entsha, ngokufana nebali leNdalo kwiGenesis. UIsrayeli, njengabantu abakhululweyo, uyindalo entsha kaThixo (umzekelo, bona nakuIsa. 43:15).

Ngenxa yokuba imfuduko ibonwa njengomfuziselo wenkululeko esonweni, oko kukuthi, ukuhlangulwa, singafumana eSabatheni umfuziselo wako kokubini, ukuDalwa nokuHlangulwa. Kungoko, ngendlela eyiyo ngokwenene, iSabatha isalatha kuYesu, uMdali noMhlanguli wethu.

`Funda: Yohane 1:1–13. Zisifundisa ntoni ezi ndima ngoYesu njengoMdali noMhlanguli wethu?`