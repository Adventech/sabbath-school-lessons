---
title:  Ukuphinda-phindwa Kophumlo
date:  21/08/2021
---

### Fundela Isifundo Sale Veki
Genesis 1, Eks. 20:8–11, Eks. 16:14–31, Dut. 5:12–15, INdumiso 92, Isa. 58:13.

> <p>Indima Yenkumbulo</p>
> “Wawusikelela uThixo umhla wesixhenxe, wawungcwalisa; ngokuba waphumla ngawo kuwo wonke umsebenzi wakhe awawudalayo uThixo, wawenza” (Gen. 2:3).

Ngubani ongakhe abe nombono wokudala—ukukhanya phakathi kobumnyama, iilwandle ezizele zizinto eziphilileyo, iintaka ezisuka zibhabhe kwangoko—ukuba kunokuba kwakunjani? Kona ukudalwa okungaphaya kwemveli kuka-Adam no Eva? Kunzima kwaukukuqala ukucinga ukuba uThixo wenza njani.

Kanti ke, emva kwako konke ukudala okwakusenziwa, uThixo wabuya waqwalasela kwenye into. Ukuyithi jezu nje, ayikhange ibonakale ibukeka njengeminenga etsibayo okanye ukubengezela kweentsiba zomboniso. UThixo wasuka wenza nje umhla, usuku lwesixhenxe, emva koko walwenza lwakhetheka. Kwangaphambi kokuba uluntu lungasukela kubomi bethu beenkathazo esizenze ngokwethu, uThixo wamisa uPhawu lube luncedo lwankumbulo oluphilileyo. UThixo wayefuna ukuba lo mhla ube lixesha lokuba sime sonwabele ubomi ngabom—umhla wokuba sibe yinto singenzi, sivuyele isipho sengca, somoya, sezilwanyana zasendle, amanzi, abantu ngaphezu kwako konke, uMdali waso sonke isipho esilungileyo.

Esi simemo sasiza kuqhubeka nasemva kokuba isibini sokuqala sagxothwayo e-Eden. UThixo wayefuna ukuqinisekisa ukuba isimemo siya kumelana novavanyo lwexesha, ngenxa yoko, kwasekuqalekeni, wasibandakanya ekunithweni kwelaphu lexesha.

Kule veki, siza kufunda ngesimemo esimangalisayo sikaThixo sokungena kuphumlo olunamandla, oko sikuphindaphinda rhoqo ngosuku lwesixhenxe.

_*Funda esi sifundo ukulungiselela iSabatha ka-Agasti 28._