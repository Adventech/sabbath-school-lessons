---
title:  Kuyasulela
date:  05/07/2021
---

`Funda: Numeri 12:1–3. Baphazanyiswe yintoni uMiriyam noAron?`

Okucacileyo, uMiriyam noAron babengonwabanga ngenxa yomfazi kaMoses ongumKhushi. UZiphora wayengowasemzini owayevela kwaMidiyan (bona uEks. 3:1). Naphakathi kwaba “phezulu” bakwaIsrayeli, ukuwa kwendalo yethu kuyavezwa, kungangandlela entle kakhulu. (Ingaba ikhe ibentle?)

Umbhalo weBhayibhile, phofu, ubonisa ngokucacileyo ukuba la yayingamampunge nje. Eyona ndawo sasijonge kuyo isikhalazo sabo kwakukwisipho sokuprofeta. Kwisahluko esingaphambili, uThixo wamyalela uMoses ukuba anyule amashumi asixhenxe kumadoda amakhulu akwaIsrayeli awayeza kunceda uMoses ukuthwala umthwalo wolawulo lobukhokeli (Num. 11:16, 17, 24, 25). UAron noMiriyam babe nenxaxheba enkulu nabo ebukhokelini (Eks. 4:13–15, Mika 6:4), kodwa ngoku baziva benomngeni kukukhuliswa kobukhokeli ngendlela entsha, bakhalaza bathi, “ ‘UYehova uthethe ngoMoses yedwa yini na? Akathethanga nangathi na?’ ” (Num. 12:2).

`UThixo usabele njani kwesi sikhalazo? Funda: Numeri 12:4–13. Ucinga ukuba kutheni le nto uThixo wathabatha isigqibo?`

Impendulo kaThixo iyakhawuleza yaye ayifuni nokuchazwa. Isipho sobuprofeti asisosixhobo sisetyenziselwa ukufuna igunya elongeziweyo. UMoses wayebufanele kakhulu ubunkokeli kuba wayeyifundile indlela axhomekeke ngayo ngokupheleleyo kuThixo.

Into yokuba uMiriyam akhankanywe ngaphambi kuka-Aron inika into ethi unokuba wayengumphembeleli ekuhlaselweni kukaMoses. Ngeli xesha, uAron wayesesebenza njengombingeleli omkhulu. Ukuba wayebethwe ngeqhenqa, wayengayi kukwazi ukungena emnqubeni alungiselele ngenxa yabantu.  Isohlwayo sikaThixo kuMiriyam ngeqhenqa lexeshna sixela ngokucacileyo ukunganeliseki kwaKhe ngabo bobabini saye sinceda ukuveza ukuguquka kwenggondo okudingwa lolu sapho. Ukubongoza kuka-Aron ngenxa yakhe kuqinisekisa ukuba wayebandakanyeka naye (Num. 12:11), kwaye ngoku, endaweni yokugxeka nokungonwabi, sibona uAron ecengela uMiriyam, kwaye sibona uMoses emthethelela (Num. 12:11–13). Ngumoya lo, okanye ingqondo uThixo afuna ukuyibona ebantwini baKhe. Uyeva, kwaye uyamphilisa uMiriyam.

`Nangona kuhlala kulula ukugxeka indlela elikhokelwa ngayo ibandla, kuyo yonke imigangatho, bekuya kuba buhle kangakanani ubomi basemoyeni bebandla kwanobethu ukuba, endaweni yokukhalaza, besingazithandazela sizicelela uxolo iinkokeli naxa singavumelani nazo?`