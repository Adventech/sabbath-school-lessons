---
title:  Ukungaphumli Novukelo
date:  03/07/2021
---

### Fundela Isifundo Sale Veki
Num. 11:1–33, Num. 12:1–13; Num. 13:27–33; 14:1–23, 1 Kor. 10:1–11, Num. 14:39–45.

> <p>Indima Yenkumbulo</p>
> “Zonke ke ezo zinto, zabahlelayo bona, beziyimifuziselo; zabhalelwa ke ukululeka thina aba, bafikelweyo ziziphelo zawo amaphakade” (1 Korinte 10:11).

Kwisithuba seenkulungwane, abantu abaninzi baye baphawule ukuziphatha okungaqhelekanga nokungabi nakuzola ezinjeni nakwezinye izilwanyana zasekhaya phambi kokuba kubekho iinyikima ezinkulu.

Oososayensi bafumanise ngoku ukuba izilwanyana zikuva kwantlandlolo ukuzamazama kokunyikima komhlaba—ukushukuma okunzima—okwandulela ukushukuma okukhulu. Yile meko echaza indlela yempambano eziziphatha ngayo izilwanyana, okanye eyobuphaku-phaku [ukungazinzi], kanye ngaphambi kokuba umhlaba uqale ukushukuma. Ezinye izilwanyana, njengeendlovu, zikwazi nokuva izandi eziphantsi kakhulu nokushukuma kwiindawo ezikude, abantu abangakwaziyo nokuziphawula.

Kwimizuzu embalwa ngaphambi kwenyikima eyayibunzima buyi-5.8- eyabetha indawo iWashington, D.C., ngoAgasti 23, 2011, ezinye izilwanyana kumzi wokuzigcina iSmithsonian Institution’s National Zoo zaqala azonwaba. Kuzo kwakukho iilemur [izilwanyana ezincinane eziluhlobo lwenkawu] ezaqala ukukhala kakhulu kuseyimizuzu eli-15 ngaphambi kokuba umhlaba uqale ukushukuma.

Kwisifundo sale veki, siya kuqwalasela imizekelo yokungabikho kokuphumla okungaqhelekanga emntwini okwabakho, hayi ngenxa yokulindeleka kwentlekele zendalo njengenyikima, kodwa, endaweni yoko, kukuba nesono kwabantu abawileyo ababengahlalanga koko uKristu akunika bonke abezayo kuYe ngokholo nokuthobela.

_*Funda esi sifundo ukulungiselela iSabatha kaJulayi 10.._