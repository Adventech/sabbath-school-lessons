---
title:  Ukujula Nomcabango
date:  09/07/2021
---

“Ngoku, bakhangeleka benyanisekile ekuguqukeni kwisimilo sabo sesono; kodwa baba buhlungu ngenxa yesiphumo sendlela yabo yobubi kunokuba babe buhlungu ngenxa yokwazi ukungabi nambulelo nokungathobeli kwabo. Bathi bakufumanisa ukuba uYehova akaguquki kumthetho waKhe, ukuzithandela kwabo kwavuka kwakhona, bavakalisa ukuba abasayi kubuyela entlango. Ekubayaleleni kwaKhe ukuba barhoxe kwizwe leentshaba zabo, uThixo wayevavanya oku kungathi kukuzinikela kwabo, wakufumana ukuba akunyanisekanga. Babesazi ukuba bona kakhulu ngokuvumela ukuba imvakalelo yabo edyuduzelayo ibalawule, kwanokufuna kwabo ukubulala iintlola ezazibakhuthaza ukuba bathobele uThixo; kodwa babesoyika, baphawula ukuba benze impazamo embi eziphumo zayo zaba yintshabalalo kubo. Iintliziyo zabo zazingaguqukanga, ntonje befuna isizathu sokuba baphinde benze into ekwafana naleyo [babeyenzile]. Oku kwaya kwenzeka xa uMoses, ngegunya likaThixo, wayebayalela ukuba babuyele entlango.”—Ellen White, Amanyange Nabaprofeti, iph. 391.

“Lona ukholo aluhambelani konke nobugagu. Kuphela ngulowo unokholo lwenene okhuselekileyo ngasekubeni nobuganga. Ubugagu ngunomgogwana wokholo kaSathana. Ukholo lubanga izithembiso zikaThixo, kuze kuthwale isiqhamo sokuthobela. Ubugagu nabo bubanga izithembiso, kodwa luzisebenzisa njengoko wenjenjalo uSathana, ukuthethelela ulwaphulo lomthetho. Ukholo ngelwalubakhokelele abazali bethu bokuqala ekuthembeleni kuthando lukaThixo, nokuthobela imiyalelo yaKhe. Ubugagu kwabakhokelela ekwaphuleni umthetho waKhe, bekholwa ukuba uthando lwaKhe olukhulu luya kubasindisa kwisiphumo sesono sabo. Asilulo ukholo olubanga imfesane yeZulu ngaphandle kokuthobela iimeko ethi inceba inikwe phezu kwazo. Ukholo lwenene lusekelwe kwizithembiso namalungiselelo eziBhalo.”—Ellen G. White, Ulangazelelo Lwamaphakade, iph. 126.

**Imibuzo Yokuxoxwa**

`Xoxani ngomahluko phakathi kokholo nobuganga. Kutheni le nto ukoyiswa kwezwe laseKanan ekuqaleni kubonwa njengesenzo sokholo kuze kuthi kamva, xa amaIsrayeli ehlasela, sibonwe njengesenzo sobuganga? Iinjongo neemeko ziyidlala njani indawo enkulu phakathi kokholo nobuganga?`

`Gxilani kwinto yokuba, nangona isono sinako ukuxolelwa, kuye kunyanzeleke ngamaxesha amaninzi ukuba siphile neziphumo zazo ezo zono. Ningabanceda njani abo balwa nokwazi ukuba basixolelwe phofu esisabonakala sinegalelo elibi kubo, mhlawumbi, nakwabo babathandayo.`