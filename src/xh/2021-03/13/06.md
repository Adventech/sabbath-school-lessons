---
title:  Vuyani ENkosini Amaxesha Onke
date:  23/09/2021
---

Enye yezona apps ezisetyenziswa kakhulu kwezimfonomfono zempucuko nguGoogle Maps [izinika-mkhondo]. Abaninzi kuthi abasakhumbuli ukuba babesenza njani zingekabikho izinika-mkhondo kwiifowuni zethu. Besihlupheka sisiya endaweni esiqalayo ukuya kuyo, kodwa ngeeGoogle Maps kwiifowuni zethu, sihamba sithembele siyifumane indlela nakwisixeko esingasaziyo. Ingaba eli themba lingaba sisiboniso sohlobo lokuphumla afuna ukusinika lona uThixo ngesicwangciso sesiprofeto?

Maxa wambi, phofu, singangena kwidilesi engeyiyo kwizinika-mkhondo zethu, okanye singasuka sigqibe ukungalandeli umyalelo kuba sicinga ukuba siyazazi iindlela ezinqumlayo nezimfutshane. Nakweyiphi imeko, singaphela silapho besingafuni ukuba khona—phofu ngokuqinisekileyo, singekho kwimo yokuphumla engqondweni.

`Funda: Filipu 4:4–6. Uthini uPawulos kuthi apha ngendlela esinokufumana ngayo ukuphumla kwenene, uxolo lwenene, naphakathi kwehlabathi elitshutshisayo nelizaliswe yintlungu?`

Kule ndawo, uPawulos akathi vuya, ngamaxesha onke, kuzo zonke izilingo ojongana nazo. Endaweni yoko uthi, “Vuya eNkosini amaxesha onke.” Nokuba imeko yethu yangoku ithini, nokuba zithini izilingo esijongene nazo, ukuba sihleli noThixo, ekulungeni kwaKhe, eluthandweni lwaKhe, nakumbingelelo waKhe emnqamlezweni ngenxa yethu, sinako ukuvuya kuYe, sifumanele uxolo imiphefumlo yethu ediniweyo.

Ukuvakala nje kodwa kwezi ndima kuthetha ukuphumla, uxolo nethemba elinyukela kokungaphaya kwalo mhlaba.

Khawube nomfanekiso wophumlo ebesinokuba nalo ngokwenene, ukuba besi“ngenaxhala lanto.” Oku kubonakala kuyinto engenako ukwenzeka nakubani kulo mhlaba (noPawulos ngokwakhe wayenokukhathazeka okuninzi). Kwakhona, ukwazi ukuba uThixo onothando, ekugqibeleni, nguYe olawulayo, kwaye unako ukusisindisela ebukumkanini baKhe, kwanokuba, ngokuqinisekileyo, unako ukusinceda ukuba sizibeke ngendawo zonke izinto esinamaxhala ngazo.

“INkosi ikufuphi”? Oko kukuthi, isoloko isondele kuthi, nokuthi, ngako nje ukuba siwavale amehlo ethu siphumla ekulaleni ukufa, okulandela esiya kwazi kukubuya kukaKritu. Akukho kuthandabuza, ubomi buzele kukungavani, zizilingo, namadabi. Akukho namnye kuthi osindayo kuzo; ngokuqinisekileyo nompostile uPawulos naye akazange asinde. (Bona: 2 Korinte 11). Sekunjalo, into yakhe kukusixelela ukuba, sele kukho konke oko sikuthweleyo ngoku, sinako ukuvuya koko sikunikiweyo kuKristu kwaye, ngokwenene, sinako ukuyifumanela ukuphumla imiphefumlo yethu, nangoku.

`Lees weer Filippense 4:4-6. Op watter maniere kan jy hierdie wonderlike woorde op jou eie lewe toepas, ongeag die beproewinge en probleme waarmee jy op die oomblik te kampe het?`