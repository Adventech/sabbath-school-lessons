---
title:  Ukujula Nomcabango
date:  24/09/2021
---

“Sonke siyazilangazelela iimpendulo ezikhawulezileyo nezitsolileyo kwimithandazo yethu, saye silingeka ukuba sityhafe xa impendulo ilibazisa okanye ifika ikwimo ebesikhangele kuyo. Yena uThixo ulumke kakhulu, ekwalungile, ukuba ayiphendule imithandazo yethu kanye ngexesha kunye nendlela esiyilangazelelayo. Yena usenzela okungaphezulu nokungcono kunokufeza yonke iminqweno yethu. Ngenxa yokuba sinokubuthemba ubulumko nothando lwaKhe, akufuneki ukuba simcele ukuba ayekele kwintando yethu, kodwa sifune okanye sicele ukuba sizame ukungena nokufeza eyaKhe injongo. Iminqweno yethu nesikuthandayo konke makunyamalale kwintando yaKhe.”—Ellen G. White, Gospel Workers, iph. 219.

“Kuya kuba ngumzuzwana ngaphambi kokuba afike uYesu ukuza kusindisa abantwana baKhe nokubanika inkcukumiso yokugqibela ukungabi nakufa. . . . Amangcwaba aya kuvulwa, baze abafileyo baphume boyisile, bedanduluka, besithi, ‘Owu kufa, luphi ulwamvila lwakho? Owu ngcwaba, luphi uloyiso lwakho?’ Esibathandayo abalele kuYesu baya kuphuma bembathiswe ngokungabi nakufa.”—Ellen G. White, Counsels on Stewardship, iph. 350.

**Imibuzo Yokuxoxwa**

`Cingani ngobunyaniso bobukho kwembambano enkulu. Niyibona idlalwa njani okanye isenzeka njani apha emhlabeni? Kunjani kobenu ubomi? Ingaba iyinene okanye ayinjalo? Kanti ke, iyinene ngaphezu kokuba abantu abaninzi becinga, kuba abaninzi abakholelwa kubukho ngenene kongendawo. Kubaluleke ngantoni ukubuqonda ubunyaniso bobukho bembambano enkulu ekusincedeni ukuba siyiqonde imeko yehlabathi? Kwakhona, kusithuthuzela kakhulu njani ukuyiqonda indlela eya kuphela ngayo le mbambano inkulu?`

`Isiprofeto singaba sisiphazamiso ukuba sithi sizame ukudlula ngaphaya koko kutyhilwe ngokucacileyo. Kukangaphi amalungu ebandla engena engxakini, ezama ukumisa iziganeko ezingazange zenzeke okanye ekholelwa kokuxelwa kwangaphambili ngabanye nako okungakhange kwenzeke? Singazikhusela njani ukuze singawi kolu hlobo lomgibe?`

`Eklasini, phindani IsiThyilelo 14:9–11 nomba ongabo banqula irhamncwa nomfanekiselo walo abangayi kufumana kuphumla. Kunokuba kuthetha ntoni oku?`

`Into ekuphikiswana ngayo ebandleni inokwenza nento eligalelo lethu ngakwixesha lokubuya kukaKristu. Nokuba ubani uma kweyiphi into, kutheni le nto kusabaluleke kakhulu ukuba sibe nenxaxheba ekusasazeni isigidimi sokubuya kwaKhe emhlabeni?`