---
title:  Uphumlo Lwasekugqibeleni
date:  18/09/2021
---

### Fundela Isifundo Sale Veki
IsiTyh. 1:9–19; Mat. 24:4–8, 23–31; IsiTyh. 14:6–12; Heb. 11:13–16; Fil. 4:4–6.

> <p>Indima Yenkumbulo</p>
> “Njengoko ke kubhaliweyo, kwathiwa, Izinto ezingabonwanga liso, nezingaviwanga ndlebe, nezingathanga qatha entliziyweni yomntu, zizo uThixo awazilungisela abo bamthandayo” (1 Kor. 2:9).

Ingaba wakha waziva uphakathi kwidabi elikhulu, elinje ngokulwa kokulungileyo nokubi? Abaninzi, nakwabo bangakholwayo, bakhe bayive le meko. Siva ngaloo ndlela, kuba kakade kunjalo. Siphakathi kwidabi elikhulu phakathi kokulungileyo nokubi, phakathi kukaKristu (okulungileyo) noSathana (okubi).

Ubomi, ngelo xesha, budlalwa kwimigangatho emibini. Imbambano enkulu phakathi kukaKristu noSathana yenzeka kumhlaba wonke—kanti ke, nakwindalo yonke, kuba ezulwini kulapho yaqala khona (IsiTyh. 12:7). Kanti ke, kumbhodamo weziganeko, singalahlekwa lula ngumfanekiso opheleleyo wecebo likaThixo alibekele ukusinda kwalo mhlaba. Iimfazwe, ukungabikho kuzinza kwezopolitiko, iintlekele zendalo zizinto ezinokusenza sihlale sisoyika ngokungabi nako ukuzinceda. Yona inkokelo kaThixo exelwe kwangaphambili inako ukusinceda ukuba ingqondo yethu siyimilisele kumzobo omkhulu apho siya khona kwanendlela esinokufika ngayo apho.

Imbambano enkulu ikwadlalwa kakhulu kumgangatho womntu ngamnye. Sonke ngabanye sijongene nemingeni yokholo kubomi bethu bemihla ngemihla, kwaye ukuba asiyi kuphila kude kube sekufikeni kwesibini kukaYesu, siya kujongana nako nokufa. Kule veki, siqwalasela indlela esinokuphumla ngayo kuYesu ngoku sijongene nokungonwabi komhlaba wonke kunye nelethu buqu ikamva esingalaziyo, phofu ke, okwexeshana. Phaya ekugqibeleni, izinto ziyathembisa, ngokwenene!

_*Funda esi sifundo ukulungiselela iSabatha kaSeptemba 25._