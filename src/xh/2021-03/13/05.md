---
title:  Ukuphumla Eluxolweni
date:  22/09/2021
---

Sekuziinkulungwane ezinde ngoku amaKristu elindele ukubuya kukaKristu. Inyaniso yeyokuba, kukuzaliseka kwawo wonke amathemba wethu—kungengawo awethu kuphela, kodwa amathemba abo bonke abathembekileyo bakaThixo kuyo yonke imbali.

`Funda: Hebhere 11:13–16. Lithini ithemba elikhulu elilapho, lingelilo elabantu bakudala kuphela kodwa nelethu, nathi?`

Ngeendlela ezininzi, ezi ndima aziqondakali xa ulwazi oluqhelekileyo noluthandwayo lokufa luyinyaniso. Ithetha ngantoni le ndawo, aba bantu “bangawazuzanga amadinga”? Bafile, bekumele ukuba ngoku basezulwini noYesu, bonwabele umvuzo wabo omkhulu. Umzekelo, ukufa kukaBilly Graham, seva kaninzi ngokuba sezulwini kwakhe noYesu.

Kuninzi nako okuyimpoxo kule mbono, kuba kukholisa ukuthi akufa umntu, sive, “Wanga angaphumla ngoxolo.” Kanti kwenzeka ntoni apha? Ingaba abantu abanjalo baphumle ngoxolo, okanye basezulwini besenza oko bafanele ukuba bayakwenza (ukusibukela sonke “sonwabile” apha emhlabeni)?

`UYesu ukuchaza njani ukufa? Funda: Yohane 11:11.`

Inyaniso yethi, ingcamango yokuphumla kwabo “ngoxolo” yona, phofu, yinyaniso ngoko kwenzeka ekufeni, akunjalo? Abafileyo, ngokwenene, baphumle.  “Kulowo ukholwayo, ukufa kuyinto nje encinane. UKristu uthetha ngako ngokungathi kokomzuzwana. “Ukuba umntu uthe waligcina ilizwi lam, akasayi kuza abone kufa,” “akasayi kuza eve kufa.” Kumntu ongumKristu, ukufa kukulala kuphela, umzuzu wokuthula nobumnyama. Ubomi bufihlwe noKristu kuThixo, kwaye “xa athe wabonakalaliswa uKristu, obubomi bethu, ngelo xesha niya kubonakalaliswa nani, ninaye ebuqaqawulini.” Yohane 8:51, 52; Kol. 3:4.”—Ellen G. White, Ulangazelelo Lwamaphakade, iph. 787.

UYesu uyifanisa imeko yomntu phakathi kokufa nentsasa yokuvuka nokulala okungenakwazi [okungekho zingqondweni] (Yohane 11:11, 14), kodwa ukwacinezela ukuba bobabini abasindisiweyo nabalahlekileyo baya kuwufumana umvuzo emva kovuko (Yohane 5:28, 29). Wakubabaza ukubaluleka kokuba kube kulungelwe ukufa, nanini kufika.

`Ithini intuthuzelo oyifumanayo ekwazini ukuba abakho abafileyo ubathanda, ngokwenene, ngoku baphumle?`