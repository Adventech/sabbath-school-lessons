---
title:  Ukubala Ixesha Eliseleyo
date:  20/09/2021
---

Entabeni yemiNquma, uYesu wazoba imbali ngemibhalo ebanzi xa wayephendula imibuzo yabafundi: “ ‘Sixelele, ukuba ziya kubakho nini na ezo zinto; uya kuba yini na umqondiso wokufika kwakho, nowokupheliswa kwephakade eli?’ ” (Mat. 24:3).

Intshumayelo ethandwayo kaYesu, ebhalwe kuMateyu 24, iquke ukulandelelana kwembali engaphazanyiswanga ukususela kwimihla yokuphila kwakhe kuse ekuBuyeni kwaKhe kwesiBini, kude kudlule nalapho.

UYesu wayefuna ukunika abantu baKhe kwizizukulwana zonke umfanekiso wocwangciso lwezulu lweziprofeto zexesha lokugqibela, ukuze abo baphila ekupheleni kwexesha bakwazi ukuba balungele isiganeko sokugqibela. Wayefuna ukuba sikwazi ukuphumla ngesibindi kuthando lwaKhe, naxa zonke izinto ezisingqongileyo zichitheka.

Ama-Adventists ayazi kakuhle inkcazo kaDaniyeli “[ye]xesha lembandezelo elingazanga libekho elinjalo, kususela koko lwabakhoyo uhlanga” (Dan. 12:1). UYesu ufuna ukuba sibe sisilungele esi siganeko singaphambi kokubuya kwaKhe kwesibini.

`Kuya kuba njani ukubuya kwaKhe? Singakunxwema njani ukulahlekiswa? Funda: Mateyu 24:4–8, 23–31.`

Ukuza kukaYesu kuya kuba sisiganeko esiphathekayo ekupheleni kwexesha. Ngokuqaphela ubungakanani bendawo engokubuya kwaKhe esiprofetweni, nakwiintshumayelo zikaYesu, kuyacaca ukuba lo ngumcimbi omkhulu.

Ukugqibela kokubakho kwesiganeko esikhulu somhlaba wonke, babesibhozo kuphela abantu ababesilungele. UYesu uthelekisa ukungalindeleki kokuBuya kwesiBini kweso siganeko—uNogumbe (Mat. 24:37–39). Kanti ke, nangona kungekho mntu uwaziyo umhla okanye iyure yokuBuya kwesiBini (Mat. 24:36), uThixo usinikile ukubala ixesha lesiprofeto ukuze sikwazi ukuqaphela oko kwenzekayo emhlabeni osijikelezileyo.

`Sinikwe inxaxheba yokuzalisa lo mdlalo wesiprofeto. Ithini indawo yakho? Qwalasela kuMateyu 24:9–14.`

Kweli dabi lezwe lonke, singaphezu kokuba ngababukeli nje kuphela. Kufuneka sibe ngabathabatha inxaxheba ekusasazeni iindaba ezilungileyo kuse esiphelweni sehlabathi, okuthi, nathi siya kujongana nentshutshiso.

`Kuthetha ukuthini “ukuthwala kuse ekupheleni”? sikwenza njani oko? Kukhetha kuni esidinga ukukwenza yonke imihla ukuze singawi silahleke, njengoko benzayo abaninzi, baye bebaninzi abaya kwenza njalo?`