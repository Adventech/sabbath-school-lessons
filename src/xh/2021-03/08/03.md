---
title:  Ukunyanga Ingcambu
date:  16/08/2021
---

Umlwelwe wahliselwa phambi kukaYesu, aye onke amehlo ekuYesu. Ingaba wayeza kukhetha ukumphilisa umoni ocacileyo ? ingaba uya kuthetha ilizwi lokukhalimela isigulo?

`UYesu waqhubeka njani nokuwuphilisa umlwelwe? Yintoni eyokuqala awawenzela yona uYesu? Funda: Marko 2:5â€“12.`

Ngenxa yokuba asiye sisiqaphele isifo side siphawule iimpawu, siyathanda ukucinga ngesifo njengeempawu. Sicinga ukuba ukususa iimpawu kukuphilisa. UYesu usivela isifo ngokwahlukileyo. Uyayazi ingcambu yako konke ukugula nesifo kwaye efuna ukunyanga oku kuqala.

Kwimeko yomlwele, endaweni yokuthi kwangoko anyange iimpawu ezibonakalayo zesifo sakhe, uYesu uya ngqo kwingcambu yale nto imhlupha kakhulu. Umlwelwe uva ubunzima betyala nokwahlukana noThixo kakhulu kunokuba esiva isifo. Umntu ophumle kuThixo uyakwazi ukusinyamezela nasiphi isigulo somzimba esimhlelayo kweli lizwe ligula sisono. Ngoko ke, uYesu uya ngqo kwingcambu anike uxolelo kuqala.

Iinkokeli zenkolo zothuka xa zisiva uYesu evakalisa uxolelo. Ukuphendula kwizityholo zazo ezingazithethiyo, uYesu waphosa umbuzo.

`Funda: Marko 2:8, 9. Ngumngeni othini uYesu awuphosayo apha kubabhali? Ngokwenene, Uphethe umba othini apha?`

Ukuthetha kona kulula, kodwa akunjalo xa kuthetha uThixo. Ngelizwi elinamandla likaThixo, zonke izinto zabakho (Genesis 1). Nangona ukuxolelwa kungeyonto sinokuyibona, kunexabiso. Ukuxolelwa kudla ubomi boNyana kaThixo emnqamlezweni. Yonke enye into iyalandela. Ukubonisa igunya nobunyaniso bokuxolela, uYesu usuka akhethe ukuwuphilisa umlwelwe.

UThixo ufuna ukusinyanga ngaphakathi kuqala. Emva koko, maxa wambi ukhetha ukusinika impiliso yasemzimbeni kwangoko, njengoko wenzayo kumlwelwe, okanye maxa wambi siya kufuneka silindele intsasa yovuko ukuze sizuze impiliso yomzimba. Nangayiphi indlela, uMsindisi wethu ufuna ukuba sikwazi ukuphumla kwisiqinisekiso sothando nobabalo lwaKhe nangoku, naphakathi kokubulaleka kwethu.

`Singakufumana njani ukuphumla noxolo, naxa imithandazo yethu yokuphiliswa ingaphendulwanga, okwangoku?`