---
title:  Wadinwa Kakhulu Akakwazi Ukubaleka
date:  18/08/2021
---

UEliya udinwe kakhulu ukuba angakwazi ukudlulisa apho. Lo mthandazo wahluke kakhulu kumthandazo wokholo awawuphendulayo uThixo eNtabeni yeKarmele (1 Kumkani 18:36, 37) phambi kwababingeleli nabaprofeti bakaBahali, kwamalungu enkundla, nabantu. Lo ngumthandazo olula, omfutshane wokuncama [okanye wethemba lokugqibela].

`Ku-1 Kumkani 19:4, uEliya uthi yena akalungile ukudlula ooyise mkhlu. Wayethetha ngantoni?`

Ekugqibeleni, wathi akuzinza uEliya, lafika lingxamile phezu kwakhe ityala lakhe. Waqonda ukuba ukumka ngokungxama kuphazamise okwakuya kubalithuba elihle lokuhlaziya uIsrayeli. Waqonda ukuba ubaphoxile aba babemdinga. Ngoku wayengenawo amandla okuyilungisa loo nto. Ngenxa yoko, ngomzuzu obuhlungu wokuzibhenca, eyazi ngokupheleleyo imbali yabantu bakhe, uzibona kakuhle ukuba unjani.

Esi sinokuba sisityhilelo esibuhlungu kuthi sonke ngabanye, akunjalo— ukuba sizibona ukuba siyintoni njengoko sinjalo? Simele ukuba sibe nombulelo ngesithembiso sokuba, ubomi bethu buzele sisono bunjalo, xa sikuKristu uThixo usibona ngohlobo abona ngalo uYesu. Leliphi ithemba elingaphezu kwelo esinokuba nalo, ngokholo, ekuthi ngalo sibe nako ukuzibanga ubulungisa bukaKristu? (Bona: Filipu 3:9.)

Sekunjalo konke oko, ukudakumba kunendlela yokusitsalela kwichibi elimnyama lokuba sizithiye. Maxa wambi siye siqale ngokucinga ukuba ukufa yeyona ndlela yokuphuma kuyo yonke into.

Ingathi yayile meko kanye kuEliya. Kwakungaphezu kwamandla kuye. Uthi, “ ‘Kwanele ngoku, Yehova; wuthabathe umphefumlo wam, ngokuba ndingalungile ngaphezu koobawo!’ ” (1 Kumkani 19:4).

Iindaba ezimnandi zezokuba uGqirha omkhulu akamgwebi uEliya. UThixo wazi ngcono kunathi oko sijongene nako xa sisilwa noxinzelelo.

“Sisenokungabi nabo ubungqina obucacileyo ngelo xesha bokuba ubuso boMhlanguli wethu buthobe phezu kwethu ngovelwano nothando, kodwa oko kunjalo. Sinokungakuva ukuchukumisa kwaKhe okubonakalayo, kanti isandla saKhe sothando nenceba siphezu kwethu.”—Ellen G. White, Amanyathelo okuya KuKristu, iph. 97.

UThixo uyalwazwi kwaye eluqonda ukuba “uhambo lukhulu” (1 Kumkani 19:7) kuthi, kodwa, ngamanye amaxesha kufuneka alinde side siyeke ukubaleka. Uthi angenelele ke emva koko.

Maxa wambi abantu abatshonayo baye badideke kangangokuba balwe nabo bangabakhuseli. Umkhuseli kufuneka abuye umva alinde ekwenzeni umsebenzi wohlangulo lide ixhoba licace ukuba alikho ezingqondweni.

`Ngawaphi amathemba nentuthuzelo ozifumana kwezi ndima zilandelayo: INd. 34:18, Mat. 5:1–3, INd. 73:26, Isa. 53:4–6?`