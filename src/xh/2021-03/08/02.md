---
title:  Ukuphumla Okuphilisayo
date:  15/08/2021
---

Ukuba lakha lakho ixesha esidinga ngalo ukuphumla, kuxa sigula. Sidinga ukuphumla komzimba ukuze imizimba yethu ikwazi ukuhlangana nomkhosi wokulwa nokungena kwentsholongwane.

Ukongeza apho, siyakudinga nako ukuphumla kwengqondo. Maxa wambi kubakho into nje eyothusa ukuphila njengengqele okanye intloko enkqenkqezayo [migraine]. Silala phantsi sizame ukungacingi nto ngako konke ebesimele ukuba siyakwenza kodwa esingakwaziyo ukukwenza.

Ngamanye amaxesha, xa iyinto ehlasela ngamandla ukuphila, singqengqa sikhathazeke ngeziphumo zokuhlolwa ngoogqirha novavanyo. Silandela ngokukhathazeka kukuba bekusuke kwathini. Ingaba la ndlela yokuziphatha ingenampilo isifumene na? ingaba ziziyobisi esazisebenzisa kuma-20 eminyaka eyadlulayo? Ingaba bubunzima ebesisoloko sikubo kwiminyaka embalwa edlulileyo? Ingaba uThixo uyasohlwaya ngenxa yesono sasemfihlakalweni ekungekho bani wazi nto ngaso?

`Funda: Marko 2:1–4. Kwakusenzeka ntoni apha?`

Kumlwelwe okweli bali, yayiyimeko ecacileyo. Ku-Ulangazelelo Lwamaphakade (amaph. 267–271), sifumana okwenzeka ngaphambili. Umlwelwe wenza izinto awayengenako ukuzidla kakhulu ngazo. Ubomi bakhe besono bamenza esi sifo, zaye iingcaphephe zasemoyeni zitsala umgca osuka kwisenzo uye kwisiphumo. Wazizisela esi sifo ngezono zakhe, laye lingekho ichiza.

Le ngqondo iqhelekile kakhulu. Sikholisa ukuzixakekisa ngalowo wenza oko. Ukuba kube kukho ubugebenga obenziwayo, makubekho ohlawulayo ngabo. Ukuba kubekho ingozi kwenye indawo, makubekho obanjwayo. Kona ukubeka ityala akunyangi nto okanye akumphilisi lowo ugulayo.

Ulungiselelo lukaThixo lwasekuqalekeni lwalungaquke ntlungu, sifo, nakubulaleka. Ukugula kuze kulo mhlaba kuphela ngokungena kwesono. Yiyo le nto uThixo esinika izikhokelo zempilo—ukuze sonwabele ubomi obunexabiso ngoku. Phofu ke, lonke ixesha sisekulo mhlaba, akusayi kubakho kuqiniseka ngempilo, akukhathali nokuba singakukhuthalela kangakanani ukulandela imithetho-siseko yempilo.

Iindaba ezimnandi zezokuba uThixo unako ukusinika ukuphumla nokuba siyagula okanye sisempilweni; nokuba ukugula kwethu kusisiphumo sokwenza kwethu okanye sokungakhathali komnye, okanye imfuzo, okanye isiqhamo sokuphila kulo mhlaba unesono. UThixo uyayazi indlela yokusinika ukuphumla.

`Xa ubani egula, akulunganga ukuqala ukubeka ityala. Ngelo xesha linye, kutheni le nto ukumqonda unobangela ukuba uyintoni, kwezinye iimeko, kulinyathelo elibalulekileyo ngasekuphiliseni okanye ekubuyiseleni impilo?`