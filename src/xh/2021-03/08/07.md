---
title:  Ukujula Nomcabango
date:  20/08/2021
---

“Ngokuguquka okuhlala kusenzeka kwiimeko, ukuguquka kubakho nakwawethu amava; kuthi ke, ngezi nguquko, mhlawumbi siphakanyiswe okanye sidaniswe. Sekunjalo, ukuguquka kweemeko akunawo amandla okuguqula ukwalamana kukaThixo nathi. Uhleli enguYe izolo, namhlanje, nangonaphakade; kwaye uthi masibe nokumthemba okungenayo intandabuzo kuthando lwaKhe.”—Ellen G. White, In Heavenly Places, iph. 120.

“Hlala ukhangele kuYesu, unyusa imithandazo ethe cwaka ngokholo, ubambelela kumandla waKhe, nokuba unemvakalelo ebonakalayo okanye engabonakaliyo. Bheka phambili ngokungathi yonke imithandazo yakho oyenzileyo yabekwa kwitrone kaThixo yaza yaphendulwa nguLowo ozithembiso zaKhe zingasayi kuze zisilele. Qhubeka, uhamba uvuma usenza intsholo emnandi kuThixo entliziyweni yakho, naxa umoya usezantsi ngenxa yobunzima nosizi. Ndikuxelela njengowaziyo, ukukhanya kuza kuza, uvuyo luza kuba lolwethu, zaye iinkungu namafu aza kubuya umva. Siza kudlula kwigunya lengcinezelo yethunzi nobumnyama singene kokucacileyo kona ukukhanya kobukho baKhe.”—Ellen G. White, Selected Messages, book 2, amaph. 242, 243.

**Imibuzo Yokuxoxwa**

`Kukholisa ukuba nzima kakhulu ukunceda umntu obulawa kukuphazamiseka kwengqondo okanye luxinzelelo. Cebo lini elilungileyo elinokufundwa libandla lenu ngendlela yokulungiselela ngempumelelo kwabo bachukunyiswe luxinzelelo?`

`Sikholisa ukuba sibe phandle sinyaniseke phambi kukaThixo. Gqogqisisa kwezinye iiNdumiso ubone indlela ababaphandle banyaniseka ngayo ababhali beBhayibhile phambi kukaThixo. Singenza njani ukuwukhuthaza umoya wokuba phandle nokunyaniseka kwibandla lethu esikulo?`

`Umthandazo ukholisa ukuba nzima xa sijongene noxinzelelo. Xoxani ngamandla omthandazo onokwenzelwa abo bangakwaziyo ukuzithandazela.`

`Kutheni le nto kubaluleke kakhulu ukukhumbula ukuba ukholo aluyiyo imvakalelo? Ngenxa yokuba sinoxinzelelo, sityafile, sinoloyiko, sikhathazekile oko akuthethi ukuba asinalo ukholo okanye ukumthemba uThixo. Kuthetha kuphela ukuba, okomzuzwana, sinoxinzelelo, sinoloyiko, sikhathazekile, njengokuba sonke, siye sibe njalo ngamaxesha athile. Singakufunda njani ukuba, ngamaxesha afana nala, ukuzolulela [kuThixo] ngokholo kubaluleke kakhulu, nokuba kubonakala kunzima kangakanani?`

`Lithini ithemba elikhulu onokulifumana kwibali lomlwelwe, ngakumbi xa ubomi besono buye bazisa isifo phezu kwakho?`