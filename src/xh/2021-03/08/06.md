---
title:  Uphumlo Nangaphezulu
date:  19/08/2021
---

UThixo uyazi ukuba konke ukubaleka kumenze uEliya wadinwa. UThixo uyazi ukuba ngaphezu kokudinwa kwasemzimbeni, uEliya udinwe ngemizwa kwaye uthwele umthwalo ongaphaya wetyala. KwanjengoYesu wayeza kwenza kumlwelwe kwiminyaka emininzi kakhulu elandelayo, uThixo uyasisula isileyiti amlungiselele ukuphumla uEliya. Ekugqibeleni, angalala ngokwenene, ahlaziyeke.

Besinokulindela ukuba oku kube sisiphelo sebali, kodwa akusiso. Ukuphumla kukaThixo akusiso isiganeko sexesha elinye. Ukungena ekuphumleni kukaThixo kunento yokwenza nempiliso—nokufunda ngokucothayo iindlela zokucinga ezingezizo nemikhwa eyonakalisayo. UThixo akangxami xa ephilisa.

`Funda: 1 Kumkani 19:5–8. Uyaphi ngoku uEliya, kutheni?`

Emva kokuphumla, uEliya uyaphinda uyabaleka. Phofu ngeli xesha uThixo ukumisa ngenye indlela ukubaleka kwakhe. UThixo uyayiqona intshiseko yokubaleka, kodwa ufuna ukukusa kwelinye icala ukubaleka kwethu. Endaweni yazo zonke iindlela zokuzitshabalalisa esizizamayo, ufuna ukuba sibalekele kuYe. ngako nje ukuba siqalise ukubalekela kuYe, ufuna ukusifundisa ukuphulaphula “ulwandile lokuphephezela okuhle” (1 Kumkani 19:12) olusinika ukuphumla.

UEliya wayengenawo namandla okuziphakamisa athabathe uhambo lokuhlangana noThixo. UThixo umnika amandla entlanganiso, aze amthembise ngekusasa elihle. Njengoko uEliya wayengqengqe phantsi konwele enga angafa, wayekholelwa ukuba eyona mihla ilungileyo kuye yayiphelile.

`Funda: 1 Kumkani 19:15, 16 no-2 Kumkani 2:11. Wayesalindelwe yintoni uEliya?`

UThixo wayesazi ukuba kulele phambi kukaEliya imihla engcono kakhulu. Impiliso yayiza kuza kumprofethi njengoko wayeza kufunda ukubulungisa ubomi bakhe ngokubetha kwezingqi zikaThixo nokwamkela ukuphumla kwaKhe. Kwakusekho ukumkani ekufuneka ethanjisiwe, noza kuba ngumlandeli wakhe ekufuneka ekhethiwe. UThixo wayesele esazi ngoElisha, owayeza kusondela kuEliya njengonyana. UThixo wayesazi ukuba ngokholo uEliya wayeza kuphinda athobe umlilo ovela ezulwini (2 Kumkani 1:10). KuEliya, kwakungayi kubakho ukufa kokuphelelwa lithemba phantsi komthi kodwa kobakho ukukhwela inqwelo yomlilo ukuya kuphumla ezulwini.

`Yintoni esinokuyifunda kweli bali likaEliya ngokuba kutheni le nto nokuba siva kakubi kangakanani, ngamandla kaThixo, kufuneka sizame ukuba singanikezeli?`