---
title:  Ukuba Nomona
date:  12/07/2021
---

Njengakumthi iaspen neengcambu zawo ezininzi kakhulu, umona uyinxalenye yobuxhakaxhaka obukhulu obungaphantsi komhlaba ekuthiwa “sisono,” obusigcina kude nokufumana uphumlo lwenene kuYesu. Kuko konke okwenziwa sisono ebomini bethu, umona ukhangeleka uyeyona nto ilula ukubonakala, akunjalo? Kwisininzi sethu, umona uyinto eyindalo efana nokuphefumla.

`Funda: Luka 12:13–21. Chaza ingxaki ebalulwe kumzekeliso kaYesu. Ingaba ukulungiselela ingomso kunomona na kwaye kubonakalalisa ukungabukhathaleli ubukumkani bukaThixo? Ukuba akunjalo, mhlawumbi akufanele, yintoni ke le asilumkisa ngayo uYesu?`

Lo mzekeliso ufunyanwa kuphela kwiVangeli kaLuka kwaye unikwa ukuphendula umbuzo ongaxelwanga wabaphulaphuli. Ebuzwa ngomba ongelifa, uYesu uphendula ngokwala indawo yokuba ngumahluli phakathi kwabazalwana. Endaweni yoko, ukhetha ukubeka umnwe kwingxaki enkulu nefihlakeleyo, ogama lingumona.

Uhla nzulu ekuboniseni ubuxhakaxhaka bengcambu engaphantsi kwezenzo zethu ngabanye.

`Cinga ngendlela oye ubonakalalise umona ngayo ebomini bakho. Umona ubuchukumisa njani ubudlelane okanye ulwalamano bethu noThixo, nesitshate nabo neentsapho, nosapho lwebandla, nabamelwane bethu nesisebenza nabo emisebenzini? Sithini isitshixo esifumaneka kuFilipu 2:5–8?`

Ngokuqwalasela kuphela kwezaso izidingo namabhongo, isityebi esingabizwanga ngegama kulo mzekeliso salibala ukuqaphela izinto ezingabonwayo neziyinyaniso zezulu. Ubukho bezinto ezinkulu, nezingcono, nezininzi asiyomithetho-siseko ephambili yobukumkani bukaThixo. UPawulos ukhetha ukusikrobisa koko kwenza ukuba uYesu enze isigqibo sokuba athabathe indawo yethu [ekufeni].

UFilipu 2:5–8 uchaza umgaqo wokungabi namona, ukuthobeka, nothando. Ukuba ukuthanda uThixo nabanye asikuko okuqhuba ukukhetha kwethu nokuhamba phambili, siya kuqhubeka nokwakha oovimba bethu apha lo gama sifaka indyebo encinane ezulwini (Mat. 6:20).

`Yintoni eyenza kube lula ukuxakeka ngumnqweno wokuzuza ubutyebi nezinto eziphathekayo? Nangona sonke siwudinga umncono othile wemali ukuba siphile, yintoni eyenza ukuba, nokuba kungakanani esinako, sisoloko sifuna okungaphezulu?`