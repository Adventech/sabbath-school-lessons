---
title:  Ingcambu Yokungabikho Kophumlo
date:  10/07/2021
---

### Fundela Isifundo Sale Veki
Mat. 10:34–39, Luka 12:13–21, Fil. 2:5–8, Luka 22:14–30, Mat. 23:1–13.

> <p>Indima Yenkumbulo</p>
> “Kuba apho kukhoyo umona neyelenqe, kubakho isiphithiphithi nemicimbi emibi yonke” (Yakobi 3:16).

Iiaspens luhlobo lwemithi oluhle kakhulu, olukhula lufikelele kwi-15 ukuya kuma–30 eemitha ukubheka phezulu. Ikhula kakhulu kwimeko yemozulu ebandayo namahlobo angekho shushu kakhulu. Imithi le isetyenziswa ekwenzeni ifenishala nokwenza imatshisi nephepha. Amaxhama nezinye izilwanyana zikholisa ukuzondla ngokuyitya le mithi xa isemincinane xa ubusika bunzima njengoko amaxolo wayo enezondlo eziliqela. Le mithi iiaspens zikudinga kakhulu ukukhanya kwelanga, kwaye ikhula lonke ixesha—nasebusika, nto leyo eyenza ukuba ibe kukutya okubalulekileyo kwasebusika kwizilwanyana ezininzi ngokwahlukana kwazo.

Iiaspens, sekunjalo, ziyinkathazo enkulu kakhulu ngenxa yohlobo lweengcambu ezinazo ezinkulu ukudlula zonke izityalo emhlabeni. Phaya kwiincam zazo iingcambu zifana “nemhemfu yehagu”, zifunxa amanzi, zande zibe ninzi zithabathe umhlaba omkhulu. Umthi weaspen uphila isithuba se-150 leminyaka, kodwa le ndawo inkulu ingaphantsi komhlaba inako ukuphila amawaka eminyaka.

Kwesi sifundo sale veki, sifuna ukufumana iingcambu zokungonwabi kwethu. Zininzi izinto ezinokusithintela ekuzuzeni ukuphumla kwenene kuYesu. Ezinye zazo zicacile azidingi nokuqwalaselwa kangako. Ezinye azicacanga kangako kuthi, njengokuya kungaphantsi komhlaba kumthi weaspen, nesithi singakwazi ukuziqikelela ukuba zikhona nezenza ukuba sibe nengqondo nezenzo ezisahlulayo kuMsindisi wethu.

_*Funda esi sifundo ukulungiselela iSabatha kaJulayi 17._