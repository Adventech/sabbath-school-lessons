---
title:  “ ‘Umthwalo Wam Ulula [khaphukhaphu]’ ”
date:  29/07/2021
---

Intetho kaYesu yokugqibela kuMateyu 11:30 isebenzisa umfanekiso wokuthwala umthwalo: “ ‘Kuba idyokhwe yam imnandi nomthwalo wam ulula’ ”.

`UMoses wavuya kakhulu akubona umkhwe wakhe emva kokuba uIsrayeli eyishiyile iYiputa wanqumla ulwandle. Funda: Eksodus 18:13–22. Kuyinto enjani ukuthwalisana nomnye ngomthwalo kweli bali?`

UEksodus 18:13 usixelela ukuba abantu beza kuMoses ukuba abenzele izigqibo kususela kusasa kude kube lurhatya. Wathi akuyibona le nto umkhwe wakhe, wambongoza enyanisekile umkhwenyana wakhe ukuba amisele indlela eya kumvumela ukuba akwazi ukuqwalasela imiba emikhulu lo gama abanye bekhathalela izinto ezincinane. Isibhalo sisixelela ukuba uMoses walimamela ilizwi likaYetro, wazenza ezi nguqulelo ziguqula ubomi.

Xa uYesu wayesixelela ukuba umthwalo waKhe ulula, wayefuna ukusikhumbuza ukuba singaxhomekeka kuye, Yena onguMthwali womthwalo. NjengoMoses, kufuneka sifunde ukuba siyabadinga abanye ukuba sabelane ngemithwalo yethu. Ku-1 Korinte 12:12–26, umfanekiso ozotywa nguPawulos womzimba kaKrisu unika umzekeliso olungileyo wokuba ingakhangeleka njani imithwalo ekwabelwana ngayo. Sidinga umzimba osebenzayo ukuze sikwazi ukuthwala nabuphi ubunzima. Sidinga imilenze, iingalo amagxa, izihlunu, nemisipha ukuba sithwale nantoni.

`Funda: Galati 6:2. Ukuthwala umthwalo womnye kusinceda njani ukuba siwuzalisekise umthetho kaKristu?`

Kule ndawo kubhalwe kuyo le ntetho lunokufumaneka uncedo. KumaGalati 6:1, uPawulos uyaxela ukuba, xa umzalwana okanye udade esiwa esilingweni, kufuneka simbuyisele loo mntu ngomoya wobulali (khumbula ibango likaYesu kuMateyu 11:29 lokuba unobulali). Ukuthwala umthwalo kuthetha ukumbuyisela othe waphuma endleleni ukuze ancedwe loo mtnu abone ubabalo lukaThixo. Ukongeza apho, kukwathetha ukuncedana xa thina, okanye abanye, besiva ubunzima. Isaci sesiGrike esithetha “umthwalo” sinokubhekisa kwinto enzima okanye ilitye. Sisikhumbuzo sokuba sonke sithwele imithwalo nokuba sonke siyaludinga uncedo ekuyithwaleni. Ukwabelana ngemithwalo ngumsebenzi onikwe ibandla lizulu ofuna ubulali nothi wenze kubekho imfesane.

`Cinga ngexesha lokugqibela owancedwa ngumntu othile kumthwalo owawubulaleka uphantsi kwawo.Yintoni eyenza ukuba ibe yinto enkulu leyo kuwe? Ngumthwalo kabani wena onganceda uwuthwale ngoku?`