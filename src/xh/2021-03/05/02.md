---
title:  “ ‘Ndoninika Ukuphumla’ ”
date:  25/07/2021
---

`Funda: uMateyu 11:20–28, xa uYesu athi: “ ‘Yizani kum nonke nina nibulalekayo, nisindwayo ngumthwalo, ndoninika ukuphumla.’ ” Ithethwe kwimeko ethini le ntetho? UYesu usinika njani oku kuphumla?`

Njengathi sonke, uYesu wayengaze athethe nje esithubeni. Ukuze sibe nokumqonda, sidinga ukubamba imeko kanye le yayimjikelezile, ngokukodwa xa singafuni ukumva kakubi uYesu.

UMateyu 11 uphawula apho kujikwa khona kwiVangeli kaMateyu. Iintetho ezihlasela izixeko zaseGalili zezona zakha zalukhuni kwiVangeli yonke ukuza kuthi ga kule ndawo.

UYesu akathengi buso; ufaka umnwe kanye enxebeni; uzihlanganisa nabantu abanga“boni” (Mat. 9:9–13); ibango laKhe lokuxolela izono lisisinyeliso emehlweni eenkokeli zenkolo (Mat. 9:1–8).

Ngokwenene, uYesu uthetha amazwi agxeka kalukhuni kubantu, ade abathelekise, ngokungathandekiyo, neSodom, eyayibonwa ngelo xesha (njenganamhla) njengendawo yenkohlakalo engenantanga. “ ‘Ke ndithi kuni, Kuya kuba nokunyamezeleka okomhlaba waseSodom ngomhla womgwebo kunawe’ ” (Mat. 11:24).

Ukungavani kuyakhula—kanti ke, phakathi kwako konke oku, uYesu uguqula ikhasi anike ukuphumla kwenene. Uyakwazi ukwenza oko kuba “ ‘zonke izinto zinikelwe kum nguBawo; kanjalo akukho urmaziyo uNyana, kuphela nguYise’ ” (Mat. 11:27). Isakhono sikaYesu sokunika ukuphumla sixhomekeke kubuThixo baKhe kwakunye nobunye baKhe noYise.

Ngaphambi kokuba size sithule imithwalo yethu, sidinga ukuba siqonde ukuba asinako ukuzithwalela yona sisedwa. Inyaniso yethi, abaninzi kuthi abasokuze beze singakhange siyibone siyivume eyona meko iyiyo esikuyo. Isimemo sikaYesu sisekwe phezu kwesidingo [sethu].

Intetho yaKhe kuMateyu 11:28, kwisiGrike semveli iqala ngesinyanzelo  “ ‘Yizani’ ” ayikhethisi; “ ‘yizani’ ” oko kumele imeko yokufumana ukuphumla. U“ ‘Yizani’ ” uthetha ukuba sidinga ukuba sinikezele ulawulo. Kanye ngeli xesha sinako ukukwazi ukulawula izinto ezininzi ebomini bethu ngezinto zempucuko zeli xesha, ukuza kuYesu asiyindlela yemveli. Kakuhle, kubantu abaninzi, ukuzinikela [okanye ukuzinikezela] yeyona nto inzima kakhulu ebomini bobuKristu.

Siyakuthanda ukuthetha, phofu kufanelekile, ngako konke uThixo athi asenzele kona kuKristu nangendlela esingenako thina ukuzisindisa ngayo, nezinye izinto ezinjalo. Konke oko kuyinyaniso. Sekunjelo, ekugqibeleni, kusafuneka sisezingqondweni, senze ukhetho, lo“kuza” kuYesu, okuthetha ukuziyekela kuYe. Kulapha apho ubunyaniso bentando ekhululekileyo buba phambili nasembindini kubomi bobuKristu.

`Uthwele imithwalo enjani [okanye iyintoni imithwalo yakho? Ungakufunda njani ukuyinikela kuYesu uxhamle ukuphumla akunikayo,  okwamdla ixabiso elikhulu kakhulu Yena?`