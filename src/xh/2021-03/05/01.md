---
title:  “Yizani KuM . . .”
date:  24/07/2021
---

### Fundela Isifundo Sale Veki
Mat. 11:20–30, Mat. 5:5, Dut. 18:15, Gal. 5:1, Eks. 18:13–22, Gal. 6:2.

> <p>Indima Yenkumbulo</p>
> “ ‘Yizani kum nonke nina nibulalekayo, nisindwayo ngumthwalo, ndoninika ukuphumla’” (Mat. 11:28).

“Yizani kum nonke nina nibulalekayo, nisindwayo ngumthwalo, ndoninika ukuphumla.’ ” Hay’ ubuhle besithembiso esisinikiweyo apha nguYesu. Emva kwako konke, ingaba ukho phakathi kwethu ongazange azive esindwa ngumthwalo, okanye ngumsebenzi ngokwawo (njengoko kukholisa ukuba njalo) kodwa kukusebenza nzima nokusindwa okuziswa bubomi ngokwabo? Yena uYesu apha uyasixelela ukuba, kunjalo, uyazi ukuba sithubeleza entweni, kunjalo, unako ukusinceda—phofu, ukuba siyamvumela.

Kuthi ke, emva kokuba esixelele ukuba sithwale idyokhwe yaKhe, uYesu uthi, “ ‘Kuba idyokhwe yam imnandi, nomthwalo wam ulula’” (Mat. 11:30). Ngamanye amazwi, Zisuseni iidyokhwe nemithwalo eniyithweleyo (yinikeni Mna) nithabathe eyaM endaweni yezenu, kuba eyaM kulula ukuyithwala.

Singenza njani ukuze sikuzuze ukuphumla athetha ngako uYesu? Kuko konke, siphila kwihlabathi apho, emva kwesono, uYehova wathi kuAdam  “ ‘Uya kudla ukudla kokubila kobuso bakho’ ” (Gen. 3:19). Ngoko ke, sikwazile ukuba kunjani ukusebenza nzima nokuthwala imithwalo, izinto ezibonakala zinzima kakhulu ukuzithwalela, thina ngokwethu singancedwa.

_*Funda esi sifundo ukulungiselela iSabatha kaJulayi 31._