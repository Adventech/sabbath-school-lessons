---
title:  Ukujula Nomcabango
date:  30/07/2021
---

“Xa uwubona unzima umsebenzi wakho, xa ukhalaza ngeenzima nezilingo, xa usithi akunamandla okumelana nesihendo, usithi akukwazi ukoyisa ukungabi namonde, nokuba ubomi bakho bobuKristu ngumsebenzi ongumnqantsa, qiniseka ukuba akuthwelanga idyokhwe kaKristu; uthwele idyokhwe yankosi yimbi.”—Ellen G. White, Child Guidance, iph. 267.

“Sikho isidingo sokuba sihlale siphaphamile sinokuzinikela okuzingisileyo, nokunyanisekileyo, kodwa ezi zinto ziya kubakho ngokwendalo xa umphefumlo ugcinwe ngamandla kaThixo ngokholo. Akukho nto sinokuyenza, asinakwenza nto konke ukuzithengisa ukuba sithandwe nguThixo. Kufuneka singathembeli nje konke kuthi okanye kwimisebenzi yethu elungileyo; kodwa xa sithi, njengabantu abonayo, izidalwa ezizaliswe sisono, size kuKristu, uya kubamkela bonke abeza kuYe bethembele ngokupheleleyo kokuhle okuzuzeka kuMsindisi owabethelelwayo. Uthando luphuma entliziyweni. Kuse nokungabikho kubhabhazela kwakuziva, kodwa kukho ukuthembela okuzaliswe luxolo oluhleliyo ngaphakathi.

Wonke umthwalo ukhaphukhaphu; kuba idyokhwe ayinikayo uKristu ilula. Umsebenzi uba ngovuyisayo, nombingelelo ube ngowonwabisayo. Indlela eyayikhangeleka ngaphambili igqunywe bubumnyama iyakhanya yimitha ephuma kwiLanga loBulungisa. Oku ke kukuhamba ekukhanyeni njengoko uKristu esekukhanyeni.”—Ellen G. White, Faith and Works, amaph. 38, 39.

**Imibuzo Yokuxoxwa**

`Uyawukhumbula umzuzu owawuhamba noYesu ngexesha lokwenza isigqibo sokuzinikela? Wubalise lo mzuzu eklasini yakho ugxila ngokukodwa kwisizathu sokuba uzinikele.`

`Funda umthandazo kaYesu kuMateyu 11:25–27 nixoxe eklasini yenu ngendlela esithi ngayo sizuze ulwazi ngobabalo (“ezi zinto”) kwizilumko neengqondi size sizityhile kwiintsana?`

`ngendlela ephathekayo, singenza njani thina ukunceda abo basingqongileyo abaxakene nemithwalo yabo ukuba beze kuYesu baze bazuze ukuphumla?`

`Gxilani ngakumbi kwingcamango yokuba “nobulali nokuthobeka ngentliziyo.” Asinto imbi leyo yokuba umntu azibabaze? Asimele yini ukuba sive kamnandi ngathi, ngakumbi umntu oxakene nokuzithandabuza? Umnqamlezo noko ukumeleyo ufanele ukusinceda njani ukuba sikuqonde ukuba uthini uYesu ngokuba “nobulali nokuthobeka?” oko kukuthi, xa kukho umnqamlezo [okanye phambi komnqamlezo], kungani ukuba ubulali nokuthobeka kube kuphela kwengqondo [okanye umoya] ofanelekileyo emasibe nawo?`