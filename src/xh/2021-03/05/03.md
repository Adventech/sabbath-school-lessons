---
title:  “ ‘Thabathani Idyokhwe Yam Niyithwale’ ”
date:  26/07/2021
---

`Funda: Mateyu 11:29, 30. Kutheni uYesu esiyalela ukuba sithabathe idyokhwe yaKhe kanye emva kokuba esimemele ukuba simnike imithwalo yethu size sifumane uphumlo lwenene?`

Emva ko“ ‘yizani’ ” wokuqala kuMateyu 11:28, kulandela izinyanzeliso ezibini kuMateyu 11:29. U“ ‘Thabathani’ ” no“ ‘nifunde’ ” bazisa ingqwalaselo yabaphulaphuli (nabafundi) kuYesu. Kufuneka sithabathe idyokhwe yaKhe sifunde kuYe.

Ulwalamano olusondeleyo kuThixo phakathi kukaYise noNyana (ebekusele kuthehwe ngalo kuMat. 11:25–27) lusinika umzekelo onamandla onako ukuchaza umzekeliso wedyokhwe kwezi ndima. Bobabini, uYise noNyana bamanyene ekusebenzeleni ukusindisa uluntu. Lo gama idyokhwe ingumfuziselo wokuzinikela (bona: Yeremiya 27), ikwangumzekeliso obonisa injongo emanyeneyo. Sithoba kwidyokhwe yaKhe samkele umsebenzi asinikayo ukuba sisikelele abo basingqongileyo. Asiyithwelanga idyokhwe yaKhe; koko sibotshwe nje kunye naYe kuba idyokhwe yaKhe “ ‘ilula’ ” nomthwalo waKhe “ ‘ulula’ ” (Mat. 11:30).

Isinyanzeliso sesibini “ ‘nifunde kuM’ ” siphinda le ngcamango. Kwisenzi sesiGrike u“funda” uhambelana nesaci “mfundi.” Xa sifunda kuYesu, siba ngabafundi baKhe ngokwenene. Ukuthobela nokuzinikela kuzimpawu zobufundi.

`Yintoni umahluko phakathi koku“sindwa ngumthwalo” (Mat. 11:28) nokuthabatha idyokhwe (Mat. 11:29)?`

Idyokhwe yayingumfuziselo oqhelekileyo kwaYuda ngokubhekise emthethweni. UIZenzo 15:10 uyisebenzisa ngokubhekiselele kumthetho wolwaluko. UmaGalati 5:1 uyithelekisa nenkululeko enikwa nguYesu kunye nedyokhwe yobukhoboka ebhekisa emthethweni njengoyindlela yosindiso.

Ukubotshwa noYesu kucinezela ukuthobela nokuzinikela ekulandeleni amanyathelo waKhe nokuba nenxaxheba kumsebenzi waKhe. Nangona singenako ukulindela ukongeza nto kusindiso asizuzele lona uYesu emnqamlezweni, sinako ukuba ngabameli baKhe, sabelane ngeendaba ezilungileyo nabo basijikelezileyo. Ukuwuchaza kukaYesu umthetho, njengakwiNtshumayelo yaseNtabeni (Mateyu 5–7) kulukhuni kunokuba besenza abaFarisi.

Ufuna ukutyandwa kwentliziyo nokwenziwa ngokutsha kweenjongo zethu— phofu ke, idyokhwe yaKhe ilula nomthwalo waKhe ulula (Mat. 11:30).

`Isithembiso esingumangaliso! Ukuphumla kwemiphefumlo yenu. Ukuxhamle njani oko kuphumla? Kunjani? Ngokuqwalasela kuYesu noko akunikayo, singaqala njani ukukwazi oko kuphumla?`