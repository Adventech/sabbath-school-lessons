---
title:  Ukucacisa Uphumlo KwiTestamente Endala
date:  29/06/2021
---

Ngokuqinisekileyo, sonke siyaludinga uphumlo, nto leyo eyenza ukuba umxholo walo ube kuyo yonke iBhayibhile. Nangona uThixo wasidalela ukuba sisebenze, loo msebenzi kufuneka uqhawulwa-qhawulwe ngophumlo.

Umzekelo, iTestamente eNdala yesiHebhere, isebenzisa izaci eziliqela ukuthetha ngophumlo. Ukuchaza uphumlo lukaThixo ngomhla omtsha wesixhenxe odaliweyo kuGenesis 2:2, 3 isebenzisa isenzi shabbat, “ukuyeka ukusebenza, ukuphumla, ukuthabatha ikhefu,” imo yokwenza yesibizo “Sabatha.” Kwasona esi senzi sisetyenziswe kuEksodus 5:5 ngemo yokwenza kubekho okwenzekayo njengo“kwenza ukuba umntu aphumle” emsebenzini wakhe.

Ukubhekisa emsebenzini wokuphumla kukaThixo ngeSabatha yomhla wesixhenxe kumthetho wesine kubekwe ngemo yesiHebhere yesenzi unuakh (Eks. 20:11, Dut. 5:14). Isenzi esiguqulwe ngokuthi “ukuphumla” kuYobhi 3:13 okanye ngokomfanekiso, “ndazola” ozekelisa noku“lalisa” kwetyeya yomnqophiso kuNumeri 10:36. U-2 Kumkani 2:15 uyibeka ngendlela ethi, umoya kaEliya “wahlala” kuElisha [IBHAYIBHILE].

Enye imo ebelulekileyo yesenzi ngushaqat, “zola, yiba nophumlo, yithi cwaka.” Le mo isetyenziswe kuYoshuwa 11:23, apho ichaza ukuphumla kwelizwe emfazweni emva koloyiso lokuqala lukaYoshuwa. Isaci esi sikholisa ukubonakala sibonisa “uxolo” ezincwadini zikaYoshuwa naBagwebi.

Isenzi uraga‘ naso sisetyenziswa ukubonisa uphumlo. Kwizilumkiso ngokungathobeli kuDuteronomi, uThixo uxelela uIsrayeli ukuba abasayi kuba nakuphumla ekuthinjweni (Dut. 28:65). Kwasona eso senzo sibonakala sikwimo yokwenza ukuba kwenzeke okuthile kuYeremiya 50:34, sichaza ukungakwazi ukwenza ukuba kubekho ukuphumla.

`Funda: Duteronomi 31:16 no-2 Samuweli 7:12. Luhlobo olunjani lophumlo ekuthethwa ngalo apha?`

Ezi ndima zombini zisebenzisa isangotshe sesenzi shakab, esithetha nje ukungqengqa, ukulala.” Emnqophisweni kaThixo noDavide, uThixo uthembisa ukumkani wexesha elizayo kaIsrayeli  ukuba “ ‘Xa ithe yazaliseka imihla yakho walala kooyihlo, ndoyiphakamisa emva kwakho imbewu yakho’ ” (2 Sam. 7:12).

Udederhu (nolungaphelelanga phofu) lwezenzi zesiHebhere ezahlukeneyo ezithetha ngophumlo lusinceda ukuba siyiqonde imfundo yobuThixo engophumlo ukuba ayingqengqe kwigama elinye okanye amabini. Siyaphumla, umntu eyedwa okanye sihlangene. Uphumlo lunegalelo emzimbeni, ekuhlaleni nakwimvakalelo yasemoyeni kwaye aluphelelanga kwiSabatha kuphela.

Ukufa kulutshaba ngokuqinisekileyo, kwaye ngenye imini kuya kubhangiswa.

`Nokuba sikhala kangakanani ngokulahlekwa ngabo sibathandayo bathe bafa, yintoni eyintuthuzelo kuthi ukudlula ukwazi ukuba, okwangoku, baphumle?`