---
title:  Ukujula Nomcabango
date:  02/07/2021
---

“Ekuqikeleleni koorabhi, yayiyinxalenye yenkolo ukusoloko kuxakekiwe ngumsebenzi. Babe xhomekeke ekusebenzeni emehlweni ukuze kubonwe ubungcwele babo obukhulu. Ngoko bayahlula imiphefumlo yabo kuThixo, bazakha ngokuzanelisa. Iingozi ezinjalo zisekho. Ngokunyuka komsebenzi, nabantu besiba nempumelelo nakuwuphi umsebenzi kaThixo, ikho ingozi yokuthembela kumacebo neendlela zabantu. Kukho umkhwa wokuthandaza kancinane, nokuba nokholo oluncinane. Njengabafundi [bakaYesu], nathi sisengozini yokulahlekwa ngumbono wokuxhomekeka kwethu kuThixo, size sifune ukwenza ukusebenza kwethu kube ngumsindisi wethu. Sidinga ukuthi rhoqo sikhangela kuYesu, sisazi ukuba kusemandleni aKhe esinokuthi siwenze umsebenzi. Nangona kufuneka sisebenze ngokunyaniseka ukusindisa abalahlekileyo, kufuneka silithabathe ixesha lokucamngca, ukuthandaza, nokufunda ilizwi likaThixo. Ngumsebenzi owenziwe ngomthandazo omninzi, nongcwaliswe ngokuhle kukaKristu, oya kuthi, ekugqibeleni, ukwazi ukwenza okulungileyo.”— Ellen G. White, Ulangazelelo Lwamaphakade, iph. 362.

**Imibuzo Yokuxoxwa**

`Uxinzelelo lokuzama ukwenza ngokugqwesa zonke izinto, nokuba sikhona lonke ixesha [ubuqu okanye ngemibono yecellphone], nokuzama ukuphila kwimigangatho eminye yayo engasokuze ifikeleleke nengamiselwanga nguThixo, oko kubenza abantu ukuba basoloko begula kwimo yemvakalelo, emzimbeni nasemoyeni. Lingenza njani ibandla lenu ukuba libe yindawo yabo yokwamkela abo baqobekileyo, badiniweyo belangazelela uphumlo?`

`Ingaba kunokwenzeka ukuba sixakeke kakhulu, mhlawumbi sisenzela uThixo okulungileyo? Cingani ngebali likaYesu nabafundi baKhe kuMarko 6:30–32 nize nixoxe ngendlela elingasetyenziswa ngayo kwiqela lenu leSikoko seSabatha.`

`Ngomnyaka we-1899, kwabakho imbali entsha yamendu. Mntu uthile waqhuba imoto ngamendu angama-39.24 eemayile ngeyure-nto leyo eyaba yimbali ngobomi bakhe! Namhlanje iimoto zibaleka ngaphaya kwaloo nto. Amendu asebenza kwiicell phone neekompyutha zethu asithetheki. Iihambo ngeenqwelo-moya zikhawuleza kakhulu kunamaxesha akudala. Yonke into esiyenzayo ikhawuleza kakhulu. Sekunjalo! Sixhinile, siyaleqa, asinako nokuphumla ngokwaneleyo. Kusixelela ntoni oku ngesiseko sendalo yomntu nokuba kutheni ukuze uThixo akwenze ukuba ukuphumla kube yinto ebaluleke kakhulu kude kube ngomnye wemithetho yaKhe?`

`Gxilani ngakumbi kwingcamango yokuba nase-Eden, ngaphambi kokungena kwesono, uphumlo lweSabatha lwamiselwa. Ngaphandle koko kunika umdla okungemfundo ngoThixo okwakhelwe kule nyaniso, kusixelela ntoni oku kumiselwa kophumlo lweSabatha ngokudingeka kophumlo kanye kwihlabathi elingenasono, neligqibeleleyo?`