---
title:  Ukuhamba Ungenanto [imoto engenapetrol]
date:  28/06/2021
---

Ukungabi nabuthongo nokudinwa ngenxa yokuqobeka kuyingxaki ekhoyo. Okukhathaza kakhulu, kodwa, kuxa siziva ukuba siqhubeka “sesingenamvakalelo.” Kuthi ke, kwakongezeka ukungabi nabuthongo kwizilingo ezikhathaza umoya, sisuke sityhafe ngendlela emangalisayo.

UBharuki, owayebhalela uYeremiya, unokuba wayeziva enjalo ngeminyaka yokugqibela yengxuba-kaxaka yaseYerusalem, phambi kwesiphithiphithi, ukubulaleka, nembudembude ezaziza kuba semva kokutshatyalaliswa kwesixeko ngamaBhabheli.

`Funda: Yeremiya 45:1–5. Gqabaza ngocinga ukuba yayiyimeko yempilo yemvakalelo kaBharuki’s emotional health.`

Ungakwazi ukucinga ukuba unokuziva njani xa uThixo enokuthumela isigidimi esilungisiweyo kuwe ngokwakho? UBharuki wasamkela isigidimi sivela ngqo etroneni kaThixo (Yer. 45:2). Sixelelwa ukuba oku kwenzeka “ngomnyaka wesine kaYoyakim wakwaYuda,” owama-605 okanye 604 b.c. UYeremiya 45:3 usibonisa indlela abantu ababeziva beyiyo xa babephila bengena“moya”.

Koko sikwaziyo ngokwasesiBhalweni ngeli xesha, kucacile ukuba izikhalazo zikaBharuki yayingezizo izikhalo nje ezingenamsebenzi. Wayenezizathu eziphathekayo ukuba azive ephelelwe lithemba edinwe emphefumlweni. Zininzi izinto ezazisenzeka, zaye zizininzi ezizayo.

`Wasabela njani uThixo kwiintlungu neengqaqambo zikaBharuki? Funda: Yeremiya 45:4, 5.`

Ukusabela kukaThixo kwintlungu yenene kaBharuki kusikhumbuza into yokuba uThixo ukuncama nentlungu kaThixo kunokuba kwakukukhulu kunoko kukaBharuki. Wayakhe iYerusalem; wayeza kuyidiliza; wayemtyale uIsrayeli abe sisidiliya (Isa. 5:1–7); wayeza kumnyothula amse ekuthinjweni. Asinto le eyayifunwa nguYehova ngabantu baKhe, kodwa kwakufuneka yenzekile ngenxa yokumvukela kwabo.

Phofu ke, kwakukho ukukhanya phaya phambili ngakuBharuki. UThixo wayeza kubugcina ubomi bukaBharuki—naphakathi kwentshabalalo, ukuthinjwa, nelahleko.

`Phinda ufunde amazwi kaThixo awabhekisa kuBharuki. Sithini isigidimi esinokuzifumanela sona kuso? Oko kukuthi, sithini kuthi ngobukho bukaThixo ekugqibeleni, nokuba ithini na imeko yethu?`