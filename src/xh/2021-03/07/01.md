---
title:  Uphumlo, Ulwalamano, Nempiliso
date:  07/08/2021
---

### Fundela Isifundo Sale Veki
Gen. 42:7–20, Mat.25:41–46, Gen. 42:21–24, Gen. 45:1–15, Luka 23:34, Gen. 50:15–21.

> <p>Indima Yenkumbulo</p>
> “ ‘Ngoko musani ukuba buhlungu, ningaziqumbeli, ukuba nathengisa ngam apha; kuba uThixo wandithuma phambi kwenu ukuze ndisindise abantu’ ” (Gen. 45:5).

Indoda ethile yatyholwa ngokuphatha kakubi ntokazi ithile ngokwesondo. Le ntokazi yakwazi ukuyalatha ngokucacileyo phambi kwamapolisa. Nangona ubungqina benza ukuba ubutyala bayo bungacaci kakuhle, le ntokazi yema yathi, “uLizo” lo nguye lo wenze oku. .

ULizo waya entolongweni, apho waqhotseka khona i-14 leminyaka ngolwaphulomthetho angazange alwenze. Kwaba kuphela, xa ubungqina beDNA bumkhulula, eyathi le ntokazi, u“Yoliswa,” wayiqonda impazamo yakhe embi kakhulu.

Wafuna ukuhlangana noLizo emva kokuba ekhululwe. Yafuna ukuhlangana noLizo emva kokuba ekhululwe. Wayeza kuthini ngoku lo mfo, owaphatheka kakubi kangaka, xa ehlangana ubuso ngobuso nentokazi, eyonakalisa ubomi bakhe iminyaka emininzi kangaka?

Yayisegumbini, ilindele ukuba afike. Wathi akufika, bajongana ngqo emehlweni omnye nomnye, wasuka wakhala uYoliswa.

“ULizo wasuka wathoba wandibamba izandla endikhangele wathi, ‘Ndiyakuxolela.’ Andizange ndikholwe. Nanku umntu endamthiyayo nendadifuna kuphela ukuba afe. Kanti ngoku, nguye lo, exelela mna, owamona kangaka, ukuba undixolele? Ndaqala ngoko ukuluqonda ukuba lungantoni ubabalo. Kwaba ngelo xesha kanye endaqala ukuphila ndibe nokuphumla kwenene.”

Kule veki siza kuqwalasela ukuxolela nento okunokuyenza kwiintliziyo ezingenako ukuphumla.

_*Funda esi sifundo ukulungiselela iSabatha ka-Agasti 14._