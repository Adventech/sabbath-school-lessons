---
title:  Ukuba Nokuphumla Emva Kokuxolelwa
date:  12/08/2021
---

Usapho lwekhaya likaYosefu ekugqibeleni lwafika eYiputa. Akusekho zinto zifihlwayo ngoku elusatsheni. Kunokuba abakhuluwa bakhe bavuma ukuba bamthengisa uYosefu xa babechazela uyise wabo ukuba unyana awayecinga ukuba wabulawa ngoku uyinkulumbuso yaseYiputa.

Nangona ingenakuhlala isenzeka okanye ibubulumko ukubuyisela ulwalamano, oku akuthethi ukuba asinako ukuxolela. Sisenokungakwazi ukuwolana sikhale nabo basonayo, kodwa singafuna ukukuxela ukuxolela kwethu nokuba kungelizwi okanye ngeleta. Emva koko kuye lixesha lokwahlukana nentlungu kakhulu kangangoko sinako. Mhlawumbi enye intlungu iya kusoloko ikho, kodwa noko sinokuba sendleleni yokuphila.

`Funda: Genesis 50:15–21. Bebekhathazwa yintoni abakhuluwa bakaYosefu, iyintoni unobangele yokuba ibakhathaze? Luthetha ntoni olu loyiko ngeziqu ngabo?`

Abakhuluwa bakaYosefu babehleli eYiputa ishumi elinesixhenxe leminyaka (Gen. 47:28), kanti kunjalo, wathi xa esifa uYakobi, boyika hleze uYosefu aziphindezele. Baphinda bayiqonda indlela abamvisa kabuhlungu ngayo uYosefu. UYosefu waphinda wabaqinisekisa ngokubaxolela kwakhe, nangoku emva kokufa kukayise. Oku kuhlaziya kunokuba kwakulungile kuYosefu, nakubakhuluwa bakhe.

Xa inxeba linzulu, kunokwenzeka kufuneke ukuba sixolele kaninzi. Xa iingcinga zokoniwa zifika engqondweni, siya kudinga ukuya kuThixo ngomthandazo kwangoko size sikhethe ukuxolela kwakhona.

`Funda: Genesis 50:20. Le ndima isinceda njani ekuchazeni, noko kukancinane, intumekelelo kaYosefu ukuxolela isono sabantakwabo ngakuye??`

UYosefu wakholelwa ngokuqinileyo ukuba ubomi bakhe babuyinxalenye yecebo elikhulu elipheleleyo likaThixo lokunceda ihlabathi elalisaziwa ngelo xesha kwindlala, kwakunye nosapho lwakhe ukuba luzalisekise isithembiso sikaThixo sokuba luhlanga olukhulu. Ukwazi ukuba uThixo wongamele ekulawuleni amacebo amabi abantakwabo ukuze kuvele okulungileyo kwamnceda uYosefu ukuba axolele.

`Ibali likaYosefu laba nesiphelo esimnandi. Sisabela njani xa isiphelo sebali singemnandi kangako? Okanye, omnye angaxoxa athi  (lixesha elide  elo) ngesiphelo sesono nembambano enkulu, xa yonke imicimbi isonjululwe—iya kuba sisiphelo esimnandi? Eli themba lingasinceda njani ekuphatheni iziphelo ezinganeno koko kufanelekileyo?`