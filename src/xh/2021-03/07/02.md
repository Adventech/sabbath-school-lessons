---
title:  Ukujongana Nezenzo Ezidlulileyo
date:  08/08/2021
---

Ekugqibeleni, izinto zamhambela kakuhle kakhulu uYosefu. Akanela ukuphuma entolongweni, kodwa wenziwa inkulu-mbuso yaseYiputa emva kokuba echaze amaphupha kaFaro (Genesis 41). Watshata waba nabantwana bakhe ababini (Gen. 41:50–52). Oovimba baseYiputa bagcwele, yaza nendlala eyayixeliwe yaqala. Kwala, ngenye imini, abantakwabo Yosefu babuyela eYiputa.

`Funda: ngokuhlangana kokuqala kukaYosefu nabakhuluwa bakhe kuGenesis 42:7–20. Kutheni le nto ubanzi umdlalo? Wayezama ukwenza ntoni uYosefu ngalo mhlangano wokuqala? ?`

UYosefu wayenalo igunya kwaye ngewaziphindezela kubantakwabo engadingi kuzithethelela. Noko kunjalo, endaweni yokuphindezela, uYosefu uhlupheke ngamalungu osapho lwakowabo ekhaya. Ukhathazeke ngoyise. Ingaba wayesaphila, okanye ubuntlekentleke bosapho benza ukuba babe lusapho olungenayo indoda enkulu? Kunokuba kwenzeka ntoni ngomninawa wakhe, uBhenjamin? Njengolonwabo novuyo lukayise, uBhenjamin ngoku wayekwindawo enye naleyo wayekuyo uYosefu. Ingaba abakhuluwa bakhe bawugqithisela kuye, uBhenjamini, umona wabo oyingozi? UYosefu ngoku ukwisikhundla yokubazingela aba bantu basesichengeni kusapho lwakubo, kwaye wenza loo nto kanye.

Ukuphila ngokwenza imithetho-siseko yeBhayibhile kulwalamano lwethu akuzokuthetha ukuba siya kuze okanye kufuneka sikwamkele ukuphathwa dlakadlaka. Elowo nalowo kuthi uxabisekile emehlweni kaThixo. UYesu wahlawula elona xabiso liphezulu ngomntu ngamnye kuthi.

`Kutheni le nto uYesu ekuthabathela kuYe buqu ukuphathwa dlakadlaka okanye ukungahoywa kwabanye? Funda: Mateyu 25:41–46.`

Sonke sithengiwe ngegazi likaYesu, ngoko ke, sonke singabaKhe ngokusemthethweni. Nabani na ophatha kakubi omnye uhlasela impahla kaYesu.

Ukuphatha kakubi ngokwesondo nemvakalelo okanye ukudlakaza umzimba akufuneki zize zibe yinxalenye yokuphathana kosapho. Lo asingumcimbi nje wasemfihlakalweni wosapho ukuba ungalungiswa apho. Oku kuyaludinga uncedo nongenelelo lwangaphandle. Ukuba wena okanye omnye ekhaya uphethwe dlakadlaka, nceda funa uncedo kwabaqeqeshelwe oko nabathembekileyo.

`Yeyiphi imithetho-siseko yeBhayibhile odinga ukuyisebenzisa kulo naluphi ulwalamano olunzima ojongene nalo ngoku ekhayeni lakho?`