---
title:  Ukuvuyela Inkululeko
date:  30/08/2021
---

Njengoko sibonile ngaphambili, iSabatha yalatha ngaphaya kwemihla nje yendalo. Okwesibini sisiva imiThetho eliShumi, uMoses uhlola iminyaka ema-40 uIsrayeli esentlango. Ngoku, intetho enika isizathu sokugcina ngcwele iSabatha asikho ngendalo kodwa ngokukhululwa ebukhobokeni nakwimbophelelo yaseYiputa (Dut. 5:12–15).

Nangona ke, namhlanje, singengawo amakhoboka aseYiputa, sinako ukukhangelana nolunye uhlobo lobukhoboka, olo, ngandlela ithile, lunokucinezela ngokufanayo.

`Zeziphi ezinye iindlela zobukhoboka esijongene nazo namhla? Funda: Genesis 4:7, Hebhere 12:1, no-2 Peter 2:19.`

ISabatha ingumbhiyozo wenkululeko kuzo zonke izinto ezisigcina sisemakhamandeleni. NgeSabatha, siyakhunjuzwa ukuba ikho inkululeko esonweni, kungengawo awethu amandla kodwa ngamandla kaThixo, esiwanikwa ngokholo. Sikwakhunjuzwa ukuba le nkululeko asiyizuzi njengomvuzo. Amazibulo akwaIsrayeli asindiswa ngegazi lemvana elaqatywa emigubasini ngorhatya lwaphambi kweMfuduko ukusuka eYiputa (Eksodus 12). Nathi, ke ngoko, sisindiswe ngegazi leMvana, saye ngoku sihamba enkululekweni eyeyethu kuKristu Yesu.

`Funda: Roma 6:1–7. Uthini apha uPawulos ngoko kunokuhlanganiswa nesikunikiweyo kwiSabatha?`

Kumazwi kanye eDuteronomi 5:15—“ukhumbule ukuba ube ulikhoboka ezweni laseYiputa, wakukhupha khona uYehova uThixo wakho ngesandla esithe nkqi”— abantu bakhunjuzwa, kwakhona ukuba yayingumsebenzi namandla kaThixo ngenxa yabo okwabasindisayo. Kukangakanani ke kuthi esimele, njengamaKristu, ukuqonda ukuba, kuphela ngumsebenzi namandla kaKristu ngenxa yethu asisindise esonweni?

Lo myalelo usixelela ukuba siphumle elusindisweni athe uThixo wasizuzela lona ngengalo yaKhe enamandla. Sikhululwe kweyethu imizamo yobulungisa njengoko sikhumbula ukuba uThixo unguMdali nokuba sinako ukumthemba ukuba nathi asidale ngokutsha, asikhulule ngoku, kwimbophelelo yesono ukuba sinentumekelelo ukuba asebenze ngaphakathi kwethu.

`Athini amava onawo ngobukhoboka besono? Singakufunda njani ukuthabathela kuthi izithembiso zenkululeko esizinikiweyo nguYesu kobo bukhoboka?`