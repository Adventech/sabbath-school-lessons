---
title:  ISabatha Nendalo
date:  29/08/2021
---

Kuyo yonke imiThetho eliShumi, ngowesine kuphela oqala ngesenzi “Khumbula.” Ayithi, “Khumbula, uze ungebi,” okanye “Khumbula, uze unganqweni.” Kukho kuphela u“Khumbula umhla weSabatha. . . .”

Into ithi, “ukukhumbula” kuthetha ukuba kukho imbali, kuthetha ukuba kukho into eyenzekayo kwixesha eladlulayo esidinga ukuba siyikhumbule kakuhle. Xa sikhumbula sizihlanganisa ixesha eladlulayo, abe u“Khumbula umhla wesabatha, ukuba uwugcine ngcwele” ebonisa umgca ohamba ngqo ubuyela emva kwiveki yeNdalo ngokwayo.

`Funda:Genesis 1:26, 27 noGenesis 9:6. Zisifundisa ntoni ezi ndima ngokukhetheka ngendlela eyodwa kwethu singabantu, nokuba sahluke kakhulu kangakanani kwenye indalo kaThixo yasemhlabeni? Ukongeza, kubaluleke ngantoni ukuba siwuqonde umahluko?`

Xa sikhumbula indalo, sikhumbula ukuba sidalwe ngomfanekiselo kaThixo, into engazange ithethwe nangayiphi enye into ebalwe kwingxelo yeNdalo. Kucacile ukuba, singabantu, sahluke kakhulu kuso nasiphi esinye isidalwa kule planeti, akukhathali nokuba sineeDNA esifana ngazo nezinye izilwanyana.

Kunjalo, ngokuchasene nemfundo ethandwayo ngengqokelela yoothixo, thina asanelanga kungabi ziinkawu eziphucukileyo okanye inguqulelo eguquke kakhulu yezilwanyana zakudala. Njengabantu, abenziwe ngokomfanekiselo kaThixo, sahlukile phakathi kwako konke uThixo awakudalayo kulo mhlaba.

`Ibali leNdalo lisikhumbuza njani ngolwalamano lwethu nendalo? Genesis 2:15, 19.`

Ukuqonda ukuba uThixo wadala nomhlaba wethu kusikhumbuza ngomthwalo esinawo ngakwindalo. Kufuneka sibe “nobukhosi” phezu kwendalo. Ukuba nobukhosi akuthethi ukuyixhaphaza. Kufuneka silawule njengabameli bakaThixo. Kufuneka sisebenze nendalo njengoko ebeya kwenza njalo uThixo.

Ewe, isono sonakalise sachithachitha yonke into, kodwa lo mhlaba useyindalo kaThixo, kwaye akukho nto isinika ilungelo lokuwuphatha kakubi, ngakumbi kude kubekwe ubomi babantu engozini, njengoko kukholisa ukuba njalo.

`Ngaphandle kokuba sisikhumbuzo sokuba uThixo unguMdali, zeziphi ezinye iindlela okuthi ukugcina iSabatha kusenze sikuqonde ngakumbi ukudinga kwethu ukuba sibe ngamagosa alungileyo oko kusijikelezileyo?`