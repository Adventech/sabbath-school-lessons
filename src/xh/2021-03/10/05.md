---
title:  Ukukhonza Abanye Kuzukisa ISabatha KaThixo
date:  01/09/2021
---

Kwilizwe leTestamente eNtsha, iinkokeli zenkolo zayithoba iSabatha yayimini yobugcisa ekwenzeni izinto. Kwabakho iqela lezithintelo nemithetho emiselwayo ukunceda ukugcina iSabatha ngcwele.

Oku kuquka ukwalela ukubopha okanye ukukhulula nantoni, ukwahlula imisonto emibini, ukucima umlilo, ukuthwalwa kwento isuswa ekhaya isiwe kwindawo yabantu bonke, okanye ukuthwala into ihanjiswe ngaphezu komgama omisiweyo phambi kwabantu.

`Sithini isimangalo awatyholwa ngaso uYesu kuYohane 5:7–16?`

Zathi zingawuhoyanga ngokupheleleyo ummangaliso omkhulu awawenzayo uYesu, nenkululeko kwisifo awayinika lo mntu, iinkokeli zazixakekisa ngokuba lo uphilisiweyo eye wathwala umandlalo wakhe esidlangalaleni ngeSabatha. Kunokuba zibone indlela “ ‘iNkosi yeSabatha’ ” (Marko 2:28) eyisebenzise ngayo le mini ikhethekileyo, iinkokeli zazijonge ukugcina imithetho nemiyalelo yazo. Siyakudinga ukuba sikulumkele ukuba ngeyethu indlela nakweyethu imeko singazenzi iimpazamo ezinjengezo.

`UIsaya 58:2, 3 uwandlala njani umcimbi wokugcinwa kweSabatha?`

UThixo akalufuni unqulo olungaphethe nto okanye ubungcwele obuthuleyo. Ufuna ukubabona abantu baKhe bexakeke kunye nabanye abantu, ngakumbi abacinezelweyo nababukulwayo.

UIsaya ukubeka oku kucace kakhulu kuIsaya 58:13, 14: “ ‘

Ukuba uthe walubuyisa unyawo lwakho kwisabatha, ukuba ungenzi okunanzileyo ngomhla wam ongcwele; wathi ukuyibiza isabatha isisonwabiso, ingcwele kuYehova; wathi inozuko, wayizukisa ke ngokungenzi iindlela zakho, ngokungafumani okunanzileyo, uthethe intetho ezingeni; uya kwandula ukuziyolisa ngoYehova, ndikukhweli1e emimangweni yomhlaba, ndikudlise ilifa likaYakobi uyihlo; kuba umlomo kaYehova uthethile’ ” (Isa. 58:13, 14).

Ukulandela ezethu “iziyolo” (Isa. 58:13, okanye oko “sikuthandayo,” ngokutsho kweNRSV apha) kuyafana “nokunyhasha iSabatha” (NRSV). Imicimbi yabantu ayiyonxalenye nomgangatho omiswe nguThixo. Endaweni yoko, siyamenywa ukuba sikhangele abo batsala nzima, abathinjwa, abalambileyo nabaze, abahamba ebumnyameni nabamagama abo angakhunjulwa mntu. Ngaphezu kwawo nawuphi umhla weveki, iSabatha ifanele ukusikhupha kuthi nokutsalela kuthi isenze ukuba sicinge ngakumbi ngabanye neentswelo zabo kunokuba sicinge ngathi neentswelo zethu.