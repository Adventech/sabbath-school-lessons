---
title:  Uphumlo LweSabatha
date:  28/08/2021
---

### Fundela Isifundo Sale Veki
Gen. 1:26, 27; Gen. 9:6; 2 Pet. 2:19; Roma 6:1–7; Eks. 19:6; Yohane 5:7–16.

> <p>Indima Yenkumbulo</p>
> “Uya kwenziwa wonke umsebenzi ngemihla emithandathu, ke umhla wesixhenxe uyiSabatha, yintlanganiso engcwele. Ze ningenzi namnye umsebenzi ngawo, yiSabatha kaYehova emakhayeni enu onke” (Lev. 23:3, NKJV).

Siva iindidi ngeeendidi zengxoxo ezichasa ukugcinwa kweSabatha, akunjalo? Siva yonke into kususela kwethi uYesu wayiguqula iSabatha yangeCawa, okanye uYesu wayibhangisa iSabatha, okanye uPawulos wakwenza oko, okanye abapostile bamisa iCawa endaweni yomhla wesixhenxe ukuhlonipha uvuko, njalo njalo. Kwiminyaka yakutsha nje, ezinye iingxolo ziye zaphucuka, zibanga, umzekelo, ukuba uYesu uluphumlo lwethu lweSabatha, ngoko ke, asidingi ukuba sigcine usuku okanye nawuphi umhla ngcwele. Phofu ke, ziya kuhlala zikho iingxoxo, zixakile kunjalo nje, ngokuthi ngokuphumla ngosuku lwesixhenxe ngandlela ithile, sizama ukusebenza indlela yethu eya ezulwini.

Kwelinye icala, amanye amaKristu asuka abe nomdla kakhulu kwingcamango yokuphumla, yemini yokuphumla, kuze kuthi, nangona esithi loo mini yiCawa okanye ayinamsebenzi, anyule kwingcamango yeBhayibhile yokuphumla nokuba kubaleke ngokuba kutheni.

Phofu ke, singamaSeventh-day Adventists siyakuqonda ukuma ngonaphakade komthetho wesine, njengoko usitsho, ukuba asikuko ukusebenza indlela yethu eya ezulwini kwanjengoko kunjalo nokuthobela eminye imithetho, owesihlanu, owesithandathu owokuqala, nokuba nguwuphi umthetho.

Kule veki siza kuqwalasela ngakumbi kuphumlo uThixo asinike lona kumthetho weSabatha nokuba oko kubaluleke ngokuba kutheni.

_*Funda esi sifundo ukulungiselela iSabatha kaSeptemba 4._