---
title:  Ukulangazelela Okungaphezulu
date:  04/09/2021
---

### Fundela Isifundo Sale Veki
1 Kor. 10:1–11, Lev. 4:32–35, Yohane 1:29, Heb. 4:1–11, INd. 95:8–11.

> <p>Indima Yenkumbulo</p>
> “Ezo zinto ke zabe ziyimizekelo kuthi, ukuze singabi ngabakhanuki bezinto ezimbi, njengokuba bakhanukayo bona abo” (1 Kor. 10:6).

IQueens Museum of Art eNew York, kwiUnited States, inowona mfanekiso mkhulu kumhlaba wonke womboniso wesixeko obonisa zonke izakhiwo zeNew York. Kwasetyenziswa imilinganiso emincinane emele imida emide kakhulu, kwaza oko kwathabatha izikwere zeemitha ezingama-870. Wagqitywa ngowe-1964 likhulu labazobi abasebenza ngaphezu kweminyaka emithathu ukuyigqiba loo projekthi. Iye yahlaziywa ngeminyaka ye-1990 ibe ingabonisi kuma kwesixeko ngowama-2021. Ingumfanekiso omhle kakhulu nonobugocigoci beyokuqala. Ekugqibeleni, phofu, iphelele apho: iyikopi, ingumfanekiso, iyinto emele into entle kakhulu, enkulu, nenobunzulu, nenobugocigoci obukhulu kakhulu kunomfanekiso ngokwawo.

Kanti ke, injalo yonke imifanekiso. Ayiyiyo inkqu eyifanekisayo kodwa isebenza kuphela njengemifuziselo yenkqu. Umfuziselo usinceda ukuba sibe nombono wenkqu, kodwa awuze uyithabathe indawo yenkqu. Endaweni yoko, ukho ukunceda abantu ukuba baqonde ngcono ukuba inkqu ingantoni na.

IsiBhalo naso sizele yimifanekiso emincinane yezenzo nezimiso ezithi zonke zalathe kwizinto ezikhoyo nezinkulu zasezulwini. AmaHebhere 4 asinceda ukuba sifumane enye yezi zinto zikhoyo njengoko ihambelana nomcimbi weBhayibhile wophumlo.

_*Funda esi sifundo ukulungiselela iSabatha kaSeptemba 11._