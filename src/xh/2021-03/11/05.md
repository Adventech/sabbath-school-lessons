---
title:  Musani Ukuzenza Lukhuni Iintliziyo Zenu
date:  08/09/2021
---

`Funda: Hebhere 4:4–7 neNdumiso 95:8–11. Sisilumkiso esithini esinikwa apho, kwiNdumiso namaHebhere, yaye inokuba ithini kuthi, namhlanje?`

UmaHebhere 4:4–7 ucaphula kokubini ingxelo yendalo neNdumiso 95:11 kumba wokuthetha ngokungathembeki kwamaIsrayeli kwaza, ngenxa yoko, asilela ukungena ekuphumleni uThixo awayekufunela wona. Ngokwenene, INdumiso 95:8– 11 ihlanganisa amava kaIsrayeli asentlango nophumlo lukaThixo ize iquke isifungo sikaThixo sokuthi, uIsrayeli owayengenalo ukholo akazange akwazi ukungena ekuphumleni kwaKhe, olwaluqhagamshelene neZwe leDinga kwasekuqaleni.

Phofu ke, uIsrayeli akazange angene eZweni leDinga. Isizukulwana esitsha sawucanda umda saza, ngoncedo lukaThixo, sazithabatha iinqaba zelizwe zahlala khona.

Sekunjalo, abazange bangene ekuphumleni kukaThixo, ingcamango ikukuba abaninzi abazange babuxhamle ubunyaniso bosindiso kuYesu kuba ukuswela kwabo ukholo kwabonakalaliswa ngokungathobeli okuphandle. Naxa, uphumlo lwalunxulumene nelizwe, lwaluquka okungaphezulu kunalapho abantu babehlala khona.

`UmaHebhere 4:6 unika into ethi, abo babesivile isithembiso sezulu sophumlo lwenene abazange bangene ngokungathobeli. Luyintoni uqhagamshelano phakathi kokungathobeli nokungangeni kuphumlo lukaThixo?`

U“namhla” uxela ukungxama. U“namhla” uthetha ukuba alikho elinye ixesha lokujikeleza okanye lokuzulazula. U“namhla” ufuna impendulo nesigqibo ngoku. UPawulos unqakula igama usemeron, “namhla,” ayicinezele ngokwenene indlela elibaluleke ngayo kwimo yophumlo. Ngeli xesha linye, iNdumiso 95:7, 8, isisilumkiso nesibongozo kubantu bakaThixo ukuba bangayiphindi impazamo yoyisemkhulu basilele ukungena ekuphumleni kwenene okufunyanwa kuphela kusindiso uThixo asinika lona.

`Kumele ukuthetha ntoni kuthi, ngoku, ukuva amazwi athi, “Namhla, ukuba nithe naliva ilizwi lakhe, ‘Musani ukuzenza lukhuni iintliziyo zenu’ ”? yintoni ebaluleke kangako ngegama elithi namhlanje? Ngapha koko, iindumiso zalisebenzisa kumawaka eminyaka eyadlulayo. Sekunjalo, kungani ukuba libe lisabalulekile nakowethu u“namhlanje” njengoko lalinjalo kwabo balivayo kumawaka eminyaka eyadlulayo?`