---
title:  Ukujula Nomcabango
date:  10/09/2021
---

“Asisoloko sikufuna ukuza kuYesu nezilingo neengxaki zethu. Maxa wambi sizithulula iingxaki zethu kwiindlebe zabantu, sixele ngeentshutshiso  zethu kwabangenako ukusinceda, sikutyeshele ukukufihla konke kuYesu, onako ukuguqula indlela yosizi ibe ziindlela zovuyo noxolo. Ukuzilandula, nokuzincama kunika uzuko noloyiso umnqamlezo.  Izithembiso zikaThixo zixabiseke kakhulu. Kufuneka silifunde ilizwi laKhe ukuze siyazi intando yaKhe. Amazwi empefumlelo, efundwe ngocoselelo athotyelwa ngokwenziwa, aya kuzikhokelela iinyawo zethu kwindlela egudileyo, apho sinokuhamba singakhubeki. Owu, ukuba bonke abafundisi nabantu bebengayithabatha imithwalo yabo neengxaki zabo bazise kuYesu, olindele ukuzamkela, aze abanike uxolo nokuphumla! Akasokuze abashiye abo babeka ithemba labo kuYe.”—Ellen G. White, The Signs of the Times, March 17, 1887, iph. 161.

“Wena mntu omtsha othandekayo, akungeke na ukhangele phambili ngethemba elizaliswe luvuyo nokulindela kwixesha xa iNkosi, uMgwebi wakho olilungisa, eya kulivuma igama lakho phambi kukaBwo naphambi kwezithunywa ezingcwele? Olona lungiselelo lulungileyo onokuba nalo ekubonakaleni kukaKristu kwesibini kukuphumla unokholo oluqinileyo kusindiso olukhulu olwaziswa kuthi ekufikeni kwaKhe kokuqala. Kufuneka ukholwe kuKristu njengoMsindisi wakho.”—Ellen G. White, Our High Calling, iph. 368.

**Imibuzo Yokuxoxwa**

`Yintoni ebaluleke ngokukodwa ngeSabatha yosuku lwesixhenxe ngokokude ibonise uphumlo lwasezulwini uThixo alunika abantu baKhe? Oko kukuthi, uphumlo lweSabatha lusinika ungcamlo lukanaphakade?`

`Ucamagushelo luthetha uxolelaniso kwaye lubonisa indlela yokubuyela kuThixo. Cinga ngale ntetho ibalulekileyo efunyanwa kumaRoma: “Asikukuphela ke oko, singabazingca nokuzingca nangaye uThixo, ngayo iNkosi yethu uYesu Kristu, esamkele ngayo kalokunje uxolelaniso olo” Roma 5:11. Ukuba ubani ebengakubuza, “Kuthetha ukuthini ukuxolelaniswa noThixo, kwaye lwenze mahluko mni olu xolelaniso ebomini bakho,” ubungaphendula uthini?`

`Singakuphepha njani ukuxakeka zizinto ezincinane ebomini bethu bobuKristu? Yintoni esigcina sikhangele kumfanekiso opheleleyo esiwunikwayo elizwini likaThixo?`

`Cinga ngazo zonke iimpazamo nokuswela ukholo kwabantwana bakaIsrayeli okwabonakalaliswa entlango. Nangona iinkcukacha zemingeni zahlukile kwezethu, (thina asibhaduli kwintlango ebanzi), yeyiphi imithethosiseko efumaneka apho? Oko kukuthi, singahlangana njani thina nemingeni efana naleyo kuhambo lwethu lobuKristu, kwaye sinokufunda njani kwiimpazamo zabo?`