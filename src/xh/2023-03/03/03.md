---
title:  Ukuba Nembono Evela KuMoya Oyingcwele
date:  10/07/2023
---

> <p></p>
> “Ndihlala ndinikhumbula emithandazweni yam, ukuba uThixo weNkosi yethu uYesu Kristu, uYise wozuko, aninike umoya wobulumko, wokunityhilela, nimazi kakuhle” (Efese 1:16, 17, ESV).

Ekunikeni ingxelo ngemithandazo yakhe, uPawulos ubhala esinye isicelo esingundoqo asibeka ngaphambi kwetrone kaThixo. Sele ephawule ukuba uMoya Oyingcwele sele engenile ebomini bamakholwa ngexesha lokuguquka kwawo (Efese 1:13, 14). Ngoku uPawulos uthandazela intsikelelo entsha kaMoya ukunika ingqiqo edingekayo kamoya ejonge ekuqondeni okunzulu uYesu (“ekumazini Yena,”) Efese 1:17).

`UPawulos uthandazela ukuba uMoya Oyingcwele azise ingqiqo ekhethekileyo kumakholwa kweziphi iingongoma ezintathu? Bona Efese 1:17–19.`

Xa uPawulos ethandazela ukuba amakholwa abe nengqiqo “ngethemba enibizelwe kulo” (Efese 1:18, ESV), uthandazela ukuba aziphaphamele izenzo ezidlulileyo awazenzayo uThixo ngenxa yosindiso lwawo (Efese 1:3–9, 11–13) kuse nakwikamva eliqaqambileyo alicebele wona (Efese 1:10, 14).

Xa ethandazela ingqiqo “[ngo]butyebi bobuqaqawuli belifa lakhe phakathi kwabo abangcwele” (Efese 1:18), ukhumbula ingcamango yeTestamente eNdala yamakholwa njengelifa likaThixo (Dut. 9:29, Dut. 32:9, Zek. 2:12, thelekisa noEfese 1:11). Uwanqwenelela ukuba azi ukuba awanele nje ukuba nelifa elivela kuThixo, kodwa nokuba wona alilifa likaThixo, kwaye uPawulos ufuna ukuba aliqonde ixabiso lawo kuThixo.

Xa uPawulos ethandazela ingqiqo “[ngo]bukhulu obuncamisileyo bamandla akhe abhekisele kuthi, thina bakholwayo” (Efese 1:19), unombono kaMoya Oyingcwele ezisa ukuqonda okutsha kobubanzi bamandla kaThixo nokuba bawave [esebenza] kwawawo amava.

Kuyo yonke le mithandazo, uPawulos ufuna ukuba abantu babe nawo ngokwabo amava bento abayinikiweyo kuYesu.

`Ungabuva njani ngcono “ubukhulu obuncamisileyo bamandla akhe abhekisele kuthi, thina bakholwayo”? kuthetha ntoni oku kubomi bethu bemihla ngemihla? `