---
title:  UYesu, Zonke Izinto, Nebandla LaKhe
date:  13/07/2023
---

AmaKristu akuqala abona kwiNdumiso 110:1 isiprofeto sikaYesu ophakanyisiweyo: “Utsho uYehova eNkosini yam ukuthi: ‘Hlala ngasekunene kwam, ndide iintshaba zakho ndizenze isitulo seenyawo zakho’” (ESV). Ayeyifunda iNdumiso 8 kwangolo hlobo, nengqinisekiso yayo yokuba uThixo “zonke izinto uzibeke phantsi kweenyawo zakhe,” (INd. 8:6), iinyawo “zonyana womntu” (INd. 8:4). Nangona ayekholelwa ukuba amandla obumnyama kwezasezulwini iindawo ayephezu kweentloko zawo ethembisa ukuwacinezela, ayibamba inyaniso yokuba loo mandla ayephantsi kweenyawo zikaKristu.

Qaphela ngononophelo ukuba “ukubeka zonke izinto phantsi kwenyawo zaKhe [uYesu],” uYise “wamnika ukuba abe yintloko phezu kwazo zonke izinto ebandleni” (Efese 1:22, ESV; thelekisa nokuthi “wamenza ukuba abe yintloko phezu kwazo zonke izinto ebandleni,” NKJV). Nangona u“zonke izinto” esisaci esithetha jikelele, isaci esiqukayo engqondweni yakhe uPawulos usacinga “ngamandla” akhankanywe Kwabase-Efese 1:21. Zonke izinto — indalo yonke, okungaphezu kwemvelo, amandla asemoyeni aqukiweyo—aphantsi kweenyawo zikaKristu, athobela Yena.

`Kokuphi okuhle okunikwa ibandla ngokuthi aphakanyiselwe uKristu etroneni yendalo yonke, kunye nolawulo lwakhe phezu kwazo zonke izinto ezisezulwini nezisemhlabeni? Efese 1:22, 23. `

UThixo wamenza uKristu wanoloyiso phezu kwazo wonke amandla [amagunya]. Ibandla, elibonwa layame kakhulu kuKristu laye lincedwa nguYe kuzo zonke izidingo zalo, lona ngokwalo liqiniskisiwe uloyiso phezu kwezo ntshaba. Amandla kaThixo, aboniswa ekuvukeni nasekunyusweni kwaKhe phezu kwamandla ayo yonke indalo, aye asetyenziselwa ibandla. UThixo umnikele uKristu owoyisileyo ebandleni, elimanyene naYe ngokokude libizwe ngokuba lingumzimba waKhe.

Thina makholwa singamazi njani uKristu ophakanyisiweyo kwanokuba sibe nokuwava amandla kaThixo ebomini bethu?  UPawulos akathethi ngqo ngendlela okanye amacebo okwenzeka ngayo oku. Noko kunjalo, into yokuba le ndawo iyinxalenye “yengxelo yomthandazo” inento eyithethayo. UPawulos ukholelwa ukuba amandla kaThixo aya kuwuphendula umthandazo wakhe. Uyakuqinisekisa ukuvuyela amandla kaThixo, atyhilwe kuKristu, kubukho baKhe uThixo ekwacela ukuba asebenze ebomini bamakholwa.

`Athini awakho amava ngamandla omthandazo? Oko kukuthi, kungeyiyo imithandazo ephenduliweyo yodwa, kodwa umthandazo jikelele, nokuba umthandazo usitsalela njani ukuba sisondele kuThixo nakumandla asinikayo kuYesu?`