---
title:  Amandla KaYesu Ophakanyisiweyo
date:  08/07/2023
---

### Fundela Isifundo Sale Veki
Efese 1:15–23; Efese 3:14–21; 1 Tes. 5:16–18; Dut. 9:29; 1 Kor. 15:20–22; INd. 110:1.

> <p>Indima Yenkumbulo</p>
> Ngaye uMoya Oyingcwele, abakholwayo bayazi “nento obuyiyo ubukhulu obuncamisileyo bamandla akhe abhekisele kuthi, thina bakholwayo, angokokusebenza kokuqinisela kokomelela kwakhe, awakusebenza kuye uKristu ekumvuseni kwakhe kwabafileyo; waza wamhlalisa ngasekunene kwakhe kwezasemazulwini iindawo” (Efese 1:19, 20).

Abantu ingathi bakholisa ukuxunela ekuzuzeni amandla amakhulu. Abakhiqizi beemoto bakwaDevel Sixteen, moto leyo enenjini eyi-16-cylinder, 12.3-liter enamandla alinganiswa kwamahashe angama-5,000. Okanye, ngokungathi oko akwanelanga, bacinga  nenqwelo engaphaya ngamandla namendu apho bathetha ngamandla amahashe akuma-36,000, inqwelo leyo etsiba ifike kwikhilomitha ezilikhulu ngemizuzwana emi-6.5, nangaphezulu.

Kwelinye icala, uPawulos uthandazela ukuba amakholwa ase-Efese, phantsi kwesihendo sokunqwenela amandla angamanye nezithixo zenkcubeko yawo, aya kuthi, ngoMoya Oyingcwele abe namandla amakhulu kakhulu uThixo aya kuwanika wona kuKristu. La mandla ezulu awalinganiswa ngamandla amahashe, okanye omlingo, kodwa abonakala ekushukunyisweni kwendalo yonke yeziganeko ezine zembali yosindiso: (1) ukuvuka kukaYesu; (2) ukuphakanyiselwa etroneni kaThixo; (3) ukubekwa kwazo zonke izinto ngaphantsi kukaKristu; (4) ukumiswa kukaKristu ukuba abe yiNtloko yebandla (Efese 1:19–23).

Ekuqwalaseleni ezi ziganeko zine, amakholwa angakwazi ukuba awabambe—awaxhamle—onke amandla uThixo awasebenzisayo ngenxa yawo.

_*Funda esi sifundo ukulungiselela iSabatha kaJulayi 15._