---
title:  Ukuba Nenxaxheba Kumandla Ovuko
date:  11/07/2023
---

Kwiindima eziseleyo zengxelo yomthandazo kaPawulos, Kwabase-Efese 1:20–23, uPawulos unaba kumxholo wesithathu wembono athemba ukuba uMoya Oyingcwele uya kuyizisa kumakholwa: ubukhulu bamandla kaThixo, awasebenzisa ngenxa yawo. Uqala ngokwalatha kwimbali ezimbini zosindiso njengeziboniso eziphambili zamandla kaThixo: (1) ukuvuka kukaYesu ekufeni; (2) ukuphakanyiselwa kukaYesu etroneni yayo yonke indalo (Efese 1:20).

`Aboniswe njani amandla kaThixo ngokuvuka kukaYesu? Efese 1:20; 1 Kor. 15:20–22; Filipu 3:8–11; Heb. 13:20, 21; 1 Pet. 1:3.`

Ukuvuka kukaYesu kukukholwa okungaxoxisiyo kwinkolo yobuKristu (1 Kor. 15:14, 17). Kungenxa yokuba uKristu uvukile le nto amakholwa elindele uvuko oluhle lwexesha elizayo lobomi obungunaphakade ngexesha ebuya uKristu (1 Kor. 15:20–23). Kungokuba uKristu uvukile le nto sikhangele kuYe namhlanje ngazo zonke iintsikelelo zeendaba ezilungileyo, kuquka ubukho bukaMoya Oyingcwele ebomini bethu.

Umfanekiselo, wokuba uThixo “wamhlalisa ngasekunene kwakhe” (Efese 1:20), utsalwa kwiNdumiso 110:1, indawo ecatshulwa kakhulu kwiTestamente eNtsha (zonke iindawo ezicatshulwayo ingathi zirhutya kuyo). Ukuphakanyiswa kukaKristu kunendawo enkulu Kwabase-Efese. Amakholwa “ahlaliswe naYe uKristu Yesu kwezasezulwini iindawo” (Efese 2:6, ESV). Ukongeza apho, uPawulos ubhekisa ekunyukeni kukaKristu njengesikhokelo sokuzalisa kukaKristu zonke izinto  nokunika izipho ibandla laKhe (bona Efese 4:8–11).

Kwabase-Efese 4:8–11, uPawulos uyasilumkisa ekwamkeleni umfanekiselo kaYesu njengolinani nje elisetroneni kaYise, endaweni yoko, unika “umfanekiso onamandla weTestamente eNtsha kaKristu ophakanyisiweyo uphuma ngoMoya waKhe usiya kulo lonke ihlabathi, usoyisa kwaye usaya usoyisa [nangoku].”—F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133. Kungoko uPawulos ekuzoba ukunyuswa kukaKristu kubonisa amandla angcwele anikwa amakholwa, kodwa njengejelo laloo mandla.

`Kungaziphi iindlela othi wena uwadinge amandla kaKristu ebomini bakho, kwaye unokwenza njani ukuba ukwazi ukuwafumana loo mandla? Zizenzo zini ezingakuthintela ekufikeleleni kuwo amandla kaKristu?`