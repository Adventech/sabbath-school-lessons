---
title:  Icebo likaThixo elihle, Elizinze KuKristu
date:  04/07/2023
---

`Lithini icebo likaThixo ngokuzaliseka kwexesha, baye bungakanani ububanzi balo? Efese 1:9, 10.`

UPawulos usebenzisa amaphawu kwicebo likaThixo. Kuqala (l) “liyimfihlelo yentando yaKhe,” (2) “lenjongo yakhe,” (3) “licebo lokuzaliseka kwexesha” (ESV). Lithini icebo likaThixo lokukphela, lokugqibela? Ukumanya yonke into, kuyo yonke indawo, kuYesu.

Isaci asisebenzisayo uPawulos ukuchaza icebo lifana nomfanekiso (ngesiGrike, anakephalaiōsasthai), “ukuqokelela” okanye “ukushwankathela” zonke izinto kuKristu. Ekuqoqeni kwakudala, ubuya “kudibanisa” umgca wamanani ohlayo uze ubeke isambuku phaya phezulu. UYesu uphambili kwicebo likaThixo lesiphelo. Eli cebo lizinze kuKristu laqulunqwa “ngaphambi kokusekwa kwehlabathi” (Efese 1:4) kwaye libanzi kakhulu kangangokuba lilithabathe lonke ixesha (“ukuzaliseka kwamaxesha,” NKJV) nendawo (“zonke izinto . . . izinto ezisezulwini nezinto ezisemhlabeni,” ESV). UPawulos uvakalisa ubunye kuKristu njengomgomo wezulu omhle ngendalo yonke, iyunivesi.

Ekuthetheni “ngecebo likaThixo ngokuzaliseka kwexesha” (Efese 1:10, ESV), uPawulos wabelana ngomxholo aya kuwutyhutyha kuyo yonke ileta. UThixo uliqala icebo laKhe lokumanya zonke izinto, okungcambu zalo zisekufeni, ekuvukeni, ekunyukeni, nasekuphakanyisweni kukaYesu (Efese 1:15–2:10), ngokuliseka ibandla nokumanya iziqalelo ezahlukeneyo zoluntu, amaYuda neeNtlanga, kulo (Efese 2:11–3:13).

Ngale ndlela, ibandla linika umqondiso kumandla amabi wokuba icebo likaThixo liyenzeka kwaye ulawulo lwawo awahlulayo okanye axabanisayo luza kuphela (Efese 3:10). Njengoko iBhayibhile isitsho kwenye indawo: “Ngokuba uhlile weza kuni uMtyholi, enomsindo omkhulu, esazi ukuba ixesha analo lincinane” (IsiTyh. 12:12).

Isiqingatha sokugqibela sencwadi kaPawulos sivula ngobizo olucengayo lokuba kubekho ubunye (Efese 4:1–16) aze aqhubeke nenkuthazo ende yokuba siphetshwe isimilo esibuchithayo ubunye nokuba, endaweni yoko, kwakhiwe imbumba nabo kukholwa kunye nabo (Efese 4:17–6:9). UPawulos ugqibezela ngomfanekiselo ovuselelayo webandla njengomkhosi omanyeneyo, linenxaxheba eshushu ekuqaleni imfazwe yoxolo egameni likaKristu. (Efese 6:10–20).

`Ungakuvuma njani ukonwabele ukuba ukuhlangulwa othe wakuxhamla kuKristu Yesu kuyinxalenye yento enkulu nentle, inxalenye ephakathi yecebo elafundwayo nelokugqibela lokumanya zonke izinto kuKristu? `