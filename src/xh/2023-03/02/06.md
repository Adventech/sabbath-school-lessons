---
title:  'UMoya Oyingcwele: Itywina Nentlawulo'
date:  06/07/2023
---

`Kwabase-Efese 1:13, 14, uPawulos ubalisa ngokufutshane ibali lokuguquka kwabo bafunda ngaye. Athini amanyathelo akwelo bali?`

Ekuphononongeni ukubaluleka kukaMoya Oyingcwele ebomini bamakholwa, uPawulos usebenzisa imifanekiselo emibini okanye imizekelo kaMoya. Uqala abe nombono kaMoya Oyingcwele eli “tywina,” elifanisa nobukho obutywinayo bukaMoya Oyingcwele obenzeka kususela kwixesha lokuguquka. Kudala amatywina ayesetyenziswa kwiimeko ezininzi ezahlukeneyo: ukuqinisekisa iikopi zomthetho nezivumelwano, ukuqinisekisa ubuhle okanye ubungakanani bento ethwelweyo [kwisingxobo okanye emgqomeni], (e.g., Hez. 28:12), okanye ubungqina kwinto esisigqibo (e.g., Yer. 32:10–14, 44), ukuzibophelela, kwiileta (e.g., 1 Kumkani 21:8), iiwili, nolwamkelo. Xa ligximfizwe entweni, itywina lixela izinto ezimbini – ukuba ngumnini nokhuseleko. Ubukho bukaMoya Oyingcwele ebomini babo baye buwaphawula amakholwa njengabantu bakaThixo bukwathwele isithembiso sokuba uThixo uya kuwakhusela, (thelekisa noEfese 4:30). “Atywinwe ngoMoya Oyingcwele owathenjiswayo” (Efese 1:13, ESV).

“UPawulos ukubeka ngokucacileyo ukuba, ngomzuzu ubani enikela ubomi baKhe kuYesu, akholelwe kuYe, uMoya Oyingcwele uyamtywina (isenzi sesiGrike: sphragizō) lowo ukholwayo kuKristu elungiselela imini yokuhlangulwa. Ummangaliso wenyaniso enika inkululeko neqinisekisayo! UMoya kaThixo ubaphawula abalandeli bakaKristu ngetywina losingiso kanye xa beqala ukukholwa.”—Jiří Moskala, “Misinterpreted End-Time Issues: Five Myths in Adventism,” Journal of the Adventist Theological Society 28, no. 1 (2017), p. 95.

Umfanekiselo wesibini awusebenzisayo uPawulos woMoya Oyingcwele ngowe“siqinisekiso.” UMoya Oyingcwele uqinisekisa ilifa lethu, elikhangele phambili kumzuzu xa kuza kunikwa ilifa ngokuzeleyo” (thelekisa: 2 Kor. 1:22, 2 Kor. 5:5).

Igama eliguqulwe “isiqinisekisio” (arrabōn) laliligama elibolekwe kwisiHebhere elalisetyenziswa ngokubanzi kwisiGrike semihla yexesha leTestamente eNtsha ukubonisa “intlawulo yokuqala,” “idipositi,” okanye “intlawulo ebekwa kuqala” efuna isicelo sokubuya kongezwe intlawulo. Qaphela ukuba amakholwa awayihlawuli le mali ibekwa phantsi kodwa ayayifumana kuThixo. Ubukho obuxabisekileyo bukaMoya Oyingcwele ebomini bamakholwa, uthi uPawulos, yintlawulo yokuqala yelifa elipheleleyo losindiso nokuhlangulwa okuza kubakho ekubuyeni kukaKristu. Umsebenzi wethu kukwamkela ngentliziyo ezaliswe ngumbulelo nekululamelayo oko sikunikwe kuYesu.