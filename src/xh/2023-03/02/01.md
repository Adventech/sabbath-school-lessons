---
title:  Icebo Elihle LikaThixo Elizinze KuKristu
date:  01/07/2023
---

### Fundela Isifundo Sale Veki
Efese 1:3–14; Efese 2:6; Efese 3:10; Kol. 1:13, 14; Dut. 9:29.

> <p>Indima Yenkumbulo</p>
> “Makabongwe uThixo, uYise weNkosi yethu uYesu Kristu, lowo wasisikelelayo ngeentsikelelo zonke zoMoya kwezasemazulwini iindawo sikuKristu” (Efese 1:3).

Kumashumi amabini anesihlanu eminyaka emva kokuba waba ngumntu wokuqala ukuhamba enyangeni, uNeil Armstrong wabhala inqaku lombulelo kwiqela eladala impahla yokunxiba ukuya emajukujukwini, iExtravehicular Mobility Unit (EMU), apho wathi wakwazi ukuthabatha imbalasane yamanyathelo. Eyibiza ngokuthi “eyona nqwelo-moya eyakha yafotwa ezimbalini” ade aqhayise ngokuthi yaba nempumelelo ekufihleni “umkhweli wayo ombi” ukuba angabonakali, uArmstrong wabulela “iqela le-EMU” eJohnson Space Center ngempahla “eqinileyo, enokuthenjwa nelalisayo” eyagcina ubomi bakhe, esitsho ebathumela “imibulelo eyona inexabiso elikhulu nezincomo ezikwanjalo ukubazikhulu.”

UPawulos uyiqala ileta yakhe eya Kwabase-Efese ngombulelo omkhulu, edumisa uThixo ngeentsikelelo athe wazithulula, iintsikelelo ezifuneka ebomini babakholwayo njengempahla yokuya emajukujukwini kumntu ohamba enyangeni.  UPawulos ubeka ukuba uThixo ube ezisebenza ezi ntsikelelo zifunekayo “kususela ngaphambi kokusekwa kwehlabathi” (Efese 1:4) ekwamdumisa ngokusebenza emaphakadeni ngenxa yamakholwa.

Isiqalo sikaPawulos apha siyenza incwadi yabase-Efese ixabiseke ngendlela eyodwa ekuboniseni indlela yokunqula uThixo nokumdumisa uThixo ngenxa yeentsikelelo ezininzi azilungisileyo.

_*Funda esi sifundo ukulungiselela iSabatha kaJulayi 8._