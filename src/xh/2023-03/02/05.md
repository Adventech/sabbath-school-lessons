---
title:  Ukuphilela Ukubonga Uzuko LwaKhe
date:  05/07/2023
---

> <p></p>
> “Sithe sikuye sadla ilifa; simisiwe ngenxa engaphambili ngokwengqibo yozisebenzayo zonke ezo nto ngokwecebo lokuthanda kwakhe; ukuze sibe ngabokudumisa uzuko lwakhe, thina aba sathi ngenxa engaphambili sathembela kuye uKristu” (Efese 1:11, 12).

Amakholwa ase-Efese inathi alahlekwa yimbono ecacileyo yokuba angoobani njengamaKristu, ngokuthi “atyhafe” (bona Efese 3:13). Ngokuhambelana noko wayekuvumile ngaphambili (Efese 1:3–5), uPawulos ulangazelela ukuphinda akuxhase ukubuyela kwawo ekubeni ngamaKristu. Amakholwa awangawo amaxhoba ezigqibo ezingazinzanga nezinobuqhinga zezithixo ezahlukahlukeneyo okanye amandla eenkwenkwezi [ezazikhonzwa]. Angabantwana bakaThixo (Efese 1:5) abanelungelo lokufikelela kwiintsikelelo ngoKristu ngokobunzulu beziluleko nezigqibo ezingunaphakade zikaThixo. Yinjongo kaThixo, icebo, nentando (Efese 1:11) ethi iphunyeleliswe ebomini bawo ngokuhambelana necebo elisamiyo elibanzi likaThixo kuKristu (Efese 1:10). Anako ukuba nesibindi esingenako ukushukunyiswa ngemeko yawo phambi kukaThixo nasekusebenzeni kweentsikelelo awabekele zona. Ubomi bawo bumele ukubabaza isigidimi sabase-Efese 1:3–14: Makabongwe uThixo, uYise weNkosi yethu uYesu Kristu!

`Thelekisa indlela ekusetyenziswe ngayo ingcamango “yelifa” Kwabase -Efese 1:11, 14, 18. Kungani ukuba ucinge ukuba le ngcamango ibalulekile kuPawulos?  `

Ingaba wakha walifumana ilifa ngenxa yokufa komnye umntu? Mhlawumbi isizalwana sakushiyela into exabisekileyo okanye isixa semali. Kwimbono kaPawulos, ngokuhle kokufa kukaYesu, amaKristu azuze ilifa kuThixo (Efese 1:18).

KwiTestamente eNdala, abantu bakaThixo maxa wambi babonwa be“lilifa,” okanye besiba lilifa (Dut. 9:29, Dut. 32:9, Zek. 2:12). Le ngqondo yobulifa okanye yokuba lilifa likaThixo icacile Kwabase-Efese 1:18 kwaye iyeyona ntsingiselo eyiyo nakwisaci esiKwabase-Efese 1:11 (neya kuguqulwa ngokuthi, “KuYe siye saba lilifa”). Njengesiqalelo esikwinzulu yemfano yabo yobuKristu, uPawulos unqwenela ukuba amakholwa alazi ixabiso lawo kuThixo. Awaneli nje ukuba nexabiso elivela kuThixo (Efese 1:14, Efese 3:6, thelekisa noEfese 5:5), kodwa alilifa likaThixo.

`Yintoni umahluko phakathi kokuyisebenzela into nokuyizuza njengelifa? Le ngcamango isinceda njani ukuba sikuqonde oko sikunikiweyo kuYesu?`