---
title:  Ukujula Nomcabango
date:  07/07/2023
---

Ingaba ileta eya Kwabase-Efese 1:3–14 ifundisa ukuba uThixo uligqiba kwangaphambili ikamva labantu, ebamisela kwangaphambili ubomi obungunaphakade abanye nokufa okungunaphakade abanye? Ngelishwa, baninzi abantu abakholelwa koku. Qaphela, phofu, ezi ngcamango: Kule ndawo, inxaxheba kaKristu iyaqinisekiswa, njengoko ukunyula kukaThixo ukusamkela [njengoonyana] kusenzeka “ngoYesu Kristu” (Efese 1:5, ESV) okanye “kuYe” (Efese 1:4, 11). Oku kuthetha ukuthi, unyulo lukaThixo okanye ukwenza isigqibo kwangaphambili kwenziwa kubo bonke abanyula ukusindiswa okanye ukulahleka kwimeko-ngemeko nganye kwangaphambi kokuba abantu bazalwe. Isigqibo sikaThixo sifundiwe, senziwa kwangaphambili, kusabela izulu kwabo bathi balusebenzise ukholo kuKristu.

1\. Kwabase-Efese 1:3–14 kukwaqukwe ulwimi olulandeleka ngokucacileyo ngomsebenzi kaThixo wosindiso. UThixo ungu“Bawo,” kwaye singabantwana baKhe “abenziweyo” (Efese 1:3–5), abazamkela iintsikelelo zaKhe ngomlinganiselo omkhulu (Efese 1:8). Kufuneka siluqonde ulwimi [okanye intetho] olungokunyula kukaThixo nokwenza ngenxa engaphambili isigqibo ngokwendlela yolu lwimi [ntetho] lutyebileyo noluqondakalayo engqondweni. UThixo akanguye umgwebi ongenazivo, nomele kude, nowenza imithetho ethe qelele, kodwa unguBawo onovelwano kubo bonke abantwana baKhe (bona: Efese 3:15).

Into yokuba uThixo uyakuhlonipha ukukhetha komntu   kubonakala Kwabase-Efese 1:3–14 (ngakumbi Kwabase-Efese 1:13, apho “ukuva” no“kukholwa” kubonwa kubalulekile, kwezinye iindawo kule leta (Efese 2:8, Efese 3:17, Efese 4:1–6:20, ezithi zonke zicinezele okanye zibonise ukwenza ukukhetha nokusabela kokholo), nakwezinye iindawo kwiTestamente eNtsha (e.g., 1 Tim. 2:4, IZenzo 17:22–31). Okanye, ngokokubeka kukaEllen G. White: “Ngesipho esingenamlinganiso soNyana waKhe, uThixo uwurhangqe wonke umhlaba ngobabalo oluqiniseke njengempepho le ityhutyha ihlabathi. Bonke abanyula ukuphefumla lo moya unika ubomi baya kuphila, bakhule bafike ebudodeni nasebufazini obupheleleyo kuKristu Yesu.”—Amanyathelo Okuya KuKristu, iph. 68.

**Imibuzo Yokuxoxwa**

`Ungathetha uthini ukongeza koko kunikwe ngasentla ukuxhasa ingcamango yokuba uThixo akachongi anyule ngaphambi kokuba sidalwe ukuba ngubani oya kusindiswa ingubani oya kulahleka?`

`Kukukhetha kukabani okuthi ekugqibeleni kwenze isigqibo sokuba umntu unalo okanye akanalo usindiso kuYesu?`

`“Esinayo sikuye inkululeko ngokuhlawulelwa ngegazi lakhe, ukuxolelwa ke kweziphoso zethu, ngokobutyebi bobabalo lwakhe” (Efese 1:7). Le ndima ibutyhila njani ubunyaniso bosindiso ngokholo kuphela kungabi ngayo imisebenzi yomthetho?`