---
title:  Ubomi Obakhiwe NgokukaKristu NeNtetho Ephefumlelweyo
date:  12/08/2023
---

### Fundela Isifundo Sale Veki
Efese 4:17–32; Kol. 3:1–17; Zek. 3:3–5; Zek. 8:16; Isa. 63:10; Roma 8:16, 26, 27.

> <p>Indima Yenkumbulo</p>
> “Nifundisiwe, ngokobomi bangaphambili enibe nibuphila, ukumsusa umntu wenu omdala, owoniwe yiminqweno eyinkohliso; ukuze nenziwe batsha ngokwengqiqo yenu; nambathe umntu omtsha, owenziwe wafana noThixo ebulungiseni nasebungcweleni” (Kwabase-Efese 4:22–24, NIV).

UJose Antonio wachitha iminyaka ehlala ezitratweni zasePalma, eSpain, engumntu ongenalo ikhaya. Ngeenwele neendevu ezingwevu, uJose wayekhangeleka mdala kwiminyaka engama-57 awayenayo. Ngenye imini, uSalva Garcia, umnini wendawo yokulungisa iinwele, wathetha naye uJose wacela ukumenza mntu wumbi.

UJose wahlala esitulweni, abachebi bamphatha- bamcheba, bazijika ibala iinwele, bazimisa ngenye indlela ezo nwele nendevu eziqathalala. Emva koko, uJose wafumana impahla ezintsha zeli xesha. Kwavela okwakufihlakele! Wathi ehleli phambi kwesipili, wachiphiza iinyembezi. “Ingaba ndim lo? Ndahluke kakhulu; akukho mntu unokundiqonda!” Emva koko, wakwazi ukuthi, “Akukhange kuguquke inkangeleko kuphela. Kuguquke nobomi bam.”

Kwabase-Efese 4:17–32, uPawulos uthi, amakholwa enziwe ngokutsha ngokupheleleyo. Ahlukile kwinto awayeyiyo, amkela imfano entsha. Nangona aguquka njengoJos, kodwa ayizange ibe kukwenziwa ngokutsha ngaphandle nje kuphela. Kukho “nokwenziwa kutsha emoyeni wengqondo yenu” (Efese 4:23, ESV), kungenise ebomini “ubulungisa nobungcwele benyaniso” (Efese 4:24, ESV). Lo ngumgomo wokwenziwa ngokutsha.

_*Funda esi sifundo ukulungiselela iSabatha ka-Agasti 13._