---
title:  UMoya Oyingcwele Ebomini Bekholwa
date:  16/08/2023
---

`Ekuthetheni ngezono zentetho phakathi kwabantu abangawo amaKristu, isithini inkuthazo abelana ngayo uPawulos ngokuhlala kukaMoya Oyingcwele namakholwa? Efese 4:30.`

Ngaxesha linye uPawulos unika isilumkiso nesithembiso esiyimvuselelo yesithembiso. Izono zethu, omnye ngakomnye, ebandleni azizizo izenzo nje ezincinane ezineziphumo nazo ezikwazincinane: Okuhlungisa uMoya Oyingcwele kukusebenzisa gwenxa kwethu isipho sentetho ukusingela phantsi abanye (Efese 4:25–27, 29, 31, 32). Eyokuba uPawulos uphinda uIsaya 63:10 icinezela isilumkiso esingqongqo: Ke bona bamphikisa, bamenza buhlungu uMoya wakhe Oyingcwele, waguquka ke, waba lutshaba kubo, walwa nabo” (RV).

Kwisithembiso esiqinisekisayo, uPawulos ubethelela ukuba uMoya Oyingcwele uwatywina amakholwa kususela kumhla amkela uKristu (Efese 1:13, 14) kuse “kwimini yokuhlangulwa” (Efese 4:30). Ulwalamano loMoya nekholwa asinto e-ethe-ethe kodwa buyanyamezela. Xa amakholwa engakuhoyi ukuhlala ngaphakathi kukaMoya ngokusebenzisa ngokwesixhobo isipho sikaThixo sentetho, akuthiwa uMoya uyemka, kodwa uba buhlungu. UMoya uzimisele ukuhlala ekhona kumakholwa, ewaphawula njengakaThixo nakwakhuselwa nguYe [uThixo] kude kukubuya kukaKristu.

UPawulos ucinezela ukuba nguThixo obupheleleyo bukaMoya njengo “Moya Oyingcwele kaThixo” aze ababaze ukuba ngumntu kukaMoya ngokumzoba uMoya Oyingcwele njengobuvayo ubuhlungu. (Bona naku: Roma 8:16, 26, 27; 1 Kor. 2:10, 13; 1 Kor. 12:11; Gal. 5:17, 18).

Kufuneka sichule ukunyathela ekuxoxeni ngemfihlelo kaThixo [yesiqu sikaThixo]. UMoya ukuko kokubini – mnye ekwa “hlukile” kuYise noNyana. “UMoya uneyaKhe intando/ingqondo, kwaye ekhetha kwangokunjalo. Unakho ukwenziwa buhlungu kwanokunyeliswa. Iintetho ezinjalo azifanelanga nje amandla okanye impembelelo kodwa zizimpawu zomntu. Ingaba ke ngoko uMoya ungumntu njengawe nam? Hayi, sisebenzisa izaci zobuntu ezinomda ukuchaza okungcwele okanye uThixo, abe uMoya eyinto abantu abangeze babe yiyo.”—Pawulos Petersen, God in 3 Persons—In the New Testament (Silver Spring, MD: Biblical Research Institute, 2015), p. 20.

`Ngu“Moya Oyingcwele kaThixo” ohleli ngaphakathi kwethu ngoqhagamshelano olusondele kakhulu kuthi okwenza ukuba kuthiwe izenzo zethu ziyamchukumisa. Sabelana ngobomi nelungu likaThixo elinikelwe kuthi ngabudlelane obumiyo obusitywina kude kube sekupheleni wexesha. Lumele ukusabela njani ukholo lwethu kule nyaniso imangalisayo?`