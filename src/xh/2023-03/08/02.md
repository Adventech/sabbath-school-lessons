---
title:  Ukuhlela Ezantsi Kwesono
date:  13/08/2023
---

`Thelekisa Kwabase-Efese 4:17–32 noKolose 3:1–17. UPawulos uwathethela njani amakholwa ukuba aphile ngendlela ekhuthaza ubunye ebandleni? `

Kwisiqendu esingaphambili, Kwabase-Efese 4:1–16, umxholo kaPawulos wawungobunye ebandleni. Xa sithelekisa Kwabase-Efese 4:1 naKwabase-Efese 4:17, siphawula iindlela ezifana ngazo ezi zikhuthazo ngokuhamba nokuphila. Oku kufana kuxela ukuba uPawulos uthetha ngomxholo omnye-ubunye nendlela yokuphila ebuxhasayo-kodwa kwinkalo entsha nebukeka ingamkelekanga ekuqaleni.

Kwabase-Efese 4:17–24, uPawulos uthelekisa indlela yokuphila kweeNtlanga, ayibona njengebusingela phantsi ubunye (Efese 4:17–19), nemizekelo yobuKristu benene yobomi obubondlayo [ubunye obo] (Efese 4:20–24). Xa sifunda isincoko esigweba kakhulu sikaPawulos sendlela ephantsi yokuphila kweeNtlanga, siya kukhumbula imbono yakhe yokuba iiNtlanga zihlangulwe nguThixo ngoKristu zanikwa inxaxheba epheleleyo ebantwini bakaThixo (Efese 2:11–22, Efese 3:1–13). Kwabase- Efese 4:17–19, ngoko, unika inkcazo emfutshane nengentle yee“Ntlanga ngokwenyama” (Efese 2:11).

UPawulos akaneli nje ukukhathazeka ngezono ezithile okanye ngokuziphatha okuboniswa ziiNtlanga. Ukwakhathazeka ngomzekelo wesimilo ezisibonisayo, ukuqengqeleka ukuhla kokuphila zikuxhakamfulwe sisono. Embindini Kwabase-Efese 4:17–19 kukho umfanekiso womoya oqaqadekileyo: “ngamampunge engqiqo yazo, zenziwe mnyama iingqondo, zingazani nobomi bukaThixo” (Efese 4:17, 18). Lo omoya uqaqadekileyo ulithende lobumnyama bengqondo obubonakala ekuqaleni kwesicatshulwa (“ngenxa yokungazi okukuzo ngenxa yokuqaqadeka kwentliziyo yabo. Ziye zabalukhuni [iintliziyo zabo],” Efese 4:18, 19, ESV) kwaza ukwenza kwazo ububi besondo baqiniseka ekupheleni kwako (“baza bekholwa bazinikela embulweni, nasekubaweleni ukwenza lonke uhlobo lokungcola,” Efese 4:19, ESV). Bathe benobutshaba noThixo, abazi ukuba mabaphile njani, baza, ngokwahlukana nobabalo lwaKhe olusindisayo, baqhubeka nokuhla okukhulu kwisono nakwinkohlakalo.

`Athini awakho amava ngamandla esono okuqhubeka nokumtsala umntu ukumsa phantsi ekoneni ngakubi? `