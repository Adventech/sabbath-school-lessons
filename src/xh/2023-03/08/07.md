---
title:  Ukujula Nomcabango
date:  18/08/2023
---

“Incoko yenu mayibe yeyohlobo lokuba kungabikho sidingo sanguquko. ‘Musani ukumenza buhlungu uMoya Oyingcwele kaThixo, enathi kuye natywinwa, naqiniselelwa imini yentlawulelo.’ . . . Ukuba ninothando entliziyweni yenu, niya kufuna ukumiliselwa nibakhele ubuzalwana benu kolona lukholo lungcwele. Ukuba lithe lathethwa lilizwi eliyingozi kwisimilo somhlobo wakhe okanye umzalwana, musa ukukukhuthaza oku kuthetha kubi. Kungumsebenzi wotshaba. Makakhunjuzwe ngobubele lowo uthethayo ukuba ilizwi likaThixo aliyifuni incoko enjalo.”—Ellen G. White, Advent Review and Sabbath Herald, June 5, 1888.

Intlangano yenu ingaguquka njani xa wena nelungu ngalinye ningenza, nize nisiphile isibhambathiso kuso ekukho iingcamango ezinjengezi zilandelayo? Ndinqwenela ukuba impembelelo yam ngaphakathi kusapho lwe Seventh-day Adventist Church nangaphandle ingaba ntle, iphakamise, yakhe ukholo, ikukhuthaze nokuziva kwasemoyeni (Efese 4:29).

1\. Ukukhumbula ukubizela kukaKristu kubunye nothando, ndiya kuchitha amandla awongeziweyo ukuqinisekisa abo benza bathethe izinto endikholelwayo ukuba zilungile kunokwalatha ukusilela kwabo ndikholelwa ukuba bayaphazama (Yohane 13:34, 35; Yohane 17:20–23; Efese 4:1–6; 1 Tes. 5:9–11).

2\. Xa ndingavumelani nomnye, ndiya kumnika imbeko ayifaneleyo umzalwana wam. Ndiya kumthabatha ukuba uyamhlonipha ekwazinikele kuKristu. Ndiya kuyinika imbono yam eyahlukileyo ngobunene, ndingaqweqwedisi (Efese 4:31, 32).

3\. Ndiya kuphila ngolonwabo, ndikhangele ithuba lokwakha nokumqinisa olilungu lebandla kunye nam, njengoko ndilindele ukubuya, kukaKristu (Efese 4:29, 30; Gal. 6:2; Heb. 10:24, 25).

**Imibuzo Yokuxoxwa**

`Phinda ufunde amaxesha ali-11 Kwabase-Efese apho uPawulos achaza amalungu amathathu esiqu sikaThixo njengasebenza ngokubambeneyo kunye ukuba kusindiswe umntu. Oku kuphinda-phindwa kocinezelo kusenza njani ukuba sibuqonde ubuni [okanye ukumila] kobuqu bukaThixo? Efese 1:3–14, Efese 1:15–23, Efese 2:11–18, Efese 2:19–22, Efese 3:1–13, Efese 3:14–19, Efese 4:4–6, Efese 4:17–24, Efese 4:25–32, Efese 5:15–20, Efese 6:10–20 (apho  “iNkosi,” Efese 6:10, ibhekisa kuKristu).`

`Icebiso likaPawulos ngentetho yomKristu (Efese 4:25–32) lisebenza njani kwisizukulwana sekompyutha “sonxibelelwano ngekompyutha” okuye kusetyenziselwe ukongamela abanye abantu nokuhlala bengaziwa abenzi bobubi, ekuchithweni kwesimilo kusetyenziswa zona ezi zixhobo zeli xesha?`