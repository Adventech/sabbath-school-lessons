---
title:  Inguquko Enkulu Kwisinxibo
date:  14/08/2023
---

`Ekulibaliseni kwakhona ibali lokuguquka kwabo bamameleyo, yeyiphi ingongoma eyintloko efunekayo ayigqithisela kubo uPawulos? (Efese 4:20–24).`

Akuba eyichazile indlela ababeyiyo kuqala beziNtlanga (Efese 4:17–19), uPawulos akathi, “Asiyiyo leyo indlela enayifundayo ngoKristu.” Endaweni yoko, ukhalima athi, “Asiyiyo indlela leyo enamfunda ngayo uKristu!” (Efese 4:20, ESV). Ukuqaphela ukuba uthetha “ukuva yena” [uKristu] (RV), nokuthi bafundiswa “kuYe” (Efese 4:21, ESV) okanye “nguYe” (NKJV), uPawulos ugqithela phambili ekuthetheni ngokwamkelwa kobomi obumile ngokobufana noKristu ngebinzana “njengoko inyaniso ikuYesu” (Efese 4:21). KuPawulos ukuza elukholweni kumile ekuhlanganeni buqu noKristu, okucace nokuyinyaniso kangangokuba kungachazwa ngokuthi kuku“funda uKristu.” Siyavuma ukuba uYesu ovusiweyo nonyuselweyo uyaphila kwaye ukho kunye nathi. Sakhiwe, samiliselwa ziimfundiso zaKhe, nomzekelo waKhe, nokwenza kwethu ngokunyanisekileyo kuYe Lowo uyiNkosi yethu ephilileyo. Ubomi bethu sibuyekele kwinkokelo nemfundiso yaKhe esebenzayo ngoMoya neLizwi.

UPawulos usixelela ukuba ukwamkelwa kobomi obumilise obukaKristu kufuna inqkubo ezintathu, azibeka ngomfanekiselo wempahla enxitywayo: (1) “kukhulula” okanye ukusuka kwindlela endala yokuphila [ubomi] (Efese 4:22); (2) ukuhlaziyeka kwangaphakathi (Efese 4:23); (3) kunye no “kwambatha” [umntu] omtsha, ubomi bomzekelo omilise okukaThixo (Efese 4:24). Umzekelo kaPawulos ubonisa ukusetyenziswa kwempahla kwiTestamente eNdala njengomfuziselo wokubini, ukuba nesono  (e.g., Ind. 73:6; Hez. 3:3, 4; Malaki 2:16) nosindiso (e.g., Isa. 61:10; Hez. 16:8; Hez. 3:4, 5).

Ngamaxesha akudala, amadoda ayenxiba ingubo ende njengengubo yangaphantsi, nesambatho sokukhusela ilanga. Ngokufanayo, abafazi babenxiba ingubo nesambatho. Iinkcubeko ezityhilwe eziBhalweni zaziziphilela. Iingubo zazixabisekile zinexabiso eliphezulu, kwaye zazigcinwa ixesha elide. Kwakungaqhelekanga ukuba umntu abe neseti enye yempahla. Ixabiso nohlobo lwezo zinxibo lalibonisa uphawu nomgangatho ngalowo unxibileyo. Ukunxiba ezinye impahla, kwakuxa wananise ngezakho komnye, kwakuyinto engaqhelekanga nesenzo sokunconywa [kungesiso isiganeko esingabalulekanga njengoko kunjalo kwiimpucuko ezininzi zale mihla]. UPawulos unombono wenguqu ebomini emayiqapheleke njengokuba ukwananiselana ngempahla nomnye kwakuba njalo kwimeko yenkulungwane yokuqala.

`Uyintoni umahluko, obalulekileyo kunjalo nje, phakathi kokufunda ngoKristu nokufunda ukumazi uKristu? `