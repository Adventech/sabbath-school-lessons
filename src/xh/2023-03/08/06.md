---
title:  Ububele (Ingebubo Ubukrakra)
date:  17/08/2023
---

Ethetha “ngemini yokuhlangulwa” (Efese 4:30), uPawulos ebesanda ukubamema abo bamfundayo ukuba bakuqaphele ukusebenzisa kwabo intetho kwimeko yokubuya kwesibini kukaKristu. Kwabase-Efese 4:31, 32, ke ngoko, kunako ukuqondwa njengokuthetha ngokusetyenziswa kwentetho njengoko sisondela kweso siganeko sihle kakhulu.

`Ngokokubuya kukaKristu, yeyiphi ingqondo [okanye umoya] nokuziphatha okuhambelana nentetho, ekufuneka kulahliwe? Yeyiphi ingqondo [okanye umoya] ekufuneka ibanjiwe/ilahlwe? Yeyiphi ingqondo [okanye umoya] ekufuneka ibanjiwe/yamkelwe?  Efese 4:31, 32.`

Kwesokugqibela isikhuthazo Kwabase-Efese 4:17–32, uPawulos uphinda anike umyalelo ongemhle (ochasayo), lo ubona ububi obuthandathu ekufuneka “bususiwe kuni” (Efese 4:31); umyalelo omhle wokuba nobubele, nothando nokuxolela (Efese 4:32), nesiqhelo. Amakholwa kufuneka axolelane “njengokuba uThixo wanixolelayo ekuKristu” (Efese 4:32). Uludwe lobubi obuthandathu luqala luphele ngezaci zajikelele, eziquka konke, “bonke ubukrakra” nako “konke ukungcola.” Phakathi kungena ezinye izaci: “ubukrakra,” “umsindo,” “nokungcola,” ne“ntetho embi” (Efese 4:31, ESV).

Eyokugqibela kwezi iguqula igama lesiGrike ublasphemia, eliye labolekwa sisiNgesi njengesaci sobuchule sentetho esingela phantsi uThixo. Sekunjalo, isaci sesiGrike sibona intetho ehlazisa uThixo okanye abanye abantu njengokuhleba okanye ukuthetha kakubi.” Kolu ludwe, izimvo (ubukrakra, ingqumbo, umsindo) kungathi ziphuphuma ngaphaya kwentetho enomsindo (ingxokozelo, ukutyhola). Owona mongo,  uPawulos uyikhupha ulwamvila intetho yobuKristu. Ingqondo ekhuthaza intetho yomsindo namacebo okuthetha kakubi ayisebenzisayo kufuneka esusiwe kwizixhobo zobuKristu. Uluntu lwamaKristu aya kuqhama buze ubunye bukhuliswe (thelekisa: Efese 4:1–16) kuphela apho ezi zinto ziye zabekelwa bucala.

Intetho embi, phofu akufenekanga ukuba icinezelwe kakhulu ngaphezu kokuba kufuneka isusiwe kume enye endaweni yayo. Iintetho nezenzo zethu phakathi kosapho lwamaKristu – nangaphandle kwalo, akufuneki ziphume emsindweni kodwa ekuxoleleni okuqhutywa bububele nemfesane noxolelo okusekwe phezu kowona mgangatho uphezulu kuko konke ukuxolela uThixo asinike kona kuKristu (Efese 4:32). UPawulos ubeka “uxolelo oluvule ingalo” (esinikwa lona nguThixo) njengomfuziselo woxolo esinikana lona omnye nomnye; thelekisa: Kolose 3:13; Mat. 6:12, 14, 15).

`Cinga ngamandla amazwi wakho. Ungawasebenzisa njani ukuphakamisa, ukukhuthaza, nokwakha ukholo? `