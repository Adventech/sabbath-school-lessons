### Kwabase- Efese: Indlela Yokulandela UYesu Ngamaxesha Anzima

Encwadini eya kwabase-Efese, uPawulos usixelela ngabantu base-Efese ngokwabo. Sele kuyiminyaka emva kweziganeko ezinika umdla zemihla yasekuqaleni yomsebenzi wobuKristu e-Efese, abase-Efese bazamana nokubaluleka kwenkolo yabo yobuKristu. UPawulos, owayefudula elwisana nenkqubo yesi sixeko sikumgangatho wesine ngobukhulu kubukumkani bamaRoma, ngoku utyhalelwe ecaleni wavalelwa entolongweni. Ebhala esentolongweni, ukhathazeka ngamakholwa ase-Efese ukuba “hleze atyhafe,” alibale ekuphileni kwawo ngokuba kukuthini ukuba ngabafundi bakaYesu kwinkcubeko ephucukileyo, yedolophu, nenobuhedeni obusemandleni yase- Efese. Nangona ababhalelayo babesele bengamaKristu ilizwi likaPawulos lelokubazama [ukuba baqine]. Uzama ukubangenisa kwakhona kwinkolo yobuKristu, ukuphemba ngokutsha umlilo wokuzinikela kwabo kuKristu, nokuvuselela ukutshiseka kokuba inxalenye yomsebenzi omkhulu kaThixo emhlabeni, webandla.

Ngenxa yokuba inkolo yobuKristu ingoKristu, uPawulos uphuphuma uthando nonqulo lwaKhe. Ukuba amaKristu abhetye-betye angathi abuyele ekuqineni, kuya kuba ngenxa yokuphinda bazuze ukumthanda kwabo kwakuqala uYesu nokumilisela ukuthembela okutsha kubabalo namandla waKhe. Ngoko ke, uPawulos ubalula ukuphakanyiselwa kukaKristu emazulwini, ngaphezu kwawo wonke amagunya nezithixo ezizama ukuba nomtsalane kumakholwa wase-Efese. UYesu ungumgomo wecebo lezulu emaphakadeni, icebo athi kulo amakholwa njengebandla, abe nenxaxheba kumacebo kaThixo okumanya zonke izinto kuKristu.

Njengoko uPawulos ezama ukutsalela amakholwa ase-Efese ekuzinikeleni okutsha eNkosini yawo, akawuthobi umgangatho omiswa bubufundi bobuKristu. Uyazaneka iinkcukacha zokuziphatha kwamaKristu nobunjani bokuba ngabantu bakaKristu. AmaKristu abizelwe kunqulo oluphefumlelwe nguMoya, oluzukisa uKristu, nolukhokelwa nguThixo, nto leyo aphinda-phindayo.

uPawulos ukuyibonisa. Ukuzinikela kuKristu kunegalelo kwindlela umntu athi enze nathetha ngayo. Ukumthanda uKristu kuthetha ukuhlonipha nokubaxabisa abo kukholwa nabo. Kuthetha ukumelana nokumilisa okwemfano yesimilo esiphantsi nokuziphatha okubi kwenkcubeko yawo. Kuthetha ukuba, kulwalamano lwethu phakathi ebandleni nasemakhayeni, silandele umzekelo wokuzincama kukaKristu. Kuthetha ukunika abemi base-Efese umzekelo ocacileyo womfuziselo wokuhlalisana kwabantu.

UPawulos uthabatha indawo enkulu kwincwadi yakhe ethetha ngochulumanco lwakhe ngalo mfanekiso omtsha wento ethethwa kukuba ngumntu ngokuba lilungu lebandla likaThixo. Ukhuthazwa kakhulu yingcamango yokuba uThixo uhlanganise izabelo ezingaboni ngasonye—amaYuda neeNtlanga—baba banye ebandleni. Ekuphileni ubunye apho bekulindeleke ukungavani, banethuba lokubonakalalisa iimpawu zomphakathi omtsha kaThixo nobukumkani obuzayo.

Ekulandeleni ukubaluleka bokuba yinxalenye yebandla likaThixo, uPawulos uphuhlisa imifanekiso emine yebandla. Amakholwa akhiwe angumzimba kaKristu, ebonisa ukuzinikela kwawo kuKristu kwakunye nobunye bawo omnye nomnye. Ayitempile ephilileyo, eyakhiwe ngombingelelo kaKristu eKalvari, apho uThixo anqulwa khona. Angumtshakazi kaKristu, bekhangele phambili kwinkonzo yaxa uMyeni aza kubathabatha njengabaKhe. Kumfanekiso wokugqibela otyhila imizamo kaPawulos wokuwangenisa kwinkolo yobuKristu, angumkhosi kaKristu, olwela uxolo egameni laKhe, ulwa nemikhosi yobumnyama ngamandla kaThixo njengoko bekhangele ekubuyeni kukaKristu.

Ngoko ke, incwadi eya kwabase-Efese ithetha ngakumbi kumaxesha afana nala wethu apho umtsalane wehlabathi nokuhamba kwexesha kungumngeni obudakumbisayo ubulandeli bobuKristu. Iphakamisa uKristu ikuvume ukubaluleka kokumlandela njengoko esenza amaKristu asebenzayo ebandla laKhe nanjengoko siphila ngethemba lokubuya kwaKhe. Kule kota sinelungelo lokuba siphulaphule sisemthandazweni Kwabase-Efese nokuba sibe nawo ngokutsha okutshiseka kukulandela uYesu ngamaxesha axakileyo.

_UJohn K. McVay, Ph.D., ungumongameli noprofesa wezenkolo eWalla Walla University eCollege Place, Washington, USA, apho asebenze khona kususela kowama-2006._