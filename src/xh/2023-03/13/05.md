---
title:  Ikhaka, Umnqwazi, Nekrele
date:  20/09/2023
---

`Abakholwayo, abangabalwi kwimbabano enkulu bamelwe ukuzisebenzisa nini, njani ezi zixhobo – ikhaka, kunye nesigcina-ntloko nekrele? Efese 6:16, 17.`

Ikhaka likaPawulos leli likhulu, limbombo-ne lomlwi waseRoma. Lenziwe ngeplanga lagqunywa ngofele, ungqameko lwalo lugotyelwe ngaphakathi ukulumkela uhlaselo oluvela emacaleni. Xa enziwe manzi, la makhaka “ayakwazi ukuzicima iintolo zomlilo” acime iintolo eziqatywe itela zafakwa emlilweni. Inkcazo kaPawulos “yekhaka lokholo” ibonisa indlela yokusetyenziswa kwekhaka kwiTestamente eNdala njengomfuziselo kaThixo, okhusela abantu baKhe (Gen. 15:1, INd. 3:3). Ukuqubula “ikhaka lokholo” (Efese 6:16) kukungena kwidabi lendalo yonke ngesibindi sokuthembela kuThixo, olwa endaweni yabakholwayo (Efese 6:10), onika ezona zixhobo zilungileyo (Efese 6:11, 13), ekwaqinisekisa uloyiso.

Kwangelo xesha linye, umnqwazi wedabi wamaRoma wawenziwe ngentsimbi okanye ubhedu. Kule ndawo igongqokileyo yomnqwazi kwakongezwe intsimbi ehla emva kwentamo, ikhusele iindlebe, ibunzi, namaqweqwe akhusela izidlele. Njengoko wawunika inkuseleko efunekayo, lomnqwazi “wawusisigcina-ntloko sosindiso” (Efese 6:17) ofuzisela usindiso lwangoku analo amakholwa ngokubambana noKristu ovukileyo, wanyuka, nophakanyisiweyo (Efese 2:6–10). Ukunxiba “isigcina-ntloko sosindiso” kuthetha ukwala ukoyika amagunya wangoku kamoya axhaphake kakhulu nokuba, endaweni yoko, kuthenjelwe kwigunya eliphezulu likaKristu (thelekisa noEfese 1:15–23, Efese 2:1–10).

Isixhobo sokugqibela kwezi zikrweqe “likrele likaMoya, eliliLizwi likaThixo” (Efese 6:17), elibhekisa kwikrele elifutshane lokulwa lamaRoma, elintlangothi-mbini. Iqhinga eliqhelekileyo ledabi lalikukugibisela iintshuntshe ezimbini  (angazikhankanyanga uPawulos) kuze kuthiwe rhuthu ikrele kungenwe , kusetyenziswa ikrele elifutshane kuhlatywa ngalo. Ikrele lamakholwa “likrele likaMoya” kuba linikwa nguMoya, isixhobo esibonwa “siliLizwi likaThixo.” UPawulos ubheka phambili njengenjengele abizele ekuthatyathweni kwezixhobo, ethetha ngezithembiso zethemba noloyiso izinto ezivela kuMkhokeli Oyintloko. Zezi zithembiso ezinikwe Kwabase-Efese 6:10–20, ezenze “iLizwi likaThixo,” ke ngoko, libhekisa kumadinga abanzi eendaba ezilungileyo esizifumana eziBhalweni.

`Nokuba asiyithandi kangakanani imifanekiselo yomkhosi, umele ukusifundisa ntoni lo mfanekiselo ngendlela eyiyo ngokuphathekayo imbambano enkulu nokuba simele ukuyithabatha ngondileko olukhulu kangakanani na? `