---
title:  Ukujula Nomcabango
date:  22/09/2023
---

“Umkhosi osedabini ungadideka uphelelwe ngamandla ngaphandle kokuba bonke bangasebenza bebambene, bebanye. Ukuba amasoldati enza ngokweyawo ingcamango zentshiseko yawo ngamanye ngamanye, akabhekisi nto elinye kwelinye ngezikhundla nomsebenzi wawo, aya kuba yingqokelela yooMthuzimele; angakwazi ukwenza umsebenzi womzimba oqoqekileyo, omnye. Ngoko ke, kufuneka amasoldati kaKristu asebenzisane (aphathisane). Akukuhle ukuba anconywe ngamanye ngamanye. Ukuba enza oku, endaweni yokuba abantu bakaThixo babe mxhelo-mnye, nengqondo enye, baqokelelane kwinjongo entle enye, baya kuyifumana imizamo yabo ililize, ixesha labo nezakhono zabo zifane zachithelwa ehabeni. Umanyano ngamandla. Imiphefumlo embalwa ethe yaguquka, esebenza ngemvisiswano, isebenzela injongo enye nentle, phantsi kwentloko enye, iya kuzuza uloyiso kuko konke ukulwa kwayo.”—Ellen G. White, Spalding and Magan Collection, p. 121.

Kubaluleke ngantoni ukuba uPawulos aziphawule ngokuba ungu“mmeli osematyathangeni” (Efese 6:20, ESV)?

Abameli babekholisa ukudlala indawo ebalulekileyo ngamaxesha emfazwe, ngenxa yoko inkcazo kaPawulos ingena kakuhle kuloo meko yomfanekiso wakhe womkhosi. Abameli kwakufuneka bephethwe ngembeko efanele umntu okanye ilizwe elimthumeleyo kubo. Ngenxa yoko, kukho umahluko omkhulu kumgangatho kaPawulos njengommeli woMlawuli Omkhulu wendalo yonke kunye nentswela-ntlonipho ebonakalaliswa ngamatyathanga akuwo. Noko kunjalo, njengoko abameli babesa kunxiba “ityathanga lewonga,” ukukhankanya kukaPawulos “ityathanga” kungabonakala ‘kunikwe incasa ngeempoxo,” yena azibona ekulo kwaye elithabatha njengesihombo sokunxitywa ngentlonipho.” —David J. Williams, Pawulos’s Metaphors: Their Context and Character (Peabody, MA: Hendrickson, 1999), p. 152.

**Imibuzo Yokuxoxwa**

`Kwindawo okuyo emhlabeni eyahlukeneyo nesemfazweni, kuthetha ntoni kuwe nebandla lakho “ukuqala imfazwe yoxolo”? Singenza njani ukuze sibe ngabathunywa boxolo kwihlabathi elizaliswe yingqumbo nokulwa?`

`Zeziphi kanye “iintolo zomlilo ezijoliswa kwicala okulo? Ungaqinisekisa njani ukuba “ikhaka lokholo” likhona ukuba lizicime?`

`Ngamanye amaxesha sithetha “ngabalwi ngomthandazo.” Sifanele ukuba siluphathe njani “ulungiselelo lomthandazo” njengoko kubekiwe Kwabase-Efese 6:18–20?`

`Simelwe ukubaphatha njani abo balinyazwe kwibala ledabi lembambano enkulu? Simelwe kukuwaphatha njani amakholwa angamaKristu, athe, kubushushu bedabi, abaleka aphuma ngenxa yokoyika okanye aguqukela kwelinye icala elubala?`