---
title:  Ukuphila Umthandazo Webala Ledabi
date:  21/09/2023
---

Ekugqibezeleni kwakhe isikhuthazo sedabi, uPawulos ukhuthaza amakholwa njengamasoldati ukuba abe nenxaxheba kumthandazo obalulekileyo noqhubekayo “ngenxa yabo bonke abangcwele” (Efese 6:18) nangenxa yakhe njengommeli osentolongweni (Efese 6:19, 20). Olu bizo lokuba kuthandazwe lungabonwa njengokwandiswa komfanekiselo womkhosi, njengoko kudala ukubizwa kukaThixo (okanye oothixo) ngomthandazo kwakuyinto eqhelekileyo kumabala edabi. Ukucaphula umzekelo weBhayibhile: Ukusabela kwisikhuthazo sikaYahaziyeli sokuya edabini, uYehoshafati wawakhokela “amaYuda onke nabemi baseYerusalem bawa phambi koYehova, bamnqula uYehova” (2 Izikr. 20:18). Nangona umthandazo ungesiso isixhobo sesixhenxe, uyinxalenye yesikhuthazo sikaPawulos kwidabi nomfanekiselo womkhosi wokulwa.

Kwesokuqala isicelo kwezibini zomthandazo, uPawulos ucela abantu athetha nabo ukuba bazibandakanye kumthandazo wenene, okhawulezileyo, nozingisileyo “ngenxa yabo bonke abangcwele” (Efese 6:18). Ukuba ibandla lingalinganempumelelo kwidabi lalo nobubi, lidinga ukuzenza ukuba lixhomekeke ngomthandazo oqhutywa nguMoya kuThixo.

Isicelo somthandazo wesibini kaPawulos sasingaye: “ngangenxa yam” (Efese 6:19). Ucela umthandazo ukuba uThixo amnike isigidimi esilungileyo (“ukuba ndiphiwe ilizwi”), ngexesha elililo (“ekuwuvuleni umlomo wam”), lithethwe ngendlela efanelekileyo (“ndazise ngokungafihlisiyo”), ndithetha ngowona mxholo ubaluleke kakhulu, “imfihlelo yeendaba ezilungileyo” (Efese 6:19). Ibinzana lokugqibela lithetha ngento esithi “yimfihlelo eselubala” yokungenelela kukaThixo kuKristu ukuhlangula iiNtlanga zikunye namaYuda (bona: Efese 3:1–13), ukudala “isizwe esinye esitsha” (Efese 2:15, NIV; bona nakuEfese 2:11–22) njengomqondiso wecebo eligubungele konke “lokuzimanya zonke izinto” kuKristu (Efese 1:10).

`Phinda uqwalasele kwiTestamente eNtsha “ubizo lokuba kuthandazwe”. Nguwuphi okukhuthaza kakhulu? Ngokuba kutheni? Luka 18:1–8, Filipu 4:6, Kol. 4:2, 1 Tes. 5:16–18.`

Kutheni ukuba amakholwa athi rhoqo ekhuthazwa ukuba abe nenxaxheba kumthandazo onyanisekileyo nozingisayo? Umzobo kaPawulos wemfazwe unika iimpendulo ezimbini: (1) ukulindeleka kwedabi elizayo lasemoyeni kuliwa nomkhosi weentshaba zangaphezu kwendalo, dabi elo eloyikekayo neliqinisekileyo. (2) izithembiso zikaThixo zamandla asemoyeni noloyiso ziboniswe ngomzobo womkhosi nguPawulos (Efese 6:10–17). Umthandazo wenene okanye onyanisekileyo nozingisileyo usinika ithuba lokuphulaphula ngononophelo kwezi zithembiso, ukuba sizivuyele, nokuba simbulele uThixo ngezixhobo zobabalo lwaKhe.