---
title:  “Vuka Wena Uleleyo!”
date:  22/08/2023
---

`Funda Kwabase-Efese 5:11–14. Silumkiso sini esingamandla asinikayo apha uPawulos, saye sisebenza njani kwimeko yethu yangoku? `

Ukuqonda Kwabase-Efese 5:11–14, kuluncedo ukubona uPawulos uthi rhoqo ukunika ukuzinika iimvuselelo, ekuthi phakathi kwazo: (1) Makuphilwe ubomi obumzukisayo uThixo “njengabantwana bokukhanya” (Efese 5:8; bona: Efese 5:1, 2, 4, 9–10, 11, 13, 14); (2) Makungaphilwa ubomi bokuziphatha kakubi ngokwesondo, ubomi obumchasayo uThixo, obubonisa “imisebenzi yobumnyama engenaziqhamo” (Efese 5:11; bona naku: Efese 5:3, 4, 5-8, 12).

Singaziphanda iziyalo ezihambelanayo Kwabase-Efese 5:8–10 ukuze siqonde Kwabase-Efese 5:11. Amakholwa kufuneka aphile phambi kwabangendawo amakholwa “ekukukhanya eNkosini” “[na]bantwana bokukhanya” (Efese 5:8). Eyona njongo yokwenza njalo kukuze abonwe esicacisa “isiqhamo sokukhanya sifumaneka kuko konke ukulunga, nobulungisa nenyaniso” (Efese 5:9, ESV). UPawulos, ngenxa yoko, uza necebo lokubonisa ukulunga kukaThixo. Amakholwa kufuneka ayihlazise yonke imisebenzi engenaziqhamo yobumnyama ngokubonakalalisa icala lokulunga ukuba libonwe ngumntu wonke.

Kwangelo xesha linye, singalwamkela ulwimi olububonga olunika umngeni lweendima 13–14 njengombono onesibindi kaPawulos kumakholwa, wokuba abonise “isiqhamo sokukhanya” (Efese 5:9, ESV), angabazuzela abathanda ihlabathi elukholweni olukuKristu: Xa nayiphi into ibonakalaliswa kukukhanya, iyabonakala, kwaye nayiphi into ibonakala ikukukhanya” (Efese 5:13, 14, ESV), ingenakamva, ijongene nengqumbo (Efese 5:5, 6), ibe nenguqu esuke ebumnyameni ise ekukhanyeni (“kuba nantoni ethi ibonakale ikukukhanya (ESV), inguquko leyo abafunda incwadi kaPawulos eya kubafundi base-Efese ababa nayo njengamakholwa ngokwawo (Efese 5:8).

Singathini ngombongo okanye ingoma eKwabase-Efese 5:14, esebenzisa ulwimi olwayeme ekuvukeni kwabafileyo ekupheleni kwexesha (thelekisa: Efese 2:1, 5) ukunika ubizo lwexilongo ukuvusa kubuthongo basemoyeni khon’ ukuze konwatyelwe ubukho obuguqulayo bukaKristu? Njengoko uIsaya 60:1–3, ekubonakala ukuba uPawulos ubonisa yena, ebhekisa kubantu bakaThixo, uIsrayeli, singayibona ingoma/umbongo Kwabase-Efese 5:14b isisibheno esinamandla esiya kumakholwa amaKristu ukuba avuke abambe indawo yawo yokuba ngabashumayeli, abathwali bokukhanya kukaKristu ehlabathini elimnyama (thelekisa: Filipu 2:14–16, Mat. 5:16).

`Ubuphila njani ubomi obungakwazi ukuyiveza imisebenzi yobumnyama njengoko injalo?`