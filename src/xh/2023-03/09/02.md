---
title:  “Endaweni Yoko Makubekho Umbulelo”
date:  20/08/2023
---

`Kungayiphi ingqondo eyenza uPawulos azame ukuba amakholwa “abe ngabaxelisa uThixo”? Bona” Kwabase-Efese 5:1, 2.`

UPawulos ukhuthaza amakholwa ase-Efese ukuba ahambe eluthandweni, ubizo olubalulekileyo kule ndawo (bona: Efese 5:8, 15). Oku “kuhamba eluthandweni” (bona: Efese 5:2) kufuneka kwenziwe ngokufana nokusithanda kwethu kukaKristu (thelekisa: Efese 4:32), okuboniswe kumbingelelo wakhe wokuxolelanisa. UPawulos uqinisekisa izinto ezine ngaloo mbingelelo:

1. Uqhutywa zizinto ezimbini, uthando lukaThixo uYise (Efese 5:1) nokukaKritu ngokwaKhe (Efese 5:2);
2. Umi endaweni [yethu] apho uKristu afa endaweni yethu. UKristu akaloxhoba elingenzi nto, kodwa wazincama ngenxa yethu.
3. Phantsi komfanekiselo wenkonzo yasengcweleni yeTestamente eNdala, ukufa kukaKristu kukwangumbingelelo, owenziwa kuThixo;
4. Umbingelelo wamkelwe nguThixo njengoko uli“vumba elimnandi” (Efese 5:2, ESV; thelekisa: Eksodus 29:18, Lev. 2:9, Filipu 4:18).

Kwabase-Efese 5:3–5 uphinda aqale icandelo elibonisa ukukhathazeka kukuziphatha ngokwesondo. Abatsha abaguqukileyo e-Efese basengozini yokuhlehla kubizo lwabo lobuKristu ukuze kuthi ngokutsalelwa emva ekuziphatheni ngokwesondo kwenze oko ukungqina kwabo kobuKristu bungabi nto (thelekisa 1 Kor. 5:1–11, 1 Kor. 6:12–20, 2 Kor. 12:21).

Kwelinye icala, ihlabathi leGrike-Roma lenkulungwane yokuqala lalibonisa ukonakala kokuziphatha nokurheletya okuchaziweyo kwenye indawo kwiTestamente eNtsha (bona: 1 Kor. 6:9, Gal. 5:19, Efese 4:17–19, Kol. 3:5). Umzekelo, amatheko ezityebi, ayethanda ukuba nemiboniso yokuziphatha akhalayo ngako uPawulos Kwabase-Efese 5:3–14: ukunxila, intetho ekrwada, iziyolo ezixakileyo, izenzo zokuziphatha kakubi. Ukongeza apho, iindawo zasezidolophini zazineenkontyo apho kwakungabuzwa magama zivumele ukwenziwa kombulo qha. Kwelinye icala, abaninzi kuloo mphakathi babephila ubomi obuhle, besenza okulungileyo ekwaziseni ukuziphatha kakuhle okungqongqo. Xa iTestamente eNtsha inika uludwe lokubi-okanye-okuhle nemigaqo yamakhaya (e.g., Efese 5:21–6:9, Kol. 3:18–4:1), ababhali bayo babonisa imixholo yelizwe leGrike-Roma ngokubanzi. Eli lizwe, elakha lalibi labuya lalihle, linceda ukuchaza iimvuselelo zikaPawulos ukuphepha ukuziphatha okungekuhle okwakusenziwa ziiNtlanga ngexesha ewanqwenelela amakholwa ukuba alumke ekuziphatheni kwawo ukuze ngokwenza njalo akwazi ukuhlonipheka phakathi kwabangaphandle [abangakholwayo].

`Kungaziphi iindlela athi amazwi kaPawulos angokuziphatha ngokwesondo asebenze kwinkcubeko yakho, naphina apho uhlala khona?   `