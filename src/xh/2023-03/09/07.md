---
title:  Ukujula Nomcabango
date:  25/08/2023
---

Xa sikhangela emva Kwabase-Efese 5:1–20 ephelele, simbukela uPawulos esima ngokuthe nkqi ukulwa isono nobubi, ngakumbi ukuziphatha kakubi ngokwesondo nentetho ekrwada. Akanayo intumekelelo yokwamkela ubukho bokuziphatha ngendlela engeyiyo phakathi kwabantu bakaThixo. Endaweni yoko, ubizela amakholwa ase-Efese kumgangatho ophezulu wesimilo nokuba abambe imfano yawo njenga“bantwana abathandekayo” bakaThixo” naba“ziingcwele” okanye abangcwele, (Efese 5:1–10, ESV). Uqinisekile ekukholelweni ukuba, xa abantu abangamaKristu bekwenza oko, boba bazisa ukukhanya ebumnyameni, bebatsala abamelwane babo ukubasusa ekuphileni ngendlela ebenza babe ngamakhoboka kodwa babase kubabalo nenyaniso kaThixo (Efese 5:11–14).

UPawulos unombono webandla, liphakanyiselwa phezulu kukuzinikela ngokutsha “ekuhambeni ngokwabantwana bokukhanya” lo gama belindele ukubuya kukaKristu (Efese 5:8; bona nakuEfese 5:15, 16) baze basikelelwe bubukho bukaKristu (Efese 5:14), behlanganele ukunqula. Njengoko   bevuselelwa linqanaba lokuba “ngabantwana abathandiweyo” bakaThixo nakukufa kukaKristu ngenxa yabo (Efese 5:1, 2, ESV) (Efese 5:18), unqulo lwabo ababelana ngalo luzaliswe ngamandla novuyo xa bekunye bevuma indumiso yokubulela kwiNkosi yabo, uYesu Kristu, nakuThixo uYise. Ngokubambelela ngokuqinileyo [ngokutshela] kubunyaniso   bezulu bavuyela ithemba abanalo ngekamva, elimile kwibali loko uThixo akwenzileyo, akwenzayo, nasaya kukwenza akufeze ngoYesu Kristu iNkosi yabo (Efese 5:18–20). Xa ithe yaqondwa ngale ndlela, le ndawo iba ngaphaya koluhlu lwemiyalelo engokuphila ubomi bobuKristu. Ibalubizo lwesiprofeto esingemilo [ihambo] yobuKristu ukuzinikela, umphakathi, nonqulo ngemihla yokugqibela, isimemo esizaliswe yimfesane sokuba “kuxhunyelwe izisulu” ezifumaneka ngemihla yokugqibela ade abuye uKristu (Efese 5:16).

**Imibuzo Yokuxoxwa**

`Xa namhlanje nijongene nenkcubeko ejikeleza ngamandla ishumayela izinto ezixabisekileyo kuyo, 24/7/365, ngezixhobo zale mihla, nicinga ukuba amakholwa angenza njani ukuyamkela imigangatho ephezulu kaPawulos?`

`Ngawaphi amacebo angathi amakholwa anamhlanje awasebenzise “ukuqonda oko kuyikholisayo iNkosi” (Efese 5:10, ESV) kunye “nokuqonda ukuba kuyintoni na ukuthanda kweNkosi” (Efese 5:17, ESV)?`

`Omnye angaxoxa athi ukuchitha kukaPawulos ukuthetha ngokuziphatha kakubi ngokwesondo phakathi kwamakholwa (Efese 5:3, 4) kuthetha ukuba akufuneki sisebenze ngemiba engokuziphatha ngendlela engeyiyo ngokwesondo kunye nokuphatha budedengu. Kungani ukuba oko kube kukufikelela kwisigqibo esingesiso?`

`kungaziphi iindlela othi umphakathi weli lethu ixesha ubonise izenzo zobuhedeni ezifanayo nezo wayejongene nazo uPawulos ngexesha lakhe?`