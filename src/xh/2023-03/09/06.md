---
title:  Unqulo Oluzaliswe NguMoya
date:  24/08/2023
---

`Kwabase-Efese 5:18–20, uPawulos unombono wamaKristu ehlangene enqula. Yintoni ayizoba eyenza kolo nqulo?`

Kwingxoxo yakhe yokugqibela Kwabase-Efese 5:1–20, uPawulos ubongoza amakholwa ukuba abuye kwiwayini ebulala ingqondo, endaweni yoko athi ekunye abuve ubukho namandla kaMoya. UPawulos uchitha ukunxila (unokuba ucaphula kwiMizekeliso 23:31 kwinguqulelo yesiGrike yeTestamente eNdala, into ethi, engqondweni unemiyalelo echasene nokusetyenziswa kwealkhohol njengoko kutshiwo kuncwadi lobulumko (IMiz. 20:1, IMiz. 23:29–35). Izinto ezimbi ezithi zibekho xa kunxiliwe ziquka intetho ekrwada ngesondo, ukungacingi kakuhle, ukuziphatha kakubi, nokunqula izithixo (Efese 5:3–14). Ezi zinto kufuneka kwananiswe ngazo, nokuba sezingqondweni, ukunqulwa kukaThixo okuzaliswe nguMoya. Inkuthazo kaPawulos yokuzaliswa nguMoya isisitshixo esilungiswe ludederhu lwezenzi Kwabase-Efese 5:19–21 (“ukuthetha”; “ukuvuma nokwenza intsholo emyoli”; “ukunika umbulelo”; “ukuthobelana omnye nomnye”).

UPawulos apha usebenzisa inkuthazo “ukuzalisa nguMoya” (Efese 5:18) kwisininzi, enengqondo yokuba amakholwa athi ahlangane kunqulo oluphefumlelwe nguMoya kaThixo xa ethelekisa nokuziphatha nokunqula okujonge kwisiqu somntu (Efese 5:1–18). Kulo mzobo wonqulo lobuKristu lwakuqala, umculo wawusongamela. Kuye kuxoxwe ukuba ibandla labakho ngengoma; kwaye esi sicatshulwa, nesikwabase Kolose 3:16, sinika obona bungqina buhle kwelo bango (thelekisa IZenzo 16:25, Yakobi 5:13).

Kukho isiqalelo “sokuvulwa kweengalo” kunqulo njengoko, ekuculeni amalungu ebandla, ngendlel’ ithile, “ethetha omnye nomnye” (Efese 5:19). Phofu ke, apho kujongwe khona ngendumiso kuseNkosini, ethi, njengoko kubonisiwe Kwabase-Efese 5:20, ibone “iNkosi uYesu Kristu” (thelekisa: Kol. 3:16). Umbulelo Kwabase-Efese 5:20, uchazwa ngokuhambelana nendumiso yengoma Kwabase-Efese 5:19, kufuneka wenziwe “kuThixo uYise egameni leNkosi yethu uYesu Kristu.” Ibinzana “iingoma zikamoya,” isichazi “zikamoya” (ngesiGrike, pneumatikos) sibabaza indawo kaMoya Oyingcwele ekunquleni njengoko isaci sichaza iingoma eziphefumlelwe nguYe okanye ezizaliswe nguYe uMoya Oyingcwele. Umzobo kaPawulos wonqulo lokuqala lwamaKristu , ngoko, ubonisa amalungu omathathu kaThixo njenganenxaxheba kulo unqulo.

`Ungawusebenzisa njani umculo ukukhuthaza awakho amava onqulo? `