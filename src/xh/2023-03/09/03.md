---
title:  Ukuhamba Njengabantwana Bokukhanya
date:  21/08/2023
---

UPawulos ubhala athi “Makungabikho namnye unilukuhlayo ngamazwi alambathayo, kuba iza ngenxa yezo zinto ingqumbo kaThixo phezu kwabangevayo” (Efese 5:6).

UPawulos ubabonile abo benza izono ezahlukeneyo bengenazo iintloni okanye inguquko, [bezaliswe] “kukuziphatha kakubi ngokwesondo, okanye abangekho nyulu, okanye abazaliswe yiminqweno” (Efese 5:5, ESV). Unike uqikelelo oluphandle: Abo bakuKristu balindelwe kukuba nesabelo kubukumkani baKhe obuzayo akufuneki benze njengabo bangayi kubakho (Efese 5:5). Ngoku ukhathazeka ngempembelelo “yamazwi angelutho”; oko kukuthi, amakholwa asenako ukulahlekiswa lulwimi lobuciko aze acinge ukuba izono zesondo asinto ithiyekileyo, okanye angade atsaleleke kwizono ezinjalo nawo (Efese 5:6). Ukukhohliseka ngolo hlobo, ulumkisa athi uPawulos, “kubeka emngciphekweni wokulahlekwa ngexesha logwebo lukaThixo lwexesha lokugqibela, “ingqumbo kaThixo” eza “kubafikela oonyana bokungathobeli” (Efese 5:6, ESV).

Ibinzana, “ingqumbo kaThixo” linika umngeni. Le yokuba yingqumbo okanye umsindo kaThixo inika ukuba ukho umahluko phakathi kwemo yomntu eqhelekileyo [ekuthiwa uneemudi] (thelekisa: Efese 4:31). Kukuphendula okufaneleyo kukaThixo ononyamezelo nokulunga ekuzinikeleni ebubini ngeenkani, ingekuko ukuphendula okuphuphuma ngokomlilo kwimpazamo encinane. Ngaphaya koko, ukukhankanywa kwengqumbo kaThixo kuye kubekho kwimeko yezilumkiso eziphefumlelweyo zeBhayibhile ezingogwebo okanye izibetho zikaThixo ezizayo (e.g., IsiTy. 6:12–17, IsiTy. 16:1–16, IsiTy. 19:11–16). UThixo ulumkisa ngezibetho zaKhe ezizayo—isenzo sobabalo njengoko abantu “ngokwemvelo bengabantwana bengqumbo” (Efese 2:3, ESV), bephantsi kwezo zibetho.

`Kutheni le nto uPawulos ewakhuthaza amakholwa ukuba angabi “ngamaqabane” okanye “nanxaxheba” naboni? (Efese 5:7–10).`

UPawulos unika isiyalo esithi, “Hambani ngokwabantwana bokukhanya” (Efese 5:8) aze aqhubeke ngomyalelo owongeziweyo: “nizame ukukuqonda oko kuyikholisayo iNkosi” (Efese 5:10, ESV). Umhedeni ufuna ukonwaba “ngokuziphatha kakubi ngokwesondo nako konke ukungcola okanye inkanuko” (Efese 5:3, ESV). Umgomo wekholwa wahluke kakhulu, asinguwo owokuzanelisa kodwa ukukholisa uThixo (thelekisa: Roma 12:1, 2 Kor. 5:9, Heb. 13:21, apho kusetyenziswe igama elinye lesiGrike, euarestos, “ukukholisa” okanye elithetha “okwamkelekileyo”). Okholwayo uzama ukubonisa ukuzincama kukaKristu (“ukuhamba eluthandweni, njengoko uKristu wasithandayo wazinikela ngenxa yethu,” Efese 5:2, ESV).

`Ngawaphi amanye “kumazwi angento” esifanele ukuwalumkela kule mihla yethu? `