---
title:  Ukuphila Ngobulumko
date:  19/08/2023
---

### Fundela Isifundo Sale Veki
Efese 5:1–20; 1 Kor. 5:1–11; IsiTy. 16:1–16; Kol. 4:5; Imiz. 20:1; Imiz. 23:29–35; IZenzo 16:25.

> <p>Indima Yenkumbulo</p>
> “Yigqaleni kakuhle indlela enihamba ngayo, ningabi njengeziyatha kodwa nibe njengezilumko, nilisebenzisa ngobulumko ixesha, kuba imihla le ayindawo. Ngenxa yoko musani ukuba zizidenge, yibani ngabakuqondayo ukuthanda kweNkosi” (Kwabase-Efese 5:15–17, ESV).

Kwiminyaka eyadlulayo, kwelaseNgilane, kwabekwa indebe [ijokhwe] yeglasi entle efandesini. Yachazwa ngelithi, “Yindebe yohlobo oluthile lwewayini ebomvu yamaFrentshi, yenkulungwane ye-19, neqikelelwa kuma-US$200. Abathengi ababini abaya bayithanda, bayiqonda ukuba iyijokhwe engaqhelekanga kakhulu, umphanda wamaSulumani. Kukhuphiswano, lanyuka ixabiso laya kufika kwizigidi ezihlanu zeeponti [US$6.5 million]. Yintoni eyenza ukuba othengayo asizuze isisulu esinjalo? Wayenento ayaziyo kodwa engaziwa ngabathengisi: elona xabiso laloo ndebe.

Kwabase-Efese 5:1–20, uPawulos uthelekisa okwakuxatyiswe ngabahedeni namakholwa. Abahedeni babe xabise ibali elenza badlamke (Efese 5:4), amatheko entselo (Efese 5:18), ukungcola nombulo (Efese 5:3, 5) njengobutyebi obukhulu ebomini babo. Amakholwa, wona, ayazi ukuba imini yokugqibela yokuxatyiswa iyeza, xa ixabiso lenene lazo zonke izinto liya kubonakala (Efese 5:5, 6). Endaweni yokulibeka elawo ixabiso eziyolweni nasekunxileni, axabisa, “konke ukulunga, nobulungisa, nenyaniso” (Efese 5:9) kuKristu. UPawulos uyawakhuthaza ukuba azixhunele izisulu ezifumaneka kuKristu njengoko ephila ekungeneni kumnyango kanaphakade (njengoko kunjalo nakuthi) (Efese 5:15–17).

_*Funda esi sifundo ukulungiselela iSabatha ka-Agasti 26._