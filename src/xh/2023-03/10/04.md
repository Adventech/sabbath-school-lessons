---
title:  'Ibandla Njengomtshakazi KaKristu: Isiqendu 2'
date:  29/08/2023
---

`UPawulos uzisebenzisa njani iziqalelo [oko kufunekayo] emtshatweni wakudala, xa ebhenela kumaKristu aseKorinte? Olu nikezelo lwenzeka nini? (2 Kor. 11:1–4).`

Esebenzisa ezinye seziqalelo emtshatweni wakudala, uPawulos Kwabase-Efese 5:25–27 wamzoba uKristu njengaLowo (6) unikezela umtshakazi (kuYe!). Ngamaxesha akudala, umtshakazi wayesa kunikezelwa ngumkhaphi, ngabakhaphi [abangamadoda], okanye nguyise. Akazange wanikezelwa ngumyeni! Apha, kodwa, uPawulos unombono kaYesu enikela ibandla njengomtshakazi kuYe [kwisiqu saKhe].

UPawulos usebenzisa amasiko omtshato neenxaxheba zawo ukubalula ulwalamano lukaKristu nebandla kumzekelo otyhilekayo ngolandelelwano:

_1. Ukugana._ UKristu wazinikela ngenxa yalo ibandla (wali“khazi”) waba uliganile (Efese 5:25).

_2. Ulungiselelo lwenkonzo yomtshato._ Ukunikwa kwengqalelo kumtshakazi kuqhubeka kwimizamo yaKhe yangoku yokwenza ngcwele nokumhlamba umtshakazi (Efese 5:26).

_3. Inkonzo yomtshato uqobo._ Ingqwalaselo yangoku kaKristu ibonakala “ekunikezelweni” komtshakazi emtshatweni (Efese 5:27). Eli qalelo lokugqibela likhangele kwisiyunguma sokugqibela ekubuyeni kwaKhe xa uKristu, uMyeni, ezokubanga [kuthabatha] ibandla njengomtshakazi alinikele kuYe siqu (Efese 5:27; thelekisa: 2 Kor. 11:1, 2; Kol. 1:21–23, 28).

Imitshato yamandulo yayikholisa ukuqala ngomngcelele wasebusuku (bona: Mat. 25:1–13). Umyeni nabakhaphi bakhe ekhayeni lomyeni—ikhaya lesibini esitshatayo elitsha—kuze kwenziwe umngcelele omhle kakhulu. Isihlwele sasisenza umngcelele owonwabileyo, sintyiloza ingoma eyintsholo emnandi enesingqi, kuphethwe izibane. Kuyiwa kulomtshakazi okanye kuhlanganwa nesakulomtshakazi isihlwele, kuhanjwa kuyiwe kwikhaya elitsha lababini, apho abamenyiweyo beya kuhlala khona kuqhutywa itheko leveki yonke, eliphela ngenkonzo yomtshato, xa umtshakazi eya kunikelwa kumyeni.

Xa uPawulos emzoba uKristu elinikela ibandla kuYe, urhesha kulo mngcelele mhle nophakame kakhulu nakumzuzu wokunikezelwa. Ngokwenza njalo, uwunika umfanekiso ochumisayo wokubuya kukaKristu njengenkonzo yomtshato wexesha elizayo, xa ukuganwa kwexesha elide phakathi kukaKristu nebandla laKhe kuphela nomtshato wonwatyelwe.

`Sisigidimi esithini esingazithabathela sona thina kuwo wonke lo mfanekiselo mhle, onovuyo, nozaliswe lithemba? `