---
title:  Thanda Umfazi Wakho Njengoko Uzithanda
date:  30/08/2023
---

`Ngxoxo ni entsha ayisebenzisayo uPawulos ukukhuthaza abayeni ukuba babe nothando olunobubele kumakhosikazi wabo? Efese 5:28–30.`

Imigaqo okanye imithetho kaPawulos yamakhaya amaKristu (Efese 5:21–6:9) iveza imeko yasekuhlaleni enika umngeni. Kwabase-Efese 5:28–30, uPawulos uthetha nabayeni abathi, ngokulandela umzekelo oqheleke kakhulu welo xesha, bakwazi ukukhetha “ukuyithiya eyabo inyama” (bona: Efese 5:28, 29), bawaphathe kakubi, bawabethe amakhosikazi wabo. Kwilizwe leGrike-Roma lemihla kaPawulos, amandla omthetho “katata wosapho” (Latin, pater familias) ayenabe kakhulu. Utata wayenakho ukuyohlwaya qatha okanye ayibulale inkosikazi yakhe, abantwana, namakhoboka, abe usesemthethweni (nangona oko kusebenzisa amandla anjalo ngeendlela ezibaxiweyo, kwakuya kusaliwa kwingcinga zabantu).

Kwabase-Efese 5:25–27, uPawulos uwucalucalule umzekelo ongumgomo wothando, ukuthanda kukaKristu ibandla, enika isiboniso esahluke ngokupheleleyo kubayeni kunoko kwaye kuqhelekile. Ngoku, ngaphambi kokuba abeke intetho entsha, walatha kwakhona kula Mzekelo mkhulu, ebacela abayeni abangamaKristu ukuba basabele okanye baphendule “ngokufanayo” (Efese 5:28, ESV) njengoYesu, “owazinikelayo” ngenxa yomtshakazi waKhe, ibandla, nokhangelene nazo zonke izidingo zakhe (Efese 5:25–27, ESV). UPawulos ubanika umngeni abayeni abangamaKristu ukuba bajike kwizenzo ezilindelekileyo zexesha labo bazame ukulinganisa uthando olunobubele lukaKristu.

Kwabase-Efese 5:28–30, uPawulos wongeza ingqiqo entsha ukuxhasa uthando lwabayeni abangamaKristu kumakhosikazi wawo: ukuzithanda wona buqu. UPawulos unika inyaniso epheleleyo ngokuthi: “Akakho okhe ayithiye eyakhe inyama” (umntu ke ocinga kakuhle). Abayeni abazonakalisi okanye bayibethe eyabo imizimba. Endaweni oko, “bayayondla bayigcine (Efese 5:29). Ekuzameni ukususa ubungqwabalala nobungonyama kumakhosikazi angamaKristu, uPawulos umema umyeni ongumKristu ukuba azifanise nenkosikazi yakhe. Banye  kakhulu nenkosikazi yakhe kangangokuba ukuyona kufana twatse nokuzona yena ngokwakhe [umyeni], kwaye abantu abaninzi abasezingqondweni ezibhadlileyo abakwenzi oko.

Ebuyela kumzekelo kaYesu, uPawulos uxoxa athi, uKristu ngokwaKhe unothando olunobubele nenkathalo ekonwabiseni amakholwa angu“mzimba waKhe” (Efese 5:29, 30, ESV). Kwenze ukuphatha kwakho inkosikazi yakho, uthi uPawulos, ngendlela oziphatha ngayo khon’ ukuze, ekugqibeleni, kube ngendlela uKristu akuphatha ngayo.

`UPawulos ucaphula umzekelo kaYesu kubo bobabini, abayeni namakhosikazi. Yintoni ongayifunda kuYesu ngokuthanda abo bayinxalenye yosapho lwakho? `