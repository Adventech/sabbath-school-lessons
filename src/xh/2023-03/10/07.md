---
title:  Ukujula Nomcabango
date:  01/09/2023
---

Ellen G. White, “Responsibilities of Married Life,” Testimonies for the Church, vol. 7, pp. 45–50, and “Mutual Obligations,” The Adventist Home, pp. 114–120.

UEllen G. White uthi rhoqo ewakhuthaza amaqabane atshatileyo ukuba asuke kuko ukulawulana omnye nomnye: “Musani ukuzama ukunyanzelana ukuba omnye aziyekele kwiminqweno yomnye. Anikwazi ukwenza oku nize niqhubeke ninothando omnye komnye. Yibani nobubele, nomonde, nokunyamezela, nicingelana, nisenzelana imbeko.”—The Adventist Home, p. 118.

Uthetha ngqo ngokucaciswa nokusetyenziswa kweendima eziKwabaseKolose 3:18 (naKwabase-Efese 5:22–24): “Kukho umbuzo obuzwa rhoqo, ‘Ingaba inkosikazi akufuneki na ukuba ibe neyayo intando?’ IBhayibhile itsho ngokuphandle ukuba umyeni uyintloko yosapho. ‘Nina bafazi, walulameleni awenu amadoda.’ Ukuba lo myalelo wawuphelele kuloo ndawo, sasingathi indawo yenkosikazi ayinqweneleki. . . . Abayeni abaninzi baphela kula mazwi, ‘Nina bafazi walulameleni,’ kodwa siya kufunda isiphelo sawo lo myalelo, esithi, “ngokwaseNkosini’ [Kol. 3:18]. UThixo ufuna ukuba inkosikazi ikugcine ukoyika nokuzukisa uThixo kuhleli phambi kwayo. Ukuzinikela ngokupheleleyo kufuneka kwenziwe kuphela kwiNkosi uYesu Kristu, owayithengayo ibe ngumntwana wayo ngexabiso elingapheliyo lobomi baKhe. . . . Kukho omi ngaphezu komyeni enkosikazini yakhe; nguMhlanguli wayo, kwaye ukuthobela kwakhe umyeni wakhe kufuneka kube ngokomyalelo kaThixo: ‘ngokwaseNkosini.’” —The Adventist Home, pp. 115, 116.

**Imibuzo Yokuxoxwa**

`Yiba nombono womntu oxoxa esithi, Kwabase-Efese 5:21–33 yindawo eyaphelelwa lixesha engasathethi ngolwalamano lobuKristu njengoko inyanzelisa umfanekiso womtshato ojonge kwigunya nokugunya komyeni. Ungaphendula uthini? Zeziphi iziqalelo kule ndawo ngokwayo ezingakunceda kwimpendulo yakho?`

`Yintoni enganikwa licebiso likaPawulos elifunyanwa Kwabase-Efese 5:21–33 kwabo bazifumana bekumtshato onomngeni nolwalamano olunzima?`

`Amanye amaKristu axoxa esithi ibali leNdalo yeGenesis 1 ne-2 ngumfanekiso nje nokuba alisondeli ekuyichazeni ukuba yintoni kanye eyathi yenzeka, ezibhiliyon zeminyaka ye-evolushini. Kusifundisa ntoni ukulisebenzisa kwakhe uPawulos ibali ngendlela yena awalithabatha ngayo ngokuthe ngqo?`

`Gxila ngakumbi kumxholo we“nyama-nye.” Kusinceda njani oku ukuba sikuqonde ngcono ukungcwaliseka komtshato nokuba kutheni isibini esitshatileyo kufuneka senze konke esinako ukubukhusela obo bungcwele?`