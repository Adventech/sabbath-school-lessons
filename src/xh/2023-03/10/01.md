---
title:  'Abayeni Kunye Namakhosikazi: Kunye Emnqamlezweni'
date:  26/08/2023
---

### Fundela Isifundo Sale Veki
Efese 5:21–33; Filipu 2:3, 4; Hez. 16:1–14; 2 Kor. 11:1–4; Gen. 2:15–25.

> <p>Indima Yenkumbulo</p>
> “Nina madoda, bathandeni abafazi benu, njengokuba naye uKristu walithandayo ibandla, wazinikela ngenxa yalo; ukuze alingcwalise, elihlambulule ngokuhlamba kwamanzi ngelizwi; ukuze alimise phambi kwakhe linobuqaqawuli, lilibandla elingenabala, elingenamibimbi, nanye into enjalo, ukuze libe ngcwele, lingabi nasiphako” (Efese 5:25–27).

Kwabase-Efese 5:21–33, uPawulos wakhe phezu kwengcamango yokuthobelana kwamakholwa, omnye nomnye (Efese 5:21); aphinde anike icebiso kubafazi abangamaKristu (Efese 5:22–24); nabayeni (Efese 5:25–32); aze aphele ngokuyiqoqosha ngokuwubeka ngendlela umcimbi womyalelo kubo bobabini (Efese 5:33).

Kweli cebiso, abafundi beBhayibhile namhlanje banganakho ukumva uKristu ovukileyo ethetha ngolwalamano lwethu. Sibekwe kwindawo yokuba sikwenze oko xa siyiqonda indawo eKwabase-Efese 5:21–6:9 njengendlela kaPawulos yokuqinisekisa umxholo omkhulu weleta, ubunye, kodwa ngoku kusapho lwamaKristu. Nangona enika incoko ehlasela ngamandla izimiso zasekuhlaleni ezineziphoso zobuntu (bona: Efese 4:22), ukwavuyela indalo yoluntu olutsha (bona: Efese 2:15) ezinze kubuntu ngokubanzi obuneemposiso zabo zasemhlabeni. Ephakathi kwezi zimiso, amakholwa abonisa ukuba amandla amatsha, uMoya Oyingcwele (Efese 2:22; Efese 3:16; Efese 5:18–21; Efese 6:17, 18) nomkhwa osesikweni omtsha omilise okukaKristu (Efese 4:13, 15, 20–24, 32; Efese 5:2, 10, 17, 21–33) zizinto ezithe zakhululwa, okwalatha phambili ekuzalisekeni kokugqibela kwecebo likaThixo ngabantu baKhe  kunye nehlabathi.

_*Funda esi sifundo ukulungiselela iSabatha kaSeptemba 2._