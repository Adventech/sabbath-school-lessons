---
title:  Umzimba Omanyiweyo KaKristu
date:  05/08/2023
---

### Fundela Isifundo Sale Veki
Efese 4:1–16; Filipu 2:3; INd. 68:18; IZenzo 2; 1 Kor. 12:4–11, 27–30; Isa. 5:4.

> <p>Indima Yenkumbulo</p>
> “Wabanika abapostile, abaprofeti, abashumayeli, abalusi nabafundisi, ukuze babaxhobisele abangcwele umsebenzi wolungiselelo, ukuze kwakhiwe umzimba kaKristu” (Kwabase-Efese 4:11, 12, ESV).

Enye yeentsomi zika-Aesop inesihloko esithi, “Isisu Neenyawo.” Iqhubeka ngolu hlobo: “Isisu neenyawo zazixoxa ngokubaluleka kwazo, zize zithi xa iinyawo zisithi zona zinamandla amakhulu kangangokuba zide zisithwale nesisu, saza saphendula isisu, ‘Kodwa bahlobo bam, ukuba bendingakhange ndifake ukutya, beningayi kukwazi ukuthwala nayiphi into.’ ”—Lloyd W. Daly, Aesop Without Morals (New York: Thomas Yoseloff, 1961), p. 148.

UPawulos apha usebenzise umzimba womntu ukwakha ingongoma kaMoya. KuPawulos, umzimba womntu—nebandla njengomzimba kaKristu—linamalungu amaninzi awahlukeneyo ngezakhono, ekufuneka esibenze kunye ukuze umzimba ube sempilweni. Kwabase-Efese 4:1–16, uPawulos uphinda asebenzise umzekelo womzimba athe wawusebenzisa kakuhle kakhulu ngaphambili (Roma 12:3–8, 1 Kor. 12:12–31). UKristu ngoku uyintloko yebandla, enika abantu “izipho” ezithi zincede ukumanya umzimba, nelungu ngalinye—ilungu ngalinye lebandla—linikela izakhono zalo kuwo wonke umzimba [ibandla].

Umfanekiso kaPawulos womzimba omanyeneyo osempilweni, usinceda ukuba siyiqonde injongo kaThixo ngathi: ukuba sibe ngamalungu ebandla amanyeneyo naneziqhamo kuKristu.

_*Funda esi sifundo ukulungiselela iSabatha ka-Agasti 12._