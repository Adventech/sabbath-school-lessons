---
title:  Ubunye BukaMoya
date:  06/08/2023
---

`Funda: Kwabase-Efese 4:1–16. UPawulos uwakhuthaza njani amakholwa ukuba abondle ubunye bebandla?`

UPawulos usiqala isiqingatha sesibini Kwabase-Efese (izahluko 4–6) ngobizo olushukumisayo lobunye, kodwa ngeendawo ezimbini ezibalulekileyo. Okokuqala, Kwabase-Efese 4:1–6 ucela amakholwa ukuba abukhulise “ubunye bukaMoya” ngokubonisa okuhle okubakhayo ubunye (Efese 4:1–3), ubizo aluxhasa ngoludwe alubeka ngokombongo wesixhenxe sezinto (Efese 4:4–6). Okwesibini, Kwabase-Efese 4:7–16, uPawulos uxela ngoYesu owoyisileyo waphakanyiswa, noliThende lobabalo kubantu abakhokela ekuhambiseni iindaba ezilungileyo (Efese 4:7–10) aze achaze indlela abathi, behlangene kunye nawo wonke amalungu ebandla, babe negalelo empilweni, ekukhuleni, nakubunye bomzimba kaKristu (Efese 4:11–16).

Xa siqala isahluko sokuqala, uPawulos umema amaKristu ukuba “ahambe ngendlela elufaneleyo ubizo abizelwe lona” (Efese 4:1, ESV). Usebenzisa isenzi hamba ngendlela engumfanekiso  yokuziphatha, okanye yokuphila (bona: Efese 2:2, 10; Efese 4:17; Efese 5:2, 8, 15). Xa uPawulos ebhekisa kubizo lwabo, ubhekisa kubizo lokholo lobuKristu (Efese 1:18; Efese 2:4–6, 13). UPawulos uwakhuthazela amakholwa ukuba asiphile isimilo sokuzisa umanyanano olubonisa umgomo wenjongo yecebo likaThixo (Efese 4:9, 10). Uluqala olo cinezelo apha ngobizo lwakhe lokwenza okuhle okukhokelela kubunye (Efese 4:1–3), njengoku: ukuthobeka, ubulali, nokunyamezela.

Masikhangele kwisaci ngasinye.

Kwenye indawo uPawulos ucacisa isaci ukuthobeka, Kwabase- Efese 4:2 (ESV; intobeko - NKJV), ngokongeza ingcamango yokuba “ubathabathe abanye ngokuba babalulekile kunawe (Filipu 2:3, ESV). Ukuthobeka, ke ngoko, akufanele ukuba kuqondwe njengophawu olungalunganga lokuzibeka phantsi (bona: Kolose 2:18, 23) kodwa njengoluhle ekuxabiseni nasekukhonzeni abanye.

Ubulali (Efese 4:2, ESV, NKJV) bungachazwa ngokuthi “uphawu lobuhle bokungamili zimpiko yingqondo yokuzazi ukuba ubalulekile” kanti kukwathetha ukuba “nembeko, ukubacingela [ngendlela entle] ukululama.”—Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

Okokugqibela, umonde (ESV; thelekisa ukunyamezela, NKJV) kukukwazi ukuthwala phantsi kwengcaphukiso okanye kokulingwa.

Ezi mpawu, ke ngoko, zonke zihlangana kumxholo wokusuka ekuziboneni ubalulekile, kuthi, endaweni yoko, uqwalasele kwixabiso labanye.

`Ukuthobeka, ubulali, ukunyamezela. Cinga ngendlela ezingathi ezi mpawu zikwazi ukusimanya thina singabantu. Singakufunda njani ukuzikhulisa?`