---
title:  Izipho ZikaYesu Ophakanyisiweyo
date:  09/08/2023
---

`Ethabatha kwiNdumiso 68:18, uPawulos usanda kuchaza uYesu ovukileyo, ophakanyisiweyo, nowoyisileyo esipha izipho kubantu baKhe esuka kwephezulu indawo. Zeziphi ezi “zipho” apha ngazo uYesu onyusiweyo, ukuba makwenzeke ntoni? Efese 4:11–13.`

UPawulos ubona amaqela amane abantu “abanezipho” abaye bayinxalenye yezipho zikaYesu azifunyenwe emhlabeni nothe waphakanyiswa, azinika ibandla laKhe: (1) abapostile; (2) abaprofeti; (3) abashumayeli; (4) abalusi/abafundisi (ESV) neetitshala (umiso lwebinzana lesiGrike lithi la ngamaqela anganye). UKristu upha ezi zipho ukuba kufezwe umsebenzi obalulekileyo: “ukuxhobisela abangcwele ukwenza umsebenzi wolungiselelo, ukuze kwakhiwe umzimba kaKristu” (Efese 4:12, ESV) “side sonke sifikelele kubunye bokholo nasekumazini uNyana kaThixo, nasebudodeni obukhulileyo, kuse kumlinganiselo wobuntu bokuzala kukaKristu” (Efese 4:13, ESV).

Le ngongoma yokugqibela yayibaluleke ngendlela eyodwa kuma-Adventist okuqala, awayefunda nzulu ngezipho zikamoya zikaEllen G. White. Ingaba iBhayibhile iyakuxhasa na ukusebenza kwesipho sokuprofetha ebandleni kuphela ngexesha labapostile? Okanye, ingaba isipho eso siqhubeka kude kubuye uKristu? Ama- Adventists okuqala ayifumana impendulo yawo Kwabase-Efese 4:13 aza abelana ngayo ngebali lomphathi wenqanawa owanyanzeleka ukuba alandele imiyalelo enikelwe uhambo [ngenqanawa]. Yathi xa inqanawa isondela ezibukweni, umphathi wafumana ukuba imiyalelo imcebisa ukuba umqhubi uya kukhwela ukuba ancede ukuyikhokela inqanawa leyo. Ukuze anyaniseke kwimiyalelo yakuqala, kufuneka avumele umqhubi ukuba akhwele aze athobele inkokelo elandelayo enikwayo. “Ngubani ngoku olandela incwadi yokuqala yemiyalelo? Ingaba ngabo bamalayo na umqhubi, okanye ngabo bamamkelayo, njengoko incwadi ibayalela? Gwebani nina [ngokwenu].”—Uriah Smith, “Do We Discard the Bible by Endorsing the Visions? [Ingaba siyayilahla iBhayibhile ngokwamkela imibono?”] Review and Herald, January 13, 1863, p. 52.

Kufuneka silumke xa sivuma “abalusi”/“abafundisi”), “ootitshala,” naba“shumayeli,” xa sicinga ngezi zikhundla ngokweyethu imeko nexesha. Kangangoko sikwazi ukuqikelela, ngemihla kaPawulos zonke yayingabashumayeli abakhokela kumabandla asemakhaya e-Efese (thelekisa: 1 Pet. 2:9, IZenzo 2:46, IZenzo 12:12).

`Funda: Isaya 5:4: “Kube kusekho ntoni na eyenziwayo esidiliyeni sam, endingayenzanga ke kuso?” (RV). Cinga ngale ndima kwimeko yoko uThixo asinike kona ngolungiselelo lukaEllen G. White. Isebenza njani?`