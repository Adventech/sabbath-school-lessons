---
title:  UKristu Onyuselweyo, Umniki Wezipho
date:  08/08/2023
---

> <p></p>
> “Ngenxa yoko, usiphe sonke ngabanye isipho esisodwa ngabo ububele bukaKristu. Kungoko iziBhalo zisithi,
> <p></p>
> ‘Akuba enyukele kweziphezulu iindawo, Wakhokela isihlwele sabathinjwa, wabapha izipho abantu baKhe.’
> <p></p>
> “Qaphela ukuba ithi ‘wenyuka.’ Ngokucacileyo oku kukuthi, uKristu wayehlile weza kwihlabathi lethu eliphantsi. KwaLowo wehlayo ikwa nguLowo wenyukela ngaphezulu kubawo wonke amazulu, ukuze ayizalise yonke indalo [iyunivesi] ngaYe” (Efese 4:7–10, NLT).

`Kwenzeka ntoni apha, iyintoni eyona nto ajonge kuyo uPawulos kwezi ndima?`

Apha uPawulos ucaphula Indumiso 68:18, efundeka ngolu hlobo: “Wathi wakunyukela kweziphezulu iindawo, wakhokela isihlwele sabathinjwa. Wamkela izipho kubantu, nakwabo wawuthi bakuchasile” (NLT). INdumiso 68:18 izoba iNkosi uYehova, njengenjengele yoyisileyo ethe, yakuba izoyisile iitshaba zayo, yanyuka induli apho isixeko sayo esiyintloko sakhiwe khona, inabathinjwa angamaxhoba edabi, beyilandela, beyikhaphile (bona: INd. 68:1, 2). Emva koko, yamkela umnikelo (“yafumana izipho”) kwiintshaba ezoyisiweyo (qaphela ukuba uPawulos uyawulungisa lo mfanekiso ube ngokaKristu onyusiweyo “opha [onika] izipho,” ngokomxholo obanzi weNdumiso, bona INdumiso 68:35).

Ukuba silandela ulandelelwano lweNdumiso 68:18, ukunyuka— ukunyuka kukaKristu ukuya ezulwini (Efese 1:21–23)—kwenzeka kuqala, kulandelwa kukuhla ekuthe kuko uYesu ovusiweyo, wanyuselwa anika izipho, aze azalise zonke izinto. Le yindlela uPawulos akubonisa ngayo ukuthululwa kukaMoya Oyingcwele ngePentekoste (bona: IZenzo 2). Le mbono iqinisekiswa Kwabase-Efese 4:11, 12, ezibona izipho ezinikwa nguYesu ophakanyisiweyo zizizipho zikaMoya.

“UKristu wanyukela phezulu, ekhokelela ekubanjweni abathinjwa, enika abantu izipho. Emva kokunyuka kukaKristu, xa athe wahla uMoya ngokwesithembiso, njengomoya omkhulu ofike ngamandla, wayizalisa yonke indawo apho babehlanganisene khona abafundi, saba yintoni isiphumo? Amawaka aguquka ngemini.”— Ellen G. White, Ye Shall Receive Power, p. 158.

`Nokuba zinzulu kangakanani ezi ndima ziKwabase-Efese, singakufunda njani ukukhupha intuthuzelo koko zikubonisayo esikwenzelwe nguKristu nasaya kukwenza, ngakumbi xa eya kuzizalisa “zonke izinto kuyo yonke indawo ngaYe” (Efese 1:23, NLT)?`