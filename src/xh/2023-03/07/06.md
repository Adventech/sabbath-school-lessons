---
title:  Ukukhulela KuKristu
date:  10/08/2023
---

`Yeyiphi ingozi echwechwela ukuvuthwa ebandleni? Efese 4:14.`

UPawulos ubona sijikelezwe yimeko engasifanelanga ekukho kuyo iingcamango ezahlukeneyo, ezinje “ngemimoya yemfundiso” ”namacebo obusemaqhinga” (ESV), ephoswa phezu kwabakholwayo. Usebenzisa amaqela amathathu emifanekiselo ukuchaza iingozi zemfundo ngoThixo ezingekho endleleni: (1) ukungavuthwa kobuntwana, “ukuze singabi saba ngabantwana” (ESV); (2) ingozi ekumalwandle alwayo, “silatyuzwa siphetshethwa ngumoya wonke wemfundiso” (ESV); (3) nokulahlekiswa ngabantu abanamaqhinga, njengabangcakazi, abenza ubuqhetseba. UPawulos usebenzisa ngokomfanekiso igama lesiGrike ukubeia (“ukudlala amadayisi”) ukuthetha “amaqhinga” (ESV) okanye “ubuqhetseba” (RV).

UPawulos ukholelwa ukuba iiyantlukwano ziluphawu olubalulekileyo lwemposiso: Oko kondla kukhulise umzimba kuwuncede ukuba uhlale umanyene kulungile ngexesha oko kuwubulalayo kuwahlula kukubi. Ngokusuka kwimfundiso eyahlulayo nakuleyo yeetitshala/yabafundisi abathe bavavanywa bathenjwa (Efese 4:11), baya kubheka phambili kubuKristu obuvuthiweyo obuyinyaniso baze badlale iindawo ezinegalelo elihle emzimbeni kaKristu (Efese 4:12, 13; thelekisa: Efese 4:15, 16).

`Kungaziphi iindlela elithi ibandla elisempilweni lisebenze njengomzimba osempilweni? Efese 4:15, 16.`

Kwabase-Efese 4:1–16, uPawulos uthethela ubunye bebandla ebakhuthaza abo bamphulaphuleyo ukuba babukhulise ngamandla. Nangona ubunye buyinto eqinisekileyo ngokwemfundo ngoThixo (Efese 4:4–6), abukudingi ukusebenza nzima kwethu (Efese 4:3). Indlela enye esibukhulisa ngayo ubunye kukuba “ngamalungu” asebenzayo omzimba kaKristu (Efese 4:7–16). Elowo nalowo kuthi ulilungu lomzimba kwaye kufuneka abe negalelo kwimpilo nokukhula kwawo (Efese 4:7, 16). Sisonke kufuneka sibe nenzuzo kumsebenzi wabapostile, wabaprofeti, wabashumayeli, kwakunye nowabafundisi-zititshala (Efese 4:11). Zonke ezi ndawo zifana nemisipha (Efese 4:16, ESV), zinomsebenzi wokumanya, zisinceda ukuba sikhulele sikunye kuKristu, oyintloko yomzimba (Efese 4:13, 15).

`Yeyiphi eminye “yemimoya yemfundiso” evuthuzayo ebandleni lakho namhlanje, kwaye singenza njani ukuba sime siqine ukuyichasa? Yiza nempendulo yakho eklasini ngeSabatha.`