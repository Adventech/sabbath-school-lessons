---
title:  Ululwa Kokubambana Kuchaswa
date:  14/09/2023
---

Amandla Amabi

`Yintoni oyibona njengenjongo kaPawulos ekudweliseni izihlonipho ezahlukeneyo zamandla obubi achazwe Kwabase-Efese 1:21, Kwabase-Efese 3:10, naKwabase-Efese 6:10–20?`

UPawulos uchaza ‘ukulwa kwethu” (Efese 6:12, NRSV), esebenzisa igama lesiGrike lokhuphiswano phakathi kwabalwa ngokubambana. Njengokuba ukubambana kwakubonwa njengokona kulungisela idabi kutshatsheleyo, le yinkcazo efanelekileyo yesixhobo-esilwa nesixhobo nesandla-kwisandla okwenzekayo xa imikhosi ingqubana. UPawulos ucinezela ubunyaniso bokulwa bukhoma [okanye kufutshane]. Zizo ezi izihlonipho azinikayo:

| Kwabase-Efese 1:21 | Kwabase-Efese 3:10 | Kwabase-Efese 6:12 |
| --- | --- | --- |
| Woke umlawuli (okanye wonke umgaqo) | abalawuli | abalawuli |
| (lonke) igunya | amagunya | amagunya |
| (onke) amandla | | Amandla endalo yonke phezu kobumnyama bangoku |
| (bonke) ubukumkani | | Imikhosi yomoya wobubi kwezasezulwini iindawo |
| Lonke igama elikhankanywayo | | |

Kwiinkcazo zakhe ezibanzi (“lonke igama elikhankanyiweyo”) Efese 1:21, LEB; “imikhosi yomoya wobubi kwezasezulwini iindawo,” Efese 6:12, ESV) UPawulos akaqinisekisi ukuba bonke ububi namandla angaphaya kwendalo athotyelwe ngaphantsi kukaKristu (Efese 1:21). Phofu, nakweliphi na idabi, alizange libelicebo elilungileyo ukujongela phantsi imikhosi ekuliwa nayo. UPawulos uyasilumkisa ukuba singasuki nje sijongane neentshaba ezingabantu, kodwa “imikhosi kamoya wenkohlakalo kwezasezulwini iindawo” (Efese 6:12), ekhokelwa yinjengele eneenkani, uMtyholi (Efese 6:11). Phofu ke, nangona kufuneka sizivundlele iintshaba zethu ezinamandla, asidingi ukuba sizoyike. UThixo ukho ekunye nathi edabini (Efese 6:10) akwaye usinike ezona zikrweqe zilungileyo, ezizezaKhe izixhobo, “isikrweqe sikaThixo” (Efese 6:11; thelekisa noIsa. 59:15–17). Ubeke phambi kwethu inyaniso yaKhe, ubulungisa, uxolo, ukholo, nosindiso, kwakunye noMoya Oyingcwele (Efese 6:13–17). UThixo ehamba phambi kwethu nokuba nathi sixhobe ukusuka entloko ukuya eluzwaneni ngezixhobo asinike zona, asisokuze soyiswe (Roma 16:20; 1 Kor. 15:23, 24; 2 Tes. 2:8).

`Yintoni ekufanele ukuba ubunyaniso bobukho bala mandla mabi angaphezu kwemvelo—esilwa nawo thina ngokwethu sibe phofu singenawo namandla lawo okuzinceda—busifundise yona ngokubhekiselele ekubeni kutheni le nto kufuneka sibambe siqinise kwiNkosi uYesu, onganele nje ukuba mkhulu kunala mandla kodwa sele ewoyisile phofu?`