---
title:  Imbambano Enkulu ezileteni ZikaPawulos
date:  12/09/2023
---

`Funda: Roma 13:11–14, 1 Tesalonika 5:6–8, no-2 Korinte 10:3–6. Zifana njani ezi ndima neziKwabase-Efese 6:10–20? Ucinga ukuba kutheni uPawulos esebenzisa olu hlobo lomfanekiselo?`

Ezincwadini zakhe, uPawulos uthi rhoqo esebenzisa ulwimi lomkhosi nemifanekiselo yawo, emema amakholwa ukuba alinganise umzekelo wesimilo sobusoldati. Nangona Kwabase-Efese 6:10–20 kude nokona kujulileyo ukukusebenzisa, intetho yomkhosi ibonisa enye yeendlela zakhe eziphambili aliqonda ngazo ibali leendaba ezilungileyo. Njengoko oyise “amagunya noozilawuli” emnqamlezweni (Kol. 2:15), uKristu owaya wangophakanyisiweyo ngoku usebenza iziphumo zolo loyiso kwisikhundla saKhe njengeNkosi ephakanyisiweyo ngaphezu kwamagunya (Filipu 2:9–11). Ebiza abalandeli baKhe njengabalwi kwimfazwe yomhlaba wonke, uKristu ukhokela imikhosi yokukhanya ukuya kwimini entle yoloyiso (1 Kor. 15:54–58, 2 Tes. 2:8, Roma 16:20). Xa sihlanganisa ukusebenzisa kukaPawulos imifuziselo yomkhosi, siyabona ukuba uyiqonda imfazwe eqhubeka phakathi kokulungileyo nokubi njenge“mfazwe yendalo yonke ekudala iqhuba: amadabi ahla enyuka phakathi kwemikhosi emibini ekangeleneyo emaphakadeni, ude omnye woyise kungquzulwano lokugqibela.”—Peter W. Macky, St. Pawulos’s Cosmic War Myth: A Military Version of the Gospel (New York: Peter Lang Publishing, Inc., 1998), p. 1.

Umxholo kaPawulos oxhaphakileyo wemfazwe yendalo yonke ukwayinxalenye yempahla yokulwa Kwabase-Efese. Ekubizeleni kwakhe kwizixhobo (Efese 6:10–20), uPawulos utsalela ndawonye iziqalelo zemfazwe yendalo yonke, asezisebenzisile: Ukunikwa amandla kwamakholwa nguThixo – “amandla” amakhulu (Efese 1:18–20; Efese 3:16, 20); uloyiso lukaKristu nokuphakanyiswa ngaphezu kwamagunya (Efese 1:20–23); amakholwa njengomkhosi ovusiweyo owawufile kodwa ngoku uvuselelekile ngokuzayamanisa noKristu ophakanyisiweyo, aze akwazi ukulwa nenkosi yawo yangaphambili yobumnyama (Efese 2:1–10); indima yebandla ekutyhileni kumagunya intshabalalo yawo ezayo (Efese 3:10); ukusetyenziswa kweNdumiso 68:18 ukuzoba uKristu njengegorha lezulu eloyisayo emfazweni (Efese 4:7–11); nobizo kumakholwa lokuba “anxibe” iingubo zeendaba ezilungileyo (bona: Efese 4:20–24). Xa sibizwa ukuba “sinxibe” “isikrweqe esipheleleyo “sonke isikrweqe” sikaThixo, sikulungele kakuhle ukuyiqonda indawo engumbindi wemfazwe yendalo yonke, kodwa kusafuneka sihlale siqinile kwingqiniseko yokuba sibe nayo inxaxheba kuloyiso lukaKristu lokugqibela.

`Zeziphi ezinye zeendlela okhe wazixhamla wena ngobunyaniso bemfazwe yendalo yonke, kodwa kungekuphela kwayo, koko noloyiso esinakho ukulubanga lube lolwethu kuYesu? Kungani ukuba ukuluqonda uloyiso lwaKhe ngenxa yethu kube sisiseko sethemba lethu namava wethu? `