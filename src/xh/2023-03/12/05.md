---
title:  Ukuma Kwibala Ledabi Lakudala
date:  13/09/2023
---

`Funda Kwabase-Efese 6:10–20, uqaphele ixesha ngalinye uPawulos esebenzisa ngohlobo oluthile isenzi “ukuma.” Ibaluleke ngantoni kuye le ngcamango?`

Kufuneka siwuqonde umfuziselo kaPawulos womkhosi kwimeko yebala ledabi lakudala. Kwakuthetha ukuthini “ukuma” (Efese 6:11, 13, 14)? Ingaba isenzi sithetha ukuma ngendlela yokuzikhusela kuphela? Iintetho zedabi ezazifakwe kwimibhalo kaThucydides, omnye wababhali abakhulu boncwadi lwamadabi, zibalula izenzo ezithathu ezilandelelanayo ekufuneka zenzekile ukuba icala elo kufuneka liphumelele (loyise): (1) “amasoldati kufuneka “asondelelane notshaba,” into ethi kufuneka abheke phambili ukuluhlangabeza; (2) emva koko, kufuneka ahlasele aze “ame aqine” okanye “siwumele umhlaba wethu,” esilwa ngezandla neentshaba zawo; (3) Ekugqibeleni, “alubethe aluhlehlise utshaba” (bona Thucydides, The Peloponnesian War [New York: E. P. Dutton, 1910], 4.10.1–5).

Umzuzu ongundoqo wedabi lakudala wawubakho kwesesibini kwezi zenzo zithathu, xa amacala amabini enyathelene ngeenzwane, “xa iintsimbi zidlana, ilubhedu, umthi, nenyama,” nto leyo abhekisa kuyo umbhali wakudala uXenophon xa ethetha ngo ‘ngquzulwano olumasikizi.’ ”—Victor Davis Hanson, The Western Way of War (New York: Oxford University Press, 1989), pp. 152, 153. Ukuma kuqinwe, kungahlehlwa ngeli xesha libucayi, kwakungumngeni omkhulu wedabi lakudala. Ekupheleni kokulwa okwakuqhubeka, icala ngalinye lalisakufuna amndla “okutyhala” [okuhlehlisa utshaba].

Ukubizela kukaPawulos kwizixhobo kubonisa idabi ekwakusithi kulo amasoldati “ahlanganiswe kunye, anike okanye azuze amakhulu-khulu amagalelo okanye ezithonga ekufuphi”—Victor Davis Hanson, The Western Way of War, p. 152. Oku kuqinisekiswa ngumzobo kaPawulos wedabi wokulwa kwebandla neentshaba zalo ngomdlalo wokubambana [kuwiswana] (Efese 6:12; bona Isifundo sangoLwesine) nasekusebenziseni kwakhe imo egxininisayo yesenzi “ukuma” kwindima ye-13: “ukuze nikwazi ukuma nimi ngomhla ombi” (NKJV, ESV, ucinezelo lufakelwe).

Oko asikuko ukuma nje kuyekelelwe okanye kupholiwe. “Ukuma” ke ngoko, kukusebenza ngamandla kusiliwa edabini, kusetyenziswa sonke isixhobo ekulweni kusondelelwene, ingongoma ecacileyo kumfanekiselo womkhosi kwinkuthazo yangaphambili kaPawulos yokufunyanwa “kumiwe nkqi emoyeni omnye, nengqondo enye yokulwa kugudlwana ngamacala ngenxa yenkolo yeendaba ezilungileyo” (Filipu 1:27, ESV).

`Funda: Hebhere 12:4. Le ndima isinceda njani ukuba sikuhlanganise sikuqonde ukuba kuthetha ntoni ukuma eNkosini? Ibonakala njani yona imeko yoku kumanyana koku kuma? `