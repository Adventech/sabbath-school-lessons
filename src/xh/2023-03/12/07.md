---
title:  Ukujula Nomcabango
date:  15/09/2023
---

“Umsebenzi wethu ungobheka phambili okanye ohlaselayo, kwaye, njengamasoldati athembekileyo kaYesu, kufuneka sithwele ibhanile enebala legazi ukuya kuzo zonke iinqaba zotshaba. ‘Asibambani nenyama negazi, kodwa namagunya, neziphatha-mandla zobumnyama beli hlabathi, nemikhosi nenkohlakalo yomoya kweziphezulu iindawo.’ Ukuba sivuma ukuzibeka phantsi izixhobo zethu, nokuyithoba ibhanile yethu enegazi, ukuba sibe ngamabanjwa namakhoboka kaSathana, singakhululwa ekulweni nasekubulalekeni. Kanti ke, uxolo luya kuzuzwa kuphela ngokulahlekwa nguKristu nezulu. Asingeke samkele uxolo oluza phantsi kwezo meko. Makube yimfazwe, kuliwe kuqhawuk’ unobathana kude kuphele imbali yehlabathi, kunokuba kubekho uxolo oluza ngokreqo nesono.”—Ellen G. White, The Review and Herald, May 8, 1888.

Incwadi yabase-Efese 6:10–20 ihambelana njani nencwadi yesiTyhilelo? Le ndawo ibonisa imbono enye esisiseko yeziganeko zemihla yokugqibela, okanye iziganeko zokugqibela, njengomxholo wedabi encwadini yesiTyhilelo (bona: IsiTyhilelo 12, IsiTy. 16:12–16, IsiTy. 19:17–21, IsiTy. 20:7–10). Kuzo zombini, abantu bakaThixo baphantsi kohlaselo lotshaba olu“kwezasezulwini iindawo” lwaye lusebenza lunamandla kwesi sangoku isizukulwana” (okanye kwiphakade langoku). Kuzo zombini, abantu bakaThixo bakhuthazwa “ngumfanekiso wephakade elizayo.” Ukudlula apho, “yomibini imiboniso yalatha ngokucacileyo kwidabi lokugqibela xa utshaba luya koyiswa ngokupheleleyo, nokuba emva koko iphakade elitsha liya kumiselwa ngonaphakade,” ixesha elitsha ekuya kuthi kulo “imeko yokugqibela enobuqaqawuli yabantu bakaThixo” kwakunye “nentshabalalo engunaphakade yotshaba” iya kuba icacile. (See Yordan Kalev Zhekov, Eschatology of Kwabase-Efese (Osijek, Croatia: Evangelical Theological Seminary, 2005), pp. 217, 233–235.)

**Imibuzo Yokuxoxwa**

`Ukhe wajongana nini ngokucacileyo namandla obumnyama? Zinto zini owazifumana zingawona macebo aluncedo ngaloo maxesha?`

`Ngolwazi olufumene kwileta yabase-Efese 6:10–20, ungalungiselela njani kumntu obonakala ecinezelwe ngokukodwa “yimikhosi yomoya yobubi” (Efese 6:12, ESV)?`

`Siwaqonda kakuhle njani nokuze siwale “amaqhinga kaMtyholi” (Efese 6:11, ESV)? Umzekelo, ukholisa kanjani ukuziva ukulungele ukuxhoma izandla ngokholo lwakho kuba uziva ungumoni omkhulu, owonakele kakhulu, ukuba uThixo angakusindisa? Ngubani ofaka loo ngcinga engqondweni yakho—nguKristu na okanye yimikhosi yobumnyama? Kungani kufuneka ukuba, kanye ngamaxesha anjalo, ubange izithembiso ezininzi nezimangalisayo esizinikiweyo kuYesu?`