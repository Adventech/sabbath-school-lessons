---
title:  Ubizo Lokuma Nkqi
date:  09/09/2023
---

### Fundela Isifundo Sale Veki
Efese 6:10–20; Dut. 20:2–4; Roma 13:11–14; 1 Tes. 5:6–8; 1 Kor. 15:23, 24.

> <p>Indima Yenkumbulo</p>
> “Elokugqiba, ndithi, Yomelelani eNkosini, nasekuqineni kokomelela kwayo. Xhobani sonke isikrweqe sikaThixo ukuze nibe nako ukuma nibuchase ubuqhinga boMtyholi” (Kwabase-Efese 6:10, 11, ESV).

Sathi singaboni kakuhle, isicaka saphuma kwigumbi laso sigxadazela sabona umbono owothusayo – umkhosi omkhulu, oxhobe wafohlela nondlongondlongo unamabutho, namahashe, neenqwelo zokulwa kuyo yonke indawo.” Sithetha nomprofeti uElisha, sathintitha sibika, sinombuzo obonisa ukukhathazeka, “Yoo, nkosi yam, siya kuthini na?”

Waphendula uElisha, “Musa ukoyika! Ngokuba baninzi abangakuthi, ngaphezu kwabangakubo!’ mpendulo leyo engazange ingene, ngokutsho koko kwakubhalwe ebusweni besicaka sakhe. UElisha, wasisondeza kuye, wasithandazela: “Yehova, khawuwavule amehlo akhe, abone!” Umthandazo womprofeti uphendulwe kwangoko. Isicaka sasinga singaziqhusheka endaweni, kodwa ngoku ikhuselo phakathi kokubonwayo nokungabonwayo lasuka. Ngoku asiboni umkhosi omnye, kodwa emibini. UYehova wawavula amehlo aso, sathi sakuwaphakamisa, sabona ukuba icala lentaba ejikeleze uElisha lalizele ngamahashe neenqwelo zomlilo”” (2 Kumkani 6:15–17).

Ekubhaleni incwadi yabase-Efese 6:10–20, uPawulos uthandazela umbono owongeziweyo kumakholwa ukuze akwazi ukubona ubunyaniso obupheleleyo bembambano enkulu kwanokutsala ithemba koko umbono ubatyhilelayo.

_*Funda esi sifundo ukulungiselela iSabatha kaSeptemba 16._