---
title:  Ukufumana Ukomelela KuKristu
date:  11/09/2023
---

UPawulos uyivala ileta yakhe ngokubizela ngamandla edabini ngokuhlanganisa ndawonye imixholo neengcamango ezibaluleke kwileta yonke iphela. Uqala ngokwazisa umxholo oquka sonke isiphelo, onikwa ngelizwi lomkhokeli owazisa ngedabi: “Ekugqibeleni, yomelelani eNkosini nasekuqineni kokomelela kwayo” (Efese 6:10, ESV). Ukususela kule ndawo, Kwabase-Efese 6:11–20, kubonisa kutyhile lo mxholo mkhulu.

`Funda kwakhona Kwabase-Efese 6:10–20. Ububona bunjani ubukho bembambano enkulu, equka amandla angaphaya kwemvelo, njengomongo kwinto ethethwa nguPawulos? Kubaluleke ngokuba kutheni ukugcina le nyaniso ibalulekileyo phambi kwethu kwihambo yethu noThixo yemihla ngemihla? `

UPawulos umbona uKrisu njengeThende lokomelela kwamakholwa ngeli binzana, “eNkosini, nasekuqineni kokomelela kwayo (Efese 6:10) njengoko u“iNkosi” ebhekisa kuKristu, njengoku kunjalo rhoqo Kwabase-Efese (Efese 2:21; Efese 4:1, 17; Efese 5:8; Efese 6:1, 21). “Ukomelela kwebandla kuxhomekeke kubungangamsha beNkosi evukileyo, uMphathi wemfazwe elikuyo.” —G. G. Findlay, The Epistle to the Ephesians (New York: Ray Long & Richard R. Smith, 1931), p. 398.

UPawulos usebenzisa ukuphindaphinda Kwabase-Efese 6:10, esebenzisa amandla ezifanokuthi ukugxininisa ingongoma yakhe. Amandla ekufuneka ebonakalalisiwe libandla awayiyo indalo yawo amakholwa koko awanikiwe. Avela eNkosini, kuKristu. Apha uPawulos ushwankathela umxholo obalulekileyo weleta, amandla kaThixo abelana ngawo nabakholwayo (Efese 1:19–22; Efese 2:4–6; Efese 3:16, 17). Ukomelela kuko konke ukulwa, okwangoku nokwexesha elizayo, kufumaneka ngokuthi amakholwa abambane abe mntu-mnye noKristu ovukileyo waphakanyiswa.

Nangona umyalelo wokuqala usazisa uKristu njengosebenzayo ukunika ukomelela kumakholwa (Efese 6:10), amalungu omathathu obuThixo axakekile ekuwomelezeni ngenxa yedabi lasemoyeni lokulwa nobubi. UThixo (uYise) wenza ukuba ezaKhe izixhobo zifumaneke njenge “zikrweqe zikaThixo” (Efese 6:11, 13; thelekisa noIsa. 59:17). Ngaphambili uPawulos uye wambona uMoya Oyingcwele esebenza ukomeleza amakholwa ngokuthandazela ukuba uThixo angenza ukuba “omelezwe ngaye uMoya waKhe kuwo ngaphakathi” (Efese 3:16, ESV). Apha, nguMoya okhupha ikrele, “ikrele likaMoya, eliliLizwi likaThixo” (Efese 6:17). Kwakhona, amakholwa kufuneka “athandaze onke amaxesha ekuMoya” (Efese 6:18). UPawulos ulangazelela ukuba abamphulaphulayo baqonde ukuba uThixo oziqu zithathu ungene nzulu ekubaxhobiseni ukuba balwe namagunya/mandla amabi.