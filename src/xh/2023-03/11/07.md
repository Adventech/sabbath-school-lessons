---
title:  Ukujula Nomcabango
date:  08/09/2023
---

Itlonipho kaPawulos ebantwaneni njengamakholwa kunye [naye] (Efese 6:1–3) iyakunyusa ukukhathala kwethu ngeendlela abaphathwa ngazo abantwana kwihlabathi lethu namhlanje. Ilizwi lakhe eliya kooyise (Efese 6:4) liyasimema ukuba siluqaphele uxanduva lwabazali. Ukusebenzisa icebiso likaPawulos kumakhoboka (Efese 6:5–8), nangakumbi icebiso lakhe kwiinkosi zamakhoboka (Efese 6:9), kunika umngeni ngakumbi, njengoko imo yasekuhlaleni ikude kwabaninzi bethu kwaye nangenxa yokuba sisazi ukuba ubukhoboka, nakweyiphi imo, bobunye bobubi obubobona bukhulu ekuziphatheni. Kunjalo, njengoko la mazwi ephefumlelwe nayinxalenye yeziBhalo, kufuneka siyicinge indlela yokuwasebenzisa namhlanje. Sikunye namakholwa ase-Efese kwinkulungwane yokuqala, sinelungelo noxanduva lokusebenzisa amaxabiso eendaba ezilungileyo kulwalamano lwethu. Apha ngezantsi kukho Imibuzo Yokuxoxwa elungiselwe ukukhuthaza loo msebenzi ubalulekileyo.

**Imibuzo Yengxoxo**

`Kuthetha ukuthini kuma-Adventists ukuthi ukuthanda abantwana kubonwa kububungqina “babantu abayilungeleyo iNkosi”? Luka 1:17 (kucatshulwa kuMalaki 4:6).`

`Intlonipho kaPawulos ecacileyo yabantwana icebisa umbuzo ophengululayo: luyintoni uxanduva lwethu ekukhuliseni inkathalelo kaKristu ebantwaneni abaye baqubisana nokuphathwa dlakadlaka, nokuhlukunyezwa ngokwesondo, nehlazo ebutsheni bobomi babo? Ngokophando kwigalelo eliyingxaki le Adverse Childhood Experiences [amava agwenxa obuntwana] (okanye ACEs; bona: https://www.cdc.gov/violenceprevention/),luyintoni uxanduva lwethu ngakubo?`

`Njengokukhula kwentlonipho kaPawulos kubantwana nenkathalo kaYesu ngabo, yeyiphi imithwalo elinayo ibandla ngokukhulisa nokukhusela abantwana kwinkathalelo yalo? Ngawaphi amahlelo neenkqubo ekudingeka ukuba abekho ukuze oko kwenzeke?`

`Icebiso likaPawulos kumakhoboka neenkosi zamakhoboka, Kwabase-Efese 6:5–9, likholisa apho lisetyenziswa kuthethwa ngolwalamano phakathi kwabaqeshwa nabaqeshi. Kungaziphi iindlela okungathi oku kufaneleke? Zeziphi iingozi ezithi zibekho ekwenzeni oko?`

`Ubukhoboka buhleli buyinto ebuhlungu ehlabathini lethu, apho, ngapezu kwama-40 ezigidi zabantu benziwe amakhoboka (ngokwe“The Global Slavery Index,” http://www.globalslaveryindex.org/). Njengabantu abakhululekileyo abamanyange wabo ayezinikele ngokuqinileyo ekuchasweni kobukhoboka, iyintoni imithwalo yethu kwaba nyana neentombi bakaThixo babenziwe amakhoboka njengokuba sivuma ngoKristu, “Amatyathanga uya kuwaqhawula, kuba ikhoboka ngumzalwana wethu, kwaye egameni laKhe, yonke ingcinezelo iya kuphela” [Chains shall he break, for the slave is our brother, and in his name all oppression shall cease” [lamazwi esiNgesi angentla aculwa ngokuka “O Holy Night,”]? [Qaphela ukuba isiXhosa asiguqulelwanga ukuba singaculwa].`