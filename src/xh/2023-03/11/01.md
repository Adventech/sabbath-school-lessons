---
title:  Ukuphila Ukunyaniseka Okukhulu KuKristu
date:  02/09/2023
---

### Fundela Isifundo Sale Veki
Efese 6:1–9; Marko 10:13–16; Kol. 3:21; 1 Pet. 2:18–25; 2 Kor. 5:10; Kol. 3:24, 25.

> <p>Indima Yenkumbulo</p>
> “Nina zinkosi, waphatheni amakhoboka enu ngokufanayo. Musani ukuwothusa, njengoko nisazi ukuba lowo uyiNkosi yawo ekwa yeyenu usezulwini, apho kungekho kukhetha buso kuye” (Kwabase-Efese 6:9, NIV).

Ngomnyaka wama-2018, omnye umsebenzi kwimyuziyam yeBhayibhile eWashington, D.C., waba nomtsalane omkhulu. yayiyiBhayibhile eyenziwe yamfutshane ilungiselelwe ukufundisa izinto ezifunekayo zokholo ngeli xesha kucinywe zonke iindawo ezivuselela uvukelo ngamakhoboka. Njengoko yayipapashwe ngowe-1808, umxholo wawungasi indawana apha naphaya. Ama-90 epesenti eTestamente eNdala ayengekho, namashumi amahlanu epesenti kweNtsha. Kwi-1,189 lezahluko zeBhayibhile, kwakusele ama-232 kuphela.

Iindawo ezibonakala zibethelela ukumiselwa kobukhoboka, ngakumbi ngokungabikho kakhulu kwenkcazo yeBhayibhile yee “ndaba ezilungileyo” zishiywe zikho zingachukunyiswanga, kuquka ezinje ngezikholisa ukuba zisetyenziswe gwenxa njengale ithi: “Nina bakhonzi baveni abaziinkosi zenu ngokwenyama, ninokuzoyikela nokugubha, ningenakumbi ezintliziyweni zenu, ninge niva uKristu  ngokwakhe” (Efese 6:5).

Namhlanje, ngeli lethu ixesha nenkcubeko, umngeni obalulekileyo kukufunda Kwabase-Efese 6:1–9 kwibali elipheleleyo losindiso njengoko lityhiliwe kuyo yonke iBhayibhile. Yintoni esingayifunda xa sibukele uPawulos esebenzisa amaxabiso eendaba ezilungileyo kwiimeko ezimbi zasekuhlaleni kwemihla yakhe?

_*Funda esi sifundo ukulungiselela iSabatha kaSeptemba 9._