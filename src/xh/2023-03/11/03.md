---
title:  Icebiso Kubazali
date:  04/09/2023
---

`Thelekisa Kwabase-Efese 6:4 nabaseKolose 3:21. Yinkuthazo ethini enikwa kwabaseKolose ukuphepha ukucaphukisa abantwana bakho?`

ISirach, iphepha lesiYuda elalikho ngemihla kaPawulos, icebisa ootata nendlela yokuphatha oonyana babo: Lowo umthandayo unyana wakhe uya kuthi rhoqo ukumbetha. . . . Mfekethise umntwana, yena uya kukudlavula; dlala naye, uya kukwenza buhlungu. . . . Mluleke unyana wakho uyenze nzima idyokhwe yakhe, ukuze ukwazi ukungoniwa kukungabi nazintloni kwakhe” (Sirach 30:1, 9, 13, NRSV).

Icebiso likaPawulos linentetho eyahluke kakhulu. Uqala athethe kootata ngomyalelo ongalunganga: “Musani ukubenza umsindo abantwana,” alandelise ngomhle, “Bakhuliseni kwingqeqesho nemfundiso yeNkosi” (Efese 6:4, ESV). Ngemihla kaPawulos, ootata babenegunya elipheleleyo lasemthethweni phezu kwabantwana babo, ababebonwa beyimpahla yabo. Ootata babe nelungelo lokohlwaya qatha, nokuba bangade babulale, ebantwaneni babo. Ngokwenene, ngandlela ithile amandla omzali phezu kwabantwana bakhe ayedlula kwigunya lenkosi phezu kwamakhoboka wayo. UPawulos akaxhasi amandla anjalo kodwa, ngesibindi, ucacisa emisa ngenye indlela ulwalamano ekhaya [elusatsheni]. Kwimeko yokunyaniseka okuphezulu kakhulu kuKristu, uPawulos umema ootata abangamaKristu ukuba bakucingisise ukusebenzisa kwabo amandla njengoko abantwana abaqunjiswayo bengayi kuma kakuhle ukuba balwamkele “uqeqesho nemfundiso yeNkosi” (Efese 6:4, ESV).

“Bootata nani boomama, ekhaya nifanele ukuma endaweni kaThixo. Kufuneka nifune intobelo, ningasebenzisi uqhwithelo lwamazwi, kodwa ngendlela enobubele, enothando. . . .

“Yibani ngabonwabileyo ekhaya. Malibanjwe lonke igama eliya kuvusa umoya ongalunganga ebantwaneni. ‘Bootata, musani ukubacaphukisa abantwana benu,’ lowo ngumyalelo ongcwele. ...

“Akukho mvume inikiweyo eLizwini likaThixo yokuba ngqongqo kwabazali okanye kubekho ingcinezelo okanye ukungakhathali koonyana. Umthetho kaThixo, ebomini basekhaya naselulawulweni lwezizwe, umpompoza entliziyweni yothando olungenasiphelo.” —Ellen G. White, Child Guidance, p. 259.

`Nangona imo yesifundo apha iphethe abazali nabantwana, ithini imithetho-siseko enokukhiwa kwezi ndima enokuba negalelo kwindlela esifanele ukusebenza ngayo nabo bonke abanye abantu? `