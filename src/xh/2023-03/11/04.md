---
title:  Ubukhoboka EziBhalweni Nasembalini
date:  05/09/2023
---

`Funda lonke icebiso eliya kumakhoboka nakwiinkosi zawo kwezi ndawo zilandelayo: Efese 6:5–9; Kol. 3:22–4:1; 1 Kor. 7:20–24; 1 Tim. 6:1, 2; 1 Pet. 2:18–25. Ungalishwankathela njani eli cebiso? `

Kuyothusa ukuva uPawulos ethetha neenkosi zamakhoboka kwanokuba nombono wamakhoboka angamaKristu kunye neenkosi zawo behleli kunye emabandleni asemakhaya e-Efese. Ubukhoboka kwilizwe leGrike-Roma babunokwahluka kwinguqulelo yamva kwiLizwe eliTsha ngendlela enentsingiselo ethile. Kwaye kungaqwalaselwa kwiqela lohlanga olunye. Awasedolophini, amakhoboka asemakhaya maxa wambi ayenikwe amathuba emfundo enako ukusebenza njengabazobi [beeplani zokwakha], oogqirha, nenjinga-lwazi. Inkululeko ngamanye amaxesha ayibakho kula makhoboka asemakhaya emva kwexesha elithile lokusebenza, nangona amakhoboka amaninzi engazange ayizuze eyawo inkululeko. Ekuzameni ukwamkela iiyantlukwano ezinjalo, iqela leenguqulelo zeBhayibhile zakutsha nje zisiguqula isaci sesiGrike u“doulos” (“ikhoboka”) Kwabase-Efese 6:5–8 ngokuthi “mkhonzi.”

Sekunjalo, ezi zinto zazisenziwa ngokungalinganiyo. Amakhoboka asemaphandleni ayesetyenziswa nzima. Kwaye kungakhathalwa nokuba ikhoboka lalisebenza phi, ayephantsi kwamandla angenamda negunya elikwanjalo lenkosi yamakhoboka, awaye ngawalo wona neentsapho zawo. Isikhalo sowayesakuba likhoboka, uPublilius Syrus, senza uzungu: “Kuhle ukufa kunokuba likhoboka elixinzelelwe phantsi.” Xa kujongwe lonke udederhu lwezi nyaniso, ukuguqulwa kukadoulos ngokuthi “ikhoboka” kuyakhetheka (NIV, NRSV), ngakumbi njengoko la makhoboka ayephila phantsi kwentuthumbiso yeenkosi zawo (Efese 6:9).

Ubukhoboka babuhleli bukho kwilizwe likaPawulos. Uthetha ngabo, hayi njengomhlaziyi womphakathi kodwa njengomalusi ocebisa amakholwa ngendlela yokuphatha izinto eziqinisekileyo nokubeka imbono entsha egxile ekwenziweni ngokutsha komntu olikholwa, nokuya kuthi kamva kube nentsingiselo ebanzi kumphakathi uphela: “Umbono wakhe wawungenguwo owokukhululwa kwamakhoboka kubukumkani baseRoma. Endaweni yoko, imbono yakhe yayiyenye into engekuko ukukhululwa kwamakhoboka ngokomthetho, oko kukuthi, ulwalamano lwendalo entsha, phezu kwesiseko sokwamkelelwa ebuntwaneni njengabantwana bakaThixo abakhula kunye. . . .  KuPawulos ukuguquka kokuhlala kwakuza kwenzeka ebandleni, emzimbeni kaKristu, emakhaya, nakwibandla likaKristu lasekhaya kunye nosapho.”—Scot McKnight, The Letter to Philemon (Grand Rapids, MI: Eerdmans Publishing Company, 2017), pp. 10, 11.

`Elinye lamachaphaza [amabi] kakhulu kwimbali yobuKristu yindlela abanye ababesebenzisa ngayo iindawo zeziBhalo ezingobukhoboka ukuzithethelela kweso senzo. Sithini isigidimi esoyikisayo esifanele ukuba thina sisithabathe, esingendlela esifanele ukuba siliphathe ngayo ngononophelo iLizwi likaThixo?`