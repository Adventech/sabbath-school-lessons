---
title:  Ukuva Incwadi Eya Kwabase-Efese
date:  27/06/2023
---

UPawulos wayibhala incwadi eya kwabase-Efese ukuze ifundwe kusiva umntu wonke kumabandla asemakhayeni kububanzi be-Efese. Kwiminyaka yasemva kokuba uPawulos emkile, intshukumo yobuKristu e-Efese yakhula aza amaninzi amabandla angena emakhaya. Kuloo makholwa asekuqaleni, kwakuya kuba sisiganeko esibalulekileyo ukuba uTikiko, umhlobo wenene kaPawulos owayencedisana naye ekusekeni amabandla, xa wayenokuma ayifunde ngokwakhe incwadi evela kuye. Ngokutsho kwayo incwadi, uTikiko wahlanganisa iqela elinokuba lenziwa ngamalungu angabanini bekhaya – utata, umama, abantwana, nabasebenzi [amakhoboka] (Efese 5:21–6:9). Ngelo xesha, ikhaya laliquka nabanye abantu—abaxhasi (abantu abakhululekileyo ababexhomekeka kumnini-khaya lo ngenkxaso) nabathengi. Bonke aba babenethuba lokubakho, kwakunye namalungu amanye amakhaya.

`Ngokuhambelana nocwangciso lweleta olulandelayo, yifunde yonke incwadi, ukuba unakho, thethela phezulu (udinga imizuzu ekwisithuba se-15 lemizuzu). Ithini imixholo oyiva kuyo yonke? `

I. Umbuliso wokuvula (Efese 1:1, 2)

II. Intsikelelo eyintshayelelo (Efese 1:3–14)

III.Ukuthandazela amakholwa ukuba azuze ubulumko obuzinze kuKristu (Efese 1:15–23)

IV. Ababefile eMoyeni; ngoku baphakanyiswa noKristu (Efese 2:1–10)

V. Ukudala kukaKristu ibandla ngamaYuda neeNtlanga (Efese 2:11–22)

VI. UPawulos ongumshumayeli kaKristu eziNtlangeni (Efese 3:1–13)

VII. Ukuthandazela amakholwa ukuba abe nothando lukaKristu (Efese 3:14–21)

VIII. Ukubambelela kubunye bebandla obukhuthazwa nguMoya (Efese 4:1–16)

IX. Ukuphila ubomi obutsha obukhulisa ubunye (Efese 4:17–32)

X. Ukuhamba eluthandweni, ekukhanyeni, nasebulumkweni (Efese 5:1–20)

XI. Ukuphila ubomi obumilise obukaKristu emakhayeni obuKristu (Efese 5:21–6:9)

XII. Ukuma kunye: Ibandla lingumkhosi kaThixo (Efese 6:10–20)

XIII. Umbuliso wokuvala (Efese 6:21–24)

`Nguwuphi umxholo osisitshixo obonakala kuyo yonke le leta? Ithini kuwe le nto? Yeyiphi ingongoma okanye iingongoma ezikuchukumisayo?  `