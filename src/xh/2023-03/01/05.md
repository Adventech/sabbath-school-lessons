---
title:  Kwabase-Efese Ngexesha Elililo
date:  28/06/2023
---

`UPawulos uyiqala aze ayigqibe njani le ncwadi eya kumakholwa ase-Efese? Yintoni esiyifundayo ngowona mnqweno wakhe onzulu ngawo? Bona: Efese 1:1, 2; Efese 6:21–24.`

Kwasekuqaleni kweleta, uPawulos uyaziveza njengombhali (Efese 1:1). Kuthi phakathi embindini, aphinde uPawulos azixele ade azibize ngegama, ade athi, “[ungu]mbanjwa kaKristu Yesu “ngenxa yenu zintlanga” (Efese 3:1), nto leyo eveza into ayiyo emsebenzini wakhe wobupostile (Efese 3:1–13). Kufuphi nesiphelo uphinda athethe ngokuvalelwa kwakhe (Efese 6:20) aze agqibezele ekwathetha ngaye (Efese 6:21, 22). Nangona ezinye izifundiswa ziphika ukuba ileta le yabhalwa nguPawulos, kubalulekile ukuqaphela ukuba ileta le ilibeka licace ibango likaPawulos lokuba ungumbhali wayo. AmaKristu amaninzi ayavuma, kwaye ayalungisa, ukuba uPawulos ungumbhali wayo.

`Uthini uPawulos ukubonisa ukuba uyakhathazeka ligalelo acinga ukuba liya kubakho ngenxa yokuvalelwa kwakhe kumakholwa ase-Efese? Bona: Efese 3:13.`

Incwadi yabase-Efese ingathi yabhalwa ngexesha elinye naphantsi kweemeko ezifanayo nezinye iincwadi uPawulos awazibhala esentolongweni- kwabaseKolose (bona: ngakumbi Kol. 4:7, 8) kuFilemon. Kanti ke, kubonakala ngokungathi kwathabatha ixesha elide ukususela ukubeni uPawulos walungiselela e-Efese (Efese 1:15; Efese 3:1, 2). UPawulos unokuba wayibhala incwadi eya kwabase-Efese esentolongweni eRoma, ngesithuba sowe-a.d. 62.

Kwabase-Efese, uPawulos uthetha ngqo izinto ezingemeko yabo bamphulaphuleyo e-Efese. Umhlaba wengqwalaselo yakhe ubanzi. Uthetha ngexesha elide, eqalela kwizigqibo ezenziwa nguThixo “ngaphambi kokusekwa kwehlabathi” (Efese 1:4), anabe ngokubanzi kwimixholo ebalulekileyo engosindiso olunikwe nguThixo ngoKristu. Ngokwenza njalo, le ncwadi ityhila isakhono sohlobo lokubhalwa esiphakamileyo, izivisa-ngcinga ezide, nezaci eziphindaphindiweyo, nemifanekiso ephuhlileyo. Ebenako uPawulos ukulusebenzisa nakwenye indawo olo hlobo lokubhala (e.g., Roma 8:31–39), kodwa lukhulu apha Kwabase-Efese, nto leyo eyenza ukuba kusebenze kakhulu ulwimi lokudumisa, nokunqula (Efese 1:3–14, Efese 1:15–23, Efese 3:14–21) kubekho neendawo ezimiswe ngononophelo nobuciko obukhulu (e.g., Efese 4:1–16, Efese 5:21–33, Efese 6:10–20).