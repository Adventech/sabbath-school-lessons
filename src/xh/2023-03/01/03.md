---
title:  Uqhushululu Kwibala Lemidlalo
date:  26/06/2023
---

`Funda: IZenzo 19:21–20:1. Sifundo sini esingasifumana kweli bali?`

Ubungqina bukaPawulos kwisixeko esikhulu nesiphucukileyo kwaba negalelo elibalulekileyo kwindyebo yesixeko, ukhenketho lwajongiswa etempileni kaArtemis. Yayinjani! Esi sakhiwo sikhulu nesihle sasineentsika ezili-127, iyileyo iphakame ama-60 eenyawo, zenziwe ngebhastile, zimhlophe qhwaa, ilibhastile elingenasiphako nelixatyiswe kakhulu ngababumbi.  Ama-36 ezi ntsika yayingumsebenzi wombumbi, zaye zigqunywe ngegolide nto leyo eyazenza zanexabiso lokuba zibe yinxalenye yemimangaliso esixhenxe yehlabathi langoko (Seven Wonders of the Ancient World).

Ukuchasa kukaPawulos ukukhonzwa kwezithixo kwamhlupha kakhulu uDemetri owayengumenzi wezithixo kuba kwakunqanda ukuza kwemali ephuma etempileni. (IZenzo 19:27). Waxhokonxa abasebenzi bakhe bavuk’ indulumbane. Kwabakho isihlwele esikhulu esangenela indawo yentengiso zazalisa nebala lemidlalo, indawo eyayihlalisa ama-25,000 abantu. Kwabakho isiphithiphithi esikhulu apho esaba neeyure ezimbini zonke kukhwazwa “‘Mkhulu uArtemis wabase-Efese!’” (IZenzo 19:34). Emva kokuba sichithiwe sisihlwele ngusodolophu, uPawulos wahlangana namakholwa, wasishiya isixeko.

`Ekupheleni kohambo lwesithathu lohambo lovangelo, uPawulos uhlangana namadoda amakhulu ebandla lase-Efese. Ungakushwankathela njani okwakumhlupha? (Bona: IZenzo 20:17–38). `

Amabalengwe oludwe lokwalamana kukaPawulos ne-Efese:

* A.D. 52:  Utyelelo lokuqala nolufutshane lase-Efese (IZenzo 18:18–21).
* A.D. 53–56: Ulungiselelo lukaPawulos lweminyaka emithathu e-Efese (IZenzo 19:1–20:1). Ubhala incwadi yokuqala yabaseKorinte sele kuza kuphela ukuhlala kwakhe apho (1 Kor. 16:5–9).
* A.D. 57: Ngexesha aseMileto, uPawulos uhlangana namadoda amakhulu awayevela e-Efese (IZenzo 20:17–38).
* A.D. 62: UPawulos uqala incwadi yakhe eya kwabase-Efese, mhlawumbi eseluvalelweni eRoma.

`“Kungoko ndithi, Phaphani, nikhumbula ukuba iminyaka emithathu, ubusuku nemini, andiyekanga ukululeka bonke ngabanye, ndineenyembezi,” watsho uPawulos (IZenzo 20:31). Ucinga ukuba uPawulos wayeya kulilumkisa ngantoni ibandla lethu namhlanje, ngokuba kutheni?`