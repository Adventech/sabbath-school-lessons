---
title:  UPawulos Nabantu Base-Efese
date:  24/06/2023
---

### Fundela Isifundo Sale Veki
IZenzo 18:18–21; IZenzo 19:13–20:1; IZenzo 20:17–38; Efese 1:1, 2; Efese 6:21–24; Efese 3:13; Efese 1:9, 10.

> <p>Indima Yenkumbulo</p>
> “Kaloku kwakholeka kuThixo ukusityhilela icebo lakhe athande ukulifezekisa ngoKrestu. Eli cebO lithwasisa ukufezekiswa kwamaxesha ngenjongo yokubandakanya kuKristu zonke izinto ezisezulwini nezisemhlabeni” (Kwabase-Efese 1:9, 10, IBHAYIBHILE).

Xa sibhala into, kusukuba sinenjongo yoko sikwenzayo, maxa wambi inzima kakhulu. Umzekelo, uAbraham Lincoln, wabhala intetho yakhe eyaba yimbalasane awayenza ngowe-1863, eGettyspurge, emva kobutyobo bentshabalalo embi kwimfazwe yobukhaya yaseMelika eyashiya kufe amasoldati angama-7000. Kuloo ntetho, eyayikhalela kubaseki belizwe, uLincoln watyhila inkolelo yakhe yokuba iMfazwe yobuKhaya yayiluvavanyo lokugqibela lokuma kohlanga olwabunjwa ngowe-1776 ukuba luya kuma na okanye luya “kutshabalala lungabikho ebusweni bomhlaba.’

UPawulos unenjongo enzima ekhuthaza incwadi yakhe. Mhlawumbi ngenxa yokuvalelwa kwakhe (Efese 3:13, Efese 6:20), nangenxa yentshutshiso nezihendo eziqhubekayo, aba-Efese balingeka ukuba batyhafe. UPawulos ubakhumbuza ngoko kwenzeka xa babeguquka, besamkela uKristu nenjengoMsindisi wabo baza bayinxalenye yomzimba kaKristu (Efese 1:19–23, Efese 4:1–16), izixhobo zesakhiwo etempileni (Efese 2:19–22), umtshakazi kaKristu (Efese 5:21–33), nomkhosi oxhobe wafohlela (Efese 6:10–20). Badlala indawo ebaluleke kakhulu ekuzalisekiseni icebo elihle kakhulu likaThixo, ukumanya yonke into kuKristu (Efese 1:9, 10). UPawulos ubhalela ukuwavuselela amakholwa ase-Efese ukuba abe nobuntu bawo obuzeleyo, namalungelo njengabalandeli bakaKristu.

_*Funda esi sifundo ukulungiselela iSabatha, kaJulayi 1._