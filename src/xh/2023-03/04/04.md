---
title:  Ngoku Sivukile, Sanyuka, Saphakanyiswa NoKristu
date:  18/07/2023
---

“Ke uThixo esisityebi nje ngenceba, uthe ngenxa yothando lwakhe olukhulu awasithanda ngalo” (Efese 2:4). Apha, ngamagama amabini anamandla, “Ke uThixo,” uPawulos uyasuka ngoku apho kumfanekiso wakhe omasikizi wobomi bangaphambili babo bantu babemphulaphule (Efese 2:1–3) ukuya kubunyaniso obuzaliswe lithemba eliphawula ubomi babo njengamakholwa (Efese 2:4–10).

`Kungayiphi indlela athi amakholwa athabathe inxaxheba ekuvukeni, ekunyukeni nasekuphakanyisweni kukaKristu? Kwenzeka nini oku kuthabatha inxaxheba? Efese 2:6, 7.`

Siqaphele ukuba Kwabese-Efese yileta eyenziwe manzi ngokuthiwa gxumpu kuKristu nebabaza ubunye okanye ukubambana kwamaKristu kunye noKristu. Kwabase-Efese 2:5 no-6, uPawulos uyawolula lo mxholo efaka izenzi ezithathu ezimbaxa ukukhulula inyaniso eqhiphula umxhelo. Le nyaniso ingokukhokela kukaThixo; amakholwa ngokwawo anenxaxheba kwiziganeko zembali yosindiso ebalulekileyo ezinze kuMesiya, uYesu.

Amakholwa: (1) avuswe kunye noKristu; (2) anyuswe kunye noKristu (athi uPawulos akusebenzise ukubonisa ukuthabatha inxaxheba kwamakholwa ekunyukeni kukaKristu kuya ezulwini); (3) ahlaliswe kunye noKristu “kwezasezulwini iindawo,” okuthetha ukuba amakholwa athabatha inxaxheba “ekuhlaleni” kukaKristu etroneni yendalo yonke. Aphakanyiswe kunye noYesu.

Ukuyixabisa intetho kaPawulos yamandla, kufuneka sikhangele emva Kwabase-Efese 1:19–23 sikhumbule ukuba, ekufeni kwaKhe, ekuvukeni, ekunyukeni, nasekuphakanyisweni uKristu wazuza uloyiso phezu kwabo bonke ububi naphezu kwawo wonke amandla omoya, yona le kanye eyakha yagunya phezu kobomi bamakholwa. Ekuvukeni, ekunyukeni, nasekuphakanyisweni kukaYesu, la mandla—nangona isasebenza kwaye iboyikisa ubukho bomntu—yona yoyiswe ngokupheleleyo. Indalo yonke isusiwe endaweni. Ubunyaniso buguqukile. Amakholwa awangabo ababukeli nje kwezo ziganeko, kodwa abandakanyeka buqu kuzo. Eyokuba sivuswe kunye, sanyuswa kunye, saza saphakanyiselwa phezulu kunye noYesu kuvula wonke umkhosi omtsha wezinto ezinokwenzeka ngathi. Sinelungelo lokubuya ekuphileni okugunya iidemon kuko size ebomini bobuninzi bomoya namandla kuKristu (2 Tim. 1:7).

`“Kuba uThixo akasinikanga moya wabugwala; wasinika owamandla, nowothando, nowesidima” (2 Tim. 1:7). Ezi ndima siye sazikhangela namhlanje zisinceda njani ukuba sikuqonde oko uPawulos akubhalayo apha? `