---
title:  Ukujula Nomcabango
date:  21/07/2023
---

Ngaphantsi kwileta yabase-Efese kukho ibali elikholiswa ukuphindaphindwa nganxanye okanye kurheshwe nje kulo. Iziganeko ezikhulu kwibali zezi:

1\. Ukunyula kukaThixo abantu “ngaphambi kokusekwa kwehlabathi” (Efese 1:4, 5, 11).

2\. Ixesha labo eladlulayo, ukulahleka kobukho [babo] (Efese 2:1–3, 11, 12; Efese 4:17–19, 22; Efese 5:8).

3\. Ukungenelela kukaThixo kuKristu ukubasindisa (Efese 1:7, 8; Efese 2:4–6, 13–19; Efese 4:1, 20, 21; Efese 5:2, 8, 23, 25, 26).

4\. Ukwamkela kwabo iindaba ezilungileyo (Efese 1:12, 13 nalapho kwenziwe khona kwenye indawo). “Ukungabi nathemba” kwelinye ixesha (Efese 2:12), ngoku banalo “ithemba elinye” aya ngakulo amakholwa (Efese 4:4; thelekisa: Efese 1:18).

5\. Ubomi bangoku babo babhalelwayo njengabafundi. Nangona bephila ngexesha elizele ziintlekele nenkcaso yamandla amabi, banakho ukufumana kwizixhobo ezinikwa yiNkosi yabo ephakanyisiweyo (Efese 1:15–23, Efese 2:6, Efese 3:14–21, Efese 4:7–16, Efese 6:10–20).

6\. Ukufikelela kuvutho-ndaba kwembali kwixesha elizayo, inxaxheba kaMoya njenge“siqinisekiso” (Efese 1:13, 14, ESV), okanye “itywina” (Efese 4:30), kufikelela ekuthwaleni isiqhamo. Kulo mzuzu wothweso sithsaba, ababhalelwayo baya kuvuzwa ngokuthembeka kwabo ngako ukwamkela “ilifa” asebelinikiwe kuKristu (Efese 2:7; Efese 6:8, 9); nokuba, ngalo ukholo lwabo kuKristu, baya kunikwa indawo kwiphakade elizayo elizinze kuKristu  (Efese 1:21; Efese 2:7, 19–22; Efese 4:13, 15; Efese 5:27).

**Imibuzo Yokuxoxwa**

`Ibali elingaphantsi Kwabase-Efese (bona ngentla) asilo bali nje lamakholwa kwinkulungwane yokuqala. Libali lethu ngqo. Leliphi kumanyathelo aphambili okanye kwimigangatho ebali elo othi ufumane kulo elona themba ngalo mzuzu?`

`Ucinga ukuba kutheni le nto uPawulos ethe rhoqo ukukhumbula ixesha elidlulileyo labaphulaphuli bakhe  elizaliswe sisono, ebamema ukuba bakhangele kubomi babo baphambi kokuba baguquke?`

`Thelekisa isishwankathelo sikaPawulos seendaba ezilungileyo eziKwabase-Efese 2:8–10 nesishwankathelo sangaphambili esikumaRoma 1:16, 17. Ithini imixholo efanayo evelayo? Kungaziphi iindlela esi sibini esahlukene ngazo?`

`Nangona imisebenzi emihle yamakholwa ingadlali ndawo ekuhlangulweni kwawo, kuba ingasokuze ibanike abantu okuhle okunokubasindisa phambi kukaThixo, iyeyiphi indawo ebalulekileyo eyidlalayo kwicebo likaThixo ngamakholwa? Efese 2:10.`