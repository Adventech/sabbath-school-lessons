---
title:  Ukusikelelwa Ngoku Ngonaphakade Ngobabalo
date:  19/07/2023
---

`Thelekisa ukuceba usindiso kukaThixo Kwabase-Efese 1:3, 4 neziphumo zomoya ezingunaphakade zalo icebo elo ezichazwe Kwabase-Efese 2:7. Zeziphi iziqalelo ezifunekayo nemigomo efunekayo “kwicebo losindiso” likaThixo? `

Iinkonzo zokuthwesa izidanga ziyimigcobo emangalisayo, nokuba kukwabe“kindergarten” okanye iPh.D. uthweso luphawula ukufezwa [komsebenzi] okubalulekileyo, ukuya phambili  kumgangatho owahlukileyo wobomi okanye umsebenzi wobomi. Kubalulekile kuthi ukuba siyiqonde inyaniso enzulu yeendaba ezilungileyo: asisokuze sithweswe sidanga ngobabalo, akuze kubekho luvuyo kuba sizuze isidanga sobugqirha elubabalweni okanye sithweswe ekuludingeni kwethu. [ngamanye amazwi – akunakuze kuthiwe siyagqitha ke ngoku elubabalweni siya phambili kumgangatho ongentla (ngoguqulayo)].

UPawulos uqinisekisa le nyaniso Kwabase-Efese 2:7, eyigxininisa ngolandelelwano olwandayo. UThixo wakwenza kwixa eladlulayo ukusisindisa kuKristu, ngokwenza njalo esifanisa noNyana waKhe, uYesu Kristu, esikuYe ngoku sixhamla kunye naYe kuvuko, ekunyukeni nasekunyuselweni kwaKhe (Efese 2:4–6). Icebo likaThixo, phofu, alipheli ngemvelaphi ezaliswe lubabalo nexesha langoku eliqubha kwinceba. Icebo likaThixo, elimiliswe kumaqumrhu amaxesha amandulo (Efese 1:4), lihamba lingaze liphele liyokufikelela kwixesha elizayo. Liquka onke “amaphakade” azayo (Efese 2:7, ESV). Icebo laKhe lekamva likanaphakade lakhelwe phezu komthetho-siseko omnye nezenzo zaKhe zexesha eladlulayo nelangoku—umthetho-siseko wobabalo. “Kumaphakade azayo,” uThixo ukhangele phambili ekuboniseni “ubutyebi baKhe obungenamlinganiselo wobabalo lwaKhe ngobubele ngakuthi kuKristu Yesu” (Efese 2:7, ESV).

UPawulos ucinga ngobabalo lukaThixo njengobutyebi okanye indyebo yexabiso elingenakulinganiswa (thelekisa noEfese 1:7, Efese 3:8) apho amakholwa anokuloba khona ukuhlangabezana nayo nayiphi intswelo. Obu bubele bukhulu bukaThixo ngakuthi buba ngumboniso oqheleqhele, ongagugiyo, wendalo yonke yobabalo lwaKhe.

“Ngokuza kuhlala nathi, uYesu wayeza kutyhila uThixo ebantwini nakwiingelosi. . . . Le ntyilelo ayinikelwanga kuphela abantwana baKhe balapha emhlabeni. Eli lizwe lethu lincinane, liyincwadi efundwayo yeyunivesi. Injongo kaThixo emangalisayo yobabalo, imfihlelo yothando oluhlangulayo, ngumxholo wezinto “ezizinqwenelayo izithunywa zezulu ukuqondela kuzo,” kwaye ziya kuba sisifundo kuzo kumaphakade  amaphakade. Bonke, abahlangulweyo nabangazange bawe, baya   kufumana emnqamlezweni kaKristu ulwazi kwanengoma yabo. Kuya kubonwa ukuba, ubuqaqawuli obubengezela ebusweni bukaYesu bubuqaqawuli bothando lokuzibingelela.”—Ellen G. White, Ulangazelelo Lwamaphakade, amaph. 19, 20.