---
title:  Sisindisiwe Ngoku NguThixo
date:  20/07/2023
---

`Funda kwakhona Kwabase-Efese 2:1–10, uqwalasela xa uPawulos egqibezela kwiindima 8–10. Ngawaphi amanqaku awabalulayo xa egqibezela le ndawo? `

Kwabase-Efese 2:1–3, uPawulos ubhala ukuba usindiso lwamakholwa alwenzeki ngenxa yokuziphatha okulungileyo kwawo okanye ngokuhle anako. Xa ibali liqala, afile wona ngokomoya. Akukho nentlantsi yobomi okanye yexabiso kuwo (Efese 2:1). Aya oyiswa ngokupheleleyo sisono (Efese 2:1). Akukho nto angayiveza wona ngokwawo koko ajikeleza erhuqwa nguSathana ngokwakhe neenkanuko eziphantsi nolahlekiso lwengqondo (Efese 2:2, 3).

Bengazi bona, bakwimeko embi kakhulu kunokuba ngabantu nje abangenabo ubomi basemoyeni okanye okuhle. Behlangene nalo lonke uluntu, bazintshaba zenyaniso kaThixo kwaye besimka ukuya kwimini yesiphelo nomgwebo wezulu. “Bangabantwana bengqumbo , njengabanye abantu” (Efese 2:3, ESV).

Endaweni yokuba bamiliselwe kwezabo iimpawu, olwabo usindiso lumiliselwe kuthando lukaThixo olungenakuchazwa— olungenako ukuchazwa ngokuxhomekeke nakweyiphi into engathi ilufanele olo thando. Ngenceba nothando, sisenzo sikaThixo ngenxa yabo kuKristu Yesu (Efese 2:4), ukubavusa ekufeni kwasemoyeni. Ngenxa yokungenelela kukaThixo, banohambo oluhle kakhulu olulandela indlela kaYesu ngokwaKhe. Ukusuka kubunzulu obungaphaya bokufa kwasemoyeni nobukhoboka bokusebenza nzima, bavusiwe bathwalelwa “kwezasezulwini iindawo” bahlaliswa noKristu kwitrone yomhlaba wonke (Efese 2:5, 6). Oku kukungenelela okufana nombane, ukungenelela kwezulu, phofu, ayisiso isiphelo somzuzwana. Kunamandla okuhlala ukuqina kukanaphakade, kuba uThixo ufuna ukubonisa ubabalo lwaKhe ngakubo kuKristu Yesu kunaphakade wonke (Efese 2:7).

Kwisiphelo sakhe Kwabase-Efese 2:1–10, iindima 8–10, uPawulos ubuya awuphinde lo mhlaba, enqwenela ukuqinisekisa ukuba akuthethayo kuyabetheleleka: ukusindiswa kwamakholwa ngumsebenzi wezulu, hayi owomntu. Akuphumi kuthi kodwa kwisipho sikaThixo. Akukho mntu unokuqhayisa ngokuba nesuntswana kuko (Efese 2:8, 9). Xa simi elubabalweni lukaThixo, thina makholwa sibonisa ubabalo lwaKhe, lona ubabalo lwaKhe kuphela. Senziwe zizandla zaKhe, sidalwe nguYe, “kuKristu Yesu” (Efese 2:10).

`Kutheni le nto kubalulekile kuthi ukuba siluqonde ukuba usindiso lwethu luvela kuThixo kwaye alumiliselwanga kokwethu ukufaneleka okanye kweyethu imigudu?`