---
title:  Indlela UThixo Asihlangula Ngayo
date:  15/07/2023
---

### Fundela Isifundo Sale Veki
Efese 2:1–10; Efese 5:14; Roma 5:17; Efese 5:6; 2 Tim. 1:7.

> <p>Indima Yenkumbulo</p>
> “Ke uThixo, esisityebi nje ngenceba, uthe ngenxa yothando lwakhe olukhulu, awasithanda ngalo, thina sifile nje ziziphoso, wasidlisa ubomi ndawonye noKristu” (Efese 2:4, 5).

Ngomhla we-14 kuOkthobha, 1987, uJessica McClure owayene-18 leenyanga ubudala wayedlala emva kwendlu noanti wakhe wawa kwiqula elalibunzulu buzinyawo ezima-22 lingahoywanga. Le ngozi yakhe yatsala oonondaba kumhlaba wonke ukuba beze eMidland, Texas. Ababukeli bomhlaba wonke bambukela u“Baby Jessica” elele, ekhala, ecula, ekhwaza unina. Babukela xa abasebenzi bentlekele befaka umoya omtsha ezantsi equleni.

Ekugqibeleni, emva kwama-58 eeyure ewile uJessica, umhlaba wonke obukeleyo wawathi ntsho amehlo xa uJessica wayekhutshwa kwindawo awaxinga kuyo ngaphezu kweentsuku ezimbini. Umfoti uScott Shaw owazuza imbasa kaPulitzer-ngefoto eyadla ubhedu, wawufota loo mzuzu: intambo yokuhlangula icanda kubini ubuso babahlanguli abalusizi bekhangele phantsi kumqulwana obotshiweyo kumbindi womdlalo, uBaby Jessica.

Akukho nto ehlasimlisa njengebali lokuhlangula elilungileyo, kwaye apha uPawulos, Kwabase-Efese 2:1–10, usinika umbono osondele kakhulu nomhle kakhulu womsebenzi wokuhlangula kulo lonke ixesha—amalinge kaThixo okuhlangula uluntu. Okuvusa umxhelo kwebali kunyuswa kukwazi ukuba kumalinge kaThixo okuhlangula uluntu asingabo ababukeli nje bomntu ehlangula, kodwa singamangqina okwethu [ukuhlangulwa].

_*Funda esi sifundo ukulungiselela iSabatha kaJulayi 16._