---
title:  Nanike Nafa, Nikhohliswe NguSathana
date:  16/07/2023
---

`Funda: Kwabase-Efese 2:1–10. Ithini ingcamango eyintloko asinika yona uPawulos apha ngoko uYesu asenzele kona? `

UPawulos sele eluchazile usindiso olunikwe amaKristu (Efese 1:3–14, 15–23) walibalisa, ngokufutshane, ibali lamakholwa ase-Efese (Efese 1:13). Kwabase-Efese 2:1–10, uPawulos ngoku uza kubalisa ubucukubhede bokuguquka kwawo, eqwalasele kwinkcukacha ezingomntu. Uthelekisa ixesha labo elidlulileyo, ukuphila esonweni (Efese 2:1–3) neentsikelelo zosindiso lukaThixo, aluzoba njengokuthabatha inxaxheba ekuvukeni, ekunyukeni, nasekunyuselweni kukaKristu (Efese 2:4–7), aze avuye ngesiseko sosindiso kubabalo nomsebenzi odalayo kaThixo (Efese 2:8–10).

Ezi zigaba zithathu zendawo le zishwankathelwe kakuhle kumabinza aKwabase-Efese 2:5: (1) “saye sifile kwizikreqo zethu”; (2) [UThixo] “wasivusa kunye noKristu”; (3) “ngobabalo niye nasindiswa” (ESV).

Kwabase-Efese 2:1, 2, uPawulos ucinezela inyaniso ebuhlungu yokuphila ngaphambi kokuguquka kwabaphulaphuli bakhe ngokuthi aphawule ukuba babefile ngokwasemoyeni, bephila ulwaphulo lomthetho nezono oko kuyindlela yobomi babo obuqhelekileyo (Efese 2:1) kwaye babonganyelwe nguSathana (Efese 2:2). Njengoko uPawulos ebhalela abantu abaphilileyo, ubhekisa kubo njengabakha “bafa” ngokomfanekiselo (thelekisa noEfese 5:14). Noko kunjalo, ingxaki yabo yayiqinisekile isoyikeka njengoko bakha bahlukana noThixo, iThende lobomi (thelekisa: Kolose 2:13, Roma 5:17, Roma 6:23).

Ekhangela kubomi obudlulileyo babo babemphulaphule, uPawulos uphawula amandla angaphandle awayebongamele. Awokuqala kuwo “sisimo seli hlabathi” (Efese 2:2)—izithethe nesimilo kububanzi bomphakathi wasekuhlaleni e-Efese okwabenza gwenxa ubomi boluntu baluvukelo ngakuThixo.

USathana uchazwa ngeendlela ezimbini njengamandla angaphandle eyayongamele ukuphila kwabo ngaphambi kokuguquka. Ungu“mphathi wegunya lesibhakabhaka” (Efese 2:2) njengoko “umoya” (okanye “indawo zasemazulwini”) zibonwa njengendawo yamandla angaphezu kwemvelo, kuquka amabi (thelekisa Efese 1:3, Efese 3:10, Efese 6:12). Kwakhona, uyasebenza emhlabeni njengoko “[engu]moya lo usebenzayo ngoku kubo abangevayo” (Efese 2:2).

`Zifundisa ntoni ezi ndima ngobunyaniso bembambano enkulu? Kwangelo xesha linye, singayifumana njani intuthuzelo nethemba ekwazini ukuba uYesu woyisa nokuba thina sinako ukuba nesabelo kuloyiso lwaKhe ngoku?`