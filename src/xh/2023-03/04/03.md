---
title:  Saka Salahlekiswa Yiminqweno Yethu
date:  17/07/2023
---

> <p></p>
> “Sonke saphila phakathi kwabo [abangathobeliyo] ngaxa limbi, sisanelisa ukubawa kwenyama yethu silandela iminqweno yayo neengcinga. Njengabanye, ngendalo sasiyifanele ingqumbo” (Efese 2:3, NIV).

Ngaphandle kokungenelela kukaThixo, ubukho bomntu bonganyelwe, kungekuko kuphela, ngamagunya angaphandle athe akhankanywa Kwabase-Efese 2:2, kodwa namagunya angaphakathi: “iinkanuko zenyama yethu, ukwenza iminqweno yomzimba nengqondo” (Efese 2:3, ESV; thelekisa noYakobi 1:14, 15; 1 Pet. 1:14).

`Uthetha ukuthini uPawulos xa athi, abo bamphulaphuleyo “ngemvelo bangabantwana bengqumbo, njengabanye abantu” (Efese 2:3, ESV)? Thelekisa: Kwabase-Efese 2:3 naKwabase-Efese 5:6.`

Ubunyaniso bangoku bobomi obulahlekileyo bunoxinzelelo ngokwaneleyo, kodwa iintsingiselo zomhla wokugqibela yabo buyoyikisa ngaphezulu. Abantu, “ngokwemvelo bangabantwana bengqumbo, njengabanye abantu” (Efese 2:3, ESV) bame phantsi kokoyika umgwebo kaThixo ekupheleni kwexesha.

Ibinzana “ngemvelo sikwabantwana bengqumbo” lalatha kobunye ubunyaniso nabo oboyikekayo. Nangona sisengabathwali bomfanekiselo kaThixo, sifikelele ekuqondeni ukuba ikho into egwenxa ngokunzulu ngaphakathi kwethu. Ukuphila ubomi bobuKristu, ke ngoko, asingomcimbi nje wokoyisa umkhwa ombi okanye emibini, okanye ukoyisa nantoni “egqitha umthetho nezono” (Efese 2:1) ezisoyikisayo ngoku. Asilwi nje nesono. Sikekelele kuvukelo ngakuThixo nakuko ukuzitshabalalisa. Abantu, ngenxa yokusilela, bathinjwe kukulandela umzekelo wokuzitshabalalisa, ukuphila isono, nokulandela imiyalelo kaSathana (Efese 2:2) neyethu iminqweno yesono engaphakathi kwethu (Efese 2:3). Amakholwa akha “angabantwana bengqumbo” ngaphambili.

Kubalulekile ukuqaphela ukuba uPawulos usebenzisa imo yexesha elidlulileyo— “sakha sathi, ngemvelo, sangabantwana bengqumbo” (Efese 2:3). Oku akuthethi ukuba oko kukekelela ebubini kungaphakathi abusebubo ubunyaniso kumakholwa. UPawulos uthabatha indawo enkulu eleteni yakhe eya kwabase-Efese 4:17–5:21, elumkisa ukuba izenzo zezono, ezimile kwimvelo yesono, zihleli zisisoyikiso kumaKristu. Phofu oko akuthethi ukuba lo “mntu mdala” akasadingi ukuba amlawule okholwayo, othe, ngamandla kaKristu wakwazi “ukumsusa umntu omdala” “wambatha umntu omtsha, odalwe ngokwemfano noThixo ngobulungisa benene nobungcwele” (Efese 4:22–24, ESV).

`Ngubani ongazange wanawo amava endlela eyonakale ngayo imvelo yethu, nasemva kokuba sizinikele kuYesu? Kumele ukusifundisa ntoni oku ngokubaluleka kokuba sibambelele kuYe lonke ixesha lobomi bethu?`