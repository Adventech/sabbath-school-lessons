---
title:  'Uxolelaniso: Isipho SikaThixo Esivela Emnqamlezweni'
date:  24/07/2023
---

> <p></p>
> “Kuba Yena ngokwaKhe uluxolo lwethu, othe wasenza sobabini saba mntu mnye waludiliza esenyameni yakhe udonga olwahlulayo lokungavani . . . ukuze abe nokusixolelanisa . . . sobabini kuThixo nasemzimbeni omnye ngawo umnqamlezo” (Efese 2:14–16, ESV).

`UPawulos uwuchaza njani umnqamlezo negalelo lomsebenzi kaKristu kuso ngasinye kwezi zicatshulwa ziKwabase-Efese? Ungakushwankathela njani oku akuthethayo uPawulos ngomnqamlezo nendlela oluguqula ngayo ulwalamano lwethu? (Bona: Efese 1:7, 8; Efese 4:32; Efese 2:13, 14; Efese 2:16; Efese 5:2, 25).`

Kwimeko yesicatshulwa sethu kule veki, Kwabase-Efese 2:11–22, umnqamlezo uwanika amakholwa izinto ezibaluleke kakhulu ezintathu: (1) Iintlanga, ezazifudula “zikude” kuThixo nabantu baKhe, ziye “zasondezwa kufuphi” (Efese 2:13, ESV) kubo bobabini, zangoonyana neentombi zikaThixo, nabazalwana noodade bamakholwa angamaYuda (Efese 2:19); (2) “Ukungavani” (Grike, echthran, “ubutshaba,” igama elihambelana noechthros, “utshaba”) phakathi kwamakholwa amaYuda naweNtlanga nabo “buye babhangiswa” (Efese 2:16, NASB). Umnqamlezo kaKristu ususa oko kwakubonakala kuyimo eyayingasokuze iphele yongavani nemfazwe apho amaYuda neeNtlanga babe ziintshaba ezivunyiweyo (Efese 2:17); (3) endaweni yokulwa kufika uxolelaniso. Yaye iyinjongo kaKristu “ukuxolelanisa bobabini kuThixo mzimbeni-mnye ngawo umnqamlezo” (Efese 2:16; thelekisa noKolose. 1:19–22).

Luyinto ekhangeleka njani uxolelaniso? Kuvakala njani ukuxolelaniswa? Yiba nombono wobutshaba obubi phakathi komama nentombi, obuye bakho iqela leminyaka. Yiba nombono wale nqala iphelile kumsinga wobabalo noxolelwano phakathi kwenu emva kokubuyelana kwenu nobabini. Luxolelwano ke olo. Uxolelwano lubakho ngomzuzu xa elinye ilungu lebandla libeka bucala nokuba yintoni eyahlula omnye komnye lilamkele elinye ilungu lebandla njengomzalwana okanye udade othandekayo, othi akwamkele oko kunikwayo. Uxolelwano akusiso isaci esizenzekelayo okanye somthetho kodwa yinto ephakathi kwabantu ethi ivuyele ukungcitywa kolwalamano. UPawulos unesibindi sokuba nombono womsebenzi kaKristu onamandla emnqamlezweni unegalelo kulwalamano, kungekuko nje phakathi kwabantu, kodwa naphakathi kwamaqela abantu. Unombono walo lungena ebomini bethu lubulala iiyantlukwano zethu, luxazulula iingxabano zethu, lubenza butsha ubudlelwane bethu nokuqondana kwethu omnye nomnye.

`Kungaziphi iindlela ongathi ukudinge ukusebenzisa imithetho-siseko elapha ukuba uxolelaniswe nomnye umntu? Ukwenza njani oko?`