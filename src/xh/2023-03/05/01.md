---
title:  'Ucamagushelo Oluvul’ iingalo: Umnqamlezo NeBandla'
date:  22/07/2023
---

### Fundela Isifundo Sale Veki
Efese 2:11–22; Roma 3:31; Roma 7:12; Isa. 52:7; Isa. 57:19; Yohane 14:27; 1 Kor. 3:9–17.

> <p>Indima Yenkumbulo</p>
> “Ke ngoku kuKristu Yesu, nina, enibe nifudula nikude, nithe naba kufuphi ngalo igazi likaKristu. Kuba nguye ngokwaKhe oluxolo lwethu, Yena othe sibabini wasenza saba mnye” (Kwabase-Efese 2:13, 14, ESV).

UyiNtlanga, umGrike, ulushiyile unqulo lwakho lwemfumba yoothixo wabamba Omnye uThixo oyinyaniso. Njengoko uphumela kwiinkundla ezintle neentsika ezineembombo ezintle zetempile yaseYerusalem, izandi zonqulo zikwenza udumise. Kuthi ngelo kanye, uzifumane ujongene noqilima lwelitye lungumqobo oziimitha ezimbini ukuphakama phambi kwakho. Kubhalwe ngeyona ndlela intle kakhulu ongenakuze uyiphazame, amagama esiLatina nawesiGrike, esi sigidimi: “Owasemzini akadluli apha kolu donga angene kwintendelezo engqonge itempile. Wonke obanjwe ekwenza oko liya kuba phezu kwakhe ityala lokufa [kwakhe].” Kwangoko uziva uvalelwe ngaphandle, uchasiwe, wahlulwe.

Kwabase-Efese 2:11–22, uPawulos uwubona umnqamlezo kaKristu  usenza umahluko omkhulu, udiliza imiqobo neendonga ezinjalo. Ukubheka phezulu, umnqamlezo uphelisa ukuchwethelwa ecaleni, uxolelanisa abantu noThixo. Ngokweengalo ezivuliweyo, uxolelanisa abantu, omnye nomnye. Umnqamlezo ususa ubutshaba, uzise uxolo phakathi kwamaYuda neeNtlanga, ubenza “mntu mnye” (Efese 2:15). Bekunye, baba yitempile, “indawo yokuhlala kukaThixo ngoMoya” (Efese 2:22, ESV).

Ithetha ntoni le nyaniso kuthi namhlanje?

_*Funda esi sifundo ukulungiselela iSabatha kaJulayi 29._