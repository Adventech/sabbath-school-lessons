---
title:  Ibandla, Itempile Engcwele
date:  27/07/2023
---

`Luluhlu olunjani lwemifanekiso yovutho-ndaba uPawulos ayisebenzisayo Kwabase-Efese 2:11–22 ukubonisa ubunye phakathi kwamaYuda neeNtlanga ebandleni?`

Xa sijonga kwakhona Kwabase-Efese 2, sikhumbula ukuba iindima 1–10 zifundisa ukuba siphile ukubambana noYesu, lo gama iindima 11–22 zifundisa ukuba siphile ukubambana nabanye njengenxalenye yebandla laKhe. Ukufa kukaYesu kunegalelo ekumiseleni ulwalamano noThixo olubheke phezulu (Efese 2:1–10) nolubheke emacaleni ukutywina ulwalamano nabanye (Efese 2:11–22). NgoMnqamlezo, uYesu ukudiliza konke okwahlula amakholwa eeNtlanga kulawo amaYuda, kuquka ukusetyenziswa gwenxa komthetho ukwandisa umsantsa (Efese 2:11–18). UYesu unento ayakhayo — itempile emangalisayo entsha eyenziwe ngamakholwa. IiNtlanga, ezazikade zibekelwe bucala kunqulo kwiindawo ezingcwele zetempile, ngoku zihlangana namakholwa amaYuda ekubeni yitempile entsha. Sonke siba yinxalenye yebandla likaThixo, “itempile engcwele yeNkosi” (Efese 2:19–22, ESV) kwaye sinelungelo lokuphila siyimbumba noYesu kunye nabazalwana noodade bethu kuKristu.

`Ukusebenzisa kukaPawulos ufaniso lwebandla njengetempile Kwabase-Efese 2:19–22 kuhambelana njani nokusetyenziswa kwalo kwezi ndawo zilandelayo? 1 Kor. 3:9–17; 2 Kor. 6:14–7:1; 1 Pet. 2:4–8.`

UPawulos usebenzisa ufaniso lwebandla njengetempile njengomfanekiselo ofikelela ekupheleni kuvutho-ndaba lokuqukwa ngokupheleleyo kweeNtlanga ebandleni. Nangona zakha zagxothwa kunqulo lwaphakathi “kwiNkundla kaIsrayeli” esetempileni, ngoku azaneli kuzuza inyoba yokungena (Efese 2:18) kodwa zona ngokwazo zithi zibe zizixhobo zokwakha itempile entsha elungiswe ukuba ibe “yindawo yokuhlala kaThixo ngaye uMoya” (Efese 2:22).

Ababhali beTestamente eNtsha basebenzisa ufaniso lwetempile ukubonisa ubungcwele bebandla, inxaxheba kaThixo ekusekeni nasekukhuleni kwebandla, kwakunye nokubumbana kwamakholwa phakathi ebandleni. Ufaniso lusetyenziswe ngokuhlangene nolwimi lwebhayoloji (bona: Efese 2:21, apho itempile “ikhula”), nenkqubo yesakhiwo ikholisa ukunyuswa (bona: Efese 2:22, “nakhiwe nakunye,” ESV). Kunokuba ngumfanekiselo ongashukumiyo, ibandla liyakwazi ukubuvuma ubume balo “njengetempile kaThixo ophilileyo” (2 Kor. 6:16, NKJV).