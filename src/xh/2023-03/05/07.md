---
title:  Ukujula Nomcabango
date:  28/07/2023
---

Funda ngononophelo intshayelelo elandelayo yemibuzo yokuxoxwa engezantsi:

Yeyiphi imeko engqalileyo athi kuyo uPawulos abhale Kwabase-Efese 2:11–22 xa echaza amagalelo aliqela oMnqamlezo kulwalamano loluntu. Uthetha ngolwalamano phakathi kwamaYuda namakholwa eeNtlanga abathi behlangene babe ngamalungu ebandla. Ubeka inkathalo ecacileyo ukuze bayiqonde bayiphile imeko yabaxolelanisiweyo, amalungu kunye osapho lukaThixo (Efese 2:19). Phofu ke, ngokwemeko yeleta iyonke, uPawulos ubonisa injongo ebanzi, ebona kude. Umxholo wakhe licebo elihle likaThixo elingumgomo wokumanya zonke izinto kuKristu (Efese 1:9, 10) kwaye umda wakhe uquka “zonke iintsapho ezisemazulwini nasemhlabeni” (Efese 3:15, ESV).

Okubalulekileyo, ubunye bamalungu akunye phakathi ebandleni,—umxholo ongqalileyo onenjongo ebanzi athetha ngayo Kwabase-Efese 2:11–22—wona ngokwawo unenjongo ebanzi ayivezayo uPawulos Kwabase-Efese 3:10: “ukuze ngalo ibandla, ubulumko bukaThixo obuziintlobo ezininzi [ngokudala ibandla ngabo bobabini, amaYuda neeNtlanga] baziswe oozilawuli noomagunya abakwezasemazulwini iindawo” (ESV). Ngokubenza bube yinto ebambekayo ubunye athe uKristu wabuzuza eMnqamlezweni, amakholwa kufuneka anike umqondiso womgomo wecebo likaThixo lokumanya zonke izinto kuKristu. Ngoko ke, kufanelekile ukukhangela Kwabase-Efese 2:11–22, indawo emile Kwabase-Efese ewonke, imithetho-siseko engomxholo obalulekileyo namhlanje, ulwalamano phakathi kwamaqela abantu okanye iintlanga.

**Imibuzo Yokuxoxwa**

`Yeyiphi imithetho-siseko yeBhayibhile engonxulumano ngokobuhlanga enikiweyo Kwabase-Efese 2:11–22? Le ndawo ikunika njani ukuwungena umxholo ongumahluko nozinze kuKristu wendlela amalungu olunye uhlanga ekufuneka axhumane ngalo namalungu olunye?`

`Njengoko silinikiwe icebo likaThixo lekamva loluntu (Efese 1:9, 10; Efese 2:11–22), kubaluleke kanjani ukuba ibandla liphathe imiba yangaphakathi kwakunye nokulwa phakathi kweentlanga?`

`Yeyiphi ethukuzayo phakathi kwamaqela eentlanga, ekholisa ngokufihlwa ingahoywa, ekhoyo apho nihlala khona? Lingayidlala njani indawo entle ibandla lenu ukuze kubekho umsebenzi omanyayo asele ewufezile uKristu emnqamlezweni? Ningathabatha inxaxheba ethini kuloo msebenzi?`