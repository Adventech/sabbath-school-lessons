---
title:  Kudiliza Udonga Olwahlulayo
date:  25/07/2023
---

`Sesiphi isenzo athi uPawulos wasenza uKristu ngakuwo “umthetho wemiyalelo oboniswe ngemimiselo” (ESV)? Kwakutheni ukuze enze esi senzo? (Bona: Efese 2:14, 15.)`

Apha uPawulos unokuba urhesha kudonga okanye ucingo olubiyele inkundla yakwaIsrayeli eTempileni kaHerode, noluthembisa ngokufa. UPawulos unombono wolu donga lusiwa neeNtlanga zinikwa inyoba epheleleyo yokungena ukuza kunqula uThixo (Efese 2:18). Naluphi udonga olunjalo, uthi uPawulos, lususiwe nguMnqamlezo. Kaloku apho sifunda ukuba aba bantu babini, amaYuda neeNtlanga, ngokwenene banye.

Abanye bakholelwa ukuba Kwabase-Efese 2:14, 15 kufundiswa ukuba imiThetho eliShumi, kuqukwa nomthetho weSabatha, “yabhangiswa” okanye “yabekelwa bucala” ngomnqamlezo. Phofu ke, Kwabase-Efese, uPawulos ubonisa ukuyihlonipha okukhulu imiThetho eliShumi njengesixhobo sokubumba ukuba ngumfundi komKritu. Ucaphula umthetho wesihlanu (Efese 6:2, 3) arheshe kweminye (umzekelo: owesixhenxe, Efese 5:3–14, 21–33; owesibhozo, Efese 4:28; owesithoba, Efese 4:25; oweshumi, Efese 5:5). Oku kuvumelana noko kuthethwe nguPawulos kwangaphambili. (Roma 3:31, Roma 7:12). Uthetha ngokusetyenziswa gwenxa komthetho, kodwa uyawuphakamisa wona umthetho akubone ukuqhubeka kwawo. Kungoko, ukusebenzisa ezi ndima ukubhangisa imiThetho eliShumi, ngakumbi zikho zonke ezinye iindima zeBhayibhile ezingokungabi nakuphela komthetho, kucacile ukuba kukungayiguquli kakuhle injongo kaPawulos apha.

Endaweni yoko, konke ukusetyenziswa komthetho ukwenza ukuba kubekho umsantsa phakathi kwamaYuda neeNtlanga, ngakumbi ukuzibukula iiNtlanga kubudlelwane obupheleleyo phakathi kwabantu bakaThixo nendlela yokufikelela elunqulweni, kuya kuba kuqalekisekile kuPawulos nokusetyenziswa gwenxa kwenjongo yezulu ngomthetho. U“mthetho” Kwabase-Efese 2:14, 15 usenokuba ngowamabakala amadini omthetho owawusahlula umYuda kwiNtlanga, obekwa nguPawulos njengebinzana elinzima, “umthetho wemiyalelo enikwe kwimimiselo” (ESV), okanye ukuko konke uhleliweyo kwiTestamente eNdala komthetho njengoko yaya yachazwa, yakhuliswa, yasetyenziswa gwenxa njengesixhobo sokuvula umsantsa phakathi kwamaYuda neeNtlanga.

`Zinto zini ezenza ukuba kubekho ukungahlangani phakathi kwamaSeventh-day Adventists okanye phakathi kwamalungu oluntu lwamaKristu ngokubanzi ekudingeka ukuba ziqwalaselwe zoyiswe? Kungani ukuba uthando lwethu olunye kuKristu lwanele ukukoyisa oku kungaboni ngaso-nye?`