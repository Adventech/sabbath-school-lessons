---
title:  Sisikelelekile KuKristu
date:  24/09/2023
---

Othile wayichaza incwadi yabase-Efese njengentaba iAlps yeTestamente eNtsha. UPawulos, ongumkhokeli wethu ekunyukeni intaba usisa kwindawo enyuka kakhulu esisahluko sokuqala. Sothuka simangale kakhulu sisaqala ngenxa yombono wencochoyi.

`Funda: Kwabase-Efese 1. Yintoni ekunika umdla ngokukodwa apha? Ncopho zini ozibonayo?`

Kwabase-Efese 1:3–14 sibona imaphu encotsheni yentaba eyalatha iincopho ezisekupheleni kokufikelela kwamehlo njengoko uPawulos esazisa ngeendawo eziyintsikelelo kububanzi becebo losindiso. Umboniso uhlanganisa yonke imbali yecebo losindiso, kususela endulo kumaphakade, kwizenzo zobabalo lukaThixo ezizaliseke kuKristu, kuse kumaphakade azayo. Ukuhlangula kukaThixo abakholwayo kutyhila okwenziwa lizulu “ngaphambi kokusekwa komhlaba” (Efese 1:4), nokusetyenzwa ngoku ebomini bethu (bona: Efese 1:7, 8, 13, 14). La macebo aphambi kokuba kudalwe aya kugqitywa ngokupheleleyo ekupheleni kwexesha (Efese 1:9, 10). Emva koko, “zonke izinto” . . . “ezisemazulwini nezisemhlabeni” “ziya kuhlanganiswa kunye” okanye “zimanyane kuKristu, kunye necebo likaThixo” ukulungela “ukuzalisekiswa kwexesha” (ESV) zize zizaliseke (Efese 1:10). Ngelo xesha siya kulibona icebo likaThixo eliyimfihlelo ngoku (Efese 1:9). Okwakaloku nje, singaqiniseka ukuba usindiso olumile kuKristu esimi kulo luyinxalenye ebalulekileyo yecebo likaThixo elifikelela kumhlaba wonke ukuze kusindiswe “zonke izinto.”

Ukuba sencotsheni yentaba kukhuthaza ukuba nombulelo. Kwabase-Efese 1:15–19, uPawulos unika umbulelo kuThixo xa ethandazela ukuba amakholwa alubone usindiso alucebileyo uThixo. Sizifumana sikomnye umqhokro njengoko esalathisa kuKristu ovukileyo, wanyuswa, nophakanyisiweyo, olawula phezu kwawo wonke amagunya akhoyo ngamaxesha onke (Efese 1:20–23).

Ngobabalo lukaThixo olubonakalaliswe kuKristu Yesu, sinakho ukuphila namhlanje encotsheni yentaba!

`Kwabase-Efese 1:4 sixelelwa ukuba uKristu “ngaphambi kokusekwa kwehlabathi wasinyulela kuye, ukuba sibe ngcwele singabi nasiphako phambi kwakhe.” Cinga ngoko kuthethwa apha. Ukunyulelwa kuYe ngaphambi kokuba kubekho umhlaba kumele ukukunika ithemba elikhulu kangakanani oku ngokubhekiselele kulangazelelo lukaThixo lokuba usindiswe?`