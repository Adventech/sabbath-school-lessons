---
title:  Silibandla LikaThixo Ophilileyo
date:  26/09/2023
---

`Kutheni le nto kubalulekile kwaye kudlamkisa ukuba yinxalenye yebandla likaThixo? Kwabase-Efese 3.`

Siyakhuthazeka xa sisiva amalungu ebandla ethetha izinto ezilungileyo ngebandla. Phofu ke, eyona nto inika ithemba kuthi iyasilela ukubonakala kubuninzi bobungqina bukaPawulos Kwabase-Efese 3 obungebandla. UPawulos uqala ingxelo yokuthandazela kwakhe amakholwa ase-Efese (Efese 3:1; thelekisa noEfese 1:15–23) kodwa iqhawuke ixoxe ngokudala kukaThixo ibandla (Efese 3:2–13), aza ayigqibezele ingxelo yomthandazo wakhe (Efese 3:14–21). Apha endleleni, siye siziqonde izinto ezibalulekileyo nge“cebo likaThixo” okanye “imfihlelo”:

* Kunaphakade uThixo uqulunqa “imfihlelo” okanye “icebo” ngebandla (Efese 3:3–5, 9, 11).
* Ngobomi nokufa kukaYesu, icebo elalikude “lifezekisiwe” (Efese 3:11; thelekisa noEfese 2:11–22).
* Ngokutyhila, uPawulos ufunda “imfihlelo” yebandla nenyaniso emangalisayo yokuba iiNtlanga ziya kuba ngamaqabane apheleleyo kulo (Efese 3:3–6).
* UPawulos uthabatha inxaxheba ekusasazeni ezi ndaba zilungileyo njengomshumayeli waseziNtlangeni “wobutyebi obungenakuphengululwa bukaKristu” (Efese 3:8, 9).
* Njengokuba bebaninzi abazuzelwe kuKristu, ibandla, linamaYuda kunye neeNtlanga, libonakalalisa “ubulumko bukaThixo koozilawuli noomagunya abakwezasemazulwini iindawo” (Efese 3:10), livakalisa isiphelo sazo (thelekisa noEfese 6:10–20). Icebo lokumanya zonke izinto kuKristu (Efese 1:10) liyenzeka kwaye ixesha lazo lifutshane.

Oku kulazi ibandla kumnika inkuthazo uPawulos ukuba awathandazele amakholwa. Kungani ukuba ningacingi ngaye ethandaza ngokuphuma entliziyweni Kwabase-Efese 3:14–21 ngenxa yenu? Kungani ukuba ningacingi ngaye ethandazela ukuba “nizaliswe kuko konke ukuzala kukaThixo” (Efese 3:19) nibe nenxaxheba epheleleyo kwimfihlelo etyhilekayo nemangalisayo yebandla elimanyeneyo?

`Yimiqobo eluhlobo luni ekhoyo phakathi kwamakholwa ebandleni ebingafanele ukubakho, ngokokubhalwe nguPawulos? Yintoni eningayenza ukuyisusa?`