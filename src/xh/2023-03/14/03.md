---
title:  Sihlangulwe Ngobuninzi Bethu
date:  25/09/2023
---

`Xa ufunda Kwabase-Efese 2, zama impendulo yalo mbuzo: Yintoni uThixo asenzele yona ngoNyana waKhe uYesu Kristu? `

“Ke uThixo. . . .” Loo magama afanele ukuba abe ngawona azaliswe lithemba awaziwayo luluntu. Kwabase-Efese 2:1–10, uPawulos uchaza imvelaphi emasikizi yabamphulaphuleyo. Ethetha ngemeko yalo lonke uluntu, bonke babekekelele kuvukelo ngakuThixo; ubomi babo bulawulwa sisono noSathana (Efese 2:1–3). “Ke uThixo esisityebi nje ngenceba. . . .” Yintoni awabenzela yona uThixo, bona nathi? 1. Wasinika ubomi ngokuba uvuko lukaKristu lube lolwethu. 2. Wasinyusa noKristu – ukunyuka kwaKhe kokwethu. 3. Ezulwini, wasihlalisa noKristu – ukuthweswa isithsaba kukaKristu kokwethu (Efese 2:4–7). Asingabo ababukeli nje kwiziganeko ezenzekayo zehlabathi zobomi bukaKristu! UThixo uzithabatha ezi zehlakalo zikhulu, kungengakuba sinokuhle kuthi, kodwa ngobabalo lwaKhe (Efese 2:8, 9), kwaye unga abakholwayo bangaphila bemanyene noYesu besenza “imisebenzi elungileyo” (Efese 2:10).

Ukuba Kwabase-Efese 2:1–10 sifundiswa ukuba siphile siyimbumba noYesu, Kwabase-Efese 2:11–22 sifundiswa ukuba siphile ukuba sibe yimbumba nabanye njengenxalenye yebandla laKhe. Ukufa kukaYesu kunokuhle okujonge phezulu okubumiselayo ubudlelane babakholwayo noThixo (Efese 2:1–10), nokuhle okuvule iingalo okuthetha ngobudlelane bethu nabanye (Efese 2:11–22). Ngomnqamlezo waKhe, uYesu waludiliza udonga olwalusahlula abakholwayo abaziiNtlanga kwabangamaYuda, kuqukwa nokusetyenziswa gwenxa komthetho ukuwuvula umsantsa (Efese 2:11–18). UYesu enento ayakhayo – emangalisayo, itempile entsha eyakhiwe ngabakholwayo. IiNtlanga ezazifudula zibukulwa zibekelwe bucala ekunquleni kwindawo ezingcwele zetempile, ngoku zihlanganyele nabakholwayo bamaYuda bebonke babayinto enye. Nathi siba yinxalenye yebandla likaThixo, ‘itempile engcwele eNkosini” (Efese 2:19–22).

Ngobabalo lukaThixo ninelungelo lokuphila namhla niyinto enye noKristu kulwalamano lwenu nabanye abangamakholwa kunye nani.

Kwabase-Efese 2:8–10 kudlalwe indima ekuguquleni abaninzi. UMartin Luther walufumana kwezi ndima ubabalo olwayizuzayo intliziyo yakhe, wakwafumana isiqinisekiso esisiso sohlaziyo: usindiso lubakho ngokholo kuphela, ngobabalo kuphela, nokuze kuzukiswe uThixo kuphela. Ngowe-1738, i-18 leentsuku emva kokuba ethe waguquka kwisitalato iAldergate eLondon, uJohn Wesley washumayela kwiyunivesithi yaseOxford, enika “isikhalo esiphuma entliziyweni yakhe” kwakunye “nomyalezo wenkolo yombutho omtsha.” Yayisithini indima yakhe? Kwabase-Efese 2:8. (See A. Skevington Wood, “Strangely Warmed: The Wesleys and the Evangelical Awakening,” Christian History [magazine], vol. 5, no. 1 [1984]).