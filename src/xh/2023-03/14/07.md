---
title:  Ukujula Nomcabango
date:  29/09/2023
---

Sigqibezela ngokuqwalaselakwabase -Efese 6, apho sifumana khona ukuba thina, silibandla, singumkhosi kaThixo olwela uxolo.

Kwabase-Efese, uPawulos uzobe ibandla njengomzimba kaKristu (Efese 1:22, 23; Efese 4:11–16), njengetempile kaThixo (Efese 2:19–22), nanjengomtshakazi/mfazi kaKristu (Efese 5:21–33). Kwabase-Efese 6:10–20, uPawulos ulichaza ibandla njengomkhosi enika ubizo olunamandla ukuba kuthatyathwe izixhobo. Yindawo enika okuhle kakhulu nenethuba lokungaqondwa kakuhle.

Singangawaqondi kakuhle amazwi kaPawulos njengobizo lokuthabatha izixhobo zokulwa okanye sibe nolwalamano lokulwa nabanye. Yena uPawulos ube ecinezela ubunye, intetho eyakhayo, nentliziyo enemfesane (bona ngakumbi uEfese 4:25–5:2). Uzichaza iindaba ezilungileyo zikaThixo njengeendaba ezilungileyo zoxolo” (Efese 6:15). Ngalo mfanekiso ocacileyo womkhosi, ibandla alikhuthazwa ukuba lilwe ngendlela le yesiqhelo. Endaweni yoko, kufuneka sihlasele ngoxolo kwidabi likaMoya ukuchasana nobubi. UPawulos unyathela kwithafa ledabi lembambano enkulu esibiza ukuba singene emkhosini. kaThixo.

Kufuneka sikwenze oku silugqale kakuhle utshaba oluphambi kwethu njengoko lungasokuze luyijongele phantsi imikhosi exhobileyo phambi kwalo. Asijongananga nje nemikhosi yabantu kodwa “imikhosi kaMoya yenkohlakalo kwezasezulwini iindawo” (Efese 6:12), ekhokelwa yinjengele eneenkani, ongendawo (Efese 6:11). Noko kunjalo, asidingi ukuba soyikiswe ziintshaba zethu. UThixo ukho kunye nathi edabini (Efese 6:10) kwaye usinike ezona zixhobo ziphucukileyo, ezaKhe izixhobo, “izikrweqe zikaThixo” (Efese 6:11; thelekisa noIsa. 59:15–17). Ubeke phambi kwethu inyaniso, ubulungisa, uxolo, ukholo, usindiso, noMoya (Efese 6:13–17). UThixo ehamba phambi kwethu nathi sixhotyisiwe ukususela entloko kuse ezinzwaneni ngesikrweqe asinike sona, asinako ukoyiswa. Uloyiso luqinisekile.

**Imibuzo Yokuxoxwa**

`Nangona singasindiswa ngemisebenzi yethu, uthetha ukuthini uPawulosxa ebhala esithi, “sidalelwe kuKristu Yesu, ukuze senze imisebenzi elungileyo, awayilungisayo uThixo ngenxa engaphambili, ukuze sihambe kuyo” (Efese2:10)? Iyintoni, ke ngoko, injongo yemisebenzi yethu elungileyo?`

`UPawulos ubhala athi: “Ngoku, kuye onako ukwenza okungaphezu kweento zonke ngokugqithiseleyo kakhulu, ngaphezu kwesikucelayonesinokukuqiqa, ngokokwamandla asebenzayo ngaphakathi kwethu” (Efese 3:20). Ngawaphi la mandla asebenza ngaphakathi kwethu,kwaye afanele ukubonakalaliswa njani la mandla ebomini bethu?`