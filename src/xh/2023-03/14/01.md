---
title:  Umbindi Wencwadi Yabase-Efese
date:  23/09/2023
---

### Fundela Isifundo Sale Veki
EKwabase-Efese 6.

> <p>Indima Yenkumbulo</p>
> “Kuba nisindiswe ngokubabalwa nangalo ukholo; nako oko kungaphumi kuni, kusisipho sikaThixo; akuphumi misebenzini, hleze kubekho bani uqhayisayo. Kuba thina singumsebenzi wakhe, sidalelwe kuKristu Yesu, ukuze senze imisebenzi elungileyo, awayilungisayo uThixo ngenxa engaphambili, ukuze sihambe kuyo” (Kwabase-Efese 2:8–10).

Abatyeleli baseLondon bakhwela inqwelo iLondon Eye [Iliso leLondon] enika umtsalane kubakhenkethi. Xa bekubuphakamo obungama-450 eenyawo kumlambo iThames, babona konke oku: iBig Ben, indlu yePalamente, amabhotwe amadala nezindlu zeenkozo zakudala ezingamagugu. Kumfundi weTestamente eNtsha, uNicholas Thomas “Tom” Wright, “incwadi yabase-Efese ibonakala njengeLondon Eye kwimibhalo kaPawulos. Ayiyona inde kunazo zonke, kodwa inika umbono omangalisayo wayo yonke indawo. Xa ulapho kuyo ivela ithi tyaba yonke imixholo abhale ngayo uPawulos.”—Pawulos for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3.

Kule ncwadi eyakKwabase-Efese, uPawulos akajonganga kwimiba yasekuhlaleni. Le ncwadi ifundeka ngokungathi Pawulos uthetha nawo wonke amakholwa kuzo zonke iindawo namabandla amaKristu naphina apho akhoyo. Ukungalawulwa lixesha kwayo le ncwadi kuvumela ukothuka akuzisayo uPawulos ukuba kutyhutyhe neli lethu ihlabathi nengcinga yalo. Xa siphengulula isahluko ngasinye, masibe nalo mbuzo engqondweni: Ziinyaniso ezithini ezizinze kule ncwadi ekufuneka ziqhubeke nokuqoqa ubomi bethu njengamakholwa?

_*Funda esi sifundo ukulungiselela iSabatha kaOkthobha 29._