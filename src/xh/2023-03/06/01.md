---
title:  Imfihlelo Yeendaba Ezilungileyo
date:  29/07/2023
---

### Fundela Isifundo Sale Veki
Kwabase-Efese 3; Yobhi 11:5–9; Hez. 43:13–16; Amosi 7:7, 8; IsiTy. 11:1, 2.

> <p>Indima Yenkumbulo</p>
> “Ngoku, kuye onako ukwenza okungaphezu kweento zonke esizicelayo okanye nesinokukucinga, ngokwamandla akhe asebenzayo ngaphakathi kwethu, kuye malubekho uzuko ebandleni nakuKristu Yesu kuzo zonke izizukulwana, ngonaphakade kanaphakade! Amen” (Kwabase- Efese 3:20, 21, NIV).

Kwabase-Efese 3, uPawulos uvula ngomxholo abekhe wawuchukumisa ekuqaleni: “wokuba iiNtlanga zimele ukuba ziindlalifa kunye nathi, zomzimba omnye, nababelana nathi kumadinga aKhe kuKristu ngazo iindaba ezilungileyo” (Efese 3:6, NKJV). Nangona oko kungemangalisi kangako ebandleni lanamhla, kakhulu elineeNtlanga, yayiyinto entsha ngokumangalisayo kwisininzi sabafundi bakhe ngelo xesha.

UPawulos uthi aqhubeke namazwi akhe aphefumlelweyo, njengoko umpostile etyhila intshisakalo yakhe yokushumayela iindaba ezilungileyo zikaYesu eziNtlangeni.

Siyeva ngeenzima amelene nazo ngexesha lokukhulisa kwakhe olo lungiselelo, iinzima eziquke ixesha esentolongweni eRoma.

Kanti ke, siyaqhubeka sisiva ukuzinikela kwakhe kwimfihlelo engumongo weendaba ezilungileyo, imfihlelo yokuba, ebandleni, iiNtlanga zikumgangatho omnye nabazalwana noodade bazo bamaYuda.  Siluva kuthi uchulumanco lwakhe analo ngenxa yebandla nomsebenzi walo kwizwe lonke. Siyamva xa ethandaza, edumisa uThixo ngokubonisa ubabalo lwaKhe ngebandla. Ngokufutshane, siyakhuthazeka ukuba sihlangane noPawulos kwintshiseko yakhe ngenxa yeendaba ezilungileyo.

_*Funda esi sifundo ukulungiselela iSabatha ka-Agasti 5._