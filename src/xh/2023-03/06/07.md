---
title:  Ukujula Nomcabango
date:  04/08/2023
---

Ellen G. White, “Modern Revivals,” in Imbambano Enkulu, amaph. 461–478.

“Singenza njani ukuba imeko yethu yasemoyeni edodobeleyo ivumelane nokunikwa yindima yethu [Efese 3:14–19] echaza ukuba ulwazi oluzeleyo kulilungelo lethu ukuba sibe nalo? IZulu lingasikhangela njani, thina baye banalo ithuba lokuba sikhule elubabalweni, xa sisilele ukuwaphuhlisa amathuba wethu? Umpostile akazange awabhale la mazwi ukuba asilobe, asikhohlise, okanye anyuse ukulindela kanti ujonge ukusiphoxa emaveni esinawo. Wawabhala la mazwi ukusibonisa emasikwenze nemasibe kuko, xa singa singazindlamafa zobukumkani bukaThixo. Singaba ngabasebenzi njani noThixo, xa sinamava okudodobala? Sinolwazi ngelungelo lobuKristu, kwaye kufuneka sifune obo bunzulu bokuqonda kwasemoyeni izinto zikaThixo iNkosi yethu elangazelela ukuba sibe nako.

“Ingaba siyayikholelwa ngokwenene na iBhayibhile? Ingaba siyakholelwa ngokwenene na ukuba singafikelela ekumazini uThixo lo ubekwa phambi kwethu kule ndima? Ingaba siyalikholelwa na ilizwi ngalinye eliphuma emlonyeni kaThixo? Ingaba siyakholelwa na amazwi athethwe ngabaprofeti nabapostile, ngoYesu Kristu, oyimbangi yako konke ukukhanya nentsikelelo, nekuhleli kuYe bonke ubutyebi nokuzala? Ingaba siyakholelwa na kuThixo nakuNyana waKhe?”—Ellen G. White, The Advent Review and Sabbath Herald, Okthobha 1, 1889.

**Imibuzo Yokuxoxwa**

`Thelekisa ufefe lukaPawulos Kwabase-Efese 3:20, 21 kwamanye amafefe kwiTestamente eNtsha—Roma 11:33–36; Roma 16:25–27; Filipu 4:20; 2 Pet. 3:18b; Yuda 24, 25. Yeyiphi imixholo okanye iingcamango ezityhutha ezi zicatshulwa? Singayithabatha siyisebenzise njani le ngqondo yokudumisa nokunqula eziyibonisayo?`

`Thelekisa ukusebenzisa kukaPawulos igama lesiGrike uplēroma (“ukuzala”) kane Kwabase-Efese (Efese 1:10, 23; Efese 3:19; Efese 4:13). Ucinga ukuba ibaluleke ngantoni le ngcamango kuPawulos?`

`Kuzo zonke izenzo zikaThixo azibongayo uPawulos Kwabase-Efese 3, sesiphi esona siyinkuthazo kuwe? Ngokuba kutheni?`

`UPawulos usigqibezela isiqingatha sokuqala Kwabase- Efese kanye njengoko ebesiqalile (Efese 1:3–21), esebenzisa ulwimi lomthandazo nokudumisa. Ubabaza amandla kaThixo, akhoyo kumakholwa ngoKristu nangoMoya (Efese 3:16–21). Singenza njani ukuba siwave la mandla ebomini bethu, njengoko abhalileyo ngasentla uEllen G. White?`