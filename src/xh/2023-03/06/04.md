---
title:  'Ibandla: Umtyhili Wobulumko BukaThixo'
date:  01/08/2023
---

`Uthini uPawulos ngoThixo nezenzo zikaThixo Kwabase-Efese 3:7–13?`

UPawulos uphinda enze ubango ngokuba ngu“mlungiseleli” nge“sipho sobabalo lukaThixo” (Efese 3:7, ESV; thelekisa: Efese 3:1, 2). Isipho, njengazo iindaba ezilungileyo, asiphiwa ngenxa yexabiso lalowo usamkelayo, kodwa ngobabalo lukaThixo. UPawulos ubethelela le ngongoma ngokuzichaza yena “njengoyena mncinanana kubo bonke abangcwele” (Efese 3:8).

Kukho ukuqhubela phambili okunika umdla ekuziqondeni kukaPawulos okubonakalayo xa singena kwiileta zakhe ngokulandelelana kokubhalwa kwazo. Ekuqaleni, wenza ibango kumgangatho wokunyulwa kwakhe lizulu abe ngumpostile (Gal. 1:1). Kamva, uthi azazise “njengoyena mncinanana kubapostile” no“ngafanele ukubizwa ngokuba ngumpostile” (1 Kor. 15:9). Apha Kwabase-Efese uzibona “engomncinanana kubo bonke abangcwele” (Efese 3:8). Ekugqibeleni, uzichaza njengo“mkhulu” [umoni], (RV) okanye “njengowaye mbi” kubo bonke aboni (1 Tim. 1:15, NIV).

Mhlawumbi le ndlela yokucinga ivezwa apha nguPawulos inceda ukuchaza esi sicatshulwa sibalulekileyo sika Ellen G. White: “Okukhona uya usondela kuYesu kokukhona uya kuya uzibona ukuba ukhohlakele; kuba ukubona kwakho kuya kuya kucaca, kuthi ukungasulungeki kwesimilo sakho kuthi tyaba kube phandle wakuzithelekisa neso similo sifezekileyo saKhe.”—Amanyathelo Okuya KuKristu, iph. 64.

Emva koko uPawulos uyaqhubeka. Kwabase-Efese 3:10, ubhala athi: “ukuze ngoku oozilawuli noomagunya, abakwezasemazulwini iindawo, babaziswe ngalo ibandla ubulumko bukaThixo, obuziintlobo ezininzi” (RV). Ngoobani “oozilawuli noomagunya, abakwezasemazulwini iindawo” abakhankanywayo apha? Ibandla libuvakalisa njani ubulumko bukaThixo “obuziintlobo ezininzi” okanye ubulumko obunamacala amaninzi kuzo? Nangona Kwabase- Efese 3:10 ingachazwa indalo yamagunya, kulunge kakhulu ukuwathabatha njengamabi achazwe ngokukodwa Kwabase-Efese 6:11, 12. Ukuba akunjalo, ukwakhiwa kwebandla, kumanywa amaYuda neeNtlanga, njengoko babeyingxubevange engahlanganiyo kuqala, kwabangendawo “oozilawuli noomagunya kweziphezulu iindawo”, kuba sisaziso esikhenkcezayo secebo likaThixo ngexesha elizayo, njengoko lijonge “ukumanya zonke izinto kuYe [uKristu], izinto ezisezulwini nezinto ezisemhlabeni” (Efese 1:10, ESV). Benziwa ukuba bazi ukuba icebo likaThixo lisenzeka nokuba iqinisekile eyabo intshabalalo. Kwandalo le yebandla elimanyeneyo, ingumqondiso wokoyiswa kwawo ekugqibeleni.

`Ukuba elakho ibandla belingalithabatha ngqongqo “icebiso ngomsebenzi” webandla Kwabase-Efese 3:10, belingayiguqula njani indlela wena nabanye eningamalungu kunye enihlobana ngayo omnye nomnye?`