---
title:  'UPawulos: Umpostile Osezintanjeni WeeNtlanga'
date:  30/07/2023
---

`Funda: Kwabase-Efese 3. Ngexesha usenza njalo, khangela omnye okanye emibini imixholo ephambili. Zeziphi iingongoma ezinkulu azibekayo uPawulos? `

Isahluko sesi-3 Kwabase-Efese sibonisa ukuma okunika umdla. UPawulos usiqala isahluko ngala mazwi: “Ngenxa yoko, mna Pawulos, mbanjwa kaKristu Yesu ngenxa yenu zintlanga” (Efese 3:1). Emva koko, aqhawuke aphume ecaleni kakhulu eqwalasele kumsebenzi wakhe njengompostile waseziNtlangeni (Efese 3:2–13). Emva kokuba secaleni, ubonisa ukubuyela kwikhondo lakhe lokuqala lokucinga ngokuphinda ibinzana “Ngenxa yoko” (Efese 3:14), neendima 14–21 enika ingxelo yomthandazo wakhe ophazanyisiweyo.

Kwabase-Efese 3:1, uPawulos uzibona “engumbanjwa kaKristu Yesu,” ngokwendlela athetha ngayo ethi, nangona ebengahlala ekuvalelweni eRoma ebonakala ukuba uphantsi kwegunya lolawulo lwaseRoma, ikho injongo enzulu yezulu esetyenzwayo ebomini bakhe. Akanguye umbanjwa weRoma kodwa “umbanjwa kaKristu Yesu”! (thelekisa: Efese 4:1).

Ukukhankanya kukaPawulos uku“bandezeleka” kwakhe (Efese 3:13), nokuthi kamva axele ngamatyathanga akuwo (Efese 6:20, ESV), kunika ingqondo yokuba akakho kwimeko eqhelekileyo yokonwaba kuvalelo lwasendlwini (thelekisa: IZenzo 28:16) kodwa usentolongweni. Ukuba sentolongweni ngenkulungwane yokuqala, nalapho, esiseleni saseRoma, kwakuyinto enika umngeni ngendlela eyodwa. Ubukumkani baseRoma babungenazo iintolongo eziphethwe kakuhle ezineendawo zokuzikhulula namaxesha amisiweyo okutya. Inyaniso yethi, ubukumkani obu babungazidingi iintolongo njengoko ukuvalela kwakungeyiyo indlela yokohlwaya. Abantu babefakwa entolongweni lo gama belindele ukuthethwa kwetyala okanye ukubulawa. Amabanjwa  ayelindeleke ukuba azixhase ngokwawo okanye ayexhomekeke kwizizalwana ukuba ziwanike ukutya nezinye izidingo.

Iingxaki zikaPawulos mhlawumbi zazikwigalelo lemvakalelo  kumakholwa ngokuvalelwa kwakhe, njengoko ukuba ngumbanjwa kwakulihlazo elibi kakhulu ekuhlaleni kwimeko yenkcubeko yembeko nehlazo. Wayesoyika ukuba hleze abanye babengabuza, “Kwenzeka njani ukuba uPawulos abe ngumpostile nomthunywa kaKristu ophakanyisiweyo engumbanjwa odelekileyo?” kungoko eyibeka ngolunye uhlobo into yokuvalelwa kwakhe, ukunceda amakholwa ukuba akubone kuyinxalenye yecebo likaThixo. Usembandezelweni ngenxa yawo (“ndibulaleka ngenxa yenu,” ESV) kwaye oko kubonakala kungunobangela wehlazo kuya kujika kube koko“zuko” lwabo (Efese 3:13).

`Ingakufunda njani ukumthemba uThixo neendlela zaKhe phakathi koko kunokuba ziimeko ezinzima kakhulu? `