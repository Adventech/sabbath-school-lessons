---
title:  Ukujula Nomcabango
date:  14/06/2024
---

Ukunqula irhamncwa nomfanekiselo walo kurhesha kuDaniyeli 3, apho uShadrak, noMisheki, noAbednego bayalelwa ngukumkani waseBhabheli ukuba baqubude kumfanekiselo wegolide okanye baphoswe ezikweni lomlilo. IBhabheli yakudala, iBhabheli yangoku—umba lunqulo. Unqulo lwenyaniso luphuma kwingqondo efundiswe liLizwi likaThixo, umphefumlo owenziwe ngokutsha, nentliziyo ezaliswe nguMoya Oyingcwele. Siya kuthi ke singa“milisi okweli hlabathi” kodwa siphile ngokwentando kaThixo, efunyanwa eLizwini laKhe. Kuphela kwenkuseleko yethu leyo! “UThixo akaze ayinyanzele intando okanye isazela; kodwa indlela asebenza ngayo uSathana, ukuba alawule abo angakwaziyo ukuboyisa, kukunyanzela ngenkohlakalo. Ngokusebenzisa ukoyika nokunyanzela uyaphumelela ukulawula isazela nokuzizuzela imbeko. Ukufeza oku, usebenzisa amagunya enkolo nawelizwe, ewenza ukuba anyanzelise imithetho yabantu ukudelela umthetho kaThixo”—Ellen G. White, Imbambano Enkulu, iph. 591.

“Ukuze bakwazi ukukunyamezela ukulingwa okuphambi kwabo, kufuneka bayiqonde intando kaThixo njengoko ityhiliwe elizwini laKhe; bangakwazi ukumnika imbeko kuphela xa benembono elungileyo ngesimilo saKhe, ulawulo lwaKhe, neenjongo zaKhe ngabo. Kuphela ngabo bathe bayinqabisa ingqondo yabo ngeenyaniso zeBhayibhile abaya kuma kude kube sekupheleni kwedabi.”—Ellen G. White, Imbambano Enkulu, iph. 593.

“UThixo unga abantu phezu komhlaba bangagcina iBhayibhile, iBhayibhile kuphela, njengomgangatho wazo zonke iimfundiso neziseko zalo lonke uhlaziyo. Iingcamango zabantu abafundileyo, okugqitywa yisayensi, iinkonzo nezigqibo zamaqumrhu eenkonzo, zininzi zingangqinelani zinjalo zonke ezi zinto, kufuneka zibonwe njengobungqina bokuxhasa okanye bokuchasa yonke imbono yokholo lwenkolo. Ngaphambi kokwamkela nayiphi imfundiso okanye umyalelo, kufuneka sifune u“Ithi iNkosi” ocacileyo ukuyixhasa”—Ellen G. White, Imbambano Enkulu, iph. 595.

**Imibuzo Yokuxoxwa**

`Singaphila njani silindele ukubuya kukaKristu sisabelana ngelo themba singengabo abothusi?`

`Gxilani kumba wonqulo. Busixelela ntoni ubomi bethu bemihla ngemihla, nenkqubo yamihla le, ukuba ngubani okanye yintoni esiyinqulayo?`

`Singazinceda njani thina nabanye ukuba sijongane nengomso ngesibindi kungabi ngoloyiko?`

`Uthini umahluko ophathekayo owenziwa kukuqonda iziganeko zemihla yokuphela ebomini bethu namhlanje?`