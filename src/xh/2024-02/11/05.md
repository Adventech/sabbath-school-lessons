---
title:  'Ukwalatha Irhamncwa: Isiqendu 2'
date:  12/06/2024
---

Kunokuba balinqule irhamncwa, abantu bakaThixo bafumana olona luvuyo lukhulu nochulumanco oluphakame kakhulu xa benqula Yena [uThixo]. Ukuthobela kwabo kuphuma kwintliziyo yabo yothando. Bazinikele kuYe kuba bayazi ukuba uzinikele kanjani kubo.

`Funda: IsiTyhilelo 13:5. Bhala ezi mpawu zifanisayo kumgca ongezantsi.`

Khumbula kwisifundo 4 ukuba uThixo usinika isitshixo sokuqonda ixesha lesiprofeto—imini enye yesiprofeto ilingana nomnyaka oqhelekileyo (Numeri 14:34, Hez. 4:6). Ukubala ithuba lexesha lama-42 enyanga akhankanywe kwisiTyhilelo 13:5 usebenzisa ama-30-eentsuku zenyanga yesiHebhere kuba li-1,260 leentsuku zesiprofeto okanye iminyaka eqhelekileyo.

Ubupopi basebenzisa impembelelo enkulu ukususela kowe- A.D. 538 ukuya kowe-A.D. 1798. Kwathi xa injengele kaNapoleon, uBerthier, wamthimbayo upopi ngowe-A.D. 1798, ithuba lesiprofefo lokugunya kobupopi laphela, sazaliseka isiprofeto sesiTyhilelo: “Ukuba ubani uhlaganisela abanye ekuthinjweni, naye uya kusiwa ekuthinjweni” (IsiTy. 13:10). Ukubethwa kobupopi kwakukubi kakhulu kodwa kungabulali. ngokwesiTyhilelo 13:12, inxeba elibulalayo laliya kuphiliswa. Impembelelo yobupopi iphinde kwakho ivakale kububanzi bomhlaba.

Namhlanje iinkokeli zomhlaba ziyamamkela uPopi njengommeli webandla laseRoma zize zimhambele rhoqo eVatican. Kumhlaba wokungazinzi okuqatseleyo, umboniso omiselwayo wokuba uPopi waseRoma wadunyiswa njengenkokeli yokuziphatha enakho ukubahlanganisa abantu. Ngexesha lentetho yakhe ngoJuni 6, 2012, kubantu abangaphezu kwamawaka alishumi elinesihlanu ababehlanganisene eSaint Peter’s Square eRoma, uPope Benedict XVI wathi, “ICawa iyimini yeNkosi namadoda neentokazi, imini ekufuneka ukuba kuyo wonke ubani akwazi ukukhululeka, akhululeke kwintsapho, akhululeke uThixo. Ekukhuseleni iCawa, sikhusela inkululeko yomntu.”—https://www.vatican.va/content/Benedict-xvi/en/audiences/2012/documents/hf_ben-xviaud_20120606.html.

Imbambano Enkulu ikuveza phandle ngokucacileyo ukuba le ntshukumo iya kukhokelela phi ekugqibeleni:

“Abo bahlonipha iSabatha yeBhayibhile baza kubonwa njengeentshaba zomthetho nocwangco, abawisa izithintelo zokuziphatha ekuhlaleni, bedala uqhushululu nenkohlakalo, bezisa izibetho zikaThixo emhlabeni. Ukulandela kwabo izazela zabo ngabom kuza kuthiwa ziinkani, ubungqola, nokudelela igunya. Baya kutyholwa ngokuchasa urhulumente. Abafundisi abakwalayo okufunwa ngumthetho wezulu baya kushumayela epulpitini ngokuthotyelwa kwamagunya awongamileyo amiselwe nguThixo. Kwizindlu zowiso-mthetho nasezinkundleni zobulungisa, kuya kuthethwa kakubi ngabagcini bomthetho baze bagwetywe. Aza kugqwethwa amazwi abo; kumiswe ngendlela engeyiyo iinjongo zabo.”—Ellen G. White, Imbambano Enkulu, iph. 592.

`Nokuba kunzima kangakanani ngoku ukuyibona into efana nale isenzeka, khangela ukukhawuleza kwehlabathi ukuguquka. Yintoni esiyixelelwa zezi nguquko ngokuba ziya kuguquka ngokukhawuleza okunjani iziganeko zexesha lokuphela ukufika phezu kwethu?`