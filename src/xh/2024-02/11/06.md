---
title:  Irhamncwa Eliphuma Emhlabeni
date:  13/06/2024
---

`Funda: IsiTyhilelo 13:11–18. Lahluke njani eli rhamncwa lesibini kwirhamncwa lokuqala lesiTyhilelo 13?`

Irhamncwa lokuqala laphuma elwandle; irhamncwa lesibini liphuma “emhlabeni” (IsiTy. 13:11). Ulwandle lumele “abantu, nezihlwele, neentlanga, neelwimi” (IsiTy. 17:15). Umhlaba, ke ngoko, umele indawo enabantu abagqagqeneyo yomhlaba. Eli rhamncwa lesibini linyuka kufuphi ekupheleni kwethuba lesiprofeto ngexesha elokuqala lisebenzisa igunya lalo (IsiTy. 13:5). Oko kukuthi, linyuka liye ekugqameni kwisithuba sowe- A.D. 1798.

IMelika eManyeneyo ilunga gingci kule nkcazo. Yavakalisa inkululeko yayo ngowe-A.D. 1776, yamisela umgaqo-siseko yawo ngowe-A.D. 1789, yaza yamkelwa njengegunya lehlabathi ekupheleni kwenkulungwane ye-19.

UYohane uyaqhubeka, “laye lineempondo ezimbini zifana nezemvana, laye lithetha njengenamba” (IsiTy. 13:11). Iimpondo esiprofetweni seBhayibhile zifuzisela amandla. Ngokungafaniyo nelokuqala, eli rhamncwa alinazo izithsaba ezimpondweni zalo, into ethi alibubo ubukumkani. Iimpondo ezimbini zimele imithetho-siseko emibini ephambili elawulayo ayintsusa yamandla eMelika nempumelelo—inkululeko yepolitiki nenkolo.

`Funda: IsiTyhilelo 13:11, 12. Nguqulelo ni oyibonayo kweli rhamncwa, nokuba lithetha njani?`

Isizwe esinobulali esifana nemvana ekugqibeleni sithetha njengenamba. Sisebenzisa “lonke igunya lerhamncwa lokuqala” (IsiTy. 13:12, NKJV) laye liyilahlela kude imithetho-siseko yenkululeko yenkolo, sisenza ukuba “umhlaba nabo bahleli kuwo ukuba banqule irhamncwa lokuqala” (IsiTy. 13:12, NKJV). IMelika iya kukhokela ekufuneni ukuba wonke ubani alinqule irhamncwa lokuqala ngokwamkela igunya lobupopi basemoyeni nelolawulo lwasemhlabeni. Ngokwesi siprofeto, iMelika yenza umfanekiselo werhamncwa—umanyano lwebandla noburhulumente—kwaye buya kufuna ukuba wonke ubani awunqule lo mfanekiselo.

Into ethabathekisayo yeyokuba ngexesha xa yayiqala ukufaniswa njengokuba ililo eli gunya, iMelika yayingasondele konke ekubeni lirhamnca elikhulu ngomkhosi nobutyebi eyayiza kuba lilo neya kuhlala ililo ngoku.

`Cinga ngokungazinzi kwezopolitiko kweMelika namhlanje. Kungenzeka njani ukuba oko kukhokelele ekuzalisekeni kwesi siprofeto?`