---
title:  Ukujula Nomcabango
date:  05/04/2024
---

“Ekugxothweni kukaSathana ezulwini, uThixo wabuvakalisa ubulungisa baKhe wasigcina isidima setrone yaKhe. Wathi kodwa akona umntu ngenxa yokuziyekela kwinkohliso kamoya wokreqo, uThixo wanika ubungqina bothando lwaKhe  ngokuncama uNyana waKhe ekuphela kwamzeleyo ukuba afele uhlanga oluwileyo. Kucamagushelo, isimilo sikaThixo sityhiliwe. Intetho enkulu yomnqamlezo ibonakalalisa kwiyunivesi yonke ukuba, ikhondo lesono, awalikhethayo uKhwezi, ayikho indlela elinokubekwa ngayo phezu kolawulo lukaThixo.”—Ellen G. White, Imbambano Enkulu, amaph. 500, 501.

“Umnqamlezo waseKalvari, lo gama ubonisa ukuba umthetho awukwazi ukujika, uvakalisa kwiyunivesi ukuba, umvuzo wesono kukufa. Kwisikhalo sokugqibela soMsindisi, ‘Kugqityiwe,’ intsimbi yokufa kukaSathana yakhaliswa. Imbambano enkulu ekade iqhubeka yaba necala, kwaza ukususwa kokugqibela kokubi kwaqinisekiswa. UNyana kaThixo waphumela ngaphaya kwamasango engcwaba, ukuze “ngako ukufa, ambhangise lowo unamandla okufa, oko kukuthi, uMtyholi lo. Hebhere 2:14” — Ellen G. White, Imbambano Enkulu, iph. 503.

**Imibuzo Yokuxoxwa**

`Ukuba uThixo wayesazi ukuba uKhwezi uya kuvukela, kwakutheni ukuze amnike amandla okukhetha kwasekuqaleni? Okanye, xa uKhwezi evukela, kwakutheni ukuze uThixo angamcimi igama kwangoko? Yayiza kucinga njani iyunivesi engawanga ukuba uThixo wakhawuleza wamcima igama uKhwezi? Kutheni le nto imbono ngeyunivesi enomdla kwicebo losindiso (1 Petros 1:12, IsiTy. 5:13, IsiTy. 16:7) ibaluleke kangaka ekuqondweni kwembambano enkulu?`

`Sithini isizathu okanye izizathu ocinga ngazo ngokufa kukaKristu emnqamlezweni? Ingaba kwakukuze atyhile isimilo sikaThixo kuphela? Ingaba wayejonge ukuhlawulela ixabiso lesono? Ukuba kunjalo, yenziwa kubani intlawulo leyo? Yabelana neengcinga zenu ninike izizathu eziphuma eBhayibhileni.`

`Xa sisebenzisa isaci “Imbambano Enkulu,” sithetha ntoni? Xoxani imiba eyahlukeneyo yeMbambano Enkulu nendlela isifundo sale veki esithetha nawe ngqo ngayo ebomini bakho.`

`Zeziphi iindima zeBhayibhile ezithetha nobunyaniso bobukho beMbambano Enkulu? (Bona umzekelo: Yobhi 1, 2; Efese 6:1)`

`Indlela ibandla iSeventh-day Adventist lahluke njani kwamanye amabandla obuKristu ngokwazi kwalo Imbambano Enkulu? Yintoni lo mxholo uyimbambano enkulu othi uwahlule ama-Adventist [kwamanye amabandla]?`