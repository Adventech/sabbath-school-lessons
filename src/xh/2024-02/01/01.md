---
title:  Imfazwe Engunozala Wazo Zonke
date:  30/03/2024
---

### Fundela Isifundo Sale Veki
IsiTy. 12:7–9, Hez.28:12–15, Isa. 14:12–14, Gen. 3:15, Yohane 17:24–26.

> <p>Indima Yenkumbulo</p>
> “Kwaza kwabakho imfazwe emazulwini, uMikayeli nezithunywa zakhe besilwa nenamba, inamba nezithunywa zayo zisilwa; azaba nakweyisa, kanjalo ayaba safunyanwa indawo yazo emazulwini” (IsiTyhilelo 12:7, 8).

Xa uThixo elunge kangaka, kutheni le nto ihlabathi lilibi kangaka? Kwenzeka njani ukuba uThixo wothando avume ukuba kubekho ububi obuninzi kangaka? Kungani ukuba izinto ezimbi zenzeke kubantu abalungileyo? Kwisifundo sale veki siza kuhlola idabi lezizukulwana phakathi kokulungileyo nokubi. Siqalela kuvukelo lukaKhwezi ezulwini, siza kuhlola imvelaphi yobubi nokuzeka kade umsindo kukaThixo ekusombululeni kwaKhe ingxaki yesono.

UThixo unguThixo wothando olungakholelekiyo. Indalo le yaKhe, luthando (1 Yohane 4:7, 8). Zonke izenzo zaKhe zinothando (Yer. 31:3). Uthando alukwazi ukunyanzelwa,ukutyhudiswa, okanye lwenziwe umthetho. UEllen G. White uyibeka kakuhle xa ebhala esithi, “Kungothando kuphela eluthi uthando luvuswe.”— Ulangazelelo Lwamaphakade, iph. 22. Ukuwalandula amandla okukhetha kukutshabalalisa isakhono sothando, kwaye ukuchitha isakhono sothando kukubhangisa ukukwazi ukonwaba ngenene. UThixo ukuzuza ukuthobela kwethu ngothando lwaKhe. Usebenzana nembambano enkulu phakathi kokulungileyo nokubi ngendlela eya kwenza ukuba isono singaze siphinde sibekho kwakhona kwiyunivesi. Injongo kaThixo kukubonisa phambi kweyunivesi yonke ukuba uhlala esenza okona kulungele okuthandwa zizidalwa zaKhe. Ukulikhangela ihlabathi ngokokubona kothando lukaThixo, ngokokubonakala kwimbambano enkulu, kuyasiqinisekisa sonke ngabanye ukuba okulungileyo kuya kuboyisa okungalunganga kwaye kuya kubanjalo ngonaphakade.

_*Funda isifundo sale veki, esisekwe kwizahluko 29-30 nesama-28 kwiMbambano Enkulu, ulungiselela iSabatha ka-Apreli 6._