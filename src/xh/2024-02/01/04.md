---
title:  Iplaneti, UMhlaba, Yabandakanyeka
date:  02/04/2024
---

Xa uThixo wayedala umhlaba, wawudala wafezeka. IBhayibhile ithi “wakubona . . . konke akwenzileyo, ukuba kulungile ngokwenene” (Gen. 1:31, NKJV). Kwakungekho bala lasono okanye lobubi naphina. Kanti ke, wanika uAdam noEva inkululeko yokukhetha efanayo naleyo wayeyinike uKhwezi. Wayengafuni zimashini zizisebenzelayo emhlabeni kwanjengokuba wayengazifuni nasezulwini.

Inyaniso yeyokuba, waphuma endlelani yaKhe ukuyicacisa le nkululeko. Watyala umthi eGadini wawubiza ngokuthi nguMthi Wokwazi Okulungileyo Nokubi. Waqinisekisa ukuba uyabaxelela ngawo, kuba efuna bazi ukuba banelungelo lokukhetha.

USathana weza kulo mthi, kuthe njengokuba uEva ejikeleza apho, wathi kuye: “ ‘Anisayi kufa ngokwenene. Kungokuba uThixo uyazi ukuba ngemini enithe natya kuwo aya kuvuleka amehlo wenu, nize nifane noThixo, nazi okulungileyo nokubi’ ” (Gen. 3:4, 5, NKJV). Ukuba nitye kulo mthi, niya kungena kumgangatho omtsha wokuphila. Niya phakama kukuthabatheka. Niya kuba nodlamko eningazange naba nalo ngaphambili. Ina, thabatha esi siqhamo salelweyo usitye.

Bathi uEva, kamva noAdam, bakukwenza ukukhetha, baba bavule ucango ukuba kungene isono. Olu cango uThixo wayefuna luhlale luvalekile ngonaphakade. Yayingumnyango ophumela esonweni, uye ekubulalekeni, kwintliziyo eyaphukileyo, ekuguleni, nasekufeni.

`Funda Genesis 3:1–3 nomaRoma 3:23 nomaRoma 5:12. Yintoni efanayo kwezi ndima? Chaza iziphumo zokugqibela zesono esihlasela lonke uhlanga loluntu.`

Engcanjini yaso isono, sikukuvukela uThixo. Sikhokelela ekwahlukaneni noThixo. Njengokuba uThixo eliliso lomthombo wobomi, ukuzahlula kuYe kukhokelela ekufeni. Kukwakhokelela ekukhathazekeni, ekuxhalabeni, ekuguleni, nakwisifo. Ukuva ubunzima kulo mhlaba wethu ekugqibeleni kusisiphumo sokuphila kwiplaneti edlavulwe sisono. Kanti ke, akuthethi ukuba lonke ixesha sibulaleka okanye sigula kungokuba sonile. Kuyatsho kodwa ukuthi sonke ngabanye sichukunyisiwe kukuphila kwiplaneti edlavulwe sisono.

`Funda: Genesis 3:15; Levitikus 5:5, 6; noYohane 1:29. Sithini isithembiso uThixo asinike uAdam noEva eGadini emva kokuba bonile esiya kubanika ithemba kwityala nokuncama? Yeyiphi ikonzo awayiqalayo e-Eden eyayiza kubalathisa phambili kwiinkulungwane ekuya kuthi kubekho isisombululo kwingxaki yesono?`