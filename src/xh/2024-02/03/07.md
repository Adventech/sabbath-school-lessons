---
title:  Ukujula Nomcabango
date:  19/04/2024
---

“Kwawona loo moya mnye wentiyo nenkcaso yenyaniso ukhuthaze iintshaba zikaThixo kuzo zonke  izizukulwana, kwathi ukuphaphama nokunyaniseka okunye kwafuneka kukho kubakhonzi baKhe. Amazwi kaKristu kubafundi bokuqala ayasebenza kubalandeli baKhe ekupheleni kwexesha: “Oko ndikutsho kuni, ndikutsho kubo bonke, Lindani.” Marko 13:37”— Ellen G. White, Imbambano Enkulu, amaph. 56, 57. Kwiindawo ezinzi zehlabathi, ngakumbi kubantu ababeyifumana lula iBhayibhile, uSathana wasebenzisa enye indlela ukuqoba amandla empembelelo yayo. Enye indlela enamandla kakhulu ibe yeyemizamo emininzi neyahlukeneyo yesayensi okanye ukufundwa okutshatsheleyo kweBhayibhile, okuthi ngamanye amaxesha kume kwinto ethi, ukuba kwamkelekile, kukuthobe ukuthembela eLizwini likaThixo. Umzekelo, nangona incwadi kaDaniyeli ixela ixesha lokubhalwa kwayo ngaphezu kwama-500 eminyaka ngaphambi kokuzalwa kukaKristu, iimfundimani zeBhayibhile zilibeka ixesha, endaweni yoko, phakathi kwenkulungwane yesibini

B.C. Baxoxa ngelithi yabhalwa ngeli xesha; kungenjalo umprofeti angaba uchanile xa exela ngekamva [ixesha elizayo], kwaye oko akunako ukwenzeka. Ngoko ke, bathi, uDaniyeli akazange abhalwe ngexesha alibekayo kodwa, endaweni yoko, ngowamakhulu eminyaka emva koko. Ngelishwa, obu buxoki ngeBhayibhile bobunye bobuninzi ezithi izifundiswa zangoku zifune ukubunyanzela. Okulusizi ukudlulisa, abantu abaninzi bayayamkela le mposiso kuba, ngapha koko, iingcungela zeBhayibhile ziyabufundisa obu buxoki. Akumangalisi ukuba uPawulos asilumkise, “Izinto zonke zicikideni, nibambe leyo intle” (1 Tes. 5:21).

**Imibuzo Yokuxoxwa**

`Yiya kwisicatshulwa esikwisifundo sangoLwesibini uze ucinge ngoku kulandelayo: USathana uzisebenzisa njani iindlela ezifanayo namhlanje ukusingela phantsi kancinane kancinane igunya leziBhalo?`

`Ziziintoni ezona zikhuselo zikhulu esinazo ekucaciseni ngendlela engeyiyo iLizwi likaThixo?`

`Umzamo omkhulu nophambili kaSathana kwimbambano enkulu phakathi kolulungileyo nokubi kukumisa gwenxa isimilo sikaThixo nokumveza [uThixo] njengolawula ngegqudu, umphathi ongqwabalala ongenalo uthando. Ukuzama njani ongendawo ukukwenza oku, kanti ithini yona impendulo kaThixo kobu buxoki bakhe [uSathana]?`

`Umpostile uPetros uyangqina, “akukho mshumayeli [mprofeti] wakha wazihlalutyela ngokwakhe udaba lweziBhalo” (2 Pet. 1:20, IBHAYIBHILE). Singaqiniseka njani ukuba asisikruni isiBhalo ukuze sifikelele kwesifuna kona thina? Kutheni le nto oku kunokuba lula kunokuba siqonda thina, kwaye ngenxa yoko kufuneka sizilinde [sizaluse] thina ngokwethu ngakuyo?`