---
title:  Unqulo Lwemimoya ngemihla yokugqibela - 1
date:  05/06/2024
---

`Funda: Mateyu 24:5, 11, 24; 2 Tesalonika 2:7–9; IsiTyhilelo 13:13, 14; nesiTyhilelo 16:13, 14. Luhlobo olunjani lwenkohliso abaya kujongana nalo abantu ngemihla yokugqibela?`

Ongendawo uya kusebenzisa “imiqondiso nezimanga” nemimangaliso ethathekisayo ukukhohlisa izihlwele kanye ngaphambi kokufika kukaYesu. Ethetha ngamandla enkohliso  emimoya yeedemon, uÁngel Rodríguez wenza le ntetho inamandla: “Amandla okoyisela afunyanwa, hayi kokuqulathwe sisigidimi sayo kodwa kumandla angentla ezibonakalaliso ezibizwa ngokuthi ‘yimiqondiso’ okanye ‘yimimangaliso.’ Le mimoya yenza (poieō) imiqondiso, ngoko ibhenela kwicala elamkelayo lezidalwa ezingabantu kunakwizakhono zabo ezikwaziyo ukwahlula izinto nezinengqiqo. Le nto yokuba le miqondiso isenziwa ziidemon ibonisa ukuba imikhosi emanyayo yesigidimi seedemon ezintathu [inamba, irhamncwa, nomprofeti wobuxoki] yeyemimoya ngokwemveli—uThixo akalilo ithende okanye imvelaphi yayo. Njengoko indalo yonke isondela esiphelweni, amandla eedemon aya kungena enkundleni yembali yoluntu ngendlela engazange yacingwa. Unqulo lwemimoya, esiseko salo luyimfundiso engekho eBhayibhileni yomphefulo ongafiyo, iya kulithimba phantse lonke elimiweyo.”—“The Closing of the Cosmic Conflict: Role of the Three Angels’ Messages,” unpublished manuscript, iph. 6.

`Kuyingozi ngokuba kutheni ukuthembela kwiimvakalelo? zeziphi iindawo ezizidlalayo, ezilungileyo nezimbi, kumava wethu okholo? Angazidlula njani uSathana iindlela esicinga ngazo asuke abhenele kwizivo zethu?`

“Kukade uSathana elungiselela ilinge lakhe lokugqibela lokukhohlisa ihlabathi. . . . Kancinane kancinane uyilungisile indlela yenkohliso yakhe ebalaseleyo ekuphuhliseni unqulo lwemimoya. Akakafikeleli ekuwafezeni ngokupheleleyo amacebo akhe; kodwa uza kufikelela ngexesha lokugqibela eliseleyo. . . . Ngaphandle kwabo bagcinwe ngamandla kaThixo, ngokukholwa kwilizwi laKhe, ihlabathi lonke liya kutshayelwa liye kwizintlu zolahlekiso. Abantu bayakhawuleza ukulaliswa kwinkuseleko ebulalayo, ukuze bavuswe kuphela kukuthululwa kwengqumbo kaThixo.”—Ellen G. White, Imbambano Enkulu, amaph. 561, 562. Isikhuselo sethu ekuphela kwaso sikuYesu naselizwini laKhe.

Akunzima ukubona izigidi, namabhiliyon, angayiqondiyo imeko yabafileyo ukuba batshayelwe lulahlekiso olubandakanya ingcamango yokuba abafileyo baqhubeka bephila emva kokufa.

`Nangoku, zeziphi ezinye iinkohliso ezixhaphakileyo abathi abo bakuqondayo ukuba abafileyo balele babe bakhuselekile kuzo?`