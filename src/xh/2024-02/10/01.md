---
title:  Unqulo Lwemimoya Lutyhilwa
date:  01/06/2024
---

### Fundela Isifundo Sale Veki
Mateyu 10:28; Intsh. 9:5; Isa. 8:19, 20; Yohane 11:11–14, 21–25; 1 Tes. 4:16, 17; IsiTy. 16:13, 14; Mat. 24:23– 27; 2 Tes. 2:9–12.

> <p>Indima Yenkumbulo</p>
> “Ngokuba iNkosi ngokwayo iya kuhla emazulwini inendanduluko, inelizwi lesiphatha-zithunywa, inexilongo likaThixo, baze abafele kuKristu bavuke kuqala; sandule thina babudlayo ubomi, basaseleyo, sixwilelwe emafini kwakunye nabo, siye kuyikhawulela iNkosi esibhakabhakeni; size ngokunjalo sihlale sihleli, sindawonye neNkosi” (1 Tesalonika 4:16, 17).

Kumashumi eminyaka eyadlulayo, kwavela amabali ngamava okuphantsa ukufa, ekuthi kuko abantu abafileyo baza emva koko baphila, banika iingxelo ekunzima ukuzikholelwa ngezinto abathi bazibona baziva ngexesha “befile.” Amawaka ala mabali abhaliwe ayafundwa. Kuwo wonke umhlaba, kuquka ilizwe lobuKristu, izigidi zikholelwa ukuba abafileyo abafanga ngokwenene. Le nkolo isisiseko sonqulo lwemimoya yenye yezona nkohliso zikaSathana ezisasazeke kakhulu nezinempumelelo. Inyaniso yeyokuba, unqulo lwemimoya luneengcambu zalo emva, e-Eden ngobuxoki benyoka kuAdam noEva, “Aniyi kufa ngenene” (Gen. 3:4, NKJV). Kuyo yonke imbali, luthabathe iimo ezahlukeneyo kodwa lusoloko lunendawo oluqamele ngayo yokuba ubomi buyaqhuba nasemva kokufa. Le ngcamango isoloko ilele engcanjini yenye yezona ntshukumo zenkolo zithiyekileyo zenkulungwana ye-19 ngebango leentokazi zakwaFox, kamva zavuma ukuba zinobuqhetseba, nokuba zazingakwazi ukufumana iimpendulo kwimibuzo yazo kwimimoya yabafileyo.

Emfazweni yokugqibela yomhlaba, uSathana uya kukhohlisa izigidi ngezinto ezibonakalayo zemimoya. Incwadi yesiTyhilelo ibonisa ukuba le yenye indlela aya kuyizama ukuzisa umhlaba phantsi kolawulo lwakhe.

Injongo yesi sifundo kukubonisa ukuba ukhuseleko lwethu ekuphela kwalo ngakulahlekiso lukaSathana lwemihla yokugqibela lulwalamano lomntu noKristu nokuzinza okuqinileyo kwiimfundiso zeBhayibhile. Oku kuquka iimfundiso zayo ezingokufa, kubekwe bucala oko amehlo wethu, iindlebe zethu, neentliziyo zethu zingazama ukusixelela kona.

_*Funda isifundo sale veki, esisekwe kwizahluko 31-36 kwiMbambano Enkulu, ulungiselela iSabatha kaJuni 8._