---
title:  Ukujula Nomcabango
date:  07/06/2024
---

Incwadi esanda kubhalwa nguLee Strobel, The Case for Heaven, izinze phezu kwengcamango yokuba, ekufeni, lowo ufileyo uhlala ephilile ngohlobo lokuba usenengqondo [esebenzayo], unamava “oku kusondel’ ekufeni” athi asetyenziswe “[njenge]siqinisekiso.” Umzekelo awunikayo uLee: “Enye intwazana eyayinala mava oku kusondel’ ekufeni ngexesha iqhaqhwa intliziyo, yathi yahlangana nomnakwayo owayesele efile yaza loo nto yayimangalisa kuba yayingazi ngamnakwayo yona. Yathi yakuphaphama, kamva, yaxelela uyise, waza yena wayixelela okokuqala ukuba ngokwenene yayinaye umnakwayo, kodwa wafa ngaphambi kokuba yona izalwe.”—Lee Strobel, The Case for Heaven (Grand Rapids, MI: Zondervan Books, 2021), iph. 69. UStrobel uzamana, phofu, nokuhambiselana ingcinga yobomi bakufuphi kakhulu emva kokufa nemfundiso ecacileyo yeBhayibhile yokuba kuphela emva kokuba uKristu ebuyile apho aya kuthi amaKristu azuze umvuzo wawo wokugqibela.

Siye salunyukiswa: “Abaninzi baza kujongana nemimoya yeedemon ezizimilise okwezizalwana ezithandwayo okanye abahlobo, evakalisa ulahlekiso oluyingozi kakhulu. Ezi ndwendwe ziya kubhenela kwiimfesane zethu ezinothando zize zisebenzise imimangaliso ukuxhasa ukuxoka kwazo. Kufuneka silungele ukumelana nazo ngenyaniso yeBhayibhile exelayo ukuba abafileyo abazi lutho nokuba abo bavelayo bayimimoya yeedemon.

Kufuphi apha phambi kwethu kukho “ilixa lokulingwa, eliza kuza phezu kwelimiweyo liphela, ukulinga abo bemiyo phezu kwehlabathi.” IsiTyhilelo 3:10. Bonke abalukholo lwabo lungamilanga ngokuzinzileyo phezu kwelizwi likaThixo, baya kukhohliswa boyiswe. USathana “[usebenza] nangako ukulukuhla konke kokungalungisi” ukuba azuze ukubalawula oonyana babantu, ukuze ukulahlekisa kwakhe kuye kukhula ngokukhula. Phofu unako ukuyizuza injongo yakhe njengoko abantu bezinikela ngokuzithandela kwizihendo zakhe. Abo bafuna ngenzondelelo ukwazi inyaniso babe bezama ukwenza nyulu imiphefumlo yabo ngokuthobela, ngokwenza njalo banako ukulilungiselela idabi, bafumane, kuThixo wenyaniso, ukhuseleko oluqinisekileyo. “Ngokuba waligcina ilizwi lomonde wam, nam ndiya kukugcina” (indima 10), sisithembiso soMsindisi eso. Uza kuthi, kungekudala, azithume zonke izithunywa ziphume ezulwini ukuya kukhusela abantu baKhe kunokuba ashiye umphefumlo nokuba mnye othembele kuYe ukuba oyiswe nguSathana”—Ellen G. White, Imbambano Enkulu, iph. 560.

**Imibuzo Yokuxoxwa**

`Zeziphi iimpembelelo ezincinane anokuba usebenzisa zona uSathana ukutyhefa ingqondo? Yindawo ethini edlalwa yimfumba yokufunyanwa kusasazo lwale mihla?`

`Ungabelana njani ngenkolo yakho nomhlobo osanda kulahlekelwa ngulowo amthandayo nakholelwa ukuba usezulwini? Yintoni efanelekileyo ongayithetha, iyintoni engafanelekanga?`