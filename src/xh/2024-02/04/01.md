---
title:  Ukumela Inyaniso
date:  20/04/2024
---

### Fundela Isifundo Sale Veki
Dan. 7:23–25; IsiTy. 12:6, 14; Yude 3, 4; IsiTy. 2:10; IZenzo 5:28–32; Ndum. 19:7–11; 1 Yohane 5:11–13.

> <p>Indima Yenkumbulo</p>
> “Njengokuba ke uMoses wayiphakamisayo inyoka entlango, umelwe kukuphakanyiswa ngokunjalo uNyana woMntu; ukuze bonke abakholwayo kuye bangatshabalali, koko babe nobomi obungunaphakade” (Yohane 3:14, 15).

Isixeko, i-Izmir, esikunxweme lolwandle lweTukey yangoku, eBhayibhileni sasisakwaziwa ngokuba yiSmirna ekhankanywe kwisiTyhilelo. Esi sixeko sakudala sasinabemi abakwisithuba sama-100,000 saza sakhula ekupheleni kwenkulungwane yokuqala neyesibini. Saye sisisixeko esinenkqubela, sinyaniseke eRoma ngokoyikekayo.

Kanye ngomnyaka, bonke abemi baseSmirna babeyalelwe ukuba benze isiqhumiso koothixo baseRoma. Ngokucacileyo ngenkulungwane yesibini iSmirna yayikhula ngokwanda kwamaKristu, aye amaninzi engayi kuthobela. UPolycarp, inkokeli yebandla lokuqala, yabulawa njengefel’ ukholo esidlangalaleni yatshiswa ngokwala ukungcatsha iNkosi yayo ngokwenza isiqhumiso koothixo baseRoma. Kwathi kwakuthiwa okokugqibela makamkhanyele uKristu, yathi indoda enkulu, “Amashumi asibhozo nesithandathu ndiyikhonza iNkosi, ayindonanga nganto mna. Ndingathini ukuthetha okubi ngoKumkani wam ondisindisileyo?”

Kuzo zonke iinkulungwane amadoda neentokazi ababekulungele ukujongana namava okufel’ ukholo kunokulahla ukukholelwa kwabo kuKristu. Umbingelelo wabo usiphemba ngokutsha isibindi sethu.  Ibali lokuzinikela kwabo kuKristu livuselela ukuzinikela kwethu.  Kule veki siza kukhangela eminye imithetho-siseko yeBhayibhile eyakhuthaza amaWaldensi nabahlaziyi bamva, njengoHuss noJerome, ukuba bahlale bethembekile eNkosini nokuba kwenzeka ntoni —nasekuthenjisweni ngokubulawa kwalelo gunya linye elabulala uPolycarp: iRoma, kodwa ngoku sele isisigaba sobupopi.

_*Funda isifundo sale veki, esisekwe kwizahluko 4-6 kwiMbambano Enkulu, ulungiselela iSabatha kaMeyi 27.._