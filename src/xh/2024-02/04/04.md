---
title:  Isibindi Sokuma
date:  23/04/2024
---

`Thelekisa IZenzo 5:28–32, Efese 6:10–12, nesiTyhilelo 3:11. Ngumthethosiseko othini ofunyanwa kwezi ndima?`

Omnye weempawu eziwenza agqame amaWaldensi, nabo ngabanye abaHlaziyi, yayikukunyaniseka ngokupheleleyo kuThixo, ukuthobela kwabo igunya lesiBhalo, nokuzinikela kwabo kukongama kukaKristu, kungekuko kubuPopi. Iingqondo zabo zaziphuphuma ngamabali eTestamente eNtsha okholo nesibindi.

Bekunye noPetros nabanye abapostile babekwazi ukuthi, “Simelwe kukuthi sive uThixo kunokuba sive abantu” (IZenzo 5:29). Basibamba isiluleko sikaPawulos, “Yomelelani eNkosini, nasekuqineni kokomelela kwayo” (Efese 6:10). Balibamba ngamandla icebiso likaYesu, “Kubambe ukuqinise onako, ukuze kungabikho namnye usithabathayo isithsaba sakho” (IsiTy. 3:11). Kunokuba baziyekele kwizithethe zebandla laseRoma, la magorha amadoda neentokazi amela iinyaniso zeLizwi likaThixo.

AmaWaldensi ayeliqela lokuqala ukuba neBhayibhile ngolwimi lwabo.  Ingxelo ethabathekisayo wekopi yeBhayibhile ebhalwe ngesandla nguJean Leger, umWaldensi owayibhalayo le Bhayibhile, inolwazi awazifumanelayo lomsebenzi wawo oluquka nemifanekiso. AmaWaldensi azikhuphela iziBhalo ekusitheleni ezintabeni apho ayehlala khona kumantla eItali nakumazantsi eFransi. Ulutsha kwasekuqaleni kweminyaka yobulula lwafundiswa ngabazali balo ukufunda ngentloko iindawo ezinkulu zesiBhalo. Amaqela abakhupheli beBhayibhile asebenzisana nzima ekhuphela isiBhalo. Abaninzi kula maWaldensi alityhutyha elaseYurophu ngokuzola besabelana ngeenyansio zesiBhalo. Abanye babhalisa eziyunivesiti baza, xa likho ithuba, babelane ngeendawo ezithile zeziBhalo nabanye abafunda nabo. Bekhokelwa nguMoya Oyingcwele, ngomzuzu ofanelekileyo, babesithi bakuqonda ukuba bamkelekile kwabayifuna ngokuyanisekileyo inyaniso, baphise ngazo ezi ndawo zikhethiweyo nezixabisekileyo zeziBhalo. Abanye babesenza intlawulo ngobomi babo koku kunyaniseka nokuzinikela kwabo. Nangona amaWaldensi engazange aziqonde ngokucace ncam iimfundiso zeBhayibhile, ayigcina iinkulungwane inyaniso yeLizwi likaThixo ngokwabelana ngayo nabanye.

“Ke wona umendo wamalungisa unjengokukhanya komso, okuya kuba mhlophe ngokuba mhlophe, kude kube semini enkulu” (IMiz. 4:18). USolomon ufanisa indlela uThixo akhokela ngayo abantwana baKhe nelanga elinyukayo liye linyuka ngokunyuka. Ukuba uThixo ebengasuka aphose ezweni lonke iqhosha elichukunyiswayo lize likhanye kwangoko ilanga ngokubengezela kwalo okukhulu, belingasenza iimfama. Emva kokuba ubumnyama buligubungele iinkulungwane ihlabathi, uThixo wavusa amadoda neentokazi, abazinikeleyo eLizwini laKhe, abaya baqhubeka nokuphengulula okungaphezulu.

`Singenza njani thina, ngokubonakalalisa ukukhanya kukaKristu, ukuba sikhanye apho sihlala khona? Siyakwazi?`