---
title:  Ukujula Nomcabango
date:  26/04/2024
---

“UThixo wavumela ukukhanya okukhulu ukuba kukhanye ezingqondweni zaba bantu banyuliweyo, kubakhanyisele iimposiso ezininzi zaseRoma; kodwa abazange bakufumane konke ukukhanya okwakuza kunikwa ihlabathi. Ngabo aba bakhonzi baKhe, uThixo wayeza kukhokela abantu ukuba baphume ebumnyameni bobuRoma; kodwa zazizininzi zizikhulu izithintelo ekwakufuneka behlangene nazo, waza wabakhokela, inyathelo ngenyathelo, kangangoko benokukuthwala. Babe ngakulungelanga ukwamkela konke ukukhanya ngexesha elinye. Njengobuqaqawuli obupheleleyo belanga lasemini emaqanda kwabo babekade behleli ebumnyameni, kwakuya kuthi, ukuba kutyhiliwe, kubenze ukuba babuye umva. Ngoko ke, wakutyhila ezinkokelini kancinane kancinane, kangangoko kunokwamkelwa ngabantu Ukusuka kwinkulungwane ukuya kwenye, abanye abasebenzi abanyanisekileyo balandela, ukuze babakhokelele abantu phambili kwindlela yohlaziyo”—Ellen G. White, Imbambano Enkulu, iph. 103.

**Imibuzo Yokuxoxwa**

`Kuyintoni “ukukhanya okunenkqubela”? kutheni le nto uThixo eyityhila kancinane kancinane inyaniso? Isebenza njani le mithetho-siseko ebandleni likaThixo namhlanje?`

`Ukufunyanwa okutsha kwenyaniso kuhambelana njani neenyaniso ababeziqonda abantu bakaThixo? Kutheni le nto ukukhanya okutsha kungaze kuphikisane nokukhanya okudala?`

`Akukho nto nokuba uhlalaphi, inkcubeko yakho iza kukhuthaza amaxabiso, iingcamango, nemithetho yokuziphatha izinto eziya kuthi ngandlel’ ithile zingqubane noko kufundiswa yiBhayibhile. Emva kokuba uziphawule ezi ndawo zongqubano, uzibona wena kunye nathi, njengebandla, siyithini le mingeni? Sithini ukuhlala singabemi abalungileyo lo gama ngaxesha nye singathobi nakwawaphi amaxabiso aphum’ ecaleni ethi inkcubeko yethu iwaphakamise?`

`Ileta kaJohn Huss inagalelo lini kwindlela ocinga ngayo namhlanje? Yintoni ekutsalayo ngale leta?`