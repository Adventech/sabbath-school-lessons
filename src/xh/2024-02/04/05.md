---
title:  Ikhwezi Lomso LoHlaziyo
date:  24/04/2024
---

`Funda: Ndumiso 19:7–11, Ndumiso 119:140, Ndumiso 119:162, noYeremiya 15:16.Yingqondo enjani efanayo ababenayo uDavide noYeremiya ngaseLizwini likaThixo eyathi yaba lilitye lembombo kuHlaziyo?`

Elowo nalowo kubahlaziyi “walivuyela” iLizwi likaThixo. [Baku]“chwayitela” ukwenza intando kaThixo. [Bawu]“thanda” umthetho waKhe. Enye yezona zinyaniso zisisiseko yoHlaziyo yayikukuvuyela ukufunda oko kwaziswa ziziBhalo. Ukufunda iBhayibhile ngakungenguwo umsebenzi onzima. Kwakungenguwo umsebenzi owaya wanyanzeliswa ngumthetho. Kwakungeyiyo into efunwa ngqongqo, kodwa kwakusisonwabiso.

Xa babefunda iziBhalo, benziwa kumila kumbi ngamandla kaMoya Oyingcwele. “Isimilo sikaWycliffe sibubungqina kumandla afundisayo, naguqulayo eziBhalo eziNgcwele. YiBhayibhile eyamenza  oko waba kuko. Umzamo wokubamba iinyaniso ezinkulu zesityhilelo unika ukuhlaziyeka namandla kuzo zonke izakhono. Uyenza banzi ingqondo, ukulole ukuqonda, ukuvuthiswe ukuqiqa. Ukufundwa kweBhayibhile kuyayiphakamisa yonke ingqiqo, ukuziva, nokufuna okuhle ngakumbi, ngaphezu kwaso nasiphi isifundo. Kunika uzinzo kwinjongo, umonde, isibindi, nokuqina; kusulungekisa isimilo, kungcwalise umphefumlo. Ukufunda okunenzondelelo, nentlonipho, okuyizisa ingqondo yomfundi ekuhlanganeni ngqo nengqondo engenamda, kuya kunika ihlabathi amadoda anobuchopho obunamandla nanokusebenza kakhulu, kwakunye nomthetho-siseko ophucuke kakhulu, kunoko kwakha wasisiphumo seyona ngqeqesho inesakhono enokunikwa bubuciko bomntu”—Imbambano Enkulu, iph. 94.

`Funda: 2 Timoti 2:1–3. Cebiso lini umpostile uPawulos alinika uTimoti ngokwabiwa kweLizwi likaThixo?`

Inyaniso yeLizwi likaThixo novuyo losindiso kuKristu lwazizalisa iintliziyo zabaHlaziyi kangangokuba kwafuneka babelane ngazo. UJohn Wycliffe wachitha ubomi bakhe eguqulela iLizwi likaThixo esiNgesini ngenxa yezizathu ezibini kuphela, uKristu ophilileyo wamguqula ngeLizwi, lwaza uthando lukaKristu lwamkhuthaza ukuba abelane ngoko wayekufundile nabanye. Phambi kukaWycliffe kwakukuncinane kakhulu okweBhayibhile okwakukho esiNgesini. Nangona wafa ngaphambi kokuba iRoma imfumane, engoyiki nto, ubuPopi bawomba amathambo wakhe, baluphosa uthuthu emlanjeni. Kanye njengabo uthuthu lwasasazwa phezu kwamanzi, ngokunjalo iLizwi likaThixo, amanzi obomi, lwaya kude nabanzi ngenxa yomsebenzi waKhe. Ngaloo ndlela, uThixo wamsebenzisa  — “Ikhwezi Lokusa LoHlaziyo.”