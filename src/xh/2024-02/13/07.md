---
title:  Ukujula Nomcabango
date:  28/06/2024
---

“Apho, amathafa athe thabalala anabele kwiinduli ezintle, neentaba zikaThixo zinyuka ziye kwiincochoyi eziphakamileyo. Kuloo mathafa apholileyo, ngakwimisinga yamanzi aphilileyo, abantu bakaThixo ababekade bengabaphambukeli bezibhadubhadu, baya kufumana ikhaya. . . . .

“Apho, iingqondo ezingenako ukufa ziya kuhlala zicamngca, ngolonwabo olungasokuze luphele, imimangaliso yamandla okudala, neemfihlelo zothando oluhlangulayo. Alusayi kubakho utshaba olukhohlakeleyo, olukhohlisayo oluya kuzama ukukuhenda ukulibala kukaThixo. Yonke ingqondo iya kuphuhliswa, sonke isakhono sandiswe. Ukuzuza ulwazi akuyi kuyidinisa ingqondo okanye kuwagqibe amandla. Apho, ezona zinto zintle ezicetywayo zingenziwa, eyona minqweno mihle ingafikelelwa, awona mabhongo aphezulu angafikelelwa; sekunjalo, zihlale zikho iinkalo eziphakamileyo zokuqatyelwa, izinto ezimangalisayo ezintsha zokubukwa, iinyaniso ezintsha zokwaziwa, izinto ezintsha ezifuna amandla engqondo nomphefumlo kunye nomzimba.”—Ellen G. White, Imbambano Enkulu, amaph. 675, 677.

“Ngovuyo olungathethekiyo, abantwana basemhlabeni bangena kuvuyo nobulumko bezidalwa ezingazange ziwe. Babelana ngeendyebo zolwazi nokuqonda okuzuzwa kwiinkulungwane ngeenkulungwane zokucamngca ngomsebenzi wezandla zikaThixo. Ngokubona okungekho luzizi, bondela ubuhle bendalo— ilanga neenkwenkwezi nazo zonke izinto ezibekwe endaweni yazo, zonke zihamba apho zilungiselwe khona ukuba zijikeleze itrone kaThixo. Phezu kwazo zonke izinto, kususela kweyona incinane kuse kweyona inkulu, kubhalwe igama loMdali, kwaye kuzo zonke kuboniswe ubutyebi bamandla aKhe.”—Imbambano Enkulu, amaph. 677, 678.

“Imbambano enkulu iphelile. Isono naboni abasekho. Indalo yonke [iyunivesi] icocekile. Isingqi semvisiswano nolonwabo sinye kwindalo yonke ngobubanzi bayo. KuLowo udale konke, kumpompoza ubomi  nokukhanya nolonwabo, kuwo wonke ummandla wendawo. Akukho mida. Kususela kweyona nto incinane kuse kwelona likhulu ihlabathi, zonke izinto, eziphilayo nezingaphiliyo, kubuhle bazo obungenasithunzi, novuyo olugqibeleleyo, zivakalisa ukuba uThixo uluthando” — Imbambano Enkulu, iph. 678.

**Imibuzo Yokuxoxwa**

`Nicinga ukuba kutheni le nto uThixo evumele isono ukuba siqhubeke ixesha elide kangaka? Kwangelo xesha linye, abakho abantu ababulaleka kweli hlabathi ngaphezu kwexesha lobukho babo apha. Kutsho ukuthi, akukho mntu ubulaleka ngaphezu kwexesha lokuphila kwakhe. Bungakanani ke ubomi bomntu xa buthelekiswa namawaka eminyaka esono? Le mbono ingasinceda njani ukuba simelane nenzima yobubi?`

`Ithuba leminyaka eliwaka elikhankanywa futhi kwisiTyhilelo lingena njani kwicebo losindiso? Cingani ngoko kuthethwa ngesimilo sikaThixo kuthi, boda bonke abasindisiweyo babe nethuba lokubona ubulungisa nokulunga nothando lukaThixo, kwandule ukuba kubekho umgwebo wokugqibela, isohlwayo sokugqibela, phezu kwabo balahliweyo?`