---
title:  Amaphakade Amabini
date:  27/06/2024
---

`Funda: 2 Korinte 5:10, Roma 14:10, 11, nesiTyhilelo 20:11-15. Zithini ngesizathu sokuphinda bavuselwe ebomini abakhohlakeleyo?`

Ukuxazulula ingxaki yesono esibi kangaka akuphindi kubekho kwakhona. Elowo nalowo kufuneka oyisakale kukuba uThixo ngokwenene ube elungile enobulungisa kuzo zonke iindlela zaKhe. Ekugqibeleni, onke amadolo aya kugoba abuvume ubulungisa bukaThixo kwimbambano enkulu. Ngokunjalo noSathana neengelosi zakhe baya kubona ukuba sasingekho isidingo sokuba kubekho uvukelo ngakuThixo. Phawula le mbono ephuma kuEllen G. White: “Ngako nje ukuba iincwadi zengxelo zivulwe, lize iliso likaYesu likhangele kwabakhohlakeleyo, basiqonda bonke ngasinye isono abakha basenza. Babona ngqo apho iinyawo zabo zaphambuka khona endleleni yobungcwele nobunyulu, kanye apho ikratshi labo novukelo lwabo lwabasa khona ekwaphuleni umthetho kaThixo. Izihendo ezilukuhlayo abazikhuthazayo ngokuziyekela esonweni, iintsikelelo ezagqwethwayo, abathunywa bakaThixo abadelwayo, izilumkiso ezaliwayo, amaza enceba awabuyiswa umva yintliziyo eneenkani nengafuni kuguquka—konke kubonakala ngokungathi kubhalwe ngoonobumba bomlilo. . . .

“Umhlaba wonke okhohlakeleyo uza kuma phambi kwesihlalo sokugweba sikaThixo ujongene netyala elikhulu lokuvukela umbuso wasezulwini. Akukho uza kubamela kwityala labo; abanaso isizathu; kuwiswa isigwebo sokufa phezu kwabo.” —Imbambano Enkulu, amaph. 666, 668.

`Funda: IsiTyhilelo 20:9; Ndumiso 37:20; noMalaki 4:1, 2. Zimbono ezithini esizinikwa zezi ndawo ngentshabalaliso yokugqibela yesono naboni kunye nomvuzo wamalungisa?`

Iindaba ezimnani zezokuba uSathana neengelosi zakhe ezikhohlakeleyo baya kutshatyalaliswa edikeni lomlilo. Isono naboni baya kubhangiswa. ngokwesiTyhilelo 20:9, baya kudliwa ngumlilo, batshabalale, kodwa noko kunjalo abayi kungcungcutheka ngonaphakade. Kwindima elandelayo kukho ibinzana elithi, “kuse emaphakadeni asemaphakadeni.” Kuxhomekeka kwindawo le lisetyenziswe kuyo, igama “naphakade” aliye lithethe into “engenasiphelo” okanye “engapheliyo” kodwa, liyatsho nokuthi, ide ibe into leyo ifezekile ngokupheleleyo. (Bona kuEksodus 21:6; 1 Sam. 1:22, 28; Yuda 7; no-2 Pet. 2:4-6.) Kwabalahliweyo, intshabalalo yona ngokwayo, ingunaphakade. UThixo akanguye ongumngcungcuthekisi ngonaphakade.

`Ekugqibeleni, omnye kwaba naphakade babini usilindele sonke. Abalahliweyo, ngelishwa, bafumana “umvuzo” ongumamkelo — ukufa okungunaphakade. Kungani ke ngoko, ukuba ithemba lethu lokungafumani oko kusifaneleyo, ukufa, singalakheli ekuthembeleni kubulungisa bukaYesu?`