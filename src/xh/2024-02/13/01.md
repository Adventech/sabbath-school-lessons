---
title:  Ukoyisa Kothando LukaThixo
date:  22/06/2024
---

### Fundela Isifundo Sale Veki
IsiTy. 22:11, 12; Yer. 30:5-7; Ndum. 91:1-11; Yer. 25:33; IsiTy. 21:2; IsiTy. 20:11-15.

> <p>Indima Yenkumbulo</p>
> “Ndeva izwi elikhulu liphuma emazulwini, lisithi: ‘Yabona, umnquba lo kaThixo unabantu, uya kuhlala nabo emnqubeni, bona babe ngabantu baKhe, Yena uThixo abe nabo, enguThixo wabo; azisule uThixo zonke iinyembezi emehlweni abo, kungabi sabakho kufa, kungabi sabakho nasijwili, nakukhala, nantlungu ngokuba izinto zokuqala zigqithile’” (IsiTyhilelo 21:3, 4).

Sinakho ukujongana nekamva sineentliziyo ezizaliswe lithemba. Nangona esiza amaxesha anzima, nokuba bubunzima obunjani esiza kuthubeleza kubo, nobunzima esiza kubuthwala, nentlungu esiza kuyiva, ukuba sinethemba lokuba iyeza imini engcono, singabuphila ubomi obunenjongo, intsingiselo novuyo. UFranklin D. Roosevelt, ngeyona minyaka eyayinzima kwimbali yeMelika, 1933-1945, waba ngumongameli. Wayebethwe yipoliyo, engakwazi ukuhamba engaxhaswanga. Wakha wabhala wathi, “Sisoloko sibambelele ethembeni, enkolweni, nengqiniseko yokuba bukho ubomi obungcono, nelizwe elingcono, ngaphaya kolundi.” UAlbert Einstein, enye yawona madoda ayekrelekrele, wabhala wathi, “Funda kwimini yezolo, uphilele le yanamhla, uyithembe eyangomso.” UAlfred Lord Tennyson, imbongi eyaziwayo yasemaNgesini, ebhala ngexesha leNdlovukazi uVitoliya, wathi, “Ithemba lincume lisembundwini womnyango womnyaka ozayo, liyasebeza, ’Uza kuba nolonwabo olungaphezulu’”

Kwisifundo sale ikota, siza kubona uthando lukaKristu oluzinzileyo ngexesha elona xesha livus’ umnyele kwimbali yeyunivesi kwanoloyiso lwaKhe olugqibeleleyo olupheleleyo kwimbambano enkulu phakathi kokulungileyo nokubi. Incwadi yokugqibela yeBhayibhile, IsiTyhilelo, isinika ithemba lanamhlanje, elangomso, nelikanaphakade.

_*Funda isifundo sale veki, esisekwe kwizahluko 39-42 kwiMbambano Enkulu, ulungiselela iSabatha kaJuni 29._