---
title:  Ilifa Lothando
date:  11/04/2024
---

`Funda:-Yohane 13:35 naku-1 Yohane 4:21. Yintoni etyhilwa zezi ndawo ngokubhekiselele kumngeni kaSathana ngakulawulo lukaThixo kwimbambano enkulu? Zisixelela ntoni ngomongo wobuKristu boqobo?`

Uthando lwalungumgangatho omiyo kubahlali kwiinkulungwane ezimbalwa zokuqala. UTertullian wathi: “Ikakhulu zizenzo zothando ezintle ezenza ukuba abaninzi babeke uphawu kuthi. Niyayibona, batsho, indlela abathandana ngayo.” (Bona Terullian’s Apology 39 as translated by S. Thelwall at https://www.logoslibrary.org/tertullian/apology/39.html.)

Esinye isibonakalaliso esikhulu kakhulu sothando lukaThixo sabonakala xa oobhubhani ababini abatshabalalisayo babhuqa ekuqaleni kweenkulungwane ngo A.D. 160 no-A.D. 265. AmaKristu avela alungiselela kwabagulayo nabafayo. Ezi zifo zabulala amashumi amawaka zashiya kuthe waca kwiilali needolophu, kunqongophele abahlali. Ulungiselelo olungajonge nzuzo, oluzincamayo, olunenkathalo lwamaKristu lwaba negalelo elikhulu eluntwini. Ekuhambeni kwexesha, amawaka, ekugqibeleni amakhulu amawaka, emva koko izigidi ebukumkanini baseRoma zakholelwa kuYesu ngexesha lezi zifo. Uthando, ukukhathala, nenkathalo elungisiweyo nengajonge mbuyekezo kwabagulayo nabafayo yadala ukuthandwa kwala makholwa kwakunye noKristu ababemele Yena.

Incwadi kaRodney Stark, The Rise of Christianity, iyinkcazo yangoku yembali ezoba iziganeko zembali ngendlela entsha nephuhlileyo. Kuyo, uchaza indlela ekwathi kwigalelo lesibini likabhubhani (A.D. 260) lonke usapho lobuKristu, olwaluquke kakhulu amaKristu angamaYuda, lwaba ngumkhosi obonakalayo wabongi [nabongikazi], babebonelela kwiintswelo zabasebunzimeni ukuba baxhathise [baphile]. “Ngexesha kuphongoma ubhubhani okwesibini, kwisithuba sika-A.D. 260, kwileta yexesha le-Easter, uDionysius wabhala umbulelo omde ngamalinge obugorha ekongeni kwamaKristu asekuhlaleni, awathi amaninzi kuwo alahlekana nobomi bawo ngexesha ekhathalele abanye.

“Abaninzi kubazalwana bethu abangamaKristu babonisa uthando nokunyaniseka okungenamda bengazibambanga, kodwa becingelana omnye nomnye. Bengazihoyanga iingozi, banakekela abagulayo, bebonelela zonke intswelo zabo, bebalungiselela bekuKristu, babushiya obu bomi bekunye nabo bonwabile beseluxolweni; kuba bosulelwa ngabanye ngesifo, bazithabathela kubo izigulo neentlungu zabamelwane ngochulumanco.”—Rodney Stark, The Rise of Christianity (Princeton, New Jersey: Princeton University Press, 1996), iph. 82.

`Sithini isigidimi esicacileyo esiza kuthi apha? Sikufunda njani ukufa kumna ukuze nathi sibonakalalise lo moya mnye? Akulula, akunjalo?`