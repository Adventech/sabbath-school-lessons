---
title:  'Umba Ongumongo: Uthando okanye Ukuzicingela?'
date:  06/04/2024
---

### Fundela Isifundo Sale Veki
Luka 19:41–44; Mat. 23:37, 38; Heb. 11:35–38; IsiTy. 2:10; IZenzo 2:44–47; Yohane 13:35.

> <p>Indima Yenkumbulo</p>
> “Musa ukoyika, kuba ndinawe mna; musa ukubhekabheka,... ndinguThixo wakho; ndikukhaliphisile, ewe, ndikuncedile, ndikuxhasile ngesandla sam sokunene sobulungisa” (Isaya 41:10).

Makhe sithi, ungumalusi weebhokhwe zakho kumacala eNtaba yeMinquma kufuphi kwisixeko iYerusalem. Uva amazwi. Kwangoko, uyalinakana ukuba lilizwi likaYesu. Uyamangala ukuba uthini na. kubafundi baKhe, kwakunzima ukuqonda. Lithi xa ilanga elihle elitshonayo libengezela enkcochoyini yetempile, libonakalise ubuhle bobumhlophe bekhephu kwiindonga zelitye zayo, uYesu uthetha ngelizwi elivakala ligxininisa, “Inene, ndithi kuni, akusayi kusala apha ilitye phezu kwelitye, elingayi kuchithwa” (Mat. 24:2). Abafundi badidekile; nawe unjalo. Wayenokuba uthetha ntoni uYesu ngala mazwi? Ahambelana njani nesiphelo sehlabathi ababebuza ngaso abafundi bakaYesu?

Uphulaphula ngomdlakazi omkhulu xa uYesu ehlanganisa ngobuchule iziganeko eziya kukhokelela ekutshatyalalisweni kweYerusalem kunye nezo ziya kuba zisenzeka kanye ngaphambi kokuba abuye. Ekutshabalaleni kweYerusalem, sifumana umboniso wecebo lokulwa likaSathana eliquka ukukhohlisa nokubulawa kwabantu bakaThixo ekupheleni kwexesha. Ululeko uYesu ulunike kuMateyu 24, kwintetho awayinika ngokucacileyo engeziganeko zemihla yokugqibela, kumxholo ongokuwa kweYerusalem.

Siza kufunda ngecebo elintlantlu-mbini likaSathana lokuba akhohlise atshabalalise abantu bakaThixo. Oko wathi ongendawo wasilela ukukufeza ngentshutshiso, uthembe ukukuzuza konke ngokuzenza ovumelana noku akulwayo. UThixo akaze othuswe nto, ngenxa yoko, nangawona maxesha mabi, uyabagcina abantu baKhe.

_*Funda isifundo sale veki, esisekwe kwizahluko 1-2 kwiMbambano Enkulu, ulungiselela iSabatha ka-Apreli 13._