---
title:  Ukujula Nomcabango
date:  17/05/2024
---

Khangela kule tshati yeziprofeto zeeveki ezingama-70 neentsuku ezingama-2,300. Iziprofeto ziqala ngowe-457 B.C. zaye zixela kwangaphambili iziganeko ezingqonge “uMesiya iNkosi,” esakhelwe kuYe isiprofeto sama-70 eeveki. Kweso siseko siqinileyo, isiprofeto sama-2,300 eentsuku siphela kumnyaka wama-1844.

![Chart](https://sabbath-school-resources-assets.adventech.io/xh/ss/2024-02/07/chart.png)

“Njengabafundi bokuqala, uWilliam Miller namahlakani akhe abazange bona ngokwabo, bakuqonde ngokupheleleyo ukubaluleka kwesigidimi ababesithwele. Iimposiso ezazikade zikho ebandleni zabathintela ekufikeleleni kwingcaciso eyiyo yesiprofeto. Ngoko ke, nangona babevakalisa isigidimi uThixo awayebanike sona ukuba basise ehlabathini, ngenxa yokungayiqondi kakuhle intsingiselo yaso, baba nokudaniswa okukhulu”—Ellen G. White, Imbambano Enkulu, iph. 351, 352.

“Kanti ke, uThixo wayifeza eyaKhe injongo yobubele ekuvumeleni ukuba isiganeko sesilumkiso sinikwe njengoko sanikwayo. Imini enkulu yayisondele, kwathi, ngokubonelela kwaKhe uThixo, abantu baKhe baziswa kuvavanyo lwexesha elililo, ukuze kuvele oko babe nako ezintliziyweni zabo. Isigidimi sasilungiselelwe ukuvavanywa nokuhlanjululwa kwebandla. Babeza kwenziwa babone ukuba uthando lwabo lwalakhelwe phezu kweli hlabathi na okanye kuKristu nezulu. Bathi bayamthanda uMsindisi; ngoku kwakufuneka balubonakalalise uthando lwabo. Ingaba babekulungele ukushiya amathemba okuthanda ihlabathi kunye namabhongo abo, bamkele ngovuyo ukufika kweNkosi yabo? Isigidimi sasilungiselelwe ukuze bakwazi ukwahlula imo yabo yasemoyeni eyiyo; sathunyelwa ngenceba ukubavusela ekufuneni iNkosi ngenguquko nokuthobeka.”—Ellen G. White, Imbambano Enkulu, iph. 353.

**Imibuzo Yokuxoxwa**

`Zithini izifundo esingazifunda kumava kaWilliam Miller? Angaba ngamanye amaxesha uThixo uyaziguqula izigqibo zethu eziphazamayo?`

`Kubaluleke ngokuba kutheni ukuqonda uDaniyeli 9:24–27 ekumiseni intembeko yeBhayibhile nobuThixo bukaKristu?`

`Yeyiphi indawo edlalwa kukusiqonda isiprofeto kwicebo losindiso? Kutheni le nto sibalulekile kakhulu isiprofeto kwicebo likaThixo?`