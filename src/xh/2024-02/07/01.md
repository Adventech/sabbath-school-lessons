---
title:  Ukukhuthazwa Lithemba
date:  11/05/2024
---

### Fundela Isifundo Sale Veki
1 Tes. 4:13–18; Mat. 24:27, 30, 31; 2 Pet. 1:19–21; Dan. 8:14; Dan. 9:20–27; Ezra 7:7–13.

> <p>Indima Yenkumbulo</p>
> “Kuya kuthiwa ngaloo mini, Yabona, lo nguThixo wethu; besithembele kuye, ukuba asisindise; nguYehova lo besithembele kuye; masigcobe, sivuye ngosindiso lwakhe” (Isaya 25:9).

Ukubuya kwesibini kukaYesu ngomnye wemixholo esembindini wesiBhalo. Ungumsonto wegolide otyhutyha wonke amaphepha angcwele esiBhalo. Esinye isifundiswa siye saqikelela ukuba kuthethwe kwiTestamente eNdala kali-1,845 ngokubuya kukaKristu kwesibini. Kwizahluko ezingama-260 zeTestamente eNtsha kudlula kuma-300 ukuthetha ngokubuya kukaKristu. Kwiincwadi ezingama-27 zayo, ngama-23 athetha ngesi siganeko sikhulu.

Emva kokuba eYurophu uHlaziyo lwahliswa lunyuswa luphazanyiswa zizantlukwano nembambano, ubuProtestanti baya bamila eLizweni eliTsha, eliquka iMelika emanyeneyo [United States], apho abaninzi bazama ukufumana ingubo yenyaniso, eyayiquka inyaniso engokuBuya kwesiBini.

Phakathi kwabo kwakukho umfama webandla leBhaptizi ogama linguWilliam Miller. Ekufundeni kwakhe iBhayibhile yakhe, wakholelwa ukuba uYesu wayeza kubuya kamsinyane, esaphila yena, waza waqala ukusishumayela eso sigidimi, exela kubantu abaninzi iinyaniso zeBhayibhile ezisafanelekileyo nanamhla.

Kwisifundo sale veki siza kuhlola ukuba kungani ukuba ukubuya kukaKristu kuzalise iintliziyo zamakholwa ngovuyo kwiinkulungwana nokuba singasilungela njani eso siganeko sikhulu.

_*Funda isifundo sale veki, esakhelwe kwizahluko-18–21 zeImbambano Enkulu, ulungiselela iSabatha, kaMeyi 18._