---
title:  Elona Xesha Lide Lesiprofeto
date:  16/05/2024
---

`Funda: Ezra 7:7–13. Kwakunini ukukhutshwa komthetho ovumela abathinjwa bakwaIsrayeli ababe sePersi ukuba bakhululeke ukuya kwakha ngokutsha itempile yakowawo?`

Umthetho wakhutshwa nguArtashashta, ukumkani wasePersi, ngomnyaka wama457 B.C. Lo mthetho wangoku waba ngowokugqibela kwemithathu ukuvumela amaYuda ukuba abuyele ukuya kwakha ngokutsha iYerusalem nokubuyisela iinkonzo zonqulo lwetempile. Lo mthetho wesithathu nguwona owawuphelele kwaye uphawula isiqalo sama-2,300 esiprofeto sosuku/mnyaka.

`Funda: Daniyeli 9:25, 26. Sinokuba saqala nini sonke esi sigaba sesiprofeto? Zeziphi iziganeko ezikhulu ezixelwa kwangaphambili zezi ndima?`

Kwesi siprofeto simangalisayo, uDaniyeli kwangaphambili waxela ukuba “ekuphumeni komyalelo wokuba ibuyiswe yakhiwe iYerusalem” ukuya kuMesiya kuya kuba ziiveki ezingama-69 zesiprofeto, okanye iintsuku zesiprofeto ezingama-483 okanye iminyaka yesiqhelo. Njengoko umthetho waphuma ekwindla ngowama-457 B.C., ama-483 eminyaka afikelela kukwindla lowe-A.D. 27. Igama “Mesiya” lixela “uMthanjiswa.” Ngokwindla lowe-A.D. 27, uKristu wabhaptizwa wamkela intambiso kaMoya (IZenzo 10:38). Emva kokubhaptizwa kwaKhe, uYesu waya eGalili, “evakalisa iindaba ezilungileyo zobukumkani bukaThixo, esithi, ‘Lizalisekile ixesha’” (Marko 1:14, 15).

Ngentlakohlaza yowe-A.D. 31, embindini weveki yokugqibela yesi siprofeto, iminyaka emithathu nesiqingatha emva kokubhaptizwa kwaKhe, uYesu wabethelelwa. Uhlelo lweminikelo eyayisalatha phambili kwiMvana kaThixo lwaphelelwa ngomnikelo kaKristu eKalvari. Uhlobo lwahlangana noqobo, kwathi ekugqibeleni yonke imibingelelo neminikelo yohlelo lwenkonzo lwayekwa.

`Funda: Daniyeli 9:27. Sasiza kuphela njani isiprofeto seeveki ezingamashumi asixhenxe?`

Iiveki ezingama-70, okanye iminyaka engama-490, eyayimiselwe ngokukodwa amaYuda, yaphela ngomnyaka we-A.D. 34 ngokwaliwa liqumrhu lenkonzo elilawulayo kwesigidimi seendaba ezilungileyo (IZenzo 6:8–7:60).

Ukuthabatha ama-490 eminyaka kuma-2,300 eminyaka yesiprofeto kushiya i-1,810 leminyaka size siphele isiprofeto. Oku kusikhokelela kowe-A.D. 1844. UWilliam Miller nawokuqala ama-Adventists bakholelwa ukuba ingcwele ekuDaniyeli 8:14 yayingumhlaba, baza bacingela ukuthi uKristu wayeza kubuya ukuze awuhlambulule umhlaba ngomlilo ngowe-1844. (Bona: itshati ngoLwesihlanu.)