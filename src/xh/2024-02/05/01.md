---
title:  Ukholo Kwiimeko Zonke
date:  27/04/2024
---

### Fundela Isifundo Sale Veki
Ndum. 119:162; Yohane 16:13– 15; 2 Pet. 1:20, 21; Efese 2:8, 9; Roma 3:23, 24; Roma 6:15–18.

> <p>Indima Yenkumbulo</p>
> “Ndiyigodle intetho yakho entliziyweni yam, ukuze ndingoni kuwe” (Ndumiso 119:11, NKJV).

AbaHlaziyi bamaprotestanti ayenento edingwa kakhulu gqitha ngawenkulungwane yama-21—injongo ngobomi bawo. Encwadini yakhe, The Empty Self, usaziwayo wengqondo [psychologist] uPhilip Cushman uxoxa ngabantu abaphila ubomi obungenayo injongo. Inkolo yabo ayinabunzulu. Kubo, mincinane imicimbi eyiyo nebalulekileyo, babe bengenanto abangayifela, ngoko ke kuncinane okunexabiso abaphilela kona.

Noko kunjalo, amadoda neentokazi, nabantwana babaHlaziyi bamaProtestanti babahluke ngokubaxekileyo. Babenenjongo abanayo ekufanelekileyo ukuba umntu aphilele yona. Oko babekholelwa kuko kwakululutho, kwaye babe ngenayo intumekelelo yokubuxuba ubulungisa babo. Iinkolo zabo ezingumongo zaziyinxalenye engenakuze yahlulwe kubo. Naxa bejongene nokufa ngokwako, babe noxolo oluzinze ngaphakath kubo.

Kwisifundo sale veki siza kuphonononga indlela iimfundiso ezinesakhono sokubuguqula ubomi zinike isiseko senjongo eyiyo nentsingiselo ebomini, kwaye siza kwenza oko sinemizekelo evela kuHlaziyo. Ukuziqonda ezi nyaniso zingunaphakade kuya kusilungisa ukuba silungele intlekele yokugqibela yembambano enkulu phakathi kokulungileyo nokubi. Idabi elaliwa ngabaHlaziyi alikapheli, kwaye sibiziwe ukuba sithabathise apho babeyeke khona. Nathi ke, sinakho ukumfumana uThixo onika ubomi bethu intsingiselo nenjongo esingenakuze sizizuze ehlabathini.

_*Funda isifundo sale veki, esisekwe kwizahluko 7-11 kwiMbambano Enkulu, ulungiselela iSabatha kaMeyi 4._