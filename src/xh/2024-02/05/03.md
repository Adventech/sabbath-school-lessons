---
title:  Ukudlulisa ILizwi LikaThixo
date:  29/04/2024
---

`Funda: 2 Korinte 4:1–6 no-2 Korinte 2:14. Zisixelela ntoni ezi ndawo ngesibindi awayenaso uPawulos, nangona wayejongene nemingeni ekuvakaliseni inyaniso yeLizwi likaThixo?`

Umpostile uPawulos wayejongene neemeko ezigubungelayo emsebenzini wakhe wokusasaza iindaba ezilungileyo; kanti ke waba nengqiniseko yokuba iLizwi likaThixo ekugqibeleni liya koyisa, “kuba,” ngokutsho kwakhe, “asinakwenza nto ngokuchasa inyaniso; sinokwenzela inyaniso” (2 Korinte 13:8).

AbaHlaziyi bajongana nokulingwa okufanayo; ukanti, ngokholo bahlala bethembekile eLizwini likaThixo. UWilliam Tyndale waba ngumzekelo wiwaba nesibindi phambi kokwakungathi kuziimeko ezigubungelayo. Olona lulangazelelo lwalulukhulu lukaTyndale lwalulolokuba ayinike iNgilane iBhayibhile echaneke kakuhle, enguqulelo efundekayo yeBhayibhile. Wazimisela ukuyiguqula iBhayibhile eyisusa kwiilwimi zemveli aze alungise nezinye zeemposiso kwinguqulelo kaWycliffe yama-200 eminyaka yangaphambili. Ekupheleni, uTyndale, naye wabanjwa waxoxa. Ezininzi kwiinguqulelo zeBhayibhile ezaziye zashicilelwa eWorms, eGermany, zathatyathwa zatshiswa ekuhleni. Ukuthethwa kwetyala lakhe kwenziwa eBelgium ngowe-A.D. 1536. Wabanjwa ngesityholo sokuba ngumchasi waza wagwetyelwa ukuba atshiswe. Ababulali bakhe babemxwhitha bemdlavula ngexesha bembophelela epalini baza bawutshisa umzimba wakhe. Amazwi wakhe okugqibela kuba esifa wawathetha ngolangazelelo ngelizwi eliphakamileyo kwaza kwanikwa ingxelo ngawo, ukuba athi, “Nkosi, vula amehlo okumkani waseNgilane.” Ngokumangalisayo, uThixo wawuphendula umthandazo kaTyndale.

Kwisithuba seminyaka emine efile, kwabakho iinguqulelo ezine zesiNgesi ezapapashwayo. Ngowe-1611, inguqulelo iKing James Version, iBhayibhile, yashicilelwa, kwaye yayisetyenziswa kakhulu emsebenzini kaTyndale. Izifundiswa ezingama-54 ezawenzayo umsebenzi zacaphula kakhulu kwinguqulelo yesiNgesi yasekuqaleni kaTyndale. Olunye uqikelelo luthi iTestamente eNdala yeKing James yowe-1611 ingamashumi asixhenxe anesithandathu ekhulwini [76%] senguqulelo kaTyndale, ibe yona iTestamente eNtsha ingamashumi asibhozo anesithathu ekhulwini [83%]. Ngowama-2011 inguqulelo iKing James yeBhayibhile yayibhiyozela amakhulu amane eminyaka ikho ngokudlula kumda webhiliyon weeBhayibhile ezishicilelweyo. Iguqulelwe kwiilwimi ezingama-2,454, ichukumise amashumi izigidi zabantu emhlabeni wonke. Umbingelelo kaWilliam Tyndale waba ngofanelekileyo. Nokuba kwakubonakala kunzima kangakanani okanye zazinika umngeni ongakanani iimeko, uTyndale nasebenza nabo ababekholelwa eBhayibhileni bathemba ukuba uThixo wayeyisebenza yonke into ngokwentando yaKhe. Ubomi bukaTyndale benza kuye umahluko osa kunaphakade.

`Funda: Daniyeli 12:3 nesiTyhilelo 14:13. Ezi ndima zasebenza njani ngendlela enamandla kubomi bukaTyndale? Ngoku, cinga ngobakho ubomi kwanegalelo lakho kwabanye. Ithini inkuthazo enikwa zezi ndima ngokubhekiselele kwithuba onalo lokuba yimpembelelo kwabanye ngonaphakade?`