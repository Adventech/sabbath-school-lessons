---
title:  Ukujula Nomcabango
date:  03/05/2024
---

“Abakhonzi bakaThixo abathembekileyo babengasebenzi nzima bodwa. Ngeli xesha izilawuli namagunya nemimoya ekhohlakeleyo kwiindawo eziphezulu yayihlangana ukuba ibachase, iNkosi ayizange ibashiye abantu baYo. Ukuba amehlo abo ayengavulwa, babeya kubona ubungqina obukhulu bobukho bezulu noncedo njengoko lwanikwa umprofeti wakudala. Xa umkhonzi kaElisha wabonisa inkosi yakhe umkhosi okhohlakeleyo owawubangqingile, uwasuse onke amathuba okusinda, umprofeti wathandaza: “Yehova, khawuwavule emehlo akhe, abone.” 2 Kumkani 6:17. Khangela, nantso intaba izele ziinqwelo namahashe omlilo, umkhosi wezulu umi ukuba uyikhusele indoda kaThixo. Zenjenjalo iingelosi ukukhusela abasebenzi kumsebenzi woHlaziyo.”—Ellen G. White, Imbambano Enkulu, iph. 208.

“Xa iintshaba ezinamandla zimanyana ukuba zoyise inkolo yohlaziyo, aze amawaka amakrele abonakale ngokungathi aza kurholwa kwizingxobo zawo ukuba alwe nayo, uLutere wabhala, wathi: “USathana uyikhuphe yonke ingqumbo yakhe; ooPopi abangahloneli Thixo bayaceba; thina sizelwa yimfazwe. Bavuselele abantu ukuba bame ngokukhalipha phambi kwetrone kaYehova, ngokholo nangomthandazo, ukuze iintshaba zethu, zithi ngokoyiswa nguMoya kaThixo, zinyanzeleke ukuba zifune uxolo. Eyona ntswelo inkulu yethu, owona msebenzi mkhulu wethu, ngumthandazo; abantu mabazi ukuba ngoku basesichengeni sobukhali bekrele nakwingqumbo kaSathana, ngoko mabathandaze” -D'Aubigne, b. 10, ch. 14. icatshulwe kuEllen G. White, Imbambano Enkulu, iph. 209.

Ukugwetyelwa ngokholo, inyaniso enkulu awayifumana ngokutsha uMartin Luther, kusisiseko seendaba ezilungileyo, inyaniso ekwakhelwe phezu kwayo ithemba lethu losindiso. Ingoma yakhe, “Inqaba Enamandla,” izikhankanya ngamandla iindaba ezilungileyo:

“Ukuba besithembele kwawethu amandla, Ukuzama kwethu bekuya kuba kukoyiswa, Ukuba Ofanelekileyo ebengekho ngakwicala lethu, Indoda enyulwe nguThixo, Ingaba siyabuza ukuba ngubani na lowo? NguKristu Yesu,  ewe nguYe, UYehova wemikhosi igama laKhe, kususela emaphakadeni inguYe, Unyanzelekile ukuba aliphumelele idabi.”—Seventh-day Adventist Hymnal (Hagerstown, MD: Review and Herald Publishing Association, 1985), No. 506. [Aliguqulelwanga ukuba liculwe linje].

**Imibuzo Yokuxoxwa**

`Singakuchaza njani ukuzinza phakathi kobabalo nomthetho, phakathi kokholo nemisebenzi elungileyo?`

`Kungani ukuba ucinge ukuba kutheni kulula kangaka ukuyeka iingqondo zethu zityibilikele kubungqongqo omthetho? Ungabuchaza njani ubungqongqo emthethweni? Kutheni le nto buyingozi kakhulu kwinkolo yethu yobuKristu?`

`Ingaba zikhona iingozi xa imbono yo“kusindiswa ngobabalo” ingaqondwa ngendlela eyiyo? Kungakhokelela phi oko kungaqondi ngendlela eyiyo?`

`Bathetha ukuthini abanye abantu xa besebenzisa isaci esithi “Ubabalo lufumaneka lula”? Ingaba ubabalo lwakha lwaxabisa kancinane?`