---
title:  Ukujula Nomcabango
date:  10/05/2024
---

“Xa iBhayibhile yayizingelwa ngamagunya enkolo nawelizwe; xa ubungqina bayo babugqwethwa, kusenziwa onke amalinge anokwenziwa ngabantu needemon ukuba iingqondo zabantu zijike kuyo; xa abo baba nesibindi sokuvakalisa iinyaniso zayo ezingcwele babezingelwa, bengcatshwa, bethuthunjiswa, bengcwatywa kwizisele ezimnyama zemigxobhozo, bebulawela ukholo lwabo, okanye benyanzeleka ukuba basabe baye kwiinqaba ezisezintabeni, nakwimihadi nemiqolomba yomhlaba—ngelo xesha amangqina athembekileyo aprofeta efake ezirhwexayo. Sekunjalo, aqhubeka nobungqina bawo kulo lonke ixesha leminyaka eli-1260. Ngawona maxesha amnyama, babekho abantu ababelithanda ilizwi likaThixo  baye benekhwele ngenxa yokuhlonelwa kwaKhe. Aba bakhonzi banyanisekileyo banikwa ubulumko, amandla negunya lokuyivakalisa inyaniso yaKhe ngalo lonke eli xesha”—Ellen G. White, Imbambano Enkulu, amaph. 267, 268.

“Yathi iFrance yakumala ekuhleni uThixo, yayikhuphela ecaleni iBhayibhile, abantu abakhohlakeleyo nemimoya yobumnyama yavuya ekufezekiseni injongo yayo eyayikade iyilangazelela—ubukumkani obungenazo izithintelo zomthetho kaThixo. . . . UMoya kaThixo othintelayo, owanqandayo amandla enkohlakalo kaSathana, wawususwe kakhulu, waza wathi lowo ovuyo lwakhe lukukuhlupha abantu, wavunyelwa ukuba asebenze ngokwentando yakhe. Abo bakhetha umsebenzi wovukelo bayekwa ukuba bavune iziqhamo zawo lada ilizwe lazaliswa lulwaphulo lomthetho olubi kakhulu ukuba usiba lungakwazi ukukubhala. Ukusuka kumaphondo abhuqekileyo nezixeko ezidilikileyo, isikhalo esoyikekayo savakala—isikhalo sokubandezeleka  okukrakra. IFrance yaba ngathi ishukunyiswa yinyikima. Inkolo, umthetho, ucwangco lolawulo, usapho, isizwe, nebandla— zonke zalahlelwa phantsi sisandla esingamoyikiyo uThixo esasiphakanyiselwe ukulwa umthetho waKhe”—Imbambano Enkulu, iph. 286.

“Ngaphandle kokuba ibandla lilandele ekuboneleleni kwaKhe okuvulekileyo, lisamkela yonke imitha yokukhanya, lisenza wonke umsebenzi otyhiliweyo, inkolo ingehla ekugqibeleni ibe kukugcinwa nje kweemo, nomoya obalulekileyo wokuhlonela uThixo ulahleke.”—Imbambano Enkulu, iph. 316.

**Imibuzo Yokuxoxwa**

`Imithetho-siseko yembambano enkulu yatyhilwa njani kuvukelo lwaseFransi?`

`Ekuxoxeni kusithiwa uThixo akakho, omnye wabhala wathi, “Sikhulekile ukuba simisele eyethu imigomo nokuqabela ngaphaya kwemida yengqondo singakhangeli zimpawu zinqandayo.” Kungani ukuba intethwana “singakhangeli zimpawu zinqandayo” inika umyalelo kakhulu kwabanjongo zabo zikukumkhanyela uThixo? Zinganceda njani iingcamango ezinjalo ukucacisa okunye koko kwenzeka kuVukelo lwaseFransi?`

`Ubaluleke ngantoni umbono kaYohane wengcwele ngokwayamene neziganeko zokugqibela?`