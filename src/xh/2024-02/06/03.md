---
title:  Izigaba Zexesha Lesiprofeto
date:  06/05/2024
---

`Thelekisa IsiTyhilelo 11:3 nesiTyhilelo 12:5, 6, 14, 15 kunye noDaniyeli 7:25. Kukuphi ukufana okubonayo kwezi zigaba zesiprofeto?`

Amangqina amabini “ ‘aya kuprofeta iintsuku eziliwaka namakhulu amabini namashumi amathandathu eentsuku, enengubo ezirhwexayo’ ” (IsiTy. 11:3, NKJV). Esi sisigaba sexesha elinye neleenyanga ezingamashumi amane nesibini ezathi “iiNtlanga” (abo bachasa inyaniso kaThixo) zinyhase phantsi kwenyawo umzi ongcwele (IsiTy. 11:2). Iintshaba zikaThixo zinyhasha ngaphantsi kweenyawo inyaniso kaThixo iintsuku ezili-1,260 (42 x 30 = 1,260, usuku ngalunye lufuzisela umnyaka kwisiprofeto sexesha lokuphela), aze amangqina amabini kaThixo aprofete ukubachasa ngeli xesha linye.

Njengoko sesibonile (bona: Isifundo sesine), uDaniyeli 7:25 uthi igunya lophondo oluncinane eliya kuphuma ekwahlukaneni  kobukumkani beRoma buya kubatshutshisa abantu bakaThixo “ ‘ixesha namaxesha [okuthi, “amaxesha amabini”] nesiqingatha sexesha’ ” (NKJV). “Ixesha” ngumnyaka omnye (iintsuku ezingama-360). Ngoko ke, isithathu esinesiqingatha [seminyaka] senza iintsuku ezili-1,260.

IsiTyhilelo 12:6, 13 sithetha ngeentsuku ezili-1,260 zentshutshiso kubantu bakaThixo. IsiTyhilelo 12:14 sithetha ngexesha, amaxesha, nesiqingatha sexesha. IsiTyhilelo 13:5 sithetha ngama-42 eenyanga. Sikufumana kokubini, iinyanga ezingama-42 neentsuku ezili-1,260 zikhankanywa kwisiTyhilelo 11:2, 3. Zonke ezi ziprofeto zichaza amacala awahlukeneyo esigaba esinye sexesha lembali.

Xa igunya lesiBhalo lityeshelwa, amanye amagunya [awabantu] ayaphakama endaweni yalo. Oku kuye kukhokelele kwintshutshiso yabo baphakamisa iLizwi likaThixo, nto leyo eyenzeka ngexesha lokugunya kobupopi ukususela kowe-A.D. 538 ukuya kowe-A.D. 1798, xa ibandla lexesha eliphakathi [medieval] lathi lehlela kubunzulu bobumnyama basemoyeni. Imithetho yabantu yamiswa endaweni yemithetho kaThixo. Izithethe zabantu zabugubungela ubulula beendaba ezilungileyo. Ibandla laseRoma lazimanya namandla oburhulumente ukukhulisa igunya lalo phezu kweYurophu yonke.

Ngale minyaka ili-1,260, iLizwi likaThixo,—amangqina waKhe amabini— ambathiswa iingubo ezirhwexayo. Iinyaniso zawo zafihlwa ngaphantsi kwemfumba yesithethe nenkonzo. La mangqina mabini asaprofeta; iBhayibhile yayisathetha. Naphakathi kobumnyama basemoyeni, iLizwi likaThixo laligciniwe. Babekho abo babelonwabele bephila ngemiyalelo yalo. Kanti ke, xa kuthelekiswa nezihlwele zaseYurophu, babembalwa. AmaWaldensi, uJohn Hus, uJerome, uMartin Luther, u-Ulrich Zwingli, uJohn Calvin, uJohn noCharles Wesley, nomkhosi wabanye abaHlaziyi bonke babethembeke eLizwini likaThixo kangangoko babe liqonda.

`Zeziphi ezinye zeemfundiso namhlanje, ezibanjwe ngamaKristu amaninzi, ezisekelwe kwisithethe hayi kwiLizwi likaThixo?`