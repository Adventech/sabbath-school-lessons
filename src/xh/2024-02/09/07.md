---
title:  Ukujula Nomcabango
date:  31/05/2024
---

“Ngokungabikho kobungqina beBhayibhile okuvumelana nabo, abaninzi, ngokuzingisa okungadinwayo, banyanzelisa—beyilibala indlela eyasetyenziswa ngayo le ngxoxo ukuchasa uKristu nabafundi baKhe: “Kungani ukuba amadoda amakhulu ethu angawuqondi lo mcimbi weSabatha? Bambalwa kodwa abakholelwa njengoko nina nisenza. Akunako ukwenzeka ukuba nina niyichane [inyaniso] baze bonke abanye abantu abafundileyo emhlabeni bayiphose.

“Ukuphika iingxoxo ezinjalo kwakudingeka kuphela ukucaphula kwiimfundiso zeziBhalo kunye nembali yokuphatha kweNkosi abantu baYo kuzo zonke izizukulwana.”

“AmaKristu ezizukulwana ezidlulileyo ayigcina iCawa, ecinga ukuba, ngokwenza njalo ayegcina iSabatha yeBhayibhile; kwaye nangoku, akho amaKristu anyanisekileyo kumabandla onke, nakwiRoma Katolika ngokwayo, akholelwa ngokwenene ukuba iCawa iyiSabatha engummiselo ongcwele. UThixo uyakwamkela ukunyaniseka kwenjongo nokuthembeka kwabo phambi kwaKhe. Kanti ke, xa kuthe ukugcinwa kweCawa kwamiselwa ngomthetho [woburhulumente], nehlabathi lakhanyiselwa ngokubhekiselele kunyanzeleko lokugcinwa kweSabatha yenyaniso, ngelo xesha, wonke odlula kumyalelo kaThixo, athobele umthetho ongenagunya likhulu liwumiseleyo ingelilo elaseRoma, uya kuthobela ubupopi ngaphezu kukaThixo. Unika imbeko kwiRoma nakwigunya elinyanzelisa isimiso esisikelelwe yiRoma. Unqula irhamncwa nomfanekiselo walo. Xa, ke ngoko, abantu besala isimiselo athe uThixo waxela ukuba singumqondiso wegunya laKhe, basuke bona bahloniphe endaweni yaso oko iRoma enyule ukuba kube ngumqondiso wobukhulu bayo, ngokwenza njalo baya kuba bamkela uphawu lokuthobela iRoma—“uphawu lwerhamncwa.” Kuya kuba ngelo xesha ke, xa umcimbi uya kuba ucaciswe ngokupheleleyo phambi kwabantu, baze benziwe ukuba bakhethe phakathi kwemithetho kaThixo nemithetho yabantu, abaya kuthi, abo baqhubeka nokuwugqitha umthetho [kaThixo], bamkele “uphawu lwerhamncwa.” —Ellen G. White, Imbambano Enkulu, amaph. 455, 449.

**Imibuzo Yengxoxo**

`Ihlabathi liguquka ngokukhawuleza nokubaxeka okukhulu. Kutheni kufuneka sisoloko siphaphamile ukuze iziganeko zemihla yokugqibela zingasifumani singalunganga?`

`Kuhambelana njani ukuwuqonda umgwebo nomthetho kaThixo nenyaniso yokuba sisindiswa ngobabalo kuphela?`

`Zeziphi iindlela ongathi ungqine ngazo kwabo bangakwaziyo ukukubamba ukubaluleka kweSabatha yenene babe begcina ngokunyaniseka iCawa, usuku lokuqala lweveki?`

`Zeziphi iingozi ezilele phakathi komanyano lwebandla namagunya olawulo lukarhulumente? Thina singamaKristu sifanele ukwalamana njani norhulumente?`