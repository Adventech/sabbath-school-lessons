---
title:  Ingcwele Nomthetho
date:  26/05/2024
---

`Funda: IsiTyhilelo 11:19, Eksodus 25:16, Eksodus 31:18, nesiTyhilelo 12:17. Ezi ndima zibonisa ukuba kwakukho ntoni kwiTyeya yoMnqophiso kwiNgcwele kangcwele?`

IMini yoCamagushelo yaye iyeyomgwebo. Wonke uIsrayeli wayeyalelwe ukuba abe nenxaxheba kwesi siganeko ngokuguquka, uphengululwe umphefumlo, kuyekwe wonke umsebenzi (bona uLev. 23:29–31). Ngale mini kuphela umbingeleli omkhulu wayengena kwiNgcwele kangcwele ukuba acamagushele isono. Apho, kwelona gumbi liphakathi lengcwele, kwakukho iTyeya yoMnqophiso. Ngaphakathi kwetyeya kwakukho umthetho kaThixo wemiyalelo elishumi, ubhalwe emacwecweni amatye. Isivalo setyeya segolide sasibizwa ngokuba sisihlalo senceba, apho igazi lalitshizwa khona ukuhlambulula ingcwele esonweni. Ubukho bukaThixo babubonakala kubuqaqawuli obuphezu kwesihlalo senceba. Wonke umbingelelo onikelwayo wawutyhila inceba kaThixo ngakubantu abangaboni, kodwa iMini yoCamagushelo ibonisa ukuba isono sikhunjulwa kude kube yimini yomgwebo (Heb. 10:3) nokuba oku ngokwenene kuya kususwa kuphela ngokukholwa egazini likaKristu ukuba liyasihlambulula isono (1 Pet. 1:18, 19). Apho, phambi koThixo, inceba nobulungisa buhlangene kakuhle.

Xa wayekhangele kwingcwele esemazulwini, umpostile uYohane wayibona “itempile kaThixo . . . ivuliwe” “ityeya yomnqopiso wakhe” ibonakala (IsiTy. 11:19, NKJV). Imbambano Enkulu yongeza le ngcaciso: “Ngaphakathi kwingcwele kaNgcwele, kwingcwele esezulwini, umthetho wezulu ugcinwe apho ungcwele — umthetho owathethwa nguThixo ngokwaKhe phakathi kweendudumo waza wabhalwa ngowaKhe umnwe emacwecweni amatye.

“Umthetho kaThixo osengcweleni ezulwini ungomkhulu nowokuqala, ekubhalwe kuwo umyalelo emacwecweni amatye yaza yabhalwa kwiiNcwadi eziNtlanu zikaMoses ingumbhalo ongenampazamo. Abo bafikelela ekuyiqondeni ingongoma ebalulekileyo benziwa ukuba basibone isimo esingcwele nesingaguqukiyo somthetho ongcwele kaThixo”—Ellen G. White, Imbambano Enkulu, iph. 434.

Athi xa amakholwa ama-Adventist okuqala eyiphonononga imfundiso yeBhayibhile ngengcwele, akubona ukubaluleka komthetho kaThixo neSabatha embindini womthetho kaThixo. Avuma ukuthi, ukuba umthetho kaThixo uboniswe useTyeyeni yoMnqophiso kwingcwele yasezulwini, ngokuqinisekileyo awunako ukuba wasuswa emnqamlezweni.

`Cinga ngeSabatha, ethi, ngesantya sewaka leemayile ngeyure, ibuyele kuthi ngazo zonke iiveki, kungekho ishiyiweyo [iveki]. Kunokuba kusixelela ntoni oko ngokubaluleka kwemfundiso yendalo? Yeyiphi enye imfundiso enesikhumbuzo esinamandla anjalo, nesiqhubeka ngokuzisingileyo [ngolo hlobo]?`