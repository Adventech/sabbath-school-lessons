---
title:  Isiseko Solawulo LukaThixo
date:  25/05/2024
---

### Fundela Isifundo Sale Veki
IsiTy. 14:6–12; Intsh. 12:13, 14; IMiz. 28:9; Dan. 7:25.

> <p>Indima Yenkumbulo</p>
> “Yamqumbela umfazi inamba, yemka yaya kulwa nabaseleyo bembewu yakhe, abo bayigcinayo imithetho kaThixo, abanobungqina bukaYesu Kristu” (IsiTyhilelo 12:17).

Ngokufunda nzulu iBhayibhile, aBalindi bafikelela ukukuqondeni ukubaluleka komthetho kwiNgcwele kaNgcwele yasezulwini. Ngokuqwalasela enzulwini yomthetho kaThixo baya bakufumana ukubaluleka kweSabatha, umthetho wesine. Kunjalo, lo mthetho, ngaphezu kweminye, umbonisa ngokucacileyo uThixo njengoMdali wethu, isiseko salo lonke unqulo lwenene – umxholo oya kuba ulunge kakhulu kwimihla yokugqibela yembali yehlabathi (bona: IsiTy. 14:6–12).

Injongo kaSathana kususela kwasekuqaleni yayikukuchitha ukunqulwa kukaThixo ngokusengelwa phantsi komthetho kaThixo. Uyazi ukuba ukwaphula “indawo enye” kuthetha ukuba “netyala layo yonke” (Yakobi 2:10); ngoko, uyabakhuthaza abantu ukuba bawaphule umthetho kaThixo. USathana uyithiyile iSabatha kuba ikhumbuza abantu ngoMdali nangedlela amabamnqule ngayo. Yona, iSabatha, ifakwe emthethweni kaThixo eNgcweleni kangcwele esezulwini. Ngenxa yokuba umthetho uyinto echaza isono, ngalo lonke ixesha abantu bezama ukuthembeka kuThixo, ngoko umthetho kufuneka uhlale usebenza, uquka nomthetho weSabatha.

Injongo yesi isifundo kukubonisa uqhagamshelano phakathi kwengcwele, umthetho kaThixo, iSabatha, nentlekele ezayo engophawu lwerhamncwa. Siza kuphonononga ubukho beSabatha kuse kwisizukulwana sexesha lokuphela.

_*Funda isifundo sale veki, esisekwe kwizahluko 39-36 kwiMbambano Enkulu, ulungiselela iSabatha kaJuni 1._