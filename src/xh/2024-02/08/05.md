---
title:  Iindaba Ezilungeleyo NgeNgcwele Kangcwele
date:  22/05/2024
---

`Funda: Hebhere 4:14–16 namaHebhere 10:19–22. Yingqiniseko nesimemo sezulu ezinikwa zezi ndima kumntu ngamnye kuthi? Hebhere 4:14–16 namaHebhere 10:19–22. Yingqiniseko nesimemo sezulu ezinikwa zezi ndima kumntu ngamnye kuthi?`

Eyona nto ayitshoyo kumaHebhere uPawulos ithi, “bamba uqinise,” “yiza ngesibindi,” “ungayeki,” miliselani amehlo wenu kuYesu, uMbingeleli wethu oMkhulu. KuYesu, sinako konke esikudingayo. Ngokholo sinako ukungena engcweleni yasezulwini nge“ndlela entsha nephilileyo” athe uYesu wasivulela yona.

Xa sikhangele entendelezweni, sibona igazi phezu kweempondo zesibigelelo sobhedu. ENgcweleni, sibona igazi ezimpondweni sesibingelelo segolide sesiqhumiso. Sibona igazi eliye latshizwa kumdiyadiya ophambi kwesihlalo senceba.

Igazi likaYesu lilungisa indlela kwinyathelo ngalinye. Oku kusinika ithemba, kuba singabuyiselwa kubunye noThixo kuphela njengoko uYesu esixolela ezisusa izono zethu. inceba kaThixo ayipheli, kanti ngokunjalo nobulungisa baKhe. Kanti ke ubulungisa abukwazi ukuwamkela umbingelo kaKristu ube sisicamagushelo sezikreqo zethu engathanga uYesu aqinisekise kuqala ukuxolelwa kwezono zethu, okwesibini, azisuse zingabikho.

`Funda: IsiTyhilelo 11:19. Kwimeko yembambano enkulu, ubaluleke ngokuba kutheni lo mbono? Ulubonisa njani uqhagamshelwano olungenako ukuqhawuka phakathi komthetho neendaba ezilungileyo? `

Koku kukhanya kubengezela ngokuphandlayo nobuqaqawuli obuvutha okomlilo bobukho bukaThixo egumbini elinetrone yeyunivesi kanye esisekweni setrone kaThixo, sifumana umthetho kaThixo eTyeyeni yomNqophiso. Apha eNgcweleni kangcwele, ubulungisa nenceba zikaThixo zityhiliwe. Akukho gunya lasemhlabeni linokuwuguqula umthetho kaThixo kuba, phakathi kwezinye izizathu, ufakwe wagcinwa ngaphakathi kwiTyeya yoMnqophiso ezulwini. AmaHebhere 8:10 athi: “ ‘Ngokuba nangu wona umnqophiso endiya kuwenza nendlu kaIsrayeli emva kwaloo mihla, itsho iNkosi: Ndiya kuthi, ndiyibeke imithetho yam engqondweni yabo, ndiyibhale ezintliziyweni zabo, ndibe nguThixo kubo, nabo babe ngabantu kum’ ” (NKJV). Xa singena ngokholo engcweleni yasezulwini, sifumana ukuxolelwa kwizono zethu ezadlulayo namandla okuphila ubomi obuthobelayo ngoKristu, owasifelayo nowubhalayo umthetho ezintliziyweni zethu. UYesu usisindisa “ngokupheleleyo” (Hebhere 7:25) - usisindisa ngokupheleleyo nangokugqibeleleyo, kwisohlwayo sesono nakwigunya laso.

`Kutheni le nto ukuthethelela kukaYesu kuziindaba ezimnandi ngokungakholelekiyo? Xa simi phambi komthetho ongumgangatho wobulungisa, themba lini ebesingaba nalo ngaphandle kweendaba ezilungileyo?`