---
title:  Umgwebo Ufikile
date:  21/05/2024
---

`Thelekisa uDaniyeli 7:9, 10 nesiTyhilelo 14:6, 7. Zifana ngantoni ezi ndawo zimbini?`

Umgwebo ngumxholo ogqamileyo kuyo yonke iBhayibhile. “Ngokuba izenzo zonke uThixo uya kuzizisa ekugwetyweni, izinto zonke ezifihlakeleyo, nokuba zilungile nokuba zimbi” (Intshumayeli 12:14). UYesu wabakhombisa abaphulaphuli baKhe kwixesha lomgwebo elizayo, xa “Onke amazwi angewani abathe bawathetha abantu, baya kuphendula ngawo ngomhla womgwebo” (Mat. 12:36). Umpostile uPawulos uyongeza, uThixo uya “kuthi azikhanyise nokuzikhanyisa izinto ezifihlakeleyo zobumnyama, awabonakalalise amacebo entliziyo” (1 Kor. 4:5). Umthunywa oyingelosi wathi kuYohane, “lifikile ixa lokugweba kwaKhe [uThixo]” (IsiTy. 14:7).

`Funda: IsiTyhilelo 22:10–12. Xa uYesu ebuya, siyintoni isiphelo soluntu lonke? Ubhengeza esithini uYohane?`

Njengoko uKristu ezisa imivuzo yaKhe yokugqibela, kufuneka kubekho umgwebo ngaphambi koko, ukubonisa ukuba ngubani oya kwamkela ntoni xa efika [uKristu]. Xa uKristu ebuya, akukho thuba lesibini. Wonke umntu uya kuba ebelufumene ulwazi ukuba enze isigqibo sakhe sokugqibela, isigqibo esingakwaziyo ukurhoxiswa sokuba ungakuKristu okanye kwelinye icala.

`Funda: Mateyu 25:1–13. Kungani ukuba uYesu alamane ngokwahlukileyo nala maqela mabini amakholwa?`

“Wakuba umsebenzi wophengululo ugqityiwe, xa onke amatyala abo, kuzo zonke izizukulwana, bathi bangabalandeli bakaKristu, aya kuba ehloliwe kwagqitywa ngayo, ngelo xesha, xa kude kwangoko, inceba iya kuvalwa, luze ucango lwenceba luvalwe. Ngoko, ngentetho nje enye emfutshane, “ Ezo bezisezilungile zangena naye emsithweni, lwavalwa ke ucango,” sikhokelelwa ekupheleni kolungiselelo loMsindisi lokugqibela, kwixesha xa umsebenzi omkhulu wokusindiswa komntu uya kuba ugqityiwe”— Ellen G. White, Imbambano Enkulu, iph. 428.

Akukho sidingo sokuba siwoyike umgwebo. NgoKristu, uxolelo lolwethu, inkululeko etyaleni lolwethu, amandla okuphila ngokuhlonela uThixo ngawethu, kwaye, uloyiso lokugqibela lolwethu.