---
title:  Ukukhanya Okuphuma Engcweleni
date:  18/05/2024
---

### Fundela Isifundo Sale Veki
Eks. 25:8, 9, 40; Heb. 8:1–6; Lev. 16:21, 29–34; Lev. 23:26–32; Heb. 9:23–28; Dan. 7:9, 10; Mat. 25:1–13; IsiTy. 11:19.

> <p>Indima Yenkumbulo</p>
> “Kekaloku, eyona nto iyintloko kwezi zinto zithethwayo yile: Sinombingeleli omkhulu onje, othe wahlala phantsi ngasekunene kwetrone yobuKhulu emazulwini, ongumbusi wengcwele, nowomnquba wenyaniso owamiswayo yiNkosi, awamiswa ngumntu” (Hebhere 8:1, 2).

Kufutshane nje emva kodaniso lukaOktobha 22, 1844, abanye babalandeli bakaMiller, emva kokuthandaza nokufunda, bafikelela ekuyiqondeni impazamo yabo. Isiprofeto sama-2,300 eentsuku sasingathethi ngokubuya kwesibini kukaYesu, njengoko kwakukholiswe ukuqondwa, kodwa singomsebenzi owenziwa nguKristu engcweleni yasezulwini, owawuchazwe kakuhle kakhulu kwincwadi yamaHebhere.

Ukuhlanjululwa kwengcwele ezulwini yayikukuzaliseka kokuhlanjululwa kwengcwele yasemhlabeni, njengoko kufundiswe kuLevitikus. Ukuyiqonda kakuhle ngcono le nyaniso, khangela ukuhambelana phakathi kukaDaniyeli 7 noDaniyeli 8:

| Daniyeli 7 | Daniyeli 8 |
| --- | --- |
| Babheli | |
| Medi-Persi | Medi-Persi |
| Grike | Grike |
| Roma | Roma |
| Umgwebo ezulwini | Ukuhlanjululwa kwengcwele |

Oku kuhambelana kunceda ukubonisa indalo eyinyaniso yokuhlanjululwa kwengcwele, okusisiganeko esikhulu saphambi kokubuya, umgwebo wophengululo. Kwisifundo sale veki, siya kuphanda inyaniso ebalulekileyo yeBhayibhile yolungiselelo lukaKristu kwingcwele yasezulwini.

_*Funda isifundo sale veki, esisekwe kwizahluko 22-24 nesama-28 kwiMbambano Enkulu, ulungiselela iSabatha kaMeyi 25._