---
title:  Ingcwele Yasezulwini
date:  19/05/2024
---

`Funda: Exodus 25:8, 9, 40 namaHebhere 8:1–6. Zeziphi iingcwele ezizotywe kwezi ndima?`

Njengoko amakholwa ama-Adventist okuqala ayephanda iziBhalo iinyanga ezilandela owe-1844, aqonda ukuba zimbini iingcwele ezikhankanywe eBhayibhileni— enye yeyakhiwa nguMoses neyokuqala enkulu esezulwini. EBhayibhileni, isaci “ingcwele,” njengoko sisetyenziswe eBhayibhileni, sibhekisa, kuqala, emnqubeni owakhiwa nguMoses, njengomzekelo okanye “uhlobo” lwezinto ezisezulwini; okwesibini, “kumnquba wenyaniso” ezulwini, eyayisalatha kuyo eyasemhlabeni. Ekufeni kukaKristu, inkonzo yomfanekiselo yalahlekwa kukubaluleka kwayo. “Umnquba oyinene” osezulwini  uyingcwele yomnqophiso omtsha. Njengoko isiprofeto sikaDaniyeli 8:14 sizaliseke ngeli xesha, ingcwele esibhekisa kuyo ifanele ukuba ingcwele yomnqophiso omtsha.

“Ekupheleni kwama-2300 eentsuku, ngowe-1844, yayingekho ingcwele emhlabeni iinkulungwane ezininzi. Kungoko isiprofeto esithi, “Koda kube ziintsuku ezimawaka mabini anantathu, yandule ukulungiswa ingcwele,” sisalatha, ngaphandle kwamathandabuzo, kwingcwele esezulwini”—Ellen G. White, Imbambano Enkulu, iph. 417.

Ingcwele eyayisentlango yayingumzekelo osisilinganiso okanye umzekelo wengcwele yasezulwini. Iinkonzo zengcwele yasemhlabeni yayisisithunzi esibonisa icebo losindiso elingcwele likaThixo. Yonke imibingelelo eyayinikelwa yayimele umbingelelo kaYesu phezu komnqamlezo waseKalvari (bona: Yohane 1:29). Ngombingelelo kaKristu, sikhululekile kwisigwebo sesono. Uxolelo lolwethu. Ityala lethu lisukile xa sisamkela umbingelelo kaYesu endaweni yethu nokuvuma kwethu izono (1 Yohane 1:9). UYesu kuphela kweMvana eyafayo, kodwa ukwanguMbingeleli wethu ophilileyo.

AmaHebhere 7:25 ayachaza: “ngoko unako nokubasindisa kanye abo bezayo ngaye kuThixo, ehlala ehleli nje ukuba abathethelele.” Ususa ityala lesono asisindise kumandla esono (Roma 8:1–4; 2 Kor. 5:21). Ulungiselelo lukaYesu engcweleni esezulwini lolwethu. Ngesiphumo sokuthethelela kwaKhe, ukuxhakamfula kwesono ubomi bethu kwaphuliwe. Asisekho phantsi kwembophelelo okanye asisekho phantsi kobukhoboka phantsi kwemvelo yethu yesono. KuKristu sikhululekile: sikhululekile ekugwetyweni kwesono kwaye sikhululekile kulawulo lwaso isono. Xa simbona uKristu ngokholo, sinengqiniseko yosindiso.

`Kuthetha ukuthini kuwe ukwazi ukuba uYesu usezulwini elungiselela ngenxa yakho, okuthetha ukuba ulapho ukuthethelela wena? Umdinga ngokuba kutheni uMthetheleli endaweni yakho? Kungokuba kutheni le nto le nyaniso izindaba ezilungileyo?`