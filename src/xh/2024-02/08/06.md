---
title:  UYesu, Umthetheleli Wethu Emgwebeni
date:  23/05/2024
---

`Funda: Hebhere 10:9–14. Uyintoni umahluko otyhilwa yile ndawo phakathi kolungiselelo lombingeleli engcweleni yasemhlabeni nolungiselelo lukaYesu engcweleni yasezulwini?`

UKristu wafa kwaba kanye qha engumbingelelo ogqibeleleyo ngenxa yesono. Ulungiselelo lwaKhe lobubingeleli engcweleni yasezulwini luyasingcwalisa. Ngoku, akuba engenile eNgcweleni kangcwele, umi enguMthetheleli wethu emgwebeni (bona: 1 Yohane 2:1). “UKristu wanikelwa kwaba kanye ukuba azisuse izono zethu, nokuba azise usindiso kubo bonke abamlindele ngolangazelelo” (Heb. 9:28, NLT). Ngombingelelo waKhe nokuthethelela kwaKhe, isono siye sabekwa endaweni esifaneleyo. Ngoku uyeza kwakhona kwabo “bakuthandayo ukubonakala kwaKhe” (2 Tim. 4:8).

`Funda: Hebhere 6:19, 20. Kutheni [uYesu] esimema ukuba simlandele, iyintoni esiyifumana njengoko silandela?`

“Ukuthethelela kukaKristu ngenxa yomntu engcweleni engasentla kuyinto efunekayo kwicebo losindiso njengoko ukufa kwaKhe kwawuqala loo msebenzi, awathi, emva kokuvuka kwaKhe, wenyuka ukuba awugqibe ezulwini. Kufuneka ngokholo singene ngaphaya kwekhuselo, “apho umanduleli wethu wangena khona ngenxa yethu.” Hebhere 6:20. Apho, ukukhanya okusuka emnqamlezweni waseKalvari kuyabonakala. Kunokubakho inzuzo ecace kakhulu ebonakalayo ngaphakathi kwiimfihlakalo zokuhlangulwa. Usindiso lomntu lufezwe ngexabiso elingenawo umlinganiselo ezulwini; umbingelelo owenziweyo ulingana nokona kubanzi okufunwa ngumthetho kaThixo owaphuliweyo. UYesu uvule indlela eya etroneni kaBawo, kwaye, ngokuthethelela kwaKhe ulangazelelo olunenzondelelo lwabo bonke abeza kuYe ngokholo, lunako ukubekwa phambi koThixo”—Ellen G. White, Imbambano Enkulu, iph. 489.

Icebo losindiso lilicebo elipheleleyo ukusombulula Imbambano Enkulu nokuhlangula le planeti kwizandla zakhe uSathana. Ubomi bukaYesu butyhila uthando lukaThixo kwihlabathi elinentswelo neyunivesi ebukeleyo. Ukufa kwaKhe kwatyhila ukuzifihla kwesono esoyikekayo kwabonelela ngosindiso kuluntu lonke. Ukuthethelela kwaKhe engcweleni yasezulwini kwenza ukuba kufumaneke konke okuhle kocamagushelo kumntu ngamnye ozolulela kuYe ngokholo ukuba akuzuze.

`Kwalamana njani ukufa kukaKristu emnqamlezweni nokuthethelela kwaKhe engcweleni yasezulwini, kwaye kutheni lento umgwebo ufuneka kakhulu kwicebo losindiso?`