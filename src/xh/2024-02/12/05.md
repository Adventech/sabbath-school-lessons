---
title:  Imvula Yokuqala Neyamva
date:  19/06/2024
---

`Funda: Yoweli 2:21–24 neIZenzo 2:1–4, 41–47. Kokuphi okwaxelwa kwangaphambili okwazaliseka kwinkulungwane yokuqala?`

Ukuthululwa kukaMoya Oyingcwele ngePentekoste kwawuqala ngamandla umsebenzi webandla lobuKristu. Amawaka amathathu aguquka ngemini. IZenzo zinika ingxelo yemimangaliso omnye, emininzi yobabalo lukaThixo oluguqulayo: “abaninzi kwabo balivayo ilizwi bakholwa; lathi inani lamadoda lafika kwisithuba samawaka amahlanu” (IZenzo 4:4, NKJV). Yaba kuphela kwe120 lamakholwa awahlanganisana ukuba athandaze, kodwa umthandazo wenza umahluko omangalisayo. Kwakamsinyane ibandla lakhula ngamawaka amakholwa. Kananjalo, “neqela elikhulu lababingeleli lilululamela ukholo” (IZenzo 6:7). Bathi abafundi ababetshutshiswa ngokoyikekayo eYerusalem, basaba “batyhutyha izwe lonke, beshumayela iindaba ezilungileyo zelizwi” (IZenzo 8:4, NKJV). Amabandla atyalwa kulo lonke elakwaYuda, kwelaseSamariya, nelaseGalili (Bona: IZenzo 9:31). Emva kokuguquka kwakhe, umpostile uPawulos wamvakalisa uKristu kulo wonke ummandla waseMediteri. ETesalonika, amanye amaYuda achasene neendaba ezilungileyo enza le ntetho emangalisayo: “ ‘Aba baliqungaqungileyo elimiweyo, bona bafikile nalapha’ ” (IZenzo 17:6). Ngamandla kaMoya Oyingcwele, abafundi bafikelela elizweni lonke elaziwayo [ngokwa loo mihla] ngexesha nje elifutshane. Ukuxela-kwangaphambili kukaYoweli ngemvula  yokuqala kwazaliseka ngePentekoste, kodwa imvula yamva iya kuna ngamandla amakhulu kwisivuno sokugqibela somhlaba esele sigugile.

`Funda: Zekariya 4:6; Zekariya 10:1; Hoseya 6:3; noYakobi 5:7, 8. Ngokwezi ndima, uya kugqitywa njani umsebenzi kaThixo emhlabeni?`

Izaci ezithetha ngemvula ngokuthi “yaqala” ne“yamva” zithatyathwa kumjikelezo wokuvuna kwaIsrayeli. Imvula yokuqala yayisina ekwindla ukuhlumisa imbewu. Imvula yamwa yayisina entlakohlaza ukuvuthisa isivuno. . . . oku kuchaza umsebenzi kaMoya Oyingcwele wokuvakaliswa kweendaba ezilungileyo. “Njengoko “imvula yakuqala” yayinikwa, ekuthululweni koMoya Oyingcwele ekuqalekeni kwegospile, ukuze kukhuliswe imbewu exabisekileyo, ngokunjalo, “imvula yamva” iya kunikwa ekupheleni kwexesha laso ukuze kuvuthwe isivuno.

Umsebenzi omkhulu wegospile awuyi kuvala ngokubonakalaliswa okunganeno kwamandla kaThixo kunasekuqaleni kwawo.  Iziprofeto ezazaliseka ekuthululweni kwemvula yangaphambili ekuqalweni kwegospile ziza kuphinda zizaliseke kwimvula yamva ekuvalweni kwayo.”—Ellen G. White, Imbambano Enkulu, amaph. 611, 612.