---
title:  Ukutywinelwa Izulu
date:  17/06/2024
---

Kwintlekele ezayo engonqulo, abantu bakaThixo abathembekileyo abayi kuziyekela kwiingcinezelo zehlabathi (IsiTy. 14:12). Baya kutywinwa nguMoya Oyingcwele (Efese 4:30) kwaye abangeke bashukunyiswe. Ngamaxesha akudala amatywina ayencanyathiselwa kumaxwebhu, efungelwa ukubonisa ukuba ayinene asemthethweni. Ayeluphawu olubalulekileyo olufana lodwa. Njengoko imfazwe yokugqibela izinze kunqulo negunya likaThixo njengoko kutyhilwe emthethweni waKhe, singalindela itywina likaThixo ukuba libekwe emthethweni waKhe (Thelekisa: Isa. 8:16).

`Funda Exodus 20:8–11. Zeziphi iziqalelo zetywina ezifumaneka kumthetho weSabatha? `

Zizo ezi iziqalelo ezithathu zetywina lenene: (1) Igama lalowo itywina lilelakhe, “UYehova uThixo wakho.” (2) Isihlonipho sakhe, “wenza”—uMdali. (3) Ummandla wakhe, “izulu nomhlaba, ulwandle, nako konke ezikuwo.” Ngamanye amaxesha itywina libizwa ngokuba ngumqondiso eBhayibhileni (Roma 4:11). La magama mabini ayasebenzisana. Njengomqondiso kaThixo okanye itywina embindini womthetho kaThixo, iSabatha ingumbindi wemfazwe yokugqibela engonqulo (Hezekile 20:12, 20; IsiTy. 12:17).

`Thelekisa IsiTyhilelo 7:1, 2 nesiTyhilelo 14:1 kunye nesiTyhilelo 13:16, 17. Libekwe phi itywina likaThixo, libekwe phi uphawu lwerhamncwa? Ucinga ukuba kutheni le nto kukho umahluko?`

Itywina likaThixo libekwe ebunzi. Ibunzi ngumfuziselo wengqondo kwaye limele isigqibo esisengqondweni.

Uphawu lwerhancwa lamkelwa ebunzi okanye esandleni ukubonisa ukuba abantu boyisakele ngokwasebuchotsheni [engqondweni] baza ngokukokwabo ukuzikhethela bamkela ubuxoki bukaSathana okanye, ngenye indlela, bavumelana nonqulo lobuxoki ukuphepha ukubulawa.

Ongendawo ubathiyile abo bathobela uThixo. Imbambano Enkulu ifikelela kuvuthondaba xa inamba (uSathana) ehlasela isisalela esikholwayo “[esi]gcina imithetho kaThixo nokholo lukaYesu” (IsiTy. 14:12, NKJV). Bazinzile ekunyanisekeni kwabo kuKristu.

`Kungani ukuba ukuthembeka kwemihla ngemihla eNkosini kusisitshixo ekulungeleni ixesha laxa ifika intlekele yokugiqbela?`