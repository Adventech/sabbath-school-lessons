---
title:  Indanduluko Enkulu
date:  20/06/2024
---

`Funda: IsiTyhilelo 18:1–4, Habakuk 2:14, noMateyu 24:14. Ezi ndima zithi uya kugqitywa njani umsebenzi kaThixo emhlabeni?`

Ingelosi evakalisa ukuwa kweBhabheli “inegunya elikhulu.” Njengeengelosi zesiTyhilelo 14, le ngelosi imele abathunywa abangabantu. Le ngelosi ityhila ubuqaqawuli bukaThixo ngokupheleyo kangangokuba ikhanyisa umhlaba wonke. Igama lesiGrike legunya okanye amandla kwiTestamente eNtsha nguexousia. Likholisa ukubhekisa kuloyiso lukaKristu phezu kwezilawuli namagunya obubi. UYesu usebenzisa eli gama kwigospile kaMateyu ngokuhambelana nokuthuma kwahe abafundi baKhe. KuMateyu 10:1 uYesu unika abafundi baKhe igunya phezu kweziphatha-mandla namagunya obubi. Ubathuma ngamandla ezulu ukuba boyise edabini eliphakathi kokulungileyo nokubi. KuMateyu 28, uphinda kwakhona abathume athi, “ ‘lonke igunya . . . ezulwini nasemhlabeni’ ” atsho esithi “ ‘Hambani ke ngoko nizenze abafundi zonke iintlanga  ’ ” (Mat. 28:18, 19, NKJV).

Lizaliswe ngamandla kaMoya Oyingcwele, liphuma ngegunya likaKristu ophilileyo owathi ebomini baKhe nasekufeni kwaKhe woyisa phezu kweziphathamandla namandla okubi, ibandla leTestamente eNtsha lawukhanyisela umhlaba ngobuqaqawuli bukaThixo. Ngeminyaka nje emifutshane [ngokuba mbalwa], abafundi bathi iindaba ezilungileyo zifike kuwo wonke umhlaba owawusaziwa ngelo xesha (Kolose 1:23).

Ekupheleni kwexesha, uMoya Oyingcwele uya kuthululwa ngamandla angenakufaniswa nawangaphambili, zize iindaba ezilungileyo zisasazeke ngokukhawuleza kuse kwiziphelo zomhlaba. Amawaka aya kuguquka ngemini luthi ubabalo, nenyaniso zikaThixo zibe negalelo kuyo yonke iplaneti. Ngale ndlela, umhlaba uya kulunyukiswa zize iindaba ezilungileyo, kunye nethemba ezilinikayo, zisasazeke kumhlaba wonke.

“Umsebenzi omkhulu wegospile awuyi kuvala ngokubona- kalaliswa okunganeno kwamandla kaThixo kunasekuqaleni kwawo.  Iziprofeto ezazaliseka ekuthululweni kwemvula yangaphambili ekuqalweni kwegospile ziza kuphinda zizaliseke kwimvula yamva ekuvalweni kwayo. . . .

“Abakhonzi bakaThixo, benobuso obukhanyayo nobubengezela bubungcwele bokuzinikela, baya kukhawuleza ukuya kwiindawo ngeendawo bevakalisa isigidimi ezivela ezulwini. Ngamawaka amazwi, kuwo wonke umhlaba, isilumkiso siya kunikwa. Imimangaliso iya kwenziwa, abagulayo baphiliswe, imiqondiso nemimangaliso iya kulandelana namakholwa.” —Ellen G. White, Imbambano Enkulu, amaph. 611, 612.

`Yintoni ekubambileyo ukuthululwa ngamandla kukaMoya Oyingcwele, imvula yamva, kunye nendanduluko enkulu? Nokuba incinane kangakanani indawo yethu ngabanye, ithini inxaxheba esingaba nayo ekuvulekeni nasekwamkeleni ukuthululwa kukaMoya Oyingcwele?`