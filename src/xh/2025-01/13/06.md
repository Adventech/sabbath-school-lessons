---
title:  Ngaphezu Kwezinto Zonke, Thandanani
date:  27/03/2025
---

Ukuba uthando luyinzaliseko yomthetho, ngoko ke ubani akanakuwugcina ngokupheleleyo umthetho kaThixo ngokungenzi nje izinto ezimbi. Umthetho wothando ngokwawo (uvakalisiwe kwinzaliseko yesiBhalo) awusiyaleli kuphela ukuba siyeke ukwenza ububi, kodwa umthetho usixhokonxa ukuba senze izenzo ezityhila uthando lukaThixo kwabanye-hayi nje kuphela kwamanye amalungu ebandla koko kanjalo ehlabathini gabalala, elidinga ngokumandla ingqina lokwenyani lobuKristu.

`Funda uYakobi 2:1-9. Myalezo mni obalulekileyo esiwunikiweyo apha?`

Apha, uYakobi ugxeka kabukhali intswela-bulungisa ekuhlaleni, ngokutsolileyo echaza ukungahlonitshwa kwamahlwempu nengcinezelo ngabo bazizityebi. Emva koko, utsalela ingqalelo kumthetho wothando ngakummelwane wakho, esithi ukuba uzalisekisa lo mthetho, ngoko “wenza kakuhle” (Yakobi 2:8).

Njengoko uEllen G. White eyivakalisile: “Ukuthanda umntu yimbonakaliso yasemhlabeni yothando lukaThixo. Kwakungenxa yokutyala olu thando, ukusenza abantwana bosapho olunye, le nto uKumkani wozuko waba mnye kunye nathi. Kwaye xa amazwi aKhe okwahlukana ezalisekisiwe, ‘okuba nithandane, njengoko ndanithandayo’ (Yohane 15:12);  xa silithanda ihlabathi ngohlobo alithande ngalo Yena, ngoko ke kuthi injongo yaKhe iphunyeziwe. Sililungele izulu; kuba sinezulu ezintliziyweni zethu.”—Ellen G. White, The Desire of Ages p. 641.

Xa sithanda ihlabathi njengoko uKristu elithandile ihlabathi –ngoko sililungele izulu. Hayi imbonakaliso emandla ngolo hlobo yento ekuyiyo ukuba ngumlandeli kaYesu!

UYesu uyalela abalandeli baKhe ngelithi “ ‘nithandane;’ ” njengoko “ ‘ndinithandileyo’ ” (Yohane 13:34). UYesu ukwavakalisa: “ ‘Ngayo le nto baya kwazi bonke, ukuba ningabafundi bam, ukuba nithe nathandana’ ” (Yohane 13:35). Uthando lubalulekile kwinkolo yobuKristu kuba uThixo uluthando (1 John 4:8, 16). Kwaye abo babanga ukuba bayamthanda uThixo kufuneka bathandane (thelekisa no-1 Yohane 3:11; 4:20, 21).

Kwangokunjalo, u-1 Petros 4:8 ukhuthaza amaKristu: “Ngaphezu kweento zonk’eke, yibani nothando olunyamekileyo, ngokuba uthando luya kugubungela inkitha yezono (bona kanjalo kumaHeb. 10:24 naku-1 Tesa. 3:12).

`Gxila ngakumbi kwingcamango yokuthanda ihlabathi ngokwendlela uKristu alithande ngayo ihlabathi. Oku kungasinceda njani ukuba siqonde ingcamango yengqibelelo yobuKristu nendlela esenziwe silungele ngayo ubomi obungunaphakade? Yiza nempendulo yakho eklasini ngeSabatha.`