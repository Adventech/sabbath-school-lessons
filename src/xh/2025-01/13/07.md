---
title:  Ingcamango Ngakumbi
date:  28/03/2025
---

Funda Ellen G. White, “The Least of These My Brethren,” pp. 637–641, in The Desire of Ages.

“Abo balungiselela abanye bayakulungiselelwa nguMalusi oyiNtloko. Bona ngokunokwabo bayakusela kumanzi obomi, yaye bayakwaneliseka. Abayi kulangazelela iziyunguma ezihlwabisayo, okanye utshintsho oluthile ebomini babo. Isihloko esikhulu esingumdla siyakuba, yindlela yokusindisa imiphefumlo ezakutshabalala. Incoko yobuhlobo iyakuba yinzuzo. Uthandlo loMkhululi luyakusondeza kunye iintliziyo kubunye.

“Xa siqonda ukuba singabasebenzi kunye noThixo, izithembiso zaKhe azisayi kuthethwa ngokungakhathali. Ziyakuvutha ezintliziyweni zethu, zize zilumke kwimilebe yethu. KuMoses, xa wayebizelwa ukulungiselela kwabo bangaziyo, bangaqeqeshekanga, nabantu abanovukelo, uThixo wanikezela esi sithembiso, ‘Ubuso bam bohamba nawe, ndikunike ukuphumla.’ Kwaye Yena wathi, ‘Ndiya kuba nawe.’ Ekso. 33:14; 3:12. Esi sithembiso sibhekisa kubo bonke abasebenza endaweni kaKristu kwabo baKhe babandezelekileyo nababulalekayo.”—Ellen G. White, The Desire of Ages, p. 641.

**Imibuzo Yengxoxo**

`Funda ku-1 Korinte 13:4-8. Ama-1 Korinte 13 akuzisa njani ukukhanya malunga nohlobo lwabantu esimele ukuba ngabo?`

`Yintoni eyahlula iigusha kwiibhokwe kuMateyu 25:31-46? Singakuqonda njani oko uYesu akuthethayo apha ngendlela apha engafundisi ukusindiswa ngemisebenzi?`

`Kuthetha ukuthini kuwe ukuba “xa silithanda ihlabathi ngohlobo Yena alithande ngalo, ngoko ke kuthi injongo yaKhe iphunyeziwe. Sililungele izulu; kuba sinezulu ezintliziyweni zethu” (bona kwisifundo sangoLwesine)? Oku kutyhila ntoni ngesimo sikaThixo nesimo sezulu ngokwalo? Singaphila njani sifane ngakumbi nabemi basezulwini apha kulo mba, ngokungqamene nokusasaza uthando lukaThixo ngendlela ezisa ukukhanya nobulungisa kwabacinezelweyo?`

`Manyathelo mani aphathekayo afanelwe kukuthatyathwa kwibandla lakho ekuhlaleni ukubonakalisa inkxalabo kaThixo engothando nobulungisa kuluntu ohlala nalo? Yintoni oyenza kakuhle ekuhlaleni? Yintoni odinga ukuphucula nokugxila kuyo? Manyathelo mani eninokuwathabatha njengeziqu nanje ngentlanganisela ukwenza koko sifunde ngothando lukaThixo nobulungisa?`