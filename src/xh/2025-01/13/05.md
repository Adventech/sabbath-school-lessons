---
title:  UThando Luyinzaliseko YoMthetho
date:  26/03/2025
---

Ubudlelane obuphakathi kothando nomthetho abunakubaxwa. Ngokwenene, ngokwesiBhalo, ukuthanda kukuzalisekisa umthetho.

KumaRoma 13:8-10, uPawulos ufundisa ukuba, “omthandayo omnye uzalise umthetho” (Rom. 13:8). Emva kokudwelisa uninzi kule mithetho yokugqibela mithandathu, uPawulos uvakalisa ukuba “uhlanganiselwe kweli lizwi lokuthi, Uze umthande ummelwane wakho ngoko uzithanda ngako’” (Rom. 13:9). Ngokwenene, uPawulos ufundisa ngokuselubala ukuba, “uthando luyinzaliseko yomthetho” (Rom. 13:10). Kwakhona, kumaGalati 5:14, uPawulos uyacacisa, “wonke umthetho uzaliswe ngazwi linye, ngeli lithi, Uze umthande ummelwane wakho ngoko uzithanda ngako’ ” (Gal. 5:14, NKJV). Kodwa ke loluphi uhlobo lothando olu luzalisekisa umthetho? Oloo thando lukhangeleka njani?

`Funda kuMateyu 23:23, 24. Zintoni ezona “zinto zinzima zomthetho”? Funda kuDuteronomi 5:12-15 noIsaya 58:13, 14. Ezi zicatshulwa zibudandalazisa njani ubudlelane obuphakathi komthetho (ngokukodwa umthetho weSabatha) kunye nokukhathalela kukaThixo ubulungisa nohlangulo?`

UYesu uchaza “ezi zinto zinzima zomthetho” “njengobulungisa nenceba kunye nokholo.” Kwaye malunga  ngokuphathelele kumthetho omnye-iSabatha-singabona ukuba iSabatha kuyo ngaphakathi iqhagamshelene nohlangulo nobulungisa.

KwiDuteronomi 5, umthetho weSabatha umiselwe ngokwayamene nokuhlangula kukaThixo amaSirayeli ebukhobokeni. Oko kukuthi, iSabatha ayisosikhumbuzo sendalo kuphela koko ikwasisikhumbuzo sokuhlangulwa kubukhoboka nengcinezelo. Kwaye kumbandela wokungenzi iindlela zakho ukuze uthi iSabatha isisonwabiso uziyolise ngoYehova (Isa. 58:13, 14), kugxilwe kwimisebenzi yothando nobulungisa ngakwabanye-ukwenza okulungile, ukondla abalambileyo, ubanike indawo yokuhlala abo bangenandawo yakufihla intloko (see Isa. 58:3–10).

Phantsi kwazo zonke ezii mfundiso (kwakunye nentlaninge yezinye), abo banqwenela ukuzalisekisa umthetho ngothando mababe nenkxalabo hayi nje kuphela ngezono abazenzileyo kodwa kananjalo ngezono zoko basilele ukukwenza. Uthando njengenzaliseko yomthetho luquka hayi nje ukugcina umthetho kwimeko yokungenzi zono koko kanjalo ikwaquka ekwenzeni okulungileyo ngokuphathekayo-ukwenza imisebenzi yothando eqhubela phambili ngokuthembekileyo ubulungisa nenceba. Ukuthembeka kuThixo kungaphezulu lee kunokungophuli isuntswana lo mthetho.