---
title:  Ingcamango Ngakumbi
date:  03/01/2025
---

Funda kuEllen G. White, “ ‘To Meet the Bridegroom,’ ” pp. 405–421 kwiChrist’s Object Lessons.

“Sisithokothoko sokungaqondwa kukaThixo esi sigubungele ihlabathi. Abantu baphulukana nokwazi kwabo isimilo saKhe. Siqondwe ngendlela engeyiyo saza sachazwa ngendlela engeyiyo. Kweli xesha isigidimi esivela kuThixo kufuneka sivakaliswe, isigidimi esikhanyisayo kwimpembelelo yaso nesi sindisayo kumandla aso. Isimilo saKhe kufuneka sibhengeziwe. Kubumnyama behlabathi kufuneka kutyhilwe ubuqaqawuli bozuko lwaKhe, ubuqaqawuli bokulunga kwaKhe, inceba nenyaniso.

“Lo ngumsebenzi othiwe thaca ngumprofeti uIsaya kumazwi, ‘Wena Yerusalem, mshumayeli weendaba ezilungileyo, liphakamise ngamandla ilizwi lakho, phakamisa ungoyiki. Yithi kwimizwi yakwaYuda, nanku uThixo wenu! Uyabona, iNkosi uYehova iya kuza, ingowomeleleyo, ingalo yayo iyilawulela. Uyabona, umvuzo wayo inawo, nomsebenzi wayo uphambi kwayo.’ Isa. 40:9, 10.

“Abo balindele ukuza koMyeni kufuneka bathi ebantwini, ‘Nanko uThixo wenu.’ Imitha yokugqibela yokukhanya okunencesa, isigidimi sokugqibela esinikezelwa ehlabathini, yintyilelo yesimilo saKhe sothando. Abantwana bakaThixo kufuneka babonakalise uzuko lwaKhe. Ebomini babo nakwisimilo kufuneka batyhile oko bakwenzelwe lubabalo lukaThixo.

“Ubuqaqawuli beLanga loBulungisa kufuneka bubengezele emisebenzini emihlekumazwi enyaniso nezenzo zobungcwele.”—Ellen G. White, Christ’s Object Lessons, pp. 415, 416.

**Imibuzo Yengxoxo**

`Eqatsele ngaphezu kwengcamango yokuba akukho Thixo ingayingcamango yokuba uThixo usithiyile. Beliyakwahluka kanjani ilizwe esihlala kulo ukuba oko bekuyinyani?`

`Ucinga kutheni le nto kukho ukungaqondwa kakuhle kwesimilo sikaThixo kwihlabathi lethu namhlanje? Cingani nize nixoxe ngeendlela ezinokunceda abantu ukuba babone isimilo sikaThixo sothando ngokucace mpela.`

`Sigidimi sini emasivakaliswe ngesimilo sikaThixo namhlanje? Ungasichaza njani esi sigidimi kumntu ongekaqhelani nobunyani bothando lukaThixo? Bungqina buni onokubukhomba obubonakalisa ubunyani bothando lwaKhe kwakunye nesimilo saKhe esimangalisayo?`

`Ukuthetha ngothando lukaThixo yenye into. Ukutyhila nokubonakalisa olo thando ebomini bethu yenye into. Zeziphi “izenzo ezingcwele” ezinokutyhila uthando lukaThixo kwabo basingqongileyo?`