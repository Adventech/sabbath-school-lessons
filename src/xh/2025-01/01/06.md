---
title:  Waabethelelwa Ngenxa Yethu
date:  02/01/2025
---

UThixo umemela wonk’ ubani kubudlelane bothando kunye naYe, kodwa kuphela ngabo bamkela isimemo ngokukhululekileyo abathi bonwabele iziphumo ezingunaphakade. Njengoko kubonakele kumzekeliso womsitho, intlaninge yabo ukumkuni wababizayo “ ‘abavumanga ukuza’ ” (Mat. 22:3).

Kwangokunjalo, kanye ngaphambi kokubethelelwa kwaKhe, uKristu waahlahlamba: “ ‘Yerusalem, Yerusalem, wena ubabulalayo abaprofeti, ubagibisele ngamatye abo bathunywe kuwe, kufuthi kangakanani na ndithande ukubabuthela ndawo nye abantwana bakho, ngohlobo esithi isikhukukazi siwabuthele ndawonye amathole aso ngaphantsi kwamaphiko, anavuma!’ ” (Mat. 23:37). UKristu wayefuna ukubabuthela ndawonye, koko abazange bavume. Kwa isenzi esikwafana esithetha “ukuvuma” sisetyenzisiwe ngokufanayo ekufuneni kukaKristu ukubasindisa kunye nasekungavumini kwabo ukusindiswa (thelo) (yaye eli gama linye likuMateyu 22:3 ngentla, kwakho).

Noko kunjalo, uKristu waaya emnqamlezweni ngenxa yaba bantu kunye nathi. Uthando olumangalisayo! Lo gama isono somntu sifanelwe kukufa, uThixo ngokwaKhe (kuKristu) waahlawula ixabiso yaye wenze indlela yokubuyisa ubudlelane obuqhawukileyo phakathi kwezulu nomhlaba. Kwelinye icala, Yena uyaqhubekeka ukuthulula uthando lwaKhe kuthi, nangona Yena engafanele kwenza oko ngokungaphandle kokuzibophelela kwaKhe okukhululekileyo ekwenzeni oko.

`Funda kuYohane 10:17, 18. Thelekisa namaGalati 2:20. Uthini umyalezo oza kuthi apha kwezi ndima? `

Kwimbonakaliso engunqontsonqa yothando lukaThixo-uMnqamlezo, sibona ukuba uKristu wazinikela ngenxa yethu ngentando yaKhe ekhululekileyo. UKristu waancama ubomi baKhe “ngokwenyathelo” laKhe. Akukho mntu waathatha ubomi baKhe kuYe; waabunikela ngokukhululekileyo, ngokwecebo lenkululo ekwavunyelwana ngalo ezulwini ngaphambi kokusekwa kwehlabathi.

“Icebo lokukhululwa kwethu aliyongcamango evele mva, icebo eliqulunqwe emva kokuwa kuka-Adam. Lali kukutyhilwa ‘kwemfihlelo ebifihlwe kwasephakadeni.’ Roma 16:25. Yaaba kukupecululwa kwemimiselo ebisisiseko setrone kaThixo kususela emaphakadeni. Kwantlandlolo, uThixo noKristu babe kwazi ukukreqa kukaSathana, nokuwa komntu ngenxa yamandla alukuhlayo omkreqi. UThixo akazange amisele ukuba isono sibekho, koko Yena wabubona ubukho baso, waza wenza umsindleko wokuqubisana nale ngxubakaxaka yoyikekayo. Lwalu lukhulu ngeyona ndlela uthando lwaKhe ngakwihlabathi, kangangokuba waanqophisa ukuba uzakunikela uNyana waKhe okuphela kwamzeleyo, ‘ukuze bonke abakholwayo kuYe bangatshabalali, koko babe nobomi obungunaphakade.’Yohane 3:16.”—Ellen G. White, The Desire of Ages, p. 22.