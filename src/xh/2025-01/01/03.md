---
title:  Uthando Olungabuyekezwanga
date:  30/12/2024
---

Isiganeko sikaThixo esibalaseleyo sothando lwaKhe kuluntu oluwileyo sifumaneka kwibali likaHoseya. UThixo waayalela umprofeti uHoseya, “ ‘Yiya uzeke umfazi wobuhenyu nabantwana bobuhenyu; ngokuba ilizwe lihenyuzile kakhulu, lemka kuYehova’ ” (Hos. 1:2). UHoseya nenkosikazi yakhe engathembekanga babe zakuba sisifundo esingumzekelo ophilayo sothando lukaThixo kubantu baKhe, nkqu naphakathi kokungathembeki kukaSirayeli nohenyuzo lakwamoya. Oko kukuthi, libali lothando lukaThixo oluthululwe ngesisa kwabo bangalufanelanga.

Ngokwenene, phakathi kokuthembeka kukaThixo nothando, abantu bakreqa ngakuYe, ngokuthe gqolo, sekunjalo. Ngoko ke, isiBhalo ngokuthe gqolo simchaza uThixo njengesithandwa esingabuyekezwanga somlingane ongathembekanga. Waabathanda abantu baKhe ngokugqibeleleyo nangokuthembakeleyo, kodwa bamnyelisa Yena baza bakhonza banqula abanye oothixo, bemhlabekisa ngokunzulu Yena beqhawula ubudlelane, ngokungathi abunakungcibeka.

`Funda uHoseya 14:1-4. Ezi ndima zityhila ntoni ngothando lukaThixo olungagungqiyo ngakubantu baKhe?`

Kwimiphumela yokreqo oluthe gqolo lwabantu baKhe, uThixo uthi: “ ‘Ndiya kukuphilisa ukubuya kwabo umva, ndiyakubathanda ngesisa.’ ” Igama “ngesisa” kwibinzana “ ‘Ndiyakubathanda ngesisa’ ” liguqule igama lesiHebhere (nedabah), elichaza oko kunikelwe ngokuzithandela. Ikwa ligama elinye elisetyenziswe kwiminikelo yesisa kwinkqubo yomnquba.

Kuye wonke uHoseya, nakuzo zonke iimbali zesiBhalo, uThixo ubonakalisa ukuzibophelela okumangalisayo nemfesane ngakubantu baKhe. Nangona ngokuthe gqolo belandele ezinye izithandwa, besaphula ubudlelane bomnqophiso, ngokungathi abunakungcibeka, uThixo wentando yaKhe ekhululekileyo waaqhubekeka ukuthululela uthando lwaKhe kubo. Abantu babe ngalufanele uthando lukaThixo; babe libukule balishiya naliphi ibango elilungileyo ngakulo. Noko kunjalo, uThixo wathi gqolo ukuthulula uthando kubo kungekho naluphi unyanzelo, ngokusulungeka okanye enye indlela. Apha nakwenye indawo, isiBhalo sibonakalalisa ngokuthe rhoqo uthando lukaThixo njengolukhulekileyo nolungokuzithandela.

`Intlaninge yabantu bambona uThixo njengomlawuli okude nongqwabalala nomgwebi. Lo mfanekiso wokunyeliswa nokuhlungiswa kukaThixo njengesithandwa esingabuyekezwanga somlingane ongathembekanga ukunceda njani ukuba ubone uThixo ngokwahlukileyo? Uyiguqula njani indlela obubona ngayo ubudlelane bakho noThixo?`