---
title:  Ngaphaya Kweminqweno Onokuyicinga
date:  29/12/2024
---

UThixo akasibuzi nje kuphela, “Uyandithanda na,” koko uThixo ngokwaKhe uthanda umntu ngamnye yaye oko ukwenza ngokukhululekileyo. Ngokwenene, Yena uthanda mna nawe ngokukhululekileyo kunye nomnye umntu ongomnye ngaphezu koba sinokufane siqiqe. Yaye siyalwazi oluthando ngendlela enze ngayo kwimbali yabantu baKhe.

`Funda kwiEksodus 33:15-22 uze uqwalasele umxholo wezi ndima kwakunye nebali ezibonakala kulo. Esi sicatshulwa, ngokukodwa indima 19, sityhila ntoni ngentando nothando lukaThixo?`

Konke kwakukhangeleka kumke namanzi. Kungekudala emva kokuhlangula okungummangaliso kukaThixo abantu baKhe kubukhoboka eYiputa, abantu bakaSirayeli baavukela ngakuThixo bakhonza ithole legolide. Ekuhleni kukaMoses entabeni, wakubona oko bakwenzileyo, waza waphosa phantsi amacwecwe ayequlethe iMithetho eliShumi wawaphula. Nangona abantu babe lishiyile naliphi na ilungelo kwiinzuzo neentsikelelo uThixo awayezithe jize kubo ngesisa, uThixo ngokukhululekileyo waakhetha ukuqhubekeka nabo kubudlelane bomnqophiso noko kunjalo-nangona bona babengazifanele iintsikelelo zomnqophiso.

Amazwi e-Eksodus 33:19, “ ‘Ndibabale endimbabalayo, ndisikwe yimfesane kosikwa yimfesane ngaye’ ” asoloko eqondwa ngendlela engeyiyo ngelithi uThixo xa ethabile ukhetha ukuba nemfesane nobabalo kwabanye, kodwa hayi kwabanye. Noko kunjalo, ngokomxholo, uThixo akathi apha Yena xa ethabile uyakuba nobabalo nemfesane kwabanye aze angabi nayo kwabanye. Leyo asiyondlela uThixo asebenza ngayo, ngokuphikisanayo kwimfundiso eqhelekileyo nalapho uThixo ebagqibelayo abanye ukuba batshabalale baze bajamelane nogwebo olungunaphakade.

Yintoni, ngoko, into ayivakalisayo uThixo apha? Eneneni, uThixo uvakalisa ukuba, njengoMdali wabo bonke, unelungelo negunya lokunikezela ubabalo nemfesane ngokukhululekileyo nkqu nakoyena ungafanelekanga kubantu. Kwaye wenza oku kule meko, nkqu nasemva kovukelo lwethole legolide, ngokunikezela inceba kubantu baKhe, amaSirayeli, nokuba babe ngayifanelanga.

Esi sesinye kwintlaninge yeziganeko apho uThixo abonakalisa uthando lwaKhe yaye akwenze oko agqithise ngaphaya kwiminqweno onokuyicinga. Iindaba ezimnandi kuthi sonke, akunjalo?

`Kungaziphi iindlela athe uThixo wakhondoza ukutyhila nokubonakalalisa uthando lwaKhe kuwe-nkqu nangaphaya kweminqweno onokuyicinga?`