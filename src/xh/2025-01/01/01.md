---
title:  UThixo Uthanda Ngesisa
date:  28/12/2024
---

### Funda Ukulungiselela Isifundo Sale Veki
Eksod. 33:15–22; Hoseya 14:1–4; IsiTyhi. 4:11; Yohane 17:24; Mat. 22:1–14; Yohane 10:17, 18.

> <p>Indima Yenkumbulo</p>
> “ ‘Ndiyakukuphilisa ukubuya kwabo umva, ndiyakubathanda ngesisa, ngokuba umsindo wam ubuyile kuye’ ” (Hoseya 14:4).

Nangona uPetros wayemkhanyele kathathu uYesu, kanye ngohlobo awayechaze ngalo uYesu (Mat. 26:34), la maphike ayengesosiphelo sebali. Emva kovuko, uYesu wambuza uPetros, ‘uyandithanda na ngaphezu kwaba?’ ” Waza uPetros waphendula “ ‘Ewe, Nkosi, uyazi wena ukuba ndiyakuthanda.’ ” Waza wathi uYesu, “ ‘Dlisa amatakane am.’ ” Emva koko, uYesu kwakhona wabuza uPetros, “ ‘uyandithanda na?’ ” Waza uPetros waphendula, “ ‘Ewe, Nkosi; uyazi wena ukuba ndiyakuthanda.’ ” Waza ke uYesu wathi, ‘ “Yalusa izimvu zam.’ ” Emva koko, kwakhona okwesithathu uYesu wambuza uPetros, ‘ “uyandithanda na?’ ” Waza “waba buhlungu uPetros, kuba ethe kuye okwesithathu, ‘uyandithanda na?’ ” Waza waphendula uPetros “ ‘Nkosi, uyazazi izinto zonke wena; uyaqonda wena ukuba ndiyakuthanda.’ ” Waza uYesu wathi, ‘Dlisa izimvu zam’ ” (Yohane 21:15–17). Kwanjengokuba uPetros wayemkhanyele uYesu izihlandlo ezithathu, uYesu-ngohlobo lo mbuzo ongundoqo, “Uyandithanda na?”-wambuyisela kwakhona uPetros izihlandlo ezithathu.

Nokuba zohluke njani iimeko zethu kwezikaPetros, ngeendlela ezininzi ummiselo usemnye. Oko kukuthi, lo mbuzo uYesu wawubuza kuPetros ngokwenene ngowona mbuzo uThixo awubuzayo kumntu ngamnye kwixesha nendawo yethu: Uyandithanda?

Yonke into ixhomekeke kwimpendulo yethu kula mbuzo.

_*Funda isifundo sale veki ukulungiselela iSabatha, Janyuwari 4._