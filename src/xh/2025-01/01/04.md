---
title:  Uthando Olunikezelwe Ngesisa
date:  31/12/2024
---

UThixo akazange aqhubekeke nje kuphela ukuthulula ngesisa uthando lwaKhe kuSirayeli, phakathi kokreqo olwaluthe gqolo, koko uThixo usaqhubekeka ukuthululela kuthi uthando ngesisa, nkqu sisengaboni. Asilufanelanga uthando lukaThixo, yaye besingenakuvuzwa ngalo. Kwelinye icala, uThixo akasidingi thina. UThixo weBhayibhile akaswelanga nto (Zenzo 17:25). Uthando lukaThixo ngakuwe nam nangakubo bonke abantu xa lulonke lolokuzithandela kwaKhe.

`Thelekisa iSiTyhilelo 4:11 neNdumiso 33:6. Ezi ndima zisixelela ntoni ngenkululeko kaThixo engqamene neNdalo? `

UThixo waadala eli hlabathi ngokukhululekileyo. Kwaye, ngenxa yoku, uThixo ufanelwe lulo lonke uzuko, imbeko, namandla. UThixo wayengadingi kudala naliphi ihlabathi. Ngaphambi kokusekwa kwehlabathi, uThixo wayesele esonwabela ubudlelane bothando obabukhona phakathi kobuThixo.

`Funda kuYohane 17:24. Isixelela ntoni ngothando lukaThixo ngaphambi kokuba ihlabathi libekhona?`

UThixo akazange adinge izidalwa njengento yothando lwaKhe. Kodwa, ngokuhambelana nesimilo saKhe sothando, uThixo waakhetha ukudala ihlabathi kwaye angene kubudlelane bothando nezidwalwa.

Akazange nje uThixo adale eli hlabathi ngokukhululekileyo njengokuthululwa kothando lwaKhe olusisisa, koko uThixo usaqhubekeka ukuthanda abantu ngokukhululekileyo, nkqu nasemva kokuba abantu bewe esonweni e-Eden, yaye nkqu nasemva kokuba sisona buqu.

Emva koKuwa e-Eden, uAdam noEva babe ngenalungelo lokuqhubekeka bephila baze baxhamle uthando lukaThixo. Kodwa uThixo, ozithwele “zonke izinto ngelizwi lamandla akhe” (Heb. 1:3), ngothando lwaKhe olukhulu, inceba, nobabalo wabuxhasa ubomi babo yaye wenze indlela yokuxolelanisa uluntu kwakhona kuYe ngothando. Kwaye oloxolelwaniso luquka nathi, aba.

`Le nto yokuba uThixo uyaqhubekeka ukuthulula uthando kweli hlabathi, phakathi kokuwa kwalo nobubi, isixelela ntoni ngothando lwaKhe nesimilo? Le nyaniso ingasibangela njani ukuba nathi simthande Yena?`