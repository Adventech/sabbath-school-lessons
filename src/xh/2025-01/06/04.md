---
title:  Isimilo SikaThixo Esingaguquguqukiyo
date:  04/02/2025
---

`Funda uMalaki 3:6 noYakobi 1:17. Ezi ndima zifundisa ntoni ngesimilo sikaThixo? `

KuMalaki 3:6, uThixo uthi, “ ‘Mna, Yehova, andiguquguquki.’ ” Lo gama abanye befunda le ndawo kule ndima baze bayithathe ngelithi ithetha ukuba uThixo akaguquguquki nangayo nayiphi indlela, intsalela yale ndima kwakunye nomxholo wayo osondeleyo ibonisa ukuba ukungaguquguquki kukaThixo okuqinisekiswe apha kukungaguquguku kwesimilo sikaThixo. Intsalela yale ndima ibonisa ukuba uThixo angaguquguquka ngokobudlelane, kuba uThixo uthi:

“ ‘Ukuze ningagqitywa nje niphele, nina nyana bakaYakobi.’ ” Aze kanye kwindima elandelayo, uThixo avakalise kubantu baKhe, “ ‘Buyelani kum, ndibuyele kuni’ ” (Mal. 3:7).

Ngoko, uThixo uyangena kubudlelane obubheka ngapha nangapha nendalo yaKhe, kodwa kubo bonke obo budlela bubheka ngapha nangapha, yaye nangayo nayiphi into engenye, isimilo sikaThixo sithe gqolo. Oku ngokufanayo kungqinwe kuYakobi 1:17, engqinayo ukuba zonke izipho ezilungileyo nezigqibeleleyo zivela kuThixo, ekungekho buyambo kuye. UThixo akangomthombo wobubi.

Apha nakwezinye indawo, isiBhalo sifundisa ukuba isimilo sikaThixo asiguquguquki. Ngamanye amazwi, iBhayibhile ngokuthe gqolo ifundisa ukuba uThixo akaguquguquki ngokwasesimilweni. Noko kunjalo, uThixo unako kwaye uyangena kubudlelane bokwenyani nezidalwa, kwezo uThixo asabela, koko maxa onke ngothando nokusesikweni.

`Funda ku-2 Timoti 2:23; Tito 1:2 nakumaHebhere 6:17, 18. Ezi ndima zifundisa ntoni ngoThixo?`

UThixo akanakuzikhanyela Yena; uThixo akakhe axoke; yaye izithembiso zikaThixo azinakuqhawulwa. Sinokuqiniseka ukuba uThixo weBhayibhile ikwanguThixo omnye othe (kuKristu) wazinikela ngokwaKhe ngokukhululekileyo ngenxa yethu emnqamlezweni. UnguThixo onokuthenjwa, ongenakuxhomekeka, kwaye sinokuba nengqiniseko nethemba kwingomso kuba, njengoko amaHebhere 13:8 eyibeka, “UYesu Kristu ukwanguye izolo, nanamhla, ase nakuwo amaphakade.”

`Ungafunda njani ukuthemba ukulunga kukaThixo nkqu naxa izinto zihambe kakubi ngokwenene ebomi bakho? Umfanekiso kaThixo emnqamlezweni wenza ntoni ukunceda wena ufunde ukuthemba ukulunga kwaKhe?`