---
title:  Ingcamango Ngakumbi
date:  07/02/2025
---

Funda Ellen G. White, “God’s Love for Man,” pp. 9–15, in Steps to Christ.

“Ilizwi likaThixo lityhila isimilo saKhe. Yena ngokwaKhe ubhengeze uthando lwaKhe olungaphele ndawo nosizi. Xa uMoses wayethandaza, ‘Khawundibonise ubuqaqawuli bakho,’ uYehova waphendula ngelithi, ‘Ndiya kukudlulisa konke ukulunga kwam ebusweni bakho.’ Eksodus 33:18, 19. Oku kukulunga kwaKhe. UYehova wadlula ebusweni bukaMoses, wavakalisa esithi, ‘uYehova, uYehova, uThixo onemfesane, onobabalo, ozeka kade umsindo, omninzi ngenceba nenyaniso; olondolezela amawaka inceba, oxolela ubugwenxa, nokreqo, nesono.’ Eksodus 34:6, 7. Yena, ‘uzeka kade umsindo, unenceba enkulu,’ ‘Kuba Yena uthanda ukwenza inceba.’Yona 4:2; Mika 7:18.

“UThixo ubophelele iintliziyo zethu kuYe ngemiqondiso engenakubalwa ezulwini nasemhlabeni. Ngezinto zendalo, kwakunye nawona makhonkco anzulu nanobubele, Yena uzame ukuzityhila kuthi. Noko kunjalo ezi zibonisa ngokungagqibelelanga uthando lwaKhe. Nangona zonke ezi mpawu zinikezelwe, utshaba lokulungileyo luzimfamekisile iingqondo zabantu, ukuze bakhangele kuThixo ngoloyiko; bacinge ngaYe njengorhabaxa nongaxoleliyo. USathana waakhokelela abantu ekuqondeni uThixo njengesiqu ophawu lwaso luphambili ibubulungisa obungqongqo,-lowo ungumgwebi obukhali, umntu onetyala kuye ongongqwabalala, obizayo. Wamzoba uMdali njengesiqu ujonge ngeliso elinomona iziphoso neempazamo zabantu, ukuze ehlise izigwebo kubo. Yayi kukususa eli thinzi limnyama, ngokutyhila ehlabathi uthando lukaThixo olungaphele ndawo, le nto uYesu weza kuhlala phakathi kwabantu.”—Ellen G. White, Steps to Christ, pp. 10, 11.

**Imibuzo Yengxoxo**

`Kutheni le nto kubaluleke ngeyona ndlela ukuqonda ukuba ubuqaqawuli bukaThixo kuhambelana nokulunga kwaKhe? Oku kuyilungisa njani imfundiso yobuqaqawuli egxininisa amandla nje engalugxininisanga uthando nesimilo sikaThixo?`

`Wakhe wathandabuza ukulunga kukaThixo? Ukhona umntu omaziyo okhe wathandabuza ukulunga kukaThixo ngenxa yendlela abaye benza ngayo ngelinye abo babanga ngelithi balandela uThixo, okanye ngenxa nje yabo bonke ububi obusehlabathini? Wasebenza njani kuloo mbuzo kuwe siqu, yaye ungakwazi njani ukunceda umntu osokoliswa ngumbuzo wokulunga kukaThixo? Bona kwisifundo seveki ezayo.`

`Eklasini, tyebisa impendulo yombuzo wangoMvulo. Ubunyani bemfazwe enkulu businceda njani siqonde bonke ububi obukhoyo ngoku?`