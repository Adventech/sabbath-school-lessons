---
title:  Bambelela Nkqi kuThando Nobulungisa
date:  06/02/2025
---

IsiBhalo ngokuthe rhoqo sifundisa ukuba “ ‘uYehova uThixo wakho nguye uThixo, uThixo wenyaniso, obagcinela umnqophiso nenceba abamthandayo, abayigcinayo imithetho yakhe, ase ewakeni lesizukulwana’ ” (Dut. 7:9). Isimilo saKhe sokulunga nothando sabonakalaliswa ngokutshatsheleyo nguYesu emnqamlezweni (bona kumaRom. 3:25, 26; Rom. 5:8). NgokweNdumiso 100:5, “Ngokuba uYehova ulungile, inceba yakhe ingunaphakade, ukunyaniseka kwakhe kukwizizukulwana ngezizukulwana” (thelekisa neNdum. 89:2). Ngoko ke, uThixo unokuthenjwa; Yena unikezela kuphela izipho ezilungileyo kubantwana baKhe (Yakobi 1:17; thelekisa noLuka 11:11–13). Eneneni, Yena uthulula izipho ezilungileyo nakwabo bazibeka njengeentshaba zaKhe.

`Funda kuMateyu 5:43-48. Oku kusifundisa ntoni ngothando lukaThixo olumangalisayo? Simele ukwenza njani kwabanye ngokuphathelele kwimfundiso kaYesu?`

UMateyu 5 uchaza uthando lukaThixo njengothando olugqibeleleyo. Uthando olungagqibelelanga luthando oluthanda kuphela abo bakuthandayo. Kodwa uThixo uthanda nkqu nabo bamthiyileyo, nkqu nabo bazibeka njengeentshaba zaKhe. Uthando lwaKhe luphelele yaye, ngenxa yoko, lugqibelele.

Nangona uthando lukaThixo nenceba zisogqitha lee nayiphi iminqweno onokuyicinga, alukhe lugqumelele okanye lophule inceba. Ngokwahlukileyo, ludiba okusesikweni nenceba kunye (Ndum. 85:10). Kwangokunjalo, iBhayibhile isikhuthaza ukuba: “ ‘Gcina inceba nokusesikweni, uhlale uthembele kuThixo wakho’ ” (Hos. 12:6). Njengoko enye indima iyibeka, “Bambelela kuthando nokusesikweni” (Hos. 12:6; thelekisa noLuka 11:42).

Ekugqibeleni, uThixo ngokwaKhe uyakuzisa ubulungisa obugqibeleleyo. AmaRoma 2:5 afundisa ukuba, “uyakutyhilwa umgwebo onobulungisa” (Rom. 2:5) waKhe. Ekugqibeleni, abakhululwa bayakucula: “ ‘Mikhulu, ingummangaliso imisebenzi yakho, Nkosi, Thixo Somandla; Zinobulungisa, ziyinyaniso iindlela zakho, Kumkani weentlanga. Ngubani na ongekhe akoyike wena, Nkosi, angalizukisi igama lakho? Ngokuba inguwe wedwa ongcwele; ngokuba zonke iintlanga ziya kuza ziqubude phambi kwakho, ngokuba imisebenzi yakho yobulungisa ibonakalalisiwe’ ” (IsiTyhi. 15:3, 4; thelekisa neSiTyhi. 19:1, 2).

`UIsaya 25:1 uvakalisa, “Yehova, unguThixo wam; ndiyakukuphakamisa, ndiya kubulela kwigama lakho; ngokuba wenze imisebenzi ebalulekileyo, amacebo akho kwakude, ukunyaniseka, inyaniso.” Singafunda njani ukudumisa uThixo, nkqu nakumaxesha amabi? Kungaziphi iindlela obunokuthi ubomi bakho ngokwabo bube ngumnikelo wokubonga kuThixo ngendlela enwenwisa ubulungisa kwindawo onempembelelo kuyo?`