---
title:  UThixo Ozohlwayayo?
date:  05/02/2025
---

Unako “ukuguquka” uThixo? Ukuba kunjalo, oko kungathetha ntoni? Sibonile ukuba isimilo sikaThixo asikhe siguquke. Noko kunjalo, ezinye iindima zeBhayibhile zithetha ngoThixo “oguqukayo” okanye “ozohlwayayo.” Noko ke ebantwini, inguquko ibandakanya ukuqonda kukabani ukuba wenze okungalunganga. Zikwazi njani, ngoko, ezinye izicatshulwa zeBhayibhile ukubonisa uThixo “njengoguqukayo?”

`Funda kwiEksodus 32:14 uze uthelekise noYeremiya 18:4-10. Uva ntoni kwezinkcazelo “ngokuzohlwaya” kukaThixo?`

Kwezi nakwintlaninge yezinye izicatshulwa, uThixo uzotywa njengozohlwayayo kwisigwebo ngokusabela kwinguquko ethile okanye intethelelo yabantu. UThixo uthembisa ukuba, ukuba abantu bathe babuya kubugwenxa babo, Yena uyakubuya kwisigwebo saKhe ebesicwangcisile. Ukubuya kukaThixo ekuwiseni isigwebo ngokusabela kwinguquko yomntu ngumxholo oqhelekileyo kuso sonke isiBhalo.

`Funda kwiNumeri 23:19 naku-1 Samuweli 15:29. Ezi ndima zifundisa ntoni ngokuphathelele ekuthini uThixo “uyazohlwaya” okanye “aguquke” okanye akunjalo kusini na?`

Ezi ndima ngokuselubala zichaza ukuba uThixo “ ‘akangomntu ukuba azohlwaye’ ” (1 Sam. 15:29) kwanokuba “ ‘uThixo akamntu ukuba athethe amanga, akanyana woluntu ukuba azohlwaye. Etshilo nje yena, akayi kwenza na? Ethethile nje, akayi kufeza na?’ ” (Num. 23:19). Funda ukhangele kwezinye izicatshulwa, ezi ndima azinakuthathwa njengezithetha ukuba uThixo “akazohlwayi” konke konke, kodwa endaweni yoko zidlulisa inyaniso yokuba “akazohlwayi” okanye “aguquke ngokweendlela abenza ngazo abantu. Endaweni yoko, uThixo usoloko egcina izithembiso zaKhe, yaye lo gama eyakutshintsha indlela ukusabela kwinguquko yomntu, Yena ukwenza oko ngokuhambelana nokulunga kwaKhe kunye neLizwi laKhe. UThixo uyazohlwaya kwisigwebo ngokusabela kwinguquko, kanye kanye kuba isimilo saKhe silungile, sinobulungisa, sinothando, sinayo nenceba.

`Yintoni intsingiselo yemizobo yeBhayibhile “ngokuzohlwaya” okungcwele? Oku kuchaza ntoni ngokuthi gqolo kwesimilo sikaThixo ngokuhambelana nenyaniso yokuba uThixo ungena kwintlobo zobudlela ezingunika-nika ezenza ncakasana umehluko kuYe?`