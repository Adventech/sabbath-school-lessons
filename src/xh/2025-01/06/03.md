---
title:  UThixo Ulungile Kwaphela Unobulungisa
date:  03/02/2025
---

UThixo akabangi nje ukuba uyabuthanda ubulungisa yaye ubiza abantu ukuba bathande benze ubulungisa, kodwa uThixo ngokwaKhe ubonakalisa ngokugqibeleleyo nangokungagungqiyo ezi mpawu. IsiBhalo sifundisa ukuba uThixo ngokupheleleyo ungcwele, uthembekile, unobulungisa, yaye unothando. UThixo kuphela yaye usoloko esenza oko kuthandayo, kububulungisa, nokusesikweni. Yena akenzi  nanye into engeyiyo.

`Funda kuDuteronomi 32:4 nakwiNdumiso 92:15. Ezi zicatshulwa zifundisa ntoni ngokuthembeka nobulungisa bukaThixo?`

Ezi kunye nentlaninge yezinye izicatshulwa zidandalazisa ukuba uThixo unobulungisa yaye unothando-“akukho bugqwetha kuye” (Ndum. 92:15, thelekisa neNdum. 25:8, Ndum. 129:4). UThixo “akenzi bugqwetha; imiso ngemiso ukumisa emhlotsheni okusesikweni kwakhe, angasileli; ke yena onobugqwetha akakwazi ukudana” (Zef. 3:5). Qaphela ukwahluka okutsolileyo kwisimilo sikaThixo phezu nangokuchasene nabo bathande intswela-bulungisa.

UThixo uyayazi into engcono efanele wonk’ ubani, unqwenela oko kungcono kumntu wonke, yaye usebenza ngokuthe rhoqo ukuzisa iziphumo ezingcono kubo bonke ababandakanyekayo.

`Funda kwiNdumiso 9:7, 8 nakwiNdumiso 145:9-17. Ezi ndima zifundisa ntoni ngoThixo?`

UThixo weBhayibhile “ngumgwebi olilungisa” (Ndum. 7:11) yaye akukho bubi buhlalayo kuYe (Ndum. 5:4). Njengoko u-1 Yohane 1:5 efundisa, “uThixo ukukukhanya, a nkukho bumnyama kuye nakanye.” Ngokwenene, uThixo akalunganga ngokugqibeleleyo nje kuphela, koko ngokukaYakobi 1:13 “uThixo akanakuhendeka kokubi” (thelekisa noHab. 1:13).

Kuko konke oku, ukulunga kukaThixo nobuqaqawuli ziqhagamshelene ngokungenakwahlulwa. Lo gama intlaninge inqula amandla, uThixo unamandla onke, kodwa usebenzisa amandla aKhe kuphela ngeendlela ezisesikweni nezinothando. Asiyonto eyenzeka nje-nye ukuba uMoses acele uThixo, “ ‘Khawundibonise ubuqaqawuli bakho,’ ” uThixo waphendula ngelithi, “ ‘Ndiya kukudlulisa konke ukulunga kwam ebusweni bakho’ ” (Eksod. 33:18, 19).

`Kutheni le nto uThixo olunge ngolo hlobo ezakuvumela ububi obungaka obusehlabathini? Xoxani ngempendulo yakho eklasini.`