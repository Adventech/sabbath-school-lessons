---
title:  Uxabiseke Ngaphezu Koba Unokucinga
date:  12/01/2025
---

Njengoko sibonile kwisifundo esingaphambili, akukho namnye-nkqu noyena moni uqatseleyo okanye menzi-bubi uqatseleyo-angamthandiyo uThixo. Kwaye kuba uThixo ebaxabisile abantu ngaphezu koba sinokuze sicinge, Yena akakholiswa sisono kuba Yena uyasithanda yaye uyayazi into eyenziwa sisono kuthi, kanjalo.

`Funda kuLuka 15:11-32. Umzekeliso wonyana wolahleko utyhila ntoni ngemfesane nothando lukaThixo? Silumkiso sini osinikezelayo kwabo bathe, njengomnye unyana lo, bahlala apha ekhaya?`

Kweli bali uYesu alibalisayo, unyana wala ndoda wacela ilifa lakhe ngaphambi kwexesha, ngokwenza oko ebukula indlu kayise nonina. Unyana wolahleko emva koko uyemka ayokudyiwaza ilifa lakhe aze athotyelwe kwintlupheko nendlala, emonela iihagu ezitya emkhombeni. Eqonda ukuba abaqeshwa endlwini kayise banokudla okugqithisileyo, ugqiba ekubeni ebuyele ekhaya eneqikili lokuba uzakuba sisicaka.

Okulandelayo kumandla. Abanye ootata bangamgxotha loo nyana xa ebuya. “Ulithathile ilifa lakho wazahlula kwindlu yam. Awusenakhaya apha.” Eso iyakuba, sisimo esiqondakalayo, nesivakalayo, akunjalo? Emehlweni abanye abazali abangabantu, lo nyana ebegqithise ngaphaya kokuba angaphinda amkelwe ekhaya, ngokukodwa njengonyana.

Kodwa, emzekelisweni, uyise (omele uThixo ngokwaKhe) akasabeli nangenye kwezi ndlela. Endaweni yoko, “ ‘akubon’ ukuba usekude lee, uyise wambona, wasikwa yimfesane, wagidima, wawa entanyeni yakhe, wamanga’ ” (Luke 15:20, NKJV). Nangona yayi thathwa njengengaphantsi kunesidima kumaxesha anjalo ukuba inkosi yendlu ibaleke ukuya kudibana nomntu, uyise ngemfesane yakhe ebalaseleyo waabaleka ukuya kukhawulela unyana wakhe waza, ngokumangalisa ngakumbi, wambuyisela endlwini yakhe, wada wenza isibhadlalala sombhiyozo ngenxa yakhe, ukubonakalisa imfesane enkulu kaThixo kumntu ngamnye olahlekayo kwakunye nemincili aba nayo Yena nkqu ngomntu omnye obuyela ekhaya. Umfanekiso onjalo ngoThixo!

`Inika umdla indlela asabela ngayo omnye unyana lo. Kwakutheni oku kukusabela ikukusabela nje kobuntu, kusekelezwe phantse kwimfobe, yaye iqondakala, kanjalo? Yintoni, noko kunjalo, efundiswa yindawo yakhe ebalini ngendlela izicamango zobuntu ezingafikeleli ngayo kubunzulu begospile okanye obothando lukaThixo ngakuthi?`