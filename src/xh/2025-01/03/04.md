---
title:  Ukukholisa kuThixo?
date:  14/01/2025
---

Kwenzeka njani na ukuba uThixo welimiweyo achulumanciswe ngabantu nje, amachaphaza nje agqithayo esiqalo sobomi kwilizwe nje elinye elincinci phakathi koko mhlawumbi kulelimiweyo elingaphele ndawo? Kwenzeka njani ukuba abantu babaluleke ngolo hlobo kwisiQu esiKhulu, esinamandl’ onke nesingadingi nto? Le mibuzo inokuchazwa kwinkalo ezimbini. Okokuqala, uThixo ngokwaKhe angachulumanca njani? Okwesibini, abantu bangamzisela njani uchulumanco, ngokukodwa kwimeko yokuba nesono kwethu? Inkalo yokuqala yale mibuzo sisihloko sanamhlanje ize eyesibini ibe sesangomso.

`Funda uIsaya 43:4; neMizekeliso 15:8, 9. Zisixelela ntoni ngokukholiswa kukaThixo ngabantu baKhe?`

Njengoko sibone luzizi ngokwayizolo, uThixo unako ukukholiswa ngabantu ngenxa yokuba uThixo ubathanda abantu ngendlela ekhathalele ezona mfuno zabo, njengoko ebenokwenza nabani othanda akhathalele abanye.

Kwelinye icala, uThixo akakholiseki ngabantu baKhe xa besenza okungendawo. Eneneni, iMizekeliso 15:8, 9 ifundisa ukuba, lo gama “umbingelelo” kunye “nendlela” yabangendawo nganye kuzo “ilisikizi kuYehova,” wona “umthandazo wabathe tye ngowona akholwa nguwo” yaye “ophuthuma ubulungisa uyathandwa nguye.” Le ndima ayibonisi nje kuphela ukuba uThixo akakholiseki bububi, koko uyakholiswa kokuthe tye. Kanjalo ikwabeka ukukholiseka okungcwele nothando ngokungqamana okutsolileyo enye nenye, ukubonakalisa uqhagamshelwano olunzulu oluphakathi kothando lukaThixo nokukholiseka kwaKhe, okubonakala kuso sonke isiBhalo.

NgokweNdumiso 146:8, “uYehova uthanda amalungisa.” AmaKorinte esibini 9:7 ongeza, “uThixo uthanda umphi ochwayitileyo.” Qaphela, kuqala, oko zingakuthethiyo ezi ndima. Azithi uThixo uthanda kuphela amalungisa okanye uThixo uthanda kuphela umphi uchwayitileyo. UThixo uthando wonke umntu. Noko kunjalo, ukuze ezi ndima zidlulise kwanto, kufuneka zithethe ukuba uThixo uthanda “amalungisa” kwakunye “nomphi ochwayitileyo” ngohlobo oluthile olulodwa. Esikubonileyo kwiMizekeliso 15:8, 9 kuyasintluvisa: uThixo uthanda aba kwakunye nabanye kwimeko yokukholiseka ngabo.

`Cinga ngendlela eliqhogene ngayo izulu nomhlaba de uThixo, uMdali welimiwyo, abandakanyeke ngokusondeleyo, nkqu ngokwemvakalelo, kuthi. Themba lini le ngcamango imangalisayo emayikunike lona, ngokukodwa ukuba uthubeleze kwixesha elinzima?`