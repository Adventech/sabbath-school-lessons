---
title:  Ingcamango Ngakumbi
date:  17/01/2025
---

Funda kuEllen G. White, “ ‘Let Not Your Heart Be Troubled,’ ” pp. 662–680, kwiThe Desire of Ages.

“INkosi iyadana xa abantu baYo bezisingela phantsi. Yona inqwenela ukuba ilifa laYo elinyuliweyo lizixabise ngokwexabiso Yena alubeke kubo. UThixo waabafuna, kungenjalo ngewayengazanga Yena athumele uNyana waKhe ukuba eze kubakhulula ngexabiso eliphezulu ngolo hlobo. Yena unomsebenzi ngabo, kwaye Yena uyakholiswa kakhulu xa besenza awona mabango aphezulu kuYe, ukuze bazukise igama laKhe. Banokulindela izinto ezinkulu xa benokholo kwizithembiso zaKhe.

“Kodwa ukuthandaza ngegama likaKristu kuthetha lukhulu. Kuthetha ukuba kufuneka samkele isimilo saKhe, sibonakalalise isimilo saKhe, size senze imisebenzi yaKhe. Isithembiso soMsindisi sinikezelwa phantsi kwemeko. ‘Ukuba niyandithanda,’ utsho Yena, ‘yigcineni imithetho yam.’ Yena uyabasindisa abantu, hayi esonweni, kodwa kwisono; yaye abo bamthandayo bayakubonakalalisa uthando lwabo ngentobelo.

“Yonke intobelo yokwenyani isuka entliziyweni. Yayi ngumsebenzi wentliziyo kunye noKristu. Kwaye ukuba siyavuma, Yena uyakuzibandakanya neengcinga neenjongo zethu, aze ayondelelanise iintliziyo neengqondo zethu ekuvumelaneni nentando yaKhe, ekuthini xa simthobela Yena siyakuba kanti sithwele iimvakalelo zethu. Intando, iphuculiwe yangcwaliswa, iyakufumana olona chulumanco luphezulu ekwenzeni umsebenzi waKhe. Xa simazi uThixo njengoko iyinyhweba yethu ukumazi Yena, ubomi bethu buyakuba bubomi bentobelo eqhubekekayo. Ngokuxabisa isimilo sikaKristu, ngokunxibelelana noThixo, isono siyakuthiyeka kuthi.”—Ellen G. White, The Desire of Ages, p. 668.

**Imibuzo Yengxoxo**

`Kunokuthetha ntoni “ukwamkela ngokungazicingeliyo?” Ucinga ukuba ubudlelane bokunikezela nokwamkela kunganjani ezulwini nakumhlaba omtsha?`

`Besuka kwindawo ethile ekude yelimiweyo-ekude mhlawumbi kunendawo enokufikelelwa ngamehlo anciniweyo eSpace Telescope kaJames Webbabathunywa bezulu basingisela kumprofeti uDaniyeli njengochamudot, “othandwayo, onqwenelekayo, oxabisekileyo.” Kwaye bakwenza oko izihlandlo ezithathu. KuDaniyeli 9:23, uGabriyeli uthi “ngokuba ongonqwenelekayo.” KuDaniyeli 10:11, isiqu sezulu (mhlawumbi uGabriyeli kwakhona) simbiza ish chamudot, “indoda enqwenelekayo,” ibinzana eliphindwayo kuDaniyeli kamva (Dan. 10:19). Cinga ngento eyithethayo ngoThixo kwakunye nendlela asondele ngayo kuthi. Themba lini onokuzitsalela lona kule nyaniso imangalisayo?`

`Imizekelo yamaqhawe okholo ashukuxwe kumaHebhere 11 yalamana njani nomxholo wesifundo sale veki? Ngokutsolileyo, loo mizekelo ityhila ntoni ngendlela ubani “anokukholiseka ngayo kuThixo” ngokholo? Yintoni ongayifunda uze uyisebenzise kubomi bakho bemihla ngemihla kwimizekelo enjalo yokholo nokuthembeka?`