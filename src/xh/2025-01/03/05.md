---
title:  Amatye Aphilileyo
date:  15/01/2025
---

Kwenzeka njani ukuba thina, njengantu abawileyo, abanesono, sibe nokukholisa uThixo ongcwele?

`Funda kumaRoma 8:1 nakumaRoma 5:8. Ezi ndima zifundisa ntoni ngokuma kwethu phambi koThixo? `

UThixo uthulula ubabalo ebantwini kwangaphambi kwako nakuphi ukusabela komntu. Ngaphambi kokuba sithethe okanye senze nantoni na, uThixo ufikelela kuthi aze asinike ithuba lokuba samkele okanye sibukule uthando lwaKhe. Njengoko amaRoma 5:8 eyibeka, “uThixo uqondakalisa okwakhe ukusithanda ngokuthi, sakubon’ukuba sisengaboni, uKristu asifele (thelekisa noYer. 31:3). Kwaye sinokuxolelaniswa noThixo sikwazi nokukholiseka emehlweni aKhe, ngokholo ngomsebenzi woMkhululi wethu.

`Funda ku-1 Petros 2:4-6 uze umthelekise namaHebhere 11:6. Oku kusixelela ntoni ngendlela esinokukholiseka ngayo kuThixo?`

Ngaphandle kokungenelela kuThixo, abantu abawileyo abanako ukuzisa nantoni exabisekileyo kuThixo. Noko kunjalo uThixo, ngobabalo lwaKhe nenceba, wenze indlela, ngomsebenzi kaKristu. Ngokutsolileyo, “ngoYesu Kristu” singakwazi “ukunyusa imibingelelo eyiyeyomoya, eyamkeleka kakuhle kuye uThixo” (1 Pet. 2:5). Nangona “lungekho ukholo akunakubakho ukumkholisa” (Heb. 11:6), ngomsebenzi kaKristu wentethelelo, uThixo “uzakuwenza” amakholwa “agqibelele emisebenzini yonke elungileyo, ukuze nikwenze ukuthanda kwakhe, esenza ngaphakathi kwenu oko kukholekileyo emehlweni akhe, ngoYesu Kristu. Kuye makubekho uzuko, luse emaphakadeni asemaphakadeni. Amen.” (Heb. 13:21). Abo basabela kuThixo ngokholo babalelwa ukuba bangamalungisa emehlweni aKhe ngenxa yentethelelo kaKristu, obulungisa baKhe kuphela obamkelekileyo. Kwaye abo basabela kwizindululo zikaThixo ezithandayo babalelwa njengabafanelekileyo ngenxa yentethelelo kaKristu (Luka 20:35), yaye Yena uyabaguqula ukuba bafane naYe (1 Kor. 15:51–57, 1 Yohane 3:2). Umsebenzi kaThixo okhululayo ayingowethu nje kuphela, koko ukuthi, kanjalo.

`Kutheni le nto ingcamango yokuthethelela kukaKristu ngenxa yakho ezulwini ikhuthaza nje?`