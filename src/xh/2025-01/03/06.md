---
title:  Umgomo Ofanelekileyo
date:  16/01/2025
---

Phantsi kweambrela yenceba kaThixo nentethelelo, uThixo uyoliswa nkqu nakokona kusabela kuncinci kuthando lwaKhe. NgaLowo ekuphela kwaKhe ofanelwe luthando yaye ngokwaKhe ulilungisa ngokugqibeleleyo, ngamnye kuthi unokubalelwa ukuba ulilungisa aze abalelwe kwabo bathandwayo nguThixo abayakuhlala naYe kuthando olugqibeleleyo ngonaphakade. Eli lithemba elikhulu lenkululo, equka umsebenzi kaKristu ezulwini ngenxa yethu.

Kodwa, ungazibuza, ingaba oku kuquka nam lo? Ukuba kuthe kanti andifanelekanga ngokwaneleyo? Ukuba kuthe kanti ndiyazoyikisela ukuba andinalukholo lwaneleyo?

`FundakuMarko 9:17-29. UThixo usabela njani kwindoda esebalini? Lungakanani ukholo olulukholo olwaneleyo?`

Abafundi abazange bakwazi ukuyikhupha idemon; lemka lonke ithemba. Kodwa uYesu weza waza wathi kuyise, “ ‘Ukuba unokukholwa! Zonke izinto zinokwenzeka kuye okholwayo’ ” (Marko 9:23). Waza uyise waphendula entywizisa, “ ‘Ndiyakholwa, NKosi; siza ususe ukungakholwa kwam!’ ” (Marko 9:24).

Qaphela, uYesu akazange athi kule ndoda, “Buyela kum xa unokholo oluninzi.” Endaweni yoko isikhalo sayo, “ ‘siza ukungakholwa kwam,’ ” sasanele.

Ngaphandle kokholo, akunakubakho ukumkholisa uThixo (Heb. 11:6), yaye noko kunjalo uYesu wamkela nolona kholo luncinane kwaye, ngokholo (ngentethelelo kaKristu), sinako ukukholiseka kuYe. Ngokholo nangenxa yomsebenzi kaKristu endaweni yethu, sinokusabela ngeendlela ezikholisa uThixo, ngokufanayo nendlela utata ongumntu akholiseka ngayo xa umntwana emphathela isipho esingatshuzanga na kakade.

Ngoko ke, kufuneka silandele icebiso likaPawulos ukuze siyenze ibe ngumgomo wethu ukuba “sibe ngabakholekileyo” kuThixo (2 Kor. 5:9, 10; thelekisa namaKol. 1:10, 1 Tesa. 4:1, Heb. 11:5). Kwaye kufuneka simcele uThixo aguqule imidla yethu ukuze iquke imidla ephambili yabo sibathandayo, kwanokuba siluphangalalise uthando lwethu ukuze lifikelele kwabanye. “Mayela nothando olu lobuzalwana, ndithi, yenzelanani ububele; mayela nembeko leyo, phangelanani; mayela nomoya lo, vuthani; mayela neNkosi le, khonzani; mayela nethemba, vuyani; mayela nembandezelo, nyamezelani; mayela nomthandazo, zingisani; mayela neentswelo zabangcwele, yibani nobudlelane; ukubuka iindwendwe kusukeleni” (Rom. 12:10–13).

`Ukuba uThixo uyasamkela ngoKristu, kubekisele phi ukuba samkele abanye? Kukhanya kuni okuziswa kule ngcamango ngumyalelo wokuthanda ummelwane wakho njengoko uzithanda (Lev. 19:18, Matt. 22:39) kwakunye nomthetho-siseko wokuphatha abantu ngendle ofuna ukuphathwa ngayo?`