---
title:  Ukukholiseka KuThixo
date:  11/01/2025
---

### Funda Ukulungiselela Isifundo Sale Veki
Luka 15:11–32, Zefa. 3:17, Efe. 5:25–28, Isa. 43:4, Roma 8:1, Roma 5:8, Marko 9:17–29.

> <p>Indima Yenkumbulo</p>
> “UYehova uThixo wakho uphakathi kwakho, ligorha elisindisayo; unemihlali ngawe, enovuyo, uthe cwaka eluthandweni lwakhe, ugcoba ngawe ememelela” (Zefaniya 3:17).

Cinga ngemeko eloluhlobo lulandelayo: umntwana oneminyaka emihlanu ubudala uza kuyise ethe qhiwu isipho esibhijelwe kakubi ngoSuku looTata (Father’s Day). Ngomdla udlulisa isipho kuyise.

Cinga ngotata xa engathi, “Nyana, andinaxesha lesipho sakho. Eneneni, akukho nto onokuyinika mna enokundikholisa. Nantoni na onokuyinika mna, ndingazifumanela yona, yaye nantoni na ondinika yona ithengwe ngemali yam okanye yenziwe ngezinto endizihlawuleleyo. Ngoko, gcina isipho sakho. Andisidingi okanye andisifuni. Kodwa ndiyakuthanda, noko kunjalo.” Owu!

Ucinga ntoni ngoku kuphendula kuka tata? Amagama anje ngala “akanantliziyo,” “uyabanda,” “nokungavakalelwa kuthi qatha wona. Ingaba le yindlela uThixo aphendula ngayo kuthi? Ingaba eneneni singamkholisa uThixo? Noba kunzima kangakanani na ukuyicinga, noko singabantu abawileyo, abadyojwe sisono, nabathambekele ebubini-ewe, singamkholisa uThixo! Ngamanye amazwi, uThixo akasikhangeli, okanye izipho esizizisa kuYe, ngokwesimo sala tata. Ngokwahlukileyo, singamkholisa uThixo, kodwa kuphela ngoKristu.

_*Funda isifundo Sale Veki Ukulungiselela iSabatha, Janyuwari 18._