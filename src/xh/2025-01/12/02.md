---
title:  Eyona Mithetho Mibini Mikhulu
date:  16/03/2025
---

Ukuphendla oko sinokukwenza, njengesiqu nanje ngentlanganisela, ukuqhubela phambili uthando lukaThixo nobulungisa kwihlabathi lethu, kufanelekile ukuqala ngokugxila kwinto uThixo asiyalele yona.

`Funda kuMateyu 22:34-40. Wawuphendula njani uYesu umbuzo womqondisimthetho? `

Ngokutsho kukaYesu ngokwaKhe, “ ‘owokuqala nomkhulu umthetho’ ” kukuba “ ‘ “Uze uyithande iNkosi uThixo wakho ngentliziyo yakho iphela, nangomphefumlo wakho uphela, nangengqondo yakho iphela.” ’ ” Waza, uYesu wongeza, “ ‘Owesibini ke ofana nawo: “Uze umthande ummelwane wakho ngoko uzithanda ngako.” ’ ” Noko kunjalo, le mithetho ayizimelanga geqe. UYesu ulebela ngokuyalela ngelithi: “ ‘Kule mithetho yomibini kuxhomekeke umyalelo uphela nabaprofeti’ ” (Mat. 22:37–40). Ngokwenene, yona ngokunokwayo icatshulwa kwiTestamente eNdala.

`Funda kuMateyu 19:16-23. Iimpendulo zikaYesu kwimibuzo yendodana esisityebi zingqamana njani neempendulo zaKhe kumbuzo womqondisimthetho kuMateyu 22?`

Kuqhubeka ntoni apha? Kwakutheni ukuze uYesu aphendule le ndoda njengoko Yena wenzayo? Kwaye ezi ntlangano zifanele ukuthini kuthi sonke, nokuba sikwesiphi isikhundla okanye indawo ebomini?

“UYesu wenza imimiselo ekuphela kwayo enokubeka umlawuli apho anokugqibelelisa khona isimilo sobuKristu. Amazwi aKhe yayi ngamazwi obulumko, nangona ayekhangeleka erhabaxa kwaye engqongqo. Ukwamkela wona nokuwathobela yayi kuphela kwethemba losindiso kulo mlawuli. Isikhundla sakhe esiphezulu nobuncwane bakhe zazifaka impembelelo engaqondakaliyo yobubi ngakwisimilo sakhe. Ukuba zithe zankcenkceshelwa, zizakuthatha indawo kaThixo kwizinto azithandayo. Ukugcina intwana okanye okuninzi kuThixo yayikukugcina oko kuzakunciphisa amandla akhe esimilo nokusebenza; kuba ukuba izinto zelihlabathi zikokosiwe, nokuba aziqinisekanga yaye zingafanelekanga kangakanani na, zizakuba nomtsalane ngeyona ndlela.”—Ellen G. White, The Desire of Ages, p. 520.

`Nangona singazokubizwa sonke ukuba sithengise konke esinako, njengoko kwakunjalo kule ndodana isisityebi, yintoni ongaba wena, siqu, utshele kuyo ongathi ukuba awuyincami, ikukhokelele kwintshabalalo engunaphakade?`