---
title:  UThixo Uthanda Ubulungisa
date:  18/03/2025
---

IsiBhalo sidandalazisa ukuba uThixo uthanda ubulungisa achase ububi (umzekelo, Ndum. 33:5, Isa. 61:8), kwaye unenkxalabo enzulu ngentswela-bulungisa, ethi ixhokonxe ingqumbo esebulungiseni egameni labo bonke abo bangamaxhoba entswela-bulungisa. Kuzo zonke iTestamente eNdala neNtsha, uThixo ngokuthe gqolo unothando ngakwicala labo banyathelelwa phantsi nabacinezelekileyo lo gama evakalisa ingqumbo esebulungiseni ngakubaxhaphazi nabacinezeli.

`Funda kwiNdumiso 82. Le ndumiso iyivakalisa njani inkxalabo kaThixo engobulungisa kweli hlabathi? Ingathetha ukuthini kuthi namhlanje?`

Njengoko abahlalutyi abaninzi besiqonda, esi sicatshulwa sigxeka ngokufanayo abalawuli bomhlaba abanoxanduva lwentswela-bulungisa eluntwini kwaye kanjalo ikwa kukwalatha kwithuba apho uThixo agweba abalawuli abangothixo (oothixo) abaqhuba abagwebi nabalawuli basemhlabeni abangcolileyo (ngokuqinisekileyo, imikhosi yeedemon). Ngokutsolileyo, abalawuli bayabuzwa, “Kunini na nigweba ubugqwetha, nibanonelela abangendawo?

Kananjalo, baya yalelwa: “Thethani ityala losweleyo nelenkedama, gwebelani olusizana nolihlwempu. Sizani osweleyo nolihlwempu, bahlanguleni esandleni sabangendawo” (Ndum. 82:3, 4). Apha nakwezinye indawo, abaprofeti beTestamente eNdala babeka elubala isikhalo esihlabayo sobulungisa. Le asiyonkxalabo inomda yesiBhalo; ingumongo kwisigidimi sabaprofeti kuyo yonke iTestamente eNdala nakoko uYesu wakuthethayo xa wayesenyameni.

Akuyomfihlo oko uThixo akulangazelelayo nakufunayo kwabo babanga ukumthanda nokumthobela Yena. Yena uchaza ngokucace gca kuMika 6:8 (nakwezinye izicatshulwa ezifanayo): “Uxelelwe, mntundini, okulungileyo:akubiza uYehova kuwe, kukuthi wenze okusesikweni, uthande inceba, uhambe noThixo wakho ngokuthozamileyo.”

Le ngcamango ihlokoma kuso sonke isiBhalo. Umzekelo, uYesu wathi: “ ‘Ngayo le nto bayakwazi bonke, ukuba ningabafundi bam, ukuba nithe nathandana’ ” (Yohane 13:35; thelekisa no-1 Yohane 4:8–16).

`Beziyakuba njani iintsapho zethu namabandla ukuba besigxile kuMika 6:8 size ngenjongo sikwenze ngokuthetha nangokwenza? Nokuba ukweyiphi na imeko, ukusetyenziswa kwale mimiselo kungadandalaziswa ngcono njani?`