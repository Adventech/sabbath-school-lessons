---
title:  Ingcamango Ngakumbi
date:  21/03/2025
---

Funda Ellen G. White, “The Sabbath,” pp. 281–289, in The Desire of Ages.

“Oontamnani abazange babe nasibini sakumphendula uKristu phambi kwesihlwele, ngenxa yokoyika ukuzibandakanya enzimeni. Babesazi ukuba Yena uthethe inyaniso. Kunokuba ophule izithethe zabo, bazakushiya umntu ebulaleka, lo gama bengahlangula isilwanyana ngenxa yelahleko kumnikazi xa sinokungahoywa. Ngalo ndlela inkathalo emandla yayi bonakaliswa kwisilwanyana esingenakuthetha kunomntu, owenziwe ngokomfanekiselo kaThixo.  Oku kubonisa ukusebenza kwazo zonke iinkolo zobuxoki. Zivela kumnqweno womntu wokuziphakamisa ngaphezu koThixo, kodwa zikhokelela ekuthobeni umntu abe ngaphantsi kunesilwanyana. Nayiphi inkolo elwa nobungangamsha bukaThixo ivimba umntu ubuqaqawuli eyayibobakhe eNdalweni, nobuzakubuyiselwa kuye ngoKristu. Yonke inkolo ebubuxoki ifundisa abalandeli bayo ukuba bangananzi izidingo zabantu, iinkxwaleko, namalungelo. Igospile ibeka ixabiso eliphezulu kuluntu njengoluthengwe ngegazi likaKristu, yaye ifundisa ukuhoywa ngenkathalo iintswelo nezikhalo zomntu. INkosi ithi, ‘ndiwenze amadoda anqabe ngaphezu kwegolide engcwengiweyo, noluntu lunqabe ngaphezu kwegolide ecikiziweyo yakwaOfire.’ Isa. 13:12.

“Xa uYesu wayeguqukela kubaFarisi ngombuzo wokuba kulungile na ngeSabatha ukwenza okulungileyo okanye ukwenza okubi, ukusindisa ubomi okanye ukubulala, wabankqangisa ngeenjongo zabo ezikhohlakeleyo. Babezungula ubomi baKhe ngentiyo ekrakra, lo gama Yena wayesindisa ubomi esizisa nokonwaba kwizihlwele. Kwakungcono ukubulala ngeSabatha, njengoko babeceba ukwenza njalo, kunokuphilisa obandezelekileyo, njengoko enzile Yena? Kwakusesikweni ngakumbi ukufukama ukubulala entliziyweni ngemini engcwele kaThixo kunothando ebantwini bonke, olufumana ukubonakaliswa kwizenzo zenceba?”—Ellen G. White, The Desire of Ages, pp. 286, 287.

**Imibuzo Yengxoxo**

`Kutheni kwaye iyinyani kanjani eyokuba “Yonke inkolo yobuxoki ifundisa abalandeli bayo ukuba bangananzi iintswelo zabantu”? Singakwazi njani ukwenza ngenjongo ukuze siphephe oko kungakhathali kubantu abakumabandla ethu nangaphandle?`

`Ngubani ongummelwane wam? Ngubani ongummelwane wakho? Kungaziphi iindlela eziphathekayo ekumele ukulandela uKristu kusenze sifane ngakumbi nomSamariya owatsiba imida yexesha lakhe ukuze enze ngothando?`

`Ukuba uThixo uthanda ubulungisa nenceba, sifanele ukusebenza njani ngokuhambelana kunoko kubaluleke ngamandla kuThixo? Singakwazi njani ukugxila ngakumbi koko uYesu wakubiza “njengezona zinto zinzima zomthetho”?`

`Xa sicinga sithetha ngomgwebo, sigxininisa kangaphi ngokuba indlela ephambili kaYesu axoxa ngomgwebo kusekubeni siyabathanda na, kwaye sibathanda kangakanani na abanye, ngokukodwa abacinezelweyo nabanyathelelwa phantsi? Cinga ngoku ujonge uMateyu 25:31-46.`