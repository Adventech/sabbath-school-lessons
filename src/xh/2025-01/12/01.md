---
title:  'Uthando noBulungisa: Eyona Mithetho Mibini Mikhulu'
date:  15/03/2025
---

### Funda Ukulungiselela Isifundo Sale Veki
Mat. 22:34–40, Zek. 7:9–12, Ndumiso 82, Mika 6:8, Mat. 23:23–30, Luka 10:25–37.

> <p>Indima Yenkumbulo</p>
> “Ukuba umntu uthe, Ndiyamthanda uThixo, wamthiya umzalwana wakhe, ulixoki; kuba lowo ungamthandiyo umzalwana wakhe ambonileyo, angathini na ukumthanda uThixo angambonanga?” (1 Yohane 4:20).

Nangona sinengqiniseko yokuba uThixo uzakuzenza zilunge zonke izinto ekugqibeleni, kusabalulekile oko thina, njengamaKristu, sikwenzayo apha ngoku. Nangona zisenokubaninzi iintswela-bulungisa neenkohlakalo angazokuzicima ngoku uThixo (ngenxa yemida yembambano yelimiweyo), oku akuthethi kuthi asingencedisi ukugxotha nayiphi inkxwaleko nobubi esiqubisana nabo, ubuncinane kulo naliphi iqondo elifikelelekayo. Eneneni, sifanele, njengamaKristu, ukwenza kanye oko.

Njengoko sibonile, uthando nobulungisa zihamba kunye; azinakwahlulwa. UThixo uyabuthanda ubulungisa. Ngokunjalo, ukuba siyamthanda uThixo, siyakubuthandaa ubulungisa.

Kanjalo, ukuba siyamthanda uThixo, siyakuthandana omnye nomnye. Inxalenye yokuthandana omnye nomnye kukwabelana ngenkathalo ngokulungelwa kwabo basingqongileyo. Xa abanye bethwaxwa yintlupheko, ingcinezelo, okanye naluphi uhlobo lwentswela-bulungisa, kufuneka sixhalabe. Xa abanye becinezelwe, masingabethisi ngoyaba. Endaweni yoko, kufuneka sizibuze ukuba senze ntoni, njengesiqu nanje ngentlanganiselo, ukuqhubela phambili uthando lukaThixo nobulungisa ngendlela ebonakalisa kwihlabathi lethu elonakeleyo isimilo esigqibeleleyo seNkosi yethu sobulungisa nothando.

_*Funda isifundo Sale Veki Ukulungiselela iSabatha, Matshi 22._