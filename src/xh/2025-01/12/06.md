---
title:  Ngubani Na Ongummelwane Wam?
date:  20/03/2025
---

Kwingxelo kaLuka, kanye emva kokuvakalisa kukaYesu le mithetho mibini mikhulu yokuthanda uThixo nokuthanda ummelwane, umqondisi-mthetho, “ethanda ukuzigwebela, wathi kuYesu, ‘Ngubani na ongummelwane wam?’ ” (Luka 10:29). Ukuphendula oku, uYesu ubalisa lo uqhelekileyo ngoku, kodwa owawusothusa ngoko, umzekeliso womSamariya olungileyo.

`Funda kumzekeliso womSamariya olungileyo kuLuka 10:25-37. Sithini esi sicatshulwa xa kujongwe isikhalo sabaprofeti senceba nobulungisa kwakunye neentlobo zentswela-bulungisa athe amaqela ohlukileyo abantu azibhaxabula “kwabanye” kuyo yonke imbali yabantu?`

UYesu akazange athethe nje ngobulungisa; Yena weza ukuze abuzise. Wayeyiyo yaye uyakuba yinzaliseko yesimemo sabaprofeti kwaye elangazelela ubulungisa (bona kuLuka 4:16–21 ujonge kuIsaya 61:1, 2). Ululangazelelo lwazo zonke iintlanga, ngokukodwa abo basiqondayo isidingo sabo sokuhlangulwa.

Ngokwahluke ngqo kutshaba, olwanyolukela igunya lwazama nokuphanga itrone kaThixo, uYesu wazithoba buQu waza wazibandakanya nabo baphantsi kwesono, intswela-bulungisa, nengcinezelo (engakhange adyojwe sisono), waza Yena waloyisa utshaba ngokuzinikela Yena ngothando ukuze amisele ubulungisa njengaLowo unobulungisa noMgwebeli wabo bonke abakholwayo. Singakwazi njani ukubanga ukuba siwukhathalele umthetho uKristu awafela ukuba awuphakamise ukuba asikukhathalelanga oko uKristu akubiza njengezona ndawo zinzima zomthetho?

INdumiso 9:8, 9 ivakalisa, “Uya kugweba yena kwelimiweyo ngobulungisa, agwebe phakathi kwezizwe ngokuthe tye. UYehova makabe yingxonde kotyunyuziweyo, ingxonde ngamaxesha engxingongo.” Ngokunjalo, iNdumiso 146:7-9 yongeza, uThixo “ugweba ityala labacudiswayo” aze “aphe abalambileyo ukudla. uYehova ukhulula ababanjwa. UYehova uvula amehlo eemfama; uYehova ophakamisa abagobileyo; uYehova uthanda amalungisa; uYehova ugcina abaphambukeli; uphakamisa inkedama nomhlolokazi, ayiphethule indlela yabangendawo.”

Lingacaca ngakumbi kangakanani iLizwi likaThixo ngokuphathelele kwindlela ekufuneka sizame ngayo ukulungisela abo basingqongileyo basweleyo nabeva kabuhlungu?

`Singafunda ntoni kubomi nolungiselelo luYesu ngokufikelela kwabo basweleyo? Nokuba asinako ukwenza imimangaliso njengoko wenzayo Yena, kubantu abeva kabuhlungu abaninzi uncedo lwethu lungabonwa njani “njengolungummangaliso” ngokwaneleyo?`