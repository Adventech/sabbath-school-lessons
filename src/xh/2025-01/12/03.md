---
title:  Ezona Zono Zibini Zikhulu
date:  17/03/2025
---

NgokukaYesu ngokwaKhe, imithetho emibini emikhulu kukuthanda uThixo nokuthanda omnye nomnye. Kwaye ukwenza le mithetho kubandakanya imibingelelo ebonakalalisa ngokuphathekayo uthando ngakwabanye, nto leyo okungayo ngokwenene ukulandela emanyathelweni kaYesu.

Ngoko ke, ukuba le mithetho mibini mikhulu kukuthanda uThixo nokuthanda omnye, zeziphi ezona zono zibini zikhulu?

`Funda kwiNdumiso 135:13-19. Oku kutyhila ntoni ngesono esiqhelekileyo esigxininiswa kuso sonke isiBhalo? `

ITestamente eNdala ngokuqhubekekayo igxininisa ukubaluleka kokuthanda uThixo ngaphezu kwento yonke (bona kuDut. 6:5). Oku kungqamene ngokusondeleleneyo nesono esikhulu sonqulo-zithixo, esi sisichasi sokuthanda uThixo.

`Funda kuZekariya 7:9-12. Ngokomprofeti uZekariya kwesi sicatshulwa, yintoni ayikhalelayo uThixo? Ingqamana njani yona nesono sonqulo-zithixo kule mithetho mibini mikhulu? `

Ayilonqulo-zithixo kuphela asabela kulo uThixo ngomsindo onothando, kodwa impatho-mbi kubantu baKhe, nokuba sisiqu okanye intlanganisela. UThixo uba lugcwabevu ngumsindo ngakwintswela-bulungisa kuba uThixo uluthando.

Izono ezibini ezikhulu ezigxininisiweyo kuyo yonke iTestamente eNdala ziintsilelo ezingqamene nemithetho emikhulu emibini: ukuthanda uThixo nokuthandana omnye nomnye. Ezi zono zibini zikhulu ziintsilelo zothando. Ngamafutshane, ngoko, awunakugcina imithetho ukuba awumthandi uThixo kwaye ukuba akubathandi abanye.

Ngokwenene, u-1 Yohane 4:20, 21 uthi, “Ukuba umntu uthe, ndiyamthanda uThixo, wamthiya umzalwana wakhe, ulixoki; kuba lowo ungamthandiyo umzalwana wakhe ambonileyo, angathini na ukumthanda uThixo angambonanga? Nguwo lo umthetho esinawo uvela kuye: ukuba athi lowo umthandayo uThixo amathande nomzalwana wakhe.”

`Ungasicacisa njani isizathu sokuba ukuthanda uThixo kungenakukwahlulwa ekuthandeni abanye? Uliqonda njani eli khonkco lingenakuqhawulwa?`