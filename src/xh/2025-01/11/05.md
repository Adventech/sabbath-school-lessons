---
title:  Umzekeliso kaKristu Wesidiliya
date:  12/03/2025
---

Kumzekeliso womninisidiliya, kuMateyu 21, uYesu uthathisa apho uIsaya 5 ashiye khona, esizisa ukukhanya okongezelekileyo kwisimilo nezenzo zomninisidiliya ngenxa yesidiliya saKhe.

`Funda kuMateyu 21:33-39 ngokukodwa kumbuzo kaIsaya 5:4 engqondweni. Yintoni engenye Yena ebenokuyenza kunoko Yena akwenzileyo?  `

Isigaba sokuqala somzekeliso kaKristu sicaphula ngqo kwingoma kaIsaya 5 ngomninisidiliya kwakunye nesidiliya saKhe. Emva koko, uYesu uyongeza, umninisidiliya “ ‘waqeshisa’ ” ngesidiliya saKhe “ ‘kubalimi, wahambela kwelinye’ ” (Mat. 21:33). Noko kunjalo, xa umninisidiliya wabathuma izihlandlo ezibini abakhonzi baKhe (abaprofeti) ukuba bayokuqokelela imveliso, abo baqeshe isidiliya saKhe bababetha bababulala abakhonzi baKhe (Mat. 21:34–36). Ekugqibeleni, waathumela uNyana waKhe (uYesu), ngelithi “ ‘Baya kumhlonela yena uNyana wam’ ” Kodwa bambula uNyana waKhe, naye, besithi, “ ‘Lo yindlalifa; yizani simbulale, sihlale nelifa lakhe. Bamthabatha, bamkhuphela ngaphandle kwesidiliya, bambula” (Mat. 21:38, 39).

Yintoni engenye Yena engeyenzile? UBawo wasithanda kangangokuba waancama uNyana waKhe oyintanda (Yohane 3:16). Ukuba imbambano yelimiweyo iloluhlobo luxelwe apha, ayinakulungiswa ngaphambi kwexesha ngokusetyenziswa kwamandla angcwele kodwa ibidinga kuqala udandalaziswa kwesimilo sikaThixo.Oku kudandalaziswa kubekwe gca ekugqibeleni kumsebenzi kaKristu (Roma 3:25, 26; Roma 5:8). Yintoni engenye esingayicela kunoko athe uThixo (kuKristu) wazinikela Yena ukuba asifele, akuze asigwebele engakhange nangaluphi na uhlobo angxenge ubulungisa baKhe nothando olugqibeleleyo?

Isiganeko somnqamlezo sibonakalisa ukuba uThixo wenze yonke into ebinokwenziwa ukunciphisa nokutshayela ububi, kodwa ingatshayelwanga ingxam yabo ukuze kuphumelele uthatha lokwenyani. Ukuba ibikhona enye indlela ekhethekayo efumanekayo kuThixo, wayengazokuyikhetha Yena? Lo gama abantu bebulaleka ngokumandla kule mbambano yeli miweyo, uThixo ngokwaKhe ubulaleka ngaphezu kwabo bonke. Xa sijonga emnqamlezweni, sinako, ngokwenene, ukubona inkxwaleko nentlungu eziswe sisono kuThixo ngokwaKhe. Noko kunjalo, yayingcwele ngeyona ndlela inkululeko eseluthandweni kangangokuba uKristu wakulungela ukunyamezela oku endaweni yethu.

`Funda kuIsaya 53:4. “Ziintlungu” “neentsizi” zikabani ezi uKristu wazithwalayo emnqamlezweni? Oku makusixelele ntoni ngako konke oko uThixo asenzele kona nento Yena olumdle yona usindiso?`