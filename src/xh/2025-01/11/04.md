---
title:  Ingoma Yentanda Yam
date:  11/03/2025
---

Ngendlela ezimangalisayo, uThixo ubonakalise uthando lwaKhe nobulungisa phakathi kwembambano yelimiwyo. Noko kunjalo, abanye bangabuza, Ingaba kwakufuneka uThixo enze ngokuthe chatha kunoko enzile ukuthintela kunye/ okanye ukususa ububi? Sibone isakhelo sembambano yelimiweyo esibonakalalisa ukuba uThixo wenze ukuze ahloniphe intando ekhululekileyo edingekayo ukuze ubudlelana bothando phakathi kwaKhe noluntu bube kwiqondo eliphezulu. Ukongeza, kuyabonakala ukuba wenze ngokwemida yesimilo, okanye imiqathango yokujijisana, kumba wedabi lelimiweyo elingesimilo saKhe, elinokulungiswa kuphela ngokudandalaziswa kothando lwaKhe.

`Funda kuIsaya 5:1-4. Ngubani lo uthetha kwezi ndima? Ngubani lo uIsaya athetha ngaye? Simele bani isidiliya kunye nomninisidiliya? Zibaluleke ngantoni izenzo zomninisidiliya ngenxa yesidiliya? Yintoni isiphumo?`

Kwezi ndima, uIsaya ucula ingoma yentanda yakhe, isidiliya. Umninisidiliya nguThixo ngokwaKhe, size isidiliya simele abantu bakaThixo (bona, umzekelo, kuIsa. 1:8, Yer. 2:21). Kodwa imiphumela apha inokwandiswa ngokungxamene nomsebenzi ophangaleleyo kaThixo kweli hlabathi. Ngokwezindima, umninisidiliya (uThixo) wenza yonke into ecingekayo elindelekileyo ukuqinisekisa ukuphumelela kwesidiliya saKhe. Isidiliya kwakufanele sivelise iidiliya ezizizo, kodwa savelisa kuphela “iidiliya ezingezizo,” ezithi ezinye iinguqulelo zisingisele kuzo “njengezingatshuzanga.” Ngokwenene, igama lesiHebhere apha lalinokuguqulwa ngokuphandle isiqhamo esinukayo. Isidiliya sikaThixo sivelisa iidiliya ezibolileyo.

UIsaya 5:3 utshintshela kuThixo ngokwaKhe ethetha, ebiza abantu ukuba “bagwebe” phakathi kwaKhe nesidiliya saKhe. Kwaye, kuIsaya 5:4, uThixo ngokwaKhe ubeka lo mbuzo ubaluleke ngeyona ndlela: “ ‘Kube kusekho ntoni na eyenziwayo esidiliyeni sam, endingayenzanga ke kuso? Kube kungani na ukuba ndikulindele ukuba sivelise iidiliya ezizizo, sisuke sivelise ezingezizo?’ ” Yintoni enye awayefanele ukuyenza? Kunika umdla kanjani ukuba ade Yena acele abanye ukuba bahluze oko akwenzileyo Yena.

`Xa ujonga emnqamlezweni, apho uThixo wazinikela khona Buqu njengedini laso sonke isono sethu, akuthatha njani ukubaluleka okumangalisa ngeyona ndlela,  amazwi aKhe, “ ‘Kube kusekho ntoni na eyenziwayo esidiliyeni sam, endingayenzanga ke kuso?’ ”`