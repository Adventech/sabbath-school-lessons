---
title:  Kube Kusekho Ntoni na Endingayenzanga?
date:  08/03/2025
---

### Funda Ukulungiselela Isifundo Sale Veki
Yohane 18:37, Roma 3:23–26, Roma 5:8, Isa. 5:1–4, Mat. 21:33–39, Isa. 53:4, Roma 3:1–4.

> <p>Indima Yenkumbulo</p>
> “Wathi uPilato kuye, Hina ke, ungukumkani na wena? Waphendula uYesu wathi, Nawe uthi ndingukumkani. Mna ndizalelwe oku; ndizele oku ehlabathini, ukuze ndiyingqinele inyaniso. Bonke abangabenyaniso bayaliva ilizwi lam’” (Yohane 18:37).

Kwiminyaka edlulileyo, ibali elinomqondo labantwana laashicilelwa kulindixesha (magazine) iGuide. Ibali ligxile kwinkwenkwana egama linguDenis, inkedama ephila njengomntwana okhuliswa lusapho lakumaxesha angaphambili. UDenis umthiye ngokumandla ukumkani welizwe lakhe ngenxa yokuba, xa abazali bakhe babegula, amajoni kakumkani emka naye, waza akaphinda ababone kwakhona. Kuphela kukamva ethubeni apho waye wafumanisa ukuba ukumkani wabohlula ukuze asindise abaphilayo kuwo onke amasikizi eBlack Plague. Le nyaniso ngokumkani yamkhulula uDenis kwintiyo yonke awayeyifukame phantse bonke ubomi bakhe. Ukumkani wayesoloko, yaye kuyo yonke imeko, esenza ngokuqhutywa luthando ngakubantu bakhe.

Intlaninge yabanntu namhlanje bambona uThixo ngandlel’ ithile njengendlela uDenis awayembona ngayo ukumkani. Ububi ababebubonile okanye ababethubeleze kubo bubazisa ekumthiyeni okanye ekumbhebhetheni uThixo. Uphi uThixo xa kukho inkxwaleko? Ukuba uThixo ulungile, kutheni le nto kukho ububi obungaka? Imbambano ekwelimiweyo izisa ukukhanya kulo mba usemqoka, kodwa imibuzo emininzi isekhona. Noko kunjalo, xa onke amalinge ethu kwiimpendulo esilela ukwanelisa, sinako ukukhangela kuYesu emnqamlezweni size sibone kuYe ukuba uThixo unokuthenjwa, nkqu ngayo yonke imibuzo ehleli ingaphendulekanga okwangoku.

_*Funda isifundo Sale Veki Ukulungiselela iSabatha, Matshi 15._