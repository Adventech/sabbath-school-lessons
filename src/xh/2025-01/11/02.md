---
title:  UKristu uMeyisi
date:  09/03/2025
---

Nangona kukho utshaba olusebenzayo athi uKristu ngokwaKhe xa elichaza (ophangayo) “umphathi weli hlabathi,” ukumkani wokwenene welimiweyo nguYesu Kristu. UYesu usizuzela uloyiso, kwaye kuYe sinokweyisa, nkqu naphakathi kwenzima nenkxwaleko. Ngokwenene, umsebenzi kaKristu uphikisa utshaba kwinkalo nganye.

Sibonile ukuba isiBhalo simchaza umtyholi:

1. umlahlekisi wehlabathi liphela kwasekuqala (IsiTyhi. 12:9, Mat. 4:3, Yohane 8:44, 2 Kor. 11:3, 1 Yohane 3:8).
2. umenyelisi nommangaleli kaThixo nabantu baKhe ezulwlini (IsiTyhi. 12:10; IsiTyhi. 13:6; Yobhi 1–2; Zeka. 3:1, 2; Yuda 9).
3. umphathi weli hlabathi ophangayo (Yohane 12:31, Yohane 14:30, Yohane 16:11, Zenzo 26:18, 2 Kor. 4:4, Efe. 2:2, 1 Yohane 5:19).

`Funda kuYohane 18:37. Oku kusixelela ntoni ngomsebenzi kaKristu wokuphikisa iinkohliso zotshaba? Kuthetha ukuthini ukuba uYesu unguKumkani?`

Nangona isiBhalo sifundisa ukuba uSathana ngumkhohlisi omkhulu, ummangaleli, nomphathi welihlabathi ophangayo, sikwafundisa ukuba uYesu ngumeyisi phezu koSathana nakwintoni.

1. uYesu “ ‘weza ehlabathini, ukuze ayingqinele inyaniso’ ” (Yohane),
2. Ngomnqamlezo, uYesu ngokubalaseleyo waabonakalisa ubulungisa bukaThixo obugqibeleleyo nothando (Rom. 3:25, 26; Rom. 5:8), ngalo ndlela ephikisa izityholo zikamtyholi ezenyelisayo (IsiTyhi. 12:10, 11), kwaye
3. uYesu ekugqibeleni uyakubutshabalalisa ubukumkani bukamtyholi, yena “ ‘owaziyo ukuba ixesha analo lincinane’ ” (IsiTyhi. 12:12; thelekisa namaRom. 16:20), (IsiTyhi. 11:15).

Ekugqibeleni, nokuba wenza ntoni na uSathana, yena kakade ulutshaba olweyisiweyo, kwaye isitshixo kuthi kukubangela iziqu zethu uloyiso lukaKristu imihla ngemihla, ithuba nethuba, size kanjalo sibange izithembiso umnqamlezo osibonelele ngazo.

`Kwimfazwe enkulu, siyalazi icala eliphumelelayo. Izigqibo zethu zemihla ngemihla zinafuthe linjani kwicala esiyakuphetha sisiba kulo? Singaqiniseka njani ukuba sikwicala eliphumelelayo kanye ngoku?`