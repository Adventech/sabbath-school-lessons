---
title:  Ukuthethelelwa KweGama likaThixo
date:  13/03/2025
---

Ekugqibeleni, igama likaThixo lithethelelwe ngandlela zonke. Ngomsebenzi kaYise, uNyana, noMoya oyiNgcwele kwicebo lenkululo, ubulungisa obugqibeleleyo nothando lukaThixo zidandalazisiwe ngaphandle kwamathandabuzo (bona kumaRoma 3:25, 26; Roma 5:8).

`Funda kumaRoma 3:1-4 ujonge uIsaya 5:3, 4. Oku kufundisa ntoni ngoThixo buQu ethetheleleka kwimbambano ekwelimiweyo? `

KumaRoma 3 noIsaya 5, sibona ukuba uThixo (ngendlela ethintelweyo) ubiza izadalwa nje ukuba ziphendle isimilo saKhe, nangona singenalungela okanye singelodidi lakweza oko. Ekugqibeleni, xa zonke “iincwadi” zivuliwe, siyakububona ubungqina bokuba uThixo uthe tye ngokugqibeleleyo enobulungisa. UThixo uyakuzithethelela ngokwaKhe phambi kwayo yonke indalo eqiqayo.

`Funda kwiSityhilelo 15:3 nakwiSiTyhilelo 19:1-6. Ezi zicatshulwa zifundisa ntoni ngokuthetheleleka kwegama likaThixo ekugqibeleni?`

Kuso sonke isiBhalo, uThixo ubonakalisa inxalabo ngakwigama laKhe. Kutheni? Awukwazi kuba nobudlela bothando olunzulu nomntu osimilo sakhe usicekisayo okanye ungasithembanga. Ukuba ubani uxelele umlingane wakho okanye ozakuba ngumlingane wakho ubuxoki obumanyumnyezi ngesimilo sakho, ungenza nantoni na ongayenza ukuphikisa loo mabango, kuba ukuba amabango anjalo akholelwe, akubukrwabaza ubudlelane bakho bothando.

Ekugqibeleni, uThixo uthethelelekile emnqamlezweni nangalo lonke icebo lenkululo. Kumgwebo wophengululo, uThixo uyathetheleleka phambi kwelizwe elibukeleyo.

Ize, kumgwebo wabangendawo nalapho abangcwele “bayakugweba neengelosi” (1 Kor. 6:2, 3), uThixo uyathetheleleka, njengoko abakhululwa benikwe ithuba lokuphonononga iingxelo baze bazibonele ngokwabo isizathu sokuba uThixo njengoko enzile Yena, kwanokuba zonke izigwebo zikaThixo bezisoloko yaye kuphela zinobulungisa ngokugqibeleleyo zinothando. Ngubani phakathi kwethu ungenanqwaba yemibuzo edinga ukuphendulwa? Phambi kokuba konke kugqitywe, siyakuphendulelwa loo mibuzo (bona 1 Kor. 4:5).

Ekugqibeleni, onke amadolo ayakuqubuda zizonke iilwimi zivume ukuba uYesu yiNkosi (Fil. 2:10, 11). Oku konke kuyinxalenye yokuthethelelwa kwesimilo sikaThixo.