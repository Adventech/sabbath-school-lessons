---
title:  Imbambano Yelimiweyo Liphela
date:  22/02/2025
---

### Funda Ukulungiselela Isifundo Sale Veki
Mat. 13:24–27; Gen. 1:31; Hezek. 28:12–19; Isa. 14:12–15; Mat. 4:1–11; Yohane 8:44, 45.

> <p>Indima Yenkumbulo</p>
> “ ‘Ndiya kumisa ubutshaba phakathi kwakho nomfazi, naphakathi kwembewu yakho nembewu yakhe; yona iya kukutyumza intloko, wena uyakuyityumza isithende’ ” (Genesis 3:15).

Okusentloko kwimfundiso yeBhayibhile yimfazwe enkulu phakathi koKristu noSathana. Nangona le ngcamango yemfazwe ekwelimiweyo phakathi koThixo nezidalwa zasemazulwini eziwileyo nezivukele uThixo ingumxholo otshatsheleyo kwisiBhalo yaye ikwaxhaphakile ikakhulu kwinkolo yobuKristu, amaKristu amaninzi ayibhebhethile okanye ayityeshele le ngcamango xa iyonke.

Ngokwenkalo yeBhayibhile, noko kunjalo, umxholo wembamba ekwelimiweyo, nalapho ubukumkani bukaThixo buchaswa ngumtyholi nezithunywa zakhe, asiyonto esinokuyibekela bucala singakhange siphulukane nento eninzi yento engayo imbali yeBhayibhile.

Okokuqala kule veki, sizakushukuxa indlela enokuphendulwa ngayo le mibuzo ngokuhambela nezinye izicatshulwa zeBhayibhile ezisemqoka:

1. Sifundisa phi isiBhalo ukuba kukho imbambano yelimiweyo phakathi koThixo noSathana?
2. NgokwesiBhalo, yintoni imvelaphi yale mbambano?

_*Funda isifundo Sale Veki Ukulungiselela iSabatha, Matshi 1._