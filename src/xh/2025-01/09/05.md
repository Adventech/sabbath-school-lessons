---
title:  Ukuba Uthe Waqubuda Kum
date:  26/02/2025
---

Ukufuna kukaSathana ukuphanga itrone kaThixo kukwatyhiliwe kwimbali yokuhendwa kuMateyu 4 noLuka 5. Kokukuqubisana kumangalisayo phakathi koYesu nomhendi, kuninzi okutyhilwayo ngemvelaphi yembambano. Apha sibona ubunyani bemfazwe enkulu phakathi koKristu noSathana, kodwa idlalwa kwiimeko ezipheleleyo nezizobayo.

`Funda kuMateyu 4:1-11. Ubunyani bemfazwe enkulu phakathi kukaKristu noSathana butyhilwe njani apha? `

UMoya “wakhokelela” uYesu entlango ngenjongo ecacileyo yokuba uYesu “ahendwe ngumtyholi” (Mat. 4:1). Kwaye ngaphambi kokujamelana nokukuqubisana kucwangcisiweyo, uYesu waazila iintsuku ezingamashumi amane. Ngoko ekuzeni kukamtyholi, wamhenda uYesu ukuba ajike amatye abe zizonka, esebenza ngokulamba kukaYesu okumandla. Kodwa uYesu waaqubisana nesi sihendo ngesiBhalo, laza iqhinga likaSathana laphanza.

Emva koko, ilinge lokufumana uYesu ukuba enze ngokuzithemba, umtyholi wamhenda uYesu ukuba aziphose Yena kwincochoyi yetempile. USathana waapetya isiBhalo ukucebisa ukuba ukuba uYesu ngokwenene nguNyana kaThixo, iingelosi zizakumkhusela Yena. Kodwa ngesiBhalo sifundwe ngendlel’ eyiyo, uYesu kwakhona wasichasa eso sihendo.

Isihendo sesithathu ngokucacileyo sityhila kanye le nto umtyholi azama ukuyiphumeza. Ufuna uYesu anqule Yena. USathana uzama ukuphanga unqulo olufanele uThixo yedwa.

Kwaye ukwenza oko, ubonisa uYesu “zonke izikumkani zehlabathi nozuko lwazo” aze abange ngelithi: “ ‘Zonke ezi zinto ndokunika, ukuba uthe wawa phantsi, waqubuda kum’ ” (Mat. 4:8, 9). Eneneni, kuLuka 4:6, indima ehambelana noMateyu, umtyholi ubanga ngelithi: “ ‘Ndokunika bonke obu bukhosi bazo nozuko lwazo; ngokuba bunikelwe kum; nosukuba ndimthanda ndiyamnika bona’ ” (Luka 4:6).

Kwakhona, uYesu uchasa isihendo ngesiBhalo, yaye kwakhona uSathana uwa phantsi.

Kuzo zontathu iimeko, uYesu waasebenzisa isiBhalo ukuzikhusela kwiintolo zotshaba.

`AmaEfese 6:12 asikhumbuza ukuba “asizamani negazi nenyama; koko nezilawuli, nawo amagunya, nazo iziphatha-hlabathi zobumnyama balo eli phakade, nayo imikhosi yomoya abakhohlakeleyo kwezasezulwini iindawo.” Nangona kungafuneki siphile ngokoyika, kutheni le nto kufuneka sisoloko sikhumbula ubunyani bedabi eliqhubekayo phakathi kwethu?`