---
title:  Imvelaphi Yemfazwe Ezulwini
date:  25/02/2025
---

UGenesis 1-3 eyedwa ubonisa ukuba ububi bubekho ngaphambi koKuwa kuka-Adam noEva. Ngokwasengqiqweni, “ububi” sele bubonakala, phantsi kwegama “lomthi wokwazi okulungileyo nokubi” (Gen. 2:9, 17). Emva koko inyoka imangalela uThixo ngokuxoka xa, eneneni, yona, inyoka, iyiyo exokayo. Ubukho benyoka (IsiTyhi. 12:9), kunye nokuxoka kwayo, bubonisa ubunyani bobubi pha. Ngoko ke, nkqu nase-Eden ngaphambi koKuwa, ubukho bobubi buyabonaka.

`Funda kuHezekile 28:12-19 ujonge iEksodus 25:19, 20. Iyintoni imvelaphi yokuwa kwesi sidalwa?`

Ngokwesisicatshulwa, imvelaphi yobubi kwakunye nembambano yelimiweyo iqale ezulwini.

Ngaphambi kokuba siwe, isiqu esaye saziwa njengoSathana sasiyikherubhi egqubuthelayo. Ngaphaya kokuchazwa njengalekerubhi, yena “ ‘wayelutywino lwengqibelelo, ezele bubulumko egqibelele ngobuhle’ ” kwaye “ ‘wayese-Eden, umyezweni kaThixo (Ezek. 28:12, 13). Akukho nanye kwezi zinto eyayinokuthethwa ngokumkani waseTire ongumntu (okanye nawuphi omnye umntu). Yiyo lo nto, sisazi ukuba sinikwe apha intluva yokuwa kukaKhwezi.

`Funda kuIsaya 14:12-15. Kukhanya kuni okongezelekileyo oku okukuzisayo kwimvelaphi yemfazwe enkulu?`

Ngokuka-Isaya 14, uKhwezi waagqiba ekubeni aziphakamise yena azifanise noThixo. Le ndima iseka oko sikubonileyo kuHezekile 28, kokuba “intliziyo yakhe iphakamile” ngenxa “yobuhle” bakhe (Hezek. 28:17), nto leyo ekwakufanele imenze wazukisa uThixo omenze wamhle. Endaweni yoko, waakhukhumala. Okuqatseleyo, kweli kratshi, wazimisela ukuthatha indawo kaThixo kunye nokumenyelisa Yena. Igama lesiHebhere “lokurhweba” kuHezekile 28:16 likwathetha “ukunyelisa,” uphawu lwendlela uSathana azakusebenza ngayo ngokuchasene noThixo nangokuchasene nathi, kanjalo.

`Siyiqonda njani into yokuba uKhwezi, owawayo, ekuqaleni “wayegqibelele . . . kususela” ekudalweni “kwada kwafumaneka ubugqwetha” kuye (Hezek. 28:15)? Singawa njani isidalwa esigqibeleleyo ngaphandle kokuba “ukugqibelela” kwakubandakanya inkululeko yokwenene yokuziphatha?`