---
title:  Ingcamango Ngakumbi
date:  28/02/2025
---

Funda Ellen G. White, “The Origin of Evil,” pp. 492–504, in The Great Controversy.

“Akukho nto ifundiswa ngokucace gcaa kwisiBhalo kunento yokuba uThixo akazange ngandlel’ ithile abe ngunobangela wokungena kwesono; ukuba akuzange kubekho kurhoxiswa ngogonyamelo kobabalo olungcwele, akuzange kubekho nto kulawulo olungcwele, okwavulela ithuba ekuqhambukeni kovukelo. Isono ngugqada-mbekweni, osizathu sobukho bakhe singenakuthiwa thaca. Sifihlakele, asinakuchazwa; ukusithethelela kukusikhusela. . . . Ukuba yena [uSathana] wayecinywe kwangoko angabikho, bona [abemi basezulwini nakwamanye amazwe] ngebabemkhonze ngoloyiko endaweni yothando. Impembelelo yomkhohlisi yayi ngazokutshatyalaliswa ngokupheleleyo, okanye umoya wokuvukelo utshayelwe konke konke. Ububi mabuvunyelwe uba bufikelele ekuvuthweni. Ngenxa yokulungelwa kwelimiweyo liphela kumaphakade engenasiphelo uSathana aphuhlise ngokupheleleyo imimiselo yakhe, izimangalo zakhe ngakulawulo olungcwele mazibonwe ngokuselubala zizo zonke iziqu ezidaliweyo, ukuba ubulungisa nenceba kaThixo kwakunye nokungabi nakubhangiswa komthetho waKhe kubekwe ngaphaya kwawo nawuphi umbuzo.”—Ellen G. White, The Great Controversy, pp. 492, 493, 499.

**Imibuzo Yengxoxo**

`Abantu abaninzi bayaxakwa kukuba yenzeka njani eyokuba isidalwa esingenasono esifana noKhwezi sone okokuqala ngqa. Kutheni le nto isono “sifihlakele” kwaye “singenakuchazwa”? Singasichaza njani esi sono sokuqala singakhange sibe kanti siyasiquma okanye siyasithethelela? Oko kukuthi, kutheni le nto ukuchaza imvelaphi yaso kuyakuba yinto enye nokusithethelela?`

`Kwakutheni ukuze uThixo angaveli amcime uSathana angabikho kwasekuqala? Kutheni le nto ububi kufuneka “kuvunyelwe ukuba kufikelele ekuvuthweni”? Oku “kungokulungelwa kwelimiweyo liphela kumaphakade angenasiphelo” kanjani?`

`Kutheni le nto kubaluleke ngolo hlobo ukuqonda ukuba imbambano phakathi koThixo noSathana asiyeyobunganga obupheleleyo, koko imbambano yohlobo olwahlukileyo? Imbambano engesimilo iqondakala njani ngeendlela imbambano engobunganga engabanga nazo?`

`Ukuqonda imvelaphi yembambano kuwutyhila njani umdiyadiya, oko kukuthi, ngeendlela apho ubomi bakho buzakuba ngumfuziselo welizwe kwimbambano yelimiweyo?  Kungaziphi iindlela othi ungcamle ubunyani bale mbambano? Umele ukusabela njani ngeendlela ezibonisa icala ongakulo ncakasana?`