---
title:  Imvelaphi Yembambano Yelimiweyo
date:  27/02/2025
---

Sizibonile ezinye izicatshulwa ezifundisa ngembambano yelimiweyo phakathi koThixo noSathana. Kodwa yenzeka njani imbambano enjalo? Angakwazi njani ubani ukuchasa uThixo onamandl’ onke? Ukuba imbambano yelimiweyo ibingobunganga obupheleleyo, ngeyayiphele kwangaphambi kokuba iqale. Imele ukuba yeyo hlobo oluthile. Ngokwenene, isiBhalo sifundisa ukuba imbambano lidabi elingesimilo sikaThixo-imbambano ngezityholo ezenyelisayo ezavezwa ngumtyholi ngakuThixo, zokuba (phakathi kwezinye izinto) Yena akalunganga kwaphela engenathando. Loo mabango awanakweyiswa ngamandla okanye ngetshova eli koko ngokuthelekisa ezi zimilo zibini zikhuphisanayo.

“Ukujamelana kwaKhe nesono, uThixo wayenokusebenzisa kuphela ubulungisa nenyaniso. USathana waba nokusebenzisa wayengenako-umlomo-mnandi nenkohliso. Waafuna ukulenza lixoke ilizwi likaThixo yaye waaveza ngendlel’ engeyiyo icebo laKhe lolawulo phambi kweengelosi, ebanga ukuba uThixo wayengabeki nje imithetho nemiyalelo kubemi basezulwini; ukuba ngokufuna ukululanyelwa nentobelo kwizidalwa zaKhe, wayefuna nje ukuphakanyiswa kwaKhe. Ngenxa yoko, kufuneka kudandalazisiwe phambi kwabemi bezulu ukuba, nakwabo bawo onke amazwe, ukuba ulawulo lukaThixo lalunobulungisa, umthetho waKhe ugqibelele. USathana wenza kubonakale ngokungathi yena wayezama ukukhuthaza ukulungelwa kwelimiweyo. Isimilo sokwenyani somphangi-gunya, kwakunye nenjongo yakhe yokwenyani, kufuneka ziqondwe ngabo bonke. Kufuneka abe nexesha lokuzibonakalisa ngemisebenzi yakhe engendawo.”—Ellen G. White, The Great Controversy, p. 498.

`Funda kuYohane 8:44, 45 ujonge kwisiTyhilelo 12:7-9. Ezi ndima zityhila ntoni ngesimilo sikamtyholi necebo lakhe?`

Icebo likamtyholi kwasekuqala ibe kukuzama ukwenza izidalwa zikholelwe ukuba uThixo ncakasana wayengenabulungisa enothando kwanokuba umthetho waKhe wawunengcinezolo uhlungisa kuzo. Yiyo lo nto uYesu esingisela kumtyholi njengexoki noyise” wobuxoki (Yohane 8:44). Ngokwahlukileyo, uYesu weza “ ‘kungqinela inyaniso’ ” (Yohane 18:37) yaye aphikise ubuxoki nesenyeliso sikaSathana, emoyisa aze, ekugqibeleni, atshabalalise umtyholi namandla akhe (1 Yohane 3:8, Heb. 2:14).

IsiTyhilelo 12:9, 10 simchaza uSathana (1) “njengenyoka yakudala,” (2) njengalowo umangalela abantu bakaThixo kwinkundla yasezulwini, abe (3) yinamba elawulayo elahlekisa ihlabathi. Igama lesiGrike eliguqulweyo “umtyholi” lithetha nje “umenyelisi,” ukubonisa kwakhona ukuba imbambano ingeenkolo, kuquka neenkolo ezingesimilo sikaThixo.