---
title:  “Koda Kube Nini Na, Nkosi?”
date:  09/02/2025
---

Ingxaki yobubi ivakalisiwe hayi nje kwiimeko zeli xesha koko nakwisiBhalo ngokwaso.

`FundakuYobhi 30:26,Yeremiya 12:1,Yeremiya 13:22, Malaki 2:17, nakwiNdumiso 10:1.Ezi ndima ziyizisa njani ingxaki yobubi ibe sekuqaleni kumava obuntu?`

Ezi ndima ziveza intlaninge yemibuzo esekhoyo kuthi namhlanje. Kutheni le nto kukhangeleka ngathi abangendawo bayaphumelela baze nabo benza ububi baxhamle kububi babo, ukuba abasoloko kodwa bavamise ngokwaneleyo? Kutheni le nto amalungisa ebulaleka ngolona hlobo? Ubaphi uThixo xa ububi busenzeka? Kutheni le nto uThixo ngelinye ixesha ebonakala ekude kuthi, nkqu asithele?

Nokuba yintoni na esiyithetha ngale mibuzo kwakunye nengxaki yobubi gabalala ngakumbi, kufuneka siqiniseke ukuba ububi asibenzi into engento. Akufuneki sizame ukusombulula le ngxaki ngokuthatha buyekeyeke uhlobo, okanye izinga, lobubi ehlabathini. Ububi bubi kakhulu-yaye uThixo ubuthiye ngakumbi kunoba sisenza. Yiyo lo nto, singathelela kwisikhalo esihlokoma kuso sonke isiBhalo ukusabela kwintlaninge yeenkohlakalo neentswela-bulungisa ezisehlabathini: “Koda kube nini na, Nkosi?”

`Funda kuMateyu 27:46. Uwaqonda njani la mazwi kaYesu? Achaza ntoni ngendlela ububi obachukumisa ngayo uThixo ngezona ndlela zothusayo?`

Emnqamlezweni, uYesu ngokwaKhe wakhupha umbuzo: “ ‘Thixo wam! Thixo wam! Undishiya ngani na? ’ ” (Matt. 27:46, NKJV). Apha ngokukodwa sibona ukuba uThixo ngokwaKhe uyachukumiseka bububi, inyaniso emangalisayo evezwe kwintlungu nokufa kukaKristu emnqamlezweni, apho bonke ububi behlabathi bawela kuYe.

Kodwa nkqu nalapha kukho ithemba. Oko wakwenzayo uKristu emnqamlezweni kooyisa umthombo wobubi, uSathana, yaye ekugqibeleni kuyakuchitha ububi unampela. UYesu waacaphula loo mazwi kwiNdumiso 22:1, yaye intsalela yale Ndumiso iphela ngolo yiso.

`Emnqamlezweni, uYesu waakhangela phambili kwithemba, ngooko, awayengenakulibona. Singayitsala njani intuthuzelo kumava akhe xa nathi, ngokwethu, singenakulibona ithemba phambi kwethu?`