---
title:  Ingxaki Yobubi
date:  08/02/2025
---

### Funda Ukulungiselela Isifundo Sale Veki
Yobhi 30:26; Mat.27:46; Yobhi 38:1–12; Ndumiso 73; Gen. 2:16, 17; IsiTyhi. 21:3, 4.

> <p>Indima Yenkumbulo</p>
> “ ‘Azisule uThixo zonke iinyembezi emehlweni abo, kungabi sabakho kufa, kungabi sabakho nasijwili, nakukhala, nantlungu; ngokuba izinto zokuqala zigqithile’ ” (IsiTyhilelo 21:4).

Mhlawumbi eyona ngxaki ibalaseleyo ijamelene nobuKristu yingxaki yobubiuyihlanganisa njani inyaniso yokuba uThixo ulunge ngokugqibeleleyo, yaye enothando, kunye nenyaniso yobubi kweli hlabathi. Ngamafutshane, ukuba uThixo ulunge kwaphela kwaye unamandl’ onke, kutheni le nto kukho ububi, obuqatseleyo nokwenza, nabo? Le asiyongxaki nje yezemfundo koko yinto ehlupha ngokunzulu intlaninge yabantu negcina abanye ekufikeleleni ekumazini  nasekuthandeni uThixo.

“Kwiingqondo ezininzi imvelaphi yesono nonobangela wobukho baso zingumthombo wokudideka okukhulu. Bakubona ukusebenza kobubi, nemiphumela yabo yenkxwaleko nokukhedama, kwaye bayazibuza ukuba oku konke kungakho njani phantsi kobungangamsha baLowo ungaphele ndawo ngobulumko, amandla, nangothando. Nantsi imfihlelo abangafumani nkcazelo kuyo.”—Ellen G. White, The Great Controversy, p. 492.

Abaphiki-Thixo abaninzi batyumba ingxaki yobubi njengesizekabani sokuba babe ngabaphiki-Thixo. Kodwa njengoko sizakubona kule veki nakwiiveki ezizayo, uThixo weBhayibhile ulunge kwaphela, kwaye sinokumthemba Yena-nkqu naphakathi kobubi obudyobhe ihlabathi lethu eliwileyo.

_*Funda isifundo Sale Veki Ukulungiselela iSabatha, Februwari 15._