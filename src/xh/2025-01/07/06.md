---
title:  Uthando Nobubi?
date:  13/02/2025
---

UThixo unike izidalwa intando ekhululekileyo kuba iyafuneka ngenxa yothando; ukusetyenziswa gwenxa kwale ntando ikhululekileyo ngunobangela wesono. Kwakhona, intlaninge yemibuzo isamile. UThixo uvumela ububi (okwethutyana), lo gama ebucekisa kabukhali, kuba ukuguzula amathuba obukho babo izaba kukuguzula uthando, kwaye ukubutshabalalisa phambi kwexesha kuyakonakalisa intembeko edingekayo yothando.

“Ihlabathi laligutyungelwe bubumnyama ngenxa yokungaqondwa kakuhle kukaThixo. Ukuze amathunzi amnyama abe nokukhanyiswa, ukuze ihlabathi libe nokubuyiselwa kuThixo, amandla akhohlisayo kaSathana kwakufuneka eqhawulwe. Oku kwakungenakwenziwa ngetshova. Ukusetyenziswa kwetshova kuyakhabana nemimiselo yolawulo lukaThixo; Yena unqwenela kuphela inkonzo yothando; kwaye uthando alunakuyalelwa; alunakuzuzwa ngetshova okanye ngegunya. Kuphela kungothando oluthi uthando luvuselelwe. Ukumazi uThixo kukumthanda Yena; isimilo saKhe kufuneka sibonakaliswe ngokwahlukileyo kwisimilo sikaSathana.”— Ellen G. White, The Desire of Ages, p. 22.

Ngaphandle kwentando ekhululekileyo, akungeze kwabakho thando, yaye ukuba uThixo uluthando, ngoko kukhangeleka kucacile ukuba ngokwenene ayilokhetho lulo ukuba uThixo akhanyele uthando okanye inkululeko edingekayo ukuze uthando lubekho. Ubani ebenokuthi, kanjalo, ukuba besisazi isiphelo ukusuka ekuqaleni, njengoko uThixo esenza, besingasoze safuna ukuba Yena ohlukane nenkululeko yethu. Kakade, ngubani obenganqwenela ukuphila kwilizwe elingenathando?

`Funda kumaRoma 8:18 nakwiSiTyhilelo 21:3, 4. Ezi ndima zingasinika njani ingqiniseko yokuthemba ukulunga kukaThixo, phakathi kwabo bonke ububi obusehlabathini lethu?`

Nkqu naxa singenakubona ebumnyameni, uThixo uyakwazi ukubona isiphelo ukusuka ekuqaleni. Unako ukubona, kanjalo, ulonwabo olungunaphakade oluthenjiswe bonke abo babeke ukholo lwabo kuYesu. NgokwamaRoma 8:18, “iintlungu zeli xesha lakalokunje azinakulinganiswa nobuqaqawuli obu buzakutyhilwa kuthi.” Sinalo ukholo nokukholosa ukuze sikholelwe kweli dinga limangalisayo?

Kanjalo, lwalungcwele, lusemqoka, uthando, kwakunye nenkululeko ehamba nothando, kangangokuba endaweni yokuba asivimbe, uYesu wayesazi ukuba izakumthumela emnqamlezweni Yena, apho Yena azakubandezeleka ngokumandla. Noko kunjalo, Yena wasinika le nkululeko noko kunjalo, esazi ukuba izakumdla ntoni Yena. Kutheni le  nto oku kusoloko kuyingcamango esemqoka ngolo hlobo ukuba siyigcine phambi kwethu ngalo lonke ixesha?

`Ukugcina engqondweni inyaniso yokuba uThixo usinika intando ekhululekileyo kunceda njani ukusikhusela ekucingeni ukuba yonke into eyenzekayo yintando kaThixo?`