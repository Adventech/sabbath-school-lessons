---
title:  Lukhuseleko Lwentando Ekhululekileyo
date:  12/02/2025
---

Nokuba kukangakanani na esingakuqondiyo ngeendlela zikaThixo neengcinga, isiBhalo siyatyhila ezinye izinto ezinceda ukuhlangabeza ingxaki yobubi. enye inkalo yokuhlangabeza ingxaki ekwingqiqo ngobubi yaziwa ngokuba lukhuseleko lwentando ekhululekileyo.

Ukhuseleko lwentando ekhululekileyo yimbono yokuba ububi sisiphumo sokusetyenziswa gwenxa kwentando ekhulekileyo kwizidalwa. UThixo, ngoko, akanakusolwa ngobubi, kuba ububi ngumphumela wezidalwa zisebenzisa gwenxa intando ekhululekileyo uThixo asinike yona ngezizathu ezilungileyo. Kutheni, noko kunjalo, uThixo ezakunikezela intando ekhululekileyo enjalo? Kulo mba, uC. S. Lewis wakhe wabhala ukuba “intando ekhululekileyo, nangona isenza ububi bube nokwenzeka, ikwa kuphela kwento eyenza naluphi uthando okanye ukulunga okanye uvuyo onganalo lube nako ukwenzeka. Ilizwe le –lezidalwa ezisebenza njengoomatshini-kunganzima ukuba kubekho imfuneko yokulidala. Ukonwaba uThixo akucwangcisele izidalwa zaKhe ezithe qabavu lulonwabo lokukumanyana ngokukhululekileyo, ngokuzithandela Kuye nakomnye. . . . Kwaye koko kufuneka zikhululeke.”—Mere Christianity (New York: MacMillan, 1960), p. 52.

`Funda kwiGenesis 2:16, 17. Ezi ndima ziyibonakalisa njani inkululeko yokuziphatha eyanikwa uAdam noEva?`

Kutheni uzakuba yalela nje ngaphandle kokuba babe nentando ekhululekileyo ukuqala ngaleyo? UAdam noEva batya kwisiqhamo esalelweyo, yaye ukususela ngoko ilizwe lethu lizaliswe bububi. KwiGenesis 4, isahluko esilandelayo emva kwembali yoKuwa, imiphumela emibi yesono ibonakala ekubulaweni kuka-Abel ngumntakwabo. Imbali yoKuwa ibonisa indlela ukusetyenziswa gwenxa kwentando ekhululekileyo ka-Adam noEva okwazisa ngayo isono nobubi kwimbali yelizwe lethu.

Kuso sonke isiBhalo, sibona inyaniso yentando ekhululekileyo. (Bona kuDut. 7:12, 13; Yosh. 24:14, 15; Ndum. 81:11–14; noIsa. 66:4.) Yonke imihla yobomi bethu, kwiqondo elithile okanye elinye, thina buqu sisebenzisa intando ekhululekileyo esiyinikwe nguMdali. Ngaphandle kwentando ekhululekileyo, besingeze saaqondakala njengabantu. Besizakufana kakhulu nomatshini, okanye nkqu irobhothi engenangqondo.

`ISony Corporation yenze inja eyirobhoti, ebizwa Aibo. Ikhangeleka okwenja yamanyani kodwa ayiguli, ayibi nazintakumba, ayilumi, ayidingi zinaliti, ayidingi ingubo yendawo yokulala. Ungarhweba ngenja yakho enenyama negazi ukuba ufumane iAibo? Ukuba hayi, ukukhetha kwakho kungakunceda njani ukuba uqonde ngcono isizathu sokuba uThixo asidale njengoko wenzayo Yena, sanentando yokuzikhethela-phakathi kwemingcipheko?`