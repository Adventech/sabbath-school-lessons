---
title:  “Kuninzi Esingakwaziyo”
date:  10/02/2025
---

Isiphelo sembali siyakufika nokoyisa kothando phezu kobubi. Kodwa, okwangoku, imibuzo emininzi ehluphayo isekhona. Singacinga sithethe njani ngengxaki yobubi ngendlela engaba luncedo.

`Funda kuYobhi 38:1-2. Impendulo kaThixo kuYobhi ikuzisa njani ukukhanya kwingxaki yobubi? Kungakanani esikwaziyo nesingakwaziyo malunga noko kungaba kuyenzeka ngaphaya komdiyadiya?`

Kule mbali, uYobhi waaxhwaleka kakhulu kwaye waavakalisa intlaninge yemibuzo ngokwakhe ngesizathu sokuba ububi obungako nenkxwaleko engako zimehlele. Waacela udliwano-ndlebe noThixo ukuze afune iimpendulo kwimibuzo yakhe, engazi ukuba okuninzi kakhulu kuyenzeka ngaphaya komdiyadiya, kwinkundla yasezulwini (bona kuYobhi 1–2).

Impendulo kaThixo kuYobhi iyothusa. Ngokutsolileyo, “Waza uYehova wamphendula uYobhi, esemoyeni ovuthuzayo, wathi, ngubani na lo usithe icebo ngokuthetha okungenakwazi? ’ ” (Yobhi 38:1, 2). Enye inguqulelo iyibeka ngolu hlobo: “Kutheni le nto uthetha kakhulu ube usazi kancinci?” (Yobhi 38:2, CEV). Yaye, uThixo wongeza kuYobhi 38:4, “ ‘Ubuphi na wena ukuseka kwam ihlabathi? Xela, ukuba uyazi, uyaqonda?’ ”

`Funda uYobhi 42:3. Impendulo kaYobhi ikhanyisa njani ngento emasiyiqonde ngendawo esikuyo?`

Ngempendulo yaKhe kuYobhi, uThixo wayenza yacaca kuYobhi ukuba zininzi izinto uYobhi angazaziyo nangaziqondiyo. NjengoYobhi, nathi, kanye, kufuneka ngokuthobekileyo siqonde ukuba zininzi izinto ezenzekayo ehlabathi, nangaphaya komdiyadiya, esingazi nto ngazo. Into yokuba sinokungazazi iimpendulo zemibuzo yethu ayithethi kuthi akukho zimpendulo zilungileyo okanye ngenye imini yonke into iyakusonjululwa. Kude kube ngoko, kufuneka sithembele kukulunga kukaThixo, okutyhilwe kuthi ngeendlela ezininzi.

`Cinga ngendlela esazi kancinci ngayo nayiphi na into. Kutheni, ngoko, kufuneka sifunde ukuphila nemibuzo engaphendulwanga ngeyona miba inzima: ububi nokubulaleka?`