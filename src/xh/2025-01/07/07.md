---
title:  Ingcamango Ngakumbi
date:  14/02/2025
---

Funda Ellen G. White, “Why Was Sin Permitted?” pp. 33–43, in Patriarchs and Prophets.

“Nkqu nasekugxothweni kwakhe ezulwini, uBulumko obuNgaphelendawo abuzange bumtshabalalise uSathana. Kuba kuphela iyinkonzo yothando enokwamkeleka kuThixo, ukuzibophelela kwezidalwa zaKhe makuhlale kukweyiseka bubulungisa baKhe nesisa. Abemi bezulu naba mazwe, bengakulungelanga ukuqonda imvelaphi okanye imiphumela yesono, babe ngenako ngoko ukubona ubulungisa bukaThixo ekutshatyalalisweni kukaSathana. Ukuba wayetshatyalaliswe kwangoko akabikho, abanye babe zakumkhonzo uThixo ngoloyiko endaweni yothando. Impembelelo yomkhohlisi yayingazokutshatyalaliswa ngokupheleleyo, okanye umoya wovukelo ucinywe kwaphela. Ngenxa yokulungelwa kwelimiweyo liphlela kumaphakade angapheliyo, kufuneka aphuhlise ngokupheleleyo imimiselo yakhe, ukuze amabango akhe ngakulawulo olungcwele abe nokubonwa ngokucace gcaa zizo zonke iziqu ezidaliweyo, kwanokuba ubulungisa nenceba kaThixo kwakunye nokungabi nakushenxiswa komthetho waKhe zibekwe ngaphaya kwayo yonke imibuzo.

“Uvukelo lukaSathana lwaluzakuba sisifundo kwelimiweyo kuwo onke amaphakade azayo-ubungqina obuhleliyo kwimvelaphi yesono kwakunye neziphumo zaso ezoyikekayo. Ukusebenza kolawulo lukaSathana, imiphumela yalo kokubini ebantwini nakwingelosi, kwakuzakubonisa ukuba siyintoni isiqhamo sokubekela bucala igunya elingcwele. Kuzakungqina ukuba ngobukho bolawulo lukaThixo kubotshelelwe ukulungelwa kwazo zonke izidalwa azenzileyo Yena. Ngalo ndlela imbali yoluvavanyo loyikekayo yayizakuba sisikhuseli esimiyo kuzo zonke eziqu ezingcwele, ukuzithintela ekukhohlisweni ngokuphathelele kwimvelaphi yokreqo, ukuzisindisa ekwenzeni isono, kwakunye nokungcamla isohlwayo saso.”—Ellen G. White, Patriarchs and Prophets, pp. 42, 43.

**Imibuzo Yengxoxo**

`“Inkuselo-Thixo/ umelo-Thixo” ligama lokuthethelelwa kukaThixo emehlweni obubi. Kodwa ayikuko ukuthethelelwa kobubi ngokunokwabo. Cinga ngomntu ezulwini esithi, “Owu, ewe, Yesu, xa kungoku ndiyasiqonda isizathu sokuba usapho lwam lungcungcuthekiswe lubulawe phambi kwamehlo am. Ewe, konke ngoku kuyaqondakala kakhulu. Enkosi, Yesu!” Bubudenge obo. Singafikelela njani ekuqondeni ukuba nguThixo, hayi ububi, ekugqibeleni ongqinelwayo kwimfazwe enkulu? (Bona isifundo sethoba.)`

`Wakha waziva ngandlel’ ithile ufana noYobhi? Wakhe wanomoya wokucinga ukuba akungeze kwabakho ingcaciso eyiyo yenkxwaleko wena okanye abantu abasenyongweni kuwe eniyingcamlileyo? Ukuqonda kokugqibela kukaYobhi ukuba oko yena “wakuthethayo” “wayengakuqondi” (Yobhi 42:3) kukhanyisa njani kwindawo esikuyo ngokungqamene neyethu imibuzo?`