---
title:  Ikholwa Elithandabuza uThixo
date:  11/02/2025
---

UThixo uvakalisa kuIsaya 55:8, 9, “ ‘Kuba iingcinga zam asizizo iingcinga zenu, neendlela zenu asizizo iindlela zam, utsho uYehova. ‘Njengokuba izulu liwuphakamele umhlaba, ngokunjalo iindlela zam ziziphakamele iindlela zenu.’ ”

Iingcinga zikaThixo ziphakamile kunezethu. Asinako nokucinga iingcombolo zecebo likaThixo ngembali. Xa kunjalo, kutheni le nto sizakulindela ukuba sibe kwisikhundla sokwazi ukuba ziyintoni na izizathu zikaThixo ngoko akwenzayo Yena okanye angakwenzi kwiimeko ezohlukeneyo?

Indlela enye yokuhlangabezana nengxaki yobubi, esekelezelwe ekuqondeni indlela esazi kancinci ngayo, ibizwa ngokuba “ukukholelwa kuThixo okunentandabuzo.” Ikholwa elithandabuza uThixo ngulowo ukholelwa ukuba uThixo unezizathu ezilungileyo zokwenza njengoko esenza Yena, kodwa ngenxa yolwazi lwethu olunomda, akufuneki silindele ukuba singakwisikhundla sokwazi ukuba zeziphi na ezo zizathu. Ikholwa elithandabuza uThixo liyathandabuza ngokuphathelele kumthamo womntu wokwazi okanye wokuqonda ngokupheleleyo izizathu zikaThixo ngokungqamene nobubi kweli hlabathi. Ngenxa yokuba ubani engenako ukubona, umzekelo, iintsholongwane zindanda emoyeni ecaleni kwethu lo nto ayithethi kuthi akukho zintsholongwane zindanda emoyeni ecaleni kwethu. Into yokuba ubani akazazi ukuba ziyintoni kanye izizathu zikaThixo ngokuqinisekileyo ayithethi kuthi akukho zizathu zilungileyo.

`Funda kwiNdumiso 73. Umdumisi ubuvelela njani ububi nentswela bulungilsa ezimngqongileyo? Yintoni le ayibona ebeka umnqondo wakhe kwinkalo eyahlukileyo? `

Umdumisi wakhathazwa ngokunzulu bububi obusehlabathi. Waakhangela ecaleni kwakhe wafika abangendawo bephumelela. Yonke into yayi khangeleka ingenabulungisa ingenatarhu. Zange abe nampendulo zakunikezela. Wakhohlwa kukuba ingaba sikhona isidingo sokukholelwa nokukhonza uThixo. Wada, oko kukuthi, wakhangela engcweleni.

Umnquba ubonelela ngenxalenye yesitshixo kwingxaki yobubi-ukuthi, ukuqonda ukuba kukho uMgwebi onobulungisa oyakuzisa ubulungisa nomgwebo ngelilelaKhe ixesha.

`Ukuqonda kwaBalindi imfundiso yomgwebo nomnquba kungakuzisa njani ukukhanya kwingxaki yobubi? kuluncedo kuwe ukwazi ukuba, lo gama sinentlaninge yemibuzo ngoku, iinkcukacha zembali kwakunye nezigwebo zikaThixo ezinobulungisa ziyakutyhilwa ekupheleni?`