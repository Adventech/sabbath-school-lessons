---
title:  Ukuthanda uThixo
date:  18/02/2025
---

Into yokuba uThixo unamandla onke ayithethi kuthi Yena unako ukwenza ezingenakwenzeka ngokwasengqiqweni. Ngenxa yoko, uThixo akanakugqiba nje ngokungananzanga ukuba ubani uthanda Yena ngokukhululekileyo. Ukuba ukwenza into ngokukhululekileyo kuthetha ukwenza into ungakhange ugqibe ukuba uzakuyenza, ngoko ke ngenkcazelo akunakukwazeka ukwenza ubani enze into ngokukhululekileyo. Ngamafutshane,  , njengoko sibonile, kwaye kufuneka siyigxininise kwakho-uThixo akanakunyanzela nabani na ukuba athande Yena, kuba xa ithe yanyanzelwa, ayiselothando.

`Funda kuMateyu 22:37 nakuDuteronomi 6:4, 5. Ezi ndima zifundisa ntoni ngenyaniso yentando ekhululekileyo? `

Owona mthetho mkhulu, ukuthanda uThixo, ubonelela ngobungqina bokuba uThixo, ngokwenene, unqwenela wonke ubani amthande yena. Kutheni ngoko, uThixo engavele enze wonke umntu amthande Yena? Kwakhona, kungenxa yokuba uthando, ukuze lube luthando, kufuneka lunikezelwe ngokukhululekileyo.

`Funda kumaHebhere 6:17, 18 noTito 1:2. Ezi ndima zifundisa ntoni ngoThixo?`

Ngokwe Numeri 23:19, “ ‘uThixo akamntu, ukuba athethe amanga.’ ” UThixo akakhe axoke (Tito 1:2); uThixo usoloko eligcina ilizwi laKhe yaye akakhe ophule isithembiso (Heb. 6:17, 18). Ngoko ke, ukuba uThixo uthembisile okanye Yena uzibophelele entweni, isenzo saKhe sexa elizayo ngokwesimilo sibotshelelwa seso sithembiso.

Oku kuthetha ukuthi, lo gama uThixo anika izidalwa inkululeko yokukhetha ngokungafaniyo noko uThixo akukhethayo, ayixhomekekanga kuThixo into yokukhetha kwabantu. Ukuba uThixo uzibophelela Yena ekunikeni izidalwa intando ekhululekileyo, abantu banamandla okusebenzisa inkululeko yabo ngeendlela ezikhabanayo kunye neminqweno kaThixo ephambili. Ngokulusizi, intlaninge yabantu isebenzisa inkululeko yayo ngale ndlela, kwaye ngenxa yeso sizathu, zininzi izinto ezenzekayo uThixo anqwenela ukuba zibe kanti bezingenzekanga, kodwa, ukuthetha phandle, ezingaxhomekekanga kuThixo.

`Yintoni le uyenzileyo obuyazi ukuba uThixo ebengafuni uyenze? Oku kufundisa ntoni ngenyaniso-kwakunye nemiphumela enokunkwantyisayentando ekhululekileyo?`