---
title:  UThixo Wethu Onobungangamsha
date:  16/02/2025
---

“UThixo unobungangamsha,” umfundisi wabatsha walifundisa iqela labebakala eliphakathi esikolweni. “Lo nto ithetha ukuba ulawula yonke into eyenzekayo.” Omnye umfundi webakala eliphaka edidekile waaphendula, “Ingaba uThixo ebeselulawulweni xa inja yam ibisifaa? Kutheni uThixo ezakubulala inja yam nje?

Ezama ukuphendula lo mbuzo, umfundisi wabatsha waaphendula: “Kwanzima oko. Kodwa ngamanye amaxesha uThixo uyasiyekela sithubeleze kumaxesha anzima ukuze silungele izinto ezithe kratya ubunzima kwixa elizayo. Ndikhumbula indlela ekwakunzima ngayo ukufa kwenja yam. Kodwa ukuthubeleza koko kwandinceda ukuba ndimelane nelona xesha linzima emva koko xa kwakubhubha umama wam. Ingaba kuyavakala?”

Emva kokuthi cwaka ithuba elide, lo mfundi webakala eliphakadi waaphendula, “Xa kunjalo uThixo ubulele inja yam ukundilungiselela xa athe wabulala umakhulu wam?”—Marc Cortez, quoted in John C. Peckham, Divine Attributes: Knowing the Covenantal God of Scripture (Michigan: Baker Academic, 2021), p. 141.

Abantu ngamanye amaxesha bathatha ngokuba yonke into eyenzekayo yenzeka kanye ngendlela uThixo afuna yenzeke ngayo. Nantoni na eyenzekayo ehlabathi yenzeke kanye ngendlela uThixo ebefuna yenzeke ngayo. Kakade kakade, uThixo unamandla onke. Kwenzeka njani, ngoko, ukuba nantoni na yenzeke leyo uThixo angafuniyo yenzeke? Yiyo lo nto, nokuba yintoni eyenzekayo, nokuba imbi kangakanani na, ibiyintando kaThixo. Lo nto, ubuncinane, yinto efundiswa yile mfundiso.

`Funda kwiNdumiso 81:11-14; Isaya 30:15, 18; Isaya 66:4 noLuka 13:34. Ezi ndima zithini ngombuzo wokuba ingaba intando kaThixo isoloko isenzeka?`

Lo gama abantu abaninzi bekholelwa ukuba uThixo kufuneka asoloko eyifumana into Yena ayifunayo, iBhayibhile ibalisa ibali elahlukileyo noko. Ngokuthe rhoqo, isiBhalo sizoba uThixo njengokumava eminqweno engafezekiswanga. Oko kukuthi, okwenzeka rhoqo kwenzeka ukuphikisa oko uThixo athi Yena ufuna ncakasana kwenzeke. Kwiimeko ezininzi, uThixo ngokuselubala uvakalisa ukuba oku kwenzekayo kuchasene noko Yena akunqwenelayo. Wayengathanda esinye isiphumo ngabantu baKhe, kodwa endaweni yoko bakhetha esinye. UThixo ngokwaKhe uyakhala: “ ‘Ke abantwana bam abaliva ilizwi lam. . . . Akwaba abantu bam bebendiva, akwaba uSirayeli ebehamba ngendlela yam! Bendiyakuzithoba kamsinya iintshaba zabo’ ” (Ndum. 81:11, 13, 14).

`Cinga ngemiphumela yayo nayiphi imfundiso eyalatha yonke into eyenzekayo kwintando kaThixo etsolileyo. Luhlobo luni lweengxaki ezinzulu, ngokukodwa kumba wobubi, engadalwa yimfundiso enjalo?`