---
title:  Ingcamango Ngakumbi
date:  21/02/2025
---

Funda Ellen G. White, “ ‘God With Us,’ ” pp. 19–26, in The Desire of Ages.

“Icebo lokukhululwa kwethu aliyongcamango evele mva, icebo eliqulunqwe emva kokuwa kuka-Adam. Lali kukutyhilwa ‘kwemfihlelo ebifihlwe kwasephakadeni.’ Roma 16:25. Yaaba kukupecululwa kwemimiselo ebisisiseko setrone kaThixo kususela emaphakadeni. Kwantlandlolo, uThixo noKristu babe kwazi ukukreqa kukaSathana, nokuwa komntu ngenxa yamandla alukuhlayo omkreqi. UThixo akazange amisele ukuba isono sibekho, koko Yena wabubona ubukho baso, waza wenza umsindleko wokuqubisana nale ngxubakaxaka yoyikekayo. Lwalu lukhulu ngeyona ndlela uthando lwaKhe ngakwihlabathi, kangangokuba waanqophisa ukuba uzakunikela uNyana waKhe okuphela kwamzeleyo, ‘ukuze bonke abakholwayo kuYe bangatshabalali, koko babe nobomi obungunaphakade.’ Yohane 3:16.”—Ellen G. White, The Desire of Ages, p. 22.

**Imibuzo Yengxoxo**

`Ukuba uThixo akasoloko ekufumana oko akufunayo Yena, le nyaniso iyichaphazela njani indlela ocinga ngayo ngento eyenzeka kweli hlabathi? Yintoni imiphumela ephathekayo yokuqonda ukuba uThixo uneminqweno engazalisekiswayo?`

`Ukuba sibuyela emva kumzekelo weqebengwana kwisifundo sangoLwesine, sinokuqonda isizathu sokuba, nkqu nangona “uThixo noKristu babelwazi ukreqo lukaSathana,” baaqhubekeka basidala sekunjalo. Uthando kwafuneka luxutywe, kwaye uthando lwaluthetha inkululeko. Endaweni yokuba angasidali njengeziqu ezinokuthanda, uThixo wasidalela ukuba sithande, kodwa Yena wakwenza oko esazi ukuba, ekugqibeleni, izakukhokelela uYesu emnqamlezweni. Yintoni okufanele ukusixelela yona ngendlela olwalungcwele, olwalusisiseko ngayo uthando kulawulo lukaThixo de uKristu abulaleke emnqamlezweni kunokuba asivimbe inkululeko eseluthandweni?`

`Sisoloko sikhalela ububi nenkxwaleko kweli hlabathi, kodwa kukangaphi othi uthathe ixesha ucamngca ngokuba uThixo ngokwaKhe uyakhala kwaye ehlutshwa yinkxwaleko nobubi? Mehluko mni ewenzayo kumqondo wakho ngobubi nenkxwaleko xa uqonda ukuba uThixo ngokwaKhe uyabulaleka ngenxa yobubi?`

`Le nyaniso-yokuba izinto ezininzi ziyenzeka kweli hlabathi abe uThixo enganqweneli zenzeke-ikunceda njani umelane nenkxwaleko yakho, ngokukodwa xa ingabhadlanga kwaye ingakhangeleki ingazokunceda konke konke?`