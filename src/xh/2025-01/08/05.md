---
title:  Iintando zikaThixo, Ephambili neLungisayo
date:  19/02/2025
---

`Funda kumaEfese 1:9-11. Ithini le ndima ngokumiselwa ngenxa engaphambili? Ingaba abanye abantu bamiselwe ngenxa engaphambili ukuba basindiswe baze abanye batshabalale?`

Igama lesiGrike eliguqulwe “ukumiselwa kwangaphambili” apha nakwenye indawo kwisiBhalo (prohorizo) lona ngokwalo elifundisi ukuba uThixo ngokunganakanga ugqiba ngembali. Endaweni yoko, eli gama lesiGrike lithetha nje “ukugqiba ngaphambi kwexesha.”

Eneneni, ubani unokugqiba into kwangaphambili eyedwa, okanye ubani unokugqiba into kwangaphambi kwexesha ngendlela eqwalasela izigqibo ezikhululekileyo zabanye. IsiBhalo sifundisa ukuba uThixo wenza le yokugqibela.

Apha nakwezinye indawo (umzekelo, Rom. 8:29, 30), igama eliguqulwe “ukumiselwa ngenxa engaphambili” lisingisele kwinto uThixo ayicebayo ngekamva emva kokuqwalasela oko uThixo akwazi kungekenzeki ngezigqibo ezikhululekileyo zezidalwa. Ngoko ke, uThixo unako ngokokubonelela ukukhokelela imbali kwiziphelo ezilungileyo ezinqwenelwa nguYe kubo bonke, nkqu lo gama ehlonipha uhlobo inkululeko edaliweyo efuneka kubudlelane bothando lokwenyani.

AmaEfese 1:11 avakalisa ukuba uThixo “usebenza zonke izinto ngokwecebo lokuthanda kwakhe.” Ingaba oko kuthetha ukuba uThixo ugqiba yonke into ukuba yenzeke kanye ngale ndlela anqwenela ngayo? Funda ecaleni, amaEfese 1:1-11 anokukhangeleka ayiqinisekisa le mbono. Noko kunjalo, oku kutolikwa kunokukhabana neendima ezininzi esizibonileyo kuqala ezibonisa ukuba abantu ngelinye ixesha bayayibukula “intando kaThixo” (Luka 7:30; thelekisa noLuk 13:34, Ndum. 81:11–14). Ukuba iBhayibhile ayiziphikisi, ezi ndima zingaqondwa njani ngendlela ehambelanayo enye kwenye?

Le ndima iqondakala kakuhle ncakasana xa ubani evela nje aqonde ukwahluka phakathi koko singakubiza “intando ephambili” kaThixo kunye “nentando elungisayo” kaThixo. “Intando ephambili” kaThixo yile nto uThixo anqwenela yenzeke nebizakwenzeka ukuba wonke umntu ebesenza kanye le nto uThixo ayinqwenelayo. “Intando elungisayo” kaThixo, kwelinye icala, yintando kaThixo esele iqwalasele sonke esinye isizathu, kuquka nezigqibo ezikhululekileyo zezidalwa, eziye ngelinye ixesha zishenxe kwinto uThixo ayinqwenelayo. AmaEfese 1:11 akhangeleka esingisele “kwintando elungisayo” kaThixo.

`Kunamandla kakhulu ukwazi kukaThixo ingomso kangangokuba, nkqu nokuba wazi zonke izigqibo, kuquka nezigqibo ezibi, abantu abayakuzenza, Yena sekunjalo usenokusebenza “zonke izinto zisebenziselane okulungileyo” (Rom. 8:28). Ntuthuzelo ni onokuyifumana kule  nyaniso?`