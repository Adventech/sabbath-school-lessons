---
title:  Intando Ekhululekileyo, Uthando, Nobonelelo OluNgcwele
date:  15/02/2025
---

### Funda Ukulungiselela Isifundo Sale Veki
Luka 13:34; Yer. 32:17–20; Heb. 1:3; Dut. 6:4, 5; Efe. 1:9–11; Yohane 16:33.

> <p>Indima Yenkumbulo</p>
> “ ‘Ezi zinto ndizithethile kuni, ukuze nibe noxolo kum. Ehlabathini niya kuba nembandezelo; yomelelani mna ndiloyisile ihlabathi’ ” (Yohane 16:33).

Ulwazelelo ligama elisetyenziswe ukuchaza isenzo sikaThixo ehlabathini. Indlela esicinga ngayo ngolwazelelo lukaThixo yenza umehluko omkhulu kwindlela esiqhagamshelana ngayo noThixo, nendlela esiqhagamshelana ngayo nabanye, nangendlela esicinga ngayo ngengxaki yesono.

AmaKristu abambe imiqondo eyokuhlukeneyo olwazelelo olungcwele. Amanye akholelwa ekuthini uThixo usebenzisa amandla aKhe ukugqiba zonke iziganeko ukuba zenzeka ngendlela ezenzeka ngayo. Ude akhethe ukuba ngubani na ozakusindiswa noba ngubani na ozakutshabalala! Kule ngcamango, abantu abakhululekanga ukuba bakhethe ingeyiyo into uThixo ayiyalelayo. Eneneni, abantu abakholelwa ngale ndlela baxoxa ngelithi nkqu neminqweno yomntu igqitywa nguThixo.

Ngokwahlukileyo, ubungqina obuluqilima beBhayibhile bubonisa ukuba uThixo akagqibi yonke into eyenzekayo. Endaweni yoko, Yena unika abantu intando ekhululekileyo, de bafikelele kwinqanaba apho bona (neengelosi) bangakhetha ukwenza ngokuchasene ngqo nentando yaKhe. Imbali yoKuwa, yesono, nobubi yimbonakaliso evus’ umxhelo nelusizi yemiphumela yokusebenzisa gwenxa le ntando ikhululekileyo. Icebo losindiso laamiselwa ukuze kunyangwe intlekele ebangelwe kukusetyenziswa gwenxa kwentando ekhululekileyo.

_*Funda isifundo Sale Veki Ukulungiselela iSabatha, Februwari 22._