---
title:  Onamandla onke
date:  17/02/2025
---

Kuso sonke isiBhalo, amandla kaThixo amangalisayo ayabonakaliswa. IBhayibhile ibandakanya amabali angenakubalwa okusebenzisa kwaKhe amandla aKhe esebenza imimangaliso. Noko kunjalo, phakathi koku, izinto ezininzi ziyenzeka abe uThixo engafundi zenzeke.

`Funda kwiSiTyhilelo 11:17, uYeremiya 32:17-20, Luka 1:37, noMateyu 19:26. Qwalasela kanjalo amaHebhere 1:3 Ezi zicatshulwa zifundisa ntoni ngamandla kaThixo?`

Ezi ndima, kunye nezinye zifundisa ukuba uThixo unamandla onke kwanokuba Yena uyalixhasa ihlabathi ngamandla aKhe. Ngokwenene, iSiTyhilelo ngokuthe gqolo sibhekisa kuThixo “njengeNkosi Thixo Somandla” (umzekelo, IsiTyhi. 11:17; thelekisa no-2 Kor. 6:18, IsiTyhi. 1:8, IsiTyhi. 16:14, IsiTyhi. 19:15, IsiTyhi. 21:22) kwaye igama iliguqulwe “Somandla” (pantokrator) ngeliphandle lithetha “namandla onke.” Inyaniso yokuba uThixo unamandla onke ayingqinwa kuphela emazwini, kodwa iyabonakaliswa kwintlaninge yeziganeko ezimangalisayo nalapho uThixo asebenzisa amandla aKhe ukuhlangula abantu baKhe okanye ngolunye uhlobo ngokumangalisayo angenelele ehlabathi.

Nokokunjalo, ukuthi uThixo “unamandla onke” akuthethi kuthi uThixo unokwenza nokuba yintoni na. IsiBhalo sifundisa ukuba zikhona izinto uThixo angenakuzenza; umzekelo, u-2 Timoti 2:13 uthi, uThixo “akanako ukuzikhanyeza.”

Ngokunjalo, inkoliso yamaKristu iyavuma ukuba uThixo unamandla onke (somandla), into ethetha ukuthi uThixo unamandla nantoni na engaquki ukukhabanaoko kukuthi, nantoni na engenzeka ngokwengqiqo nehambelana nemo kaThixo. Into yokuba ezinye izinto azinako ukwenzeka kuThixo ngenxa yokuba zizakuquka ukukhabana iyabonakala kumthandazo kaKristu eGetsemane. Lo gama uKristu wangqinayo ukuba “kuye uThixo zonke izinto zinako ukwenzeka’ ” (Mat. 19:26), kanjalo Yena wathandaza kuYise xa umnqamlezo wawusondela, “ ‘Bawo, ukuba kunokwenzeka, mayidlule kum le ndebe; noko makungabi njengokuthanda kwam, makube njengokuthanda kwakho’ ” (Mat. 26:39).

Kakade, uYise wayenawo amandla apheleleyo okuhlangula uKristu kwintlungu yomnqamlezo, kodwa Yena wayengenako ukukwenza oku lo gama ikwasindisa aboni kanjalo. Kwafuneka ukuba ibenye okanye enye le, hayi zombini.

`IsiBhalo kanjalo sikwafundisa ukuba uThixo ufuna ukusindisa wonke umntu (umzekelo, 1 Tim. 2:4–6, Tio 2:11, 2 Pet. 3:9, Hezek. 33:11), kodwa ayinguye wonke umntu oyakusindiswa. Oku kusifundisa ntoni ngenyaniso yentando ekhululekileyo kwakunye nemida yamandla kaThixo kwizidalwa ezinikwe intando ekhululekileyo?`