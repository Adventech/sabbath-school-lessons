---
title:  Ingqumbo Yothando OlunguNgcwele
date:  25/01/2025
---

### Funda Ukulungiselela Isifundo Sale Veki
Ndumiso 78; Yona 4:1–4; Mat. 10:8; Mat. 21:12, 13; Yer. 51:24, 25; Roma 12:17–21.

> <p>Indima Yenkumbulo</p>
> “Ke yena unemfesane, uxolela ubugwenxa ngocamagushelo, akonakalisi; wawubuyisa futhi umsindo wakhe, akabuxhoxha bonke ubushushu bakhe” (Ndumiso 78:38).

Nangona imfesane kaThixo isoloko ibhiyozelwa, abaninzi bayibona iphazamisa ingcamango yomsindo waKhe. Ukuba uThixo uluthando, bacinga ukuba Yena akafanele kuvakalisa umsindo. Loo ngcamgango, noko kunjalo, ibubuxoki. Ingqumbo yakhe iqhambuka ngqo kuthando lwaKhe.

Abanye babanga ukuba uThixo weTestamente eNdala nguThixo wengqumbo aze uThixo weTestamente eNtsha abe ngowothando. Kodwa mnye kuphela uThixo, kwaye utyhilwa ngokufanayo kuzo zombini iiTestamente. UThixo oluthando uba nomsindo bububi-kodwa ngokuthe ngqo kuba Yena uluthando.  UYesu ngokwaKhe waavakalisa umsindo onzulu ngakububi, yaye iTestamente eNtsha ifundisa izihlandlo eziliqela ngengqumbo esebulungiseni nefanelekileyo kaThixo.

Ingqumbo kaThixo isoloko ikukusabela kwaKhe okunobulungisa nokunothando ukuchasa ububi nentswela-bulungisa. Ingqumbo engcwele kukucaphuka okububulungisa okukhuthazwa kukulunga okugqibeleleyo nothando, kwaye inqwenela ukuphumelela kwayo yonke indalo. Ingqumbo kaThixo ngokulula nje kukusabela okufanelekileyo kothando kububi nentswela-bulungisa. Ngoko ke, ububi bucaphukisa uThixo ngobushushu obungakwicala lamaxhoba obubi kunye nangokuchasene nabenzi bobubi obo. Ingqumbo engcwele ngoko, kokunye ukudandalaziswa kothando olungcwele.

_*Funda isifundo Sale Veki Ukulungiselela iSabatha, Februwari 1._