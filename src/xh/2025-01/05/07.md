---
title:  Ingcamango Ngakumbi
date:  31/01/2025
---

Read Ellen G. White, “Idolatry at Sinai,” pp. 315–330, in Patriarchs and Prophets.

Kumba wesono sethole legolide, uEllen G. White waabhala: “AmaSirayeli ayenetyala lokungcatsha umbuso, kwaye oko ngokuchasene noKumkani owayebadimbele ngamaqithiqithi nogunya lakhe babe thembise ngokunokwabo ukuba bazakulithobela. Ukuze uburhulumente obungcwele bugcinwe ubulungisa mabuwiswe phezu kwabangcatshi. Noko kunjalo nalapha inceba kaThixo yaadandalaziswa. Lo gama Yena wayegcine umthetho waKhe, Yena wanikezela inkululeko yokuzikhethela nethuba lokuguquka kubo bonke. Kuphela abo basuswayo ngabo baphikelelayo kuvukelo.

“Kwakuyimfuneko ukuba esi sono sohlwaywe, njengobungqina kwiintlanga ezingqongileyo ngokungakholiswa kukaThixo lunqulo-zithixo. Ngokuwisa ubulungisa kwabo banetyala, uMoses, njengesixhobo sikaThixo, kufuneka eshiye kwingxelo inkcaso enendili nephandle ngakulwaphulo-mthetho lwabo. Njengoko amaSirayeli emva koku kufuneka ekhalimele unqulo-zithixo lwezizwe ezingabamelwane, iintshaba zabo zazi zakubagibisela ngesimangalo sokuba abantu babanga uYehova njengoThixo wabo benze ithole baza balinqula eHorebhe. Ngoko ke nangono babenyazelekile ukuba bayivume le nyaniso ilihlazo, uSirayeli wayezakwalatha kwisiphelo esibi sabophuli-mthetho, njengobungqina bokuba isono sabo asikhange sivunywe okanye sibethwe ngoyaba.

“Uthando ngokunganciphanga kunobulungisa lwafuna ukuba ngenxa yesi sono isigwebo siwiswe. . . . Kwakuyinceba kaThixo ukuba amawaka abandezeleke, ukuthintela isidingo sokuwisa izigwebo kwizigidi. Ukuze asindise abaninzi, Yena kufuneka ohlwaye abambalwa.”—Ellen G. White, Patriarchs and Prophets, pp. 324, 325.

**Imibuzo Yengxoxo**

`Ucinga ukuba kutheni abantu abaninzi besasokoliswa yingcamango yengqumbo engcwele? Yintoni ekunceda ukuba uyiqonde?`

`Zintoni iingxaki ezisoloko ziqhambuka xa abantu befuna impindezelo ezingasoze ziqhambuke xa uThixo eyifuna?`

`Isigwebo sikaThixo ngakumaSirayeli emva kovukelo lwethole legolide sikwa sisiganeko senceba engcwele kwakhona njani? Yeyiphi eminye imizekelo kwisiBhalo ebonakalisa ukuba nesigwebo sikaThixo esi sisenzo sothando?`

`Nangona sikuqonda ukuba uThixo ngokulungileyo uba nomsindo ngakububi aze azise ugwebo ngobulungisa obugqibeleleyo, kubaluleke kangakanani na kuthi ukuba sikhwebuke ngasekugwebeni abanye? Xoxani ngoku ngokukodwa nijonge ama-1 Korinte 4:5.`