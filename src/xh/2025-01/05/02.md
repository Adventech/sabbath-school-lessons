---
title:  Ukuhlungiswa Bububi
date:  26/01/2025
---

UThixo weBhayibhile uthanda ubulungisa athiye okungendawo. Isono nobubi, ngoko, sixhokonxa ubushushu baKhe, ubushushu obudandalaziswa endaweni yabo bacinezelweyo nabaxhatshazwayo, nkqu nakwiimeko apho ububi bomntu buchaphazela kuqala umntu lowo. UThixo ubuthiyile ububi kuba ububi busoloko buhlungisa izidalwa zaKhe, nkqu nokuba kungokuzihlungisa buqu. Kwiimbali zeBhayibhile, uThixo usoloko exhokonxwa umsindo koko iingcaphephe zeBhayibhile zikwalatha njengojikelele ngqu wovukelo. Lo jikelele ngqu uhamba ngale ndle:

Abantu bavukela uThixo benze ububi, de ngamanye amaxesha iimbubhiso ezimasikizi, ezifana nokubingelela ngomntwana kwakunye namanye amasikizi emehlweni aKhe.

UThixo ubuy’ umva ngokwezigqibo zabantu.

Abantu bacinizelwa ziintlanga zasemzini.

Abantu bakhala kuThixo befun’ uhlangulo.

UThixo ngobabalo uyabahlangula abantu.

Abantu bavukela uThixo kwakhona, amaxesh’ amaninzi ngokuqatsele kakhulu kunakuqala.

Kule meko yalo jikelele ngqu yobubi obukhulu nokungathembeki, noko kunjalo, uThixo ngokuthe gqolo usoloko uqubisana nokungathembeki komntu, kodwa ngokuthembeka okungapheliyo, ukunyamezela okuzeka kade umsindo, ubabalo olumangalisayo, kwakunye nemfesane enzulu.

`Funda kwiNdumiso 78. Le ndima ichaza ntoni ngokusabela kukaThixo kwiimvukelo ezithi rhoqo?`

NgokweBhayibhile, uthando nobulungisa ziqhogene. Umsindo ongcwele kukusabela okufanelekileyo kothando ngokuchasene nobubi kuba ububi busoloko buhlungisa umntu amthandayo uThixo. Akukho sihlandlo kwisiBhalo apho uThixo anogonyamelo okanye enengqumbo ngokungenatarhu okanye enomsindo.

Kwaye lo gama abantu bakaThixo ngokuthe rhoqo babe mshiya bamngcatshe Yena, kwiinkulungwane uThixo waaqhubekeka ukuthulula imfesane ukogqitha yonke iminqweno ongayicinga (Neh. 9:7–33), ngaloo ndlela ebonakalisa ubunzulu obungenamlinganiselo bemfesane yaKhe ezeka kade umsindo nothando olunenceba. Ngokwenene, ngokweNdumiso 78:38, uThixo “yena enemfesane, waxolela ubugwenxa, akabonakalisa; wawubuyisa futhi umsindo wakhe, akabuxhokonxa bonke ubushushu bakhe.”

`Ngokuqinisekileyo, ube nomsindo bububi obenziwe kwabanye. Le mvakalelo ikwenza uqonde ngcono njani, ngoko, ingqumbo kaThixo ngakububi?`