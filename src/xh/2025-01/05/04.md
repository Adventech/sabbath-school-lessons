---
title:  Ingqumbo Esebulungiseni
date:  28/01/2025
---

Lo gama zininzi iintlobo ezingafanelekanga zomsindo, iBhayibhile ifundisa ukuba ikhona “ingqumbo esebulungiseni.”

Cinga ngomama obukele intombi yakhe eneminyaka emithathu ubudala idlala kwibala lokudlala kuze, ngequbuliso, indoda ihlasele intombi yakhe. Makangabi namsindo? Umele. Umsindo yindlela efanelekileyo yothando kuloo meko. Lo mzekelo usinceda ukuba siqonde “ingqumbo esebulungiseni” kaThixo.

`Funda kuMateyu 21:12, 13 noYohane 2:14, 15. Ukusabela kukaYesu kwindlela itempile eyayisetyenziswa ngayo kusixelela ntoni ekucatshukisweni kukaThixo bububi? `

Kwezi meko, uYesu ubonakalisa “inzondelele esebuthixweni” yengqumbo esebulungiseni ukuchasa abo babe yiphatha itempile kaThixo njengento eqhelekileyo nababeyiguqule “yangumqolomba wezihange” ukuze bafumane ithuba kubahlolokazi, iinkedama, namahlwempu (Mat. 21:13; thelekisa noYohane 2:16). Itempile neenkonzo, ekwakufanele ukufuzisela uxolelo lukaThixo olunetarhu kwakunye nokuhlambulula kwaKhe aboni, endaweni yoko zazi setyenziselwa ukuqhatha nokucinizela abathile kwabo ingabona basemngciphekweni. Kwakungafunekanga abe nomsindo uYesu kweli sikizi?

UMarko 10:13, 14 noMarko 3:4, 5 babonelele ngemizekelo eyongezekileyo yengqumbo yaKhe esebulungiseni. Xa abantu babe sizisa abantwana abancinci kuYesu baza “abafundi babakhalimela abo babazisayo,” uYesu “wacaphuka”ngokuphandle “waba nomsindo.” (Marko 10:13, 14).

Kwenye indawo, xa abaFarisi  babe lindele ukumangalela uYesu ngokwaphula iSabatha ngokuphilisa ngayo, uYesu wababuza, “ ‘Okuvumelekileyo ngeSabatha kukwenza okulungiileyo, kukwenza okubi, kusini na?’ ” (Marko 3:4). Yena “wabasingasinga ngengqumbo, ebuhlungu ngenxa yokuqaqade kwentliziyo yabo” waza waqhubekeka waphilisa umntu (Mark 3:5). Umsindo kaYesu apha wayanyaniswa nokuba buhlungu ngenxa yokuqaqadeka kwabo; ngumsindo olungileyo wothando, kwanjengokuba umsindo owayanyaniswa noThixo kwiTestamente eNdala ingumsindo olungileyo wothando. Kungenzeka njani ukuba uthando lungangacatshukiswa bubuni, ngokukodwa xa ububi buhlungisa izinto zolothando?

`Singakulumkela njani ukuba singathetheleli umsindo kamna “njengengqumbo elungileyo”? Kutheni le nto oko kulula ukukwenza, yaye singazikhusela njani kulo mgibe ungaqondakaliyo kodwa ukhoyo?`