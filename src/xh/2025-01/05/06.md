---
title:  Bonakalalisa Imfesane
date:  30/01/2025
---

Lo gama ingqumbo engcwele iyinto “eyoyikekayo,” ngandlel’ ithile ayikokwaphukaneka kwesimilo okanye ukungathandi. Endaweni yoko, kwiiTestamente eNdala neNtsha, uThixo uvakalisa ingqumbo ngakububi ngenxa yothando lwaKhe. Ingqumbo engcwele iyoyikeka ngenxa yobungozi obungaqondakaliyo benkohlakalo yobubi ngokwahlukileyo kukulunga okunyulu nobuhle bukaThixo.

Ngokuphathelele koku, uthando lusemqoka kuThixo; ingqumbo ayinjalo. Apho kungekho bubi okanye ntswela-bulungisa, akukho ngqumbo. Ekugqibeleni, esona senzo sithandekayo sikaThixo sokutshayela ububi kwelimiweyo kananjalo kuyakushenxisa ngokuyimpumelelo umsindo nengqumbo. Yaye oko kungenxa yokuba akusobe kuphinde kubekho ntswela-bulungisa okanye ububi kwakhona. Ngonaphakade, kuyakubakho kuphela unaphakade wobumnandi nobulungisa kubudlelane obugqibeleleyo bothando. Akusobe kwakhona kubekho ingqumbo engcwele ngenxa yokuba akusobe kubekho sidingo sayo. Ingcamango emangalisa ngolo hlobo!

`Abanye bahlutshwa kukuba umsindo ongcwele unokuqondwa ngokungacingeli njengesigunyaziso kwimpindezelo yobuntu. Funda kwiDuteronomi 32:35, Mizekeliso 20:22, Mizekeliso 24:29, Roma 12:17–21, nakumaHebhere 10:30. Ezi ndima ziyibek’ esweni njani impindezelo yobuntu?`

NgokwesiBhalo, uThixo unelungelo lokuzisa ugwebo, yaye xa Yena esenza oko, usoloko Yena ekwenza ngobulungisa obugqibeleleyo. Zombini iiTestamente eNdala neNtsha ngokuselubala impindezelo ziyiyekele uThixo. Njengoko uPawulos ebhala kumaRoma 12:19, “Musani ukuziphindezelela, zintanda, yikhweleleni ingqumbo; kuba kubhaliwe kwathiwa, IMPINDEZELO YEYAM, Kuyakubuyekeza mna, itsho iNkosi (icaphula kwiDuteronomi 32:35).

Lo gama uThixo ekugqibeleni ewisa isigwebo ngakwintswela-bulungisa nobubi, uKristu wenze indlela yabo bonke abakholwayo kuYe. Ngokwenene, “nguYesu osihlangulayo kuyo ingqumbo ezayo” (1 Tes. 1:10; thelekisa namaRom. 5:8, 9). Kwaye oku kungokwecebo likaThixo: “Ngokuba uThixo akasimiselanga ngqumbo; usimisele ukuzuza usindiso ngayo iNkosi yethu uYesu Kristu” (1 Tes. 5:9). Ingqumbo engcwele ayibhangiswanga, kodwa abo banokholo kuYesu bayakuhlangulwa kuloo ngqumbo ngenxa kaKristu.

`Kungayiphi indlela oluthe ucamagusho lukaKristu lwaphakamisa ubulungisa lo gama kanjalo lusihlangula kwingqumbo? Uyiqonda into yokuba wenzelwe umsindleko, phakathi kwamagqwidigqwidi akho, umele kukuba netarhu ngakumbi kangakanani na kwabanye?`