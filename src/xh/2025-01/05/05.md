---
title:  UThixo Akacinezeli Ngokuphuma Entliziyweni
date:  29/01/2025
---

Kuyo yonke iBhayibhile, uThixo ngokuthe rhoqo udandalazisa ubushushu baKhe engakwicala labo banyathelelwa phantsi nabacinezelekileyo kwakunye nengqumbo yakhe elungileyo ehambelanayo ukuchasa abaxhaphazi nabacinezeli. Ukuba bekungekho bubi, uThixo ebengazokuba namsindo. Umsindo waKhe kuphela kwaye usoloko uchasene noko konakalisa indalo yaKhe.

NgokweZililo 3:32, 33, uThixo akacinezeli ngokuzithandela (ngeliphandle, uThixo akacinezeli “ngokuphuma kuYe entliziyweni”). Akafuni kuzisa sigwebo ngakubenzi bobubi, kodwa ekugqibeleni uthando lufuna ubulungisa.

Le nyaniso ibonakalaliswe ngokuphikelela kukaThixo exolela abantu baKhe aze ngokuthe rhoqo abanike amathuba okuguquka nokuxolelaniswa naYe. Ngokuthe gqolo, ngabaprofeti, uThixo wababiza abantu baKhe, kodwa abavuma ukuphulaphula (bona kuYer. 35:14–17, Ndum. 81:11–14).

`Funda kuEzra 5:12 uze uyithelekise noYeremiya 51:24, 25, 44. Oku kuchaza ntoni ngesigwebo esafikela iYerusalemi ngamaBhabheli (bona kanjalo ku-2 ZiKro. 36:16.)`

NgokukaEzra 5, emva kokuba abantu bethe gqolo kwaye becaphukisa uThixo ngokungaguqukiyo ukuba abe nomsindo, Yena waphetha erhoxa waza “wabanikela” abantu “ ‘kwisandla sikaNebhukadnetsare ukumkani waseBhabheli’ ” (Ezra 5:12). Kodwa uThixo wakwenza oko kuphela emva kokuba kwakungekho “chiza” (2 ZiKro. 36:16), waza uThixo kamva wayigweba iBhabheli ngenxa yentshabalaliso egqithisileyo eyayenza kuYuda (Yer. 51:24, 25, 44; thelekisa no Zek. 1:15).

Ezinye izigwebo isiBhalo esizichaza njengeziziswe nguThixo zindandalaziswe njengeemeko apho uThixo “anikela” abantu kwiintshaba zabo (Abagwe. 2:13, 14; Ndum. 106:41, 42), ngokuhambela nezigqibo zabantu zokushiya uYehova bakhonze “oothixo” beentlanga (Abagwe. 10:6–16, Dut. 29:24–26). Umsindo kaThixo ngakububi, oyakufikelela kuvutho-ndaba ekutshayelweni kwabo bonke ububi unampela, uqhambuka ekubathandeni kwaKhe bonke kwanakulangazelelo lwaKhe kokulungelwa kokugqibela kwelimiweyo, okunomdla ngokunokwako kuwo wonke umbuzo wesono novukelo nobubi.

`Inyaniso yokuba uThixo akanqweneli kugweba nabani na ikuchaphazela njani ukuqonda kwakho umsindo ongcwele nengqumbo? Ukuba uThixo uzeka kade umsindo, asifanele kuba nomonde ngakumbi yaye sinyamezele ngakwabo basingqongileyo? Singakwenza njani oko lo gama kanjalo sikhusela sikhathalela amaxhoba obubi?`