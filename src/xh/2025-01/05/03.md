---
title:  Umsindo kaThixo Uza Kade
date:  27/01/2025
---

UThixo uba nomsindo bububi kuba uThixo uluthando. UThixo unemfesane ngeyona ndlela enobabalo kangangokuba omnye umprofeti weBhayibhile woohlwaya uThixo ngokuba nenceba kakhulu.

`Qwalasela ibali likaYona uze uphonononge ukusabela kukaYona kuxolelo lukaThixo olunemfesane ngakubantu baseNineve, kuYona 4:1-4. Oku kusixelela ntoni ngoYona, nangoThixo? (bona kanjaloMat. 10:8.) `

Ukusabela kukaYona kwinceba kaThixo kubaliseka ngeendlela ezimbini eziphambili. Okokuqala, kudandalazisa ubulikhuni bentliziyo kaYona. Wayewathiyile ama-Asiriya ngeyona ndlela ngenxa yoko ayekwenze kuSirayeli kangangokuba wayengafuni uThixo ababonise nayiphi inceba.

Hayi isifundo esinjalo kuthi! Kufuneka silumke ukuba sibek’ esweni esi simo sinje, noko siqondakala kangakanani na. Kubo bonke abantu, abo bamkele ubabalo lukaThixo kufuneka baqonde indlela olungafanelwanga ngayo ubabalo baze ngalo ndlela bakwazi ukolulela ubabalo kwabanye.

Okwesibini, ukusabela kukaYona kuqinisa indlela imfesane kaThixo nobabalo ezisemqoka ngayo kwisimilo saKhe. Wayeqhelene kakhulu uYona nenceba kaThixo kangangokuba-ngokuthe ngqo kuba uThixo “ungobabalalayo onemfesane” kwaye “uzeka kade umsindo, unenceba enkulu” (Yona. 4:2)—uYona wayesazi ukuba uThixo uzakuyeka ukuzisa isigwebo ngakwiNineve. UThixo ubaphatha ngobulungisa nangenceba bonke abantu neentlanga.

Ibinzana lesiHebhere eliguqulwe “uzeka kade umsindo” okanye “unomonde” lingaguqulwa kanye ngale ndlela “ufudumala kade.” Kwisaci sesiHebhere, umsindo ngokukwekwayo wawayanyaniswa nempumlo, buze ubude bempumlo ngokukwekwayo bubengumfanekiso ithuba elithatha ngumntu ukuba abe nomsindo.

Ukubhekisa kuThixo “njengofudumala kade,” ngoko, kuzisa into yokuba uThixo uzeka kade umsindo yaye unomonde. Lo gama kungathathi thuba lide ukuba abantu babe nomsindo, uThixo ngokugqithisileyo uzeka kade umsindo enomonde, yaye uthulula ubabalo ngesisa nangokuphuphumayo, noko kunjalo engasithetheleli isono okanye abethise ngoyaba intswela-bulungisa. Endaweni yoko, uThixo ngokwakhe wenza ucamagushelo ngesono nobubi ngomnqamlezo ukuze abe lilungisa nomgwebeli wabo bakholelwa kuYe (Rom. 3:25, 26).

`Wakhe wasilela ukubonakalisa inceba okanye ubabalo kumntu othile awayekonile? Ungakukhumbula njani ngcono oko uThixo akwenzele kona ukuze ube nobabalo ngakumbi kwabanye ukusabela kubabalo oluphuphumayo uThixo alubonakalalise kuwe? Kwaye, ukwenza njani oku, ukubonakalisa inceba nobabalo, kodwa ungakhange ugunyazise isono okanye ubangele impatho-mbi okanye ingcinezelo?`