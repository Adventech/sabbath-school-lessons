---
title:  Imeko KaYobhi
date:  04/03/2025
---

Kwincwadi kaYobhi, sinikwe iingcamango ezitsal’ umdla ngobunyani bemfazwe enkulu.

`Funda kuYobhi 1:1-12 nakuYobhi 2:1-7. Yeyiphi imimiselo yemfazwe enkulu esiyibona etyhilwa apha?`

Iinkcukacha ezininzi ezibalulekileyo zinokucholwacholwa kwezi ndima. Okokuqala, kubonakala kukho uhlobo oluthile lwesiganeko sebhunga lasezulwini, hayi nje incoko phakathi koThixo noSathana; ezinye iziqu zasezulwini ziyabandakanyeka.

Okwesibini, kukho ukuphikisana okukhoyo, obubonakaliswa yinto yokuba uThixo ubuza uSathana ukuba umgqalile na uYobhi. Umgqalile na uYobhi entweni? Lo mbuzo uqondakala kakuhle kumba wempikiswano enkulu, eqhubekekayo.

Okwesithathu, lo gama uThixo evakalisa ukuba uYobhi, ugqibelele, uthe tye, kwaye uyamoyika uThixo, uSathana ubanga ukuba uYobhi ukhangeleka emoyika uThixo ngenxa yokuba uThixo emkhusela. Oku kulingana nokunyelisa zozibini isimilo sikaYobhi nesikaThixo, kanjalo (thelekisa neSiTyhi. 12:10, Zekariya 3).

Okwesine, uSathana utyhola ngelithi ukukhusela kukaThixo uYobhi (uthango) alulunganga kwaye lwenza kubenzima ukuba uSathana azithi thaca izityholo zakhe. Oku kubonisa imida ekhoyo kuSathana (imiqathango yokujijisana), kwanokuba uSathana kuyabonakala ukhe wazama ukumonakalisa uYobhi.

UThixo usabela kwisityholo sikaSathana phambi kwebhunga lasezulwini ngokuvumela uSathana ukuba azise eluvavanyweni into akholelwa kuyo, kodwa kukho umda. Uqala ngokunika uSathana amandla “kuko konke anako,” kodwa amalele ukuba amenzakalise uYobhi (Yobhi 1:12). Kamva, uSathana ubanga ukuba uYobhi ukhathalele isiqu sakhe kuphela, uThixo uyamvumela uSathana athwaxe uYobhi buqu, kodwa uSathana abuyeke ubomi bakhe (Yobhi 2:3–6).

USathana uzisa iintlekele eziliqela kwindlu kaYobhi, noko kunjalo kwimeko nganye uYobhi uyaqhubekeka ukubonga igama laKhe (Job 1:20–22, Job 2:9, 10), ezenza zibe bubuxoki izityholo zikaSathana.

Sifunda izinto ezininzi apha, ezifana nokuba kukho imiqathango yokujijisana kwidabi lelimiweyo. Kukho imida kwinkundla yezulu nalapho izityholo ezivezwe ngakuThixo zinokushukuxwa khona, kodwa uThixo engakhange anyhashe imimiselo engcwele eseluthandweni, olusisiseko solawulo lukaThixo nedlela Yena alawula ngayo elimiweyo neziqu ezinengqondo ezikulo.

Ezi ziganeko zasezulwini kwincwadi kaYobhi zisibonelela ngeentluva ezinik’ umdla kwinyaniso yemfazwe enkulu, kwakunye nendlela eqhubeka ngayo apha emhlabeni.