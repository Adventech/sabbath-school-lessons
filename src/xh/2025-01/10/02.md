---
title:  Isithunywa Sibanjezelwe
date:  02/03/2025
---

Njengoko sibonile, “oothixo” beentlanga yayi ziidemon ezizifihlileyo. Kwaye nakwezinye indawo sibona ubungqina bokuba izilawuli zezulu eziziidemon ngamanye amaxesha zizo eziqhuba izilawuli zomhlaba. Nkqu nezenzeleleli ezizingelosi ezithunywa nguThixo zinokuchaswa yimikhosi yotshaba.

`Funda kuDaniyeli 10:1-14, ngengqalelo eyodwa kwindima 12, 13. Ezi ndima zifundisa ntoni le izalana nembambano ekwelimiweyo? Ucinga ntoni ngengelosi ethunywe nguThixo “eyachaswayo” kangangeentsuku ezingamashumi amabini ananye?`

Kwenzeka njani ukuba ingelosi ethunyelwe nguThixo “ichaswe” kangangeeveki ezintathu? Enamandla onke, uThixo wayenawo amandla okusabela kuDaniyeli ngoko nangoko-oko kukuthi, ukuba wayekhethe ngolo hlobo. Ukuba wayesebenzise amandla aKhe okwenza oko, Yena ngewayenako ukwenza isithunywa sivele kuDaniyeli kwangoko. Noko kunjalo ingelosi eyayithunyelwe nguThixo yaye “yachaswa” “ngumthetheli wobukumkani bamaPersi kangangeeveki ezintathu gungqu. Kwenzeka ntoni apha?

“Kangangeveki ezintathu uGabriyeli waazamazama namagunya obumnyama, ezama ukuphikisana neempembelelo ezisebenza kwingqondo kaKoreshi. . . . Yonke into izulu elalinokuyenza endaweni yabantu bakaThixo yeenziwa. Uloyiso ekugqibeleni lwazuzwa; imikhosi yotshaba yabanjwa kuyo yonke imihla kaKoreshi, nangayo yonke imihla yonyana wakhe uCambses.”—Ellen G. White, Prophets and Kings, p. 572.

Ukuze imbambano engako ibe nako ukwenzeka, uThixo makasebenzisi onke amandla aKhe. Utshaba malunikwe inkululeko ethile yokwenyani namandla engasuswa ngokuguquguqukayo, kodwa ethintelweyo ngemida ethile eyaziwa ngawo omabini amacala (iinkcukacha ke ezingatyhilwanga kuthi). Kukhangeleka ngathi kufuneka kubekho imida kule mbambano yelimiweyo nezisebenza phantsi kwayo nkqu nengelosi zikaThixo, ekuzakuthi kwizifundo ezizayo kusingiselwe kuyo “njengemiqathango yokujijisana.”

Ngandlel’ ithile, ukuqonda le mida akunakuba nzima ukuba sibamba ingcamango, esekuthethwe ngayo, yokuba uThixo usebenza kuphela ngothando, kwaye olothando, hayi ukunyanzela, sisiseko solawulo lwaKhe. Le ngcamango, yokuba uThixo usebenza kuphela ngemimiselo ephuma eluthandweni, inokusinceda ukuba siqonde ngcono imfazwe enkulu.

`Uyingcamle njani imida yokusebenza kuphela ngemida yothando hayi eyokunyanzela? Zifundo zini ozifundileyo ngemida yamandla?`