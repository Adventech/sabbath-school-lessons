---
title:  Umphathi (Wethutyana) Welihlabathi
date:  05/03/2025
---

Sibonile kwizifundo ezingaphambili ukuba, apha kwimbambano yelimiweyo, uSathana nemikhosi yakhe okwethutyana banikwe igunya eloneleyo kweli hlabathi, elinemida ngokohlobo oluthile lwemiqathango yokujijisana.

Le miqathango yokujijisana ithintela hayi nje kuphela izenzo zotshaba-umtyholi nemikhosi yakhe-koko ikwathintela isenzo sikaThixo sokususa okanye anciphise ububi (okwethutyana) obukwigunya lotshaba. Ngenxa yokuba iNkosi ingasoze izaphule izithembiso zayo, kangangokuba uvumile kwimiqathango yokujijisanangalo ndlela enikezela ulawulo olunomda nolwethutyana kumtyholi-uThixo ngokwesimilo uyithintele indlela yaKhe yokwenza yexesha elizayo (engakhange awanciphise amandla aKhe aze.

`Funda uYohane 12:31, Yohane 14:30, Yohane 16:11, 2 Korinte 4:4, noLuka 4:6. Ezi ndima zifundisa ntoni ngolawulo lotshaba kweli hlabathi?`

ITestamente eNtsha idandalazisa ukungquzulana kwezikumkani, ubukumkani bokukhanya nobobumnyama, ubumnyama buvela kuSathana novukelo lwakhe. Inxalenye yephulo likaKristu yayi kukweyisa ubukumkani bukaSathana: “Wabonakaliselwa oku uNyana kaThixo, ukuze ayichithe imisebenzi kaMtyholi” (1 Yohane 3:8).

Noko kunjalo, kukho “imiqathango” ebophelela oko uThixo anokukwenza lo gama ehleli enyanisekile kwimimiselo eselulawulweni lwaKhe. Le mida ibandakanya ubuncinane (1) ukunikezela intando ekhululekileyo kwizidalwa kunye (2) nemiqathango yomnqophiso wojijiswano, esingayaziyo, okwangoku. Ezo zithintelo nalo mida kwisenzo esingcwele zinemiphumela ebalulekileyo kwisakhono sesimilo sikaThixo sokunciphisa aze/okanye aguzule ububi ngoko nangoko kweli hlabathi. Ngalo ndlela, sibona ububi obuqhubekekayo nenkxwaleko, obunokubangela ngokwenene abantu abaninzi baxakwe bubukho bukaThixo okanye ukulunga kwaKhe. Noko kunjalo, xa ithe yaqondwa imvelaphi yemfazwe enkulu, nemida uThixo ayibekileyo ngendlela Yena azakujamelana ngayo nobubi, singanako ngokweqondo elithile ukuqonda isizathu sokuba izinto zibe nje ngangokuubuncinane de kube kuloyiso lokugqibela lukaThixo phezu kobubi.

`Into yokuba uYesu ebiza uSathana “njengomlawuli” weli hlabathi inceda njani ubuncinane ngandlel’ ithile, ukuqonda kwethu ububi obukhoyo ehlabathini? Hayi indlela okonwabisa ngayo ukwazi ukuba, ngokwenene, lulawulo lwethutyana!`