---
title:  Ingcamango Ngakumbi
date:  07/03/2025
---

Funda Ellen G. White, “The Power of Satan,” pp. 341–347, in Testimonies for the Church, vol. 1.

“Umntu owileyo lixhoba likasathana elisemthethweni. Injongo kaKristu yayi kukumhlangula kwigunya lolutshaba lukhulu. Umntu ngokwemvelo ukekelele ekulandeleni iingcebiso zikaSathana, kangangokuba akanakulichasa ngokuyimpumelelo utshaba oloyikeka ngolo hlobo ngaphandle kokuba uKristu, uMeyisi onamandla, ahlale kuye, akhokele iminqweno yakhe, amnike namandla. NguThixo yedwa onokuthintela amandla kaSathana. Uyazula ehlabathini, esehla esenyuka kulo. Akakhe aqhwanyaze nakanye, ngenxa yokoyika ukuphulukana nethuba lokutshabalalisa imiphefumlo. Kubalulekile ukuba abantu bakaThixo bakuqonde oku, ukuze baphephe izabatha zakhe. USathana ulungisa iinkohliso zakhe, ukuze kwilinge lakhe lokugqibela ngokuchasene nabantu bakaThixo bangamqondi ukuba nguye. Ku-2 Korinte 11:14: ‘kuba noSathana ngokwakhe uzimilisa okwesithunywa sokukhanya.’ Lo gama imiphefumlo ekhohlisiweyo iphakamisa ukuba akekho, uyayithimba, kwaye usebenza ngabo ngokwenqanaba elikhulu. USathana wazi ngcono kunabantu bakaThixo amandla abanokuba nawo ngaphezu kwakhe xa amandla abo ekuKristu. Xa bebongoza ngokuzithoba uMeyisi onamandla ngenxa yoncedo, elona kholwa libuthathaka kwinyaniso, ngokuxhomekeka ngokuthe nkqi kuKristu, lingamgxotha ngokuyimpumelelo uSathana nemikhosi yakhe. Unamaqhinga kakhulu ukuba angeza ngokuphandle, ngokuzithemba, ngezihendo zakhe; kuba amandla ozelayo omKristu azakuvuka, aze axhomekeke kuMhlanguli owomeleleyo nonamandla. Kodwa uza engaqondwa, aze asebenze ngokuzifihla ngabantwana bolwaphulo-mthetho abazibiza ngobuthixo.”—Ellen G. White, Testimonies for the Church, vol. 1, p. 341.

**Imibuzo Yengxoxo**

`Kuthetha ukuthini ukuba “ngumthinjwa kaSathana osemthethweni”? Ingaba kuthetha ukuba umtyholi unokwenza nantoni na afuna ukuyenza ngabantu? Ukuba akunjalo, kutheni kungenjalo? Oku kuzalana njani kunoko sinokukubiza ukuba “yimiqathango yojijiswano” kwimbambano yelimiweyo?`

`Kutheni uThixo ezakunika uSathana naliphi igunya kwimbambano yelimiweyo, nkqu nokuba lelethutyana? Oku kusixelela ntoni ngendlela uThixo afuna ngayo ukuphendula izimangalo zikaSathana?`

`Uphendula njani kwabo, nkqu namaKristu, baphika ubukho bukaSathana njengesiqu esiyinene, esikhoyo? Nangona singenako ukubonakalalisa ubukho bukaSathana, bungqina buni onokubucwangcisa obunokunceda ubani okhohliswe ngokumandla?`