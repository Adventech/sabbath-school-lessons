---
title:  Imiqathango Yokuzibophelela
date:  01/03/2025
---

### Funda Ukulungiselela Isifundo Sale Veki
Dan. 10:1–14, IsiTyhi. 13:1–8, Yobhi 1:1–12, Yobhi 2:1–7, Yohane 12:31, Yohane 14:30, Marko 6:5, Marko 9:29.

> <p>Indima Yenkumbulo</p>
> “Lowo usenzayo isono ungokaMtyholi; ngokuba uMtyholi wone kwasekuqalekeni. Wabonakalaliselwa oku uNyana kaThixo, ukuze ayichithe imisebenzi kaMtyholi” (1 Yohane 3:8).

Ibali elinamandla elityhila imvelaphi yembambano yelimiweyo inokufunyanwa kwi-1 Kumkani 18:19-40, uEliya kwiNtaba yeKarmele, nalapho uYehova abhenca khona abo babizwa “njengoothixo beentlanga.” Noko kunjalo, kuninzi okungaphaya komdiyadiya ngaba “thixo” kunokuba babe yinto nje engekhoyo yengcinga engobuhedeni. Ngaphaya “koothixo” iintlanga ezijikeleze uSirayeli ezazicinga ziyabanqula, ngokwenene, yayi yenye into. “

‘Babingelela kwiidemon ezingeThixo, koothixo abangabaziyo, kwabatsha abasandula ukufika, ababengabahlonele ooyihlo’”(Dut. 32:17). UPawulos wongeza, “amadini eziwenzayo iintlanga, ziwenzela iidemon, aziwenzeli uThixo. Andithandi ke ukuba nibe ngamadlelane needemon nina” (1 Kor. 10:20).

Ngaphaya “koothixo” beentlanga bobuxoki, ngoko, kwakukho ncakasana iidemon ezizifihlileyo. Oku kuthetha ukuthi, ngoko, zonke iindima zesiBhalo ezijamelene nonqulo-zithixo kunye nothixo basemzini ziindima “zembambano yelimiweyo.”

Ngale mvelaphi, umxholo wembambano yelimiweyo uqondakala kakuhle. Kwaye le nyaniso inemiphumela emikhulu yokuqonda ngakumbi ngemvelaphi yale mbambano nangendlela ozisa ngayo ukukhanya kwingxaki yobubi.

_*Funda isifundo Sale Veki Ukulungiselela iSabatha, Matshi 8._