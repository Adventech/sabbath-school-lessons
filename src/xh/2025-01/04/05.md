---
title:  UThixo Onekhwele?
date:  22/01/2025
---

UThixo weBhayibhile “nguThixo onemfesane.” KwisiHebhere, uThixo ubizwa ngokuba ngu-el raum (Dut. 4:31). Igama “el” lithetha “uThixo” aze uraum abe luhlobo olwahlukileyo lwengcambu yemfesane (raham). Noko kunjalo, uThixo akangoThixo onemfesane kuphela koko ukwanguThixo onekhwele, el qana’. Njengoko uDuteronomi 4:24 eyidandalazisa, “ ‘uYehova uThixo wakho ungumlilo odlayo, unguThixo onekhwele].’ ” (Bona kuDut. 4:24, Dut. 6:15, Yosh. 24:19, Nah. 1:2.)

`AmaKorinte okuqala 13:4 adandalazisa ukuba “uthando alunamona.” Kwenzeka njani na, ngoko, ukuba uThixo abe “nguThixo onekhwele”? Funda kwi-2 Korinte 11:2 uze ugqale indlela abantu bakaThixo ababengathembekanga ngayo kuYe kuzo zonke iimbali zeBhayibhile (bona, umzekelo, Ndum. 78:58). Kokuphi oku Kukhanya ezi ndima ezikuthe chapha ekuqondeni “ikhwele” elingcwele?`

“Ikhwele” likaThixo soloko lingaqondwa kakuhle. Ukuba uthi umntu ungumyeni okanye inkosikazi ekhweletayo, uphantse ube kanti awuyithethi njengesincomo. Igama ikhwele livamise ukuba nentsingiselo ezimbi kwiilwimi ezininzi. Noko kunjalo, eBhayibhileni, ikhwele elingcwele alinantsingiselo zimbi. Bubushushu obusebulungiseni bomyeni onothando kubudlelane obukhethekileyo nenkosikazi yakhe.

Lo gama kukho uhlobo lobukhwele oluchaseneyo nothando (1 Cor. 13:4), ngokwe-2 Korinte 11:2 kukho uhlobo “ikhwele” elilungileyo nelibubulungisa. UPawulos ubhekisa kulo “njengekhwele likaThixo” (2 Kor. 11:2). Ikhwele likaThixo kuphela kohlobo nolusoloko lusebulungiseni kwaye nokuchazwa ngcono njengothando oluvuthayo lukaThixo kubantu baKhe.

Ukuvutha kukaThixo (qana’) ngakubantu baKhe kuqhambuka kuthando olunzulu lwaKhe ngakubo. UThixo unqwenela ubudlelane obukhethekileyo nabantu baKhe; nguYe kuphela omakabe nguThixo wabo. Noko kunjalo, uThixo usoloko echazwa njengesithandwa esidelekileyo, othando lwakhe lungabuyekezwanga (bona kuHoseya 1–3, Yer. 2:2, Yer. 3:1–12). Ngalo ndlela, “ikhwele” likaThixo okanye “ukuvutha” ayilolungacaphukiyo, koko lusoloko lusabela ekungathembekini nakubantu abangendawo. Ikhwele likaThixo (okanye “uthando oluvuthayo”) alunazo iintsingiselo ezimbi zokukhweleta koluntu. Alukhe lube nomona kodwa ngalo lonke ixesha iba kukuvutha okusebulungiseni kobudlelane obukhethekileyo kunye nabantu baKhe nokulungelwa kwabo.

`Singafunda njani ukubonakalisa kwa uhlobo olunye “lekhwele” elilungileyo ngakwabanye olo uThixo alubonakalalisa kuthi? `