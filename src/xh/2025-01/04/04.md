---
title:  Imfesane kaYesu
date:  21/01/2025
---

KwiTestamente eNtsha, olu hlobo lunye lomfanekiso njengakwiNdala lusetyenzisiwe ukubonisa imfesane kaThixo. UPawulos ubhekisa kuBawo “njengoSozimfefe, uThixo onako konke ukuthuthuzela” (2 Kor. 1:3). Ukongeza, uPawulos uyachaza kumaEfese 2:4 ukuba uThixo “usisityebi ngenceba” kwaye ubakhulula abantu “ngenxa yothando lwakhe olukhulu, awasithanda ngalo.”

Kweminye imizekeliso, uKristu ngokwaKhe ngokuthe rhoqo usebenzisa amagama ezibilini, imvakalelo yokusikwa emazantsi ukubonisa imfesane kaYise (Matt. 18:27, Luke 10:33, Luke 15:20). Kwaye le ntetho inye ibonisa imfesane engcwele kwiTestamente eNdala neTestamente eNtsha ikwasetyenzisiwe kwiiGospile ukubonisa ukusabela okunemfesane kukaYesu kwabo babandezelekileyo.

`Funda kuMateyu 9:36, Mateyu 14:14, Marko 1:41, Marko 6:34, noLuka 7:13. Bona kanjalo kuMateyu 23:37. Ezi ndima zikuzisa njani ukukhanye ngendlela uKristu awayechukumiseka ngayo kukuba sengxakini kwabantu?`

Ngokuthe rhoqo kwiiGospile, uKristu wayechazwa njengosikwa yimfesane kubantu ababandezelekileyo okanye abasweleyo. Kwaye akazange nje kuphela asikwe yimfesane, kanjalo, waahlangabezana neentswelo zabantu.

Kwaye ewe, uYesu wenza isimbonono ngabantu baKhe. Ubani unokucinga ngeenyembezi emehlweni kaKristu xa ejonge isixeko-“ ‘kufuthi kangakanani na ndithande ukubabuthela ndawonye abantwana bakho, ngohlobo esithi isikhukukazi siwabuthele ndawonye amathole aso ngaphantsi kwamaphiko, anavuma!’ ” (Mat. 23:37). Apha, sibona ukuba isimbonono sikaKristu singqamana ngokusondeleleneyo kunye neso sidandalaziswe ngoThixo kuyo yonke iTestamente eNdala. Eneneni, iingcaphephe ezininzi zeBhayibhile ziphawula ukuba umfanekiso wentaka ekhathalele amantshontsho aye ngumfanekiso osetyenziswe ebuthixweni eMpuma yamandulo. Apha, abaninzi babo babona ukufanekiswa okukwiDuteronomi 32:11, kukaThixo njengentaka endandayo, ekhusela, nekhathalela amantshontsho ayo.

`Akukho mzekelo mkhulu wothando olukhulu lukaThixo olunemfesane kuthi ongaphezu kukaYesu ngokwaKhe-owazinikelayo Yena ngenxa yethu ekudandalazisweni kokugqibela kothando. Noko kunjalo, uKristu akangomfanekiso kaThixo ogqibelele kuphela. Ukwangumzekelo ogqibeleleyo woluntu. Singakwazi njani ukwenza ubomi bethu bufane nobomi bukaKristu, sigxile kwizidingo ezivakalayo zabanye, size, ngalo ndlela, singashumayeli nje uthando lukaThixo koko silubonakalise ngeendlela eziphathekayo.`