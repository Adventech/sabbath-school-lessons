---
title:  UThixo Uyavutha Luthando Unemfesane
date:  18/01/2025
---

### Funda Ukulungiselela Isifundo Sale Veki
Ndum. 103:13, Isa. 49:15, Hos. 11:1–9, Mat. 23:37, 2 Kor. 11:2, 1 Kor. 13:4–8.

> <p>Indima Yenkumbulo</p>
> “ ‘Umfazi angalilibala yini na usana lwakhe, ukuba angabi namfesane kunyana wesizalo sakhe? Nokuba oonina abo bathe balibala, andiyi kukulibala mna’ ” (Isa. 49:15).

Iimvakalelo zisoloko zibonwa njengezinganqwenelekiyo nemaziphetshwe. Kwabanye abantu, iimvakalelo ngokunokwazo azibhadlanga, yaye ngenxa yoko, indoda okanye umfazi olungileyo akanakuchazwa “njengonemvakalelo.” Kubunkcuba-buchopho bamandulo bamaGrike, ingcamango yendoda “eqiqayo,” ethi (ikakhulu) mhlawumbi engafikelwayo yimizwa okanye ezilawulayo iimvakalelo zayo ngendlela yengqiqo engenazimvakalelo, ithathwa njengeyona ifunekayo.

Iimvakalelo ezingalawulekiyo zinokuba yingxaki, ewe. Noko kunjalo, uThixo waadala abantu banendawo yeemvakalelo, kwaye uThixo ngokwaKhe udandalaziswa kuso sonke isiBhalo njengoneemvakalelo ezinzulu. Ukuba uThixo angeva iimvakalelo ezinzulu, njengoko iBhayibhile isoloko imzoba, ngenxa yoko iimvakalelo azinakubambi ngokunokwazo okanye zingabhadli-kuba uThixo weBhayibhile ulunge ngokugqibeleleyo kwaye unobulumko obugqibeleleyo.

Eneneni, kukho iinyaniso ezintle ezinokusetyenziswa ekuqondeni ukuba uthando lukaThixo kuthi luthando olunemvakalelo enzulu, kodwa ngalo lonk’ ixesha ngesilumkiso sokuba nangona uthando lukaThixo (ngokwemvakalelo okanye ngenye indlela), akufuneki kucingwe ngalo njengolufana neemvakalelo abantu abaqhele ukuba nazo.

_*Funda isifundo Sale Veki Ukulungiselela iSabatha, Janyuwari 25._