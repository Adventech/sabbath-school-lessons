---
title:  Uthando Olunqophisayo
date:  04/01/2025
---

### Funda Ukulungiselela Isifundo Sale Veki
2 Pet. 3:9, Dut. 7:6–9, Roma 11:22, 1 Yohane 4:7–20, Yohane 15:12, 1 Yohane 3:16.

> <p>Indima Yenkumbulo</p>
> “Waphendula uYesu wathi kuye, Ukuba umntu uyandithanda, woligcina ilizwi lam; wothi uBawo amthande, size kuye, sihlale naye’ ” (Yohane 14:23).

Abaninzi bafundiswe ukuba igama lesiGrike uagape lisingisele kuthando olukuThixo yedwa, lo gama amanye amagama othando, afana nophileo, esingisele kwiintlobo ezohlukeneyo, ezingaphantsi mpela kunoagape. Abanye babanga, ukuba, uagape usingisele kuthando olucala-nye, uthando olunikezelayo kuphela koko lingaze lamkele, uthando olungaxhomekekanga konke konke ekusabeleni komntu.

Noko kunjalo, ukufunda okunyamekileyo kothando olungcwele kuso sonke isiBhalo kubonisa ukuba ezi ngcamango, nangona zifana, ziwubhudil’ umcimbi. Okokuqala, igama lesiGrike uagape lisingisele hayi nje kuphela kuthando lukaThixo koko nakuthando lobuntu, nkqu ngelinye ixesha uthando lobuntu olugqwethiweyo (2 Tim. 4:10). Okwesibini, kuso sonke isiBhalo, intlaninge yamagama ngaphandle koagape asingisele kuthando lukaThixo. Umzekelo, uYesu waafundisa, “ ‘kuba uBawo ngokwakhe uyanithanda [phileo] ; ngokuba nina nindithandile’ ” [phileo] (Yohane 16:27). Apha, igama lesiGrike uphileo lisetyenziswe hayi nje kuthando lobuntu kuphela koko nakuthando lukaThixo ngasebantwini. Ngoko ke, uphileo akasingiselanga kuthando olungezantsi, koko kuthando lukaThixo gaqa.

IsiBhalo sikwafundisa ukuba uthando lukaThixo alukho cala-nye, kodwa lunobudlelana ngokunzulu, ngohlobo lokuba lwenza umehluko onzulu kuThixo nokuba abantu bayalubonakalalisa ngokulubuyisela kuYe nakwabanye okanye akunjalo kusini na.

_*Funda isifundo sale veki ukulungiselela iSabatha, Janyuwari 11._