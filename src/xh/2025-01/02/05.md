---
title:  Ukushiywa Kwenceba
date:  08/01/2025
---

UThando lukaThixo lungunaphakade yaye lusoloko lungafanelwanga. Noko kunjalo, abantu banokulubukula. Sinethuba lokulwamkela okanye silubukule olo thando, kodwa kuba uThixo esithanda ngesisa ngothando lwaKhe olugqibeleleyo, olungunaphakade ngaphambi kwayo nayiphi into esiyenzayo (Yer. 31:3). Ukuthanda kwethu uThixo kukusabela koko sele sikunikiwe nkqu ngaphambi kokuba sikucele.

`Funda ku-1 Yohane 4:7-20, ugxininise ngakumbi kwindima ye-7 neye-19. Oku kusixelela ntoni ngokuba semqoka kothando lukaThixo?`

Uthando lukaThixo soloko lusiza kuqala. Ukuba uThixo wayengasithandanga kuqala, sasingazikukwazi ukumthanda nathi. Lo gama uThixo wasidala sanendawo yokuthanda neyokuthandwa, uThixo ngokwaKhe usisiseko nomthombo salo lonke uthando. Singakhetha, noko kunjalo, ukuba siyakulamkela na size silubonakalalise ebomini bethu. Le nyaniso ifuziselwe kumzekeliso kaKristu womkhonzi ongaxoleliyo (bona kuMatt. 18:23â€“35).

Kumzekeliso, singabona ukuba kwakungekho ndlela yokuba umkhonzi angaze akuhlawule oko wayekutyala inkosi. NgokukaMateyu 18, umkhonzi wayetyala inkosi yakhe iitalente ezingama-10,000. Italente enye yayi lingana needenariyo ezingamawaka amathandathu. Kwaye idenariyo enye yayi yinto anokuhlawulwa yona umsebenzi ophakathi ngomsebenzi wosuku olunye (thelekisa noMat. 20:2). Ngoko ke, kwakunokuthatha umsebenzi nje ophakathi iintsuku ezingama-6,000 zokusebenza ukuba azuze italente enye. Masithi emva kokubala iintsuku zokungaphangeli, umsebenzi ophakathi angasebenza iintsuku ezingama-300 ngonyaka aze, ngalo ndlela, azuze iidenariyo ezingama-300 ngonyaka. Ngalo ndlela kungathatha umsebenzi nje ophakathi into ekumyinge weminyaka engamashumi amabini ukuhlawula nje italente enye, eyenziwa ziidenariyo ezingama-6,000 (6,000/300 = 20). Ukuze azuze iitalente ezingama-10,000, ngoko, umsebenzi nje ophakathi kwakuzakufuneka asebenze iminyaka engama-200,000. Ngamafutshane, wayengenako ukulihlawula eli tyala. Noko kunjalo, inkosi yaba nemfesane ngakumkhonzi wayo yaza yalixolela ngesisa esisimokamoka setya lakhe.

Noko kunjalo, xa lo mkhonzi uxolelweyo walandulayo ukuxolela, ityala elingaphantsi mpela kwelee denariyo ezili-100 zomnye kubakhonzi kunye naye waza wamphhosa entolongweni ngenxa yetyala, inkosi yaaqumba yaza yalurhoxisa uxolelo lwayo olunenceba. Umkhonzi lo walushiya uthando noxolelo lwenkosi yakhe. Nangona imfesane nenceba kaThixo zingakhe ziphele, ubani angathi ekugqibeleni abukule, de ashiye, amaqithiqithi emfesane nenceba kaThixo.

`Cinga ngoko uxolelwe kuko kwanokuba kukudle ntoni na ukuxolelwa nguYesu. Oku makukuxelele ntoni na ngokuxolela abanye?`