---
title:  Namkele Ngesisa; Yiphani Ngesisa
date:  09/01/2025
---

Kwanjengokuba umkhonzi lo wayengenako ukuhlawula ityala lakhe kwinkosi yakhe, asinakuze simhlawule uThixo. Asingeze sivuzwe or silufanele uthando lukaThixo. “Ke yena uThixo uqondakalisa okwakhe ukusithanda ngokuthi, sakubon’ ukuba sisengaboni, uKristu asifele” (Rom. 5:8). Hayi uthando olumangalisa ngolo hlobo! Njengoko u-1 Yohane 3:1 eyibeka ngolu hlobo, “Bonani uthando olungaka asenzele lona uYise, olu lokuba sibizwe ngokuba singabantwana bakaThixo!”

Noko kunjalo, esinokukwenza nesifanele kukukwenza kukubonakalisa uthando lukaThixo kwabanye kangangoko sinako. Ukuba sifumene imfesane engako ukuba nkulu noxolelo, kubekisele phi ukuba sithulule imfesane noxolelo ngokuthe kratya kwabanye? Khumbula ukuba umkhonzi wayishiya imfesane noxolelo ngenxa yokuba yena esilele ukuthulula zona kumkhonzi ofana naye. Ukuba ngokwenene siyamthanda uThixo, asisoze sasilela ukubonakalisa uthando lwaKhe kwabanye.

`Funda kuYohane 15:12, 1 Yohane 3:16, naku 1 Yohane 4:7-12. Ezi ndima zifundisa ntoni ngobudlelane obuphakathi kothando lukaThixo, ukuthanda kwethu uThixo, kunye nothando ngakwabanye?`

Kanye emva koYohane 15:12, uYesu wabaxelela abafundi bakhe “ ‘Nizi zihlobo zam nina, ukuba nithi nikwenze konke endinimisela khona mna’ ” (Yohane 15:14). Yaye yintoni awabayalela yona uYesu? Phakathi kwezinye izinto, uYesu wabayalela (kunye nathi) ukuba bathande abanye njengoko Yena ebathandile. Apha nakwezinye indawo, iNkosi isiyalela ukuba sithande uThixo nokuba sithandane omnye nomnye.

Ngamafutshane, kufuneka siqonde ukuba sixolelwe umntyangampo wetyala, elo singenakuze silihlawule, ityala esilihlawulelwe kuphela emnqamlezweni. Ngenxa yoko, kufuneka simthande simdumise uThixo size siphile ngothando nobabalo ngakwabanye. Njengoko uLuka 7:47 efundisa, lowo uxolelwe kakhulu, uthanda kakhulu, ke yena “ ‘oxolelwe kancinane, uthanda kancinane.’ ” Kwaye ngowuphi phakathi kwethu ongakuqondiyo ukuba uxolelwe kangakanani na?

Ukuba ukuthanda uThixo kuqulathe ukuba sithande abanye, kufuneka ngokugxabhagxabhisa sabelane ngesigidimi sothando lukaThixo, ngokufanayo ekuthetheni nasekwenzeni. Kufuneka sincede abantu kubomi babo bemihla ngemihla apha yaye ngoku, size kanjalo sizame ukuba lijelo lothando lukaThixo salathise abantu kuLowo obanunusa ngedinga lobomi obungunaphakade kwizulu elitsha nomhlaba omtsha-indalo entsha konke konke kweli hlabathi, neyonakaliswe yadlakazwa sisono nokufa, iziqhamo ezishwancileyo zokubukula uthando lukaThixo.

`Manyathelo mani atsolileyo onokuwathabatha ukuthanda uThixo ngokuthanda abanye? Yintoni onokuyenza namhlanje nakwiintsuku ezizayo ukubonisa abantu uthando lukaThixo uze (kamva) ubamemele ekonwabeleni into okuyiyo ukuba nedinga lobomi obungunaphakade?`