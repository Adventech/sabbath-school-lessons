---
title:  Uthando lukaThixo Olungunaphakade
date:  05/01/2025
---

IsiBhalo sicacile: uThixo uthanda wonke umntu. Eyona ndima yesiBhalo iyindumasi, uYohane 3:16, uvakalisa le nyaniso: “ ‘Kuba wenjenje uThixo ukulithanda kwakhe ihlabathi, ude wancama uNyana wakhe okuphela kwamzeleyo, ukuze bonke abakholwayo kuye bangatshabalali, koko babe nobomi obungunaphakade.’ ”

`Funda kwiNdumiso 33:5 nakwiNdumiso 145:9. Ezi ndima zifundisa ntoni ngokufikelela kude kobubele, imfesane, kunye nenceba kaThixo?`

Abanye banokucinga ukuba abathandeki, okanye uThixo angabathanda bonke abanye, kodwa hayi bona. Noko kunjalo, iBhayibhile ithe gqolo ukuvakalisa ukuba mntu ngamnye uyathandwa nguThixo. Akukho mntu Yena angamthandiyo. Kwaye ngenxa yokuba uThixo ethanda wonke umntu, Yena ukwafuna wonke umntu asindiswe, kanjalo.

`Funda ku 2 Petros 3:9, 1 Timoti 2:4, nakuHezekile 33:11. Ezi ndima zifundisa ntoni ngolangazelelo lukaThixo lokusindisa wonke umntu?`

Indima esemva koYohane 3:16 yongeza ngelithi: “ ‘Kuba uThixo akamthumanga uNyana wakhe ehlabathini, ukuze aligwebe ihlabathi; wamthuma ukuze ihlabathi lisindiswe ngaye’ ” (Yohane 3:17). Ukuba bekuya ngokukaThixo kuphela, wonke umntu ebezakwamkela uthando lwaKhe aze asindiswe. Kodwa, iNkosi ayinako ukunyanzela uthando lwaYo nakubani. Abantu bakhululekile ukuba balwamkele okanye balubukule.

Kwaye nangona abanye belubukula lona, uThixo akayeki ukubathanda bona. KuYeremiya 31:3, Yena uvakalisa kubantu baKhe: “ ‘Ndikuthandile ngothando olungunaphakade; ngenxa yoko ndikolulele inceba.’ ” Kwezinye indawo, iBhayibhile ngokuthe gqolo ifundisa ukuba uthando lukaThixo lumi ngonaphakade (bona, umzekelo, kwiNdumiso 136). Uthando lukaThixo alukhe luphele. Lungunaphakade. Oku kunzima kuthi ukuba sikuqonde kuba sisoloko sikubona kulula ukungabathandi abanye, akunjalo?

Noko kunjalo, ukuba thina njengabantu besingafunda ukungcamla ubunyani bolo thando-oko kukuthi, silwazi ngokunokwethu uthando lukaThixo-indlela eyahlukileyo ebesiyakuphila nebesiyakubaphatha ngayo abanye.

`Ukuba uThixo uthanda wonke umntu, oku kuthetha ukuba kufuneka athande abantu abathile abacekisekayo, kuba kukho abantu abathile (eneneni, inkumbula) abacekisekayo phaya. Uthando lukaThixo ngakwaba bantu kufuneka lusifundise ngendlela ekufuneka sizame ngayo ukunxulumana nabo, ngokunjalo?`