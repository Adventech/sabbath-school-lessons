---
title:  Uthando Olunqophisayo
date:  06/01/2025
---

IBhayibhile isoloko ibonisa ubudlelane bothando lukaThixo olulodwa kunye nathi ngokusebenzisa izikweko zosapho okanye zokuzalana, ngokukodwa izikweko zothando oluphakathi komyeni nenkosikazi okanye umama olungileyo ngakumntwana wakhe. Ezi zikweko zisetyenziswa ukubonisa ngokukodwa ubudlelane obubodwa phakathi kukaThixo nabantu baKhe bomnqophiso. Obu bubudlelane bothando olunqophisayo, oluquka hayi nje kuphela uthando lukaThixo ngakubantu baKhe koko neminqweno yokuba abantu bayakulamkela olu thando baze bamthande Yena (nomnye nomnye) ngokufanayo.

`Funda kwiDuteronomi 7:6-9. Ezi ndima zifundisa ntoni ngobudlelane obuphakathi kukaThixo esenza iminqophiso kwakunye nobubele bukaThixo?`

IDuteronomi 7:9 ichaza uhlobo olulodwa lothando uThixo analo nabantu baKhe bomnqophiso, ubudlelane obuxhomekeke ngokukodwa ekuthini bahleli bethembekile okanye akunjalo kusini na. Uthando lukaThixo oluxhomekekanga zimekweni, kodwa bona ubudlelane bomnqophiso kunye nabantu baKhe bunjalo.

Igama eliguqulwe “ububele” okanye “inceba” kuDuteronomi 7:9, esed, lona ngokwalo lifuzisela inkalo yokunqophisa yothando olungcwele (kunye nokunye). Uesed usoloko esetyenziswa ukuchaza ubukhulu benceba kaThixo, ukulunga, nothando. Phakathi kwezinye izinto, uesed usingisele ebubeleni, okanye uthando olungagungqiyo, ngakomnye apha kubudlelane obukhoyo obuntlantlu-mbini. Lukwaxhokonxa obo budlelane, ngomnqweno wokuba omnye lo uyakubonakalisa obu bubele naye.

Uesed kaThixo ubonisa ukuba ububele baKhe buthembakele ngokumandla, abugungqi, yaye bomelele. Noko kunjalo, kwangaxesha-nye, ukwamkelwa kwamaqithiqithi kaesed kuyaxhomekeka, kuxhomekeka kwintumekelelo yabantu baKhe ekuthobeleni nasekugcineni elabo icala lobudlelane (bona 2 Sam. 22:26, 1 Kumkani 8:23, Ndum. 25:10, Ndum. 32:10, 2 ZiKro. 6:14).

Uthando lukaThixo olungagungqiyo lusisiseko sazo zonke iimanyano zothando, yaye asingeze safikelela kolo thando. UThixo akazange asinike nje kuphela ukuphila, koko Yena kuKristu wazincama ngokwaKhe ngenxa yethu. “ ‘Akukho namnye unalo uthando olungaphezu kolu, lokuba ubomi bakhe abuncamele izihlobo zakhe’ ” (Yohane 15:13). Akuthandabuzeki, eyona mbonakaliso itshatsheleyo yothando lukaThixo yaatyhilwa xa iNkosi yathi “yazithoba yaba ngolulamileyo, yada yesa ekufeni, ukufa ke kwasemnqamlezweni” (Fil. 2:8).

`Zeziphi iindlela onokuthi ngazo ugcine ngokuthe gqolo inyaniso yothando lukaThixo kwiingcinga zakho? Kutheni le nto kubalulekile ukwenza oko?`