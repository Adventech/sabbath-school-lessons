---
title:  Ingqumbo YeMvana
date:   01/06/2025
---

`Funda IsiTyhilelo 6:12–17. Phawula iinkcukacha zaba zokusabela kwaba bantu xa bebona iziganeko zemihla yokugqibela zisenzeka ngokukhawuleza. Uphawula ntoni ngempendulo yabo?`

Kunika umdla ukuphawula ukuba abalahlekileyo abakhali bathi, “Yintoni le?” okanye “Ngubani owenza konke oku?” babonakala beyazi into eyenzekayo. Ukubhekisa kuYesu, bathetha nge“Mvana,” into efuna kubekho okwaziwayo ngebali likaKristu. Bakwabonakala beqonda ukuba “ufikile umhla omkhulu wengqumbo yayo,” nokuba bafunyenwe kwimeko engenathemba: “Ngubani na ke onako ukuma?”

Ngaphambi kwesiphelo, iindaba ezilungileyo zisiwe kuzo zonke iintlanga phezu komhlaba (Mat. 24:14), zaza izigidimi zeengelosi ezintathu zasiwa kuyo yonke iplaneti. Kunjalo, bakho abantu abaya kufunyanwa bengalindele—kungangakuba baswele ulwazi kodwa ngenxa yokwala kwabo ukukholwa nokuthobela. Esi siya kuba sisizathu sokuba abantu abanjalo balahleke ngemihla yokugqibela.

`Funda Mateyu 24:36–44. Zeziphi izifundo uYesu asixelela zona esimele ukuzikhupha ebalini likaNowa?`

UYesu walatha ebalini likaNogumbe ukusilumkisa ngokuba ukuza kwaKhe kwesibini kuya kuza ngokomangaliso kwabaninzi. njengokuBuya kwesiBini, uNogumbe akazange afike ngommangaliso ehlabathini kuba kungekho lwazi. UNowa washumayela iminyaka eli-120 kwihlabathi elalayo ukukholwa. Babekuxelelwe okuza kwenzeka. Bona abazange bakholwe, qha.

Ngelo xesha linye, abantu abaninzi baziqinisekisa ukuba isigidimi samaxesha amade sitsho ukuthi iziprofeto zibubuxoki. Ukusebenzisa ibali likaNogumbe njengomxholo, uPetros ubhala athi, “kuya kuza ngemihla yokugqibela abagxeki, behamba ngokwezabo iinkanuko, besithi, Liphi na kaloku idinga lokufika kwakhe? Kuba kuseloko oobawo balalayo ukufa, izinto zonke zahlala zihleli zinjengokwasekuqalekeni kwendalo” (2 Pet. 3:3, 4). Ngokudlula komnyaka ngamnye, le ngcamango iya kukhula njalo.

`Kumava omntu ngamnye, ukubuya kwesibini kukaYesu (okanye kwezinye iimeko, ukubuya kwesithathu) akuzange kube ngaphaya komzuzu osemva kokufa, kwaye sonke siyazi ukuba bukhawuleza kangakanani ukudlula ubomi. Ingasinceda njani le mbono ukuba sikuphathe njani “ukulibala” [ukungakhawulezi]?`