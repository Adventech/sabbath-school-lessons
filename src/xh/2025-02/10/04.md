---
title:  Ibali LeSodom NeGomora
date:   03/06/2025
---

Likhona elinye ibali leTestamente eNdala elisisitshixo arhesha kulo ncakasana uPetros xa echaza iziganeko zemihla yokugqibela: ukutshatyalaliswa kweSodom neGomora. Izixeko zasethafeni zaba yimbali ngenkohlakalo yazo zaza zaba ngumzekelo wokuqaba wemizi yabantu ukutshatyalaliswa ngumlilo ophuma ezulwini.

`Funda 2 Petros 2:4–11, Yuda 5–8, noHezekile 16:46–50 —uphawule zonke iinkcukacha. Zazinjani iimeko zokuziphatha ezakhokelela kwintshabalalo yezi zixeko, ziyintoni ezihamba kunye nazo ezikhoyo namhlanje?`

Isilumkiso esinikwe abantu bemihla yokugqibela bale planeti ngengxelo yeSodom neGomora icacile: ekugqibeleni, abakhohlakeleyo nabo baya kutshatyalaliswa ngomlilo, njengoko kuchazwe ngokucacileyo kwisiTyhilelo 20. Isono sinenkohliso ngokumangalisayo ngale nto yokuba siyasimfamekisa kwimeko yezethu iintliziyo, sizigqume izikreqo zethu phantsi kwengubo yokuzikholisa, lo gama inkohlakalo eqhutyelwa phambili ngabanye ihlala ibonakala kuthi. Kwakwisahluko esinye apho uThixo athetha ngokuba lungakanani uthando aluthulule phezu kwesizwe saKhe, ukwafuneka asilumkise isizwe saKhe ukuba, nangona lingenzanga ezi zono zifanayo kanye (Hez. 16:47), kodwa siye sakhohlakala ukudlula iSodom.

UIsrayeli ube “[li]henyu” (Hez. 16:41), ekrexeza emoyeni. Yiba nombono omangalisayo wabantu bakaThixo xa besiva ukuba babekhohlakele ngaphezulu kunabantu ababesemabalini ngenxa yenkohlakalo yabo.

Asinto intsha le, yayingenguye uIsrayeli wakudala kuphela kodwa lonke uluntu. KwabaseRoma 1:18–32, uPawulos unika udederhu lobubi babantu ongelwalubhalwe ngokusekelwe kumaphepha-ndaba anamhlanje. Inkcazo kaPawulos yesono seeNtlanga yayingajonge ukudala izivo zokubaphezulu phakathi kwamaYuda kodwa ukuze abantu bakaThixo ekugqibeleni bakwazi ukubuqonda ububi bezabo izono. UNathan wenza into enye xa wathetha noDavide: wabalisa ibali lendoda esisityebi eyaba ixhwane kwindoda elihlwempu. Eli bali lamenza “wavutha” uDavide ngumsindo (2 Sam. 12:5), kuba ukungabikho kobulungisa kwakucacile; kanti nangoko, kwadinga ukuba uNatha athethe ngamandla, “Loo ndoda nguwe!” (2 Sam. 12:7) ukumenza uDavide azibone ebalini.

Kubalulekile ukukhumbula ukuba iBhayibhile kakhulukazi ayithethi nabantu behlabathi langaphandle kodwa kubantu baKhe uThixo. Xa sibona izono ezibi zabanye zichazwa kwindawo enje ngesiTyhilelo 13 okanye se-17, sisilumkiso sokuba nathi, sinako ukungena emgibeni.