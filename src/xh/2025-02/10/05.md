---
title:  Umgwebi Womhlaba Wonke
date:   04/06/2025
---

Kanye phambi kokutshatyalaliswa kweSodom, kukho ibali elinomtsalane lento eyenzekayo kumathafa eMamre. UThixo wabonakala kuAbaham, ehamba neengelosi ezimbini. Wathi uAbraham akubabona, wabamema abahambi basezulwini ukuba bayokutya, kwaza kwangeli xesha awathi uThixo wamthembisa uAbraham noSara ukuba baya kuba nonyana oya kukhokelela kuMesiya. UYesu, ngokwenene, waphuma kumnombo ka-Abraham (thelekisa nomaGalati 3:16). Emva koko ibali likhawuleza lijike liye kumba wezixeko ezikhohlakeleyo zethafa elo.

`Funda Genesis 18:17–32. Sifunda ntoni kwezi ndima ngesimilo sikaThixo nendlela ekugqibeleni aceba ukuphatha ngayo ububi kwiplaneti yethu?`

UThixo akasibambi inkcazelo, kodwa ukhetha ukuba angazifihli izivo zaKhe namacebo akhe kuhlanga loluntu. “Inene, ayikhe yenze into iNkosi uYehova,” uyasixelela umprofeti uAmos, “ingathanga iluhlakaze ucweyo lwayo kubakhonzi bayo abaprofeti” (Amos 3:7).

Phambi kokuba uThixo ayitshabalalise iSodom neGomora, uvakalisa ukuba into ekuphela kwayo elungileyo ukuyenza kukuxelela uAbraham ngoko kuza kwenzeka, ngento anokulindela ukuba uya kuyibona kungekho kudala.

UThixo wayebuthe noAbraham lo gama iingelosi ezimbini zaya kwisixeko esikhohlakeleyo ukuya kuthi mabaphume abo baya kuthobela isilumkiso sazo. Umntu akakwazi ukuzinceda angacingi ngeengelosi zesiprofeto ezenza umsebenzi omnye kwimihla yokugqibela, zibiza abo kubantu bakaThixo baphila kwiBhabheli yemihla yokugqibela ukuba baphume kuyo (IsiTyh. 14:6–12, IsiTyh. 18:1–4). Ngexesha kunikwa isiyalo sokugqibela, uThixo uxoxa noAbraham ngoko kuza kwenzeka, kwaye enentumekelelo yokuzibeka phantsi kwemibuzo yenyange.

“Makube lee kuwe ukwenza ngokwendawo enjalo ukubulala olilungisa kunye nongendawo,” utsho uAbraham, emva koko abuze, “Umgwebi wehlabathi lonke akayi kwenza okusesikweni yini na?” (Gen. 18:25). UAbraham akahloli kuphela umcimbi waseSodom, kodwa ukwahlola isimilo sikaThixo. Ngokunjalo, phambi kokufika kwesiphelo, uThixo uvula iincwadi zezulu (IsiTyh. 20:4, 11–15) asivumele ukuba siphengulule ubungqina ngaphambi kokuba ekugqibeleni athobe umlilo uze phezu komhlaba. Oko kukuthi, siya kuba newaka leminyaka sinemfumba yemibuzo iphendulwa, ethi ihlale ingaphendulwanga, okwangoku,.

`Phambi kokuba iNkosi ithobe umlilo womgwebo wokugqibela phezu kwabalahliweyo, inika iminyaka eliwaka ukuba kuqondwe okuya kwenzeka kubani ngokuba kutheni. Kuthetha ntoni oku kuthi ngesimilo saKhe nangendlela avuleke ngayo ukuba ahlolisiswe ngabantu awabadalayo— abantu abaxhomekeke ngokupheleleyo kuYe ngobukho babo—nabangenalo igunya lendalo lokuzazi ezi zinto?`