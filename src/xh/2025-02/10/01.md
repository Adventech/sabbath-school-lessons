---
title:  Abafikelweyo Ziziphelo
date:   31/05/2025
---

### Fundela Isifundo sale Veki

IsiTyh. 6:12–17; Mat. 24:36–44; Gen. 6:1–8; 2 Pet. 2:4–11; Gen. 18:17–32; Dan. 7:9, 10.

> <p>Indima Yenkumbulo</p>
> “Zonke ke ezo zinto, zabahlelayo bona, beziyimifuziselo; zabhalelwa ke ukululeka thina aba bafikelweyo ziziphelo zawo amaphakade. Ngoko ke lowo uba umi, makalumke angawi” (1 Korinte 10:11, 12).

IBhayibhile izele zingxelo zabantu bakaThixo abalatha kwiziganeko ezizayo ezinezitshixo zokusinceda siyiqonde “inyaniso yeli xesha.” Phofu ezinye zezi ngxelo zizibonisa kwangaphambili iziganeko zemihla yokugqibela ngenkcukacha emangalisayo, zisinika isiseko esibanzi sokuziqonda iziprofeto zikaDaniyeli nesiTyhilelo ngokucacileyo.

Ngaphandle kokonakalisa inkululeko yesazela somntu, uThixo ukwazile ukuziqhubela iziganeko kwiindlela ezingena gingci koko abaprofeti bebe kuxele kwangaphambili ukuba kuya kwenzeka ngemihla yokugqibela. Amanye ala mabali abalulekileyo acacile, ngenxa yokuba iTestamente eNtsha ibhekisa kuwo ngokukodwa ekuchazeni iziganeko zemihla yokugqibela: iSodom neGomora, uNogumbe, njl. Ezinye zifuna ukucingwa ngononophelo nokuhlolisiswa ukuze kombiwe kuzo iinyaniso ebese sizinikiwe eLizwini likaThixo.

Kwiiveki ezimbini ezizayo, siya kuphengulula kwiqela lamabali azizitshixo ukuze sibone ukuba aza kuthini ngeziganeko ezinjengokuBuya kwesiBini, umgwebo wophengululo, intlekele yokugqibela, nokunye okuninzi. Ngokunjalo, kuko konke, simfumana uKristu esazulwini, kuba ufanele ukuba abe sisiseko nomgomo wokugqibela wayo yonke imizamo yethu yesiprofeto.

_*Funda: Isifundo sale Veki Ulungiselela ISabatha kaJuni 7._