---
title:  Umgwebo Waphambi KokuBuya
date:   05/06/2025
---

Inkcazo yomgwebo ofunyanwa kuDaniyeli 7 isinika ukuthi tshazi ngaphaya kwekhuselo—kwithuba eloyikekayo ukuba sibone indlela uThixo asombulula ngayo ingxaki yesono lo gama esahlangula abo banga bangaphila kulwalamano lomnqophiso naYe.

`Funda inkcazo yomgwebo wophengululo enikwa kuDaniyeli 7:9, 10, 13, 14, 22, 26, nama-27. Yeyiphi eyona ndawo ephambili kujongwe kuyo emgwebeni? Sithini isigwebo esinikwayo ekupheleni kwenkqubo? Kusixelela ntoni oku ngecebo losindiso?`

Kukho umbuzwana okhoyo ekubeni uhlanga loluntu lugwetywe nguThixo. Intshumayeli 12:14 isiqinisekisa ukuba “izenzo zonke uThixo uya kuzizisa ekugwetyweni”, aze uPawulos asikhumbuze ukuba asidingi ukuba sigwebane omnye nomnye, kuba “thina siya kuma sonke phambi kwesihlalo sokugweba sikaKristu” (Roma 14:10). UThixo, phofu, akadingi iingxelo ukuba azi ukuba ngubani osindisiweyo okanye olahlekileyo, kodwa iingelosi– ezibe zihlola icebo losindiso lonke ixesha (1 Pet. 1:12) –zifanele ukuba nayo imibuzo. Zazikho zijongile kuvukelo lukaSathana zasibona isiqingatha sesithathu seengelosi zasezulwini sigxothwa ezulwini (IsiTyh. 12:4)—kwaye ngoku uThixo uzisa thina phambi kwaKhe. Uvula iincwadi aze avumele abangcwele ukuba babone yonke into.

Ibali lika-Abraham ebongozela iSodom neGomora—uhlobo lomgwebo—lisinika ukubona okubalulekileyo ngaphakathi emgwebeni. Izono zeSodom ngokucacileyo zaziphengululwe; uThixo ukhankanya ukuba inkohlakalo yesixekho yayisinike igama [udumo] kangangokuba isikhalo ngakuso sasisikhulu (Gen. 18:20). Noko kunjalo, yayingekuphela iSodom neGomora ezaphengululwayo ngaphambi kokuba zitshatyalaliswe. UThixo ukwavulela uAbraham ukuba afunde ukuba uThixo wayesenza okulungileyo na okanye okungalunganga kwisigqibo saKhe sokutshabalalisa abakhohlakeleyo.

Ngelo xesha linye, ngubani obonakalayo phakathi komgwebo wasezulwini, kuDaniyeli 7, ngaphandle “koNya woMntu,” uYesu (Dan. 7:13, bona nakuMat. 20:28), okubonakala kwaKhe ikuphela kwesizathu sokuba lo mgwebo ube “[u]gwebela abangcwele bOsenyangweni” (Dan. 7:22). Ubulungisa baKhe obugqibeleleyo bubo kuphela okubaphumelelisayo ekudluleni umgwebo.

`Yiba nomfanekiso wakho umi emgwebeni nazo zonke iimfihlo zakho zithiwe thaca phambi koThixo wethu ongcwele. Liyintoni ithemba lakho ekuphela kwalo ngelo xesha lomgwebo? (Bona: Lwesihlanu.)`