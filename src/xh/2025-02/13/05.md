---
title:  Ukomiswa Komlambo IEfrata
date:   25/06/2025
---

Enye indlela yamandla eBhabheli yindlela umlambo iEfrata owawuhamba ngayo ngaphantsi kwendonga zayo, iBhabheli, usinika isixeko amanzi angapheliyo. Kanti ke oko, kwaba bubuthakathaka. UNitocris, ukumkanikazi weBhabheli yakudala, wayedale imisebenzi yomhlaba ehamba nobude bomlambo ukuze uphuhliswe ube yindlela engena esixekweni, kwathi ekwenziweni koko wajikwa umlambo waba ngumgxobhozo ukwenzela ukuba amaqela asebenze ngokulula. UKoreshi waqonda ukuba angasebenzisa kwaloo nto; wayomisa iEfrata ngokwaneleyo ukuba ahambise imikhosi yakhe ngokulula phantsi kodonga. Ngako nje ukuba ibe ngaphakathi kweendonga zesixeko, wafumana iindonga ezikhuseleyo ezazilandela umlambo ngaphantsi kwesixeko zingalindwanga, saza isixeko sawa ngobusuku obunye. Umbhali wembali yamaGrike yakudala, uHerodotus, usixelela ukuba “abo babehlala embindini weBhabheli babengazi ukuba indawo zangaphandle ziwile, kuba yayilixesha lombhiyozo, baye bonke bexhentsa, beziyekele eziyolweni.”— Herodotus, The Histories, Tom Holland, trans. (New York: Penguin, 2015), p. 94. Ingaba ikho enye intandabuzo ukuba esi ikwasisidlo esinye neso sizotywe kuDaniyeli 5?

`Funda Daniyeli 5:18–31 neTyhilelo 16:12–19. Kokuphi okuhambelanayo okufumanayo phakathi kwezinye izibetho zesiTyhilelo nebali lokuwa kweBhabheli?`

Ekuchazeni indlela yokuyiqonda imiqondiso yamaxesha, uYesu wabalumkisa abafundi baKhe, “Phaphani ngoko; ngokuba ningazi ukuba lilixa liphi na eza ngalo iNkosi yenu. Yazini ke oku, ukuba ebesazi umninindlu ukuba isela liza ngawuphi na umlindo wobusuku, nge elindile, akavuma ukuba indlu yakhe igqojozwe” (Matt. 24:42, 43). Kanye njengokuwa kweBhabheli, ukubonakala okuliqubuliso kukaKristu kuya kuyothusa iBhabheli yangoku. Phofu, akumele kube nje; sibunikiwe ubungqina obuninzi bokuza kwakamsinya kukaYesu, kwiziprofeto ezinobucukubhede obuninzi.

Ihlabathi aliyi kothuswa nje kuba lingazi ngoko uThixo akuxele kwangaphambili; liya kothuswa kuba lizikhethele ukungakukholelwa oko uThixo wathi kuya kwenzeka.

`Funda: IsiTyhilelo 16:15. Kanti ke, naphakathi kwezi zilumkiso zexesha lokuphela, sithini isigidimi esifumaneka apho? Kuthetha ukuthini u”kungahambi ze”?`