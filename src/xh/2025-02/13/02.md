---
title:  Umprofeti Owanqenayo
date:   22/06/2025
---

Ibali likaYona (Bona: Yona 1–4), nangona lilifutshane, linegalelo elikhulu elidinga ukuqwalaselwa. Amakholwa amaninzi afumene ukubonakalaliswa kwawo kulo mprofeti wayenentandabuzo. Ibali likwanezandi ezibalulekileyo zeziganeko zokugqibela.

`Funda Mateyu 12:38–42. Zeziphi iindawo zebali likaYona abhekisa kuzo uYesu xa ethetha nababhali nabaFarisi? Zifundo zini ngomgwebo ezifumaneka kwintetho yaKhe?`

UYesu wathi mkhulu kunoYona. Wayesazi ukuba ukuza kulo mhlaba kwakuza kuthetha umnqamelezo, kodwa kunjalo weza “kufuna nokusindisa oko kulahlekileyo” (Luke 19:10). UYona wachitha iintsuku ezintathu ngaphakathi kwintlanzi enkulu ngenxa yezakhe izono; uYesu wachitha iintsuku ezintathu engcwabeni ngenxa yezethu. Kwaba njalo ke ukusindiswa kwabalahlekileyo. Namhlanje, simazi uYona njengomprofeti owathandabuzyo, ongazange afune ukuya eNineve. Ngokokubona komntu, kulula ukuqonda ukuba: Ama-Asiriya ayenolawulo olukrwada. Iindonga zaseAsiriya zizele yimiboniso yenkohlakalo engaqhelekanga: abantu aboyiswayo babulawa ngezona ndlela zaka zakhohlakala ezinokucingwa. Ngubani ongathanda ukujongana nomsebenzi wokushumayela inguquko kwisixeko sawo?

Ukho umzuzu obalulekileyo ebalini onokukhomba phambili kwintshukumo yesisalela semihla yokugqibela: xa uYona ebuzwa ukuba ungubani, uyaphendula, “NdingumHebhere; ndiyamoyika uYehova, uThixo wamazulu, owenza ulwandle, nomhlaba lo womileyo”—intetho efana kanye nesigidimi sengelosi yokuqala (Yona 1:9; IsiTyh. 14:7). Ngokwenene, ucinezelo lwakhe kuYehova njengaLowo “wenza ulwandle nomhlaba owomileyo,” ngokwenene, lwalatha kuYe njengoMdali. Le nyaniso isisiseko sokuba kungani simnqula, kwaye unqulo lusembindini kwiziganeko zokugqibela.

Kwangelo xesha linye, nathi simangalelwa ngokushumayela isigidimi esingathandekiyo ngokwenene kwiBhabheli yasemoyeni. Ukuthi, “Phumani kuyo, bantu bam” (IsiTyh. 18:4) kukulixelela ihlabathi ukuba kufuneka baguquke— isigidimi esasoloko sivusa ukusabela okuchasayo kubantu abaninzi—naxa sinikwe ngeyona ndlela inobubele kangangoko. Ngubani kuthi othi xa engqina angafumani inkcaso, okanye iimpendulo ezingalunganga? Kuba njalo “kulo msebenzi.”

`Bungakanani ubuYona apha kuwe ngaphakathi? Ungadlula njani ngaphaya kwale ngqondo?`