---
title:  Isidlo SakwaBheleshatsare
date:   24/06/2025
---

Emva kokuba isixeko saseNineve sisingelwe phantsi (612 b.c.) yimikhosi ehlangeneyo eyayiquka amaMedi namaBhabheli (awayekhokelwa nguyise kaNebhukadenetsare, isixeko iBhabheli savuseleleka, ngendlela esingazange siyibone isixeko eso kususela kwimihla kaHammurabhi, umwisi-mthetho wawo [amaBhabheli] omkhulu. Phantsi kokumkani uNebhukadenetsare, owayekhululekile ngoku kwingxaki yokugqogqwa ngama-Asiriya, isixeko saseBhabheli sakhula ngobutyebi nangempembelelo safika kwinqanaba apho izizwe ezimelene naso zathi zibuhlungu zanyanzeleka ukuba zikuvume ukongama kwaso. Sasingukumkanikazi wehlabathi, zaza izizwe ezinga zingaphumelela zakuvakalisa ukunyaniseka kuye.

Ngelo xesha, esingakutsho, uNebhukadenetsare wafa ngokwekholwa, evuma ukuba uThixo kaDaniyeli, ngokwenene, ungumlawuli oselungelweni wazo zonke izizwe (Dan. 4:34–37). Ingxelo elandelayo ayinikayo uDaniyeli yeyomlandeli wakhe [Nebhukadenetsare], owayelisekela-mlawuli, uBheleshatsare.

`Funda Daniyeli 5:1–31. Zithini izigidimi zasemoyeni ezibalulekileyo esingazithabatha kule ngxelo? Ekugqibeleni wakhutyekiswa yintoni uBheleshatsare?`

Mhlawumbi eyona ndawo ilusizi kakhulu neyeyona ibuhlungu yale ngxelo ifunyanwa kuDaniyeli 5:22. Emva kokuba uDaniyeli embalisele ukumkani ngokuwa nokubuyiswa kukaNebhukadenetsare, uDaniyeli uthi kuye, “Wena ke nyana wakhe, Bheleshatsare, akuyithobanga intliziyo yakho, nakuba ubukwazi oko konke.” Oko kukuthi, nangona wayenalo ithuba lokuyazi inyaniso; nangona wayenabo ubungqina bokuqala, ngokwenzekayo kuNebhukadenetsare - wakhetha ukungazikhathaleli ezi ziganeko, endaweni yoko, wangena kwikhondo elinye elazisela owayengaphambi kwakhe inkathazo enkulu.

Njengoko uNebhukadenetsare wenzayo ngokwakha umfanekiso wegolide, uBheleshatsare wakudelela ngokuphandle okwaxelwa ngenx’ engaphambili nguThixo kaDaniyeli. Ngokusebenzisa izitya zetempile ngendlela yokunyelisa, njalo waye qinisekisa ukuba iBhabheli yawoyisa amaYuda nokuba ngoku yayizezakhe izixhobo zenkolo zikaThixo wawo. Ngamanye amazwi, babese negunya phezu kwalo Thixo owaxela ngokubhanga kwayo, iBhabheli.

Esi, ngokwenene, yayisisenzo sokudelela ngokupheleleyo, nangona uBheleshatsare wayenobungqina obungaphaya kokuqonda, “ubungqina,” bokumenza azi ngcono. Lwalanele ulwazi entloko ukuba ayazi inyaniso; ingxaki, endaweni yoko, yayiyintliziyo yakhe. Ngemihla yokugqibela, xa iqala intlekele phezu komhlaba, abantu baya kunikwa ithuba lokuba bayazi inyaniso nabo. Yintoni ekhokelela kwisigqibo sabo, njengoBheleshatsare, iya kuba ziintliziyo zabo.