---
title:  Imifanekiselo Yesiphelo
date:   21/06/2025
---

### Fundela Isifundo sale Veki

Mat. 12:38–42; Yona 3:5–10; IsiTyh. 18:4; Dan. 5:1–31; IsiTyh. 16:12–19; 2 IziKron. 36:22, 23.

> <p>Indima Yenkumbulo</p>
> “Wathi kubo, NdingumHebhere; ndiyamoyika uYehova, uThixo wamazulu, owenza ulwandle, nomhlaba lo womileyo” (Yona 1:9).

Le veki iya kuba yeyokugqibela siqwalasela kwiingxelo ezinceda ukucacisa indlela esiziqonda ngayo iziganeko zemihla yokugqibela. Ngoku siya kukhangela koko wayethunywe kona uYona eNineve; ukuwa kweBhabheli, nokunyuka kukaKoreshi, ukumkani wasePersi owakhulula abantu bakaThixo wenza ukuba bakwazi ukubuyela ezweni lesithembiso.

Njengamanye amabali esiwahlolileyo, ezi ngxelo zembali ziye zanentsingiselo enkulu kwisizukulwana ngasinye. Kanti ke, zayame ngendlela ekhethekileyo kwizizukulwana zokugqibela eziphila phambi kokuba uKristu abuye. Oko kukuthi, sinakho ukomba kwezi ngxelo zembali iziqalelo eziliqela ezinokusinceda ukuba sikuqonde ngcono oko sikubiza ngokuthi “yinyaniso yeli xesha.”

Kwangelo xesha linye, kufuneka sikhumbule nto-nye yawo onke la mabali abonakala esalatha kwangaphambili iziganeko zokugqibela: kufuneka silumke singakhangeli imixholo ebanzi nezirhesho, kanti singagocagoci bonke ubucukubhede side senze ubudenge ngesiprofeto. Njengakwimizekeliso kaYesu, kufuneka sikhangele iingongoma ezizintloko nemithetho-siseko. Akufuneki sicintelele zonke iinkcukacha sinethemba lokufumana inyaniso efihlakeleyo. Endaweni yoko, kufuneka sikhangele imida, imithetho-siseko; size kuzo sikwazi ukufumana iziqalelo ezifanele imihla yokugqibela.

_*Funda Isifundo sale Veki Ulungiselela ISabatha kaJuni 28._