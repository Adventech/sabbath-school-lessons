---
title:  Ingcamango Eyongeziweyo
date:   27/06/2025
---

Funda: Ellen G. White, “Umlindi Ongabonwayo,” amaph. 535–538, kuAbaprofeti Nookumkani.

“Isizwe ngasinye esifike kwiqonga lokusebenza, saya savunyelwa ukuba sithabathe indawo yaso emhlabeni, ukuze igqitywe inyaniso yokuba singazizalisa na iinjongo zoMlindi Oyingcwele. Isiprofeto silande ukukhula nenkqubela yezikumkani ezikhulu zomhlaba—iBhabheli, iMedo-Persi, iGrike, neRoma. Ngaso ngasinye kwezi, njengezo zinamandla anganeno, imbali iziphindaphindile. Iseso saba nalo ixesha laso lokuvavanywa; iseso sawa nganeno, ubuqaqawuli baso baphela, amandla aso emka. Lo gama izizwe ziyalile imithetho-siseko kaThixo, kwaza kwathi, Koku kwala, zenza eyazo, yona injongo yezulu, neyongameleyo ibe isebenza ngokugqamileyo kuzo zonke izizukulwana.”—Ellen G. White, Abaprofeti Nookumkani, iph. 535.

KuYeremiya 18, uYeremiya uqwalasele umbumbi esenza oko kwenziwa ngumbumbi: uxonxa amise ngendlela loo nto ayisebenzayo. Ngulo mfanekiselo, wombumbi obumba udongwe lwakhe, awusebenzisayo uThixo ukuchaza umthethosiseko wemeko ekwisiprofeto seBhayibhile. Ukuqinisekisa ukuba siyaqonda, uYehova uthetha ngoYeremiya, athi: “Ngephanyazo ndithetha ngohlanga nobukumkani, ukuba ndilunyothule, ndiludilize, nokuba ndilutshabalalise. Ukuba ke olo luhlanga lubuyile ezintweni zalo ezimbi, olo ndithethe ngalo, ndozohlwaya ngenxa yobubi, ebe ndisithi ndiza kubenza kulo. Ngephanyazo ndithetha ngohlanga nobukumkani, ukuba ndilwakhe, ukuba ndilutyale; kodwa ke ukuba luthi lwenze okubi emehlweni am, lungaliphulaphuli ilizwi lam, ndozohlwaya ngenxa yokulungileyo ebendisithi ndiza kukwenza kulo.” (Yer. 18:7–10).

**Imibuzo Yokuxoxwa:**

`Cinga ngokuthethwe nguYesu ukuthi, umgwebo uya kuba lula kwiNineva kunakubantu bakaThixo ababhadule beyishiya inyaniso. (Bona:i Mat. 12:39– 42.) Sithini isifundo esinokufunyanwa libandla likaThixo kwesi silumkiso?`

`Qaphela okuthethwa nguEllen G. White xa esithi, Ngobukumkani ngabunye obulandelayo, “imbali iziphindile” —Ellen G. White, Abaprofeti Nookumkani, iph. 535. Yintoni oyibona iyindlela eqhelekileyo phakathi kwazo zonke izikumkani ezidweliswe esiprofetweni? Kungaziphi iindlela ezathi zalandela ikhondo elinye lesiprofeto? Lizilandela njani nalo ihlabathi lethu langoku?`

`Cinga ngengcamango yokuba akukholisi ukuba ibe yingqondo, ubuchopho, obugcina abantu kude nenkolo, kodwa yintliziyo. Olu lwazi lunganegalelo elithini kwindlela ongqina ngayo kwabanye?`