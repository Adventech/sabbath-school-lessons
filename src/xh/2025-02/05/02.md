---
title:  Umthetho Wokuqala Ngqa!
date:   27/04/2025
---

Igadi yase-Eden yayiligumbi lokufunda labantu ababini bakaThixo, indawo apho ukusebenzisana nendalo kwakungasayi kuze kuyeke ukubafundisa bona nenzala yabo ngakumbi ngoMdali. UEllen G. White uyaxela ukuba “esi sibini singcwele sasinganele nje ukuba ngabantwana abaphantsi kwenkathalelo kayise onguThixo, kodwa sasingabafundi ababefumana imfundiso kuMdali owazi-konke. . . . Iimfihlelo zeyunivesi ebonakalayo— ‘imisebenzi ebalulekileyo yoSokwazi’ (Yobhi 37:16) — yayibanika umthombo ongatshiyo wolwazi nolonwabo.”—Amanyange Nabaprofeti, amaph. 50, 51.

`Funda Genesis 2:9–17. Wawusithini umyalelo wokuqala, osisalelo, uThixo awawunika uluntu, kwaye kwakutheni ubaluleke kakhulu?`

Ukusetyenziswa kokuqala kwengcambu yesenzi tswh, “ukuyalela,” uThixo awakunika abantu kwakukuGenesis 2:16, umyalelo wokungatyi emthini wokwazi okulungileyo nokubi. Lwalwelwa njani ulwazi? Akusoloko kufuneka ukwazi nokufunda ngakumbi?

Okungengaso isiBhalo: uThixo wayefuna ukubafundisa ngokugqibeleleyo abantu baKhe abe ebakhusela kwimbulaleko yexesha elide oluthi olunye ulwazi luyenze, njengoko kwakuya kwenzeka xa abantu bekhethe ukuzilawula kunokuba balawulwe nguYehova ngokwaKhe.

Kumawaka eminyaka kamva, xa uIsrayeli wayecela ukumkani, uYehova wazandlala iziphumo (njengoko sifumene kwiveki ephelileyo), waza wabaxelela abantu baKhe ukuba isigqibo sokuphuma ecaleni kulawulo lwaKhe ngqo kuya kubakho kude kuse ekupheleni kwexesha.

Bathi xa ookumkani bakaIsrayeli beya bebheka phambili ekukhohlakaleni, abantu bakaThixo balithanda ngakumbi ihlabathi, babakude kakhulu kwinjongo yabo, kangangokuba wabanika nangaphezulu koko babe kufuna: urhulumente wabantu.

Ukuya kwincwadi kaDaniyeli sele kukho olu lwazi engqondweni kunganika ukukhanya: akuphelelanga nje kuhambo lwezikumkani ezizotywe kwimibono yencwadi ukubekwa isimangalo nge“zizwe”—iiNtlanga—ikwa kukumangalela uIsrayeli ngokusilela kwakhe ukulandela imitswot (imiyalelo) yaKhe, uThixo. Iinkulungwane zengcinezelo, endaweni yenkululeko eyanikwa kuqala e-Eden, yayiya kuba ligumbi lokufundela elitsha apho iintliziyo ezinentumekelelo zazinokungqina ngomahluko omkhulu phakathi kwezikumkani zeli hlabathi nobukumkani bukaThixo.

`Cinga ngentlobo zolwazi, nangoku, abaninzi bethu ababeya kuba ngcono bengenalo. Kusinceda njani oku ukuba sikuqonde oko kwalelwa e-Eden?`