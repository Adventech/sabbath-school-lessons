---
title:  Profeta Kwakhona
date:   01/05/2025
---

Ibandla lesisalela labakho eliZweni eliTsha kanye apho ababefuna inkululeko yenkolo babalekela khona ngexesha lenkulungwane yeshumi elinesixhenxe neyeshumi elinesibhozo. Ngenxa yezithintelo zenkolo nopolitiko ezazikade zikho kwezinye iindawo, kuyathandabuzeka ukuba ukumiselwa kwale ntshukumo [yesisalela] ngekwakhawuleza okanye ngekwaba namandla kwenye indawo njengoko kwaba njalo kumhlaba omtsha owaba yiMelika eManyeneyo.

`Funda IsiTyhilelo 10:1–11, esichaza ngokuzalwa kwayo intshukumo. Khangela ezinye zeziqalelo esizifundileyo, njenge“zizwe,” umhlaba, nolwandle. Usebenzise ubulumko obufanelekileyo, ukuze ungafundi kakhulu [nzulu ude ubone okungathethwa kona] kule ndawo, zithini iimbono ezinamandla onokuzifumana kule ngxelo?`

Ingelosi idanduluka ngezwi elikhulu, njengeengelosi ezintathu zesiTyhilelo 14 nengelosi yesiTyhilelo 18 zisenza. Lilixa elikhawulezileyo eli embalini xa umsebenzi webandla lesisalela umiselwa ngenxa “[ya]bantu, neentlanga, neelwimi, nookumkani abaninzi” (IsiTyh. 10:11).

Ingelosi iphethe “incwadana”—enokuba yincwadi kaDaniyeli (Bona: Dan. 12:4)—evulwe okokuqala kwizizukulwana ezininzi. Inonyawo olunye elwandle nolunye emhlabeni. Oku kunokuba kurhesha kwingcamango yokuba isigidimi sigqiba umhlaba wonke, uMhlaba Omdala noMtsha. Kunokwenzeka ukuba irhesha kwingcamango yokuba esi sigidimi sesazo zonke izizwe: abo baphila emhlabeni nabo baphila kulwandle lwee“Ntlanga.”

Ihlabathi, ekugqibeleni, liya kukhanyiselwa bubuqaqawuli bukaThixo, zize izigidimi zokugqibela zesiTyhilelo 14 zisiwe kubantu bonke. NjengakuIsrayeli, esikuthunyiweyo silibandla kukushumayela iindaba ezilungileyo “kulo elimiweyo liphela, zibe bubungqina kuzo zonke iintlanga; kwandule ke ukufika ukuphela” (Mat. 24:14).

UThixo uyityhalela imbali yoluntu ekugqityweni kwayo okuhle kakhulu: ukuphela kwezikumkani zoluntu nokuhlala etroneni kukaKristu okungasokuze kuphele. Funda: Daniyeli 2:34, 35, 44, 45. IBhayibhile ikubeka kucace, kungekho mbono-mbini, ukuba zonke izikumkani zomhlaba ziya kucinywa, kungabikho nomkhondo ngazo kunye nelifa lazo elibi elisalayo, kuze endaweni yazo kume ubukumkani baphakade bukaThixo, apho isono, ukubulaleka, ukugula, ububi, nokufa kungasayi kubakho kwakhona.

`Khangela indlela ezichane ngayo iziprofeto zikaDaniyeli 2 nesi-7 ukuxela kwangaphambili ukuvuka nokuwa kwazo zonke ezi zikumkani zomhlaba. Kungani ukuba oku kuchana, okukhwankqisayo xa ucinga ngexesha lokubhalwa kwencwadi kaDaniyeli, kusinceda simthembe [uThixo] kwizithembiso zokuba ubukumkani bokugqibela nobaphakade bobukaThixo?`