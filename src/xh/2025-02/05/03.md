---
title:  Daniyeli 2
date:   28/04/2025
---

Kwakungexesha besekuthinjweni eBhabheli, xa wathi, ngomprofeti uDaniyeli, uThixo wanika eyona nkcazo enamandla esinayo yolwalamano phakathi kwabantu baKhe nezikumkani zalo mhlaba. Abantu baKhe babengazilawuli; ngoku babeza kuvuna iziphumo zokukhetha kwabo. (Ingaba, mhlawumbi, babeya kufunda nto kuzo?)

`Funda uDaniyeli 2:31–35, osinika umboniso orhuqa konke okuyimbali yehlabathi kuse ekupheleni kwexesha. Zithini iinyaniso ezibalulekileyo esingazifunda kwesi siprofeto sikhwankqisayo?`

Ekupheleni kwenkulungwane yeshumi elinethoba, abantu abaninzi babevuza ithemba elitsha kwinkqubela yomntu. Umboniso iParis Exposition (1900), umzekelo, wawusisibonelo esimangalisayo sokulindela okuhle ngexesha elizayo. Inene, konke ukubheka phambili kobuchwepheshe nobuchule besayensi, nezininzi kwezona ngxaki zimbi zoluntu, zazifika ekupheleni! Xa uluntu lwalungena kwinkulungwane yamashumi amabini, phakathi kweengqondi ezininzi kwakukho oku kulindela okuhle kokuba iimfezeko zoKhanyiselo—njengokufezekiswa kunye namandla engqiqo—kuya kubakho kwixesha elitsha elimangalisayo loluntu.

Imfazwe yokuqala yezwe lonke [World War I], yakhawuleza yawachitha loo maphupha, kwaza kwathi xa iphela inkulungwane yamashumi amabini, saye silahlekelwe ngaphezu kwezigidi ezingama-200 abantu emfazweni. Sisenokuba saqhubela phambili ngokwengqondo yobuchwepheshe, kodwa, ekuziphatheni akunjalo, ngokuqinisekileyo. Xa sibeka amazwi kaDr. Martin Luther King Jr. singathi, sinezidubuli ezikhokelwayo kodwa nabantu abangakhokelekanga kakuhle, [guided missiles but misguided men]. Ngumdibaniso owoyikeka kakhulu ke lowo.

Abafundi abaninzi besiprofeto baphawule ukuba izimbiwa ezikuDaniyeli 2 zisuka kwixabiso elilelona liphezulu zihle ziye kwelilelona liphantsi: igolide ihla iye kwisilivere, isilivere ihla iye kubhedu, ubhedu luhla luye kwisinyithi, side sibe nesinyithi nodongwe kuphela, ekugqibeleni.

UCharles Darwin, noKarl Marx, nezinye iingqondi zenkulungwane ye-19 bazama ukusoyisela ekuthini uluntu, ngandlel’ ithile, lukwindlela enyukayo—nokuba siyaguquka ngokwasemzimbeni nasekuhlalisaneni. Nangona eminyakeni ubukho bomntu buye bakhula (noko ngokomgangatho obambekayo) othi ukhangele phambili kwixesha elizayo leli hlabathi, njengokuba ngoku lilawulwa liphethwe, ngokulindela okuhle okukhulu, ngoxolo, inkuseleko, nempumelelo?

`UYesu walumkisa wathi, “Niya kuthi ke nive iimfazwe namarhe eemfazwe. Kuba uhlanga luya kuvukelana nohlanga, nobukumkani buvukelane nobukumkani. Kuya kubakho iindlala, neendyikitya zokufa, nonyikimo lomhlaba kwiindawo ngeendawo” (Mat. 24:6, 7). Njengoko zikho zonke ezo zilumkiso, singakufumana njani ukonwaba ekwazini oko silunyukiswe ngako kwangaphambili?`