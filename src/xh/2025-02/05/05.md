---
title:  Phakathi Komhlaba Nolwandle
date:   30/04/2025
---

Imifanekiselo yomhlaba nolwandle eBhayibhileni, ngakumbi esiprofetweni, ingafundisa kakhulu. Cinga ngemeko yemifuziselo yomhlaba nolwandle esiprofetweni seBhayibhie, ephikisana kakhulu.

“Ngokomfuziselo, umhlaba nolwandle zayamene-ngamacala, umhlaba ukholisa ukumela umhlaba onocwangco, okanye umhlaba kaIsayeli, lo gama ulwandle lubhekisa kwizizwe zeNtlanga ezihlupha uIsrayeli njengolwandle oluhlupha umhlaba.” —Beatrice S. Neall, “Iingcwele Ezitywiniweyo NeMbandezelo,” kwiSymposium on Revelatin, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), p. 260.

Kule ndlela yokucinga, umhlaba uyindawo yozinzo, eyakhelwe phezu koburhulumente bukaThixo; ulwandle lumele isiphithiphithi sezizwe ezingazinzanga ezakhelwe phezu kwekratshi lomntu.

`Unale ngcamango ixelwe ngentla njengesiseko, funda: IsiTyhilelo 12:15, 16 nesiTyhilelo 13:1, 11. Qaphela ukwayamana-ngamacala kunye phakathi kwamanzi nomhlaba. Kusetyenziswe njani, iyintoni okunokusifundisa yona ngendlela esinokusiqonda ngayo?`

Qaphela ukuba inamba isebenzisa amanzi ukutshutshisa umfazi (ibandla). Njengoko sibonile, esiprofetweni amanzi akholisa ukufuzisela oorhulumente behlabathi nesiphithiphithi nesaqunge abakholisa ukuba nazo. Kungoko, sinokubona indlela uSathana awakwazi ngayo ukusebenzisa izihlwele, eziqhutywa ziinkokeli zazo, ukuba zitshutshise abantu bakaThixo ukuphumela kwimbali eninzi yebandla.

Kanti ke, amaSeventh-day Adventists asiqonde IsiTyhilelo 12:16 ukuba sibhekise ekuhambeni kwamakholwa atshutshiswayo ukuya eZweni eliTsha. Ukuba ukuwuqonda kwethu umhlaba nolwandle kuchanile, kuthini oku ngokusekwa kweRiphabliki yeMelika?

Ingaba sikuthabatha ngokuba “ngumhlaba” njengoko lalinjalo “IZwe leDinga”— indawo eyayibekelwe bucala abantu bakaThixo? Ingaba kungenxa yoko irhamncwa lomhlaba livela kuqala lifana nemvana? Nangona iMelika ingazange yaba ngu“Israyeli omTsha” njengoko abokuqala ukuyifumana babenga inganguye, ibe nexesha elide ingumhlaba wenkululeko yenkolo kwizigidi zomhlaba ezazicinezelwe enkolweni.

Ngelishwa, eli rhamncwa lifana nemvana, ngenye imini liya kuthetha “njengenamba” (IsiTyh. 13:11). IMelika eManyeneyo, ekade ingumqondiso wenkululeko yenkolo kwabatshutshiswayo, iya kuba ngumtshutshisi ophambili wenkolo! Ngomnye umzekelo lo wento eyenzekayo xa uluntu lukhetha ukuzilawula endaweni yokuba lulawulwe nguThixo.