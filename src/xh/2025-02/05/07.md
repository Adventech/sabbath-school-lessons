---
title:  Ingcamango Eyongeziweyo
date:   02/05/2025
---

Funda: Ellen G. White, “Inqaba yeBhabheli,” amaph. 117–124, Amanyange Nabaprofeti.

“Ndabona izulu elitsha nomhlaba omtsha; kuba elokuqala izulu nowokuqala umhlaba udlule.” IsiTyhilelo 21:1. Umlilo otshayela abakhohlakeleyo, uhlambulula umhlaba. Itshayelwa iphele yonke into enevumba lesono. Umlilo wesihogo awuyi kuhlala uvutha phambi kwabahlangulweyo ubakhumbuza ngeziphumo zesono ezoyikekayo.

Sinye kuphela isikhumbuzo esiya kusala: UMhlanguli wethu uya kuhlala eneempawu zokubethelelwa kwaKhe emnqamlezweni. Kwintloko yaKhe enamanxeba, kwicala laKhe, ezandleni nasezinyaweni zaKhe, koba kuphela apho kukho iimpawu zomsebenzi owenziwe yinkohlakalo yesono. Uthi umprofeti, ebona uKristu esebuqaqawulini baKhe: “Wayenemitha ekhanyayo ecaleni lakhe, kulapho ayefihlwe khona amandla akhe.” Habhakuki 3:4, margin. Elo cala lahlatywayo apho kwaphuma umsinga obomvu owaxolelanisa umntu noThixo—kulapho bukhona ubuqaqawuli boMsindisi, apho “ayefihlwe khona amandla akhe.” “Amandla okusindisa,” ngombingelelo wokuhlangula, ngenxa yoko wayomelele ukuba enze

ubulungisa phezu kwabo bayidelayo inceba kaThixo. Iimpawu zokuhlaziswa kwaKhe zikokona kuphakanyiswa kukhulu kwaKhe; kuwo wonke amaphakade, amanxeba aseKalvari aya kuvakalisa ukudunyiswa kwaKhe, ababaze amandla aKhe.”—Ellen G. White, Imbambano Enkulu, iph. 674.

**Imibuzo Yokuxoxwa:**

`Ekugqibeleni, konke okwenziweyo emhlabeni, nokuba kuhle kangakanani, nokuba kukhulu kangakanani, nokuba kuqhiphul’ umbilini kanjani okanye ubuqaqawuli obungakanani kuya kubuyiselwa eluthulini, eluthuthwini, ekugqibeleni kuthi shwaka ngonaphakade. Oko kuquka zonke izinto ezinkulu nezinendili zasemhlabeni owakha wazenza okanye ozenzayo ngoku. Kutheni le nto kusoloko kukuhle ukuyigcina le mbono engqondweni? Kufuneka le mbono ikuncede njani ukulugcina ulandelelwano lokubaluleka kwezinto lumi kakuhle?`

`Khangelisisa ngononophelo irhamncwa laselwandle lesiTyhilelo 13:1–10. Kungayiphi indlela elithi eli rhamncwa libe sisiphumo semveli sobume beBhabheli? Kucacile ukuba yintlanganisela yazo zonke “izizwe” zabantu, kususela kwiBhabheli kuse kwigunya lophondo oluncinane. Zeziphi iimpawu zobukumkani ngabunye oziphawuleyo eziye zazingisa kulo lonke ixesha? Kungaziphi iindlela elithi ihlabathi libe lisabonkalalisa okuxabisekileyo kwaseBhabheli okanye eRoma, umzekelo?`

`Thina singama-Adventists sikumisa njani ukuzinza phakathi kokulandela uYehova nokuthobela imithetho yaso nasiphi isizwe okanye uburhulumente esiphila phantsi kwabo? Kwenzeka ntoni xa ukuthobela omnye kukhokelela ekungamthobeleni omnye?`