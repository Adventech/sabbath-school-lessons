---
title:  Umthetho-siseko Wo“khankanyo Lokuqala”
date:   06/04/2025
---

Iinkqubo ezininzi zemfundo ziqala ngesifundo sophando jikelele (esiye sinikwe inombolo “101”), isifundo esifaka imithetho-siseko ebanzi nesisiseko eyenza isiseko semfundo ebheka phambili xa usihla ngokunzulu esifundweni. Ngokunjalo, xa ufunda iBhayibhile yonke, ukhawuleza ufumanise ukuba uThixo unaso isifundo sokuhlola jikelele encwadini yeGenesis, apho aveza iingcamango eziya kuthi zihlolwe ngobucukubhede obungaphezulu kuyo yonke iBhayibhile.

Xa kuthethwa nje ngako konke, ukukhankanya okokuqala imbono okanye umfuziselo eBhayibhileni, ngokukodwa kwizahluko eziqalayo zeGenesis, uya kufumanisa ukuba imilisela ukuqondwa jikelele kwayo loo mbono, eya kuthi ikuncede ekuqondeni indlela esetyenziswe ngayo loo mbono kamva.

Abanye abafundi beBhayibhile babhekisa koku ngokuthi “umthetho wokhankanyo lokuqala,” nangona ibiya kufaneleka xa kuthiwa ingumthetho-siseko (okanye umzekelo) kunokuba ngumthetho, kuba ngokuqinisekileyo asinto engenako ukujika, zaye zininzi ezingaphandle komthetho. Umzekelo obonakala ubakho, ekufundeni iBhayibhile kwesiqhelo nakwisiprofeto sayo iBhayibhile, ngowokuba uThixo uhamba kancinane ekondleni abantwana baKhe ngolwazi ekuhambeni kwexesha, eqalela kwimbono esisiseko kuse ekuyikhuliseni amaxesha amaninzi eminyakeni okanye kwiinkulungwane.

`Funda Isaya 40:7, 8; Malaki 3:6; namaHebhere 13:8. Ngumthetho-siseko othini onokuwenza kwezi ndima onokunceda ukuba uzinze ekufundeni kwakho isiprofeto?`

Okuninzi kwihlabathi langoku kuthetha ngo“bunyaniso” endaweni yokuthetha nge“nyaniso,” kuba kuthathwa ngokuba “inyaniso” iyinto ekhandekayo nenokutshintshwa ekuhambeni kwexesha. Okanye, kwezinye iimeko, kwayona le mbono ye“nyaniso” ngokwayo ibonwa ikrokreleka.

Kanti ke, xa uThixo emisela inyaniso, akayiguquli ingqondo yaKhe. Ngako nje ukuba aqale ukubafundisa abantu baKhe inyaniso, singayithemba into yokuba ukuphindaphindwa komthetho-siseko weBhayibhile omnye, okanye umxholo, akuyiguquli intsingiselo yawo kodwa, kwelinye icala, kunika ukukhanya okongeziweyo kuloo ntsingiselo. Kuvakala kakhulu ekufundweni kwesiprofeto, ngoko ke, ukukhula ekuyiqondeni okulungileyo incwadi yeGenesis, apho unokufumana khona iimbono ezisisitshixo ezichazwe okokuqala, kuze kuthatyathwe ukuqonda okusisiseko xa iphononongwa yonke iBhayibhile.

`Kutheni le nto kubaluleke kakhulu ukuba singavumeli mntu, nantoni, nokuba imnandi okanye ilandeleka lula, ukuba iqobe amandla okukholelwa kwethu eBhayibhileni nakwiinyaniso ezingasokuze ziphazame ezifundisayo? Zeziphi ezinye iindlela ezinobuchule ekunokuthi kwenzeke ngazo oku kuhluthwa amandla?`