---
title:  Ukuqonda Uthando LukaThixo
date:   07/04/2025
---

Inxalenye yokuba nelifa eliyindalo enesono ithetha ukuba ukubona kwethu iyunivesi kungcoliswe kukuthambekela kwethu ngasekuzithandeni nekratshi. Silibona ihlabathi ngokweyethu imbono enomda, kunelo likaThixo owazi konke (ngokucacileyo). Mhlawumbi ayikho imbono eyenziwa yakekela luhlanga loluntu oluzaliswe sisono njengaleyo yo“thando.” Inkcubeko ethandwayo ikholisa ukukhuthaza ukuqondwa kothando okuzinze ekuzaneliseni isiqu ngaphezu kokwanelisa abanye. Oku kuza kulo mba ngendlela yokubhekisa kumna kukwenza kube nzima ukuyiqonda indlela uThixo awubona ngayo lo mba.

Ukuyiqonda imvelo yothando sisitshixo esibalulekileyo ekuqondeni isiprofeto seBhayibhile. Esinye semixholo ezisisitshixo kwimbambano enkulu bubukho bokungaqondi okukhulu ngesimilo sikaThixo. UEllen G. White, emva kwako konke, usivala isishwankathelo sakhe seImbambano Enkulu ngokubhala athi: “Indalo yonke [iyunivesi] icocekile. Isingqi semvisiswano nolonwabo sinye kwindalo yonke ngobubanzi bayo. KuLowo udale konke, kumpompoza ubomi nokukhanya nolonwabo, kuwo wonke ummandla wendawo. Akukho mida. Kususela kweyona nto incinane kuse kwelona likhulu ihlabathi, zonke izinto, eziphilayo nezingaphiliyo, kubuhle bazo obungenasithunzi novuyo olugqibeleleyo, zivakalisa ukuba uThixo uluthando.”—Imbambano Enkulu, iph. 678.

`Funda Genesis 22:1–13. Okokuqala kukhankanywa u“thando” eBhayibhileni kufunyanwa kuGenesis 22:2. Lisifundisa ntoni eli bali ngemo yothando lukaThixo?`

Ngamaxesha athile, ukongeza ekufumaneni ukwenzeka kokuqala kwembono eBhayibhileni, kungaba luncedo ukuyifumana ikhankanywe okokuqala loo mbono inye ezincwadini ngazinye zeBhayibhile–ngakumbi kwiiVangeli. KuMateyu 3:17, Marko 1:11, Luka 3:22, nakuYohane 3:16 sifumana ukukhankanywa kokuqala ko“thando” kwiVangeli nganye.

Umzekelo, ukuqala kokuba kukhankanywe olu “thando” kuYohane (Yohane 3:16) kunika ukukhanya ngendlela eyodwa: kubonakala kurhesha kwibali likaIsake phezu kwesibingelelo. Ukholo luka-Abraham kuThixo lwaye lululo olwamenza ukuba athembele kuYe, anyule ukukholelwa kuThixo ukuba unakho ukumvusa unyana wakhe xa athe waphumela kumbingelelo (Heb. 11:19). Ubonise kwangaphambili uthando lukaThixo kuhlanga loluntu. Wasithanda [uThixo] wafika kwinqanaba apho “wanikela uNyana waKhe ekuphela kwamzeleyo” (Bona: Gen. 22:2, 12, 16)—waza, emva koko, wamvusa kwabafileyo. Kungoko, sinikwe isityhilelo sohlobo lothando, uthando oluzibingelelayo, analo uThixo ngakuthi.

`Sikuqala njani kona ukubonakalalisa kwabanye uhlobo lothando lokuzincama uThixo analo ngakuthi? Kungani ukuba, kwabaninzi bethu, olu thando lubonakala lunganyanzelekanga ukuba lube sisiseko kuthi?`