---
title:  Isiseko EsiyiGenesis
date:   05/04/2025
---

### Fundela Isifundo sale Veki

Isa. 40:7, 8; Gen. 22:1–13; Yohane 3:16; IsiTyh. 5:5–10; 1 Kor. 15:15–19; IsiTyh. 12:1–9.

> <p>Indima Yenkumbulo</p>
> “Ngengomso uYohane umbona uYesu esiza kuye, athi, ‘Bonani! Nantso iMvana kaThixo, ethwala isuse isono sehlabathi!’ ” (Yohane 1:29, NKJV).

Enye yeengxaki eziphambili ngeenkcazo zangoku zesiprofeto seBhayibhile, ngokufana noko kwesiTyhilelo, kukusilela ukwamkela iingcambu zakudala zesiTyhilelo. Umbhali uzicingela ukuba unolwazi lweTestamente eNdala aze asebenzise iimbono ezinokwaziwa kakuhle ngabaphulaphuli bakhe. Nangona ukuyiphengulula iBhayibhile yonke, ufuna iindawo ezifana nale ndawo uyifundayo kwisiTyhilelo, kuluncedo, zikwakhona iindima ezingumongo ezivula iqonga lokuyiqonda incwadi ngcono kunokuba zinjalo ezinye iindima. Kunyanise ngokukodwa oku ngeGenesis, obeka indlela elingathi ngayo ihlabathi lethu lihle ukuya kwisiphithiphithi sesono. Phantse yonke imbono esisitshixo ekhankanywe kwisiTyhilelo ibonakala, ngandlela ithile, kwizahluko ezisekuqaleni zeBhayibhile.

Kule veki siza kuqwalasela ibathwana lemiba emikhulu esembindini wesiTyhilelo. Mininzi, ngoko ke siza kukhetha embalwa ukubonisa ingongoma ebaluleke kakhulu okwenziwa kukuziqonda iziseko zakudala ezisemva kwesiTyhilelo kumenze umfundi abone okuninzi okungafaniyo endimeni, okuthi okunye koko kungafani kunike izifundo ezibalulekileyo ngoluntu, ngoThixo, nangemfazwe eliwayo kwiyunivesi yethu, ngenxa yoko, nasebomini bethu, ngokunjalo.

_*Funda: Isifundo sale Veki Ulungiselela ISabatha ka-Apreli 12._