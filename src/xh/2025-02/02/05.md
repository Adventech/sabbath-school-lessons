---
title:  Ukusebenza Ngokufa
date:   09/04/2025
---

Mhlawumbi owona mba okhohlakele kakhulu ekuphileni kwihlabathi elingahlangananga noMdali walo yindlela oko kufa kuncathame ngasemva kwabo bonke ubomi, kulungele ukuhlasela nangawuphi umzuzu. Ngu“mvuzo wesono,” isohlwayo esisihlawulayo ngokuba singahlangananga neThende lobomi ekuphela kwalo kwiyunivesi: uMdali. Ngenxa yoko, kudlala indawo ephambili esiprofetweni seBhayibhile, kubunyaniso bayo, ngaphezu koko, nakwisisombululo sayo, esifunyanwa kuphela kuYesu nokufa kwakunye nokuvuka kwaKhe.

Kokubini, ukukhankanywa kokuqala kokufa eBhayibhileni nokwenzeka kwako kokuqala kunika ukukhanya okukhulu kulo mxholo mkhulu wesiprofeto, nto leyo esinceda ukuba siqonde ubunzima bengxaki yesono, nokusinika izixhobo ezibalulekileyo ukuba siqonde isisombululo sikaThixo kwingxaki.

`Funda Genesis 2:15–17, Genesis 4:8–15, 1 Korinte 15:15–19, nesiTyhilelo 1:18. Yintoni ezi ndawo—ziquka ukukhankanya kokuqala nokwenzeka kokufa— ezisixelela yona ngokuba kutheni abantu besifa, ukubona njani uThixo ukufa, iyintoni isisombululo saKhe kwingxaki yethu?`

Sikholisa ukuthi “ukufa kuyinxalenye yobomi.” Bubuxoki obo. Ukufa kusisichasi sobomi, ukuchitheka kobomi; bungumngeni olutshaba ongazange afanele ukuba yinxalenye yamava ethu apha. Nokuba sifikelele apho siqhelene nokufa, iintliziyo zethu zisalwa ngamandla xa siqubisana nako, ngokungathi uhlanga loluntu lulonke luyazi ukuba kukho okungalunganga ngako kwasekuqaleni.

Sekubuhlungu bunjalo ukufa, zikho ezinye iimeko zokufa ezibonakala ngokungathi zimbi kakhulu kunezinye, njengokufa komntwana. Ixesha elininzi, silindele ukuba abazali baya kubaphangela abantwana babo ekufeni, kwaye sikwamkela oko njengendlela ezifanele ukuhamba ngayo izinto.

Ukufa kokuqala okubhaliweyo esiBhalweni, phofu, kuhamba ngokuchaseneyo noko kulindelekileyo. Ngaphambi kokuba uAdam noEva bengene ekufeni bona ngokwabo, baba namava entlekele yokufa xa unyana wabo olungisayo waya wabulawa ngumntakwabo ongalungisiyo. Kwaba kukufa okungafanelekanga ngokukodwa.

Cinga ngoYesu, ilungisa elabulawa ngabangemalungisa, njengoko kwakunjalo kuAbheli. Kokuphi ukufa okwakungaba ngaphezulu ukungalungi ngaphezu kokukaKristu? Kokuphi okunye ukuhambelana umntu angakufumana phakathi kokufa kuka-Abheli nokukaKristu emnqamlezweni? Imeko yokufa kuka-Abheli ingasinceda njani ukuba siqonde ukuba kutheni uYesu “enezitshixo zelabafileyo [ihadesi] nezokufa” nokuba yintoni uThixo asinika yona kuYe [uYesu]?

`Ingakhange isonjululwe ingxaki yokufa, yintoni eyenza ukuba ekugqibeleni ubomi bethu bube abunto, abunantsingiselo bulilize? Isifundisa ntoni le nyaniso ngendlela esifanele ukuba nombulelo ngayo ngoko uYesu asenzele kona?`