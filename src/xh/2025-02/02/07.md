---
title:  Ingcamango Eyongeziweyo
date:   11/04/2025
---

“IsiTyhilelo,” Ellen G. White, amaph. 578–581 kwi-Izenzo Zabapostile.

Iinkolo ezininzi zomhlaba zisebenza ngeengcamango; ngomahluko onamandla, iingcamango ezisekelwe kwinkolo yobuKristu nezimiliselwe ngokuqinileyo kwiziganeko zembali. IBhayibhile ilibali lokusebenzisana kukaThixo noluntu kuyo yonke imbali. Ngokufunda amawaka eminyaka ngokusebenzisana okunjalo, sinakho ukufunda okuninzi ngesimilo esizinzileyo sikaThixo.

Ngamanye amaxesha, phofu, amaKristu ayakhalaza kukuva izinto ezinye. Maxa wambi, xa isigidimi sethu esahlukileyo sishunyayelwa esidlangalaleni, siye sicinge ukuba besisivile kwaye akukho nto intsha sinokuyifunda.

Inyaniso yokuba isigidimi sethu asiguquki kwaye sizinzile, phofu, ayithethi ukuba silula okanye asiniki mngeni. Ngokwahluke kakhulu: xa ufunda ulwazi oluza kuvela kwingqondo kaThixo ongenamda, uyakhawuleza ukufumana ukuba akusokuze ufikelele esiphelweni somxholo.

Esinye sezizathu uEllen G. White asibona njengesizathu sokubhalwa kwencwadi yesiTyhilelo yayikukumilisela ibandla lobuKristu kwisigidimi sembali yalo lonke ixesha. “Abanye babasebenzi abaselula, ababenokwabelana ngemithwalo yaba vulindlela, baze bakulungele ukukhokela ngobulumko, basuka badinwa zezi nyaniso ziphinda-phindwayo. Kulangazelelo lwabo lwento entsha neyothusayo, bazama ukuveza izigaba ezitsha zemfundiso.”—IZenzo Zabapostile, iph. 580. Ukufikelela apho, asiyoncwadi nje engexesha elizayo; ikwayincwadi engexesha elidlulileyo, elungele ukusigcina similiselwe kwimbali yethu yokholo ukuze singalahlekiswa ngumnqweno wokufuna imvelaphi.

**Imibuzo Yokuxoxwa:**

`IziBhalo azizange ziwe phantsi ekunikeni ulwazi olutsha nokuqonda okutsha. Umntu ukuzinzisa njani ukunqwenela ukufunda into entsha ngokubaluleka kokuhlala ezingisile ezinyanisweni esele sizinikiwe?`

`Limele ukuphendula njani ibandla kwiinkcazo ezintsha zesiprofeto? Nangona sisazi ukuba kusoloko kukuninzi esinokukufunda, sikwahlula njani ukuba kukukhanya okutsha okufunekayo okanye yimfeketho nje, okanye yimposiso?`

`Ngemfazwe yomhlaba yesibini (World War II), xa umatiloshe kulwandle iPacific wayesifa, wakhalela kowonyango wathi, “Ndiyinkedama. Xa ndifayo, ngubani oya kundikhumbula?” Owamayeza waphendula, wathi, “Ndiya kuhlala ndikukhumbula.” Nokuba ayenyanise ngaluphi uhlobo amazwi onyangayo, kungekudala naye wayeza kufa, kube njalo nakwinkumbulo yomatiloshe oyinkedama. Isinceda njani le ngxelo ukuba sikuqonde ukungabi nto, nokuba ngamampunge kwabo bonke ubomi bethu xa ukufa, ekugqibeleni, kunelizwi lokugqibela?`