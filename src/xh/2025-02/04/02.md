---
title:  UNimrod NeNineve
date:   20/04/2025
---

IEden yadalwa yalikhaya elifezekileyo lohlanga loluntu. Ngako nje ukuba kungene isono, uThixo wanyanzeleka ukuba alwahlule uluntu kwiGadi, abantu kwakufuneka ukuba basebenze nzima ukuxhasa ukuqhubeka kwabo bephila. Ubomi babanzima ngakumbi; kwafuneka siphile nentlungu nangokubila kwebunzi lethu (Gen. 3:16– 19). Abazali bethu bokuqala bathemba ukuba uKumkani onobulungisa wayeya kubanika indlela yokubuyela eGadini, baza bazisa imibingelelo emasangweni e-Eden belindele ngokuthembekileyo ukuhlangulwa awathi uThixo olungileyo waqala ukuwanika ihlabathi eliwileyo.

“Umyezo wase-Eden wahlala ixesha elide emhlabeni emva kokuba umntu ethe wangumlahlelwa ngaphandle kwiindlela zawo ezimyoli. . . . Babesiza apho uAdam nabantwana bakhe ukuba banqule uThixo. Apha, bazihlaziya izibhambathiso zabo zokuthobela loo mthetho, ukwaphulwa kwawo okwabenza ukuba bagxothwe e-Eden. Wakuba umsinga wobugwenxa uligqibe lonke ilizwe, inkohlakalo yabantu eyakhokelela kwintshabalalo ngonogumbe wamanzi, isandla esasiyityalile iEden, sayisusa emhlabeni. Ukubuyiselwa kokugqibela, apho kuya kubakho “umhlaba omtsha nezulu elitsha” (IsiTyhilelo 21:1), kuya kuba kunobuqaqawuli obukhulu ukudlula obo babukho ekuqalekeni.” —Ellen G. White, Amanyange Nabaprofeti, iph. 62.

Abanye, phofu, bazama “izisombululo” ezenziwe ngumntu ukulwa iingxaki zethu ezintsha. Kungoko sibona ukudalwa kwemizi ezizixeko, umzamo wokwenza ubomi obulula, mhlawumbi nokuzama ukubuyisela oko kwalahleka e-Eden.

`Funda Genesis 10:1–12. Kulapho iBhayibhile iveza abadlali abaphambili bopolitiko abafunyanwa kuyo yonke iBhayibhile, kuquka iNineve neBhabheli. Njengoko sinako esikwaziyo ngeendawo yezo zixeko kamva, yintoni esinokuyifunda kwezi ndima?`

Abanye bafunde ngoNimrod bagqiba kwelokuba uligorha elibalulekileyo, njengokoyiswa kwamagorha eentsomi zobuhedeni. Kanti ke, xa iBhayibhile imchaza ngokuthi “waba ligorha ehlabathini” nokuthi “igorha lezingela phambi koYehova,” ayimncomi. UNimrod mkhulu kokwakhe ukuziqikelela, aze ame “phambi” kukaYehova enengqondo yokuba udelela uThixo. Esikubonayo kwezi ndima kukusasazeka kovukelo ngakuThixo, uvukelo oluya kubakho kude, ekugqibeleni lonke uvukelo lube lucinywe ngonaphakade.

`Kutheni le nto isono sovukelo ngakuThixo sisincinane kakhulu kunokuba sisiqonde kwangoko? Singazikhusela njani kwesi similo kanye sisesomntu?`