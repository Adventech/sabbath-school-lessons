---
title:  Ukunikwa oko Ukucelileyo
date:   22/04/2025
---

Njengoko kwakumiselwe kwasekuqaleni, uIsrayeli wayengayi kuba nayo ikumkani yomntu, ngokwendlela ezazisenza ngayo ezinye izizwe. Ekuhambeni kwexesha, kodwa, Ukholo lukaIsrayeli lwawa luvuka, baza bazifumana bekhalela izinto ezazinazo ezinye “izizwe,” neeNtlanga.

`Funda 1 Samuweli 8:4–18. Ucinga ukuba kutheni amadoda amakhulu afumana ingcinga yokuba nokumkani inomtsalane? Kungaziphi iindlela esithi sibe lixhoba kwisihendo esifanayo?`

Kubalulekile ukuqaphela ukuba isicelo sokuba nokumkani sasikukwala ukulawula kukaThixo phezu kwabantu baKhe. Njengoko kwakumisiwe, isizwe sasiza kuphendula ngqo kuMdali, lwaye nolwalamano lwalo kuYe lwalwenziwe isibonelo ngengcwele neenkonzo zayo phakathi kwezinye izinto. Ngokucela ukumkani, babeza kuzisa iintlobo ezinye zokubulaleka phezu kwabo ezo zazinazo iiNtlanga: ukubizelwa emkhosini kwiimfazwe zokumkani, ukuthinjelwa, ukurhafiswa, nezinye izinto ezimbi. Babeya kufumana ukuba abantu abanamandla bakholisa ukulawula ngokuzithandela, endaweni yokuba nobubele, njengoko uThixo esenza.

Ngokunjalo, umiso olutsha lwakuza kuma lungajiki: uIsrayeli wayeza kunikwa oko wayekucelile, kodwa babeya kuthi nokuba bakuqondile ukuba yayikukuhla komgangatho, banamathele kuko. “Niya kukhala ngaloo mini ngokumkani wenu enazinyulelayo, anganiphenduli uYehova ngaloo mini” (1 Sam. 8:18).

UThixo uyabazi ubuthakathaka babantu baKhe, kwaye ukuxela kwangaphambili kwangoko ukuba uIsrayeli uya kucela ukumkani womntu. Bakwenza oko, yaza yaninzi kangangoko imbali engcwele elibali leziphumo zoko kukhetha.

Funda: Duteronomi 17:14–20. Qaphela ukuba uThixo akathi, “Ndiya kubanika ukumkani,” kodwa uyatsho ukuthi, abantu baKhe bagqiba ukuba bayamfuna. UThixo ubeka imiqathango yokhuselo endaweni ukukhusela abantu baKhe kobunye ububi bolawulo lomntu—njengoko, imbali yesizwe nokumkani waso yabonisayo, imiqathango yokhuselo ikholisa ukungakhathalelwa.

Ubani kufuneka akhangele nje kwimbali kaIsrayeli emva kokuba bagqiba ukuba babe nokumkani abone ukuba indlela izinto ezabahambela kakubi ngayo phantsi kwabo kumkani. Nangona abanye ookumkani babe ngcono kunabanye. Nabo “balungileyo” bakwenza okungalunganga (cinga ngoDavide noBhashebha). Kwiimeko ezininzi, isizwe saphila phantsi kolawulo lokumkani emva komnye owenza “ububi emehlweni kaYehova” (Bona: 1 Kumkani 11:6, 1 Kumkani 15:26, 1 Kumkani 16:30, 2 Kumkani 3:2, njl.).

Phaya emva, okanye nanamhla, bonke oorhulumente babantu babelana ngento enye efanayo: aboni abalawula aboni. Yintoni enokuba ngumonakalo?