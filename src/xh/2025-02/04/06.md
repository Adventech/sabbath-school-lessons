---
title:  Ukukhanya Ezintlangeni
date:   24/04/2025
---

Injongo ephambili yokumisela kukaThixo isizwe sikaIsrayeli yayingekuko ukugweba lonke elinye ihlabathi, kodwa yayikukulisindisa. Ngokuqinisekileyo, abaninzi kuthi baziva begwetyiwe xa sijongene nesimilo sobulungisa komnye umntu; ngoko ke ubukho bukaIsrayeli kwaku sebenza ukuqaqambisa isono nomona wezizwe ezibajikelezileyo. Amakholwa aphila ngokwentando kaThixo aqaqambisa isimilo sobulungisa baKhe, okuthi ngokwemvelo, benze kubekho ukuzohlwaya. Ngokwenene, ubomi babantu “abayigcinayo imithetho kaThixo” (IsiTyh. 14:12) kufuneka bube sisibonelo sesimilo saKhe.

Phofu ke, ukuba uIsrayeli wenza njengoko babefanele oko babe kuxelelwe ukuba bakwenze, izizwe zaziya kuza kubo ziseluxolweni, zifuna ukwazi ngakumbi ngabo noThixo wabo. Ngelishwa elibi, njengoko kubonisa ukuthinjwa kwaseBhabheli, endaweni yoko, ezi zizwe zeza kubahlasela.

Umboniso wokugqibela wesimilo sikaThixo, kodwa, yaba nguYesu—umntu ekuphela kwaKhe owasibonisa ngokufezekileyo. Kanti, umzekelo waKhe ogqibeleleyo, owathi ngokuqinisekileyo, wenza kwabakho ukuzohlwaya ezintliziyweni, wawumiselwe ukuba ube sisimemo (Bona: Yohane 3:16–21).

Eyona njongo iphezulu yokumiselwa kwesizwe sikaIsrayeli yayinye neyokumiselwa kwebandla: Ulangazelela ukusebenzisa abantu baKhe ukutsalela aboni kuKristu. Ubizo lwezigidimi zeengelosi ezintathu, ezisiwa [ehlabathini] ngebandla laKhe, luphuma, lungayi kwibathwana elikhethiweyo, kodwa “kuzo zonke izizwe, intlanga, iilwimi, nabantu” (IsiTyh. 14:6). IsiTyhilelo 18:1 sixela kwangaphambili ukuba umhlaba wonke uya kukhanyiselwa bubuqaqawuli bukaThixo ngaphambi kokubuya kukaKristu.

**Zisifundisa ntoni ezi ndawo zilandelayo ngendawo uThixo azimisele ukuyidlalela abantu baKhe kweli hlabathi? Singayisebenzisa njani le mithethosiseko kwiziqu zethu?**

`Numeri 14:17–21`

`Isa. 42:6, Isa. 49:6, Isa. 60:3`

`IsiTyh. 18:1–4`

`Funda kwakhona: IsiTyhilelo 18:1–4, ubizo lwa “bantu bam”; oko kukuthi, abantu bakaThixo, mabaphume eBhabheli. Kuza kwenzeka njani oko? Ngamanye amazwi, kungenzeka njani, silibandla elingekho eBhabheli, singasetyenziswa njani ukubiza abantu bakaThixo abo baseseBhabheli ukuba baphume?`