---
title:  "Izizwe: Indawo 1"
date:   19/04/2025
---

### Fundela Isifundo sale Veki

Gen. 10:1–12, Gen. 12:1–9, 1 Sam. 8:4–18, Mat. 20:25–28, IsiTyh. 18:1–4.

> <p>Indima Yenkumbulo</p>
> “Wanikwa igunya nobuhandiba, nobukumkani, ukuze zonke iintlanga, nezizwe neelwimi zimbuse; igunya lakhe ligunya elingunaphakade, elingapheliyo; ubukumkani bakhe bobungayi konakaliswa” (Daniyeli 7:14).

Incwadi yesiTyhilelo isibonisa izisombululo zikaThixo nelihlabathi lethu eliwileyo. Kwizahluko zokugqibela, indlela eya kumthi wobomi ibuyiselwe, isiqalekiso sisusiwe, saye siphinde sangeniswa phambi kukaThixo. IsiTyhilelo, ngezinye iindlela, siyincwadi yeGenesis ibuyiswe umva, nto leyo eyenza iGenesis ihlale isisitshixo esibalulekileyo sokuqonda kwaindlela iingxaki zehlabathi zabakho njani na kakade.

Omnye wemiba ezizitshixo kuDaniyeli nakwisiTyhilelo lulawulo lwehlabathi, ukulandelelana kwemizamo yabantu ukulawula iplaneti, phofu lona olulolukaThixo, naYe oya kuthi —ngako nje ukuba esi siqendu sibi sesono novukelo siphele ngonaphakade—ekugqibeleni alawule ngobulungisa.

Yinkqubo ende kakhulu ekhokelela kulo mzuzu, ethabatha amawaka eminyaka okuzama kwabantu ukuzilawula. Abazange bakwazi; kwanabo babe neembono eziphezulu nabo bawa phantsi, kakhulu ke ngoku, kwezo mbono. Okuninzi kakhulu okuyimbali elusizi yoluntu kuwo wonke la mawaka eminyaka akukho nto kuyiyo ngaphandle kweengxelo zeentlekele ezaziswa ngamasu awasilelayo phezu kwethu. Kanti kusaya kuba kubi ngakumbi bude “ubukumkani obungunaphakade” bukaThixo (Dan. 7:27) bumiselwe ekugqibeleni.

_*Funda: Isifundo sale Veki Ulungiselela ISabatha ka-Apreli 26._