---
title:  Imibingelelo Elilize?
date:   04/05/2025
---

Ngamanye amaxesha iingcamango ezimbini eziphikisanayo zingafundisa kakhulu. Kuninzi okunokufundwa ngemo yawo umbingelelo ngokwembono yeBhayibhile kususela kwixesha uThixo wayala ngokwenene imibingelelo yabantu baKhe.

`Thelekisa uIsaya 1:2–15 noIsaya 56:6, 7 kunye neIndumiso 51:17. Zifundo zini ezibalulekileyo ngombingelelo ezifundiswa apha?`

Ngesi sehlo silusizi kwimbali kaIsrayeli, kwakungaqali ukuba uThixo awale umbingelelo; into efanayo yakha yenzeka kufuphi ekuqalekeni kwembali yosindiso, xa umbingelelo kaAbheli wavunywayo wamkelwa nguThixo, waza okaKhayeni waliwa. Eso sehlo sasekuqaleni sasinika elinye ithuba lokuthelekisa imibingelelo eyamkelekileyo nengamkelekanga. (Bona: Gen. 4:3–7 nomaHeb. 11:4.)

Ngexesha likaIsaya, uIsirayeli wayephumela kwizivo, ngengqondo ephawula nokona kuncinane akwenzileyo ukuzama ukukholisa uThixo, lonke ixesha bephila ngokuthanda kwabo. Imibingelelo yabo yayimiliselwe kumna, kanye njengokuba yayinjalo ekaKhayeni, kungengawo umoya wokuzinikela nokuzithoba kuThixo.

Ikwa ngumoya omnye lo uphembelela izikumkani zeli hlabathi: umoya wokwaneliseka. UKhayeni wayeya kuphila ngokuzithandela aze anikele inkonzo nje kuThixo ngendlela afuna ngayo. Kulula ukucinga ukuba wayembona uThixo esisiphazamiso, isithintelo endleleni sokuba amise elakhe ikhondo, kodwa emoyika uThixo nje ngokwaneleyo ukuba aphumele koko akuva entliziyweni yakhe.

UAbheli, yena, wanikela umbingelelo awayewufunile uThixo, umnikelo owawubonakalalisa isithemiso uThixo awasenzayo esingoMesiya ozayo (Gen. 3:15): imvana, eyalatha phambili kwisenzo esisindisayo sikaKristu eKalvari.

“UAbheli wayibamba imithetho-siseko emikhulu yokuhlangulwa. Wazibona engumoni, wasibona isono nesohlwayo saso, ukufa, simi phakathi komphefumlo wakhe sokudlelana noThixo. Wazisa ixhoba elibuleweyo, ubomi obubingelelweyo, ngolo hlobo evuma amabango omthetho owaphulwayo. Ngegazi elaphalalayo, wayekhangele kumbingelelo wexesha elizayo, uKristu esifa emnqamlezweni eKhalvari; wathi ngokuthembela kucamagushelo olwenziwa apho, wangqinelwa ukuba ulilungisa, wamkelwa umnikelo wakhe.”—Ellen G. White, Amanyange Nabaprofeti, iph. 72.

`Kubaluleke kanganani ukuba sizikhusele “ekujikelezeni nje kuphela”! Elowo nalowo kuthi anganawo njani amava okuba kukuthini ukuxhomekeka ngokupheleleyo ekufeni kukaYesu njengokuphela kwethemba esinalo losindiso?`