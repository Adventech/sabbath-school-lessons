---
title:  Ingcamango Eyongeziweyo
date:   20/06/2025
---

Funda: Ellen G. White, “Ukuhlangulwa Kwabantu BakaThixo,” amaph. 635–652, kwi-Imbambano Enkulu.

“Kuzo zonke izizukulwana, uThixo usebenze ngeengelosi ezingcwele ukukhusela nokuhlangula abantu baKhe. Izidalwa zasezulwini zithabathe inxaxheba ebonakalayo kwimicimbi yabantu. Ziye zabonakala zambethe iingubo ezinde ezibengezela okombane; zize ngokwabantu zikwizambatho zabahamba ngendlela; Iingelosi zibonakele zikwimo yabantu kubantu bakaThixo. Ziye zaphumla, ngokungathi zidiniwe, phantsi kwemioki emini emaqanda. Zamkele ububele emakhayeni abantu. Zisebenze njengabakhokeli kubahambi abahlwelweyo. Zithe ngezazo izandla, zabasa imililo yezibingelelo. Zivule iingcango zentolongo zabakhulula abakhonzi bakaYehova. Zambethe ubuqaqawuli bezulu, zehla zaqengqa ilitye engcwabeni loMsindisi.

Zikwimo yabantu, iingelosi zikholisa ukubakho kwiingqungquthela zamalungisa; kanti ziyahambela nakwiingqungquthela zabo bakhohlakeleyo, njengoko zaya eSodom, ziyokuthabatha ingxelo yezenzo zabo, ukuqinisekisa ukuba bawugqithile umda wokunyamezela kukaThixo. UYehova uyayoliswa yinceba; aze athi, ngenxa yabambalwa abamkhonza ngokwenene, azibambe iintlekele, akolule ukuzola kwezihlwele. Abakuqondi aboni abachase uThixo ukuba, ngobomi babo, baxhomekeke kwabambalwa abathembekileyo aba bona bavuyiswa kukubagculela nokubacinezela.”—Ellen G. White, Imbambano Enkulu, amaph. 631, 632.

**Imibuzo Yokuxoxwa:**

`Funda: 2 Timoti 1:7. Xoxani ngezinto ezisesiprofetweni ezinikhathaza kakhulu. Siwususa njani umoya wokoyika size sifumane isigidimi sikaThixo sethemba naphakathi kweziprofeto ezingentshutshiso ngenxa yokholo lwethu?`

`Nangona ngokwangoku kunokuba nzima ukubona indlela iSabatha neCawa [usuku] ezinokuba phambili nakumbindi kwiziganeko zokugqibela, khangela indlela ihlabathi eliguquka ngayo ngokukhawuleza. Inokusifundisa ntoni le nyaniso ngokungaluxhomi ukholo lwethu kwiziganeko eziqhubayo, kodwa kuphela eLizwini likaThixo elityhiliweyo?`

`Cinga ngoDaniyeli 2 (kunye nowesi-7). Zonke izikumkani zabakho zemka kanye njengoko kwakuye kwaxelwa kwangaphambili. Namhla, xa sikhangela emva kwimbali, siyakwazi ukubona ukuba zenza njengoko kuye kwaxelwa kwangaphambili. Ngokweyethu imbono namhlanje, bunye kuphela ubukumkani obuza kuza. Bobuphi, kungani ukuba sibe nokuqiniseka ukuba buya kuthi, ngokwenene, bufike njengoko kuye kwaxelwa kwangaphambili?`