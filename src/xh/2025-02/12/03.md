---
title:  Ukunqula Umfanekiselo
date:   16/06/2025
---

Nokuba wayenobuganga obungakanani uNebhukadenetsare, kodwa wathi ngokuba ethabathekile kokwenziwa nguDaniyeli, kuqala wenza intlawulo kuDaniyeli nakuThixo wakhe (Bona: Daniyeli 2, ngakumbi iindima 46–48), ubuganga abuzange buzinze.

`Funda Daniyeli 3:1–12. Ibaluleke ngantoni into yokuba umfanekiso oqingqiweyo wawuyigolide wonke kwanokuba ukumkanani wanyanzelisa ukuba unqulwe?`

Ukumkani wakuqinisekisa ukusidelela kwakhe isigidimi sikaThixo ngokwakha umfanekiso oqingqiweyo oyigolide wonke. Isigidimi? IBhabheli ayisokuze iwe, kwaye uNebhukadenetsare uya kuhlala engukumkani. Nabanina oya kuba nesibindi sokuchasa loo ngcamango wayeya kubulawa. Isisikhumbuzo esinamandla into yokuba umnqweno wethu bantu wokuziphakamisa ungakhawuleza ukusimfamekisa kwinyaniso yendlela imbambano enkulu eya kwenzeka ngayo ngokuqinisekileyo.

Ngezinye iindlela, uNebhukadenetsale ufana neempawu zikaKhwezi: wayethanda udumo, wayezibona ebalulekile, wayezele likratshi ngokwaneleyo ukuba ade avukele igunya likaThixo ekuhleni. Ngezinye iindlela, phofu, kukho ukungafani okukhulu: Ekugqibeleni uNebhukadenetsare wakholelwa kuThixo oyinyaniso, kwaye kungenzeka ukuba singahlangana naye ebukumkanini obu wayezama kakhulu ukubudelela.

`FundakuDaniyeli 3:17, 18, amazwi abafana abathathu bamaHebhere ababedelela ukumkani. Kusifundisa ntoni oku ngokholo nokuba, maxa wambi, yintoni olungafuna siyenze?`

Cinga ngokuba ngekwaba lula kangakanani kula madodana mathathu ukuziphuncula kule meko iyingozi. Ngapha koko, ingaba babengayibaxi inkolo yabo ngokuba nentumekelelo yokuba batshiswe ngenxa yokungaqubudi nje qha? Babe ngenako yini, ukwenza ngokungathi, bagobe nje babe ngathi babopha imitya yezihlangu babe bethandaza kowabo uThixo? Ngokucacileyo, bakucinga oko, nangona amazwi ebonisa ukuba babesazi ukuba babengenakho ukusinda koku besaphila.

`Singakuphepha njani ukwenza ngokungathi okusinika amathuba okuluyekelela ukholo lwethu? Yintoni le ithethwa yile ndima ebhekisa kwisilingo esifana neso: “Othembekileyo kokuncinane, uthembekile nakokukhulu; nongalungisiyo kokuncinane, akalungisi nakokukhulu” (Luka 16:10)?`