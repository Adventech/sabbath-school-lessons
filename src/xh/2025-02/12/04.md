---
title:  Ukunqula Umfanekiselo, Kwakhona
date:   17/06/2025
---

Abafundi beBhayibhile kudala bakubona ukuhlangana phakathi kukaDaniyeli 3 noko kufundiswa sisiTyhilelo ngeziganeko zemihla yokugqibela. Kanti nako, kufanelekile, kuba uDaniyeli 3—enomyalelo wokohlwaya ngokufa, “ukunqula umfanekiselo” (Dan. 3:15)—kubonisa oko kufundiswa sisiTyhilelo kunomyalelo wokohlwaya ngokufa, ukunqulwa komnye umfanekiselo. “Lanikwa igunya lokuwunika umfanekiselo werhamncwa umoya, ukuze umfanekiselo werhamncwa elo uthethe nokuthetha, wenze ukuba babulawe bonke abo bangaqubudiyo kuwo umfanekiselo werhamncwa” (IsiTyh. 13:15, NKJV).

`Funda IsiTyhilelo 13:11–17; IsiTyhilelo 14:9, 11, 12; IsiTyhilelo 16:2; IsiTyhilelo 19:20; nesiTyhilelo 20:4. Yintoni impikiswano enikwayo apha ethelekisa imithetho kaThixo nemithetho yabantu?`

Abantu bakaThixo babizwa ukuba “[ba]mnqule Lowo wenza izulu, nomhlaba, nolwandle, nemithombo yamanzi” uMdali, ngokuchasene nerhamncwa nomfanekiselo walo. Abafana abathathu bamaHebhere, bejongene nesothuso esifanayo, bala ukunqula nantoni ngaphandle kwalowo mnye unguThixo onguMdali. Kungoko, nokuba iimeko zahlukene kangakanani phakathi kokwenzeka ngoko kwithafa laseDura, ngomyalelo wokunqulwa komfanekiselo werhamncwa, ngokuchasene noMdali, noko kuya kwenzeka emhlabeni wonke ngobizo lokuba kunqulwe umfanekiselo werhamncwa ngokuchasene noMdali—umthetho-siseko wona mnye.

`Funda Roma 1:18–25. (Qaphela ikhonkco phakathi kwamaRoma 1:18 nesiTyhilelo 14:9, 10 nge“ngqumbo kaThixo.”) Kungayiphi indlela, ke ngoko, ekuthi ukunqula umfanekiselo kube kokunye ukubonakalaliswa komthethosiseko omnye ngokubhekiselele kulowo uluntu ekugqibeleni luya kumthobela?`

Ukunqula akuthethi nje ukuguqa nokunikelwa kwesiqhumiso, nangona kusenakho. Sinqula nantoni ebamba intlonipho yethu ekugqibeleni. Xa ucinga ngokuba ungubani uThixo, umdali wethu— nokuba emva koko asenzele kona kuYesu—onguMhlanguli wethu naYe, nguYe kuphela ofanele ukunqulwa. Yonke enye into ikukunqula izithixo. Mhlawumbi oku kunganceda ukucacisa amazwi alukhuni kaYesu apha: “Lowo ungengakum uchasene nam, nalowo ungandibuthisiyo uyachithachitha” (Mateyu 12:30). Iziganeko zokugqibela ziya kuba kukubonakalaliswa kwale nyaniso okomdlalo.