---
title:  Uphawu Lwerhamncwa
date:   19/06/2025
---

Njengoko iminyaka idlule, zaye iziganeko zokugqibela, ezinjengomthetho wokufa nokunyanzeliswa kophawu lwerhamncwa, zingekenzeki, abanye babonisa intandabuzo, nokungathembi, ngokuzichaza kwethu iziganeko zokugqibela, kuquka nendlela iSabatha neCawa [usuku] eziya kuba sembindini ngayo kwidabi lokugqibela.

Incwadi yesiTyhilelo icacile: siya kunqula uMdali okanye irhamncwa nomfanekiselo walo. Ngenxa yokuba iSabatha yomhla wesixhenxe ingumqondiso osisiseko—obuyela emva kwiEden ngokwayo (Bona: Gen. 2:1–3) — uThixo enguMdali, akumele kumangalisa ukuba, kumba wokunqula uMdali, iSabatha iya kuba sembindini. Kanti ke, asikukungqubana kweziganeko ukuba igunya lerhamncwa libe ligunya elinye elaguqula umthetho weSabatha kwimini yeBhayibhile ukuya kwiCawa, nto leyo ingagunyaziswanga yiBhayibhile. Sinale mvelaphi engqondweni, ekubandakanyekeni kwengcamango yeSabatha neCawa kumba wonqulo—kwakhona, ingaba nguMdali (Bona: IsiTyh. 14:6, 7) okanye irhamncwa—evakalayo. Kwaye ke, sikwanaso kwiTestamente eNtsha isandulelo kumba weSabatha yomhla wesixhenxe ngokuchasene nomthetho womntu.

`Funda iindima ezilandelayo: (Mat. 12:9–14, Yohane 5:1–16). Wawuyintoni umba owenza ukuba iinkokeli zenkolo zifune ukumbulala uYesu?`

KuMateyu 12, emva kokuba uYesu ephilise ngeSabatha indoda eyome isandla (Mat. 12:9–13), zasabela njani iinkokeli zenkolo? “Bathi ke abaFarisi babhunga ngaye bakuphuma, ukuze bambulale uYesu” (Mat. 12:14, NIV). Ukufa ngenxa yeSabatha yomhla wesixhenxe? KuYohane 5:1–16, emva kokunye ukuphilisa ngommangaliso ngomhla wesixhenxe, iinkokeli “ayemtshutshisa uYesu, afuna ukumbulala, ngokuba wayesenza ezo zinto ngeSabatha” (Yohane 5:16).

Ukufa ngenxa yesithethe somntu (akukho nto eBhayibhileni eyalela ukuphilisa ngeSabatha, kanye njengokuba ingekho into eBhayibhileni ebeka iCawa [usuku] endaweni yeSabatha) ngokuchasene neSabatha yomhla wesixhenxe? Nangona umba oqinisekileyo apha noYesu ungemnye neziganeko zokugqibela, usondele ngokwaneleyo: umthetho womntu ngokuchasene noThixo, kwaye, kuko kokubini, umthetho oliwayo uzinze kwiSabatha yeBhayibhile.

`Ukufa ngenxa yomthetho omnye kwimithetho kaThixo? Umntu angazama njani ukuphepha ngendlela enokwenza kube lula ukuphuma kuloo ngxaki?`