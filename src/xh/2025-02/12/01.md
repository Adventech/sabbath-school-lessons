---
title:  Izanduleli
date:   14/06/2025
---

### Fundela Isifundo sale Veki

Dan. 2:31–45; Dan. 3:1–12, 17, 18; IsiTyh. 13:11–17; Roma 1:18–25; IZenzo 12:1–17; Mat. 12:9–14.

> <p>Indima Yenkumbulo</p>
> “Kuba uThixo akasinikanga moya wabugwala; wasinika owamandla, nowothando, nowesidima” (2 Timoti 1:7).

Kule veki siza kuqwalasela amanye amabali amabini eBhayibhile abonisa kwangaphambili inkcukacha emangalisayo. Kuqala, siza kuhlola ingxelo kaShadraki, noMeshaki, noAbhedenego, enorhesho olucacileyo kwimiba ezotywe kwisiTyhilelo 13. Emva koko, siza kubuyela kwiTestamente eNtsha, apho sifumana khona ukuba amava amaKristu okuqala nawo anokusinceda siqonde esinokukulindela phakathi kwangoku nokubuya kukaKristu.

Yomibini le mizekelo ibabaza isibindi esimangalisayo ize inike izitshixo ekufumaneni uxolo lwengqondo phantsi kwezona meko zivavanyayo.

Ephinda-phinda, uYesu wathetha izinto ezinje ngokuthi, “Musani ukoyika,” nokuthi “Kungani ukuba iingcinga zenu zinikhathaze?” kubalulekile ukukhumbula ukuba ukukhangela kwesiprofeto kukuKristu, nokuba, xa kunjalo, sinyanzelekile ukuba sikwazi ukufumana icebiso elinye kuyo yonke imiboniso ezotyiweyo yemizuzu yokugqibela yomhlaba. “Mayingakhathazeki intliziyo yenu,” wabafundisa abafundi baKhe, “niyakholwa kuThixo, kholwani nakuM” (Yohane 14:1, NKJV).

Ngamanye amazwi, kunjalo, iziganeko zemihla yokugqibela ziya kuba nzima zibavavanye abo bazama ukuhlala bethembekile kuThixo. Kanti ke, ekugqibeleni, kufuneka sizibone ezi ziganeko ngethemba, kungabi ngokoyika.

_*Funda: Isifundo sale Veki Ulungiselela ISabatha kaJuni 21._