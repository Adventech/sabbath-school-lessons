---
title:  Umfazi KaHoseya Olihenyukazi
date:   15/04/2025
---

Isicelo sikaThixo kumprofeti uHoseya singaba lolona luxanduva lungaqhelekanga olwakha lwanikwa omnye kubakhonzi baKhe: tshata ihenyukazi—ngenjongo! UThixo wayesebenzisa uHoseya ukusinceda ukuba siqonde, ngakwelaKhe icala, intlungu yesono somntu novukelo lwakhe. UThixo wamkhetha ngokumthanda umfazi, uIsrayeli, owaphindaphinda ukungathembeki kuYe kodwa, ngokumangalisa ngokwaneleyo, wamamkela kwakhona wambuyisela.

`Thelekisa Hoseya 1:2; Hoseya 3:1; IsiTyhilelo 17:1, 2; nesiTyhilelo 18:1–4. Buyintoni ubuhenyu obukhankanywa apha? Zifundo zini ezinokufundwa ngumKristu kwibali likaHoseya? Kungaziphi iindlela elithe ibandla laphndaphinda izono zeTestamente eNdala?`

IBhayibhile iveza ukuba iimpazamo zikaIsrayeli kwiTestamente eNdala ziya kuphindwa ngokukhulu libandla likaKristu leTestamente eNtsha. Abantu bomnqophiso kaThixo batenxa kakhulu ngaphambi kokuba basiwe ekuthinjweni, bezisa izenzo zonqulo lwezithixo lwezizwe abamelene nazo kwisizwe somnqophiso sikaThixo. Ekuqaleni kwinkulungwane yesine, ibandla lobuKristu, lisiva okulunge ngamandla, lazimanya nokumkani waseRoma, uKonstantina, lwammema ukuba aqale athomalalise iingxabano zebandla. Kwimeko nganye, abantu bakaThixo babhadula ngaphandle kolwalamano lwabo naYe, uThixo, ukuze bafumane “izisombululo” koko kwakubonakala kuzingxaki.

Ukukhetha kukaThixo amazwi kwenza kubonakale kucacile ukuba uThixo akaneli nje ukuzama ukusibonisa ukuba siye senza okungalunganga kodwa nendlela oko okumenza ave ngayo. Abo bebengcatshwe ngabatshate nabo bangaqala ukuba nezivo zokuhlupheka kuba ukungathembeki kwethu kuKristu unganakho ukuzigungqisa iinkundla zezulu. Mhlawumbi eyona ndawo imangalisa kakhulu ebalini likaHoseya ngumgama owahanjwa nguHoseya ukuhlangula umfazi wakhe oneenkani.

Xa sibona isikhalo sokugqibela sisiya kuluntu, sibiza abantu bakaThixo ukuba baphume eBhabheli, kubalulekile ukuqonda ukuba ubiza abantu baKhe, hayi abantu abangaziwayo. [UThixo] uyabazi kakuhle. Uyabathanda. Kwaye njengoko ihlabathi lisondele kwiyure yalo yokugqibela eyakha yambi, usakhupha kwalona ela xabiso wayelihlawule awasithenga ngalo, ngelilelaKhe igazi. Umnqamlezo kaKristu, kwaphezu kwayo nayiphi enye into, ufanele ukusibonisa indlela iNkosi ezondelele ngayo ukufuna ukusindisa abantu bayo abaneenkani.

`Zeziphi iindlela namhlanje elithi, naliphi ibandla, kanye neli lethu, lincokolisane nohenyuzo lwasemoyeni?`