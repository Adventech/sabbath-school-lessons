---
title:  Imifanekiselo Ekumtshato
date:   12/04/2025
---

### Fundela Isifundo sale Veki

Gen. 2:23–25, Efese 5:29–32, Hez. 16:4–14, IsiTyh. 18:1–4, Gen. 24:1–4, IsiTyh. 19:1–9.

> <p>Indima Yenkumbulo</p>
> “Sithi kum, Bhala, uthi Banoyolo abo bamenyelwe esidlweni somsitho weMvana! Sithi kum, Lawo ngamazwi ayinyaniso kaThixo” (IsiTyhilelo 19:9).

IBhayibhile izele ngamabali othando atyhila ngamandla imiba yosindiso nothando lukaThixo kubantu baKhe. Olona lwalamano lusondele kakhulu, umtshato, lubonisa ukuba sisikolo apho, xa sizivumele ukuba sibe kuwo ngendlela uThixo awayimisayo, singafumana izifundo ezinzlulu ngothando lwaKhe kuthi, ngolwalamano lwethu naYe, nangobude bamanyathelo awathabathileyo ukusihlangula.

Iimbono zangoku zothando nomtshato zikekelise ukukwazi kwethu ukuxabisa oko uThixo azama ukusifundisa kona ngawo umnqophiso womtshato. Nangona ukuba nesono komntu kuwugqwethe kakhulu umtshato, (phantse nayo yonke enye into), umtshato usenakho ukuba yindlela enamandla yokuyiveza inyaniso, nenyaniso yesiprofeto. Ngaphezu kokusenza nje sonwabe, umtshato kufuneka ube sisikolo esifunda kuso izifundo ezinzulu ngathi nolwalamano lwethu noThixo.

Kule veki siza kuhlalutya iindlela ezahlukeneyo elithetha ngazo iLizwi lukaThixo ngemitshato, elungileyo nengalunganga. Singakwazi, ke ngoko, ukukhupha izifundo kule mizekelo ukuze siyiqonde ngcono indlela uThixo alamana ngayo nabantu baKhe, naxa besilela, kwaye sinakho ukufunda ezinye iinyaniso ngothando lwaKhe, okungasinceda sizibambe ngcono iziganeko zemihla yokugqibela.

_*Funda: Isifundo sale Veki Ulungiselela ISabatha ka-Apreli 19._