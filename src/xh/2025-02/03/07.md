---
title:  Ingcamango Eyongeziweyo
date:   18/04/2025
---

Funda: Yohane 2:1–11, Mateyu 22:1–14, 2 Korinte 11:1–5, noMateyu 25:1–13.

Ngako nje ukuba uqonde ukuba iinkukacha zikho kuyo yonke iBhayibhile ukuba zikuncede wandise ukusiqonda kwakho isiprofeto, ungalingeka ukuba uzisebenzise ngaphezu kokuba kufuneka. Kuzo zonke iinkulungwane, amanye amaKristu aye acinezela ukufuzisela nokufanekisa okufunyanwa kumabali eBhayibhile kwada kwafikelela kwindawo apho ade aqala ukuba ayiphathe inkcazo ngokwembali njengentsomi. Lo gama imiqulu yensingiselo ifumaneka phantse kuyo yonke indawo esiBhalweni, kufuneka sisoloko sikhumbula ukuba uThixo unendlela yokuthabatha iziganeko eziphathekayo ezibandakanya abantu abaphathekayo ukuba abasebenzise ukusifundisa izinto ezingokusebenzisana kwaKhe nebandla laKhe kwexesha elizayo.

Isidlo somtshato waseKana, umzekelo, singasinika iimbono kufaniso lomtshato olusetyenziswe sisiprofeto, kodwa umtshato wona wawusisiganeko esiphathekayo. “Ilizwi likaKristu lenza kwabakho ulungiselelo olwaneleyo esidlweni. Lwabalukhulu kakhulu ulungiselelo lobabalo lwaKhe kangangokuba lubucime ubugwenxa babantu, nokuba luwuhlaziye luwuxhase umphefumlo.”— Ellen G. White, Ulangazelelo Lwamaphakade, iph. 149. Okanye, njengoko abhalayo apha: “Ayikhe yenze into iNkosi uYehova, ingathanga iluhlakaze ucweyo lwayo kubakhonzi bayo abaprofeti.” Nangona “izinto ezisitheleyo zizezikaYehova uThixo wethu; izinto ezityhilekileyo zezethu nezoonyana bethu kude kuse ephakadeni.” Amos 3:7; Dut. 29:29. UThixo usinikile ezi zinto, yaye intsikelelo yaKhe inabo bathobelayo, bathi ngomthandazo bazifunde izibhalo zesiprofeto.”—Ulangazelelo Lwamaphakade, iph. 234.

**Imibuzo Yokuxoxwa:**

`Funda: Yohane 2:1–11. Zininzi iziqalelo kwiVangeli kaYohane ezalatha kumsebenzi kaKristu wexesha elizayo, kwaye abachazi baphawule indlela yangabom uYohane asusa ngayo abafundi bakhe abase eMnqamlezweni. Uyibona phi imiba eyahlukeneyo kwisimilo sikaKristu nobukumkani bexesha elizayo okubonakalaliswa kweli bali? Lisifundisa ntoni ngecebo losindiso, okanye ngesidlo somtshato sokugqibela esathenjiswa kuNyana kaThixo?`

`Umzekeliso weentombi ezilishumi uyaziwa ngokubanzi kwaye uthandwa kakhulu ngabafundi beBhayibhile. Lisifundisa ntoni elibali libalulekileyo ngeziganeko zamihla yokugqibela? Ingaba kubalulekile ukuba umtshakazi alibale? Sifundo sini ongasifundisa sona lomzekeliso ngolwalamano lomntu noKristu ngokuchasene nendlela athi uKristu alamane ngayo nomzimba olibandla?`

`Cinga ngokwenziwayo okububuxoki okungene kubuKristu buvela ngaphandle kwenkolo. Ngaphandle kwale icacileyo, iCawa, ngokuchasene neSabatha yeBhayibhile, zeziphi ezinye iinkolo ezibubuxoki ezingenileyo? Zingene njani, iyintoni esingayenza, kungekuphela nje ukuzikhusela thina kuzo, kodwa nokunceda abanye babone ukuba zizinto zini kanye? Zeziphi iindlela ezithi izigidimi zeengelosi ezintathu zibe ngumzamo wokwenza kanye oko, ukunceda abantu babone iinkolo zobuxoki ezingene enkolweni?`