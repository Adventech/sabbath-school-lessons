---
title:  Ukugwetywa Kwehenyukazi
date:   17/04/2025
---

`Funda IsiTyhilelo 19:1–9. Zimbini izinto ezivuyelwa ngexesha elinye: isiphelo sehenyukazi nomtshato kaKristu nomtshakazi waKhe. Kwenzeka njani ukuba zozibini ezi ziganeko zibe zizibonakaliso zesimilo sikaThixo sokulunga nothando ngexesha elinye?`

Ukungathembeki [emtshatweni] kuza kunophawu olubuhlungu kakhulu lwexabiso lako. Ukuphuma kuwo kuchithekela ebomini babanwana nabanye abantu. Noyena uye wanyamezela kakhulu kwisibini, phofu engowoniweyo, ekugqibeleni uye abone ukuba likho ithuba lokuba kungabikho kujika, ekuthi ngaphaya kwalo umtshato ungabuye ube nokuhlangulwa. Xa ihlabathi lethu lifikelele kwindawo apho iintliziyo ziye zalukhuni ngokunzulu ngokwaneleyo ukuba kungabe kuguqukwe, ayikho indawo ekhoyo ekuqhubekeni nembali nokuvumela ukundlondlobala kwembulaleko yesono ukuba kuqhubeke. Nangona kuko ukwaphuka kwentliziyo ngabalahlekileyo, abo baye babulaleka phantsi kolawulo lwesono banakho ukuvua kuba ekugqibeleni siphelile— nokuba ihlabathi libuyiselwe kwindlela eyayilungiswe nguThixo kwasekuqaleni. Ngeli xesha akuyi kubakho ukumshiya uThixo, kuba sifundile, kalukhuni, ukuba uThixo wayelungisile ngembuqe eyabakho ngokuzahlula kwethu kuYe.

`Funda IsiTyhilelo 21:1–4. Umfanekiselo womtshato uthetha ntoni apha, kwaye kutheni le nto uzele lithemba nesithembiso? siyintoni isiqinisekiso sethemba esinikiweyo kwezi ndima?`

“Umtshato, umanyano lobomi, ngufumfuziselo womanyano phakathi kukaKristu nebandla laKhe. Umoya uKristu anawo ebandleni ngumoya ekufuneka umyeni nomfazi babenawo omnye ngakomnye.”—Ellen G. White, Testimonies for the Church, vol. 7, p. 46.

UKristu wafumana intlungu ekungekho nokuyicinga xa uhlanga loluntu lumala, lunika uthando olulolwaKhe kwabanye oothixo. Kanti ke, nangoko, wazinikela ngenxa ethu, ehlawulela ngesiqu saKhe ukungathembeki nokukrexeza kwethu ukuze, sithi sakuba siguqukile sabuya kuko, sisizuze isithembiso sobomi obungunaphakade.

`Funda: 1 Petros 1:18, 19. Yintoni esiyixelelwa kwezi ndima esinika ingqiniseko yesiphelo esizotywe kwisiTyhilelo 21:1–4?`