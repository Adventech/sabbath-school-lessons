---
title:  UIsake NoRebheka
date:   16/04/2025
---

Ngexesha uAbraham wayemdala, ngokuqinisekileyo ecamngca ngezithembiso ezenziwa kuye nguThixo ngenzala yakhe (Bona: Gen. 15:5), wanika esona sicaka sakhe esidala nesona sasithembeke kakhulu uxanduva olunendili.

`Funda Genesis 24:1–4. Kwakuza kubaluleka kakhulu ngokuba kutheni ukuba uAbraham angamzekeli unyana wakhe “ezintombini zamaKanan” (Gen. 24:3)?`

Nokuba sibeka ecaleni okungakanani na isilumkiso sakhe, umcimbi ka-Abraham wawungowasemoyeni, ungebubo ubuhlanga; kwakunokwazi uThixo, bungebubo ubuzwe. UAbraham wayesazi kakuhle ukuba ukonakala kokuziphatha kwezenzo zenkolo yamaKanana, kungasethethwa ke ngonqulo lwawo lwezithixo zobuxoki, wazi kakuhle ukuba kungalula kangakanani kunyana wakhe ukuwa kwezi zenzo ukuba wayengazeka phakathi kwawo.

Ngokwenene, ibali lokungaka ngoIsrayeli wakudala, nangebandla lobuKristu kwiinkulungwane, lilibali ekuthe kulo abantu bakaThixo—abebefanele ukuba bayangqina ehlabathini— basuka babambeka ehlabathini nakwiimfundiso zalo zobuxoki neenkolelo zalo. Mhlawumbi umzekelo omkhulu wale nyaniso ilusizi ube kukungena kweCawa [usuku], usuku lobuhedeni lokunqulwa kwelanga, endaweni yeSabatha yosuku lwesixhenxe ngokweBhayibhile, inyaniso eya kudlala indawo ebalulekileyo ngemihla yokuaqibela.

`Funda Genesis 24:57–67. Zeziphi izifundo esinokuzifumana ezingoKristu nebandla laKhe kwezinye zeenkcukacha esizibona kweli bali? Yintoni ekhoyo apho esingayifunda, umzekelo, ngemeko esikuyo yokuwa, kule nto yokuba uRebheka waye sisizalwana esikube nesahlukileyo kuIsake?`

Ngokungathandabuzekiyo, sinolwalamano noMdali wethu, njengoko kwasekudalweni senziwa ngokumfanekiselo waKhe. Siye sahlulwa kuYe sisono, kanti ke, sisathatyathwa njengomtshakazi ofanelekileyo kuYe, nangona ngokukhetha kwethu sinokuwenza umtshato uxubayele kakhulu kunokuba kufanele kube njalo.

`Kunjalo, uThixo uyasithanda, singumtshakazi waKhe, ngaphezu kokuba thina simthanda Yena. Zinto zini esizikhethayo, nesiza kuzikhetha, yonke imihla ezinokuluqinisa uthando lwethu ngakuThixo? Kwangelo xesha linye, zinto zini esizikhethayo eziya kwanela nje kuphela ukulubulala uthando lwethu?`