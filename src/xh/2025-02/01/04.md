---
title:  Daniyeli—Wavalele La
date:   01/04/2025
---

`Funda Daniyeli 12:4. UYehova wayemxelela ntoni uDaniyeli apha? (Thelekisa oku nesiTyhilelo 22:10.)`

Asinto ingaqhelekanga ukuva abashumayeli besebenzisa uDaniyeli 12:4 ukuxela kwangaphambili ukunyuka kobuchwephesha nolwazi lwesayensi kanye ngaphambi kokufika kukaKristu. Abaninzi bakwasebenzisa oku ukuchaze ukuhambela phambili kokukhawuleza ekuhambeni okwenzekileyo kwinkulungwane edlulileyo okanye kwelo thuba. Ezininzi kwiincwadi zethu ziye zalandela eli khondo. Kanti ke, ngokuqinisekileyo, iingcaciso ezivakalayo, zingaba ngathi zithetha nto yimbi, nazo.

Phinda uyifunde le ndawo. Umyalelo wengelosi kuDaniyeli uqala ngokuthi, “wavalele amazwi la, uyitywine incwadi.” Umcimbi obe uxoxwa yincwadi kaDaniyeli ngokwayo. Mhlawumbi, ngoko, ingaba olo lwazi lwaluya kukhawuleza ukukhula ekupheleni kwexesha yayilulwazi lwencwadi kaDaniyeli ngokwayo?

Oku kuyenza incwadi kaDaniyeli ingafani nesiTyhilelo, kuba uYohane waxelelwa ukuba angayitywini incwadi yakhe (IsiTyh. 22:10). Kwasekuqalekeni IsiTyhilelo kwakufuneka siqondiwe, kuba “ixesha lalikufuphi.” Ngokungafaniyo, uDaniyeli wayeya kuqondwa ngokucace ngakumbi kwindawo ethile kwixesha elizayo.

Ekuhambeni kweenkulungwane, iingcaphephe zamaKristu zazama ukuyicacisa incwadi kaDaniyeli, zaza ezinye zanokukhulu ezikwenzayo. Kanti ke, ukumqonda uDaniyeli kwakhula emva kokuphela kwesiprofeto se-1,260 leminyaka, eyaphela ngowe-1798, xa uninzi lwabachazi kumhlaba wonke baqala ukufikelela kwisigqibo kukho into enomtsalane eyayiza kwenzeka kwisithuba sowe-1843. Oyena waqaphelekayo kwaba, phofu, yaba nguWilliam Miller, okwathi ukushumayela kwakhe kwaqala Intshukumo Enkulu Yokubuya KukaYesu (Great Advent Movement), yenkulungwane yeshumi elinethoba, yaza yaqala nodederhu lweziganeko ezaziya kuzala ibandla “lesisalela” nokuqondwa ngokucacileyo izigidimi zeengelosi ezintathu.

Ukuzalwa kwentshukumo yethu yomhlaba wonke, ngamanye amazwi, kukuzaliseka kokwathethwa kwangaphembili nguDaniyeli okuthi “ulwazi luya kwanda” “ngexesha lokuphela.”

Kwelinye icala, ngaphandle kokugweba usindiso lwabantu, cinga ngo“bumnyama” obuphila kubo ubuKristu obuninzi. Into esisiseko njengeSabatha yosuku lwesixhenxe, eyamiselwa e-Eden, ayikhathalelwe, ide isuswe, kumiswe iCawa [usuku], usuku olungcambu zalo zibubuhedeni baseRoma. Okanye cinga ngokungazi ngokupheleleyo ngokufa, apho uninzi olukhulu kakhulu lukholelwa kwingcamango yokuba abafileyo bakhawuleza kwangoko banyukele kwenye imo yobukho, okuthetha ukuba kwabanye yimo yokutsha esihogweni ngonaphakade.

Kwelinye icala, kufuneka sibe nombulelo omkhulu—sithobeke —ngolwazi lwenyaniso.