---
title:  Ibathwana Lemithetho-siseko Yesiprofeto
date:   29/03/2025
---

### Fundela Isifundo sale Veki

Yer. 29:23, 24; Ind. 139:1–6; Dan. 12:4; IsiTyh. 22:10; 2 Tim. 3:15–17; Heb. 4:12.

> <p>Indima Yenkumbulo</p>
> “Oqhayisayo makaqhayise ngale nto yokuba endiqiqa, endazi mna ukuba ndinguYehova, owenza inceba, nesiko, nobulungisa, ehlabathini; ngokuba ndinanze ezo zinto, utsho uYehova” (Yeremiya 9:24).

Njengoko kunjalo ngezona zinto zininzi esiBhalweni, amaKristu awavumelani ngesiprofeto, nto leyo eyoyisela uninzi ekuthini isiprofeto seBhayibhile sichitha ixesha. Ngapha koko, ukuba umKristu ulwa ngalo lonke isuntswana lesiprofeto, yintoni anokuyinceda? Ngelishwa, amakholwa amaninzi nawo aqala ukucinga ukuba ezinye iincwadi zeBhayibhile, nangesiTyhilelo, aziqondakali. Endaweni yokuzifunda, ayaziphepha, maxa wambi ngenkuthazo yomfundisi, phofu eqinisekile ecinga ukuba ukufunda isiprofeto kuyazenza iingxaki kunokuzisombulula.

Kwakungasoloko kunjalo. Kwiinkulungwane ezilishumi elinesibhozo zokuqala zembali yobuKristu, amaKristu amaninzi ayesonwabela kakhulu isiprofeto seBhayibhile, kukho ukuvumelana olukudidi olumangalisayo ngezigidimi zeziprofeto ezizintloko. Yindlela le uThixo awayefuna kube yiyo: “Ke kaloku, ndiyaniyala, bazalwana, ngalo igama leNkosi yethu, uYesu Kristu, ukuba nithethe nto-nye nonke, nokuba kungabikho zahlukahlukano kuni; ke nibe ngabalungisiweyo, nigqibelele ngqiqweni-nye, nasicamangweni sinye” (1 Kor. 1:10).

Kule veki, siza kuhlola eminye imithetho-siseko enika ukusiqonda isiprofeto okungaguquguqukiyo nangokuthembekileyo.

_*Funda: Isifundo sale Veki Ulungiselela ISabatha ka-Apreli 5._