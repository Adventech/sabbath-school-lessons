---
title:  Lowo Ufundayo, Makaqiqe
date:   30/03/2025
---

Ngena nakweyiphi ivenkile ethengisa iincwadi ujonge nje kuzo zonke izihloko ezingesiprofeto seBhayibhile. Uya kukhawuleza ufumanise ukuba kukho intlaninge yeembono neenkcazo ezahlukeneyo ezidida ingqondo, kwaye ungalingeka ukuba ukholwe ukuba akakho onokukuqonda ngokwenene oko kuthethwa ziincwadi ezifana nesiTyhilelo. Umzekelo, omnye umbhali uthi, umchasi-Kristu akanto yimbi ngaphandle kokuba sisikweko; kanti omnye uthi, usaza kuza kwixesha elizayo; aze athi omnye, kwakubhekiselelwe kwinto okanye emntwini ngemihla yobukumkani beRoma yobuhedeni. Okwatshiwo ngumshumayeli omdala, “Mhlawumbi iBhayibhile ifana nefidyoli endala; ungadlala nawuphi umculo owufunayo kuyo.”

Yona iBhayibhile ngokwayo, ayicebisi nanye into enjalo. Endaweni yoko, iyasimema ukuba sifunde sinengqondo yokuba uThixo akathethi nje ngelize, nokuba singayazi inyaniso yoko akuthethayo ngeLizwi laKhe.

`Funda Mateyu 24:15; IsiTyhilelo 1:3; Mateyu 11:29; noYeremiya 9:23, 24. Zithini ezi ndima ngenjongo kaThixo yokuzenza ukuba aqondwe?`

Iiyunivesithi ezininzi zinika izifundo ezinge “Bhayibhile njengoncwadi,” okanye into efana naleyo. Kokholwayo, kungamangalisa ukuhlala kwintaphane yezifundo, ukuze ufumane ukuba uprofesa uyifunda iBhayibhile ngendlela nabani efunda iintsomi zobuhedeni. Ingcamango yeyokuba lunokubakho ukhozo lwe“nyaniso” yokuziphatha emabalini, kodwa omnye angenza nokuba yintoni ayithandayo ngamabali. Kwezi titshala, ingcamango yokuba le ncwadi yayiphefumlelwe nguThixo iyahlekeka.

Kungoko, ofundisayo eyifunda iBhayibhile kodwa angaliva ilizwi likaThixo lithetha. Abanye bafikelela kwizigqibo eziphikisana ngokuphandle nesigidimi seBhayibhile. Ngaphandle kokuzinikela eNkosini, ingekho intliziyo evuleke ekufundeni inyaniso, abo bafunda iBhayibhile balindeleke ukuba baphume benganele nje ukusiphosa isigidimi sayo kodwa beluqonda ngendlela engeyiyo uthando nesimilo sobungcwele bukaThixo otyhilwe kumaphepha ayo. Kungalula ukukwenza oku kunokuba abaninzi beqonda, nto leyo ethi, ukuyifunda nje iBhayibhile, ngaphandle kwezixhobo ezilungileyo (nokona kubaluleke kakhulu) ingqondo elungileyo, phantsi kwenkokelo kaMoya Oyingcwele, kungaba yingozi.

`Othile, owayesaziwa njengongcwele, wafunyanwa efunda iBhayibhile. Wathi akubuzwa ukuba wenza ntoni, waphendula, “Ndikhangela iziphoso.” “Ukukhangela iziphoso.” Kutheni le nto iyingqondo kanye engalunganga ukuba nayo xa kufundwa iLizwi likaThixo?`