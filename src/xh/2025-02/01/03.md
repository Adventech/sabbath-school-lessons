---
title:  UThixo Ufuna Ukuqondwa
date:   31/03/2025
---

Akukho nto eyenza uxinzelelo ngokungathi kukudinga ukuthetha, mhlawumbi ekliniki okanye kumzi wamayeza, ube ukwilizwe lasemzini apho ungakwazi konke ukuthetha ulwimi. Uyayazi into odinga ukuyithetha, kodwa akunawo amagama awaneleyo nafanelekileyo okuba uyithethe.

KuThixo, kukho ingxaki eyahlukileyo. “Njengokuba izulu liwuphakamele umhlaba,” uthi, ngokunjalo iindlela zam ziziphakamele iindlela zenu, neengcinga zam ziziphakamele iingcinga zenu” (Isa. 55:9). Ingxaki asikuba uThixo akanawo amagama okuthetha nathi; ingxaki yeyokuba asinawo amagama okanye ubuchopho ukuze simqonde ngokupheleleyo.

**Zicebisa ntoni ezi ndima zilandelayo ngokuqonda kukaThixo xa kuthelekiswa nokwethu?**

`Ndu. 139:1–6`

`Ndu. 147:5`

`Roma 11:33`

`1 Yohane 3:20`

Inyaniso kulo mcimbi yeyokuba thina asisokuze siyiqonde ngokuzeleyo ingqondo kaThixo kuba akasiphelo ekwanolwazi lonke. Ngapha koko, kunzima kuthi ukuqonda yonke into ngeNdalo; singamqonda njani ngokuzeleyo uMdali wayo? Asinakho.

Nangona singasokuze siyiqonde yonke into, singayiqonda efunekayo kusindiso lwethu. (Bona:i 2 Tim. 3:14, 15.) Xa abapostile babe chaza iindaba ezilungileyo kubaphulaphuli babo, babekholisa ukubhekisa ekuzalisekeni kwesiprofeto, nathi esingathabatha kuko ukuba iinjongo ezisesinye sezitshixo zesiprofeto kukubonisa icebo losindiso. Okona kukuko, ekugqibeleni, isiprofeto seBhayibhile, kufuneka ekugqibeleni, nangayiphi indlela, sisikhokelele kuYesu nakwisithembiso sosindiso alunika uluntu lonke.

Ngapha koko, iNkosi, ezadalwa ngayo zonke izinto ezadalwayo (Bona: Kol. 1:16; Yohane 1:1–3), iyehla ize ezantsi kulo mhlaba ize izinikele ibe ngumbingelelo emnqamlezweni ngenxa yezono zomntu wonke, nabona bazizikhohlakali. Usithanda kangako uThixo sonke. Yakuba isenzele konke oko, iNkosi, ngokucacileyo, ibingathanda wonke umntu, kuquka neendwayinge, ukuba azi oko asinika kona kuYesu. Isiprofeto siyakwazi ukwenza kanye loo nto.

`Ewe, nangona kukuninzi esingakwaziyo, kutheni le nto kubalulekile ukuba siqwalasele ngoku koko sikwaziyo nokuba sikulandele oko sikwaziyo— ngokuchasene nokuxakekisa ingqondo ngento esingayaziyo?`