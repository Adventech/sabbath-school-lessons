---
title:  Phantsi Kweenyawo ZaKhe
date:   27/05/2025
---

`Funda Indumiso 47:1–4. Ithini ngendawo yethu, ekugqibeleni, ebukumkanini bukaKristu?`

Ixesha elide, ikamva liyakhanya. Kude kube ngoko, uluntu lulunikele ulawulo lweplaneti kuKhwezi, kwaye ngexesha uSathana evela phambi kwequmrhu lasezulwini kuYobhi, waqhayisa esithi lo mhlaba ungowakhe. “Uvela phi na?“ Wabuza uThixo. “Ekutyhutyha-thutyheni ehlabathini, nasekuhamba-hambeni kulo” waphendula (Yobhi 1:7).

USathana wayevakalisa ukuba ngumnini; unyawo lwaye lusetyenziswa kwantlandlolo ukumela ubunini. “Suka, ulihambe ilizwe ngobude balo nangobubanzi balo,” uThixo wamyalela uAbraham, “ngokuba ndiya kulinika wena” (Gen. 13:17).

`Thelekisa u-1 Tesalonika 4:13–17 noZekariya 14:4, unike ingqalelo ezinyaweni zikaKristu. Yintoni umahluko owufumanayo ophakathi kwezi ndawo, iyintoni ezisifundisa yona ngale miba mibini yahlukeneyo yobulawuli bukaKristu kokugqibela kweli hlabathi, nangona zayamene?`

Ethetha ngokwenziwa nguKristu ekupheleni kweminyaka eliwaka, uEllen G. White wabhala: “UKristu uhla phezu kweNtaba yeMinquma, apho, emva kokuvuka kwaKhe, waya wanyuka khona, nalapho iingelosi zaphinda khona isithembiso sokubuya kwaKhe. Uthi umprofeti: “Eze uYehova uThixo wam eneengcwele zakhe zonke.” “Ziya kuma iinyawo zakhe ngaloo mini phezu kweNtaba yemiNquma, ephambi kweYerusalem ngasempumalanga, icandeke iNtaba yemiNquma phakathi, . . . ibe sisihlambo esikhulu kakhulu.” “UYehova woba ngukumkani phezu kwehlabathi lonke, ngaloo mini iya kuba nguYehova yedwa, negama lakhe lodwa.” Zekariya 14:5, 4, 9. Iya kuthi iYerusalem entsha, ibengezela ngobuhle obukhulu, ihle iphuma ezulwini, ihlale phezu kwendawo ehlanjululweyo elungiselwe ukuyamkela, aze uKristu, ekunye nabantu baKhe kunye neengelosi, angene eMzini Ongcwele.”—Ellen G. White, Imbambano Enkulu, amaph. 662, 663.

`Khangela kwithemba esilinikiweyo kuYesu. Cinga ngendlela ebebuya kuba nzima ngayo ubomi ukuba yonke into yaphela, ngonaphakade, ngokufa. Bekuya kuba lilize konke, akunjalo?`