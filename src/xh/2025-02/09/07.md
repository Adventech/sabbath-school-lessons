---
title:  Ingcamango Eyongeziweyo
date:   30/05/2025
---

Funda: Indumiso 133, IZenzo 1:4–9, nesiTyhilelo 5:4–7.

“Ngexesha lamanyange impembelelo kaMoya Oyingcwele yayityhilwa ngendlela ebonakalayo, kodwa ingeyiyo indlela epheleleyo. Ngoku, ngokuthobela ilizwi loMsindisi, abafundi basithandazela esi sipho, waza wathi esezulwini, uKristu wongeza okwaKhe ukubamela. Wasibanga isipho sikaMoya, ukuze asithulule phezu kwabantu baKhe.”—Ellen G. White, Izenzo Zabapostile, iph. 37.

Abafundi bayalelwa ukuba bangqine ngoKristu “kuse nasekupheleni komhlaba” (IZenzo 1:8), umsebenzi wokuvakalisa ukubuya kukaKristu (Mat. 24:14). Kufuneka siqhubeke noko babekuqalile.

Xa uKristu wayesixela ukuba sihambise iindaba ezilungileyo kulo lonke ihlabathi, akazange asishiye sedwa ukuba sibone ukuba sinokwenza njani. Umsebenzi ukhokelwa engcweleni yasezulwini. Umsebenzi wethu usongelwe ngokusondeleyo kuKristu: uyasikhokela asinike amandla. Ngumsebenzi waKhe lo, asingo wethu: kuthiwe kuthi masilandele ukukhokela kwaKhe. Uya kuphawula ukuba le yindlela eyayisebenza kuIsrayeli: uThixo wathi kubo mabalandele imiyalelo yaKhe, waza wenza okungenakwenzeka kwenzeka. UMoya sele usebenza ezintliziyweni zabamelwane bethu; thina siyathunywa ukuba sibe lapho xa umzuzu wesigqibo ufikile, ukuze sikwazi ukubamema ukuba bahlangane nabantu bakaThixo njengoko bemi neMvana phezu kweZiyon. Asidingi ukuba sidale indyebo neendlela ezintsha kuba asizange siwulawule umsebenzi.

**Imibuzo Yokuxoxwa:**

`Baninzi abantu abangekafikelelwa, nangona izigidimi zeengelosi ezintathu ziye kulo lonke ilabathi. Eklasini, xoxani ngendlela thina silibandla esingawuzalisekisa ngayo umsebenzi uKristu asebenzisa thina ukuba siwuzalisekise. Singakufunda njani ukungaphelelwa lithemba njengokuba bebaninzi kangaka abantu abangekeva ngezi nyaniso zemihla yokugqibela?`

`KwisiTyhilelo 5, uYohane ubona incwadi esongiweyo etywiniweyo inikwa iMvana ngenxa yokuba ifanelekile. Akuvulwa amatywina encwadi esongiweyo kwisiTyhilelo 6, sibona imbali yebandla leTestamente eNtsha ixelwe kwangaphambili ngokucacileyo kuse ekupheleni kwexesha. Kule ngcaciso, sithini isifundo esinokusifunda ngendlela uThixo ajonge ukuwugqiba ngayo umsebenzi?`

`Zeziphi iziganeko zangoku esizibonayo ehlabathini ezinokuthi, ngokulula, zikhokelele kwesaziyo ukuba kuyeza kwisiTyhilelo 13 ne-14? Zeziphi izithintelo eziseleyo?`