---
title:  Iwayini Negazi
date:   28/05/2025
---

`Funda Indumiso 75. Funda: nakuMateyu 26:26–29 kunye nesiTyhilelo 14:9–12. Ityhila ntoni le Ndumiso ngeminye yemiba esengozini emgwebeni, kwaye zisinceda njani ezinye iindima ezi ukuba siyiqone le miba?`

Ikhona ingcamango yokuba le Ndumiso inokuba yayivunywa ngexesha lokutshatyalaliswa ngokumangalisayo komkhosi kaSenakeribhe (2 IziKronike 32, 2 Kumkani 19)—ibali elingathi lalatha phambili ekutshatyalalisweni kwabo bakhohlakeleyo kwisiTyhilelo 20. Abantu bakaThixo bangaphakathi kwesiXeko esiNgcwele nokumkani wabo olilungisa xa imikhosi yobubi iya kuza ibarhangqe, ize itshatyalaliswe nguThixo ngokwaKhe.

Enye yezinto uThixo azilungisayo emgwebeni yindlela ekusetyenziswe gwenxa ngayo kwegunya okuye kwenzeka kwihlabathi lethu eliwileyo. Abantu abawileyo abasaphileli abanye, okanye uzuko lukaThixo, kodwa bayaziphilela, umna. Namhlanje, ngeendlela ezininzi, siphila neziphumo zokukhetha ukukholelwa ukuba akukho ntsingiselo okanye mgangatho wokuziphatha unenjongo kwiyunivesi. Ukuze ibekho yona intsingiselo, ingcali uFriedrich Nietzsche yazingisa ukuthi, kufuneka siyidale ngokwethu size senze ngokungathi iyunivesi ibekho ukuze silungelwe thina. Umntu ngamnye, phofu, uziphatha ngokungathi unguthixo.

(Omnye angabuza, ngokufanelekileyo: Phofu lwamsebenzela kakuhle kangakanani olu lwazi uNietzsche yena ngokwakhe? Hayi kakuhle kakhulu noko. Waya waphambana, esiwa esitratweni saseItaly Emva kokuzama ukunqanda indoda ukuba ingalibethi ihashe. Emva koko wagqiba iminyaka e-11 yobomi bakhe ekwimo yengqondo ebamba-iyeka [semi-catatonic] phambi kokufa kwakhe ngowe-1900.)

Nokuba iingxaki zimbi kangakanani, singamakholwa siyakhunjuzwa ukuba sihlale sinethemba nokuba singaligwebi ixesha elizayo ngeziganeko zangoku. Kulula ukuphelelwa lithemba xa sibona iintsika zenkcubeko zithe chu zisuswa ziintliziyo neengqondo zabangenaThixo, okanye ngabo abambono zabo ngoThixo zingekhoyo eBhayibhileni. Ngoku siphila kwixesha ixabiso lokuziphatha, nezinto nje ezisisiseko njengesini somntu, iduna nemazi, kuhlaseleka, kwezinye iindawo zehlabathi. iintlobo ezithile zokungakwazi ukuziphatha, izinto abantu abaninzi ababeneentloni ukuthetha ngazo, sekusekhusini, ngoku zibabazwa ziqhwatyelwe esidlangalaleni. Ziya zibambi ngolo hlobo izinto.

`Nangona kufuneka siyenzile indawo yethu ngoku ukuzama ukubenza ngcono ubomi kwabanye, kungani ukuba makusoloko kubalulekile ukuba kuza kufuneka kubekho ukutshatyalaliswa okupheleleyo kweli hlabathi langoku nokudalwa ngokutsha ngokwanga sentla kwalo [ihlabathi] ngaphambi kokuba zonke izinto, ekugqibeleni, zilungiswe?`