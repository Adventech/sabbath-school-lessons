---
title:  Ithemba Phakathi Kwesiphithiphithi
date:   26/05/2025
---

Okuninzi kulwimi lwencwadi yeeNdumiso kuyimifuziselo, kodwa kuza kulwimi olwalatha phambii ekumisweni ngokutsha kweplaneti yethu, sincinane isizathu esinaso sokukholwa ukuba luyimifuziselo. Indumiso 46 isikhumbuza ukuba umhlaba lo uya kuchukumiseka kakhulu ngokubuya kukaKristu. Kanti ke, asikuphela nje kwamawa nolwandle oluya kuchukumiseka; uvutho-ndaba olukhulu lwembali yomhlaba luya kuthetha ukuwa kwezikumkani zehlabathi–iintlelo ezonakeleyo zolawulo lomntu oluzise imbulaleko eninzi kumawaka eminyaka.

Ekugqibeleni, onke la magunya, nabo bonke ububi kunye nokubulaleka akuzise phezu koluntu, aya kuphela nya.

`Funda Yeremiya 4:23–26. Kusixelela ntoni oku ngesiphelo seli hlabathi, ngokwangoku, kude kubekho “izulu elitsha nomhlaba omtsha” (IsiTyh. 21:1)?`

Isiprofeto seBhayibhile siyasibonisa oko kuya kwenzeka kweli hlabathi. umbono kaDaniyeli 7, umzekelo, usibonisa ulwandle olunoqhwithelo phakathi ekuthi phakathi kwalo kuvuke izizwe zehlabathi. Imimoya yembambano nemfazwe ivuthuza ngaphezu kolwandle lweeNtlanga (umhlaba), uveze ubukumkani obunye emva kobunye, kungabikho nobubodwa kubo obukwazi ukuxazulula iingxaki kanye eziphathekayo eziphazamisa uhlanga loluntu. Iinkokeli zehlabathi esingeke sizithembe ziphantsa ukusoloko zibonisa ukuzaliswa sisono nomona njengabanye bethu.

Abukho kwizikumkani ezibonisiweyo kuDaniyeli obubonisa ukuba likhaya elikhuselekileyo labantu bakaThixo (Filipu 3:20), kanti phezulu ngaphaya kwesiphithiphithi sale planeti kukho itrone engenako ukushukunyiswa (Bona: Hezekile 1:26). UYesu wafundisa ukuba ihlabathi liya kushukunyiswa lingene kwisiphithiphithi esikhulu xa sisondela kwixesha lokubuya kukaKristu (Mateyu 24), kodwa singabambelela ngokholo, nokuba zithini iimeko zeplaneti yethu, ngenxa yokuba sinako ukwazi ukuba uThixo akalahlekwanga kukulawula, nokuba uya kuzizalisekisa izithembiso zaKhe: “Ziyaxokozela iintlanga, ziyashukuma izikumkani: ukhupha izwi lakhe, linyibilike ihlabathi. UYehova wemikhosi unathi, ingxonde yethu nguThixo kaYakobi” (Ndu. 46:6, 7). Ngokwexesha elifutshane, izinto azihambi kakuhle kakhulu, zaye zingasayi kuze zihambe kakuhle. Ixesha elide? Oko — makubulelwe kuYesu — ngomnye umcimbi ngokupheleleyo.

`Akukho ngxaki, ihlabathi lethu ingathi linesiphithiphithi laye alilawuleki. Singasinceda njani isiprofeto sikaDaniyeli 7, umzekelo, ukuba sibone ukuba ekugqibeleni, izinto ziya kusisebenzela thina, ukuba sihleli sithembekile?`