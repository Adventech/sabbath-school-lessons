---
title:  Ukuze Usindiso LwaKho Lwaziwe
date:   29/05/2025
---

`Funda Indumiso 67. Le ngoma yendumiso ikwazisa njani ukuyiqonda kwakho indawo yabantu bakaThixo kwisiTyhilelo 14:6–12?`

Iinjineli eMIT zenze ipeyinti emnyama entsha eyenza izinto ezipeyintwe ngayo ziphantse ukungabonakali. Njengoko yenziwe ngeenanotubes, imnyama ngokuphindwe kaninzi kunayo nayiphi into ebiyenziwe mnyama ngaphambili. Esi sixhobo siyipeyinti siyakwazi ukufunxa phantse konke ukukhanya okubonakalayo [99.995 persenti]. Nokona kukhanya kuqaqambe kakhulu akukwazi ukuyenza into egqunywe ngaso [le peyinti] ibonakale.

Indumiso 67 iqala ngesicelo sokuba uThixo anga “bukhanyisa ubuso bakhe kuthi, ukuze yaziwe ehlabathini indlela yakho” (Ndu. 67:1, 2). Kwicebo losindiso, uThixo wenze indlela yokuba aboni babuyiselwe kubukho baKhe obukufuphi, obubengezelayo bengatshatyalaliswanga bubuqaqawuli baKhe; kanti nangoku, kobu bomi, umnqamelezo kaKristu wenza kukwazi ubuso bukaThixo ukubengezela phezu kwethu.

Sekunjalo, kukho okungaphezulu: uThixo unga singakubonisa ukukhanya kwaKhe kulo lonke ihlabathi. Lo yayingumsebenzi onikwe uIsrayeli: itempile yayiyindlu yomthandazo yazo zonke izizwe: “Ndobazisa entabeni yam engcwele, ndibavuyise endlwini yam yokuthandaza; amadini abo anyukayo nemibingelelo yabo yokholiseka esibingelelweni sam; kuba indlu yam kuya kuthiwa yindlu yokuthandaza ezizweni zonke” (Isa. 56:7).

Kule Ndumiso, uDavide usikhumbuza ukuba uThixo ufuna eyaKhe indlela “yaziwe ehlabathini . . . , usindiso [lwaKhe] ezintlangeni zonke” (Ndu. 67:2). Kulusizi, kuba abantu baKhe uThixo bakholise ukusilela kulo msebenzi. Ingxelo kaIsrayeli kwiTestamene eNdala inezahluko ezimnyama, njengoko injalo ingxelo yebandla lobuKristu kumawaka amabini eminyaka edlulileyo. Ingathi sipeyintwe iintliziyo zethu ngala peyinti imnyama, ukuze ikufunxe ukukhanya kukaThixo emva koko ingaze ikubonakalalise.

Ngamanye amaxesha, siyiphatha intshukumo kaThixo yemihla yokugqibela ngokungathi yindawo yokuphumla kwisikhululo seenqwelo-moya apho kukhwelwa khona rhoqo ngokwasemoyeni, size sibonakale saneliseke kakhulu kuba abanye behlabathi kufuneka behleli kwelinye isango kwindawo enengxolo, bengalulungelanga uhambo olungaphambili. Ibandla lesisalela lesiTyhilelo 14, lona, alanelisekanga nje kukuma entabeni yeZiyon noKristu, lisotha kubukho baKhe. Endaweni yoko, babhabha becanda ubuso bomhlaba, bekhuthaza abantu ukuba bahlangane nabo entabeni kaThixo engcwele.

`Zithini izinyanzeliso ekufuneka thina silibandla, nangabanye, sizive ngokwasekufundiseni abanye iinyaniso esizithanda kangaka?`