---
title:  Uncedo Oluqinisekileyo Ngexesha Lembandezelo
date:   25/05/2025
---

`Funda Indumiso 46. Sithini isigidimi sethemba esinako ukusikhupha koku phakathi kwesiphithiphithi sobomi ngoku kwakunye noko sikwaziyo kuza kubakho phezu komhlaba ngemihla yokugqibela xa iqhubeka imbambano enkulu?`

Indumiso 46 ingathi ichukumisa kumxholo esiwufumana enwcadini yamaHebhere: engento engcono. UYesu ungcono kunombingeleli omkhulu wasemhlabeni, umbingelelo waKhe ungcono kunayo yonke imibingelelo yezilwanyana, nengcwele yasezulwini ingcono kuneentlobo ezazikho emhlabeni.

Le Ndumiso ivela ngolunye uhlobo, phofu. Umbhali akathabathi izinto ezilungileyo azithelekise nezinto ezingcono; uthelekisa ihlabathi elikuvukeleyo—neziphumo ezoyikekayo elize nazo—nesithembiso sezinto ezingcono uThixo asilungisela zona.

Ngokwenene, le Ndumiso izele lithemba nesithembiso ekuthi naphakathi kokukhedama nokulingwa, ukubulaleka neemfazwe, esijongene nazo, ekugqibeleni kufuneke [silive ilizwi elithi] “Yekani nazi ukuba ndinguThixo mna” (Ndu. 46:10), siphumle siqinisekile ukuba ngenye imini oku kuza kuphela nokuba uThixo uya kulizalisekisa ilizwi laKhe elithi, ‘Ndiya kuphakanyiswa ehlabathini” (Ndu. 46:10).

Qaphela, noku kubhaliweyo apha. “Asoyiki ekuphendukeni kwehlabathi, ekudilikeni kweentaba esazulwini solwandle” (Ndu. 46:2).

Umntu akanakuzinceda angayikhumbuli imiboniso eya kubakho ekuBuyeni kwesiBini: “Lathi izulu lafingeka, njengencwadi esongiweyo, zathi iintaba zonke neziqithi zasuswa ezindaweni zazo” (IsiTyh. 6:14). Naku okunye ukwenzeka: “Nikulindela, nikukhawulezela, ukufika kwayo imini kaThixo, eliya kuthi ngenxa yayo izulu lifakwe isikhuni, lichithakale, zithi neziqalelo zitshe zinyibilike” (2 Pet. 3:12). Ihlabathi lethu langoku, nabo bonke ububi elinabo, aliyi kuma ngonaphakade, kanti oko kuzayo kamva kusithembisa into iingqondo zethu ngoku ezingakwaziyo ukuzilinganisa. Ngokwangoku, phofu, sidinga nje ukubambelela, sigcine ukholo nokutshela kwisiTyhilelo sikaThixo esinaso, ngakumbi kuYesu esemnqamlezweni.

`Noko kunjalo, izinto ezimbi zikulo mhlaba (kwaye siyazi ukuba ziza kugqithisa ngobubi), themba lini omele ukulikhupha kulwazi lwakho lokulungileyo, amandla, nesimilo sikaThixo (cinga: umnqamlezo)?`