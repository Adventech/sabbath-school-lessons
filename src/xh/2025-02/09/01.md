---
title:  "KwiiNdumiso: Indawo 2"
date:   24/05/2025
---

### Fundela Isifundo sale Veki

Indumiso 46, Yer. 4:23–26, Ndu. 47:1–4, 1 Thess. 4:13–17, Indumiso 75, IsiTyh. 14:6–12.

> <p>Indima Yenkumbulo</p>
> “Zonk’ iintlanga mazikubonge, Thixo; bonk’ abantu mabakudumise. Mazidanduluk’ izizwe zicule ngemincili, kuba wena ulawula ngobulungisa, zaluswa nguwe zonk’ izizwe.” (Indumiso 67:3, 4, IBHAYIBHILE).

Xa sicinga ngeziganeko zokugqibela, sinomkhwa wokujonga kumarhamncwa namagunya esiTyhilelo. Zonke, zinendawo enkulu nebaluleyo kunjalo. Kungenjalo, uThixo wayengayi kuwabeka eBhayibhileni ukuze sibe nokuziqonda (Bona:iIsiTyh. 1:3).

Isiprofeto, sekunjalo, naso sisebenza ngemiba esisitshixo ehlangene nesono nokubulaleka, nomgwebo, nedabi phakathi kokulungileyo nokubi, imo yobulungisa nokungabikho kwabo, intshutshiso, nangaphezulu.

Iindumiso zikwaphethe le miba ngokunzulu, zihlola phantse zonke izivo zomntu kangangoko—kususela ekuphelelweni okumnyama lithemba kuse kuvuyo olungenakulawulwa. Sifunda ngabantu abajijisana nombuzo wokuba kutheni uThixo ethetha ngobubi ngokungqalileyo nokukhawulezileyo, umbuzo, ngokuqinisekileyo, esiwubuza sonke. Sikhokelelwa engcweleni apho kufumaneka khona iimpendulo, kwaye kukwakho nezibheno eziphindaphindwayo ngendawo kaThixo njengoMdali. Ingaba siyiyo na imiba nemibuzo le esithi thina kwimeko esikuyo namhlanje, sijijisane nayo nathi? Phofu ke, yiyo le nto siza kuqhubeka sityhila iiNdumiso ukuze sifune ngakumbi ngezi nyaniso zibalulekileyo.

_*Funda Isifundo sale Veki Ulungiselela ISabatha ka Meyi 31._