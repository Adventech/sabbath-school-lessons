---
title:  Ngenxa Yexesha Elinje
date:   12/06/2025
---

Kukho umkhwa obuhlungu, phakathi kwamanye amaKristu, wokuhlala kwizinto ezinzima zesiprofeto seBhayibhile. Siyabona ukuba kukho amaxesha ovavanyo ngaphambili, kwaye ukufundwa kwesiprofeto kuyakwazi ukusekelwa phezu koloyiko, kuqwalaselwe kunakwizisombululo ezithenjisiweyo zebali. Njengoko uThixo engagqumi mbona ngamakhasi ngexesha elizayo, abe enyanisekile ngeziganeko eziya kubakho phakathi kwangoku nokuphela kwembambano enkulu, kubalulekile ukuba sihlale silifunda ibali kuse esiphelweni.

Kukho umzekelo oxhaphakileyo esiprofetweni apho uThixo atyhila inyaniso ngesiphithiphithi esidalwe luvukelo lwethu bantu, kwaye uyasibonisa iziphumo. Noko kunjalo usoloko enika ithemba. Abanye bakhangele kokuxela okuzayo kwentlekele yokugqibela—“ixesha lembandezelo kaYakobi” — ngokoyika nokungcangcazela. Ingekho intandabuzo, imizuzu yokugqibela ayisayi kuba yelula kubantu bakaThixo. Njengoko ukuxelwa kwangaphambili kwamaxesha anzima kuthembekile, sikwanjalo isithembiso sokuhlangulwa.

KwisiTyhilelo 12, ongendawo usukela umtshakazi kaKristu ngempindezelo ezele yintiyo, kodwa uThixo uyangenelela ukuba amsindise. Ibali likaEstere nalo linokumkanikazi omhle odlala indawo esembindini kumdlalo, aze uThixo asebenzise yena ngamandla ukusindisa abantu baKhe.

`Funda Estere 4:13, 14; Estere 5:1–3; noEstere 9:20–28. Zifundo zini esinokuzifumana kwezi ndawo ngokubhekiselele kwinkohla yethu kwimizuzu yokugqibela yembali yomhlaba?`

UThixo walivusa ibandla lesisalela ukuba lijongane nexesha elilodwa embalini. Xa iintsuku ezili-1,260 zobuMnyama zazisondela ekupheleni, uThixo wamsa umtshakazi waKhe kwindawo yokuzimela (thelekisa noIsiTyh. 12:14) ukuze ase isigidimi saKhe sokugqibela ehlabathini: izigidimi zeengelosi ezintathu. Silapha “ngenxa yexesha elinje” (Estere 4:14).

UEstere wafumana ukuba wayengeyedwa ukuba ajongane nentshutshiso eyayivulelwe ukuhlasela abantu bakhe nguHaman: wafumana okuhle kukumkani, baza abantu bakhe, ekugqibeleni, bahlangulwa. Nathi asisedwa xa singena kwimizuzu yokugqibela yembali yomhlaba—uKumkani ungakwicala lethu, ngoko abantu bakaThixo baya kuhlangulwa, nabo.

`Izinto zahamba kakuhle, ngokweli bali, kubantu bakaThixo. Phofu ke, akuye kusoloko kuba njalo. Kutheni, ke ngoko, kufuneka sithabathe ixesa elide noko sizijongile izinto ukuze sikwazi ukuligcina ithemba esinalo kuKristu?`