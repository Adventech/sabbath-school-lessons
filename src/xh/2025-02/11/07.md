---
title:  Ingcamango Eyongeziweyo
date:   13/06/2025
---

Funda: Ellen G. White, “Ukumkani Wokuqala KaIsrayeli,” amaph. 605, 606, kuAmanyange Nabaprofeti.

“USathana uza kuvusa ingqumbo ngakwibathwana elalayo ukwamkela amasiko nezithethe ezithandwayo. Amadoda asezikhundleni nadumileyo aya kuhlangana nabangenamthetho nabakhohlakeleyo ukuba bacebisane ukuchasa abantu bakaThixo. Ubutyebi, ubulumko, imfundo, zizinto eziya kuqhubeka nokubenza bajongelwe phantsi.

Abalawuli abatshutshisayo, abafundisi, namalungu ebandla bonke, baya kuceba okubi ngakubo. Ngelizwi nangosiba, ngokuzigwagwisa, uloyikiso, nokuhlekisa, baya kuzama ukulubhukuqa ukholo lwabo. Ngokuthetha ubuxoki ngezibheno zemisindo, abantu baya kuxhokonxa iimvakalelo zabantu. Ukungabi naye u-“Sithi isiBhalo” abanokumbeka phambi kwabo bamele iSabatha yeBhayibhile, baya kubhenela kwimithetho yengcinezelo ukuvala isikhewu sentswelo. Ukuzuza ukuthandwa nokuxhaswa, abenzi bemithetho baya kuyekela ekufunweni kwemithetho [yokugcinwa] kweCawa. Bona ke abo bamoyikayo uThixo, abasayi kuba nakho ukwamkela isimiso esaphula umyalelo wemiThetho eliShumi. Kweli bala likafayayo kuya kuliwa idabi lokugqibela elikhulu kwimbambano phakathi kwenyaniso nobuxoki. Thina ke, asishiywanga ekuthandabuzeni ukuba ungantoni umxholo. Namhlanje, njengakwimihla kaEstere noMordekayi, uYehova uya kuyigwebela inyaniso yaKhe nabantu baKhe.”—Ellen G. White, Abaprofeti Nookumkani, amaph. 605, 606.

**Imibuzo Yokuxoxwa:**

`Ucinga ukuba kutheni uThixo evumela abantu baKhe ukuba bathubeleze kumaxesha ovavanyo? Yintoni injongo yokukuvemela oko?`

`Umntu okholwayo angazilungisela njani ukuhlangabezana nobunzima obukhulu abufumana ngokuthembeka kwakhe kuKristu? Kuphi apho unokufumana khona ithemba phakathi kweemeko ezinzima?`

`Kungani ukuba ucinge ukuba sithanda ukuhlala kwizinto ezinzima kakhulu zesiprofeto size sizivumele ukuba zisithe umfanekiso omkhulu osinika iindaba ezilungileyo?`

`Umhlobo uza kuwe emva kokufunda incwadi yesiTyhilelo aze akwazise ukuba uyifumana “isoyikisa.” Ungamvela ngendlela ethini ukumnceda ukuba aqonde ngokucace ngaphezulu aze afumane uxolo engqondweni?`

`Omnye uthi, “Andoyisakalanga ukuba uThixo uyandithanda okanye uyandifuna. Ukuba ubuyazi into endiyenzileyo, ubuya kuqonda ukuba kutheni.” Ungamnika impendulo ethini? Amabali, elikaRute nelikaEstere, angakunceda njani ekuphenduleni?`