---
title:  Indlala “Endlwini Yesonka:”
date:   08/06/2025
---

Iingcali zenkolo yobuKristu zikholisa ukwalatha kubunyaniso obulukhuni bokuphila kulo mhlaba njengesibonelo sokuba: (a) UThixo akakho, okanye (b) akanamandla okungenelela xa kusenzeka izinto ezimbi, okanye (c) akakhathali xa sisentlungwini. Amaninzi kumabali eBhayibhile, phofu, anika ubungqina obuninzi bokuba akukho neyodwa kwezingcinga eyinyaniso. Ngokwenene, uThixo uyaluvumela uluntu ukuba luvune iziphumo zovukelo lwalo ngakuYe. Kanti ke, engonakalisanga inkululeko yokucinga kwethu ngokukhululekileyo, usoloko ekhona, usoloko esebenza embalini yoluntu, usoloko esiqhubela kwisisombululo sokugqibela kwiingxaki zesono nokubulaleka. Ibali likaRute limnika umntu umzekelo onjalo.

`Funda Rute 1:1–5. Zeziphi iinzima ezafika kuNahomi nakuRute, zaye zibangwa yinto ni? Oku kubonakalalisa njani ukuba yintoni uluntu lonke olujongene nayo ngoku?`

Kukho impoxo enokufunyanwa kwintetho evulayo yeli bali: kwakukho indlala eyachukumisa iBhetelehem, idolophu egama layo lithetha “indlu yesonka.” Umntu ukhunjuzwa ngentabalala yase-Eden, apho uThixo wathi kuAdam noEva, “Yonke imithi yomyezo ungayidla ngokukhululekileyo” (Gen. 2:16, NKJV). Uhlanga loluntu lwaqala ubukho babo ngentabalala, phantsi kwenkathalelo yoMdali onobubele, kodwa kamva lwayitshintsha indawo yalo yokuba ngabagcini bendalo baba ngamakhoboka esono. “Ekubileni kobuso bakho uya kudla isonka ude ubuyele emhlabeni” watsho uThixo kuAdam. (Gen. 3:19, NKJV).

NjengoNahomi, siphucwe konke kwilifa uThixo awasilungisela lona kwasekuqalekeni, baza ubomi bethu baba bubomi bobunzima. IEden yayisisipho, kodwa singesiso ngaphandle kokuxhomekeka: abantu babeza kukhululeka ukuba bavukele, kodwa oko kwakuza kuthetha ukuba babeza kuba noxanduva ngokuphila kakuhle kwabo. Ekuqalekeni, sasenzelwe ukuba “siloyise” lonke ihlabathi elingawanga, kodwa ngoku sijongene nobunzima bokoyisa ihlabathi eliwileyo. Abantu abanomona nabaxhwithana ngobutyebi obunqongopheleyo benza kusoloko kuqhekeka iintloko kunye nokubulaleka.

Intlekele yengathethekiyo: umhlaba usaveza ngokuninzi, ubungqina obunamandla bothando lukaThixo. Noko kunjalo, phakathi koburhovu bomntu nokudlavulwa sisono, umhlaba ubonakala ngokungathi uyasoyisa kunokuba thina siwoyise. Ngenye imini, kodwa, konke oku kuya kuphela.

`Nasemva kweminyaka emawaka mathandathu yesono nokufa, wenza njani umhlaba ukuqhubeka uveza imimangaliso yothando lwaKhe kwakunye namandla kaThixo okudala?`