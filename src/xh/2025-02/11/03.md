---
title:  URute NoBhohazi
date:   09/06/2025
---

UNahomi wacela ukuba igama lakhe liguqulwe libe nguMara, ngenxa yobukrakra obafikela ubomi bakhe (Bona: Ruth 1:20). Ulwalamano lwethu noMdali wethu lonakaliswa sisono ngendlela obungenako ukulungiseka ngayo, eyasinyanzelela kubuhlwempu basemoyeni. Amathemba ethu afiphala, kwaye sibuchitha ubomi bethu sikhwahlaza oko singakuzuza emasondweni amasimi, siphile neengqokelela zovuyo olusenokufumaneka kwiingceba zehlabathi elaphukileyo. Kanti ke, konke oko kuyaguquka ngako nje ukuba sifumane okumangalisa kakhulu okuthi: uThixo akasilibalanga.

`Funda uRute 2:5–20. Kutheni le nto oku kulilixa eliyindoqo kweli bali? Kutheni le nto ucinga ukuba ukufumana kukaNahomi isizalwana esingumkhululi kwaba ziindaba ezimnandi?`

UNahomi wayephucwe konke, wabuya wathengisa umhlaba wakhe ukuze ahlawule onke amatyala ngaphambi kokuba baye kwaMowabi. UThixo wayemenzele umsindleko kwaIsrayeli wabantu abahluthwe konke ukuba babange ilifa labo eZweni leDinga: isizalwana esisondeleyo sasinakho ukubahlangulela umhlaba. UBhohazi nje ukuba ngumfama kuphela; waye esisizalwana. Xa ungakwazi ukuhlawula amatyala akho, uze wenze ibango lakho kwilifa likaIsrayeli, isizalwana sakho esisondeleyo sasinakho ukukwenzela: “Xa athe umzalwana wakho wahlwempuzeka, wathengisa ngento yelifa lakhe, makeze owalamana naye ofanele ukumkhulula, ayikhulule ngokuyihlawulela loo nto wathengisa ngayo umzalwana wakhe” (Lev. 25:25, NKJV).

Ukufumanisa ukuba uBhohazi wayenganele ukuba nentliziyo enobubele kodwa ekwasisizalwana kwaba zezona ndaba zimnandi nezifanelekileyo ezikhoyo: ubuhlwempu ababe kubo aba bafazi babini abuzange buhlale ixesha elide.

AmaKristu kudala ayiqonda into yokuba uBhohazi wayelulo uhlobo lukaKristu, onganele nje ukuba nguMdali wethu, kodwa wakhetha ukuba abe sisizalwana sethu– umntu oluqobo lwenyama negazi, esinye sezizathu sokuba aphindaphinde ukuzibiza ngokuthi ungu “Nyana woMntu” (Mat. 12:8, Marko 8:31, Luka 22:22, Yohane 3:14).

Baninzi kakhulu abantu abamcingela uThixo ngendlela ekhohlakeleyo: mhlawumbi uya kusingenisa ezulwini xa sizenze zonke izinto xa kubalwa ukuziphatha kakuhle, kodwa uya kukwenza oko enenzondo kuba siphose nje kubucukubhede obuncinane. Yiba nomfanekiso kaKristu otyhilwe kuBhohazi ezisusa ngokupheleleyo iingcinga ezinjalo. UThixo akaneli nje ukusiqaphela; nangona sikobunzulu ubuhlwemphu basemoyeni, ufuna sibe ngumtshakazi waKhe.

`Zama ukuyisongela ingqondo yakho ngenyaniso yokuba uMdali akanelanga nje ukuba yinxalenye yendalo yaKhe, kodwa, emva koko, wayifela. Le nyaniso imangalisayo ifanele ukuba ibe negalelo elinjani kwindlela esibubona ngayo obethu ubukho?`