---
title:  Ingcamango Eyongeziweyo
date:   16/05/2025
---

Funda: Ellen G. White, “Imbambano Iphelile,” amaph. 669–671, 676–678, kwi-Imbambano Enkulu.

USathana, owakha wayikerubhi egqubuthelayo, wazama ukutshabalalisa ukuthembela etroneni kaThixo. UThixo uye wazivumela iingelosi ezawayo ukuba ziqhubeke novukelo lwazo ukuze abonise iyunivesi ubunzulu benkohlakalo eyabakho ngokuziphakamisa—kwaye nangona uSathana wakwazi ukukhohlisa uhlanga loluntu ukuba luzimanye naye ekulweni noThixo, uKristu awamoyisa ngokupheleleyo emnqamlezweni, ezuzela uluntu indawo apho iingelosi ezawayo zakha zema khona. Aboni, kuKristu, bathe ekuhleni bawajikela amabango kaKhwezi. Umboniso wokugqibela, ngezinye iindlela, mkhulu ngaphezulu ekutyhilekeni kokulunga nothando lukaThixo kunokuba kwakunjalo ngaphambi kokuwa kukaKhwezi. Nangona uThixo engazange afune ukuba kubekho ububi, nentlekele yabo eneziphumo ezingunaphakade, xa konke kwenziwe, ukulunga nothando lukaThixo luya kutyhilwa ngeendlela ebezingasokuze zibe yiyo.

UKristu “ukhangela abahlangulweyo, benziwe ngokutsha ngokomfanekiselo waKhe, intliziyo yonke inomzobo ogqibeleleyo wobuThixo, bonke ubuso bubonakalalisa imfano noKumkani wabo. Ubona kubo isiphumo sokuncwina komphefumlo waKhe, aneliseke. Emva koko, ngelizwi elifikelela kwinginginya ebutheneyo yamalungisa nabakhohlakeleyo, uvakalisa athi: “Bonani abathengwa begazi laM! Ndaphatheka kakubi ngenxa yaba, ndafa ngenxa yaba, ukuze bahlale phambi kwaM kuwo wonke amaphakade. Ingoma yokudumisa inyuka iphuma kwabo baneengubo ezimhlophe bajikeleze itrone: “Kuyifanele iMvana eyaxhelwayo ukwamkela amandla, nobutyebi, nobulumko, nokomelela, nembeko, nozuko, nokubongwa.” IsiTyhilelo 5:12.”—Ellen G. White, Imbambano Enkulu, iph. 671.

**Imibuzo Yokuxoxwa:**

`Yiba nomfanekiso umi phambi kukaThixo unazo zonke iziphako, zonke izenzo ezingalunganga, zonke iziphoso zesimilo, konke ukwenza okungalunganga, zonke iingcinga ezingalunganga, zonke iinjongo zityhileke ngokupheleleyo phambi kwaKhe! Yintoni enokufanela ngokulungileyo nangokuhle? Xa kunjalo liyintoni ke ngoko ithemba lakho ekuphela kwalo? Kutheni le nto kufuneka sibe nobulungisa bukaThixo ngokholo kuYesu Kristu, kubo bonke nakubo bonke abakholwayo” (Roma 3:22) ukuze busigqume ngoku, naxa sisemgwebeni, xa sibudinga kakhulu? Ngokufutshane, sizidinga ngokuba kutheni iindaba ezilungileyo?`

`UYohane umBhaptizi, njengoko sibonile, wadlala indawo yeserafi–isibane esivuthayo nesikhanyayo. (Bona uYohane 5:35.) Phofu waye hamba phambili kuKristu, evakalisa ukubonakala kokuqala kukaMesiya. Abantu bakaThixo bemihla yokugqibela bayiphethe njani indawo efanayo yesiprofeto?`