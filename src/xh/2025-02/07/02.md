---
title:  Ndikho, Thuma Mna
date:   11/05/2025
---

Kwiminyaka eyadlulayo, ibandla lagqiba ukuhlaziya igumbi langaphantsi elidala ukuze kubekho iholo yokudlelana entsha. Into yokuqala abayenzayo yaba kukufaka izibane, bekholelwa ukuba baya kuyenza indawo ikhangeleke intle kakhulu. Ngako nje ukuba zifakwe, phofu, indawo yasuka yabukeka imbi kakhulu, kuba izibane ezikhanya kakhulu zinendlela yokuveza iziphako.

Umbono kaIsaya okhwankqisayo wetrone kaThixo wamshiya ebuhlungu kukuqonda iziphoso zakhe. Wakhala, “Athi ke mna! Ngokuba ndithe shwaka, ngokuba ndiyindoda emlomo uyinqambi; ndihleli phakathi kwabantu abamilomo iyinqambi; ngokuba amehlo am abone ukumkani, uYehova wemikhosi” (Isa. 6:5). Besiya kuziva njalo nathi ukuba sasingathi ngequbuliso sikhatshwe siye phambi kukaYehova. Ukukhanya kuqaqambe ngokwaneleyo ukuba kususe konke ukuzithethelela kwethu. Phambi kukaThixo, siziva silahlekile. UIsaya wayejongene nokothuka kobomi bakhe bonke.

`Funda Isaya 6:6–8. UIsaya wazi ukuba isono sithetha ukuba sithe “shwaka.” Umvuzo wesono kukufa. Noko kunjalo, endaweni yokusishiya kwiziphumo zesono, uThixo wothando usitsalela kufuphi [kuYe]. Saba yintoni isiphumo sale ntlanganiso, kwaye ibaluleke ngokuba kutheni?`

UIsaya waguxwa isono sakhe xa iserafi yathabatha ilahle esibingelelweni yachukumisa umlomo wakhe ngalo. Esi ingathi yayisisibingelelo sesiqhumiso, apho intethelelo yayisenziwa khona nguThixo eyenzela abantu baKhe (Bona: IsiTyh. 8:3, 4). Izono zakhe zaxolelwa, waza ngoku wabonwa ekufanele ukuma phambi kukaThixo–kodwa ngaphezu koko, wayekwayalelwe ukuba amele uThixo ehlabathini.

Okunika umdla kakhulu, igama “serafi” lithetha “ovuthayo.” Phawula ukuba ukuchaza kukaYesu ulungiselelo lukaYohane umbhaptizi kuYohane 5:35—“ebesiso isibane esivuthayo.” Nangona, phofu, uYohane ngokwakhe wayengumoni odinga ubabalo nosindiso, ulungiselelo lwakhe lwalatha kuphela kuLowo wayenokuluzisa ubabalo nosindiso.

UYesu weza engummeli ogqibeleleyo wozuko lukaBawo—waza uThixo wathumela umprofeti, umoni, owenza umsebenzi omnye noweserafi yasezulwini.

`Kuphela emva kokuba uIsaya wathi wazi ukuba isono sakhe sahlanjwa, ukuze athi, Ndikho, thuma mna. Singenza njani singabanye, xa izono zethu zihlanjiwe ngegazi likaYesu, ukusabela njengoko wenzayo uIsaya apha?`