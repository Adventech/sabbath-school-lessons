---
title:  UThixo Phakathi Kwabantu BaKhe
date:   14/05/2025
---

Belandela inkokelo yobukho bukaThixo elifini, abantwana bakwaIsrayeli babesa kuma kuhambo lwabo oluya eZweni leDinga, bamise umnquba, zize izizwe zimise ezazo iinkampi ziyingqonge –izizwe ezithathu kwicala ngalinye. Ubukho bukaThixo babusa kuhla bungene kwiNgcwele kangcwele buhlale khona phakathi kwabantu baKhe.

**Kwakukho isizwe esongamayo kulo ngalinye kumacala omane omnquba. NgokukaNumeri 2, zeziphi ezi zizwe zazisongama?**

`Numeri 2:3 (Empuma):`

`Numeri 2:10 (Ezantsi):`

`Numeri 2:18 (Entshona):`

`Numeri 2:25 (Entla):`

Qaphela ukuba isizwe ngasinye esongamayo sasiphakamisa eyaso “ibhanile” okanye ibhanile eyodwa, ukubonisa ukuba babengoobani. Lo gama iziBhalo zingakutsho phandle ukuchaza ukuba kwakukho ntoni kwibhanile nganye, kukho isithethe esinika umdla—sisekelwe nje phezu kweempawu zobuzwe ezichazwe kuGenesis 49 nakuDuteronomi 33—esinika ubuso obunye kwisine seendawo nganye kuzo zone apho isalathiso sikhombe khona. “Ngokwesithethe sooRabhi, ibhanile kaYuda yayinomfanekiso wengonyama, ekaRubhen inemfano yomntu okanye yentloko yomntu, ekaEfrayim inemfano yenkabi yenkomo, ize ekaDan ibe nemfano yokhozi; ukuze izidalwa ezine eziphilileyo zimanyane kwiimo zekerubhi ezichazwe nguHezekile ezazimelwe phezu kwezi bhanile zine.”—Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660.

Kunokwenzeka ukuzika kakhulu ukufunda kwisithethe, phofu, kodwa kusanika umdla ukuthelekisa isithethe sakudala nenkcazo yeBhayibhile yeYerusalem eNtsha. Umzekelo onika umdla uyavela: kukho amasango amele izizwe ezithathu kumacala omane esixeko (IsiTyh. 21:12, 13).

Iinkcazo zazo zombini, inkampu kaIsrayeli neyeYerusalem eNtsha zibethelela inyaniso enye ebalulekileyo: uThixo unga angalutsala uluntu lube kufuphi etroneni yaKhe. Incwadi yesiTyhilelo isifundisa ukuba “iNkosi uThixo uSomandla nayo iMvana [ba]yitempile yawo” [umzi, iYerusalem eNtsha] (IsiTyh. 21:22).

`Phofu ke, asihlali enkampini kaIsrayeli. Kanti zeziphi iindlela esingathi, kobethu ubomi ngoku, sikwazi ukutsalela kufuphi nobukho bukaThixo?`