---
title:  Ukuwa KukaKhwezi
date:   15/05/2025
---

Kubukeka kunzima ukuyiqonda into yokuba uKhwezi wakha wabamba isikhundla sekerubhi egqubuthelayo, esesikhundleni esiphakamileyo ecaleni kwetrone kaThixo. Ngokuqinisekileyo ubukho bakhe babuya kunceda ukutyhila uzuko lukaThixo kwiyunivesi. Endaweni yoko, waqala ukuphawula olwakhe uzuko, hayi uzuko loMdali wakhe; okanye, ukuza ngqo, waqala ukuba nombono wokuba wayenganikwa intlonipho emfaneleyo yena.

`Funda Hezekile 28:11–17 noIsaya 14:12–14. Yintoni eyakhokelela ekuweni kukaKhwezi? Thelekisa ezi ndawo nesiTyhilelo 14:1–12. Ukwahlula phakathi kokuwa kukaKhwezi nendawo ephezulu yoluntu kuKristu kukuxelela ntoni ukuqonda kwakho ngoko kwenzekayo kwisiTyhilelo 14?`

Phawula indlela uKhwezi awasuswa ngayo entabeni engcwele, lo gama abahlangulweyo besima kwiNtaba YeZiyon neMvana kaThixo. UKhwezi kuthiwa wayese-Eden; uhlanga loluntu lwakha lwakhona nalo apho, kodwa ngokungafaniyo nesiphelo sikaSathana, uluntu luyabuyiselwa eparadisi ngoKristu (Bona: IsiTyh. 22:1–3.)

Kule ndawo, isicatshulwa esivela kuEllen G. White sinemfundiso enkulu: “Izulu liya koyisa, zize izithuba ezabakho ezulwini ngokuwa kukaSathana nezithunywa zakhe zizaliswe ngabahlanguliweyo beNkosi.”—The Advent Review and Sabbath Herald, Meyi 29, 1900.

Baya kuba lapho, ezulwini, kuphela ngenxa yeendaba ezilungileyo, zosindiso. Wona, umxholo weendaba ezilungileyo, ufumaneka ngendlela engumzobo omhle kakhulu wegumbi letrone kwisiTyhilelo 4 nesi-5. Umzekelo, iingelozi zikhwaza zisithi: “Ufanele ukuyithabatha incwadi nokuwavula amatywina ayo; ngokuba wena waxhelwa, wasithenga ukuba sibe ngabakaThixo ngalo igazi lakho; siphuma kuzo zonke izizwe, neelwimi, nabantu, nentlanga” (IsiTyh. 5:9). Umfanekiso omhle kangako weendaba ezilungleyo, ukufa kukaYesu ukuze kuhlangulwe uluntu!

Phawula indlela ulwimi olusibonakalalisa ngayo isigidimi sengelosi yokuqala, apho sibizwayo ukuba sishumayele “iindaba ezilungileyo ezingunaphakade . . . kwabo bawumiyo umhlaba —kwiintlanga zonke nezizwe, neelwimi, nabantu” (IsiTyh. 14:6, NKJV). Ukubekwa ngamandla kangako kokuzala kwento uKristu ayenzele ihlabathi! Akukho mntu kwimbali yawo wonke umhlaba angamfelanga uKristu. Badinga nje ukufunda ngako baze bakhethe ukukwamkela.

`Ithini indawo esiyidlalayo silibandla, nathi ngabanye, ekubenzeni abantu ukuba bazi ngoko uKristu abenzele kona?`