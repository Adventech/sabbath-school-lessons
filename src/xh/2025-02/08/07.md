---
title:  Ingcamango Eyongeziweyo
date:   23/05/2025
---

“Iindumiso zikaDavide zithubeleza kuluhlu lwamava, ukusuka kwiinzulu zobutyala besazela nokuzigweba kuse kolona luphezulu ukholo nokona kuphezulu ukuxhumana noThixo. Ingxelo yobomi bakhe ixela ukuba isono sizisa kuphela ihlazo nentlungu, kodwa uthando nenceba kaThixo, zifikelela kwezona nzulu, nokuba ukholo luyawuphakamisa umphefumlo oguqukayo ukuba uxhamle ukwamkelwa njengomnye woonyana bakaThixo. Kuko konke ukuqinisekisa okuselizwini laKhe, obu bobunye bobungqina bokunyaniseka, kobulungisa, kunye nomnqophiso wenceba kaThixo. . . .

“Ndenze umnqophiso nomnyulwa wam . . . esiya kuqinisela kuye isandla sam, nengalo yam imkhaliphise. . . . Inyaniso yam nenceba yam inaye; luya kuphakama uphondo lwakhe egameni lam. Ndiya kusisa elwandle isandla sakhe, eMilanjeni esokunene sakhe. Yena ukundibiza wothi, UnguBawo, unguThixo wam, neliwa lokusindisa. Kananjalo mna ndiya kumenza owamazibulo, osenyangweni kookumkani behlabathi. Ndiya kumgcinela inceba yam ngonaphakade, umnqophiso wam unyanise kuye.” Ndumiso 89:3-28.”—Ellen G. White, Amanyange Nabaprofeti, amaph. 754, 755.

**Imibuzo Yokuxoxwa:**

`Uhlanga loluntu lube nokusilela okubi kakhulu ekuyibambeni eyethu indawo eminqophisweni kaThixo nathi. UDavide, the “MAN AFTER GOD’S OWN HEART” nangona wayenazo iimpazamo ezinkulu, wayesasetyenziswa ngamandla ukuba adlulise izigqibo ngemeko yokusindiswa kwethu. UDavide usisibonelo njani sikaYesu, owawugcina ngokugqibeleleyo umnqophiso kaThixo endaweni yethu? Kutheni le nto oko wakwenzayo uYesu endaweni yethu ikuphela kwethemba esinalo?`

`Zeziphi iindawo kwiiNdumiso ozifumene ziluncedo ngokukodwa okanye zinentsingiselo kuba zibonakalalisa uhlobo lwamava oye waphumela kuwo wena ngokwakho?`

`Kutheni le nto iiNdumiso zithe rhoqo zibhekisa etempileni? Yintoni esingayifunda ekuthandeni kukaDavide ingcwele? Kungasinceda njani oku ukuba sikuxabise oko sinako kuYesu, njengoMbingeleli wethu omKhulu “ongasekunene kukaThixo osithethelelayo” (Roma 8:34)? Kutheni thina, singabantu abahlangulweyo, sikudinga ukuthethelelwa ezulwini?`

`Ngokwesicatshulwa sikaEllen G. White esingentla, athini amava akho ngendlela uThixo awu“phakamise ngayo umphefumlo wakho waza wanesabelo ngokwamkelelwa kwakho koonyana bakaThixo” emva “kwehlazo nenkxwaleko” yesono?`