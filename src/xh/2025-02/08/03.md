---
title:  Phezu Kwentaba YeZiyoni
date:   19/05/2025
---

KwisiTyhilelo 14, sifumana abantu bakaThixo bemi phezu kweNtaba yeZiyoni. Intaba yeZiyoni yendalo yayimi kufuphi nentshona yesixeko esidala seYerusalem namhlanje kwaye yayicingelwa ukuba isisihlalo setrone kaThixo, okanye ubukho bukaThixo phakathi kwabantu baKhe. Exesheni, intaba yetempile, ekwiNtaba yeMoriya, nayo yahamba yayiyo ehlanganiswa neNtaba yeZiyoni.

Ngamanye amazwi, le ngcaciso ibalulekileyo yesisalela semihla yokugqibela inikwe ngolwimi lwasengcweleni, njengoko kwenziwe kwemininzi imiboniso yesiTyhilelo. Makubulelwe kwiMvana, abantu bakaThixo basentabeni yaKhe engcwele!

`Funda Iindumiso ye-15 neyama-24, apho uDavide abuza umbuzo obaluleke ngokukodwa: “Ngubani oya kuhlala entabeni yakho engwele?” Yithelekise impendulo yakhe kwezi Ndumiso nenkcazo yabantu abemi phezu kwentaba yeZiyoni kwisiTyhilelo 14:1–5. Kokuphi okuhamba kunye okufumanayo? Umntu uzimanya njani neliqela? Ibaluleke ngantoni inyaniso yokuba igama likaBawo likrolwe emabunzini abo? (IsiTyh. 14:1).`

Inkcazo yabo bavunyelweyo ukuba baze phambi kobukho bukaThixo efunyanwa kwiNdumiso kaDavide iphakame kakhulu kuboni nje ukuba bayizalisekise. Ngubani phakathi kwethu ongathi enyanisekile atsho ukuthi sihleli sihamba ngemfezeko? Okanye sihleli siyithetha inyaniso ezintliziyweni zethu (Ndu. 15:2)? Akakho kuthi onokuthi “asisayi kuze sishukunyiswe” (Ndu. 15:5). Ukuba sithi asizange sone, iBhayihile isifundisa ukuba, asinayo inyaniso ngaphakathi kwethu (1 Yohane 1:8).

Asingekhe sifike ekugqibeleni ingeyiyo iMvana esinika amandla okuma phezu kweZiyon. IMvana ayikhankanywa kwiNdumiso kaDavide, kodwa isuka ivele ngequbuliso kwinkcazo efunyanwa kwisiTyhilelo 14. Kuphantsa ukuba ngathi IsiTyhilelo 14 siphendula umbuzo kaDavide. Ngoku, njengokuba iMvana kaThixo izinze kwiNtaba yeZiyon, engcweleni, singakhona nathi apho ngenxa yobulungisa baKhe obufezekileyo obubalelwa kuthi ngokholo. Singanako “[uku]ngafihlisi . . . ukungena kweyona ngcwele ngalo igazi likaYesu, ngendlela entsha, ephilileyo, awayisungulela thina, iphumele esikhuselweni, oku kukuthi, enyameni yakhe” (Heb. 10:19, 20). Ngaphandle kwegazi laKhe, themba lini ebesiya kuba nalo? Alikho, ngokwenene.

`Cinga ngazo zonke izithembiso zeBhayibhile zoloyiso kwisono. Kutheni le nto, naxa sezikho ezo zithembiso, sisazifumana sisilela kumzekelo ogqibeleleyo asibekele wona uYesu, kwaye kungani ukuba sidinge ubomi baKhe obugqibeleleyo ukuba bume endaweni yethu?`