---
title:  Owethu Umbingeleli Omkhulu
date:   18/05/2025
---

Xa uMoses wayongamele ukwakhiwa komnquba, wayengavunyelwe ukuba asebenzise nje nakuphi ukumila [okanye umzobo] ngokubona kwakhe. UThixo wamnika uyilo olubhaliweyo ukuba alulandele. “Khangela ke, uzenze ngokomfuziselo wazo owawubona entabeni” (Eks. 25:40). Sifumanisa ukuba incwadi yamaHebhere engumzekelo owasetyenziswayo yayiyeyobuqu baphezulu, bayo ingcwele yasezulwini.

`Funda amaHebhere 9:11–15, ngoKristu uMbingeleli wethu Omkhulu kwingcwele yasezulwini. Ifundisa ntoni le nto ngoko asenzela kona [uMbingeleli]?`

Ingcwele yasemhlabeni yayifuzisela uYesu ngeenkcukacha ezimangalisayo, kususela kumbingeleli neminikelo, kwifanishala nezinye iinkcukacha zokumila. Konke kwakuthetha ngoYesu.

Incwadi yesiTyhilelo, yona, ityebe kakhulu kwizikweko zengcwele. Sifumana isiphatho samakhandlela kwiindima eziqalayo, ityeya yomnqophiso ikhankanywe ngokucace kakhulu kwisahluko sesine, kwakunye neqela lokunye ukurhesha etempileni. Ngaphandle kokuyiqonda ingcwele yeTestamente eNdala, kuba nzimba ukuyibamba into atyhalela kuyo uYohane kwiinkcazo zakhe zemibono yakhe. Ngamava kaIsrayeli, uPawulos ubhala athi, “[ezo zinto] zabahlelayo bona, beziyimifuziselo; zabhalelwa ke ukululeka thina aba, bafikelweyo ziziphelo zawo amaphakade” (1 Kor. 10:11).

Kuninzi esingakufumana ekufundeni iinkcukacha zetempile. Encwadini yeNdumiso, sifumana amalungu abalulekileyo okuqonda ezinye zezi nkcukacha: indlela abantu bakaThixo ngokwabo banolwalamano netemmpile. Sifumana ukujezula nje kwindlela uDavide alamana ngayo nengcwele neenkonzo zayo, size sibone umongo wokusabela kwabantu bakaThixo koko uMesiya wayeza kubenzela kona. Asiyimizekelo nje esinceda ukuba sibone uYesu; siyakwazi nokomba amava ethu ngokwethu kwabo bakuqondayo oko uThixo wayesifundisa kona ngengcwele nezifundo esizikhuphela zona nakwawethu amava noThixo.

`Funda: Indumiso 122. Nangona singakwazi ukuya buqu “endlwini kaYehova” yasemhlabeni (ayikho, kanti nokuba enye ibingakhiwa kula ndawo inye, ibikungayi kunceda nto), zeziphi iziqalelo ezifunyanwa kula Ndumiso ezinakho ukusikhuthaza ngoko uKristu asenzele kona? Qaphela imixholo yoxolo, inkuseleko, ukubonga, nomgebo.`