---
title:  "KwiiNdumiso: Indawo 1"
date:   17/05/2025
---

### Fundela Isifundo sale Veki

Heb. 9:11–15, Indumiso 122, Indumiso 15, Indumiso 24, Eksod. 33:18–23, Indumiso 5, Ndu. 51:7–15.

> <p>Indima Yenkumbulo</p>
> “Ndabona, nantso iMvana imi phezu kwentaba yeZiyon, kuminayo ikhulu elinamanci mane anesine lamawaka, benalo igama loYise libhaliwe emabunzini abo” (IsiTyhilelo 14:1).

SingamaSeventh-day Adventists, siqhelene nokuphanda imifuziselo yesityhilelo emabalini eTesamente eNdala ukuze sincede siqonde loo mifuziselo. La mabali, phofu, akude kwelona thende lilungileyo, kodwa afumaneka kuyo yonke iTestamente eNdala.

Ithende elichume ngokukodwa lolwazi yincwadi yeeNdumiso, ingqokelela yezibongo ezihlola amava amaninzi obuntu nokuthetha noThixo okunokwenzeka— kususela ekuphelelweni lithemba ngenxa yesono nokubulaleka kuse kuvuyo olungakwazi kulawuleka ngobukho baKhe nezithembiso zaKhe zoxolelo nosindiso eziye ziphinda-phindwe.

Ukufunda ngononophelo iiNdumiso kunika iinkcukacha ezenza incwadi yesiTyhilelo iphile, ngakumbi IsiTyhilelo 14, esichaza umsebenzi wokugqibela webandla lesisalela emhlabeni. Abantu bakaThixo bemihla yokugqibela banikwe umsebenzi omnye nokaIsrayeli wakudala: kufuneka sibe kukukhanya ezizweni, ubizo lokugqibela lwenceba kubo bonke abantu ukuba bamnqule bamthobele uMenzi wabo.

Ezinye iinkcukacha ezinikwe kwincwadi yeengoma kaThixo zingasinika iindlela ezintsha zokuqonda nokuxabisa indawo yethu kwimizuzu yokugqibela yembali yomhlaba.

_*Funda isifundo sale veki ukulungiselela iSabatha kaMeyi 24._