---
title:  Indumiso 5
date:   21/05/2025
---

`Funda Indumiso 5. Kulo msebenzi, uDavide ufumana ukwahlukana okukhulu phakathi kwabo balahlekileyo nabo babehlangulwe. Thelekisa le Ndumiso nolwimi lwesiTyhilelo 14:1–12. Zinto zini ezifanayo ozifumanayo, kwaye oku kukuxelela ntoni ngendawo yentshukumo yesisalela sikaThixo semihla yokugqibela?`

Kuyafundisa ukuphawula ukuba uDavide uyazingisa ukuthi ububi “abusayi kuhlala” noThixo (Ndu. 5:4, ESV). Eyona nto ngetempile yeyokuba uThixo angahlala phakathi kwabantu baKhe, kwaye kona oko kuya kuba njalo ebukumkanini bukaKristu (Bona: IsiTyh. 21:3). Abo banga bangaya etroneni kaThixo kufuneka behlangulwe.

Kukwaphawuleka ukuba uDavide uchaza isenzo sonqulo kwiNdumiso 5:7, olungumba ongundoqo ekuliwa ngawo kwimbambano enkulu. IsiTyhilelo 13 sikhankanya “unqulo” kathandathu, kube kathathu izigidimi seengelosi ezintathu sibiza ihlabathi ukuba “limnqule lowo wenzayo [wadalayo].” UDavide usixelela ukuba “uyamoyika” uThixo, saye isigidimi sesisalela sibiza ihlabathi ukuba libuye “[limoyike] uThixo nimzukise, kuba lifikile ixa lokugweba kwakhe” (IsiTyh. 14:7).

Qaphela kwakhona indlela abahlanguliweyo besiTyhilelo 14 ekuthiwa ngabo “akufunyanwanga nkohliso” (IsiTyh. 14:5) emilonyeni yabo; bangabathethi benyaniso, abamazwi nezenzo zibonakalalisa isimilo sikaThixo. Abakhohlakeleyo, ngokutsho kukaDavide, “Akukho nyaniso emilonyeni yabo” (Ndu. 5:9, ESV).

Ngumboniso okhwankqisayo lo unikwa nguYohane kule ndawo isisitshixo yesiTyhilelo: aboni nje bakhutshiwe ekufeni banikwa ilungelo lokuma phambi kukaThixo. Abalisebenzelanga; balinikwe ngenxa yokuba iMvana kaThixo–uNyana womntu olilungisa–emi apho kunye nabo, Baxolelwe, bahlangulwe; abasayi kuba sabuthwala obabo ubugwenxa, (thelekisa neNdumiso 5:10), kuba iMvana kaThixo ibathwelele bona (thelekisa noIsa. 53:12 noma-2 Kor. 5:21).

Ngako nje ukuba igama likaThixo likrolwe entliziyweni yakho, kunzima ukuhlala uthi cwaka. Abantu bakaThixo bahambisa umnikelo wokugqibela wenceba nge “lizwi elikhulu” (IsiTyh. 14:7). “Mabavuye bonke abazimela ngawe, bamemelele ngonaphakade, ubakhusele; badlamke ngawe abalithandayo igama lakho” (Ndu. 5:11).

`Yiba nomfanekiso-ngqondweni wakho umi phambi kukaThixo ongcwele nofezekileyo emgwebeni, zonke izenzo owakha wazenza zibekwe ngokuzeleyo phambi kwaKhe. Le nto enokwenzeka ikuxelela ntoni ngokubudinga kwakho ubulungisa bukaKristu?`