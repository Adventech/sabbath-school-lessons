---
title:  Bafundise Abangendawo Indlela Yakho
date:   22/05/2025
---

Emva kokuba uYehova ebonakele kuIsaya esembonweni wegumbi letrone kaIsaya 6:1–8, nasemva kokuba exelelwe ukuba “ubugwenxa bakho bususiwe” nokuba “isono sakho sicanyagushelwe,” waya wakuphendula ukubiza kukaThixo ngokuthi, “Ndikho! Thuma mna” (Isa. 6:8). Oko kukuthi, ngako nje ukuba azi ukuba wayelungile kuThixo, nangona wayesazazi iziphoso zakhe, wayekulungele ukusebenzela iNkosi.

Akunjalo na nakuthi? Singaluvakalisa njani usindiso kwabanye xa singenalo thina? Kanti ke, singanalo, ngokholo kuYesu, noko asenzele kona.

`Funda Indumiso 51:7–15. Uthembisa ukwenza ntoni uDavide emva kokuba exolelwe wahlanjwa esonweni sakhe?`

Ukubizelwa phambi kobukho bukaThixo kukuthi, ekugqibeleni, uthunyelwe phaya emva. Kubulumko baKhe, uThixo ubathumile abahlanguliweyo ukuba basebenza njengelizwi eliphambili kwihlabathi eliwileyo. Kwindawo ethile, igalelo labantu baKhe emhlabeni liza kuvakala ngamandla. IsiTyhilelo 18:1 sisixelela ukuba isicelo saKhe sokugqibela kwiplaneti ewileyo siya kuwukhanyisela wonke umhlaba.

“Uthi umntu akuguquka, kwaoko kubekho umnqweno entliziyweni yakhe, wokunga angaxelela abanye ngalo Yesu ungumhlobo wakhe wodidi; isuke le nyaniso imsindise yamngcwalisa angabi nako ukuyigcina kuye ngokwakhe yedwa. Ukuba ubulungisa bukaKristu sibambethe, ukuba sizaliswe luvuyo lomoya waKhe ohleli ngaphakathi kwethu; asiyi kuthi cwaka singathethi ngaye. Ukuba singcamle sabona ukuba iNkosi ilungile, siya kuba nento yokuthetha ngayo. Siya kufana noFilipu owathi akumfumana uMsindisi, waya kumemela abanye kuye.”—Ellen G. White, Amanyathelo Okuya KuKristu, iph. 78.

KwisiTyhilelo 14, izigidimi seengelosi ezintathu zisekwe phezu “kweendaba ezilungileyo ezingunaphakade” (IsiTyh. 14:6). Oko kukuthi, kwangaphambi kokuba kuphume ukuvakalisa okungokunqulwa kwalowo “wenza izulu nomhlaba, nolwandle nemithombo yamanzi” (IsiTyh. 14:7), okanye ngokuwa kweBhabheli (IsiTyh. 14:8), okanye ngokulinqula “irhamncwa [kwakunye] nomfanekiselo walo” (IsiTyh. 14:9)— isiseko segospile, nosindiso kuYesu, kuvakalisiwe. Konke oko kungenxa yokuba izilumkiso nezigidimi zeengelosi ezintathu azithethi nto xa bengenalo ithemba nesithembiso kuYesu nasenzele kona abo bavakalisa ezi zigidimi. Zingekho “iindaba ezilungileyo ezingunaphakade” ngokwenene asinanto inexabiso esingayixelela ihlabathi.

`Gxila ngakumbi kwinto yokuba, nangaphambi kokuba kuqale ukuvakaliswa kwezigidimi zeengelosi ezintathu, salathiswa kwi“ndaba ezilungileyo ezingunaphakade.” Kumele ukusixelela ntoni oku ngendlela le nyaniso esisiseko ngayo kuko konke esikukholelwayo?`