### Izanduleli Zesiprofeto

Ngexesha lemfazwe yokuqala eMbindini (Gulf War 1991), owaziwa kakhulu umbhali nokwasisithethi wayeqinisekile ukuba incwadi yesiTyhilelo yayixela kwangaphambili le mfazwe. Ingxoxo yakhe yayisekwe kwinto yokuba ezinye zeenqwelo zokulwa kuloo mfazwe zazibonakala zifana neenkumbi ezichazwe kwisiTyhilelo 9. “Salivula iqula lenzonzobila. Kwenyuka umsi uphuma equleni apho, njengomsi weziko elikhulu, lamnyama ilanga nesibhakabhaka ngumsi wequla elo. Emsini apho kwaphuma iinkumbi, ezeza emhlabeni, zanikwa igunya, njengokuba bebegunya oonomadudwane bomhlaba” (IsiTyh. 9:2, 3). Asiyiyo eyona ndlela ilungileyo ukuchaza isiprofeto seBhayibhile, akunjalo? Kanti ke, iinkcazo ezinje ngale zikholisa ukuxhaphaka. Ngokwenene, emashumini eminyaka udederhu lweencwadi, amanqaku abhaliweyo, iividiyo, ngoku neewebsites, zonke zinikelwe esiprofetweni, zinokuninzi okuxelwa kwangaphambili okwenziwayo, kuquka nokumiswa kwemihla, okungeziganeko zokugqibela—ezikholisa ukuba ngeemfazwe okanye iziphithiphiti ezikwiMpuma ePhakathi.Okumangalisa ukudlula konke, kwimeko nganye, oko kuxelwe kwangaphambili akuphumeleli. SingamaSeventh-day Adventists, sivela kwelinye icala, icala elizinze kuKristu, okuthi ukumila kwesiprofeto kungabi sisiprofeto esijonge kwindawo enye yomhlaba, kwiMpuma eseMbindini, nakweyiphi enye imfazwe yomkhosi ethi ibekho apho. Endaweni yoko, sizikhangela iziprofeto ngamehlo embambano enkulu phakathi kukaKristu noSathana—imfazwe yasemoyeni yomhlaba wonke eya kufikelela kuvutho-ndaba xa abantu bakaThixo, amaYuda nabeeNtlanga (Bona: IsiTyh. 12:17, IsiTyh. 14:12) beya kujongana nentlekele yokugqibela, eya kuzinza ekunqulweni koMdali (Bona: IsiTyh. 14:7), ngokuchasene nerhamncwa nomfanekiselo walo.

Isitshixo sesiqalelo ekuqondeni ezi ziprofeto zemihla yokugqibeka nguDaniyeli 2, onganelanga nje ukuqulatha umzobo wangaphandle wembali yeziprofeto kodwa osisitshixo esichazayo sokuvula neentsingiselo ngokwazo.

UDaniyeli 2 uzoba izikumkani ezine zomhlaba—iBhabheli, iMedi-Persi, Grike, iRoma— zilandelwa nguThixo emisa obaKhe ubukumkani obungunaphakade, “obungayi konakala naphakade; Obo bukumkani abuyi kusala nabantu bambi; buya kuzicola buzigqibe zonke ezo zikumkani, bona bume ngonaphakade” (Dan. 2:44). Iziprofeto ezihamba kunye ukufumana imifanekiselo, kuDaniyeli 7 nesi-8 zinomzobo omnye osisiseko, lo imifuziselo, nofaniso, esithi wezikumkani zomhlaba ezivela zitshona kude kumiselwe xa sizifunda sinomthandazo ubukumkani bukaThixo ngonaphakade. kwanomoya othobekileyo

KuDaniyeli 7, ingelosi echazayo isibekela konke: “La novumayo (xa usiyamarhamncwa makhulu kakhulu mane ngookumkani abane, abaya kusuka beme ehlabathini. Ke ubukumkani baya kubuthabatha abangcwele bOsenyangweni, babume ubukumkani, kude kuse ephakadeni, kude kuse ephakadeni lamaphakade” (Dan. 7:17, 18).

Izikumkani ezine zomhlaba (iBhabheli, iMedi-Persi, Grike, neRoma) zihamba ngolandelelwano olungaqhawukiyo kwimbali kude kuthi, emva kokubuya kwesibini kukaYesu, uThixo amisele obaKhe, bona obungunaphakade.

Phofu ke, siselapha, kwixesha leRoma, ubukumkani besine nobokugqibela basemhlabeni ngaphambi kokuba uKristu abuye.

Sinale mbono yembali esisiseko sokusiqonda isiprofeto, siza kufunda kule kota umxholo ongendlela yokuchaza isiprofeto seBhayibhile, ngokukodwa ezinye zezirhesho, amabali, imifanekiso, nezikweko ezivula inyaniso yesiprofeto neziganeko zokugqibela.

Sinduluka kwindalo yengxelo yeGenesis—ekubalulekileyo ukuyiqonda kungekuphela isiprofeto kodwa nokulandelayo, ngakumbi umnqamlezo nokufa okucamagushelayo kukaYesu—kuse kwinqaba yeBhabheli, kwinkonzo yasengcweleni, kwiiNdumiso, nakweminye imitshato yeTestamente eNdala. Kuzo zonke ezi, nangaphezulu, siyakwazi ukufumana imifanekiselo, imifuziselo, nofaniso, esithi xa sizifunda sinomthandazo kwanomoya othobekileyo novumayo (xa usiya eBhayibhileni unentliziyo yovukelo, uchitha ixesha lakho), zincede ukuzenza iziprofeto zexesha lokuphela, ngakumbi IsiTyhilelo, ziphile.

Ikota enye ayanelanga kwaukuqala ukufunda onke amabali nemifanekiso enceda ukuvula inyaniso yesiprofeto. Ngubani owaziyo—singadinga unaphakade ukwenza oko. Kude kube ngelo xesha, ngobabalo lukaThixo, siya kufunda oko sinakho.

_UShawn Boonstra usisithethi/mlawuli kwiVoice of Prophecy. Usasazo lwakhe neencwadi zakhe zibe lijelo lenkuthazo kumhlaba wonke, nakwiminyaka emininzi, iziganeko zovangelo olwenziwayo ziye zenziwa kuwo wonke amazwekazi ngaphandle kwaseAntarctica._