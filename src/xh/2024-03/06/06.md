---
title:  Lumkelani Isonka Esibolileyo
date:  08/08/2024
---

`Funda kuMarko 8:11-13. Ndlela ni yabaFarisi eyamdanisa ngokunzulu uYesu?`

Kutheni le nto enganakubonakalisa amandla aKhe angcwele aze akhuph’ isikrokro kwaba banochuku? Ingxaki ibuyela emva kwisiphelo sikaMarko 3, nalapho uYesu athetha ngesono ngakuMoya oyiNgcwele. Ukuba iindlebe zomntu zivaleke mba namehlo avaliwe, omnye ummangaliso, nkqu nomqondiso ovela ezulwini, awunakukhuph’ isikrokro. Uyakubhebhethwa nje ngokufanayo nento yonke yangaphambili. Nkqu nemimangaliso ayanele ukukholisa abo bazixelele ukuba abazokukholwa.

`Funda kuMarko 8:14-21. Yintoni eyayilityelwe ngabafundi, kwaye yeyiphi ingongoma uYesu awayenzayo koku?`

UYesu usebenzisa ithuba ukulumkisa abafundi “ngegwele” labaFarisi noHerode (Mark 8:15), oko kukuthi iimfundiso zabo (thelekisa noMat. 16:12).

Kodwa abafundi bayawubhud’ umcimbi baze bacinge ukuba uYesu uthetha ngokuphepha ukuthenga isonka sokwenene. Njengoko kuqhelekile xa abafundi bebhidwe ngumxholo, uYesu ubanika umyalelo. INkosi ibuza uludwe lwemibuzo, le yokuqala imbuzo-buciko ngokobume, evakalisa udano lwaKhe kukuba bengaliqondanga iphulo laKhe. Amazwi aKhe ayafana noko akuthetha kuMarko 4:10-12, malunga nabo bangaphandle bangaqondiyo. Amazwi aKhe anqwabalala acwangciselwe ukuvusa abafundi kukulova kwabo kwasemoyeni.

KuMarko 8:19, 20, ubuza imibuzo eyinene ngenani leengobozi ezinamaqhekeza abazithathayo emva kokuba Yena edlise ama-5, 000 (Marko 6:30–44) kananjalo nama-4,000 (Marko 8:1–10), ezicwangciselwe ukubonakalisa ukuba xa kungoku bekufanele sebeqonda ukuba umda nje kwimithombo ayingomqobo kuMesiya weNkosi. Umbuzo waKhe wokugqibela kuMarko 8:21 ngumbuzo-buciko kwakho: “ ‘Anikaqondi?’ ” Ukanti ke, jonga konke abasekubonile nabasebekungcamle noYesu.

`Singafunda njani ukugcina iintliziyo neengqondo zethu zivulekile kubunyani bukaThixo nakuthando lwaKhe? Gxilani kubo bonke ubungqina esibunikwe ngoThixo nothando lwaKhe. Ngamanye amaxesha, ngoko, kutheni le nto kukhangeleka kulula ukuthandabuza?`