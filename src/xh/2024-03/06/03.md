---
title:  Izandla Ezinyulu okanye Intliziyo Enyulu?
date:  05/08/2024
---

`Funda kuMarko 7:14-19. Wayethetha ukuthini uYesu ngalo mzekeliso uku-Marko 7:15?`

Amazwi kaYesu kwesi sahluko abe yingxuba-kaxaka kuninzi njengoko becinga ubudlelane bawo neemfundiso zeLevetikus 11 ngokuphathelele kwizidlo ezihlambulukileyo nezingahlambulukanga. Ingaba uYesu uzikhabela kude ezo yantlukwano? Ingaba abaLindi bayaphazama ngokufundisa ukuba amalungu ebandla atya inyama mawayitye kuluhlu lwezilwanyana ezihlambulukileyo?

Okokuqala, ibizaba yinto esecaleni ukuba uYesu avele gquphu akhabele kude imiyalelo kaMoses kuMarko 7:14-19 abe ebesanda kukhusela uMoses kwisithethe kuMarko 7:6-13. Okwesibini, esi sithethe kanye abaFarisi babesikhuthaza asinamvelaphi kwimfundiso yeTestamente eNdala; imithetho yezidlo, ngokwahlukileyo, inayo. Okwesithathu, into ethethwa nguMarko 7:19 xa esithi uYesu uzihlambulule zonke izidlo ayikokuba imiyalelo yezidlo ibhangisiwe, koko isithethe sokudyobheka ngokuchukumisa sasiphuthile. Oku, umzekelo, yila ngcamango yobuxoki yokuba ukuba ungcoliswe kukudibana nabeeNtlanga, ngoko ke kanjalo ungangcoliseka kukudibana nokutya ezikuchukumisileyo.

`Funda kuMarko 7:20-23. Waathi uYesu yintoni ebangela ukudyobheka emntwini?`

KuMarko 7:19 uYesu uphawula ukuba ukutya akuyi entliziyweni koko esiswini kuze kuphumele ngaphandle ngendlela esemathunjini. Kodwa kuMarko 7:21-23, uphawula ukuba ububi buphuma ngaphakathi entliziyweni, esizikithini somntu anguye umntu. Udandalazisa uluhlu lwezono eziqala kwiingcinga ezimbi kodwa ziphelele kwizenzo ezimbi.

Xa ukwalatha kumthetho wesihlanu kuMarko 7:10 kuqukwe kuluhlu lwezono, wonke umthetho wecwecwe lesibini kweliShumi upha. Ukongeza, uYesu walatha kunqulo olungento, kuMarko 7:7, ukwaphulwa koko kusembindini wemiyalelo emine eMthethweni. Ngaloo ndlela, uYesu uma njengomkhuseli woMthetho kaThixo kuso sonke esi sahluko.

`Usenokuba nemfundiso eyiyo, kodwa ke ngubani onentliziyo yakho ngokupheleleyo nangokugqibelisayo?`