---
title:  Iimvuthuluka Zezinja
date:  06/08/2024
---

`Funda kuMarko 7:24-30. Zifundo zini ezibalulekileyo ezifumaneka kweli bali?`

Ukulandela ezithendeni zesi sahluko sikwisifundo sayizolo, ibali eli kwesi sahluko nalo liveza imibuzo eyintsinda-badala. Kutheni le nto uYesu ephendula ngqwabalala ngolo hlobo kule ntokazi, ngamazwi amaninzi ambize njengenja?

Akacacisi ngokuselubala, kodwa iimpawu ezimbini kwimpendulo yaKhe ziveza oko akufundisayo. KuMarko 7:27, Yena uthi abantwana kufuneka badliswe “kuqala.” Ukuba kukho “ukuqala,” kukhangeleka kuqiqeka ukuba kuzabakho “nesibini.” Olunye uphawu kukuba uYesu uhlobo lwesinciphiso kwigama inja, engathethi iinjana koko, ngokomxholo, izinja ezivumelekileyo ngaphakathi endlini hayi izinja eziyabula esitratweni. Le ntokazi ibamba ezimpawu zimbini kwimpendulo yayo kuYesu, nto leyo enceda ukucacisa impendulo yayo.

Impendulo yale ntokazi ndaweni yoko itsolileyo. Iphendula ngelithi: “Nkosi; kuba nazo... iinjana phantsi kwetafile zidla kwiimvuthuluka zabantwana” (Marko 7:28).

Le ntokazi yeza njani nale mpendulo kuYesu? Ngokuqinisekileyo uthando ngakwintombi yayo lwamqhubela phambili. Kodwa kanjalo naYe wamkhuthaza. Yena wathi “kuqala,” ukunikezela into ethi kuzabakho “nokwesibini.” Ukongeza, Yena wanikezela into ethi uyinjana ephantsi kwetafile. Kwanjengokuba inja yayi sendlini phantsi kwetafile, ngokunjalo naye wayesezinyaweni zikaYesu ebongozela intombi yakhe. Ngenxa yoko, waabanga ilungelo lenja ekutyeni okuwa phantsi.

Impendulo yale ntokazi ityhila ukholo lwayo. Ukubiza ummangaliso omandla wokuphiliswa kwentombi yayo igama “imvuthuluka” kwakubonisa ngokufanayo ukuba amandla kaYesu ayemakhulu ngokukhethekileyo (Ukuba loo mmangaliso wawuyimvuthuluka, sasi zakuba yintoni isonka esipheleleyo?) kwanento yokuba ukwenza isicelo sayo kwakuyinto nje incinci kuYe.

“Ngendlela awamphatha ngayo, Yena ubonisile ukuba lowo ebethathwa njengomlahlelwa-ngaphandle kwaSirayeli akasenguye owasemzini, koko umntwana wendlu kaThixo. Njengomntwana yinyhweba yakhe ukuxhamla kwizipho zikaYise.”—Ellen G. White, _The Desire of Ages_, p. 401.

`Kutheni le nto ulunya ngakwezinye izizwe neentlanga lwahluke kangangoko kwimfundiso kaYesu? Singazama njani ukuhlanjululwa kobu bubi?`