---
title:  Ngaphakathi Nangaphandle
date:  03/08/2024
---

### Funda Ukulungiselela Isifundo Sale Veki
Marko 7, Isa. 29:13, Eksod. 20:12, Marko 8:11–21.

> <p>Indima Yenkumbulo</p>
> “ ‘Akukho nto ingaphandle komntu ethi ingene kuye ibe nako ukumenza inqambi; zizinto eziphumayo kuye ezimenza inqambi umntu’ ” (Marko 7:15).

Isifundo sale veki sikuMarko 7 kwakunye nesiqingatha sokuqala sikaMarko 8. Ekuqalekeni kukaMarko 7, uYesu uxhokonxa imbambano ngokubukula kwaKhe isithethe sezenkolo. Noko kunjalo, ukwenza oku ngendlela exhasa ngokumandla into ebaluleke ngokunzulu kubomi bobuKristu kule mihla. UYesu emva koko uzisa umzekeliso ovula isango kukuqondwa okukuko kwento engayo ngokwenene inkolo.

Emva koku uya eTire naseTsidon aze aqubisane nentokazi ekuphela kwayo kwiiGospile eyathi yaphumelela ingxoxo noYesu. Ukuqubisana kwaKhe nayo akuqhelekanga, kwaye ngaphantsi kwako kukho iincoko eziyimfihlo ezimbalwa eyazivezayo le ntokazi, yaza ngenxa yokholo lwayo uYesu wayenzela isicelo sayo.

UMarko 7, enokunye ukuphiliswa, utyhila inyaniso ebalulekileyo yokuba, nokuba ichukumisa kangakanani na imimangaliso, yona iyodwa ayanele ukuvula iintliziyo kwinyaniso. Kakade, imimangaliso yazinceda entweni iinkokeli zenkolo ezazithe gqolo ukumbukula uYesu?

KuMarko 8 isifundo siqwalasela ukubaluleka kwesonka njengomfuziselo weemfundiso nezithethe. La mabali aqulathe izifundo ezikhulu ngentsingiselo nesenzo sobomi bonqulo.

_*Funda isifundo sale veki ukulungiselela iSabatha, Agasti 10._