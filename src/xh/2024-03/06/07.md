---
title:  Ingcamango Ngakumbi
date:  09/08/2024
---

Funda kuEllen G. White, “Tradition,” “Barriers Broken Down,” and “The True Sign,” in _The Desire of Ages_, pp. 395–409.

“Phakathi kwabalandeli beNkosi yethu namhlanje, njengakudala, indlela esithe tshitshilili ngayo esi sono simayana, siyinkohliso! Indlela inkonzo yethu kuKristu, ubudlelane bethu nomnye, esoloko isonakaliswa ngayo lulangazelelo  olufihlakeleyo lokuphakamisa umna! Indlela ecwale ngayo ingcinga yokuzicingela kwakunye nokunqwenela ukungqinwa ngabantu! Kukuthanda umna, umnqweno wendlela elula kunaleyo uThixo ayinyulileyo okukhokelela ekungenisweni kweemfundiso zabantu nezithethe endaweni yemimiselo engcwele. Kubafundi baKhe la mazwi kaKristu alumkisayo ayathethwa, ‘Ligqaleni, nililumkele igwele labaFarisi.’

“Unqulo lukaKristu kukunyaniseka ngokwako. Ukunyamekela uzuko lukaThixo yinjongo etyalwa nguMoya oyiNgcwele; yaye kuphela kukusebenza okunefuthe kukaMoya okunokutyala le njongo. Kuphela ngamandla kaThixo anokubhangisa ukufuna umna nohanahaniso. Le nguqu luphawu lokusebenza kwaKhe. Xa ukholo esilwamkelayo lutshabalalisa umna nenkohliso, xa lusikhokelela ekufuneni uzuko lukaThixo hayi olwethu, masazi ukuba lusendleleni eyiyo. ‘Bawo, lizukise igama lakho ’ (Yohane 12:28), yayingunkqontsonqa wobomi bukaKristu, yaye ukuba silandela Yena, oku kuyakuba ngunkqontsonqa wobomi bethu. Usiyalela ukuba ‘sihambe, njengoko wahambayo Yena; yaye ‘sazi ngale nto ukuba siyamazi, ngokuthi siyigcine imithetho yakhe.’ 1 Yohane 2:6, 3.”—Ellen G. White, ku _Desire of Ages_, p. 409

**Imibuzo Yengxoxo**

`Zenzo zini zobuKristu ozifumeneyo ezinceda ukugcina intliziyo nyulu?`

`Ngoobani abantu “abazinqambi” ekuhlaleni kwakho? Ungenza ntoni ukunceda ukubatsalela kwigospile?`

`Camngcani, njengeklasi, ngento eninokuyenza ukukhuthaza ukwabelana ngegospile ngeendlela ezilula kunye nabamelwane bakho.`

`Funda kuMarko 8:1-10, ukudliswa kwama-4, 000. Mahluko mni ewenzayo into yokutolikwa kwesisahluko ngelithi isihlwele esi makube yayi seseNtlanga? Kutheni le nto ingenakwenza nawuphi umehluko?`

`Singazikhusela njani ngokunyamekileyo kumnqweno ongaphakathi esinawo sonke, njengezidalwa eziwileyo, ukuphakamisa iziqu zethu?`