---
title:  Izithethe Zabantu ziqubisene Nemithetho kaThixo
date:  04/08/2024
---

`Funda kuMarko 7:1-13. Zeziphi iinyaniso ezibalulekileyo ezidandalaziswe apha?`

Ubani unokucinga ngabantwana abafunda esi sicatshulwa kwiSikolo seSabatha baze xa begodukile baxelele oomama babo ukuba akudingeki ukuba bazihlambe izandla zabo phambi kokuba batye kuba kutsho uYesu. Noko kunjalo, eli bali alikho ngococeko.

Ngexesha likaYesu, intlaninge yabantu kwela lizwe babezihlupha kakhulu ngokuhlambuluka. Kwixesha elingaphambi kweetestamente, ingcamango yokuhlamba izandla ukuze uhlale uhlambulukile yayi dluliselwe nakubantu nje, nangona ekuqalekeni le miyalelo yayi sebenza kuphela kubabingeleli kwiTestamente eNdala (Eksod. 30:17–21). Kungokugcina le ngcamango le nto iinkokeli zenkolo zaakhalaza kuYesu ngabafundi baKhe.

UYesu akawuphenduli nqo umbuzo obuzwa kuYe. Endaweni yoko, ukhusela abafundi baKhe ngempendulo entlantu-mbini. Okokuqala, ucaphula amazwi kaIsaya angqwabalala akhalimela uhlanga olubeka uThixo ngokuthetha, kodwa intliziyo yalo ikude le kuYe (Isa. 29:13). Isicatshulwa sikaIsaya siqhubekeka ngokohlwaywa kokubekwa kwezithethe zabantu endaweni yemithetho engcwele.

Isigaba sesibini sempendulo kaYesu sidlala isicatshulwa sikaIsaya. INkosi icengceleza umthetho wokubeka abazali (Eksod. 20:12); oko kukuthi, ukubakhathalela ebudaleni babo, ize ithelekise oku nesithethe senkolo nalapho ubani anokunikele into kuThixo (isipho, corban), aze sekunjalo ayisebenzise kuye, kodwa akwale ukusetyenziswa kwayo ngabazali abasebekhulile. Umntu angafane acinge ukuva, “Ndiyaxolisa, tata. Bendingathanda ukukunceda, kodwa imali ndiyinikele etempileni.”

Lolu hlobo lohanahaniso olu uYesu aluhlasela ngokungagungqiyo. Babeke isithethe sabantu ngentla kuneLizwi likaThixo yaye, ngokwenza oko, bonile.

Ngoko ke yayi sithini impendulo kumbuzo wabaFarisi? Impendulo kaYesu ibonisa ukuba akayiboni isanelisa eyokuthi mbende kwabo ukuhlanjululwa kwezandla njengento edingeka ngokuhambelana nentando kaThixo. Endaweni yoko, impendulo yaKhe ngokucacileyo ixhasa imiyalelo yoMthetho ngaphezu kwesithethe sabantu. (Bona kanjalo kuMarko 1:44; Marko 7:10, 11; Marko 10:3–8; Marko 12:26, 29–31.)

`Singaba nazo na “izithethe” ezinokuthi kanti zingquzulana nemimiselo yomthetho kaThixo? Ukuba kunjalo, zingaba kanti ziyintoni?`