---
title:  Ingcamango Ngakumbi
date:  26/07/2024
---

Funda uEllen G. White, “ ‘The Sower Went Forth to Sow,’ ” pp. 33–61, in _Christ’s Object Lessons_.

“Ubungcwele benene kukuphelelisa emsebenzini kaThixo. Le yimeko yokuphila okuyinene kobuKristu. UKristu ufuna ukuzinikela okuphelelisileyo, inkonzo eyonke. Ufuna intliziyo, ingqondo, umphefumlo, amandla. Umna akafanelwe kukokoswa. Lowo uphilela isiqu sakhe akangomKristu.

“Uthando malube ngummiselo wokwenza. Uthando ngummiselo ongundoqo wolawulo lukaThixo ezulwini nasemhlabeni, yaye kufuneka lube sisiseko sesimilo somKristu. Koku kuphela okunokumenza nokumgcina ezinzile. Koku kuphela okunokumenza amelane nesilingo nesihendo.

“Kwaye uthando luyakutyhilwa ekuzibingeleleni. Icebo losindiso lwaandlalwa ngombingelelo-umbingelelo obanzi nonzulu nophakame ngeyona ndlela kangangokuba awunakulinganiswa. UKristu waabhokoxa konke ngenxa yethu, yaye abo bamkela uYesu bayakulungela ukuncama konke ngenxa yoMkhululi wabo. Ingcamango yale mbeko noluzuko iyakuza kuqala kunento yonke.”—Ellen G. White, _Christ’s Object Lessons_, pp. 48, 49.

**Imibuzo Yengxoxo**

`“Uthando malube ngummiselo wokwenza. Uthando ngummiselo ongundoqo wolawulo lukaThixo ezulwini nasemhlabeni.” Umnqamlezo uyityhila njani le nyaniso imangalisayo? Ebomini bethu, singalubonakalalisa njani olu hlobo lothando? Kutheni kufuneka senze njalo?`

`Ungaphendula njani kumntu obemi ngelithi uYesu waabalisa imizekeliso ukugcina abangaphandle besebumnyameni? Kutheni le nto uYesu, owafela wonke umntu (bona ku- 1 Yohane 2:2), engagcina besebumnyameni ngenjongo abantu awabafelayo emnqamlezweni ukuba abasindise?`

`Isibane sifanele ukuba sesiphathweni sesibane, hayi phantsi kwesitya (Marko 4:21). Sebenzisa lo mmiselo ekubandakanyekeni kwebandla lakho kuluntu olusekuhlaleni. Ningasiphakamisela njani isibane phezulu?`

`Gqala umzekeliso wembewu ekhulayo (Marko 4:26–29). Ndima ni abayidlalayo abantu ekuncedeni imbewu yegospile ukuba ikhule, yaye yeyiphi indima ayidlalayo uThixo? Nangona ngokuqinisekileyo sidlala indima, singenza njani ukuqiniseka ukuba sixhomekeke ngokupheleleyo kuThixo? Esi simo sokuxhomekeka okupheleleyo asingebi mhlawumbi yinxalenye yoko sidinga ukukwenza ukuze sikhule?`