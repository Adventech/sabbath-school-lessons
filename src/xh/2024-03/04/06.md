---
title:  Imizekeliso Yembewu Ekhulayo
date:  25/07/2024
---

`Funda kuMarko 4:26-29. Yintoni eyona ngqalelo iphambili yalo mzekeliso?`

Inkoliso yeGospile kaMarko iinezifaniso noba kukuMateyu okanye uLuka, okanye zombini. Kodwa akunjalo kulo umzekeliso. Wahlukile kuMarko. Ingqalelo yalo mzekeliso mfutshane sisigaba sokukhula. UYesu udandalazisa ukuba oku yindlela ubukumkani bukaThixo obusebenza ngayo. Abantu banendima amabayidlale, kodwa ukukhula kokwenyani ngumsebenzi kaThixo. Ayisosigaba singumlibe. Ibali lifikelela kwisiphelo esingalindelekanga ngokuvuthwa kwesiqhamo. Kanye ngolo hlobo, ukubuya kukaKristu kwesibini ngequbuliso kuyakuzisa isiphelo kwimbali yehlabathi lethu.

`Funda kuMarko 4:30-32. Yintoni olona gxininiso lubalulekileyo ngomzekeliso wokhozo lwemostade?`

Lo mzekeliso ugxininisa indlela into encinci kakhulu ekhula ngayo ibe yinto enkulu ngolona hlobo. Iinkozo zemostade zivamise ukuba kumlinganiselo wemilimitha e-1 ukuya kwezi-2 ngokuvuleka (ii-intshi ezi.039 ukuya kwezi.079). Isityalo esichazwe apha mhlawumbi yimostade emnyama (Brassica nigra) eneenkozo ezincinanana (zingaphezu kwe700 iinkozo kwigrem enye). Nangona zingezizo ezona nkozo zincinci ehlabathini, zincinci noko, ngokukodwa xa uzithelekisa nesityalo ezisivelisayo, esinokukhula sibesikhulu kangangeemitha ezi-3 (iinyawo ezi-10) ubude. UYesu uphawula ukuba neentaka ezi zide zakhe kumasebe esityalo semostade. Oku kusingisela kokugqibela kubhekisele kwiNdumiso 104:12, kunokubhekisela kuDaniyeli 4:10-12, kanjalo. INdumiso 104 ithetha ngamandla kaThixo ekudaleni ihlabathi, aze uDaniyeli 4 abonise uNebhukadnetsare njengomthi omkhulu nalapho phantsi kwawo lonke ihlabathi lifumana umthunzi nokutya.

Ingongoma uYesu ayizisayo kukuba ubukumkani bukaThixo, obaqala kancinci ngeyona ndlela, buzakuba bukhulu kwaye bube nomtsalane. Abantu ngexesha likaYesu nokuba bamsingela phantsi lo mshumayeli umthuqwasi ungenasizinzo waseGalili kunye neqela lakhe labafundi, kodwa ixesha libonisile ukuba ubukumkani bakhe bobabalo buyaqhubekeka ukukhula ehlabathini lonke.

> <p></p>
> “ ‘Zaye ezi ndaba zilungileyo zobukumkani ziya kuvakaliswa kulo elimiweyo liphela, zibe bubungqina kuzo zonke iintlanga, kwandule ke ukufika ukuphela’ ” (Mat. 24:14).

`Cinga ngendlela “ibandla” elaliyiyo ngexesha uYesu wayexela kwangaphambili. Kutheni le nto ikokona kuxela kwangaphambili kuphawulekayo, nkqu nokuqinisa ukholo (kuthi)?`