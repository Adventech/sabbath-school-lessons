---
title:  Imizekeliso
date:  20/07/2024
---

### Funda Ukulungiselela Isifundo Sale Veki
Marko 4:1–34, Yakobi 1:21, Isa. 6:1–13, Ndum. 104:12, Dan. 4:10–12.

> <p>Indima Yenkumbulo</p>
> “Wayesithi kubo, Yilumkeleni into eniyivayo; umlinganiselo enilinganisela ngawo, niyakulinganiselwa ngawo nani, kongezwe kuni nina nivayo. Kuba osukuba enako uya kunikwa, nongenako uya kuhluthwa kwanoko anako’ ” (Mark 4:24, 25).

Isifundo sale veki singemizekeliso ekuMarko 4. IGospile kaMarko ineyona mizekeliso imbalwa kunazo zonke iincwadi zeGospile (Mateyu, Marko, noLuka). Kangangentlaninge yeminyaka iingcaphephe zixoxe ngentsingiselo nokutolikwa kwemizekeliso kaYesu: Indlela yokuyitolika, into eyithethayo, kwakutheni ukuze uYesu asebenzise yona, luhlobo luni lwezifundo eyayilungiselelwe ukulutyhila, nendlela eyayifanele ukuthathwa ngayo njengoko injalo, njalo njalo.

Ngokuqinisekileyo asizokuyisombulula yonke le miba kwisifundo sale veki. Endaweni yoko, sizakuyiqwalasela size, ngobabalo lukaThixo, siphume nomqondo weengongoma uYesu awazizisayo ngale mizekeliso.

UMarko 4 unemizekeliso emihlanu nje kuphela-umhlwayeli, isibane, umlinganiso, ukhozo olukhulayo, kwakunye nokhozo lwemostate. inkoliso yesahluko ijikeleze umzekeliso womhlwayeli. Lo mzekeliso uyabaliswa kuqala, kulandele isizathu semizekeliso, ize emva koko ibe kuconjululwa umzekeliso. Le ndlela inamanyathelo amathathu azakuba kugxilwe kuwo kwizifundo zangeCawa, Mvulo, noLwesibini. Ize eminye imizekeliso ibe ngumba wesifundo ngoLwesithathu nangoLwesine.

_*Funda isifundo sale veki ukulungiselela iSabatha, Julayi 27._