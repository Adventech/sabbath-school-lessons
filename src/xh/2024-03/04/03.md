---
title:  Ukutolika kukaYesu
date:  22/07/2024
---

UYesu wayegqibile ngomzekeliso, kungekho nkcazelo inikezelweyo kwangoko. Ngokwendima le (Marko 4:1), uYesu wawuthetha phambi “kwesihlwele esikhulu.” Kuphela kukamva, ekunye nebathwana (Marko 4:10), nalapho wathi Yena wachaza into ebithethwa ngumzekeliso.

`Funda kuMarko 4:13-20. UYesu wawucombulula njani umzekeliso womhlwayeli?`

UYesu ucombulula umzekeliso ngokuchaza izinto ezingaphandle ebalini ezimelwe ziinkcukacha ezininzi apha ebalini. Utoliko olu lubonisa ukuba ibali liyimizekelo ekhululekileyo esingisele kwihlabathi lokwenyani, koko hayi ukujolisa kwincukacha nganye.

UYesu uchaza imbewu “njengelizwi.” Oku kuyakujolisa kwiLizwi likaThixo, ngokukodwa njengoko lishunyayelwe nguYesu UYakobi 1:21 uthi, “Kungoko endithi, yithini, nibubeke nxamnye bonke ubunyhukunyhuku nokuphuphuma ulunya, namkele ninobulali ilizwi elimisiweyo kuni, elinako ukuyisindisa imiphefumlo yenu.” James 1:21

Imihlaba eyohlukeneyo ziintlobo ezohlukeneyo zabaphulaphuli. Ngokokutolika kukaYesu, wonke ubani uyaliva iLizwi; oko kukuthi, zonke iindidi zomhlaba zinembewu ehlwayelwe kuzo. Umhlaba oyindlela ulukhuni, yaye iintaka ziyayixhwila imbewu. UYesu oku ukungqamanisa nokuhlutha kukaSathana inyaniso. Umhlaba olulwalwa awunzulwanga. UYesu ungqamanisa oku kunye nabantu abanokuzibophelela okunyele; abangakhe bayibale indleko yobufundi. Umhlaba onokhula uyayiminxa imbewu ehlwayelwe kuwo. UYesu uyachaza ukuba oku kumele amaxhala obomi nobutyebi eziminxa iLizwi. Kodwa umhlaba olungileyo umele abo balivayo iLizwi baze balamkele, lize likhule livelise isiqhambo esikhulu.

Ezona nkcazo zinde zezo zomhlaba olulwalwa nomhlaba onokhula. Ekuchazeni abaphulaphuli abangumhlaba olulwalwa, uYesu walatha kwiziqalelo ezohlukeneyobalamkela iLizwi ngovuyo kodwa ngabafundi bethutyana. Xa kufika intshuntshiso, bayalahla. Abaphulaphuli abangumhlaba onokhula bangumehluko. Abalahli ngenxa yamaxesha anzima koko ngenxa yamaxesha alungileyo-ingqalelo yabo ikwizinto zehlabathi endaweni yobukumkani bukaThixo. Amaxhala abo neenkathazeko zijikeleze oko ihlabathi likubonelelayo.

`Gqala ubomi bakho. Zikhona iimpawu zendlela, umhlaba olulwalwa, okanye umhlaba onokhula ezinyubelezela kumava akho? Oku kungenzeka mayana kunokuba uqonda. Lukhetho luni onokulenza ukutshintsha, ukuba sikhona isidingo?`