---
title:  Umzekeliso Womhlwayeli
date:  21/07/2024
---

`Funda kuMarko 4:1-9. Injani le mihlaba yohlukeneyo, yaye kwenzeka ntoni kwimbewu ewele kuyo?`

Xa befunda imizekeliso kaYesu kwiiGospile, abantu basoloko befuna ukutsibela ngokukhawuleza kwinkcazelo uYesu ayinikayo. Kakade, leyo asiyongongoma yala mabali-ukufundisa inyaniso ethile yasemoyeni kubomi bobuKristu? Ewe, kodwa ngamanye amaxesha, ngaphandle kweentetho ezimfutshane ezifana “Ubukumkani bukaThixo bufanekiswa,” okanye “Lowo uneendlebe zokuva, makeve,” uYesu akawuhlalutyi umzekeliso.

Ngoko ke, kulungile ukuthoba isantya ize ngokulula uhlalutye ibali ngokunokwalo ukwazi ukufumana inkalo eyalathwe ziimpawu zalo ezohlukeneyo zokubalisa. Ukwenza oku ngomzekeliso womhlwayeli kuzisa iintlobo zeengcamango. Imbewu inye kwimeko nganye kodwa iwela kwiindidi ezine ezohlukeneyo zomhlaba. Uhlobo lomhlaba luphembelela ngokumandla isiphumo sembewu. Endaweni yebali elinye eliqhubekekayo, umzekeliso lo ncakasana ungamabali amane azimeleyo abaliswe de agqitywa kwimeko nganye. Umgama wexesha wokugqiba ibali wanda qho ngebali elilandelayo.

Imbewu ewele endleleni ngoko nangoko icholwa ziintaka. “ ‘Kwathi ekuhlwayeleni kwakhe, inxalenye yembewu yawa ngasezindleleni, zeza iintaka zezulu zayidla zayigqiba’ ” (Marko 4:4)

Imbewu ewela kumhlaba olulwalwa ithatha iintsuku ezimbalwa okanye iiveki ukufikelela kwisiphumo sayo esiphanzileyo, esibandakanya ukutshiswa kwayo lilanga.

Imbewu ewela kumhlaba onekhula ithatha ixesha nayo ukufikelela kwisiphelo sayo esingenanzuzo, njengoko yaaminxwa yimithana enameva.

Imbewu  ewela emhlabeni olungileyo ithatha elona lide kunazo zonke, phantse lonke ixesha lokukhula, njengoko injalo indlela eqhelekileyo kwisityalo.

Amathathu kula mabali angokuphanza; kuphela leli lokugqibela elingempumelelo, isityalo esihle esininzi. Ubude bamabali, ixesha elide ngakumbi nangakumbi kwibali ngalinye elilandelayo, kwanento yokuba lilinye kuphela ibali elingempumelelo, onke akhomba kumngcipheko wokusilela kodwa kumphumela oyintabalala wempumelelo.

Umzekeliso lo ukhangeleka usalatha kwindleko yobufundi kwakunye nemingcipheko ebandakanyekayo, kodwa umvuzo ophuphumayo wokulandela uYesu.

`Zeziphi ezinye izifundo zasemoyeni esinokuzifunda kwindalo?`