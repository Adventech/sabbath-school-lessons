---
title:  Isizekabani Semizekeliso
date:  23/07/2024
---

`Funda uMarko 4:10-12. Kwakutheni ukuze uYesu afundise ngemizekeliso?`

Ukufunda okungenzulu kwezi ndima kunikezela ingcamango yokuba uYesu waafundisa ngemizekeliso ukugcina abo bangaphandle besebumnyameni. Kodwa loo ngcamango injalo ayihambelani nezenzo zikaYesu naphi na apha kuMarko. KuMarko 3:5, 6, uYesu uhlutshwa ziintliziyo ezilukhuni zeenkokeli zenkolo. KuMarko 3:22-30, uzithathela ingqalelo iingxoxo zababhali aze anikezele ingcombolo ngesizekabani sokuphazama kwabo. KuMarko 12:1-12 iinkokeli zenkolo ziyaqonda ukuba umzekeliso kaYesu wabaqeshi  ungabo. Ncakasana usisilumkiso wendawo elisingise kuyo iyelenqe lokumchasa kwakunye neziphumo ezibi ezizakulandela. Ukuba Yena wayengabakhathalelanga, ngewayengabalumkisanga. Okulangelayo, amazwi kaYesu apha kuMarko 4 adinga ukuphononongwa ukuze kuqondwe ukuba ithini na ingongoma yaKhe. UYesu uthi vandla-vandla uIsaya 6:9, 10.

`Funda kuIsaya 6:1-13. Kwenzeka ntoni kuIsaya apha, kwaye uthini umyalezo awunikelwa ukuba awuse kuSirayeli?`

UIsaya ubona umbono kaThixo etempileni kwaye wonganyelwa bubuqaqawuli bukaThixo kwakunye nobunqambi bakhe siqu. UThixo uyamhlambulula aze amthume umyalezo owothusayo. NjengoMarko, uvakala ungangqinelani kunye noIsaya xa ewonke nalapho kukho intuthuzelo eninzi ngakubantu bakaThixo.

KuIsaya 6 umyalezo ulungiselelwe ukuba wothuse abantu bavuke ukuze bashiye iindlela zabo ezingendawo. KuMarko isitshixo ekuqondeni amazwi kaYesu sifumaneka kuMarko 3:35. Ukuqonda amazwi kaYesu neemfundiso, ubani kufuneka enze intando kaThixo (Marko 3:35). Oku kuzisa loo mntu kusapho lukaThixo. Abo sebegqibe ekuthini uYesu unomtyholi abasoze baphulaphule.

Ingongoma yesicatshulwa sikaYesu kuIsaya 6 asikukuba uThixo ukhuphela abantu ngaphandle, koko iingcamango zabo azifukamileyo nobulikhuni bentliziyo kuyabathintela ekwamkeleni inyaniso esindisayo.

Le nyaniso yingcamango etshatsheleyo kumzekeliso womhlwayeli. Mntu ngamnye uyazikhethela uhlobo lomhlaba amakabe lulo. Bonke bayazigqibela ngokunokwabo ukuba bayakuzinikela na kuYesu okanye hayi kusini na? ekugqibeleni, ngamnye kuthi uyakhetha. sonke ngabanye siyakhetha.