---
title:  Isibane Nomlinganiselo
date:  24/07/2024
---

`Funda kuMarko 4:21-23. Yintoni olona gxininiso lukhethekileyo lukaYesu kumzekeliso wesibane?`

Izindlu kuloo ndawo yehlabathi ngexesha likaYesu zazahlukile ngobukhulu nokwakhiwa, zonke zixhomekeke kwingingqi nobutyebi. Izindlu zaalandela umzekelo wesiGrike wokwakhiwa zijikeleze intendelezo koko zahlukile ngokomgangatho wobuxhakaxhaka. Okanye uYesu angaba kanti uthetha ngezindlu ezincinci zabalimi. Nokuba indlu lipomakazi okanye yindlu engungqu-phantsi, umba ngummiselo: ngenye imini inyaniso ngoYesu iyakutyhilwa.

UYesu ubuza imibuzo emibini ngoMarko 4:21. Owokuqala ulindele impendulo engeyiyo-“Isibane esi sikhe siziswe ukuze sibekwe ngaphantsi kwesitya yini na, nokuba kuphantsi kwesingqengqelo?” Umbuzo wesibini ulindele impendulo eyiyo“Asiziswa na ukuze sibekwe esiphathweni saso?” UYesu uzisa imeko engabhadlanga, phantse enoburharha ukuzisa ingongoma yaKhe. Izibane zezokunikezela ukukhanya, kungenjalo ziyaphulukana nenjongo yazo. UMarko 4:22 uchaza lo mzekeliso ngokwalatha kwiimfihlo eziyakubhencwa. Nabani na oneimeyile okanye ikhompyutha ekhe yangenelwa uyazi ngeemfihlo ezibhencwa esidlangalaleni! Kodwa oko uYesu athetha ngako yigospile.

`Funda kuMarko 4:24, 25. Sesiphi isifundo uYesu asizisayo ngomzekeliso womlinganiselo?`

Kwiindawo ezininzi ehlabathini, imveliso esentsha ithengiswa kwiintengiso zasesidlangalaleni. Abathengisi bavamise ukuba nesixhobo sokulinganisa imveliso abayithengisayo. Sisenzo esiqhelekileyo kwabo bathengisi ukongeza intwana kwintengiso ukunceda umthengi azive ephethwe kakuhle. UYesu uthatha indlela entle abathengisi abaphatha ngayo abathengi ukuzisa ingongoma malunga nokuthi bhenqe kwenyaniso. Ukuba ubani ungophandle aze alandele ukukhanya, uyakuxhamla ngakumbi. Kodwa ukuba uyakubukula ukukhanya, nkqu noko ebenako ngaphambili kuyakuhluthwa.

`Singawufunda njani ummiselo wokuba ngomlinganiselo owusebenzisayo, kuyakulinganiselwa ngawo nakuwe? Yetyise kuzo zonke iindlela zakho zokuphathana nabanye.`