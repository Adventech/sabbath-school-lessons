---
title:  Uhlobo Olwahlukileyo lukaMesiya
date:  01/08/2024
---

`Funda kuMarko 6:34-52. Yayi yintoni ingxaki uYesu nabafundi baKhe abaqubisana nayo, yaye yaasonjululwa njani?`

Emva kokubuya kwabafundi kwiphulo labo, bahamba noYesu ukusinga kwindawo ekude kunxweme olusempuma loLwandle lwaseGalili ukuba baphumle. Kodwa isihlwele esikhulu sabantu abangama-5, 000 sifika kuqala kunabo kule ndawo. UYesu uyababona ukuba bafana nezimvu ezingenamalusi. Ubafundisa imini yonke.

Ngokuhlwa abafundi bacebisa ukuba asindulule isihlwele ukuba siyokufumana ukudla, kodwa uYesu ubaxelela ukuba mabatyise isihlwele. Incoko eqhambukayo (Marko 6:35–38) ibonakalisa ukuba abafundi bacinga ngokobuntu ngendlela yokusombulula le ngxaki. Noko kunjalo, uYesu usombulula le ngxaki ngokutyisa ngokumangalisayo isihlwele esikhulu kuphela ngezonka ezihlanu neentlanzi ezimbini.

Iimpawu zeli bali zidlala kwingcamango eyindumasi kaMesiya ngexesha likaYesu. Okwakulindelekile kukuba uMesiya uzakukhulula uSirayeli kwiintshaba zakhe aze azise ubulungisa noxolo.  Ihlokondiba lamadoda kwindawo ebuntlango ayezakudibanisa nayo iingcebiso zomkhosi zovukelo (thelekisa noYohane 6:14, 15; Zenzo 21:38).

Le ngcamango iqiniswa kukusingisela ekuboneni kukaYesu abantu “njengezimvu ezingenamalusi,” isicatshulwa esiyinxalenye seNumeri 27:17, nalapho uMoses acela uThixo ukuba anyule inkokeli kaSirayeli emva kwakhe. Le ntetho engomalusi wabantu bakaThixo iyavela kwakhona kwiTestamente eNdala, ngokuqhelekileyo kusingiselwe kukungabi nankokeli okanye ukumkani kukaSirayeli (thelekisa no- 1 Kumkani 22:17; 2 ZiKro. 18:16; Hezek. 34:5, 6).

Noko kunjalo, uYesu akafikeleli kwiminqweno yabo yobuxoki. Endaweni yoko, uthuma abafundi baKhe aze asindulule isihlwele. Kwaye, endaweni yokukhokela uvukelo ngakwiRoma, wenza ntoni? Uya bucala entabeni ukuya kuthandaza-hayi le nto ibilindelwe ngabantu.

Endaweni yoluvo oluyindumasi lukaMesiya njengokumkani okhulula uSirayeli, Yena uza ukuze akhulule abantu kubukhoboka besono. Ukuhamba kwaKhe phezu kwamanzi kubonakalisa kubafundi ukuba Yena, ngokwenene, uyiNkosi yendalo. Kodwa akazelanga kulawula koko ukunikela ubomi baKhe bube yintlawulelo yabaninzi (Mark 10:45).

`Eli bali malisixelele ntoni ngento yokuba kutheni kubalulekile nje ukuqondwa okukuko kwesiprofeto? Ukuba ukuqondwa okungekuko kokuza kukaKristu kokuqala kwakhokelela kwintlekele ngakwabanye, kungenza ngakumbi ngolo hlobo kangakanani na ukuqondwa okungekuko ngakwabanye ngokuphathelele kokwaKhe kwesiBini?`