---
title:  Ukuzolisa Uqhwithelo
date:  28/07/2024
---

`Funda kuMarko 4:35-41. Kwenzeka ntoni kweli bali, kwaye zeziphi izifundo esinokuzifunda kulo ngento yokuba ungubani uYesu?`

Ekuqaleni kukaMarko 4, uYesu ukhwela emkhombeni ukuze afundise izihlwele elunxwemeni. KuMarko 4:10-12, kubonakala ngathi ebesephumile emkhombeni waza wathetha nabafundi bucala. Ngoku, emva kwemini ende efundisa, abafundi bathatha uYesu emkhombeni “esenjalo,” ngamanye amazwi, edinwe ephelile. Yena ngoko nangoko uyalala kumqamelo womkhombe, ozakuba sesinqeni somkhombe/ emazantsi omkhombe. Kuvuka uqhwithelo olukhulu elwandle, kwaye umkhombe sowusemngciphekweni wokutshona ngethuba abafundi bemvusa Yena. Ngokutsal’ umdla, uYesu uyalela umoya namaza ukuba zidambe. Kubakho inzolo enkulu elwandle. Ngokuqondakalayo, abafundi boyika ngokunzulu ekubonakalisweni kwamandla angcwele.

`Funda iNdumiso 104:1-9. Umfanekiso kaYahweh (Yehova) apha ufana njani noKristu ezolisa uqhwithelo?`

Ibali elikuMarko 4:35-41 ligena gingci kwindlela eqhelekileyo yeBhayibhile, leyo ye “yembonakalo ”-ukuthi gqi kukaThixo okanye enye yeengelosi zaKhe. Iimpawu ezintlanu ziyafana kwezi ziganeko: (1) ukubonakaliswa kwamandla angcwele, (2) uloyiko lobuntu, (3) umyalelo, “musani ukoyika,” (4) amazwi entyilelo abonakalele wona uThixo okanye ingelosi, (5) ukusabela komntu kwintyilelo. Ezine kwezintlanu zikhona kweli bali-ukuzoliswa koqhwithelo kukubonakaliswa kwamandla angcwele, uloyiko lwabafundi luloyiko lobuntu. Umbuzo “Yini na ukuba nibe nje, ukuba ngamagwala?” kukuthi “Musani ukoyika.” Umbuzo wabafundi, “Ngubani na lo ke?” kukusabela komntu. Okungekhoyo ngamazwi entyilelo. Le nkcukacha ingekhoyo idlala kuMxholo weNtyilelo/Imfihlo otyhutyha kuyo yonke incwadi, nalapho inyaniso ngoYesu izakuvela khona. Apha umbuzo wabafundi, “Ngubani na ke lo, le nto alulanyelwa nangumoya nalulwandle?” utyhalela umfundi ekugcwaliseni impendulo kumagama angekhoyo entyilelo-Yena unguNyana kaThixo, iNkosi ngokwaYo.

`Cinga ngamandla kaThixo. Ungafunda njani ukwayama kula mandla nokuwathemba kwizinto zonke ebomini bakho?`