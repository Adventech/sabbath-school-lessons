---
title:  Kumjikelo noYesu
date:  30/07/2024
---

`Funda kuMarko 5:21-24. Zimpawu zini ezitshatshela ngokukhethekileyo ngoYayiro?`

Iinkokeli zenkolo njengoYayiro zazingavamisanga kuhlobana noYesu (bona kuMark 1:22; Marko 3:2, 6; Luka 13:14). Ngoko ke, kungenzeka ukuba wayexhalisekile. Oku kuxhaliseka kubonakaliswa kukuguqa kukaYayiro phambi koYesu. Isibongozo sakhe siyaqondakala kuye nawuphi umzali-intombi yakhe iyafa. Kodwa unokholo lokuba uYesu unako ukunceda. Engawisanga nelimdaka, uYesu uhamba noyise ukuya kwikhaya lakhe.

`Funda kuMarko 5:25-34. Yintoni ephazamisa uhambo olusinga endlwini kaYayiro?`

Ibali ngesiquphe liqhawukela kwesinye isiganeko esixhokonxa usizi-intokazi engcamle iminyaka elishumi elinambini emibi yokugula. Eli bali likaYayiro kwakunye nale ntokazi liBali eliHlohliweyo lesibini kuMarko (bona kuMarko 3:20– 35, lenziwe kwisifundo 3). Kweli bali iziqu ezohlukeneyo, uYayiro nale ntokazi, ziza kuYesu ngoncedo.

Le ntokazi iza ngemva kuYesu ize ichukumise impahla yaKhe. Ngoko nangoko, iyaphila. Kodwa uYesu uyema aze abuze, “Ngubani na ochukumise iingubo zam?”

Le ntokazi, ekukade igula ngeyona ndlela, ngoko nangoko yaphila. Noko kunjalo, yoyikisela ukuthi kanti uYesu unomsindo yinto eyehlileyo. Yayi kukuhlaselwa nje ziimvakalelo zakhe. Kodwa uYesu wayefuna ukuphhilisa, hayi nje kuphela umzimba wayo koko kanjalo nomphefumlo wayo.

Ngoko ke, masibuyele kuYayiro (bona kuMark 5:35–43). Yaba kukuhlaselwa nje ziimvakalelo kumphathi wendlu yesikhungu, kanjalo. UYesu akazange avumele mntu ungomnye ukuba ahambe naYe nabazali ngaphandle kukaPetros, uYakobi, noYohane. UYesu uyatsho ukuthi intombazana le ayifanga koko ilele. Ukhuphela ngaphandle bonke abazili aze aye apho ilele khona intombaza ebhubhileyo. Athabathe isandla sayo athi, “Talita, kumi” uMarko uyawatolika la mazwi, “Ntombazana, ndithi kuwe, Vuka.” Eneneni, igama Talita lithetha “imvana,” yaye ngalo ndlela ingaligama lokuthandwa komntwana ekhaya. Umyalelo wokugcina izinto ziyimfihlo yinxalenye yomxholo wentyilelo/imfihlo otyhutyha uMarko uze ukhombe ekuthini ungubani uYesu kwanokuba, ekugqibeleni, akanakuhlala efihlakele Yena.