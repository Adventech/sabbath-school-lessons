---
title:  Ingcamango Ngakumbi
date:  02/08/2024
---

Funda kuEllen G. White, “Peace, Be Still” and “The Touch of Faith,” pp. 333–348 kwi _Desire of Ages_.

“Kubo bonke abaphantsi koqeqesho lukaThixo kufuneka kutyhileke ubomi obungahambelaniyo nehlabathi, izithethe zalo, okanye izenzo zalo; yaye wonk’ ubani kufuneka abe namava akhe buqu okuxhamla ulwazi lwentando kaThixo. Kufuneka sizivele buqu Yena ethetha nentliziyo. Xa naliphi ilizwi elingelinye lithe cwaka, size ngokuzolileyo silindele kuYe, ukuzola komphefumlo kulenza licace ngakumbi ilizwi likaThixo. Usixelela ukuba, “Yekani, nazi ukuba ndinguThixo mna.’ Ndum. 46:10. Kunokufumaneka apha kuphela ukuphumla kwenene. Kwaye oku lulungiselelo olunemiphumela lwabo bonke abasebenzela uThixo. Phakathi kwezihlwele ezingxamileyo, kwakunye noxinzelelo lwemisebenzi yobomi emandla, umphefumlo ohlaziywa ngolo hlobo uzakurhangqwa yimpepho yokukhanya noxolo. Ubomi buyakuphefumlela phandle ivumba elimnandi, yaye buyakutyhila amandla angcwele ayakufikelela ezintliziyweni zabantu.”—Ellen G. White, ku _Desire of Ages_, p. 363.

“Intliziyo zabo ezinganelisekanga zabuza ukuba kutheni, xa kanti uYesu angenza imisebenzi emininzi kangako emangalisayo njengoko bebonile, anganikezeli impilo, amandla, nobutyebi kubo bonke abantu baKhe, abakhulule kubacinezeli babo, aze abaphakamisele kwigunya nembeko? Into yokuba wayebanga ngelithi ungoThunywe nguThixo, aze noko kunjalo akulandule ukuba ngukumkani kaSirayeli, yayi yimfihlelo ababengakwazi kuyiqiqa. Ukwala kwaKhe kwaaqondwa ngenye indlela. Abaninzi baqukumbela ngelithi Yena akanabunganga bakuvakalisa amabango aKhe kuba Yena ngokwaKhe wayebuthandabuza ubume obungcwele bephulo laKhe. Kungaloo ndlela abathi bavulela iintliziyo zabo kwintandabuzo, yaza imbewu abeyityalile uSathana yaxakatha isiqhamo esifana nayo, ekuqondeni ngendlel’ engeyiyo nokukreqa.”—ku _Desire of Ages_, p. 385.

**Imibuzo Yengxoxo**

`Ukuba ubani ebenokukubuza, “uYesu ukukhulule entweni, ubuyakuphendula ngelithini?`

`Xoxani ngokuba kutheni ngelinye ixesha uThixo evumela umntu olunge njengoYohane umBhaptizi ukuba afakwe entolongweni aze abulawe. Ntuthuzelo okanye themba lini esinokulifumana, phakathi kwezi zinto zinzima?`

`Zifundo zini zentlanganisela yebandla elinemithombo enqongopheleyo ezisekudlisweni kwama-5, 000?`

`Thelekisa izimvo ezivamileyo zikaYesu namhlanje kunye nomfanekiso waKhe okuMarko 5 no-6. Oko kukuthi, sithini ngabo basebenzisa uYesu ukufuna igunya lezopolitiko nokuba nobunganga kwabanye?`