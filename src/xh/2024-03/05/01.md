---
title:  Imimangaliso NgaseLwandle.
date:  27/07/2024
---

### Funda Ukulungiselela Isifundo Sale Veki
Marko 4:35–41, Ndum. 104:1–9, Marko 5:1–43, Num. 27:17.

> <p>Indima Yenkumbulo</p>
> “Kodwa uYesu akamvumelanga. Usuke wathi kuye, Hamba, uye endlwini yakho kwabakowenu, ubabikele oko zingako ukuba zinkulu izinto ekwenzela zona iNkosi, yaba nenceba engaka kuwe’ ” (Marko 5:19).

Ulungiselelo lukaYesu ikakhulu lwalugxile eGalili, ngokukodwa kuLwandle lwaseGalili nangakulo, ichibi olukumyinge weemayile ezile-13 ubude kunye neemayile ezisi-8 ububanzi. Yeyona ndawo yamanzi inkulu kula ngingqi kwaye yayiliziko lobomi kubantu abahlala kufutshane.

UMarko 4 uphela ngoYesu nabafundi baKhe becanda kuLwandle lwaseGalili. Kuvuka uqhwithelo uYesu aluzolisa ngokuthetha nomoya namaza. UMarko 6 uphela ngesiganeko esifanayo, kodwa kwesi isihlandlo uYesu uhamba phezu kwamanzi esiya ngakubafundi baKhe abasemkhombeni. Phakathi kwezi ziganeko zasemanzini yimimangaliso eliqela kaYesu eyayenziwe emhlabeni, kwakunye nomsebenzi wephulo lokuqala labafundi. La mabali ngumxholo wesifundo sale veki.

Uphawu olubalaseleyo lwala mabali atsal’ umdla kukubonisa umfundi ukuba ungubani uYesu. UnguLowo ukwaziyo ukuzolisa uqhwithelo, ukuphilisa iidemoni, ukuphilisa intokazi esuke yachukumisa iimpahla zaKhe, ukuvusa intombazana ebhubhileyo, ushumayela kwidolophu yaKhe, uthuma abafundi baKhe baye kwiphulo lokushumayela, udlisa ama-5, 000 ngeelofu neentlanzi ezimbalwa, aze ahambe phezu kwamanzi-imibonakaliso emangalisayo yamandla esondeza abafundi ekuqondeni ukuba Yena unguNyana kaThixo.

_*Funda isifundo sale veki ukulungiselela iSabatha, Agasti 3._