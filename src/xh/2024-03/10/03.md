---
title:  Akusayi Kusala Litye Phezu Kwelinye
date:  02/09/2024
---

`Funda kuMarko 13:1-13. Abafundi baasabela njani kwintetho kaYesu ngetempile, yaye yintoni intsingiselo kaYesu kubo?`

Njengoko sibonile, udederhu lwetempile ngokwenene lwalusisakhiwo esimangalisayo. UJosephus uphawula ukuba uPhahla lwasebuKhosini (Royal Portico) kwicala elingasemazantsi kolu dederhu yayi neentsika ezi-162, nganye kuzo yayinokufikelelwa macala ngamadoda amathathu abambene ngezandla (_Antiquities_, 15.11.5 §§413–414). UYesu uthi konke kuzakukhahlelwa phantsi. Isiprofeto esinjalo malunga nesi sakhiwo simangalisayo singavakala komameleyo njengesiphelo sehlabathi.

“Njengoko ingqalelo kaKristu yayi tsaleleke kubuqheleqhele betempile, makube zazi yintoni iingcinga ezingathethwanga zaLowo uBukuliweyo! Umbono ophambi kwaKhe ngokwenene wawumhle, kodwa wathi ngentlungu, Mna konke ndiyakubona. Izakhiwo ngokwenene ziyamangalisa. Nalatha kwezi ndonga njengezikhangeleka zingenakutshatyalaliswa; kodwa phulaphulani amazwi Am: Iyeza imini apho ‘kungasayi kusala litye phezu kweliye, elingayi kuchithwa.’ ”—Ellen G. White, ku _Desire of Ages_, p. 627.

Abafundi bafuna ukwazi ukuba le nkcazo ayenzileyo uYesu iyakwenzeka nini. Ngoko ke, kuMarko 13:4, iqela elincinci, uPetros, uYakobi, uYohane, noAndreya, babuza Yena ngexesha. Bafuna ukwazi ukuba zonke ezi zinto ziyakwenzeka nini yaye uyaba yintoni umqondiso xa zizakwenzeka.

Okutsal’ umdla kuMarko 13:5-13 kukuba uYesu uchitha ixesha elininzi laKhe hayi ekuchazeni ukuwa kweYerusalem koko endaweni yoko ekulumkiseni abafundi baKhe ngento amabayilindele kulungiselelo lwabo lokumisela ibandla lokuqala lobuKristu. Akuvakali ngathi kuzabalula noko.

Eneneni, bazakutshutshiswa, basiwe ematyaleni, baze abanye babulawe. Kodwa kuko konke oku, uYesu uyabonisa ukuba ixesha alikafiki. Mabangakhohliswa ziziganeko ezinesidubedube. Ukongeza, uMoya oyiNgcwele uzakubanika amazwi okuthetha ngexesha elifanelekileyo, nokuba usapho okanye abahlobo bayabalahla.

Okuphathekayo kula mazwi atshayelelayo kwisiprofeto sikaYesu kukuba abantu bakaThixo mabangoyiki sidubedube nakulingwa. Kufuneka baphaphe, kuba uMoya kaThixo uzakubathwala kwimbandezelo.

`Abe yintoni amava akho ngezilingo eziza ngokulandela uYesu? Ukuba khange ube nazo nokuba zeziphi, akudingeki ukuzibuza ukuba ngokwenene ulandela Yena?`