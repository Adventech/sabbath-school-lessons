---
title:  Isikizi Lesiphanziso
date:  03/09/2024
---

`Funda kuMarko 13:14-18. Ntluva ni uYesu ayinikezelayo ukufumanisa ukuba “isikizi lesiphanziso” eli lithetha ntoni?`

UYesu ufikelela kwingongoma engumongo ngokuwa kweYerusalem kuMarko 13:14. Walatha “kwisikizi lesiphanziso.” INkosi ithi umlesi kufuneka aqiqe. Ngala mazwi, uYesu ukhombisa abafundi kwincwadi kaDaniyeli. Esi sigama sibonakala kuDaniyeli 9:27, Daniyeli 11:31, nakuDaniyeli 12:11, nesifaniso kuDaniyeli 8:13.

`Funda kuDaniyeli 9:26, 27. Ngubani “uMthanjiswa,” yaye ngubani “inganga eya kuza”?`

“Umthanjiswa” okuDaniyeli 9:26 ligama lesiHebhere _umāšiaḥ_, ngesiNgesi, _uMesiya_. Kwisifundo esinyamekileyo sikaDaniyeli 9:24-27, kucacile ukuba lo mthanjiswa usingisele kukuza kukaYesu Kristu.

Kodwa ngubani “inganga eya kuza,” ezisa ukutshatyalaliswa kwisixeko saseYerusalem? Isixeko esi saatshatyalaliswa yinjengele yamaRoma uTitus. Ngoko ke, kubonakala kuqiqeka ukuba nguye “inganga eya kuza” ekuthethwa ngayo kuDaniel 9:26, 27. Ezi ziqu zibini zidityanisiwe kuba indlela uMesiya awaaphathwa ngayo yaakhulisa ukutshatyalaliswa kwesixeko.

Lithetha, ngantoni, ngoko, “isikizi lesiphanziso” uYesu, abhekisele kulo kuDaniyeli? Ngelishwa, uninzi lweengca-phephe zikholelwa ukuba eli sikizi lisingisele ekuhlambeleni kuka-Antiochus Epiphanes itempile kwinkulungwane yesibini ngaphambi kokuzalwa kukaKristu (B.C.) Oko akusebenzi ngoko. UYesu uchaza “isikizi lesiphanziso” njengento eyehla emva kwexesha laKhe apha, ngoko ke kunzima ukuba lingasingisela kwinto eyeenzeka kwiinkulungwane ezimbini ngaphambi kolungiselelo lukaKristu emhlabeni.

Endaweni yoko, isikizi lingasingisela ekugxunyekweni kwemigangatho yeRoma yobuhedeni kwaSirayeli ngexesha lokurhangqwa kweYerusalem ekupheleni kwemiyaka yoo-60 emva kokufa kukaKristu (A.D. 60s). Lo yayi ngumnqondiso wamaKristu ukuba asabe, nto leyo ayenzayo.

`Ngale ndlela uYesu wachazayo, iYerusalem yaawa. Singafunda njani ukumthemba Yena, neBhayibhile, kuzo zonke izinto ezichazayo?`