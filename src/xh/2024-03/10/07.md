---
title:  Ingcamango Ngakumbi
date:  06/09/2024
---

Funda kuEllen G. White, “On the Mount of Olives,” ku _Desire of Ages_, pp. 627–636.

Zininzi izinto ezenzekayo elizweni eziphazamisa ngeyona ndlela. Ngokwenene abantu bayankwantyiswa koko kutyhilekayo. Singakwazi njani, njengaBalindi, “abakwaziyo ukujoj’ umkhondo” kwiziganeko, ukusebenzisa ezi zinto ukwalathisa abantu kwithemba esinalo kuYesu, kwakunye nedinga lokubuya kwaKhe?

“Ngenxa yokuba singayazi kanye iyure yokuza kwaKhe, siyalelwe ukuba siphaphe. ‘Banoyolo abo bakhonzi, eyothi yakufika inkosi, ibafumane belindile.’ Luka 12:37. Abo balinde ukuza kweNkosi abalindi ngokuvilapha. Ukulindela ukuza kukaKristu kufuneka kubenze abantu bayoyike iNkosi, bazoyike nezigwebo zayo ngasekoneni. Kukufuneka kubaphaphamise ngakwisono esikhulu sokubukula izibonelelo zaKhe zenceba. Abo balindele iNkosi bahlambulula imiphefumlo yabo ngentobelo kwinyaniso. Badibanisa ukulinda okuphaphileyo kunye nokusebenza okunyamekileyo. Ngenxa yokuba besazi ukuba iNkosi seyisemnyango, indzondelelo yabo ihlaziyelwa ukusebenzisa nezenzeleli ezingcwele ukusebenzela ukusindiswa kwemiphefumlo. Aba ngabakhonzi abathembekileyo nabalumkileyo abanikezela kwabendlu yeNkosi ‘umamkelo wabo wokudla ngexesha elifanelekileyo.’ Luka 12:42. Babhengeza inyaniso elungele kanye eli xesha. Kwanjengokuba uEnoki, uNowa, uAbraham, noMoses ngamnye waavakalisa inyaniso yexesha lakhe, bayakuba njalo abakhonzi bakaKristu ngoku ukunikezele isilumkiso esisodwa sesizukulwana sabo.”—Ellen G. White, ku _Desire of Ages_, p. 634.

**Imibuzo Yengxoxo**

`Yenye into ukunikela kumsebenzi weNkosi. Kuyenye into ukunikela ngokuzincama? Yintoni umehluko, yaye kutheni loo mehluko ubalulekile nje?`

`Kwakutheni ukuze uThixo angakuthinteli ukutshutshiswa kwabantu baKhe kwiinkulungwane nakwihlabathi lanamhlanje? Umxholo wemfazwe enkulu usinceda njani siqonde, ngandlel’ ithile, isizekabani sobukho bentshutshiso?`

`Miqondiso mini yokuza kukaKristu etshatsheleyo ngokwakuwe kwihlabathi langoku?`

`Cinga ngemeko yabafi kwanento yokuba abafileyo belala kude kubuye uKristu. Abantu bavala amehlo abo ekufeni, yaye yeyiphi into elandelayo abayaziyo? Le ngcamango isinceda njani sibone indlela, kumntu ngamnye buqu, okusoloko kusondele ngayo ukuza kwesibini kukaKristu?`