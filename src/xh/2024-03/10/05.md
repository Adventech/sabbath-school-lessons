---
title:  Imbandezelo Enkulu
date:  04/09/2024
---

`Funda kuMarko 13:19. Le ndima isingisele entweni?`

UMarko 13:14 ngokuphathelele kwisikizi lesiphanziso sisixhaso esimiswe phezu kwaso isahluko (bona kwisifundo sangoLwesibini). UMarko 13:19 uphawula ukuguquka kwezinto, kanjalo. Walatha kwimbandezelo enkulu engenantanga susela kwasekudalweni kwahlabathi. Oku kuxela intshutshiso enkulu okanye enabe ngakumbi kunaleyo yehla ekuweni kweYerusalem. UMarko 13:19 uguqukela kwixesha elizayo, esalatha kwiziganeko ezikude kakhulu kwixesha likaYesu.

Kwanjengokuba uMarko 13:14 ehlokomisa isiprofeto sikaDaniyeli 9, apha kuMarko 13:19-23 intshutshiso enkulu echaziweyo inesandi sesiprofeto sikaDaniyeli 7 no-8, nalapho igunya lophondo oluncinane litshutshisa khona abantu bakaThixo “kangangexesha namaxesha nesiqingatha sexesha” (Dan. 7:25). Eli xesha lesiprofeto seentsuku ezili-1, 260 lilingana neminyaka yokwenyani eli-1, 260 (Num. 14:34, Hezek. 4:6). Eli xesha lalisuka ku-A.D. 538 ukuya kuthi xhaxhe ku-A.D. 1798. Ngo A.D. 1798, uNapoleon waathumela injengele yakhe ukuba ithimbe upapa (pope). Kweli xesha le minyaka eli-1, 260, igunya lephondo oluncinane laatshutshisa labulala abo babengavumelani nenkqubo yalo yolawulo ebandleni.

`Funda kuMarko 13:20-23. Themba lini uThixo alibonelela abantu baKhe ngexesha lentshutshiso, kwaye silumkiso sini Yena asinika bona xa elivala?`

UMarko 13:20 uthetha ngentshutshiso enqanyulwayo ngenxa yabantu bakaThixo. Ngokwembali, imililo yentshutshiso yaye yancipha emva kokuvuka koHlaziyo lobuProtestante, laphunguleka ixesha loxinzelelo. Ngokuya lidamba igunya lophondo oluncinane, abantu abongezelekileyo baathelela kuhlaziyo. Kodwa igunya lophondo oluncinane luzakubuyela elulawulweni kwakhona, njengoko sibonakalisa isiprofeto sesiTyhilelo 13.

KuMarko 13:21-23, uYesu ulumkisa ngesinye isoyikiso, eso sabaprofeti bobuxoki nookristu ababuxoki, abayakuvumbuluka ngaphambi kokuba Yena abuye. UYesu ulumkisa abalandeli baKhe ukuba babalumkele.

`Ngexesha uYesu wayelumkisa ngooKristu ababuxoki, intshukumo yaKhe yayingekaqala ncam, kodwa kunjalo, waakwazi ukwenza loo nkcazo imangalisa ngolo hlobo, eyenzekileyo (nkqu nanamhlanje abantu babanga ukuba banguYesu). Oku kuchaza makukukhulise njani ukuthemba kwethu iLizwi likaThixo?`