---
title:  Iimalana Ezimbini Kumnikelo
date:  01/09/2024
---

`Funda kuMarko 12:41-44. Kungakanani awakunikelayo lo mhlolokazi, kwaye kwaafuneka athini uYesu ngako?`

Itempile yaseYerusalem yayi sisakhiwo esihle ngokumangalisayo. Intaba yetempile yayi tshatshele apha esixekweni, kwaye amatye amakhulu ayebandakanywe ekwakhiweni kwayo asengumnqa kude kube nanamhlanje, amanye enobunzima obungamakhulu eetoni. Ukwakhiwa ngokutsha nokwandiswa kwetempile kwakunye nentaba yetempile kwaqala phantsi koHerode oMkhulu kwisithuba sika 20 B.C. (ngaphambi kukaKristu), kodwa ukwakhiwa nokuhonjiswa kwesakhiwo kwaqhubeka de kwayakuma koo-A.D. 60 (emva koKristu).

Intlaninge yabantu yaazisa iminikelo ukuyifaka kwiibhokisi ezili-13 ezazimi kwiNtendelezo yabaFazi kufutshane netempile. Kwakulapho apho uYesu wayehleli khona xa wayebona umhlolokazi esiza waza waphosa iingekembe ezimbini zelepta. Oku kungalingana nesixa esiyi-1/32 sedanariyo, umvuzo oqhelekileyo wemini kumsebenzi. Yiyo lo nto, umnikelo wale ntokazi wawumncinci noko.

UYesu, noko kunjalo, waachukumiseka ngumnikelo wayo. Ihlokondiba labantu abangoongxowa-nkulu baphosa izixa ezikhulu, kodwa akazange ahlomle kwizipho zabo eli xesha bezifaka. Kodwa lo mnikelo walo mhlolokazi sabiza ukuncoma kwaKhe. Utsho ukuthi yena unikele ngaphezu kwakhe nabani na. yenzeka njani lo nto? UYesu uphawula ukuba banikele bethatha kwintabalala yabo kodwa yena kubuhlwempu bakhe. Kwakukuninzi okuseleyo kubo; yena waanikela ngento yonke awayenokuphila ngayo. Le nto yenza isipho sakhe sigabadele, nangona ixabiso laso ngokwemali lali lincinci.

Eli bali liqulathe isifundo esinzulu ngokuphathwa kwemithombo. Ukunikela emsebenzini kaThixo akuxhomekekanga kwizenzo zeenkokeli ukuze zingqine. Ubunkokeli benkolo etempile babungcolile, kodwa uYesu akazange ngoko akugqine ukugoxwa kweminikelo. Ukuba kwakha kwakho iinkokeli zenkolo ezingcolileyo (uKayafa? uAnas?), ezo kweli xesha zaziphakathi kwezo ziqatseleyo. Kwaye uYesu wayekwazi noko.

Kuyinene ukuba iinkokeli zinoxanduva olungcwele lokusebenzisa imithombo ngokuhambelana nentando kaThixo, kodwa nokuba azenzi njalo, abo banikela emsebenzini kaThixo basasikelelwa ekunikeleni kwabo, kwanjengokuba kwaba njalo kulo mfazi.

Ukugoxa izishumi okanye iminikelo, kwelinye icala, xa iinkokeli zisenza into engakholisiyo, kuthetha ukuthi ukunikela kuqhotyoshelwe kwizenzo zazo endaweni yokuba yenziwe umbulelo kuThixo. Nokuba kuhenda kangakanani na ukwenza oko, akulunganga.

`Eli bali malisifundise ntoni ngokubaluleka kokuthembeka kwinto esiyinikela emsebenzini kaThixo?`