---
title:  Ukushiywa NguThixo
date:  18/09/2024
---

Funda kuMarko 15:33-41. Ngawaphi amazwi ekuphela kwawo kaYesu emnqamlezweni kuMarko? Ekugqibeleni kuthetha ntoni kuthi sonke ukufa kukaKristu?

IGospile kaMarko izisa umnqamlezo njengendawo emnyama kakhulu, ngokufanayo phandle nangokwasemoyeni. Ubumnyama obungaqhelekanga behla phezu kweKalvari ukusukela emini emanqanda ngoLwesihlanu de kwakwisithuba sika-3 emva kwemini. “Ke kaloku lakuba lilixa lesithandathu, kwehla ubumnyama phezu kwawo wonke umhlaba, kwada kwalilixa lesithoba” (Marko 15:33).

Amazwi kaYesu emnqamlezweni abizwa ngokuba “sisiKhalo sokungaHoywa” nanjengoba ethandaza Yena, ekhala kuThixo, ebuza ukuba Yena ushiyelwe ntoni na. ucaphula kwiNdumiso 22:1. Okunye ukusingisela kule ndumiso inye kwenzeka kuMarko 15:24 no-29, ukudandalazisa ukuba iziBhalo ziyazaliseka ekufeni kukaYesu. Nkqu nakwiyelenqe elingendawo labantu, intando kaThixo iyazaliseka.

Amazwi kaYesu emnqamlezweni achazwe ngesiAram kunye nenguqulelo. Amazwi “Thixo wam, Thixo wam” nguEloyi, Eloyi kwindima (inguqulelo esuka ku’elahi wesiAram). Bekuzakuba lula ukuva uYesu xa ebiza uEliya (ngesiAram u’eliyyah uthetha “uThixo wam nguYehova”). Le yimpazamo abanye ababukeli abayenzayo.

Okutsal’ umdla ngesi sicatshulwa kukufana okunaso nokubhaptizwa kukaYesu, kuMarko 1:9-11.

| Ubhaptizo: Marko 1:9–11 | Umnqamlezo: Mark 15:34–39 |
| --- | --- |
| uYohane ubhaptiza uYesu | Ubhaptizo lukaYesu (thelekisa noMark 10:38) |
| uYohane (uEliya umfuziselo; bona kuMarko 9:11–13) | Ukubiza uEliya |
| Izulu liyakrazuka | Ikhuselo liyakrazuka |
| uMoya (_pneuma_) | uYesu uyaphela  (_expneō_) |
| Ilizwi likaThixo “uNyana oyiNtanda” | Umthetheli-khulu uthi “nguNyana kaThixo” |

Okuboniswa zezi zifaniso kukuba njengokuba ukubhaptizwa kukaYesu kuMarko 1 ekukuqaleka kolungiselelo lwaKhe, njengoko kuprofetiwe kuDaniyeli 9:24-27, okwenzeka kuMarko 15 emnqamlezweni kukuphela, okanye umgomo wolungiselelo lwaKhe, njengokuba esifa njengentlawulelo yabaninzi (Marko 10:45). Ukufa kukaYesu emnqamlezweni kukwazalisekisa inxalenye yesiprofeto sikaDaniyeli 9:24-27. Ukukrazuka kwekhuselo (Marko 15:38) kwalatha ekuzalisekeni kwenkqubo yemibingelelo, nanjengoba isithunzi sihlangana nesiqu, nesigaba esitsha sembali yosindiso siqala.

`Nkqu naphakathi kweyelenqe elingendawo loluntu, iinjongo zikaThixo zaazaliseka. Kutheni le nto oku kufuneka kusincede sifunde ukuba, nokuba kwenzeka ntoni na ecaleni kwethu, sisengamthemba uThixo yaye sazi ukuba ukulunga kwaKhe ekugqibeleni kuzakongama?`