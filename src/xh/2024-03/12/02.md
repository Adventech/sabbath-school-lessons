---
title:  “Unguye na uKumkani wamaYuda?”
date:  15/09/2024
---

`Funda kuMarko 15:1-15. Luhlobo luni lweemeko eziyimpoxo ezenzeka apha?`

UPontiyo Pilato wayeyirhuneli yakwaYuda ukuqala ngo-A.D. 26–36. Wayengeyonkokeli inobuntu, kwaye isixa sezenzo zakhe sabangela inkxalabo phakathi kwabahlali belizwe (thelekisa noLuke 13:1). Ukuxoxwa kwetyala likaYesu ngobuYuda kwakhokelela kwisigwebo sokufa ngokwenyelisa. Kodwa phantsi kolawulo amaYuda ayengenako ukubabulala abantu kwinkoliso yeemeko, ngenxa yoko ke azisa uYesu kuPilato ukuba agwebe.

Isimangalo ngakuYesu phambi koPilato asikhankanywanga, kodwa kungakwazeka ukuqinisekisa isimangalo ngenxa yombuzo omfutshane uPilato awubuza kuYesu, “ ‘Unguye na ukumkani wamaYuda?’ ” (Marko 15:2). Kumaxesha eTestamente eNdala, uSirayeli wayethambisa okumkani bakhe; ngoko ke, akunzima ukubona indlela igama uMesiya (“uMthanjiswa”) elalinokukrunwa ngokungathi ubanga ukubuswa njengokumkani ize, ngolo hlobo, ube ngokhuphisana nolawulo. Ngoko ke, isimangalo esaaziswa kwiSanhedrin sesonyeliso, lo gama isimangalo esaziswa phambi kwerhuluneli yaba sesokunyol’ umbuso, sikhokelela ekufeni.

Impoxo kukuba uYesu kokubini unguMesiya noKumkani wamaYuda. Izigwebo zaKhe zonyeliso nokunyol’ umbuso zaba yimpazamo; ndaweni yoko Yena wayefanele ukubuswa nokunqulwa. Noko kunjalo, uYesu uziphatha ngokokumkani. Impendulo yaKhe kuPilato, “ ‘Nawe utsho ’ ” (Marko 15:2), ayibopheleli. Akaliphiki okanye alingqine iwonga eli. Le mpendulo inokubonakalisa ukuba Yena ungukumkani, kodwa owahlukileyo (thelekisa noYohane 18:33–38).

UMarko 15: 6 uzisa kwibali isithethe sokukhulula ibanjwa ngexesha lePasika. KuMarko 15:9, uPilato ubuza ukuba bafuna abakhululele ukumkani “ ‘uKumkani wamaYuda,’ ” yaye nangona wayenoba uyithetha buphoxisa na, impoxo ngokwenene ingaphesheya kuye.

UMarko 15:9, 10 sisifundo sokuqonda nokungaqondi. UPilato ucinga ukuba iinkokeli zenkolo zijikela uYesu ngenxa yomona, kodwa akaqondi ukuba, ngokubuza isihlwele, udlalela kwizandla zeenkokeli zenkolo. Zixhokonxa isihlwele zifune ukubethelelwa emnqamlezweni kukaYesu. UPilato uyarhoxa. Ukubethelelwa emnqamlezweni yeyona ndlela yakha yabuhlungu yokufa, ngokukodwa kumntu ambona ukuba msulwa. Kuyimpoxo kabuhlungu kangakanani ukuba irhuluneli engumhedeni ifune ukukhulula uMesiya, lo gama iinkokeli zenkolo zifuna abulalwe Yena.

`Yintoni enokukugcina ekulandeleli isininzi xa uxinzelelo lokwenza oko lulukhulu?`