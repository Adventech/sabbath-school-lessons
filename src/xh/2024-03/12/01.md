---
title:  Waavavanywa Wabethelelwa Emnqamlezweni
date:  14/09/2024
---

### Funda Ukulungiselela Isifundo Sale Veki
Marko 15, Luka 13:1, Ndum. 22:18, Yohane 20:24–29, Yohane 1:1–3, Dan. 9:24–27.

> <p>Indima Yenkumbulo</p>
> “Ngalo ilixa lesithoba, wadanduluka uYesu ngezwi elikhulu, esithi, Eloyi! Eloyi! Lama sabhaktani? Oko kukuthi ngentetho evakalayo, Thixo wam! Thixo wam! Undishileni na? ’ ” (Mark 15:34).

UMarko 15 ngumbindi weBali leNtlungu. Uthi thaca ukuxoxwa kwetyala likaYesu, ukugwetywa kwaKhe, ukugculelwa ngamasoldati, ukubethelelwa kwaKhe, kwakunye nokufa nokungcwatywa kwaKhe. Iziganeko kwesi sahluko zithiwe thacha ngengcombolo ecace gca, ekungahle, kube ngenxa yokuba umbhali uvumela iinyaniso zizithethele ngokunokwazo. Kuso sonke esi sahluko, impoxo idlala indima ebalulekileyo. Ngenxa yoku, iluncedo ekubeni kubekho inkcazelo ecacileyo yento eyiyo impoxo. Impoxo ivamise ukuba nezigaba ezithathu: (1) amabakala amabini entsingiselo, (2) la mabakala mabini ayangquzulana okanye ayakhabana elinye kwelinye, (3) umntu ongomnye akayiboni impoxo kwaye akaqondi ukuba kwenzeka ntoni yaye akayazi ukuba nguye ozakungcamla imiphumela.

Kule veki, ukusuka kumbuzo kaPilato, “ ‘Unguye na ukumkani wamaYuda?’ ” ukuya kumasoldati agculelayo ukuya kumqondiso ophezu komnqamlezyo ukuya kukugculela kweenkokeli zenkolo, “ ‘Abanye wabasindisa; yena ngokwakhe akanakuzisindisa’ ” ukuya kukuvela okungalindelekanga kukaYosefu waseArimati, esi sahluko sizaliswe ziimpoxo ezibuhlungu ezithi noko kunjalo zipeculule iinyaniso ezimandla ngokufa kukaYesu kwakunye nentsingiselo yako.

_*Funda isifundo sale veki ukulungiselela iSabatha, Septemba 21._