---
title:  Ingcamango Ngakumbi
date:  20/09/2024
---

Funda kuEllen G. White, “In Pilate’s Judgment Hall,” “Calvary,” and “ ‘It Is Finished,’ ” ku _Desire of Ages_, pp. 723–764.

“UPilato wayelangazelela ukumkhulula uYesu. Kodwa waabona ukuba akanakukwenza oku, aze kanjalo asigcine isihlalo sakhe nembeko. Endaweni yokuba igunya lakhe lasemhlabeni, waakhetha ukuncama ubomi obumsulwa. Bangaphi na, ngenxa yokuphepha ilahleko okanye imbulaleko, kwangoloo hlobo abancama ummiselo. Isazela noxanduva zikhomba kwelinye icala, uze umdla wesiqu walathe kwenye. Umsinga ududulela ngokumandla kwicala elingelilo, yaye lowo wenza ibuyambo nobubi ukhukhuliselwa kude kwintsunguzi yesithokothoko sobutyala.”— Ellen G. White, ku _Desire of Ages_, p. 738.

“Phezu kukaKristu njengomngeneleli nengqiniseko yethu kwabekwa ubugwenxa bethu sonke. Waathathwa njengomoni, ukuze asikhulule ekugwebeni komthetho. Ubutyala bayo yonke inzala ka-Adam babusinda entlizwiyweni yaKhe. Ingqumbo kaThixo ngakwisono, imbonakaliso embi yokungakholiseki kwaKhe ngenxa yobugwenxa, kwazalisa umphefumlo woNyana wakhe ngokukhwankqiswa. Kubo bonke ubomi baKhe uKristu ebepapasha kwihlabathi eliwileyo iindaba ezilungileyo zenceba kaYise nothando oluxolelayo. Usindiso komkhulu kuboni kwakungumxholo waKhe. Kodwa ngoku kubunzima obubi bobutyala abuthweleyo, akakwazi kububona ubuso bukaYise obuxolelanisayo. Ukurhoxiswa kobuso obungcwele kuMsindisi kule yure yokubandezeleka okugqithisileyo kwaagqobhoza intliziyo yaKhe ngentlungu engenakuqondwa ngokupheleleyo ngumntu. Yaayinkulu ngeyona ndlela loo ntuthumbo kangangokuba intlungu yaKhe yasenyameni yayivakala nzima.”—Page 753.

**Imibuzo Yengxoxo**

`Jonga indlela eyayibaluleke ngayo imfundiso yokungenelela kuEllen G. White (kwakunye neBhayibhile; jonga, umzekelo, uIsaya 53). Kutheni le nto nayiphi imfundiso ethi ngayo nayiphi indlela isingele phantsi indima engumongo ekungeneleleni nasekufeni kukaKristu endaweni yethu, ehlawula kuYe isohlwayo sezono zethu, iyimfundiso yobuxoki?`

`Ngubani okanye yintoni “uBharabhas” kwihlabathi esikulo ekuthi kucelwe yena endaweni kaYesu?`

`Malisixelele ntoni ibali likaYosefu waseArimati ngokungagwebi iinkangeleko zangaphandle?`

`Phonononga uDaniyeli 9:24-27. Kutheni le nto kufuneka ukwazi ukunikezela isifundo seBhayibhile ngesi sigaba kuye nabani na obuzayo? Unganako?`