---
title:  Aaa! Kumkani WamaYuda!
date:  16/09/2024
---

`Funda kuMarko 15:15-20. Enza ntoni amasoldati kuYesu, yaye yintoni intsingeselo yako?`

AmaRoma ayesebenzisa uhlobo oluqatha lokubetha ukulungiselela amabanjwa ukubulawa. Ixhoba lalihlutywa iimpahla zalo, libotshelelwe epalini, lize litywatyushwe ngesabhokwe sofele ekwakubotshelelwe kuso iingceba zamathambo, iglasi, amatye, nezikhonkwane.

Emva kokuba uYesu wayetyatyulwe, amasoldati ayethwaliswe uxanduva lokubulala Yena aqhubekeka nokumhlazisa ngokumambathisa ngengubo ebomvu, ukubeka isithsaba sameva entlokweni yaKhe, nokumgculela njengoKumkani wamaYuda. Iqela lamasoldati libizwa ngokuba ngumqikela (battalion), kule imeko naphina ukusuka kumadoda angama-200 ukuya kwangama-600.

Impoxo kwisiganeko iyabonakala kumfundi ngoba uYesu ngokwenene nguKumkani, yaye namazwi agculelayo amasoldati ankqangaza le nyaniso. Isenzo samasoldati sasingumyelela onesigqezu wendlela amasoldati ayemkhahlela ngayo ukumkani wamaRoma ngamazwi, “Aa, Kesare, Kumkani!” Ngoko ke, kukho uthelekiso olusisabelo nokumkani.

Izenzo zamasoldati ekugculeleni uYesu “kukubetha” intloko yaKhe ngengcongolo, “ukumtshicela”Yena, “ukuguqa ngamadolo” ngokuqubuda okugculelayo. Zozithathu ezi zenzo zivakaliswe ngesiGrike ngexesha elidlulileyo Kule meko, eli xesha linengcamango yesenzo esiphindaphindayo. Ngoko ke, baqhubekeka bembetha Yena, baqhubekeka bemtshicela Yena, yaye baqhubekeka beguqa ngamadolo ngokuqubuda okugculelayo phambi kwaKhe. UYesu konke oku ukuthatha ngokuthi cwaka, akawisi nelimdaka.

Indlela eqhelekileyo yamaRoma yokubula ngokubethelela emnqamlezweni yayibandakanya ukuthwala umnqamlezo kwalo ugwetyiweyo entswayiza ukusinga kwindawo yokubulawa. Le ndlela, kwakhona, yayiyeyokuhlazisa nokuphoxisa ngomntu lo konke konke phambi koluntu.

Kodwa amaYuda ayekucekisa ukuhamba ze esidlangalaleni. UMarko 15:20 uphawula ukuba bayihluba ingubo ebomvu, amambathisa Yena iingubo zaKhe. Ngoko ke, oku kubonakala njengemvume eyenziwa ngamaRoma kumaYuda ngelaa xesha nakulaa ndawo

Cinga ngayo yonke impoxo elapha: ukuguqa nokunikezela “imbeko” kuYesu njengoKumkani, konke ngokugculela nangona uYesu ngokwenene wayenguKumkani, hayi nje owamaYuda kuphela koko wayenguKumkani wabo, nabo.

`La madoda ayengenalwazi lwayo tuu into awayeyenza. Kutheni, ngoko, ukungazi kwawo kungasayi kuwathethelela ngoMhla womGwebo?`