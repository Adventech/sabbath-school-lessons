---
title:  Ukuphunyuzwa
date:  19/09/2024
---

`Funda kuMarko 15:42-47. Yintoni intsingiselo yokungenelela kukaYosefu waseArimati, ngokukodwa ngenxa yokuba bonke abafundi bakaYesu babenyamalele?`

Emva kwawo wonke lo mboniso, izinto “ezinganik’ imdla” ziyalandela ukwenzeka. Okokuqala, abantu ababhubhileyo qho kufuneka bengcwatyiwe. Kodwa izinto ezithile koko kulandelayo ziyachukumisa noko ngokwasemoyeni, yaye ezinye zibaluleke ngeyona ndlela ngokwembali.

Kwesi sicatshulwa, uYosefu waseArimati ubonakala okokuqala nokokugqibela kwiGospile kaMarko. Wayelilungu elihlonitshiweyo leSanhedrin nomnye kwabo babizwa “omanqanqa besixeko.” Njengendoda esisinhanha nehlonitshiweyo, wayevana nerhuluneli, nto leyo indlela awayenokuba nesibindi ngayo ukuya kuPilato aze acele umzimba kaYesu. Yingcombolo echukumisayo ukuba ilungu lebhunga libe nomdla ongako ekungcwatyweni kukaYesu. Kwelinye icala, baphi abafundi bakaYesu abangamathemba kuko konke oku?

Ingcombolo enye eyimbali ebaluleke yeyona ndlela apha kukuqinisekiswa kokufa kukaYesu. UMarko 15:43 uthetha ngesicelo sikaYosefu somzimba kaYesu. Kodwa uPilato waakhwankqiswa kukuva ukuba uYesu sele efile (Marko 15:44). Waza, ngoko, wabiza umthetheli-khulu owongamele ukubethelela emnqamlezweni wabuza ukuba uYesu sele efile na. umthetheli-khulu waangqina ukuba kunjalo.

Isizathu sokuba oku kubaluleke kungenxa yebango lamva elivela kwabanye lokuba uYesu akazange afe emnqamlezweni koko wayefe isiqaqa. Ubungqina bomthethelikhulu kwirhuluneli yamaRoma ngokutsolileyo buphikisa elo bango. AmaRoma, kakade, ayeyazi indlela yokubula abophuli-mthetho.

UYosefu waazisa ilaphu lelinen ukuthandela uYesu waza wabeka umzimba waKhe kwingcwaba elombiwe eliweni. Eli ngcwaba lalilikkhulu ngokwaneleyo ukuhamba ukungena kulo (Marko 16:5). Kunye noYosefu, umbhali weGospile uphawula abafazi ababini abayibonayo le ndawo-uMariya waseMagadala, noMariya, umama kaYose. Esi sibini, kunye noSalome, babukela ukubethelelwa emnqamlezweni qelele; sonke esi sithathu sizakuya engcwabeni ngentsasa yangeCawa ukuya, ngokucinga kwabo, kugqibezela umsebenzi wabo wokuqhola uYesu (Marko 16:1).

Kutheni kubhekiswa kwesi sithathu sabafazi? Bazakuba ngamangqina kwingcwaba elingenanto kuMarko 16, yaye ngaloo ndlela bangamangqina abalulekileyo ekuvukeni kukaYesu.

`Indlela ekuyimpoxo ngayo ukuba abalandeli bakaYesu “bangabikho emcimbini” lo gama ilungu leSanhedrin, iqumrhu kanye elaligweba uYesu, libe “liqhawe” apha. Singaqiniseka njani ukuba, ngamaxesha abalulekileyo, asiphosakali emcimbini, nathi?`