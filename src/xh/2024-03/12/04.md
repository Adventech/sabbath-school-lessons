---
title:  Ukubethelelwa Emnqamlezweni
date:  17/09/2024
---

`Funda uMarko 15:21-38. Mpoxo ni emasikizi, nebuhlungu, evelayo kwezi zicatshulwa?`

Kwesi sigaba kwiBali leNtlungu, uYesu ulixhoba elitye tyum, elawulwa ngabantu abazimisele ekufeni kwaKhe. Kuyo yonke iGospile, de kube sekubanjweni kwaKhe, wayeyingcungela ezenzweni. Ngoku kwenziwa kuYe. Nangona wayengumshumayeli ongagungqiyo ozulayo, ukubethwa awakufumanayo Yena, ukungafumani kutya nakulala, zamngqula phantsi Yena nalapho umphambukeli kwaafuneka athwale umnqamlezo waKhe.

Emnqamlezweni iingubo zaKhe zahlutywa zaza zaba zezamasoldati, nawenza amaqashiso ukubona ukuba izakuba zezikabani na (thelekisa neNdum. 22:18). Ukubethelelwa emnqamlezweni eneneni kwakuyindlela engenakopha yokubulawa. Izikhonkwane ezazisetyenziselwa ukuqinisa umntu emnqamlezweni (thelekisa noYohane 20:24–29) zazivamise ukubethelelwa esihlahleni ngezantsi kwentende yesandla nalapho kungekho mthambo wegazi ungundoqo. (Ngokufanayo kwisiHebhere nesiGrike, igama “lesandla” linokusingisela kuzo zombini isandla nomphambili wengalo.) Intende yesandla ngokunokwayo ayinazo izakhelo zokuthwala ubunzima bomzimba ekubethelelweni emnqamlezweni. Umthambo-luvo ophakathi utyhutyha apha embindini womphambili wengalo yaye unokutyunyuzwa zizikhonkwane, ubangele intlungu enganyamezelekiyo ukunyuka ingalo. Ukuphefumla kwakunzima. Ukuzuza ukuphefumla okukuko, amaxhoba okubethelelwa emnqamlezweni kwakufuneka atyhale ngeenyawo zawo ezibethelelweyo ashukumise iingalo zawo, kwakhona ebangela intlungu ethuthumbisayo. Ukudinwa kokungaphefumli kwakungomnye woonobangela bokufa.

UYesu waafumana ukugculelwa okumandla nokuhlaziswa ekubethelelweni kwaKhe emnqamlezweni. IGospile kaMarko inomxholo wentyilelo/imfihlo nalapho uYesu ngokuqhelekileyo esithi makuthiwe cwaka ngelokuba ungubani Yena. Okulandelayo, amagama angoKristu afana “noNkosi,” “Nyana kaThixo,” “uKristu” awavamisanga kuvela ebalini.

Eli cala liyaguquka emnqamlezweni. Akanakufihlakala. Kuyimpoxo ukuba ibe ziinkokeli zenkolo ezisebenzisa la magama ukugculela uYesu. Hayi indlela azigweba ngayo la madoda.

Enye yeentetho zabo ezigculelayo ivelele. IkuMarko 15:31 nalapho zithi, “ ‘Abanye wabasindisa; yena ngokwakhe akanakuzisindisa.’ ” Ukucinezela ingongoma yabo ngobu athalala baKhe emnqalezweni, babonakalisa ukuba Yena waabanceda abanye (isenzi sesiGrike singathetha “ukusindisa,” “ukuphilisa,” “ukuhlangula”). Ngalo ndlela, ngokuyimpoxo, bayavuma ukuba Yena unguMsindisi wabo. Impoxo iyaqhubekeka-isizathu sokuba Yena angakwazi, okanye sokungabi nako, ukuzisindisa Yena kungenxa yokuba emnqamlezweni wayesindisa abanye Yena.

`Funda kuYohane 1:1-3, uze ucinge ngento esiyithethayo esi sicatshulwa ngoYesu, kwalo Yesu mnye ubethelelwa emnqamlezweni apha kuMarko. Zizithandela njani iingqondo zethu kwintsingiselo yokufa kukaKristu kuthi?`