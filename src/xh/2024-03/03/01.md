---
title:  Iimbambano
date:  13/07/2024
---

### Funda Ukulungiselela Isifundo Sale Veki
Marko 2:1–3:6, Mika 6:6–8, 1 Sam. 21:1–6, Marko 3:20–35, Luka 12:53, Luka 14:26.

> <p>Indima Yenkumbulo</p>
> “Wayesithi kubo, ISabatha le yabakho ngenxa yomntu, asingumntu owabakhoyo ngenxa yeSabatha. Ngoko ke uNyana woMntu lo uyiNkosi  yayo neSabatha’ ” (Marko 2:27, 28).

UMarko 2:1–3:6 uqulathe amabali amahlanu adandalazisa imfundiso kaYesu ngokungafaniyo nemfundiso yeenkokheli zenkolo. La mabali ami ngendlela ethile nalapho ibali ngalinye elilandelayo liqhagamshelene nelo lingaphambili ngokuthelekiswa kwezihloko. Ibali lokugqibela lijikeleza lize liqhagamshelane kwakhona nelo lokuqala.

Ngalinye kula mabali lidandalazisa iinkalo zokuba ungubani na uYesu, njengoko kuzekelisiwe ziintetho ezikuMarko 2:10, 17, 20, 28. Izifundo zangeCawa, Mvulo, noLwesibini zizakungena nzulu kwintsingiselo yezingxelo kwakunye neentetho zikaYesu kuzo.

UMarko 3:20-35 ngumbandela wesifundo sangoLwesithatho noLwesine.

Esiya kukubona, kanjalo, ngumzekelo wendlela umbhali weGospile ayisebenzisayo ebizwa ngokuba “ngamaBali ahlohliweyo” (Sandwich Stories). Le ndlela yokubalisa ibonakala ubuncinane izihlandlo ezithandathu kuMarko. Kwisiganeko ngasinye inkalo ebalulekileyo ngemo kaYesu nendima yaKhe njengoMesiya, okanye imo yobufundi, ngumba ekugxilwe kuwo.

Kule veki, sizakufunda iingxelo ezithile ngoYesu size sibone oko sinokukufunda kuzo.

_*Funda isifundo sale veki ukulungiselela iSabatha, Julayi 20._