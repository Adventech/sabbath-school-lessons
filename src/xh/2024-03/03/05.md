---
title:  'Ibali Elihlohliweyo: Isigaba 1'
date:  17/07/2024
---

`Funda kuMarko 3:20-35. Qhagamshelwano luni olubonayo phakathi kwamabali amabini adityaniswe kwesi sicatshulwa?`

Esi sicatshulwa “liBali eliHlohliweyo” lokuqala kuMarko, nalapho ibali elithile liqalwayo lize liphazanyiswe lelinye ibali, ize ibali lokuqala kugqityelwe ngalo kamva.

Ibali elingaphandle lingezizalwane zikaYesu eziceba ukuthatha ulawulo kuYe kuba zicinga ukuba uyanqwakuza (Marko 3:21). Ibali eliphakathi lingababhali baseYerusalem abamangalela uYesu ngokusebenzisana nomtyholi. (Isifundo sanamhlanje sigxile kwibali elingaphakathi elifumaneka kuMarko 3:22-30.)

KuMarko 3:22, ababhali bazisa isimangalo sokuba amandla okuphilisa kukaYesu avela kumtyholi. UYesu kuqala uphendula ngombuzo osemqoka, “uSathana angamkhupha njani uSathana?” Ayivakali eyokuba uSathana angasebenza ngokuchasene naye. UYesu uyatyatyadula ukuthetha ngeyantlukwano phakathi kubukumkani, indlu, noSathana gaqa, ebonakalalisa indlela eyakubambi ngayo loo yantlukwano ukuze baphumelele. Kodwa ke iNkosi iguqula iitafile ize ithethe ngokubophelela indoda enamandla ukuze kuphangwe indlu yayo. Kulo mzekelo wokugqibela  uYesu ulisela elingena endlini kaSathana, abophelele itshawe lobumnyama ukuze akhulule amakhonkxwa alo.

`Funda kuMarko 3:28-30. Siyintoni isono esingenakuxoleleka, yaye kuthetha ntoni na oko?`

Isono esingenakuxolelwa sisono ngakuMoya oyiNgcwele, umsebenzi woMoya uwubize ngokuba ngomsebenzi kamtyholi. Qaphela ukuba kuMarko 3:30 isizathu sokuba uYesu enze le ntetho kuMarko 3:28, 29 kungenxa yokuba ababhali bathi unomoya ongcolileyo, xa eneneni enoMoya oyiNgcwele. Ukuba umsebenzi woMoya oyiNgcwele owubiza ngokuba ngomsebenzi kamtyholi, ngoko ke awunakuze uwuphulaphule uMoya oyiNgcwele kuba akukho mntu osezingqondweni ofuna ukulandela inkokhelo kamtyholi.

`Kutheni le nto uloyiko lokuba kunokuthi kanti wenze “isono esingenakuxolelwa” lutyhila ukuba awusenzanga? Kutheni le nto uloyiko ngokunokwalo lububungqina bokuba awusenzanga?`