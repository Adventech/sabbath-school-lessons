---
title:  INkosi YeSabatha
date:  16/07/2024
---

KuMarko 2:23, 24, AbaFarisi bamangalela abafundi ngokophula iSabatha. Ngokwesithethe samaYuda, iintlobo ezingama-39 zomsebenzi zazingavumelekanga ngeSabatha, ezo, ngokweengqondo zabaFarisi, zaziquka oko kwakwenziwe ngabafundi.

`Funda kuMarko 2:23-28. UYesu usiphendula njani isimangalo esiziswa ngabaFarisi?`

UYesu uphendula ngebali likaDavide lokutya izonka ezingcwele zomboniso (1 Sam. 21:1â€“6). Isonka somboniso sasisuswa ngeSabatha; ngoko ke, uhambo lukaDavide makube yayikukuqhwesha okungxamisekileyo kwangeSabatha. UYesu uxoxa ngelithi ukuba uDavide namadoda akhe athetheleleka ekutyeni isonka somboniso, ngoko ke nabafundi bakaYesu bayathetheleleka ekukheni nasekudleni izonka zengqolowa.

UYesu woleka ngokubonakalisa ukuba iSabatha yenzelwa inzuzo yoluntu, hayi ngolunye uhlobo olu, kwaye isiseko sebango laKhe kukuba Yena uyiNkosi yeSabatha.

`Funda kuMarko 3:1-6. Eli bali liyidandalazisa njani ingongoma kaYesu yokuba iSabatha le yeenzelwa uluntu?`

Kwakhona uYesu ujamelene nedabi kunye neenkokeli zenkolo malunga neSabatha. (Qaphela, noko kunjalo, ukuba ukuba idabi eli alikhe libe nento yokwenza nomhla weSabatha ngokwawo.) Iinkokeli zenkolo zifuna ukumangalela uYesu xa athe waphilisa ngeSabatha. UYesu akayiphephi eyokugagana nazo. Umisa umehluko phakathi kokwenza okulungileyo okanye ukwenza okubi, ukusindisa ubomi okanye ukubulala. Impendulo kumbuzo waKhe iqinisekile; ukwenza okulungileyo nokusindisa ubomi zifaneleke ngakumbi ekubeni zizenzo zangeSabatha.

UYesu uyaqhubekeka ephilisa umntu, nto leyo ecaphukisa abachasi baKhe, abathi ngoko nangoko baqalise ukuceba isiphelo saKhe. Impoxo kwibali eli kukuba aba banyeke ukubamba uYesu ekwaphuleni iSabatha bona ngokunokwabo babesaphula iSabatha ngokuceba ukufa kwaKhe kanye ngalo mhla.

`Mimiselo mini yokugcina iSabatha onokuyithatha kwezi ngxelo kwakunye nemingeni esijamelene nayo kweli xesha langoku ekugcineni iSabatha?`