---
title:  Ingcamango Ngakumbi
date:  19/07/2024
---

Funda kuEllen G. White, “Levi-Matthew,” pp. 272–280; and “The Sabbath,” pp. 281–289, kwi _Desire of Ages_.

“Baza bambuza, besithi,’Kuvumelekile na ukuphilisa ngeSabatha?’Ukuze bammangalele. Wathi kubo, kuni apha nguwphina na umntu ongethi, enemvu inye, yaza yona yeyela emhadini ngesabatha, angayibambi ayirhole? Ubeke phi na ke umntu ukuyigqitha imvu? Ngoko ke kuvumelekile ukwenza okulungileyo ngesabatha.’ Mat. 12:10–12.

“AbaFarasi abazange babe nabunganga bakuphendula uKristu phakathi kwesihlwele, ngenxa yokoyika ukuzifaka enzimeni. Babesazi ukuba Yena uthethe inyaniso. Endaweni yokophula izithethe zabo, bayakushiya umntu ebulaleka, lo gama bezakukwazi ukuhlangula imvu ngenxa yelahleko kumnikazi xa inokungahoywa. Kungalo ndlela eyathi inkathalo emandla yabonakaliswa kwisilwanyana esisimumu kunasemntwini, owenziwe ngokomfanekiselo kaThixo. Oku kubonisa ukusebenza kwazo zonke iinkolo zobuxoki. Ziqhambuka kumnqweno womntu wokuziphakamisa ngaphezu kukaThixo, kodwa ziphetha zithobela umntu abe ngaphantsi kunesilwanyana. Yonke inkolo elwa nobungangamsha bukaThixo iphanga umntu uzuko eyayilelakhe ekudalweni, noluzakubuyiselwa kuye ngoKristu. Yonke inkolo yobuxoki ifundisa abalandeli bayo ukuba bangazinaki izidingo zabantu, iinkxwaleko, kwakunye namalungelo. Igospile ibeka ixabiso eliphezulu kuluntu njengabathengwa begazi likaKristu, kwaye ifundisa inkathalo efudumeleyo ngakwiintswelo neekxwaleko zomntu. INkosi ithi, ‘Ndiwenze amadoda anqabe ngaphezu kwegolide engcwengiweyo,noluntu lunqabe ngaphezu kwegolide ecikizekileyo yakwa Ofire.’ Isa. 13:12.”—Ellen G. White, kwi _Desire of Ages_, pp. 286, 287.

**Imibuzo Yengxoxo**

`Ndlela zini okanye zenzo zini ezinceda wena kwakunye nebandla okulo ukuba nihlale niqaphela/ niphaphile abantu abagcuma bethe cwaka njengalo unedumbe kuMarko 2?`

`Cinga ngendlela ezazimfanyekiswe ngayo yintiyo, isithethe, imfundiso kwakunye nenkolo nje gabalala iinkokeli zenkolo ezaabukula uYesu, de nemiqondiso yaKhe, eyayifanele ukuzivula iingqondo zabo, ayakwazi. Singakwazi njani njengabantu ukuba silumke into enje ngaleyo ingasehleli?`

`Lingakwazi njani ibandla okulo ukuba “lusapho” kwabo babukulwe lusapho olusondele kubo ngokuzalwa ngenxa yenkolo yabo?`

`Gxila ngakumbi kumbuzo “wesono esingenakuxolelwa.” Eklasini, xoxani ngentsingiselo yoko nendlela esinokuqiniseka ngayo ukuba asisenzi.`