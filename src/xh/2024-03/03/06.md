---
title:  'Ibali Elihlohliweyo: Isigaba 2'
date:  18/07/2024
---

`Funda kuMarko 3:20, 21. Mava mani akhokelela ekuthini usapho lukaYesu lumthathe njengaLowo uphazamisekileyo engqondweni?`

Isityholo sokuba hesheheshe ngokwasengqondweni sinobuzaza kakhulu. Kona kona oku kuvela kumava apho umntu ayingozi kukhuseleko lwakhe. Usapho lukaYesu lweva ngale ndlela ngaYe ngenxa yokuba wayesisinxadanxada de akathatha xesha ukuba anqumame atye. Bazimisela ukumlawula Yena, yaye kulapho ibali elingaphandle kumhlohlwa liqhawuka khona, liphazanyiswe libali elingaphakathi elingababhali abatyhola uYesu ngokusebenzisana nomtyholi.

Ukufana okungumnqa kukhona phakathi kwamabali angaphandle nawangaphakathi kweliBali liHlohliweyo. Usapho lukaYesu lukhangeleka lunoluvo ngaYe olufana nolo lwababhali. Usapho luthi Yena unqwakunqwaku. Ababhali bathi Yena usebenzisana nomtyholi.

`Funda kuMarko 3:31-35. Lufuna ntoni usapho lukaYesu, yaye usabela njani Yena?`

Esi siganeko sinokukhangeleka singumnqa. Ukuba umama wakho okanye elinye ilungu losapho lize kukutyelela, awuzokuhlanga nalo? Ingxaki yayikukuba usapho lukaYesu ngela xesha lalingahambisani nentando kaThixo. UYesu wayiqonda loo nyaniso yaye kwesi sicatshulwa uhlalutya ngokutsha usapho. Abo benza intando kaThixo bangumzalwana waKhe, udade, nonina. UnguNyana kaThixo, yaye abo bazidibanisa nentando kaThixo baba lusapho lwaKhe.

La mabali mabini eBali eliHlohliweyo likaMarko ngokufanayo anempoxo enzulu. Kwibali elingaphakathi uYesu uthi indlu eyahlulelene ngokunokwayo ayinakuma. Xa uthi krwaqu okokuqala, kukhangeleka ngathi kwibali elingaphandle indlu kaYesu, usapho lwaKhe lwahlulelene kuyo ngokunokwayo! Kodwa uYesu usombulula le ngxubakaxaka ngokuluchaza kwaKhe ngokutsha usapho. Usapho lwaKhe lokwenene ngabo benza intando kaThixo kunye naYe (bona kuLuka 12:53, Luka 14:26).

Amaxesha amaninzi kwimbali amaKristu azibhaqe eguzulwe kwizizalwane zawo. Ngamava anzima. Esi sicatshulwa sikuMarko sityhila ukuba uYesu waathubeleza kuloo ngxaki. Uyayiqonda ukuba injani kwaye unokubathuthuzela abo beva okukwenziwa ikheswa kusoloko kubuhlungu.