---
title:  Ilitye Laliqengqiwe
date:  23/09/2024
---

`Funda kuMarko 16:1-8 naku-1 Korinte 15:1-8. Yintoni ezifaniselana ngayo ezi ndima?`

Ibali lovuko libonakala kuyo nganye kwiiGospile. Mbhali ngamnye weGospile uzisa eli bali kwinkalo eyahlukileyo, kodwa onke aqulathe iingcamango ezingundoqo ezikwabonkala ku-1 Korinte 15:1-8.

Iingcamango ezine zivela rhoqo-wafa, wangcwatywa, wavuka, wabonakala. KuMarko ukufa nokungcwatywa zikwisahluko 15. Ukuvuka nokubonakala kuvela kwisahluko 16, kodwa kunokuguqulwa. UMarko 16:7 uthetha ngokuhlangana eGalili, yaye nombona khona apho (bona kuYohane John 21).

Abanye abantu bayibona ingakholeleki eyokuba amaKristu akholelwe kwiNkosi evukileyo. Kodwa ubungqina bokuvuka kwaKhe banele kwaye buhambelana nengqiqo.

Okokuqala, inye into ekufuneka umntu eyenzile kukukholelwa kuThixo njengoMdali (bona kuGenesis 1 no-2) yaye ingcamango yovuko, yommnangaliso, iba nesihlahla. UThixo owadala elimiweyo, kwakunye nobomi ehlabathini, ngokuqinisekileyo waaba namandla, ukuba kwathanda Yena, okuvusa uYesu. Ubukho bukaThixo akukwenzi ukuvuka kukaYesu kuqiniseke, koko bubenesihlahla.

Okunye, ingcwaba ngokuqinisekileyo lali ngenanto. Nkqu nezazi-mbali ezingabaphiki-Thixo ziyayamkela loo nto. Ukuba bekungenjalo, ibango elingokuvuka kwaKhe belizakuphanza kwasekuqala, kuba ubukho bomzimba waKhe kulaa ndawo bekuzakutshabalalisa nawaphi amabango okuba Yena uvukile.

Okunye, inkcazo yokuba abafundi baKhe bawuba umzimba ayisebenzi. Abafundi ngokuqinisekileyo babengenakugqitha kubalindi. Kwaye nokuba babe kwenzile oko, baza bawufumana umzimba, kutheni abafundi bengazange babanjelwe ukuwuba nje? Impendulo kukuba iinkokeli zenkolo zazisazi ukuba abafundi abayenzanga lo nto.

Kwakhona, abantu abaliqela baangqina ukuba bayibonile iNkosi evukileyo. Abaninzi, kuquka nabafundi, abazange bakholelwe kuqala. Yaye impunde yotshaba olungagungqiyo, uPawulos, alubangi nje kuphela ukuba lwayibona iNkosi evukileyo, koko nokuthi la mava aaguqula indlela yobomi baKhe iphela, ngeendlela ezimandla ngeyona ndlela kanjalo.

Okokugqibela (nangona zikhona ezinye izizathu ezininzi), ubani ukuchaza njani ukuvuka kwebandla lobuKristu, elisungulwe ngabantu ababebanga ukuba bayibonile iNkosi evukileyo? Kwakutheni ukuze aba bantu bakulungele ukufela into ababeyazi ukuba bubuxoki? Ubungqina babo obuthe gqolo, kokubini kanye emva kokufa kwaKhe (Zenzo 3:15), nakwiminyaka esemva koko (1 Pet. 1:3) bubonelela ngobungqina obunamandla ngovuko lwaKhe.

`Ubungathini na xa umntu ebenokukubuza, Bungqina buni onabo bokuvuka kukaKristu?`