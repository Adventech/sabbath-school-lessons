---
title:  Yiyani Kulo Lonke Ihlabathi
date:  26/09/2024
---

`Funda kuMarko 16:14-20. Wathini uYesu kubafundi baKhe xa wayebonakala kubo, yaye la mazwi athetha ntoni kuthi namhlanje?`

Amazwi kaYesu okuqala kubafundi baKhe ashicilelwe kwincoko engatsolanga kuMarko 16:14. Ubakhalimela ngokungakholwa kwabo nobulukhuni beentliziyo. Lo mbuzo wokungakholwa asiyongxaki nje yexesha langoku. Njengoko sesibonile, abafundi bokuqala bakaYesu babe sokoliswa kukungakholwa (Mat. 28:17, Yohane 20:24–29), yaye babe noYesu esenyameni baza babona, ngokuthe gqolo, imimangaliso.

Kodwa ngeziqinisekiso ezohlukeneyo Yena waabonakalalisa kubo ubunyani bokuvuka kwaKhe. Baza ngoko ubungqina babo, budityaniswe nobungqina obushwankathelwe kwisifundo sangoMvulo, benza isiseko esiluqilima sokholo.

UYesu emva koko uyalela abafundi baKhe ukuba base igospile ehlabathini. Umyalelo waKhe uphangalele. Kufuneka baye ehlabathini lonke bavakalise igospile kuyo yonke indalo. UYesu emva koko uchaza isiphumo somsebenzi wabo (weal and for woe)—abakholwayo bakusindiswa, abangakholwayo bagwetywe.

UYesu kanjalo uchaza imiqondiso ezakupheleka umsebenzi wabafundi-ukukhupha iidemoni, ukuthetha iilwimi ezintsha, ukukhuselwa ebungozini, nokuphilisa imilwelwe. Abanye abantu ngokuyimpazamo bamtolike uMarko 16:18 njengesiqinisekiso samaKristu sokubonakalalisa ukholo lwabo ngokubamba iinyoka ezinobuhlungu. Akukho senzo sakuzicingela esigunyaziswe apha. Akuchazayo uYesu lukhuseleko xa ubani ebandakanyeka kwiphulo njengenkonzo kaPawulos ngenxa yabanye, njengakwiZenzo 28:3-6.

Eneneni, iBhayibhile ayifundisi ukuba amaKristu azakusoloko ekhusekile engozini. Ngamanye amaxesha uThixo ubona kufanelekile ukwenza ummangaliso ukuqhubela phambili indlela yegospile. Kodwa ngamanye amaxesha abandezeleka ngenxa yobungqina bawo. Kuloo meko injalo ukunyamezela kwawo okunomonde kukwa ngomnye umnqondiso wamandla okholo kwabangakholwayo.

Yaza, emva kokwenza konke Yona eyakwenzayo apha, “yanyuselwa emazulwini, yahlala ngasekunene kukaThixo” (Marko 16:19). UYesu wenyuka wayokuhlala ngasekunene koThixo, indawo yamandla atshatsheleyo, kuba uYesu wayoyisa yonke imikhosi yobubi.

Qaphela indima yokugqibela. Nangona bona baya “ezindaweni zonke” bevakalisa iindaba ezilungileyo, abazange bahambe bodwa. “iNkosi isebenza nabo, iliqinisela ilizwi ngayo imiqondiso ephelekana nalo. Amen” (Marko 16:20). Wayekunye nabo, kwaye uthembisa ngokuba nathi ngoku lo gama siqhubekeka nomsebenzi abawuqalayo.

> <p></p>
> “ ‘Mna ndinani yonke imihla, kude kube sekuphelisweni kwephakade’ ” (Mat. 28:20).

`Ntuthuzelo ni esinokuyithatha, nesifanele ukuyithatha, kwesi sithembiso lo gama, nathi, sizama ukuvakalisa igospile “ezindaweni zonke”?`