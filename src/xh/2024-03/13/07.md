---
title:  Ingcamango Ngakumbi
date:  27/09/2024
---

Funda kuEllen G. White, “‘The Lord Is Risen,’” and “Go Teach All Nations,” kwi _Desire of Ages_, pp. 779–787 and pp. 818–828.

“Kwikholwa, uKristu uluvuko nobomi. KuMsindisi wethu ubomi obabulahleke ngenxa yesono bubuyiselwe; kuba Yena unamandla kuye ngokunokwaKhe okuvusa lowo Yena ayakumvusa.  Uthweswe ilungelo lokunikezela ukungafi. Ubomi Yena awabuncamayo ebuntwini, kwakhona Yena uyabuthatha, abunikezele ebantwini. ‘Ndize,’ watsho Yena, ‘ukuze babe nobomi, babe nabo ke ngokugqithiseleyo.’ ‘Ke yena othe wasela kuwo amanzi, endiya kumpha wona mna, akasayi kuza anxanwe naphakade; aya kusuka amanzi, endiya kumpha wona, abe ngumthombo kuye wamanzi ampompozela ebomini obungunaphakade. ‘Lowo uyidlayo eyam inyama, alisele elam igazi, unobomi obungunaphakade; ndaye mna ndiya kumvusa ngomhla wokugqibela.’Yohane 10:10; 4:14; 6:54.

“Kwikholwa, ukufa yinto nje engenamsebenzi. UKristu uthetha ngako ngokungathi yinto yethutyana. ‘Ukuba umntu uthe waligcina ilizwi lam, akasayi kuza abone kufa naphakade, ‘akasayi kuza eve kufa naphakade.’ KumKristu, ukufa kukulala nje, ithuba lokuthi cwaka nobumnyama. Ubomi bufihlwe noKristu kuye uThixo, yaye ‘xa athe wabonakaliswa uKristu, obubomi bethu, ngelo xesha niyakubonakaliswa nani, ninaye ebuqaqawulini.”—Ellen G. White, kwi _Desire of Ages_, pp. 786, 787.

Nkqu nezazi-mbali ezingabaphiki-Thixo, ezo zingenakubamkela ubunyani bovuko, ziyavuma hayi nje kuphela ukuba uYesu waabulawa koko nokuthi emva kokufa kwaKhe intlaninge yabantu babanga ngelithi bambonile uKristu ovusiweyo, yaye ngenxa yoko baliqalisa iziko loko kwaba libandla lokuqala. Abanye, ngelinge lokuzathuza ngokubanga kwabo oku, bathi uYesu wayenewele okanye abafundi bokuqala babe nemibono, becinga ukuba bambonile uYesu. Abanye bathi uYesu akazaange ngokwenene afe, koko wafa isiqaqa waza, ethubeni, wavuswa. Omnye umntu waabanga ngelithi iintshaba zehla zawuthatha umzimba. Ukuqwalasela zonke ezingxoxo, kwanendlela ezingasebenzi ngayo, jonga uClifford Goldstein, Risen: Finding Hope in the Empty Tomb (Pacific Press, 2021).

**Imibuzo Yengxoxo**

`Yintoni eyayinokubangela abafundi baxoke ngokuvuka kukaYesu? Kuko konke esikwaziyo, akho nto babe jamelene nayo ngaphandle kwentiyo, ukwenziwa amakheswa, nokutshutshiswa ngenxa yenkolo yabo. Babe nokuzuza ntoni ngokupheka eli bali?`

`Bobuphi ubungqina bokuvuka kukaYesu obuqinisekisa ngokumandla kuwe? Yabelana neklasi yakho ngezizathu?`

`Gxila ngakumbi kwithemba elikhulu eliziswa kuthi kukuvuka kukaYesu. Funda ku-1 Korinte 15. Kukangakanani ukubaluleka uPawulos akubeka ekuvukeni kukaYesu?`