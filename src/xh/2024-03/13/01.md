---
title:  INkosi Evukileyo
date:  21/09/2024
---

### Funda Ukulungiselela Isifundo Sale Veki
Marko 15:42–47, Marko 16, Col. 2:10–12, 1 Kor. 15:1–8, Dan. 9:24–27, Yohane 20:11–18.

> <p>Indima Yenkumbulo</p>
> “Ithi ke yona kubo, Musani ukuqhiphuka umbilini; nifuna uYesu waseNazarete, obethelelwe emnqamlezweni. Uvukile, akakho apha; nantsi indawo ababembeke kuyo’ ” (Marko 16:6).

Ukubethelelwa emnqamlezweni kukaYesu kwaba yintsimbi yomphanga kumathemba nokholo lwabafundi baKhe. Yayi yimpela-veki esisithokothoko kubo nanjengoba babe ngajamelananga kuphela nokufa kweNkosi yabo koko babesoyikisela ubomi babo, kanjalo (Yohane 20:19). KuMarko 16, isihluko sokugqibela seGospile yakhe, sizakuqwalasela oko kwalandela ukufa kwaKhe.

Okokuqala, sizakuqwalasela kwixesha lokuvuka kukaYesu nesizathu sokuba abafazi beze engcwabeni ngaloo ntsasa yangeCawa. ABalindi ngamanye amaxesha bayiphephile intsasa yovuko ngenxa yendlela esetyenziswe ngayo kakubi ukuxhasa ukungcwaliswa kweCawa. Endaweni yoko sizakubona indlela esinokuluvuyela ngayo uvuko lwangeCawa, phakathi kwemfundiso ebubuxoko ethe, ngelishwa, yaqhambuka kulo.

Okwesibini, isifundo sichaza iindima zokuqala zikaMarko 16, ziqhagamshelane la mazwi kumxholo otyhutyha kwincwadi iphela. Izifundo zethu ngoMvulo nangoLwesibini zizakuqwalasela ezi ngcamango.

Okwesithathu, ukuqukumbela iveki, uLwesithathu noLwesine baphonononga uMarko ephela baze baqwalasele iphulo alibeka phambi kwethu. Esi sifundo sizakuvala ngomngeni kumfundi kaMarko wokusa igospile ehlabathini liphela.

_*Funda isifundo sale veki ukulungiselela iSabatha, Septemba 28._