---
title:  Ukubonakala KuMariya Nakwabanye
date:  25/09/2024
---

`Funda kuMarko 16:9-20. Ezi ndima zongeza ntoni kwibali lovuko?`

Phantse wonke uMarko 16:9-20 unezifaniso kwezinye izicatshulwa kwiTestamente eNtsha-uMariya waseMagadala engcwabeni ebona uYesu (Mat. 28:1, 9, 10; Yohane 20:11–18; thelekisa noLuka 8:2); amadoda amabini ambona ngakumzanana (Luka 24:13–35); abalishumi elinanye baya yalelwa (Mat. 28:16–20, Luka 24:36–49, Yohane 20:19–23).

Umntu wokuqala ukubona uYesu ephila yayi nguMariya waseMagadala (Yohane 20:11–18). Abanye abafazi bambona Yena, nabo (Mat. 28:8–10). Kubalulekile ukuba abantu bokuqala ukubona iNkosi evukileyo yayi ngabafazi. Ngenxa yokuba kwihlabathi lamandulo abafazi babe ngekho kwinqanaba eliphezu ekubeni ngamangqina, ukuba ibali laliphekiwe, kwakungaba lula ngeyona ndlela ukukhankanya amadoda njengamangqina okuqala. Kodwa ayingawo amadoda, hayi iShumi elinambini, kodwa ngumfazi. Uyahamba ayokuxela iindaba ezilungileyo kubafundi, kodwa, ngokungakhwankqisiyo, ababukholelwa ubungqina bakhe, ekunokwenzeka kakhulu ukuba kwakukhangeleka kutsal’ umdla kwanokuba, kanjalo, ngelishwa, ngenxa yokuba uMariya wayengumfazi.

Abaxhasi bebali lokuvuka kukaYesu basebenzise le nyaniso, leyo yokuba abafazi babe ngabokuqala ukumbona uYesu, njengobungqina obunamandla bokunyaniseka kwebali.

`Kwenzeka ntoni kuMarko 16:14 le ingenasihlahla ukuba kanti eli bali beliphekiwe?`

Eneneni, ukuba babe lipheka eli bali, kwakutheni ukuze bazenze bakhangeleke kakubi? UYesu kwafuneka abakhalimele ngenxa “yobulukhuni beentliziyo” zabo. Iingxelo zeGospile, ukususela kwixesha lokubanjwa kwaKhe ukuya kuthi xhaxhe ekubonakaleni kwaKhe emva kovuko, zibaveza abalandeli bakaYesu ngecala elingelilo kakhulu: ukubaleka, ukukhanyela, ukungakholwa, kunye nezinye. Oku akunasihlahla ukuba ibali eli beliphekiwe.

Ngokwahlukileyo, ukuvukalisa kwabo uKristu ovukileyo okuqinisekileyo nokungagungqiyo, kwakunye nethemba elikunikezela kumntu wonke, kuzisa ubungqina obunamandla ngokunyaniseka kwabamabango abo.

`Singazikhusela njani ekweyeleni kumgibe wasemoyeni wentandabuzo nokungakholwa? Kutheni le nto kufuneka mihla le siziqhagamshelanise noKristu ovukileyo?`