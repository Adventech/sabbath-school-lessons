---
title:  Intaba Nesihlwele
date:  13/08/2024
---

`Funda kuMarko 9:1-13. Yintoni uPetros, uYakobi, noYohane abayibonayo ngobunye ubusuku benoYesu?`

Ukuxela kwangaphambili kukaYesu kuMarko 9:1 kokuba abathile abami naYe abazokungcamla kufa bengabubonanga ubukumkani bukaThixo busiza emandleni kuzalisekiswa ngeentsuku nje ezimbalwa, xa ethatha uPetros, uYakobi, noYohane ukuba benyuka intaba ephakamileyo bebodwa. Khona apho wenziwa kumila kumbi phambi kwabo kuzuko lobukumkani basezulwini.

UEliya noMoses abasuka kubukumkani basezulwini bayeza bancokole noYesu. ULuka uphawula ukuba babe ncokola ngokunduluka kukaYesu (Greek exodos) awayezakukuphumeza eYerusalem (Luke 9:30, 31). Ngoko ke, lo mbono wozuko uqhotyoshelwe kukufa emnqamlezweni kukaYesu okusathukuzayo (thelekisa noMarko 9:9). Uyakunikezela ithemba xa abafundi bembona ebethelelwe emnqamlezweni.

Ekwehleni entabeni, ngentsasa elandelayo aba bafundi bathathu babuza uYesu ngokuza kukaEliya tanci. Kungenzeka le ngcamango iqhotyoshelwe kokulindelweyo kokuba uEliya uzakuvela kwakho ngaphambi koMesiya (thelekisa noMal. 4:5, 6). UYesu uphendula ngelithi uEliya sele efikile, ebhekisa kuYohane umBhaptizi. Kwanjengokuba bembulele uYohane, ngokunjalo noYesu uzakufela ezandleni zabo, kodwa Yena uzakuvuka emva kweentsuku ezintathu.

Emva kobusuku bozuko, umbono owawusemazantsi entaba yayi sisaqunge esibi (bona kuMark 9:14–29). Abafundi abasithoba baqubisene nenkwenkwana enomoya ongcolileyo abangakwazanga kuyiphilisa. Xa uYesu efika kulo mbono, wonk’ ubani uyabaleka ukuya kubona Yena. Kutyhileka ibali lamandla edemoni phezu komntwana. UYesu ubonakala ethatha ixesha elide encina ngeenkcukacha zokubanjwa yidemoni. Kuba yinto ende kutata, ogqabhuka ngelithi, “ ‘ukuba unako ukwenza into, sisize, usikwe yimfesane sithi’ ” (Marko 9:22).

UYesu ngoko nangoko ungenelela kule ntetho yentandabuzo. Impendulo yeNkosi inokubekwa ngamanye amazwi, “Uthetha ukuthini, ‘Ukuba unako’?” (Mark 9:23). Ngephanyazo, njengokulenyeza kombane esibhakabhakeni, uyise uyabona ukuba ayingonyana wakhe kuphela onengxaki-yena unengxaki yokungakholwa. Kwaye ukungakholwa kwakhe kunokukhokelela ekungaphilisweni konyana wakhe. Lo tata usengxaki uziphosa kwinceba kaYesu ngalo mgca ungalibalekiyo, “ ‘Ndiyakholwa; siza, ususe ukungakholwa kwam! ’ ” (Marko 9:24). UYesu uyayiphilisa le nkwenkwana.

`Kukweziphi iimeko, ukuba zikhona, ekwafuneka udanduluke,“ ‘Ndiyakholwa; nceda ukungakholwa kwam’ ”?  Waafunda ntoni kulo mava?`