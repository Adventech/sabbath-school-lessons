---
title:  'Ukufundisa Abafundi Isigaba: I'
date:  10/08/2024
---

### Funda Ukulungiselela Isifundo Sale Veki
Marko 8:22–38; Mat. 20:29–34; Yohane 12:25; Marko 9:1–50; Mal. 4:5, 6; Luka 9:30, 31.

> <p>Indima Yenkumbulo</p>
> “Esibizele kuye isihlwele, kwanabafundi bakhe, wathi kubo, Osukuba ethanda ukundilandela, makazincame, awuthwale umnqamlezo wakhe, andilandele ke” Marko 8:34).

Isiqingatha sokuqala sikaMarko sijolisa ingqalelo yaso ekuthini ungubani uYesu. Imfundiso yaKhe emandla kunye nemimangaliso zikhomba kwicala elinye: Yena nguMesiya. Kwesi siphambuka sibalulekileyo kule mbali, uYesu uzakubabuza abafundi ukuba bakholelwa ukuba ungubani Yena.

UPetros uzakunikezela impendulo ehlabayo kulo mbuzo, aze uYesu ngoko nangoko aqalise ukucacisa apho asingise khona amanyathelo aKhe njengoMesiya, esaziyo ukuba ngumnqamlezo.

Kwisigaba sokuqala sikaMarko 8 ukuya kuthi xhaxhe kuMarko 10, uYesu ugxila ekufundiseni abafundi baKhe ngohambo lwaKhe. Kwezi zahluko, uzakuchaza ngenxa engaphambili ngomnqamlezo. Ezi zizakulandelwa ngumyalelo owodwa ngobufundi. Ezi zifundo zimandla zihlala zibalulekile nanamhlanje.

Esi sigaba seGospile yesibini siphawuleka ngokuphiliswa kwamadoda azimfama ohlukeneyo amabini, enye embindini kaMarko 8 ize enye ekupheleni kukaMarko 10. Le mimangaliso “izizixhasi-ncwadi” ibonakalisa ngokutsal’ umdla ngendlela ubufundi obubandakanya ngayo umqondo wakwamoya ngokuphathelele ekuthini ungubani uYesu nalapho aya khona Yena. Njengoko imfundiso yaKhe yaacel’ umngeni abafundi abalishumi elinambini kwiminyaka engama-2, 000 eyaadlulayo, ngoko ke ziyaqhubekeka ukuhlanganisa abafundi namhlanje nendleko enzulu, kunye nenzuzo, yokulandela uYesu.

_*Funda isifundo sale veki ukulungiselela iSabatha, Agasti 1_