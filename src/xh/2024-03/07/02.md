---
title:  Ukubona Ngokucacileyo
date:  11/08/2024
---

`Funda kuMarko 8:22-30. Kwakutheni ukuze kuthathe uYesu iinkcukumiso ezimbini ukuphilisa indoda eyimfama, yaye zeziphi izifundo eziphuma kule ngxelo?`

IiGospile zichaza iqela labantu abazimfama abaphiliswe nguYesu. Ngaphandle kwesi sahluko esilapha kuMarko 8, uBhartimeyi oyimfama uyaphiliswa njengoko kuchaziwe kuMarko 10:46-52. UMateyu uthetha ngamadoda amabini azimfama (Mat. 20:29–34), aze uYohane 9 abalise ibali lokuphilisa kukaYesu indoda ezelwe iyimfama ethi ihlambe kwiChibi leSilowa.

Kodwa eli bali likaMarko 8 lahlukile. Libonakala kuphela kuMarko, kwaye kuphela kommangaliso kaYesu odinga izenzo ezibini ukuzisa impilo egqibeleleyo. Njengenxalenye yebali, yingcombolo echukumisayo eyokuba uYesu ubamba le ndoda ngesandla aze ayikhokelele ngaphandle komzi. Ubani onokubona uvelwano lwaKhe ngenxa yokukhubazeka kwale ndoda.

Kodwa kutheni zimbini iinkcukumiso? Njengoko ikukuphela kwalo mmangaliso apho izenzo ezibini zibandakanyeka, akunakwenzeka ukuba ngenxa yako nakuphi ukuswela amandla ngakwicala likaYesu. Endaweni yoko, kungenzeka ukuba ngumzekeliso owenziweyo, ukubonisa indlela umqondo wakwamoya othi uthathe ixesha ngalo ukuvela. Oku kutolika kuqinisekiswa yindlela eqhelekileyo yesi sigaba sikaMarko, nalapho ukuqeqeshwa kwabafundi ngokufa kwaKhe okuzayo novuko kunokuphiliswa kwendoda eyimfama ekuqaleni nasekuphele kwako. Ukubuyiselwa kokubona kuba ngumqondiso wobufundi obunomqondo.

Ootitshala bayayithanda imibuzo. Ivamise ukuba sisitshixo sokuvula umqondo womfundi. Kwesi sahluko sikaMarko 8, isiphambuka sencwadi sifikile. Iimpawu ezintathu ziqinisekisa eli bango/ le nkcazo. Okokuqala, uYesu ubuza abafundi baKhe ngobuYena baKhe, into leyo Yena angakhange ayenze ngaphambi kwale ndawo. Okwesibini, uPetros ngumntu wokuqala ongenamoya ungcolileyo ukubhengeza ukuba uYesu unguMesiya. Okwesithathu, ngoko nangoko ukulandela le ntyilelo yokuba ungubani uYesu, uyaqalisa ukucacisa apho aya khona Yena-emnqamlezweni.

Kutheni uYesu exelela abafundi baKhe ukuba bangaxeleli bani ukuba Yena unguMesiya? Kukhangeleka ngathi ayikathi qatha engqondweni eyokumisele ubukumkani bukaThixo. Noko kunjalo, ngexesha likaYesu “uMesiya” wayenesankxwe sezombanga-zwe sokubhukuqa ulawulo lwamaRoma. UYesu akazange eze ukuba abe lolo hlobo lukamesiya; yiyo lo nto, isicelo saKhe sokuba bungachazwa ubuyena baKhe.

`Eli bali lisifundisa ntoni ngamaxesha ekubalulekileyo ukuba singazithethi ezinye izinto, nokuba ziyinyani kangakanani na?`