---
title:  Ngubani Omkhulu?
date:  14/08/2024
---

`Funda kuMarko 9:30-41. Yintoni eyohlukileyo ngokuxela kwesibini kukaYesu ukufa nokuvuka kwaKhe (thelekisa noMarko 8:31)? Kanjalo, abafundi baxoxa ngantoni, kwaye myalelo mni uYesu awunikezelayo?`

Kukuxela kokuqala, uYesu walatha kwabo bazakumbukula Yena baze bambulale Yena. Kukuxela kwesibini, uYesu walatha kwinto yokuba Yena uzakungcatshwa. Umngcatshi akakhonjwa okwangoku, kodwa umfundi sele esazi ukuba ngubani ngenxa yokuchazwa kukaYuda (bona kuMark 3:19). Kwakhona, iNkosi yalatha ekubulaweni ize iphinde ivuke emva kweentsuku ezintathu. Kodwa abafundi bakhangeleka bengenamdla kangako koku ukuxela kunokuya kokuqala. Iindaba ezingamkelekanga azizi nangxoxo.

KuMarko 8:27, uYesu wayengentla kuLwandle lwaseGalili kufutshane neKesareya kaFilipu. KuMarko 9:30 ucanda kwelaseGalili, aze kuMarko 9:33 angene eKapernahum. Ngaloo ndlela, akunzima ukubona uhambo lwaKhe ukusuka entla kubhekisa ngezantsi. Noko kunjalo, ungena eKapernahum eyedwa njengoko abafundi abalishumi elinambini besiza ngemva. Xa kusendlini, Yena ubabuza ngencoko yabo yasendleleni. Akukho uthethayo, uphawu oluqinisekileyo lokungonwabi kwabo ngula mbuzo, phantse njengabantwana ababhaqwe besenza into abayaziyo ukuba ayilunganga. Incoko yabo ibingento yokuba ngubani na omkhulu. Umncinci njengoko inkoliso yabantu ikulungele ukuvuma, lo mbuzo wokuba ngubani omkhulu yinto wonke ubani acinga ngayo. Kodwa kubukumkani bukaThixo, le ngcamango iyaqutyudwa.

UYesu usabela kule ngxaki ngamanyathelo amabini. Okokuqala, uthetha intetho ecace gca yokuba ukuba ngowokuqala (ngomkhulu), kufuneka ube ngumlungiseleli. Aze uYesu udandalazise intsingiselo yaKhe ngesenzo. Ngokuqinisekileyo umntwana wayemi kufutshane ephulaphule. UYesu uthatha umntwana aze ambeke phakathi kweqela eli. Lo nto inokuphakuzelisa emntwaneni. Emva koko uYesu uthatha umntwana amwole ezingalweni zaKhe, ngelinyenyisa lo mbono. Ufundisa ngelithi ukuba wamkele  umntwana, wamkele Yena. Kwaye ukuba wamkele Yena, wamkela uYise. Ngoko ke, esona sibathangana somntwana sayanyaniswa noThixo buQu.

UYohane ubuza umbuzo malunga nabangaphandle, aze uYesu afundise isifundo esibalulekileyo sokuba abo bangasichasanga bangakuthi. INkosi iqinisekisa ukuba ukunceda abo balungiselelayo kubuKristu, nkqu nangeendlela ezincinci, asiyonto engaqwalaselwayo ezulwini.

`Ithini ingcamango yobukhulu eBhayibhileni xa uyithelekisa nengcamango yehlabathi? Yeyiphi ozabalazela yona?`