---
title:  Ixabiso Lobufundi
date:  12/08/2024
---

`Funda kuMarko 8:31-38. UYesu ufundisa ntoni apha ngexabiso lokulandela uKristu?`

Abafundi bafikelele kwisiphambuka esibalulekileyo kubudlelane babo noYesu. Bayazi ngoku ukuba unguMesiya. Umfundi kaMarko ukwazi oku kwasekuqalekeni kwencwadi (Mark 1:1) yaye ngaloo ndlela ube nethub’ elihle kunabafundi abagqwidizayo ngamanye amaxesha.

Xa uYesu wayebiza abafundi ekuqaleni, Yena wathi uzakubenza abalobi babantu (Marko 1:17). Akukho ntetho yankathazo. Kodwa kuba ngoku bemazi ngokwenene ukuba ungubani Yena, Yena utyhila kubo umgomo wephulo laKhe-ukuba kumele ukuba Yena eve ubunzima obukhulu, abukulwe abulawe, aze emva koko avuke kwakhona emva kweentsuku ezintathu.

Ziindaba ezothusayo. UPetros, osanda kuvuma ukuba uYesu unguMesiya, uthi gu naYe bucala aze amkhalimele ngokuthetha izinto ezinjalo. Konke oku kuthethwe kwincoko engatsolanga, kodwa ngoku umbhali weGospile uchaza amazwi kaYesu, amazwi anokuba ahlaba xa uPetros wayeweva. Ubiza uPetros njengoSathana aze amxelele ukuba asuke endleleni yaKhe, ngenxa yokuba ezoo ngcinga zingahambelani nentando kaThixo.

“Amazwi kaPetros ayengolohlobo lokuba luncedo nentuthuzelo kuYesu kukulingwa okukhulu okuphambi kwaKhe. Ayangahambelani nenjongo kaThixo yobabalo ngakwihlabathi elilahlekileyo, okanye nesifundo sokuzincama uYesu ebeze kusifundisa ngomzekelo waKhe.”—Ellen G. White, ku _Desire of Ages_, p. 415.

Abalandeli bakaYesu babizelwa ukuba babe nalo mgomo mnye anawo Yenabathathe umnqamlezo balandele Yena. Ukubethelelwa emnqamlezweni kwakuyeyona ndlela ikhohlakeleyo, ihlazisayo, neyoyikisayo yokubulawa amaRoma ayenayo. Wonk’ ubani wayefuna ukuwuphepha umnqamlezo. Ngoko ke, kutheni le nto nabani engathanda ukuthatha umnqamlezo njengophawu lokuzinikela kwakhe kuYesu?

UYesu udandalazisa hayi nje kuphela indleko yobufundi koko nexabiso layo elikhulu. Kwimpoxo yenkolo yobuKristu, ukuphulukana nobomi kuba yindlela yokubufumana. Ngokukhabanayo, ukuzuza ihlabathi lonke uze ushiye ubomi obungunaphakade oko akubhadlanga. Njengomthunywa uJim Elliott uyibeka kakuhle ngeyona ndlela kwiphepha-ndaba lakhe le  Okthobha 28 ngo-1949, “Akasosiyatha onikezela oko angenako ukukugcina ukuze azuze oko angenako ukuphulukana nako.”

> <p></p>
> “ ‘Lowo uwuthandayo umphefumlo wakhe, wolahlekelwa nguwo; lowo uwuthiyayo umphefumlo wakhe kweli hlabathi, wowulondolozela ubomi obungunaphakade’ ” (Yohane 12:25).

`Ubungcamle njani ubunyani bala mazwi?`