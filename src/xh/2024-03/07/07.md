---
title:  Ingcamango Ngakumbi
date:  16/08/2024
---

Funda kuEllen G. White, “Ministry,” and “Who Is the Greatest,” ku _Desire of Ages_, pp. 426–446.

“Ngaphambi kwembeko kuqala intobeko. Ukufumana isihlalo esiphezulu phambi kwabantu, iZulu likhetha umsebenzi othi, njengoYohane umBhaptizi, athathe indawo ephantsi phambi koThixo. Oyena mfundi ufana nomntwana ngoyena onendima ebonakalayo ekusebenzeleni uThixo. Izenzeleleli zezulu zinokusenzisana nalowo ufuna, hayi ukuphakamisa umna, koko ukusindisa imiphefumlo.”—Ellen G. White, ku _Desire of Ages_, p. 436.

“Ngako konke oko kusinike umnyinyiva kunomnye,-nokuba yimfundo nokuphucuka, ukubekeka kwesimilo, uqeqesho lobuKristu, amava onqulo,-sizek’ ityala kwabo bangezantsi; yaye, ngokuxhomekeke kumandla ethu, kufuneka sibalungiselele. Ukuba somelele, kufuneka siphakamise izandla zababuthathaka. Iingelosi zozuko,  ezisoloko ngalo lonke ixesha zibubona ubuso bukaBawo ezulwini, ziyakuvuyela ukulungiselela abantwanana baKhe. Imiphefumlo enkwantyayo, eneempawu ezininzi ezikhwinisayo zesimilo, ikugcino lwazo olukhethekileyo. Iingelosi zisoloko zikho apho zidingeka ngokumandla khona, kwabo banawona madabi anzima ekufuneka bewulwe nomna, nabameko zabo zizezona zityhafisayo. Kwaye kolu lungiselelo abalandeli bakaKristu bayakusebenzisana.”—p. 440.

**Imibuzo Yengxoxo**

`Funda kwakhona kuMarko 8:27-29. Kukangakanani apho uthi uvume kwabanye ukukholelwa kwakho kuYesu njengoKristu?`

`Ngowuphi umlinganiselo onguwo phakathi kwamava asencotsheni yentaba kuqhagamshelwano noKristu kwakunye nasezantsi kumava asentilini okusebenzela izidingo zabanye?`

`Eklasini, xoxani impendulo ngombuzo wobukhulu ekupheleni kwesifundo sangoLwesithathu. Yintoni eyibone njengomahluko phakathi kwendlela ihlabathi elibubona ngayo ubukhulu kwakunye nendlela uThixo abubona ngayo? Ngoobani abanye babantu ihlabathi elibabona njengabakhulu mhlawumbi uThixo angababoni njalo? Ngokwahlukileyo, ngubani uThixo anokumbona emkhulu elisuka ihlabathi lingamnanzi okanye suka limdele? Lo mahluko usixelela ntoni ngendlela ezijijeke nezigqwetheke ngayo iinjongo zehlabathi?`

`Singafunda njani ukusithatha ngokumandla isono kangangokuba, njengoko watshoyo uYesu, kubengcono ukulimala kunokona?`