---
title:  Iimbambano ZaseYerusalem
date:  24/08/2024
---

### Funda Ukulungiselela Isifundo Sale Veki
Marko 11; 1 Kumkani 1:32–48; Zek.9:9, 10; Isa. 56:7; Yer. 7:11; Marko 12:1–34.

> <p>Indima Yenkumbulo</p>
> “ ‘Naxa sukuba nimi nithandaza, ukuba ninendawo ngakothile, mxoleleni, ukuze noYihlo osemazulwini anixolele iziphoso zenu’ ” (Marko 11:25).

Uthotho lwamadabi amahlanu phakathi kukaYesu neenkokeli zenkolo ashicilelwe kuMarko 2 no-3 (bona isifundo 3). Kwisifundo sale veki, xa uYesu efika eYerusalem, unothotho lwamadabi amathandathu kunye neenkokeli zenkolo. Amaqela amabini amadabi afana nezixhasi-ncwadi ekuqalekeni nasekuqukunjelweni kolungiselelo lwaKhe lwasemhlabeni. Qela ngalinye lishukuxa imiba ebalulekileyo kubomi bobuKristu. Imiyalelo kaYesu, nkqu nakwezimeko zingavumiyo, zinceda ukunikezela umkhomba-ndlela ngokufanayo kwimiba esisiseko yenkolo kwakunye nemiba ephathekayo yamava amihla le.

Iinkokeli zenkolo zizokunkqangisa, zididekise, yaye zoyise uYesu, kodwa zange ziphumelele. Inxalenye yesifundo sale veki izakubandakanya ukuhlalutya ukuba yintoni le yenza abantu babe nenkcaso ngakuThixo nokuqwalasela into enokwenziwa ngamaKristu ukugqobhozela ngaphaya kulunya aze athethe kwiintliziyo zabo baphikisa ukubiza kukaMoya.

KuMarko 11 ulungiselelo lukaYesu luzaba seYerusalem kwiPasika (Matshi-Apreli). UMarko 11-16 uthatha ngaphantsi kakhulu kuneveki enye; ixesha lokubalisa lithothile kwisantya ngokuphawulekayo. Izahluko zokuqala ezili-10 zithatha phantse iminyaka emithathu enesiqingatha. Oku kuthob’ isantya kwalatha kukubaluleka kwezi ziganeko zokugqibela.

_*Funda isifundo sale veki ukulungiselela iSabatha, Agasti 31._