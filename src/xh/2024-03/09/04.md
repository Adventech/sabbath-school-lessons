---
title:  Ngubani Othe Ungayenza Lo Nto?
date:  27/08/2024
---

`Funda kuMarko 11:27-33. Mngeni mni iinkokeli zenkolo ezawuzisa kuYesu, kwaye waasabela njani Yena?`

Kusuke emva koba uYesu ehlambulule itempile, iinkokeli zenkolo ziyamnkqangisa Yena kwiintendelezo zetempileni, zimbuza ukuba ngezolo Yena wenza ngegunya likabani. Azifuni nyaniso koko zifuna ukumbhabhisa Yena. Ukuba uthi igunya laKhe livela kuThixo, zizakuyiphikisa eyokuba umchweli nje wasemaphandleni anganelo gunya. Ukuba uyavuma ukuba igunya laKhe lelobuntu, bayakumbhebhetha njengesiyatha.

Kodwa uYesu ubona ngaphaya kokumthiyela kwabo aze athi Yena uyakuwuphendula umbuzo wabo ukuba bathe baphendula lo azakuwubuza Yena. AkubuzayoYena kukuba ubhaptizo lukaYohane umBhaptiza lwaluvela kuThixo na okanye ebantwini. Ngoko nangoko, iinkokeli zabhaqa ukuba zizo ezithiyelelweyo. Ukuba zithi luvela kuThixo, uYesu uyakuthi, “Kwakutheni ukuze ningakholwa kuye?” Ukuba zithi luvela ebantwani, bayaboyika abantu. Ngoko ke, ziyaxoka zithi azazi. Oku kunika uYesu ithuba lokwala ukuphendula umbuzo wazo.

`Funda kuMarko 12:1-12. Wakulandela ngantoni uYesu ukwala kwaKhe ukuphendula, ngaliphi ifuthe?`

UYesu ubalisa umzekeliso ngesidiliya, umnikazi, kwakunye nabaqeshi aba aqeshise kubo intsimi. Eli bali uYesu alibalisayo linezinto ezinkulu elifana ngazo nomzekeliso wesidiliya ofumaneka kuIsaya 5, nalapho uThixo azisa isimangalo ngoSirayeli ongathembekanga. Wonk’ ubani uyakuqonda oku kufana, ngokukodwa iinkokeli zenkolo.

Ibali lityhileka ngendlela engaqhelekanga kakhulu njengoko abaqeshi besala ukunikezela naziphi iziqhamo zentsimi kumnikazi. Endaweni yoko, baba phatha kakubi baba bulale abakhonzi, ekugqibeleni, umnikazi uthumela unyana wakhe oyintanda, alindele ukuba bazakumhlonipha. Kodwa akunjalo. Ngokungumnqa bacinga ukuba ukuba babulala unyana, isidiliya izakuba sesabo. Ukungabi nangqiqo kwabo kutsal’ umdla kwaye nesigwebo esizakwabelwa bona siyathetheleleka.

Awayekwenza uYesu kweli bali yayi kukunika iinkokeli zenkolo isilumkiso esindilisekileyo ngendawo ayesingise kuyo amanyathelo azo. Ukuba ujongwe kweli cala, umzekeliso waKhe sisilumkiso esinothando. Akukabi semva kakhulu kuzo ukuba zitshintshe zize ziphephe umgwebo oqinisekileyo. Abanye bazakuguquka, batshintshe, baze bamamkele uYesu. Abanye abasoze.