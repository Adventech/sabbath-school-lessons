---
title:  Umthi Oqalekisiweyo Netempile Ehlanjululweyo
date:  26/08/2024
---

`Funda kuMarko 11:12-26. Yintoni ukubaluleka kwezi ganeko ezidandalaziswe apha?`

Kusasa, esuka eBhetani, kwinto ekwisithuba seemayile ezimbini kuphela (ingaphezu kancinci kwiikhilomitha ezintathu) ukusuka eYerusalem, uYesu waalamba. Ebona umkhiwane unamagqabi, Yena waya kuwo ukufumana iziqhamo zokuqala mhlawumbi. Esi senzo sasingazokuthathwa njengokuba, kuba ngokomthetho weTestamente eNdala, ubani ebenokudla ukutya entsimini yommelwane okanye kumyezo ukugxotha iphango (Lev. 19:9, Lev. 23:22, Dut. 23:25). Kodwa akazange afumane siqhamo waza wathi kumthi, “ ‘Makungaze kudle mntu siqhamo kuwe naphakade’ ” (Mark 11:14). Yayi sisenzo esingaqhelekanga nesingafani noYesu, kodwa oko kulandelayo emva koko kunomtsalane ngakumbi.

Okulandelayo okweenzekayo makube kwehla kwiNtendelezo yeeNtlanga, apho intengiso yemibingelelo yayi senzeka khona (eyasingulwe kutsha nje nguKayafa). UYesu ugxotha abathengisi ezintendelezweni ukuze unqulo oluzolileyo lubuye. Isenzo saKhe socaphukiso olujoliswe nqo kwabo balawula inkqubo yetempile.

UYesu udibanisa izicatshulwa ezibini zeTestamente eNdala njengenkalimo ebukhali ngentengiso engengcwele. Uyakhondoza ukuba itempile imele ukuba yindlu yokuthandaza kubantu bonke (Isa. 56:7), ukugxininisa equka neeNtlanga. Emva koko Yena uthi iinkokeli ziyenze itempile umqolomba wezihange (Yer. 7:11). Emva koko, ekupheleni kwale mini imangalisayo, uYesu ufulathela isixeko enabafundi baKhe (Marko 11:19).

Ngentsasa elandelayo, ebuyela esixekweni (bona Marko 11:20–26), abafundi bayakhwankqiswa kukubona umkhiwane womile ukusuka ezingcanjini. UYesu wenza isifundo ngomthandazo noxolelo kwinkcazo yaKhe yoko kwenzekileyo. Kuthetha ntoni konke oku?

La mabali mabini liBali eliHlohliweyo lesini kuMarko (bona kwisifundo 3). Kuloo mabali anjalo, impoxo etsal’ umdla eyenzeka nalapho iziqu ezimeleneyo zisenza izenzo ezohlukileyo okanye iziqu ezohlukileyo zisenza izenzo ezifanayo. Kweli bali umthi womkhiwane netempile zimelene. UYesu uqalekisa umthi kodwa ayihlambulule itempile, izenzo ezingafaniyo. Kodwa impoxo kukuba iinkokeli zenkolo ngoku zizakuceba ukubulala uYesu, kwaye eso senzo sizakukhulisa ukubaluleka kweenkonzo zetempile, ezaazaliseka kuYesu.

`Zinto zini ebomini bakho odinga uYesu azihlambulule? Kwenzeka njani oku?`