---
title:  Ingcamango Ngakumbi
date:  30/08/2024
---

Funda kuEllen G. White, “A Doomed People,” “The Temple Cleansed Again,” and “Controversy,” ku _Desire of Ages_, pp. 580–609.

“Isenzo sikaKristu sokuqalekisa umthi odalwe ngamandla aKhe simi njengesilumkiso kuwo onke amabandla nakuwo onke amaKristu. Akukho bani unokuphila umthetho kaThixo engakhange alungiselele abanye. Kodwa kukho abaninzi abangabuphiliyo ubomi bukaKristu obunenceba, obungenamna. Abanye abazicingela ukuba bangamaKristu agqwesileyo abayiqondi into okuyiyo ukusebenzela uThixo. Baceba bafunde ukukholisa bona. Benza kuphela bejolise kumna. Ixesha libalulekile kubo kuphela xa benokuqokelelela iziqu zabo. Kuyo yonke imiba yobomi oku yinjongo yabo. Hayi ngenxa yabanye koko kungenxa yeziqu zabo abathi bazilungiselele. UThixo wabadalela ukuba baphile kwihlabathi apho umsebenzi ongenamna kufuneka wenziwe. Wabacwangcisela ukuba bancede abantu babo ngayo yonke indlela efumanekayo. Kodwa umna mkhulu kakhulu kangangokuba abanakuyibona into engenye. Abafikeleli eluntwini. Abo baphilela umna bafana nomthi womkhiwane, owenza yonke inkohliso kodwa awabi naziqhamo. Bayazigcina iindlela zonqulo, kodwa ngaphandle kwenguquko okanye ukholo. Ngokuthetha bayawubeka umthetho kaThixo, kodwa intobelo ayikho.  Bayathetha, koko bangenzi. Kwisigwebo esiwiswe kumthi womkhiwane uKristu udandalazisa indlela ethiyeke ngayo emehlweni aKhe inkohliso engento. Uvakalisa ukuba umoni ophandle unobutyala obuncinane kunalowo uzibiza ngokuba ukhonza uThixo, kodwa abe engathwali siqhamo sozuko lwaKhe.”— Ellen G. White, _The Desire of Ages_, p. 584.

**Imibuzo Yengxoxo**

`Camngca ngentsingiselo yokuhlambulula kukaKristu itempile. Loo mmiselo ungasebenza njani kwibandla lethu namhlanje? Loo ntlambululo imele ukwenzeka njani?`

`Kuzo zonke iiGospile, ngokuthe gqolo, uYesu walatha kwiziBhalo nendlela ezimele kukuzaliseka ngayo. Oku kusixelela ntoni ngendlela ezibaluleke ngayo kubomi benkolo? Kutheni le nto kufuneka silibukule ngokumandla naliphi ilinge lokuthatha buyekeyeke igunya lesiBhalo, ngokukodwa ingcamango yokuba iziBhalo zizimvo nje zabantu ngoThixo, umntu anguye uThixo, kwakunye nendlela asebenza ngayo Yena?`

`Uphi umgca onguwo phakathi kwebandla nombuso? Imfundiso kaYesu ekuMarko 12:13-17 iyikhokela njani le ngxoxo?`

`Khangela iindima ezithetha ngovuko. Kutheni le nto le mfundiso ibaluleke kangaka kwinkolo yethu, ngokukodwa xa siqwalasela imeko yabafi?`