---
title:  Iimfanelo Zomhlabo kunye Neziphumo Zezulu
date:  28/08/2024
---

`Funda kuMarko 12:13-27. Kwenzeka ntoni apha, yaye zeziphi iinyaniso uYesu azifundisayo?`

Iinkokeli zenkolo zazi zama ukubambisa uYesu ngento ezazinokuyisebenzisa ukuze zimgwebe Yena, nokuba kukumlawuli wamaRoma okanye kusebantwini. Kule mbambano, yayi ngumbuzo wokuhlawula iirhafu. Kweli xesha nendawo, ukwala ukuhlawula iirhafu kunokuthathwa njengovukelo ngakumbuso wamaRoma, ityala elinobuzaza.

Impendulo kaYesu yokunikezela kuKesare izinto zikaKesare nakuThixo izinto zikaThixo yamkhuphela ngaphandle emgibeni kodwa kanjalo yabonelela ngomyalelo onzulu ngoxanduva lwekholwa kurhulumente. “Waavakalisa ukuba ngenxa yokuba bephila phantsi kwegunya lamaRoma, kufuneka banikezele kwelo gunya inkxaso eliyibangayo, lo gama oku kungangqubani noxanduva oluphezulu. Kodwa lo gama ngokuseluxolweni bephantsi kwemithetho yelizwe, kufuneka ngawo onke amaxesha banikezele intembeko yabo kuThixo.”—Ellen. G. White, ku _Desire of Ages_, p. 602.

Okulandelayo emva koko ngumbuzo ngovuko lwabafileyo. AbaSadusi yayi liqela lababingeleli elalisamkela kuphela iincwadi zokuqala zikaMoses njengesiBhalo. Babengakholelwa kuvuko lwabafileyo. Esi siganeko basizisa kuYesu mhlawumbi sasiqwetywe engqondweni. Sasibandakanya abazalwana abasixhenxe nomfazi omnye. Ngokomthetho kaMoses, ukugcina ubukho bomnombo wosapho, xa indoda ebhubhileyo ingashiyanga oonyana, umntakwayo uzakutshata lo mhlolokazi, yaye nabaphi abantwana abazelwe kolo manyano ngokusemthethweni bazakuba ngabale ndoda ibhubhileyo (Dut. 25:5–10).

Bezama ukuphosa ukungabi-nto kwimfundiso yovuko, abaSadusi bakhomba kwintsumantshumane elungileyo yokuba uzakuba yinkosikazi kabana lo mfazi eluvukweni. UYesu uchasa ingxoxo yabo ngamanyathelo amabini, esingisele kwiziBhalo nakumandla kaThixo. Okokuqala, uchaza amandla kaThixo eluvukweni aze adandalazise ukuba akuzokubakho kutshata ezulwini. Emva koko akhusele imfundiso yovuko ngokubhekisa kuEksodus 3:1-22, nalapho uThixo abonisa khona ukuba unguThixo ka-Abraham, uIsake, noYakobi, bona abo, ngokwangokuba, babhubhileyo.

`Ukuba umntu ebenokukubuza, “Uyawazi amandla kaThixo”? Ubuzakuphendula ntoni, kwaye kutheni?`