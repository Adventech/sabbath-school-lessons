---
title:  Ukungena Ngoloyiso
date:  25/08/2024
---

`Funda kuMarko 11:1-11 nakuZekariya 9:9, 10. Kwenzeka ntoni apha?`

Isiqingatha seli bali sibandakanya uYesu ethumela abafundi ababini ukuba baye kwiphandle elikufutshane bayokumkhululela iesile Yena ukuze alikhwele ukusinga eYerusalem. Kutheni le nto ixesha elininzi kangaka lichithelwa kule ngxelo?

Impendulo intlantlu-mbini. Okokuqala, idandalazisa amandla okuprofeta kaYesu, ukuqinisa isidima sokufika kwaKhe ize ikuqhagamshelanise nentando kaThixo. Okwesibini, le nkalo yebali iqhagamshelana noZekariya 9:9, 10, othetha ngokumkani okhwele e-esileni esinga eYerusalem. Ikhumbuza ngokungena kukaSolomon eYerusalem nge-esile (1 Kumkani 1:32–48), xa uAdoniya wayezama ukuphanga itrone, waza uDavide wayalela ukuba ngoko nangoko uSolomon athweswe.

“Kumakhulu amahlanu eminyaka ngaphambi kokuzalwa kukaKristu, umprofeti uZekariya ngolo hlobo waaxela kwangaphambili ukuza koKumkani kwaSirayeli. Esi siprofeto ngoku sizakuzaliseka. Lowo ngoko bekukudala ezala iimbeko zobukhosi ngoku uza eYerusalem njendlalifa ethenjisiwe kwitrone kaDavide.”—Ellen G. White, ku _Desire of Ages_, p. 569.

IYerusalem imi kummandla weenduli, kumphakamo okuma-2,400 eenyawo ukuphakama (kwisithuba sama-740 eemitha). Ngemihla kaYesu abemi bayo mhlawumbi babe kuma-40,000-50,000, kodwa oku kwakusanda ngePasika. Isixeko sasithathe kuphela kangangeeakile ezingama-250, kodwa intaba yetempile yayithatha into ekuma-37 yezooakile. Udederhu oluqheleqhele lwetempile lwaluvelele kwisixeko.

UYesu waangena ngasempuma, esehla iNtaba yemiNquma yaye kungenzeka wangena ngeSango leGolide kwiNtaba yeTempile (isango ngoku elingcitywe ngezitena). Isixeko siphela sazamazama kukungena kwaKhe, wonk’ ubani wakubona ukubaluleka kwesi senzo saKhe singumfuziselo. Isihlwele esasihamba noYesu sasikhwaza hosanna, gama elo ngokwemvela-phi lithetha “sindisa kanye ngoku,” kodwa kamva laye lathetha “makabongwe uThixo.”

Ixesha lemfihlo, eli kukudala uYesu elinokoza ikakhulu kuMarko, lidlule. Ngoku uYesu ngokuphandle ungena eYerusalem esebenzisa isenzo esaziwayo esingumfuziselo wasebukhosini. Ungena etempileni, kodwa kuba seyihambile imini, uvela nje abhekabheke aze aye nabafundi baKhe abalishumi elinambini eBhetani. Oko kwakunokuguquka kube sisaqunge okanye uvukelo endaweni yoko kuphela ngokuthi cwishi ngokuzolileyo. Kodwa usuku olulandelayo luzakwahluka.

`Ingcamango yokukhwela kwiesile ixhokonxa ingcamango yentobeko. Kutheni le nto oko kuluphawu olubalulekileyo, ngokukodwa kumaKristu? Yintoni thina, ngenxa yomnqamlezo, esinokuzingca ngayo?`