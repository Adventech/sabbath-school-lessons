---
title:  ‘Ungathanda Ukuba Ndikwenzele Ntoni?
date:  22/08/2024
---

`Funda  kuMarko 10:46-52. UBhartimeyu waasabela njani ekudluleni kukaYesu?`

Kude kube lapha kwiGospile kaMarko, ziimbalwa ezikhethekayo, uYesu ebexelela abantu ukuba bathi cwaka ngemimangaliso yaKhe nangokuba ungubani Yena. Kule ngxelo, njengokuba eyishiya eYeriko, indoda eyimfama ebongoza ngakwicala le ndlela, isakuva ukuba nguYesu waseNazarete, iyaqalisa ukukhwaza, “ ‘Yesu nyana kaDavide, ndenzele inceba!’ ” (Marko 10:47). Ngokuhambelana nomxholo wentyilelo/ wemfihlo wencwadi, isihlwele sithabatha indima yabo babiza inzolo njengoko bezama ngokungeyompumelelo ukuzolisa lo mngqibi ungxolayo.

Kodwa uBhartimeyo akanqandeki yaye ukhwaza ngokungxola ngakumbi, “ ‘Nyana kaDavide, ndenzele inceba!’ ” Amazwi kokubini akukuvuma ukholo kuYesu njengoMesiya kwakunye nengqiniseko yokuba Yena unako ukumphilisa. Iwonga “Nyana kaDavide ngexesha likaYesu lalineengcamango ezimbini elidityaniswa nazoukubuyiselwa kwekumkani kwitrone kaSirayeli (thelekisa noIsaya 11; Yer. 23:5, 6; Yer. 33:15; Hezek. 34:23, 24; Hezek. 37:24; Mika. 5:2–4; Zek. 3:8; Zek. 6:12), kwanokuba esi siqu sizakuba ngumphilisi nomkhuphi-demoni.

UYesu uyema abaxelele ukuba babize le ndoda iyimfama. Ngokubalulekileyo, le ndoda iyimfama ilahla ingubo yayo xa isiza kuYesu. Abantu abazimfama ngexesha likaYesu babe phantsi ekuhlaleni, kunye nabahlolokazi neenkedama. Aba yayingabantu abangaphantsi kumgangatho wokuphila kwaye bekumngcipheko wokwenene. Ingubo yayiba lukhuseleko lwale ndoda. Ukuyishiya ngemva kwakuchaza ukuba yayi nokholo lokuba uYesu uzakumphilisa.

UYesu akadanisi. Ngokwenene, nabani oza kuYe efuna uncedo kwiiGospile usoloko elufumana. UYesu ubuza kwalo mbuzo mnye awubuze uYakobi noYohane kuMarko 10:36, “ ‘Uthanda ukuba ndikwenzele ntoni na? ’ ” (Marko 10:51). Ingakhange ilibazise, indoda eyimfama icela ukuba ifumane ukubona kwayo, nakubuyiselayo uYesu ngoko nangoko. Indoda eyimfama iyamlandela Yena endleleni.

Eli bali kukuvalwa kwesigaba sobufundi kuMarko, nelisebenza njengesixhasincwadi kunye nelinye ibali lokuphiliswa kwendoda eyimfama kuMarko 8:22-26. La mabali mabini abonakalisa indlela ubufundi obungabona ngayo ihlabathi ngamehlo amatsha, ngamanye amaxesha luzizi kuqala kodwa kusoloko kulandelwa uYesu kwindlela Yena ayikhokelayo.

`Kungaziphi iindlela othe ngamanye amaxesha wadanduluka, “Yesu, Nyana kaDavide, ndenzele inceba!”? Kweenzeka ntoni, kwaye yintoni owayifundayo kula mava?`