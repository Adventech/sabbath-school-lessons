---
title:  Ingcamango Ngakumbi
date:  23/08/2024
---

Funda kuEllen G. White, “Blessing the Children,” and “‘One Thing Thou Lackest,’” ku _Desire of Ages_, pp. 511–523.

“UYesu wayesoloko engumthandi wabantwana. Waalwamkela uvelwano lwabo lobuntwana kwakunye nothando lwabo oluphandle, olungenabala. Ukuncoma kwabo okubulelayo okuphuma emilebeni yabo enyulu kwakungumculo ezindlebeni zaKhe, yaye kwakuwuhlaziya umoya waKhe xa ecinizelwe kukudibana nabantu abanobuqhinga nohanahaniso. Naphi na apho uMsindisi aya khona, ububele benkangeleko yaKhe, kwakunye nesimo saKhe esithantamisayo, esinobubele zaluzuza uthando nengqiniseko yabantwana.”—Ellen G. White, ku _Desire of Ages_, p. 511.

“Kwabo bathi, njengendodana engumphathi, abakwizikhundla eziphezulu abaziphathisiweyo nabanobuncwane obukhulu, kunokukhangeleka kungumbingelelo omkhulu ukuncama konke ukuze kulandelwe uKristu. Kodwa ke oku ngumyalelo wokuziphatha kubo bonke abazakuba ngabafundi baKhe. Akukho nto ingaphantsi kwentobelo enokwamkelwa. Ukuzinikela ngumongo weemfundiso zikaKristu. Kusoloko kusiziswa kwaye kudityaniswe ngentetho ekhangeleka inegunya, kuba ayikho enye indlela yokusindisa umntu kunokuguzula ezo zinto zithi, ukuba zicingisisiwe, zizakonakalisa umntu xa ewonke.”— ku _Desire of Ages_, p. 523.

**Imibuzo Yengxoxo**

`Zeziphi iindlela onokunceda ngazo abantwana nabantu abatsha ukuba bahlale beqhagamshelene noKristu kwakunye nentlanganisela yebandla? Kutheni le nto kubalulekile ukuba sikwenze oku?`

`Ngamanye amaxesha siye sive abantu besithi abayikhathalele imali. Oko akuyonyani. Wonke ubani uyikhathalele imali, kwaye akukho nto ingalunganga ngoko.Yintoni, ngoko, enokuba yingxaki ngemali, yaye kutheni le nto amaKristu athembakeleyo, nokuba azizityeni okanye amahlwemphu, kufuneke eyilumkele indlela abanxulumana ngayo nemali?`

`Ukuba uYesu ebengabuza, “Ungathanda ukuba ndikwenzele ntoni?” ubungaphendula njani?`

`Gxila ngakumbi kumazwi kaYesu kuMarko 10:43-45. Kuthetha ukuthini ukuphila ngolu hlobo? Sifunda njani ukulungiselela ngokungafaniyo nokulungiselelwa? Kuthetha ntoni oku ngokuphathelele kwindlela esiphila ngayo nesinxulumana ngayo nabanye?`