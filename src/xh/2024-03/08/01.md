---
title:  'Ukufundisa Abafundi: Isigaba II'
date:  17/08/2024
---

### Funda Ukulungiselela Isifundo Sale Veki
Marko 10; Gen. 1:27; Gen. 2:24; Gal. 4:1, 2; Rom. 6:1–11; Isa. 11:1–16.

> <p>Indima Yenkumbulo</p>
> “ ‘Kuba noNyana womntu engezanga kulungiselelwa; weza kulungiselela, nokuncama ubomi bakhe, bube yintlawulelo yokukhulula abaninzi’ ” (Marko 10:45).

Le veki idibanisa uMarko 10, ukugqibezela icandelo elilodwa nalapho uYesu afundisa abafundi baKhe ukubalungiselela umnqamlezo. Phantse kangangesiqingatha sesi sahluko sijongene nabafundi ngokwabo, ize eseleyo ibe yimiba ebalulekileyo kubufundi kodwa echazwe ngeliso labanye abanxibelelene noYesu. AbaFarisi beza beze kuhlisana besenyusana naYe ngomba woqhawulomtshato. Abazali bazisa abantwana babo kuYesu ukuba abasikelele. Indoda esisityebi ibuza ngobomi obungunaphakade, ize indoda eyimfama icele ukubona.

Esi sahluko sikaMarko sithwele iimfundiso ezibalulekileyo ngento ekuyiyo ukulandela uYesu, ngokukodwa njengoko sinento yokwenza nokuphila apha ngoku: umtshato, abantwana, indlela emasisabele ngayo ebutyebini, kwakunye nomvuzo nendleko zokulandela Yena. Ukusaleka sonke kukuphiliswa kwendoda yesibini eyimfama (Marko 10:46-52, thelekisa noMarko 8:22-26) ebonelela ngesixhasincwadi esivalayo kwesi sigaba (Marko 8:22–10:52) kwakunye nombonakaliso omhle wento eyindleko nokukhokelela kuyo ngokufanayo ukulandela uYesu.

Zikunye, ezi zifundo zilungiselela umlandeli kaYesu-nokuba ngabafundi kwiminyaka engama-2, 000 eyadlulayo okanye abafundi kwinkulungwane yamashumi amabini ananye-imicela-mngeni eza nobufundi.

_*Funda isifundo sale veki ukulungiselela iSabatha, Agasti 24._