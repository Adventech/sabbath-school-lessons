---
title:  Icebo LikaThixo Ngomtshato
date:  18/08/2024
---

`Funda kuMarko 10:1-12, kwakunye noGenesis 1:27 noGenesis 2:24. Mgibe mni owawufihlakele phantsi kombuzo wabaFarisi ngoqhawulo-mtshato, yaye zifundo zini awazifundisayo uYesu kwimpendulo yaKhe?`

Kwesi sicatshulwa, abaFarisi babuza uYesu ukuba kusemthethweni na ukuba indoda imale umfazi wayo. Phakathi kwabaFarisi, uqhawulo-mtshato lwaluthathwa njengento esemthethweni. Lo mbuzo wawukweziphi iimeko. Isikolo seShammai makube yayisesona sinemiqathango-kuphela ngenxa yokungabi namntwana, ukungahoyi izinto, ukungahoyi iimvakalelo, okanye ukungathembeki emtshatweni. Isikolo sikaHillel sasinemfobe noko, sivumela uqhawulo-mtshato phantse nakwesiphi na isizathu, nangona nje isigaba sokuphumeza uqhawulo-mtshato sasi yinto enobucukubhede, ukunceda ukuthothisa izinto.

Ngoko, kunokukhangeleka kungaqheleka ukuba babuze uYesu umbuzo ogubungelayo ukuba kanti uqhawulo-mtshato lwamkelekile kwaphela. Okwakuqhushekwe kulo mbuzo yayi liyelenqe lokufaka uYesu engxakini kuHerod Antipas, umlawuli wommandla wempuma yeYordan, apho uYesu wayekhona ngoku. UAntipa wayemalile umfazi wakhe waza watshata uHerodiya, inkosikazi yomntakwabo. UHerode wamnqumla intloko uYohane umBhaptizi ngenxa yokukhalimela kwakhe obu budlelane bungekho mthethweni (bona kuMat. 14:1â€“12).

UYesu uphepha umbuzo wabo ngowaKhe, ebuza abaFarisi eyayalelwa nguMoses kulo mcimbi. Isicatshulwa abaFarisi abalatha kuso ukuphendula nguDuteronomi 24:1-4, esichaza imeko ethile yokutshata kwakhona emva koqhawulo-mtshatho. AmaSirayeli ngexesha likaMoses ayesele elwenza uqhawulo-mtshato. Umthetho wezigwebe ochazwe kwiDuteronomi 24 wawulungiselelwe ukubonelela ngezikhuselo kubafazi. Kodwa ngexesha likaYesu oku kwaagqwethwa sisiKolo sikaHillel ukukwenza kube lula ukufumana uqhawulo-mtshato phantse nangaso nasiphi na isizathu. Ngaloo ndlela, umthetho owawulungiselelwe ukukhusela umfazi wawusetyenziselwa ukwenza kube lula ukumguzulela ecaleni.

Endaweni yokuxoxa umthetho wezigwebo okuDuteronomi 24, uYesu walatha emva kwinjongo kaThixo yokuqala ngomtshato, kwiGenesis 1 no-2. Uphawula ukuba ekuqalekeni uThixo wenza indoda nenkazana (Gen. 1:27), abantu ababini. Emva koko wadibanisa le nyaniso noGenesis 2:24, ngelithi indoda ishiya abazali bayo ize imanyane enkosikazini yayo, size esi sibini sibe nyama-nye. Le ngcamango yokumanyana iba sisiseko sokuqinisekisa kukaYesu eli khonkco lomtshato. Oko uThixo akumanyilelyo, abantu mabangakwahluli.

`Yintoni ibandla lakho elinokuyenza ukuqinisa imitshato phakathi kwenu? Ubanceda njani abo bamitshato yabo seyiphasalakile?`