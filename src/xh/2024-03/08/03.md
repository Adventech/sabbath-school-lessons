---
title:  UYesu Nabantwana
date:  19/08/2024
---

`Funda kuMarko 10:13-16. Wabenzela ntoni uYesu abo babezise abantwana kuYe?`

Lo gama babelangazelelwa ngokumandla kwihlabathi lamandulo (ngokukodwa amakhwenkwe kwinkcubeko eyayilawulwa ngamadoda), ukuzala nobuntwana zazi ngelula. Ngaphandle kwenkathalo yonyango yeli xesha, imingcipheko yoomama ekuzaleni nakwiimveku, iintsana, nabantwana yayi funqukile. Iinkcubeko ezininzi zazi namayeza esintu kwakunye namakhubalo ezazisetyenziswa ukukhusela aba bantu basesichengeni ngakwimikhosi ekhohlakeleyo.

Lo gama abantwana babelangazelelwa, babe kwinqanaba eliphantsi ngokokuhlala, kunye noluhlu lwamakhoboka, kanye kanye (Gal. 4:1, 2). Kwihlabathi lamaGrike namaRoma, abo babe limele okanye benganqweneleki babe bhencwa, okanye baphoswe emlanjeni. Amakhwenkwe ayexabiseke ngaphezu kwamantombazana; ngamanye amaxesha abantwana abangamantombazana babeshiywa ukuba bazifele phakathi kwamandla endalo. Ngamanye amaxesha aba bantwana balahliweyo babe “hlangulwa,” ukuze bakhuliswe bathengiswe njengamakhoboka. .

Abafundi babonakala bengayiqondanga imfundiso kaYesu kuMarko 9 ngokwamkela ubukumkani bukaThixo njengomntwana (Marko 9:33–37). Ngoku bakhalimela abo babezise abantwana ukuba uYesu abasikelele, mhlawumbi becinga ukuba akazokuba naxesha lakwenza loo msebenzi ulula.

Babengalunganga. UYesu uyacaphuka. Kuye wonke uMarko, uYesu unezenzo ezinomtsalane ebantwini, yaye iyayalela eyokuba esinye sezenzo zaKhe ezimandla sasijoliswe kubantu ababebhekelisa kude abantwana kuYe.

Ngokulukhuni umile kwelo kuba abafundi mabangabi ngomqobo endleleni yabantwaana. Ngoba? Kuba ubukumkani bamazulu bobabo, kwaye ubani kufuneka abamkele ekwisimo nenkangeleko yomntwana-mhlawumbi isilathiso kukukholosa ngoThixo okusulungekileyo, nokuphelelisileyo.

“Isimilo sakho esingafani noKristu masingambonakalalisi kakubi uYesu. Sukubabhekelisela kude kuYe aba bancinci ngokubanda kwaKho nobungqwabalala. Ungaze ubanike isizathu sokuva ngathi izulu ngeze libe yindawo emyoli kubo xa unoba lapho. Sukuthetha ngenkolo njengento abangenakuyiqonda abantwana, okanye ngokungathi abalindelekanga ukuba bamkele uKristu ebuntwaneni babo. Sukubanika ingcamango eyimposiso yokuba inkolo kaKristu yinkolo esisithokothoko, kwanokuba ekuzeni kuMsindisi mabakuncame konke oko kwenza ubomi buchulumancise.”— Ellen G. White, kuMinistry of Healing, pp. 43, 44.

`Ungamtyhila ngcono njani uYesu kubo nabaphi na abantwana abakungqongileyo?`