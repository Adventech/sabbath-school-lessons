---
title:  IGetsemane
date:  10/09/2024
---

`Funda kuMarko 14:32-42. Waathandaza ntoni uYesu eGetsemane, kwaye waaphendulwa njani umthandazo?`

Befulathela isixengo esibiyelweyo saseYerusalem nalapho babe yityela khona iPasika, uYesu nabafundi baKhe bacanda kuMlanjana oyiKidroni, kumyezo okumathambeka eNtaba yemiNquma. Igama uGetsemane lithetha ukucudiswa kweoli, ukubonisa ukuba kwakukho indawo yokwenza ioli yomnquma kula ngingqi. Ubuqu bendawo ibaziwa ngenxa yokuba amaRoma aawisa phantsi yonke imithi kwiNtaba yemiNquma ngexesha lokungqingwa, ngonyaka ka-A.D. 70.

Esakungena kulo myezo uYesu, Yena washiya abafundi baKhe apho waza wahamba umgama noPetros, uYakobi, noYohane. Kodwa emva koko wasishiya naso esi sithathu, waza wathi cwishi Yedwa. Oku kubhekela ngokwesithuba kubonisa ukuba uYesu uya esiba bucala nayedwa ngakumbi ngokuya ejamelana nentlungu ezayo.

UYesu uthandazela indebe yentlungo ukuba igqithe, kodwa kuphela xa kuyintando kaThixo oko (Marko 14:36). Usebenzisa igama lesiAram uAbba, aliguqulayo uMarko libe “nguBawo.” Eli gama alithethi “uTata,” njengoko abanye bethethe njalo. Igama elalisetyenziswa ngumntwana ukuthetha noyise nguabi (bona kuRaymond E. Brown, _The Death of the Messiah_, Anchor Bible Reference Library [New York: Doubleday, 1994], vol. 1, pp. 172, 173). Noko kunjalo, ukusetyenziswa kwegama Abba, kuthwele

Akuthandazelayo uYesu kukugqithiswa kwendebe yentlungu. Kodwa Yena uzinikela ngokwaKhe kwintando kaThixo (thelekisa noMthandazo weNkosi, Mat. 6:10). Iyaqiniseka kulo lonke iBali leNtlungu ukuba impendulo kaThixo kuYesu “nguHayi.” Akazokuyisusa indebe yentlungu, kuba ngenxa yaloo mava usindiso lunikezelwe ehlabathini.

Xa ujamelene neenzima, kuyakhuthaza ukuba nabahlobo abakuxhasayo. KumaFilipi 4:13, uPawulos uthetha ngokwenza zonke izinto ngaLowo umomelezayo. Abaninzi bayawalibala amaFilipi 4:14, nalapho umpostile aqala ngelithi, “Noko ke.” Ifundeka ngolu hlobo: “Noko ke, natyapha ukuba nobudlelane nam ngembandezelo.” Oku koko kwakunqwenelwa nguYesu eGetsemane. Izihlandlo ezithathu weza kufuna intuthuzelo kubafundi baKhe. Izihlandlo ezithathu babe lele tyum. Ekugqibeleni, uyabavusa ukuba bahambe naYe ukuya kujamelana netyala. Yena ukulungele; bona abakulungelanga.