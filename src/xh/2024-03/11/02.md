---
title:  Ngokungalibalekiyo
date:  08/09/2024
---

`Funda kuMarko 14:1-11. Ngawaphi amabali amabini adityaniswe apha, kwaye achasene njani?`

UMarko 14: undandalazisa ukuba iPasika yayi selelwe zintsuku zimbini ifike. Le ntlangano mhlawumbi yeenzeka ebusku ngoLwesibini okanye ngoLwesithathu walaa veki. Iinkokeli zenkolo zinesicwangciso nolawulo kwisenzeko. Bafuna nje indlela yokuphumeza injongo yabo. Izakuvela kwicala elingalindelekanga.

Esi sicatshulwa liBali eliHlohliweyo lesihlanu kuMarko (bona kwisifundo 3). Ibali leyelenqe ngakuYesu layanyaniswa nebali lo mfazi othambisa intloko kaYesu ngesiqholo esixabiso likhulu. Iziqu ezibini ezifanayo zenza izenzo ezohlukileyo, zibonakalisa ukwahluka okuyimpoxo.

Ukuba lo mfazi ngubani oko akudizwanga nguMarko. Isipho sakhe esimangalisayo kuYesu simi ngokuchasene nobuqhetseba bukaYuda bokungcatsha iNkosi yakhe. Yena ungugam’ alibizwa; yena (Yuda) ubizwa njengomnye kwabaliShumi elinaMbini. Ixabiso lesipho sakhe lichaziwe; ixabiso lakhe (Yuda) sisithembiso semali kuphela.

Akukho sizathu sitsolileyo sokuba kutheni esenza oko, kodwa iindwendwe esidlweni zikhwankqiswa koko zicinga ukuba yinkcitho enkulu esondele kumvuzo wonyaka into yokugalela isiqholo kuYesu. UYesu, noko kunjalo. Ungenelela ngeli mkhuselayo ade athi le nto ayenzileyo iyakubandakanywa ekuvakalisweni kwegospile kwihlabathi lonke njengesikhumbuzo kuye. Ayilibaleki. Ngokwenene, zone iiGospile zibalisa eli bali ngedlela enye okanye ngokwahlukileyo, mhlawumbi ngenxa yamazwi kaYesu okukrola isenzo sakhe. Ukungcatsha kukaYuda nako akulibaleki. UMarko uveza ukuba wayeqhutywa kukunyoluka. IGospile kaYohane iyidandalazisa elubala (Yohane 12:4–6).

UMarko unomdlalo ngegama “ukulunga” ukuze adandalazise ukuba iinjongo ezimbini ezohlukeneyo, okanye amayelenqe, ayaqhubeka kula mabali. UYesu usibiza ukuba “silungile/sihle” isenzo salo mfazi Marko 14:6. Uthi ningasoloko nisenza “okulungileyo” kumahlwempu (Marko 14:7) aze kuMarko 14:9, Yena asichaze isenzo sakhe njengenxalenye “yeeNdaba Ezilungileyo/gospile.” KuMarko 14:11, uYuda ukhangela “ixesha elimlungeleyo” lokungcatsha uYesu. Oku kudlala ngamagama kubonisa ukuba iyelenqe labantu lokutshabalalisa uMesiya lizakuba yinxalenye yebali legospile ngenxa yokuba lifezekisa intando kaThixo yokunikela uNyana waKhe ngenxa yosindiso lwabantu.

`AmaRoma 8:28 anceda njani ukuchaza okuzakwenzeka apha?`