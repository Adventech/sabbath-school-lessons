---
title:  Isidlo Sokugqibela
date:  09/09/2024
---

`Funda kuMarko 14:22-31 nakuEksodus 24:8. Ntsingiselo ni emandla kwinkolo yobuKristu efumaneka kule ngxelo?`

UMarko 14:12 uphawula ukuba olu lusuku lokuqala lweZonka ezingenaGwele, ekubingelelweni kwemvana yePasika. Isidlo esi sasingobusuku bangoLwesine.

KwiSidlo sokuGqibela, uYesu umisela inkonzo entsha yesikhumbuzo. Kukucondoba okusuka ekubhiyozeleni iPasika yamaYuda kwaye kuqhagamshelaniswe nqo nokushiya kwamaSirayeli iYiputa esiba ngabantu bomnqophiso kaThixo eSinayi. Ekutywinweni komnqophiso, kuEksodus 24:8, uMoses ufefa abantu ngegazi lemibingelelo aze athi, “ ‘Nalo igazi lomnqophiso awenzayo uYehova nani ngala mazwi onke.’ ”

Kutsal’ umdla ukuba kwiSidlo seNkosi, asimiselayo uYesu apha, akho kusetyenziswa kwemvana njengesidlo sePasika. Oku kungenxa yokuba uYesu yiMvana kaThixo (thelekisa noYohane 1:29). Isonka seSidlo seNkosi simele umzimba waKhe. UMnqophiso oMtsha (thelekisa noYer. 31:31–34) utywinwa ngegazi likaYesu, yaye indebe ifuzisele oku. Uthi Yena, “ ‘Ligazi lam eli lomnqophiso omtsha, eliphalala ngenxa yabaninzi’ ” (Marko 14:24).

Emva koko, phakathi kwako konke oku, uYesu uchaza ukuba abafundi baKhe xa bebonke bazakumshiya. Ucengceleza uZekariya 13:7, othetha ngekrele elibetha kumalusi neegusha ezichithakalayo. UYesu ngumalusi, ize abafundi baKhe babe ziigusha. Ngumyalezo opheleleyo nodakumbisayo. Kodwa uYesu wongeza ilizwi lethemba, ngokuchaza kwakhona ukuvuka kwaKhe. Kodwa wongeza ukuba uyakubandulela abafundi ukuya eGalili. Lo nkcazo kuyakubhekiswa kuyo yindoda kwingcwaba likaYesu, kuMarko 16:7, yaye yiyo lo nto uxakathe lukhulu apha.

Kodwa konke oku kunzima kakhulu kubafundi ukukwamkela, ngokukodwa uPetros, oxoxa ngelithi wonke omnye umntu angachithakala, kodwa yena soze. Noko kunjalo, uYesu uyaqhubekeka ngentetho enendili aze achaze ukuba uPetros uzakumkhanyela kathathu ingekalili kabini inkuku. Le nkcazo izakudlala indima esemqoka kwisiganeko setyala likaYesu nokukhanyela kukaPetros; ngoko ke, idlala indima esemqoka nalapha.

`Ungafunda ntoni kuwo nawaphi amaxesha apho waathembisa uThixo ukuba uzakuyenza okanye awuzokuyenza into waza waphela uyenza okanye ungayenzi, konke konke?`