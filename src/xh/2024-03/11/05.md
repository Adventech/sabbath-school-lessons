---
title:  Ukuncama Konke Ukuze Kubalekwe KuYesu
date:  11/09/2024
---

`Funda kuMarko 14:43-52. Kwenzeka ntoni apha le ibaluleke ngolo hlobo kwicebo losindiso?`

Kuyothusa ukuba omnye wamahlakani kaYesu asondeleyo amngcatshe kwiintshaba zaKhe. Iigospile azingeni nzulu kwingcombolo ngento eyayimqhuba uYuda. Kodwa uEllen White ubhala athi: “UYuda ngokwemvelo wayeyithanda ngokumandla imali; kodwa wayengasoloko engcole ngokwaneleyo ukuba enze isenzo esinje ngesi. Waakhuthaza umoya ongendawo wokunyoluka de waba yinjongo elawulayo kubomi bakhe. Ukuthanda ubutyebi koogqitha ukuthanda kwakhe uKristu. Ngokuba likhoboka lesono esinye waazinikela ngokwakhe kuSathana, ukuba aqhutyelwe kuwo nawuphi umgama kwisono.”—Ellen G. White, _The Desire of Ages_, p. 716.

Ukungcatshwa ngokunokwako kuthiywe ngumntu wonke, nkqu nabo basebenzisa abangcatshi (thelekisa noMat. 27:3–7). Kodwa isenzo sikaYuda sikhohlakele ngendlel’ eyodwa kuba uzama ukuquma ukungcatsha kwakhe phantsi kwenkangeleko yobuhlobo. Unikezela kwisihlwele umyalelo wokuba indoda athe wayanga yile ndoda kufuneka ibanjiwe. Kukhangeleka ngathi uYuda lo wayefuna ukufihla ubumenemene bakhe kuYesu nakwabanye abafundi.

Kwenzeka isaqunge xa isihlwele sibamba uYesu. Omnye uthi rhutyu ikrele (uYohane 18:10, 11 uthi yayi nguPetros) aze aqhawule indlebe yesicaka sombingeleli. UYesu uthetha nesiqhu, esohlwaya ngokwenza ekhusini oko sasikoyika ukukwenza ekuhleni, xa wayefundisa etempileni. Kodwa uYesu uphetha ngokusingisela ekufezekisweni kweziBhalo. Ngomnye umqondiso weloo yelenqe linjongo-mbini elityhutyha kwiBali leNtlungu-yokuba intando kaThixo izalisekiswa xa intando yomntu isebenzela ukutshabalalisa uMesiya.

Abafundi bonke babaleka, kuquka noPetros, ozakuthi noko kunjalo aphinde avele, elandela uYesu mgama waza waphetha esenkathazweni. Kodwa uMarko 14:51, 52 uthetha ngegatya lo mfana elalilandela uYesu, ngxelo leyo efumaneka apha kodwa hayi kwenye indawo kwiiGospile ezaziwayo. Abanye bacinga ukuba yayi nguMarko ngokwakhe, kodwa oko akuqinisekiswanga. Okuphawulekayo kukuba waabaleka eze. Eli gatyana, endaweni yokuncama konke ukuze “lilandele” uYesu, lishiya konke ukuze “libaleke” kuYesu

`Cinga ngengcamango eyoyikekayo yokuba ukuba likhoboka lobubi obunye kuphela kwakhokelela ekuthini uYuda enze oko wakwenzayo. Oku makusixelele ntoni ngokuthiya isono kwaye, ngobabalo lukaThixo, sisoyise?`