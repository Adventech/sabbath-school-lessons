---
title:  Ungubani ?
date:  12/09/2024
---

`Funda kuMarko 14:60-72.Thelekisa nendlela uYesu awaasabela ngayo kwiziganeko ngokwahlukileyo kwindlela uPetros awenza ngayo. Zifundo zini esinokuzifumana kwaba mehluko?`

UMarko 14:53-59 uchaza ukuziswa kukaYesu kwiSenhadrin kwakunye nesigaba sokuqala setyala. Sisenzo esikudano. Ngokuthe gqolo iinkokeli zizama ukwenza izityholo zazo ngakuYesu zincamathele. Umbhali weGospile uphawula indlela ubungqina obabubuxoki ngayo namangqina awaavumelana.

Ekugqibeleni, umbingeleli omkhulu uyaphakama athethe noYesu nqo. Ekuqaleni uYesu akaphenduli. Kodwa emva koko umbingeleli omkhulu umfungisa Yena phambi koThixo (bona kuMat. 26:63) aze ambuze umbuzo otsolileyo wokuba unguYe na uMesiya. UYesu ngesihle nangokuphandle uyavuma ukuba unguYe, aze alathe kuDaniyeli 7:13, 14 ngokuphathele kuNyana woMntu njengohleli ngasekunene kukaThixo esiza ngamafu ezulu. Oku kugqithisile kumbingeleli omkhulu, wavela wakrazula izambatho zakhe aze athi uYesu makagwetywe, nto leyo eliyinikezelayo ibhunga ngoko nangoko. Iinkokeli ziqalisa ukumhlaza uYesu ngokumtshicela, ngokugquma ubuso baKhe, ukumbetha Yena, nokuthi makaprofete Yena.

Lo gama uYesu ngaphakathi esa vavanywa enikezela nobungqina obuthembekileyo, uPetros ungaphandle unikezela ingxelo ebubuxoki. Eli liBali eliHlohliwe lesihlanu nelilelokugqibela kuMarko, kwaye apha impoxo yalathiwe ngokukodwa. Apha zibini iziqu ezimeleneyo, uYesu noPetros, besenza izenzo ezohlukeneyo. UYesu unikezela ubungqina obuthembekileyo, uPetros obubuxoki. Izihlandlo ezithathu uPetros unkqangiswa sisicaka okanye umbukeli, yaye kwisihlandlo ngasinye uyakukhanyela ukuqhogana noYesu, wade washwabula efunga kweso sigaba.

Kukwesisithuba ethi inkuku ikhale isihlandlo sesibini, aze ngoko nangoko uPetros akhumbule isiprofeto sikaYesu sokuba uzakuyikhanyela iNkosi yakhe kathathu kanye ngobabusuku. Uwa phantsi aze alile. Apha nantsi impoxo etsal’ umdla-ekupheleni kwetyala laKhe, uYesu ugqunyw’ amehlo aze abethwe ayalelwe ukuba “makaprofete!” Ingcamango yayi kukumgculela Yena kuba engenakubona ukuba ubethwa ngubani Yena. Noko kunjalo, kanye ngeli xesha benza oku, uPetros ukhanyela uYesu kwintendelezo engezantsi, ezalisekisa esinye seziprofeto zikaYesu. Okulandelayo, ngokukhanyela uYesu, uPetros ubonakalalisa ukuba uYesu unguMesiya.

`Mazwi mani ethemba ongawanika umntu othe, nangona ebefuna ukulandela uYesu, wasilela ekwenzeni oko ngamanye amaxesha? Ngubani kuthi ongakhange, ngamanye amaxesha, asilele ukulandela oko sikwaziyo ukuba uYesu uyakufuna?`