---
title:  Waabanjwa Wavavanywa
date:  07/09/2024
---

### Funda Ukulungiselela Isifundo Sale Veki
Mark 14, Yohane 12:4–6, Rom. 8:28, Eksod. 24:8, Yer. 31:31–34, Zek. 13:7.

> <p>Indima Yenkumbulo</p>
> “Wayesithi, Abha, Bawo, zonke izinto zinokwenzeka kuwe; yigqithise kum le ndebe; noko ke makungabi kokuthandwa ndim, makube kokuthandwa nguwe’ ” (Marko 14:36).

Izahluko 14 ukuya ku-16 kuMarko zaziwa “njengeBali leNtlungu” kuba zichaza intlungu, ukufa, nokuvuka kukaYesu. Njengoko kuphawuleke kwisifundo 9, izahluko zokugqibela ezintandathu zikaMarko zithatha kuphela iveki enye. Inkoliso yeziganeko kuMarko 14-16 yehla ngoLwesine nangoLwesihlanu kule veki yeNtlungu. Ukufa kukaYesu kuzakwenzeka ngoLwesihlanu, ize ngeCawa ibe kukuvuka kwaKhe.

Isifundo sale veki sigxila kuMarko 14, ukuqala ngeBali eliHlohliweyo lesihlanu, eliqhagamshelanisa izenzo ezibini ezingafaniyo malunga noYesu. Oku kulandelwa nguMthendeleko wokuGqibela, kulandelwe nguphantsi-phezulu waKhe eGetsemane. Emva koko uyabanjwa aze athathwe phambi kweenkokeli ukuba avavanywe. Isiganeko setyala sidityaniswa nokukhanyela kukaPetros uYesu, sisenza elesithandathu nelokugqibela kumaBali aHlohliweyo kuMarko. Kwakhona, izenzo ezibini ezingafaniyo ziyenzeka, kodwa ngokujika okuyimpoxo, zingqina inyaniso enye.

Kulo lonke ibali, amabali angafaniyo amayelenqe anxusene. Ngendlela ecacileyo, uMarko ubeka phambi komlesi la mayelenqe angquzulanayo lo gama etyhila uloyiso lukaYesu.

_*Funda isifundo sale veki ukulungiselela iSabatha, Septemba 14._