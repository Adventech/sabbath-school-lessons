---
title:  Imfihlo Yolungiselelo LukaYesu
date:  10/07/2024
---

`Funda kuMarko 1:35-39. Zifundo zini ezibalulekileyo ezinokuthathwa koko uYesu waakwenzayo apha?`

UYesu waavuka ngesifingo waya kwindawo ezolileyo, eyintlango ukuya kuthandaza. UMarko 1:35 ugxininisa umthandazo njengenkqontsonkqa yesenzo sikaYesu. Zonke ezinye izimo azenzayo kwisivakalisi zikwisimo sokushwankathelawaavuka, waphuma, wemka (zonke zikwixesha eliqhubekayo kwisiGrike, ukubonisa imfezeko). Kodwa isenzi “ukuthandaza” sikwixesha elingadlulanga, isimo esisetyenziswa ukuvakalisa, ngokukodwa apha, isenzo esiqhubekekayo. Wayethandaza, waqhubekeka ethandaza. Le ndima ikwagxininisa indlela ekwakusekukusasa ngayo xa uYesu wayephuma, ukubonisa ukuba ixesha laKhe lokuthandaza lilodwa laliphangalele.

Kuzo zonke iiGospile, siqubisana noYesu njengendoda yomthandazo (bona kuMat. 14:23, Marko 6:46, Yohane 17). Oku kubonakala ngokungathi yenye yeemfihlo ezingundoqo kumandla olungiselelo lukaYesu.

`Funda kuLuka 6:12. Oku kusifundisa ntoni ngobomi bukaYesu bomthandazo?`

Intlaninge yamaKristu ibekele bucala amaxesha omthandazo.

Esi senzo silungile yaye sifanelekile, kodwa kanjalo sisenokuba sisiqhelo, phantse into eyenziwa ngesiqhelo. Indlela enye yokuphuma kwinkqubo esisiqhelo kukutshintsha ixesha lomthandazo ngamaxa athile okanye ukuthandaza ngokuthe kratya kunamaxesha esiqhelo. Injongo ayikokuzitshixela kuhlobo oluthile lwenkqubo engenakutshintshwa.

UPetrso noongxa bakhe abazange bamkhaphe uYesu ukuya kwindawo yomthandazo. Mhlawumbi babeyazi indawo, kuba baye bamfumana. Intetho yabo yokuba wonk’ umntu wayefuna uYesu yayibonisa ukuba wayelandela amava anika umdla angezolo ngokuphila nokufundisa ngakumbi. Okungumnqa, uYesu uya….. akhombe kumhlaba obanzi wokusebenza kwezinye iindawo. “Athi kubo, Masihambe siye emizini ekufuphi, ukuze nakhona ndivakalise iindaba ezilungileyo, kuba ndiphumele oko’ ” (Marko 1:38).

`Ukuba uYesu ngokwaKhe kwakudingeka ukuba achithe ixesha elingako emthandazweni, kubekisele phi kuthi, kwaye lingakanani ixesha emasilichithele emthandazweni? Umzekelo kaYesu uthini kuthi?`