---
title:  Ingcamango Ngakumbi
date:  12/07/2024
---

Funda ku-Ellen G. White, “At Capernaum;” and “Thou Canst Make Me Clean,” pp. 252–266, in _The Desire of Ages_.

Mfanekiso mni kaYesu uMarko awuzisayo? UYesu unegunya lokubiza abafundi, yaye bayasabela. Ungcwele ngokwahlukileyo kwimimoya engcolileyo ephantsi koSathana. Idabi elikhulu liyaqhubeka phakathi kokulungileyo nokubi, yaye uYesu unamandla angaphezu kweedemoni. UYesu unemfesane ngakwimilwelwe yaye uyayinceda, ayichukumise lo gama mhlawumbi kungekho omnye ebenokwenza njalo.

“UYesu kwindlu yesikhungu waathetha ngobukumkani awayezokubumisela, kwakunye nenjongo yakhe yokukhulula abathinjwa bakaSathana. Waaphazanyiswa yingxolo yesothuso. Indoda eligeza yaaxhabashela phambili iphuma ebantwini, idanduluka, ‘Yini na enathi nawe, Yesu waseNazarete? Uze kusitshabalalisa na? Ndiyakwazi wena, lowo unguye; ungoyingcwele kaThixo.’

“Konke ngoku yayikukudideka nomethuko. Ingqalelo yabantu yaasuka kuKristu, namazwi aKhe awananzwa. Le yayi yinjongo kaSathana ukuba akhokelele ixhoba lakhe kwindlu yesikhungu. Kodwa uYesu wawukhalimela umoya ongcolileyo, esithi, ‘Yithi tu, uphume kuye. Uthe umoya ongcolileyo wambetha wee xhwenene; wakhala ngezwi elikhulu, waphuma kuye.’. . . Lowo waameyisayo uSathana kwintlango yokuhendwa waaphinda kwakhona wajamelana notshaba lwaKhe. Idemon yafaka onke amandla ayo ukugcina ulawula kwixhoba layo. Ukurhoxa apha yayizakuba kukunika uYesu uloyiso. . . .  Kodwa uMsindisi waathetha ngegunya, waza wamkhulula umbanjwa.”—Ellen G. White, _The Desire of Ages_, pp. 255, 256.

Kweso sithuba, iNkosi yethu yaaqhubekeka nolungiselelo olumanxadanxada, esuka kwenye indawo aye kwenye, phantse esoloko ekunye nentlaninge yabantu. Waayigcina njani indlela ezolileyo nezinzileyo kulungiselelo nakubantu? Ngaphandle kwamathandabuzo kwakungamava aKhe amihla le omthandazo.

Cinga ngokuba singayintoni isicwangciso sakho esinokwenzeka ngokuphathelele kwixesha lomthandazo nokufundwa kweZibhalo. Khangela into ekusebenzelayo, uze uthathe elo xesha ukuhlumisa umoya onoxolo, ukhokelwa nguMoya neLizwi likaThixo.

**Imibuzo Yengxoxo**

`Thethani eklasini ngombuzo womthandazo kwakunye nesizathu sokubaluleka kwawo kubomi bobuKristu. Yeyiphi eminye yemibuzo abantu abanayo ngenjongo nokusebenza komthandazo?`

`Eklasini, thethani ngeemeko apho kungangcono, ngamaxesha athile, ukungathethi kakhulu ngenkolo yethu. Kunini apho oko kunokuba yinto ehlakaniphileyo ukuyenza kwaye, singakwenza njani oko ngaphandle kokungxenga ukungqina kwethu?`

`Ngoobani “abaneqhenqa” kwinkcubeko yakho namhlanje? Ibandla lakho lingafikelela njani lize “ lichukumise” ezi ziqu ukuzisa igospile kuzo?`