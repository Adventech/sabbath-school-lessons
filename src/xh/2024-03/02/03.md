---
title:  Inkonzo Yonqulo Engenakulibaleka
date:  08/07/2024
---

`Funda kuMarko 1:21-28. Mava mani angenakulibaleka ehla kwindlu yesikhungu eKaperhahum, yaye zeziphi iinyaniso zasemoyeni esinokuzifumana kule ngxelo?`

Inkoliso yamaKristu inamathuba angenakulibaleka kuhambo lwawo lobuKristuisigqibo sokulandela uYesu; umhla wokubhaptizwa kwawo; intshumayelo emandla nawathi kuyo abuva ngokunzulu ubukho bukaThixo. Amanye alamathuba asenokungabi ngangalibalekiyo kuphela koko aguqula ubomi kanjalo.

Ngoko ke kusekunokuba kwaba njalo kwabanye abantu eKapernahum kwiSabatha echazwe kuMarko 1. “Bakhwankqiswa kukufundisa kwakhe; ngokuba ebebafundisa njengonegunya, engafundisi njengabo ababhali” (Marko 1:22). Lo gama uYesu wayesafundisa, indoda enomoya ongcolileyo, ngokungathandabuzekiyo eyayiphenjelelwe ngamandla emfundiso kaYesu, yaadanduluka, “ ‘Yini na enathi nawe Yesu waseNazarete? Uze kusitshabalalisa na? ndiyakwazi wena, lowo unguye; ungoyiNgcwele kaThixo’ ” (Marko 1:24), waza uYesu  wawukhupha omoya ongcolileyo.

Cinga ngeziqulatho zala mazwi asuka kwidemon.

Okokuqala, idemon iqonda uYesu “ ‘njengoyiNgcwele kaThixo.’ ” Ivuma ukuba uYesu ungumthunywa ongcwele kaThixo, ngokungafaniyo nemikhosi engahlambulukanga, engengcwele kaSathana. Ubani ulindele izinto neziqu ezingcwele kwimeko yonqulo, hayi izinto ezingengcwele nezingahlambulukanga. Ngaloo ndlela, kweli bali kukho umahluko omandla phakathi kwemikhosi yokulungileyo kwakunye nemikhosi yokungendawo. Sinokububona apha ubunyani bemfazwe enkulu. Abantu kunokwenzeka abakamazi ukuba ngubani uYesu, kodwa idemon ngokuqinisekileyo iyamazi kwaye ngokusesidlangalaleni iyakuvuma oko, kanjalo.

Okulandelayo, umyalelo wokuba iphume endodeni leyo uyaqondakala, kodwa ngowantoni umyalelo, “ ‘Yithi tu’ ”? Ukuqala apha kuMarko injongo ephawulekayo iyabonakala: uYesu ufuna kuthulwe ngokuphathelelo ekuthini ungubani Yena. Iingcaphephe zikubiza oku “njengeMfihlo kaMesiya.”

Ukuthulisa kukaYesu kunesihlahla kakhulu ngenxa yesankxwe sezopolitiko ngamaqikili kaMesiya ngexesha laKhe. Kwakungumngcipheko ukuba ngumesiya. Noko kunjalo, kuvangwe nokuthuliswa ziintyilelo ezingaphazamekiyo zomntu anguye uYesu. Okuzakucaca gca emva kwexesha kukuba ubuqu bukaYesu abunakufihlakala, yaye nenyaniso yomntu anguYe iba ngumbindi wesigidimi segospile. Abantu kufuneka bazi hayi nje kuphela ukuba ungubani uYesu koko nokuba benze isigqibo ngendlela abazakusabela ngayo kukuza kwaKhe nentsingeselo yako kubo.

`Ekuzameni ukungqina kwabanye, kungaba bubulumko nini ukungakuvakalisi konke oko sikholelwa kuko ngokuphathelele “kwinyaniso yangoku”?`