---
title:  Ulungiselelo LwangeSabatha Oluthe Kratya
date:  09/07/2024
---

`Funda kuMarko 1:29-34. UYesu walunceda njani usapho lukaPetros, kwaye zeziphi izifundo zakwamoya esinokuzifumana kule ngxelo?`

Emva kwenkonzo emangalisayo endlwini yesikhungu, uYesu waya  neqaqobana labafundi (uPetros, uAndreya, uYakobi, noYohane) kwikhaya likaPetros, ngokuqinisekileyo ukuya kuchitha intsalela yosuku lweSabatha ngesidlo esinobubele kunye nobudlelane.

Kodwa into exhalabisayo igubungela isiganeko: umkhwekazi kaPetros ugula yicesina, into ngeloo xesha eyayithetha ukuthi uye wachacha okanye wafa. Baxelela uYesu ngesigulo, aze abambe umkhwekazi kaPetros ngesandla amphakamise. Ngoko nangoko aqalise ukulungiselela izidingo zabo. Hayi umzekelo omandla ngolo hlobo wokuba abo basindisiweyo, baphilisiweyo, nguYesu bayakulungiselela abanye ngenxa yoko!

KuMarko wonke kuvamise ukuba uYesu aphilise ngokuchukumisa umntu lo uchaphazelekileyo (bona kuMarko 1:41; Marko 5:41), nangona ngamanye amaxesha inkcukumiso ingakhankanywanga (bona kuMarko 2:1-12, Marko 3:1-6, Marko 5:7-13).

UYesu wayengekagqibi ngolungiselelo ngala mini. Emva kokutshona kwelanga uninzi lweza kulo Petros ukuza kuphiliswa, akuthandabuzeki ukuba ngenxa yokubona oko kwenzekayo endlwini yesikhungu ngala mini okanye ekuveni ngako. Into yokuba umbhali weGospile angabaxeleli abafundi bakhe ukuba abantu badungudelisa ngenxa yeeyure zeSabatha ibonisa ukuba ebelindele ukuba abafundi bakhe babe kanti bayazi ngeSabatha. Olu phawu lukaMarko luhambelana nokuba abafundi bakhe ngabagcini beSabatha.

UMarko uthi wonke umzi waahlanganisana emnyango apho kwakuhlwa (Marko 1:33). Kwakunokuthatha ixesha ukuba uYesu ancede bonke abo bantu.

“Iyure neyure beza bemka; kuba akukho wayesazi ukuba ngengomso bazakumfumana uMphilisi esephakathi kwabo. Ayizange ngaphambili iKapernahum yayibona imini efana nale. Umoya wawuzaliswe lilizwi loloyiso kwakunye nezimemelelo zohlangulo. UMsindisi wayechulumancile luvuyo awalivuselelayo. Uthe esakubona iinkxwaleko zabo babeze kuYe, intliziyo yaKhe yaxhokonxwa luvelwano, waza wavuyiswa ngamandla aKhe okubabuyisela kwimpilo nolonwabo.

“Akazanga apheze emsebenzini waKhe uYesu de kwaba kanti umbandezeleki wokugqibela uncedakele. Kwakusenzulwini yobusuku ukumka kwesihlwele, yaza inzolo yahlala kwikhaya likaSimon. Imini ende, enika umdla yayidlule, noYesu wayedinga ukuphumla. Kodwa lo gama isixeko sasigutyungelwe bubuthongo, uMsindisi, ‘kusemnyama kakhulu, wavuka,. . . waphuma  waya endaweni eyintlango, wathandaza khona apho.’ ”—Ellen G. White, _The Desire of Ages_, p. 259.