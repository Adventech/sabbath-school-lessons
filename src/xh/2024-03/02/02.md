---
title:  “Yizani apha Nindilandele”
date:  07/07/2024
---

`Funda kuMarko 1:16-20. Ngobani la madoda wawabizayo uYesu njengabafundi, kwaye asabela njani?`

Umarko 1 akanamazwi maninzi kaYesu ashicilelweyo. Noko kunjalo, uMarko 1:17 unawo amazwi aKhe abhekiswe kubalobi ababini, uSilo, ozakuthi kamva abizwe ukuba “nguPetros,” kwakunye nomntakwabo, uAndreya. La madoda mabini ami kunxweme loLwandle laseGalili, aphosa umnatha.

Akukho kukhankanywa kwamkhombe okanye esinye isixhobo sokuloba, nto leyo engabonisa ukuba la madoda mabini awamanga kakuhle ngokwasezimalini. KuMarko 1:19, 20, uYakobi noYohane basemkhombeni kunye noyise nezicaka, nto leyo ebonisa ukuba babefumile ngokwasezimalini uPetros noAndreya. ULuka udandalazisa ukuba uPetros akanamkhombe kwanokuba, eneneni, uYakobi noYohane babengamahlakani kaPetros noAndreya (bona kuLuka 5:1–11). Kodwa iGospile kaMarko isengazisa ukwahluka phakathi kwezi zibini zabantakwe, kwaye ukubonakalalisa loo mehluko uYesu ubizela kubufundi kunye abo banemithombo eshokoxekileyo nabo banentabalala.

Ubizo lukaYesu kula madoda lulula, lutsolile, yaye lunoprofeto. Ubabizela ukuba balandele Yena; oko kukuthi, ukuba babe ngabafundi baKhe. Uchaza ukuba ukuba bathe basabela kubizo lwaKhe, uzakuthatha uxanduva lokubenza abalobi babantu.

`Zikisa ukucinga ngonobangela wokuba la madoda ngoko nangoko (Marko 1:16–20) ashiye konke alandele uYesu.`

IGospile kaYohane ifaka umfanekiso ngokupheleleyo ngakumbi (bona kuYohane 1:29–42). Kubonakala ngathi aba bantakwe yayingabalandeli bakaYohane umBhaptizi yaye baluva unkqangazo lwakhe lokuba uYesu “ ‘uyiMvana kaThixo, ethwala isuse sonke isono sehlabathi’ ” (Yohane 1:29). Baaqubisana noYesu baza achitha ixesha naYe ngakuMlambo iYordane. Emva koko ukwamkela kwabo ukubizelwa nguYesu kulungiselelo kwakungeyo ndlalo okanye , kupuca. Bakhe bakwetyisa oku.

Kodwa kutheni uMarko angafaki iinkcukacha ezithe vetshe? Kunokwenzeka, kungenxa yokugxininisa amandla kaYesu. Uyabiza, baze abafundi abanentumekelelo baphendule, kwaye ubomi babo, kwakunye nehlabathi ngokwalo, aziseyiyo into ebezifudula ziyiyo.

`Yintoni obizelwe ukuba uyincame ukuze ulandele uYesu? (Cinga ngemiphumela yempendulo yakho, ngokukodwa ukuba akukho nto uyicingayo.)`