---
title:  Umthunywa
date:  02/07/2024
---

`Funda kuMarko 1:1-8. Ngoobani abantu abakwezindima, kwaye bathetha benze ntoni?`

Ezi ndima zinabantu abathathu abasemqoka. UYesu Kristu, ochazwe kuMarko 1:1, uThixo uYise (ochazwe kumazwi kaMarko 1:2), kwakunye noYohane umBhaptizi, umthunywa nomshumayeli ongundoqo kwisigaba sokugqibela kwesi sahluko.

UMarko 1:2, 3 uqulathe isicatshulwa seTestamente eNdala ayizisayo uMarko ukudandalazisa okuzakuqhubeka ebalini. Akucaphulayo uMarko kukudityaniswa kwamabinzana asuka kwizahluko ezithathu: Eksodus 23:20, Isaya 40:3, nakuMalaki 3:1.

`Funda kwiEksodus 23:20, Isaya 40:3 nakuMalaki 3:1.Yintoni ezinayo efanayo ezi zahluko zithathu?`

IEksodus 23:20 walatha kwisithunywa uThixo azakusithumela ngaphambi koSirayeli ukubasa eKanan. UIsaya 40:3 uthetha ngoThixo ebonakala entlango kulungiswe indlela enguhola phambi kwaKhe. UMalaki 3:1 uthetha ngomthunywa ohamba phambi kweNkosi ukulungisa indlela Yayo. Zozithathu ezi zicatshulwa zithetha ngohambo.

Indima ekuIsaya inamakhonkco amaninzi angolungiselelo lukaYohane ize kanjalo igxile kwiNdlela yeNkosi. KwiGospile kaMarko, iNkosi uYesu iseluhambeni. Imbaliso ehamba ngokukhawuleza iqinisa ubume boluhambo, hambo olo oluzakukhokelela emnqamlezweni nakukufa kwaKhe okungumbingelelo ngenxa yethu.

Kodwa okuninzi kufuneka kwenzeke ngaphambi kokuba afike emnqamlezweni. Uhambo lusaqala, yaye uMarko uzasichubela konke ngalo.

Ngokuhambelana nesicatshulwa esivela kwiTestamente eNdala kuMarko 1:2, 3, uYohane umBhaptizi ubizela enguqukweni, ukushiya isono, kuze kubuyelwe kuThixo (Marko 1:4). Enxibe njengomprofeti wamandulo uEliya (thelekisa 2 Kumkani 1:8), uthetha kuMarko 1:7, 8 ngaLowo uzayo emva kwakhe onamandla kunaye. Intetho yakhe yokuba akakufanele ukuthukulula umtya weembadada zaLowo uZayo ibonisa imbono ephakamileyo anayo ngoYesu.