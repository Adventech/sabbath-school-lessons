---
title:  Umthunywa Osileleyo
date:  30/06/2024
---

`Funda kwiZenzo 12:12 UMarko waziswa njani kwincwadi yeZenzo?`

Kukhangeleka ngathi uYohane Marko, ongoyena unokuba ngumbhali weGospile kaMarko, wayeligatyana lo mfana xa iziganeko ezikwiZenzo 12 zazisenzeka, mhlawumbi kwiminyaka engama-40 anesiqingatha  emva kokufa kukaKristu (A.D.). Uvezwa kwindima 12 njengonyana womfazi ogama linguMariya. Ngokuselubala wayengumxhasi ofumileyo webandla eyibambela ekhayeni lakhe intlangano yomthandazo, wenziwe waduma kwiZenzo 12. Ibali lokubhungca kukaPetros entolongweni kwakunye nezenzeko ezilandelayo, emva koko ibe kukufa kukaHerode, azaliswe ngu ngomehluko obalaseleyo,  nkqu nabahlekisayo phakathi koPetros nokumkani. UYohane Marko akadlali ndima ncakasana ebalini, kodwa ukuvezwa kwakhe kwesi sigaba kuhlakulela uqhagamshelwano lwakhe lwamva kunye noBharnabhas noSawule.

`Funda kwiZenzo 13:1-5, 13. UYohane Marko waaqhogana njani noSawule noBharnabhas, yaye saba yintoni isiphumo?`

IZenzo 13 zidandalazisa uhambo lokuqala lovangelo lukaSawule noBharnabhas, ukususela kwisithuba sika A.D. 46. UYohane Marko akakhankanywa de kube kwivesi 5, yaye indima yakhe kukuba ngumncedisi nje okanye isicaka. Akho nto isingisele kweligatyana lomfana de kube kwindima 13, nalapho ingxelo emfutshane iveza ukuba waabuyela eYerusalem.

Akukho sizathu sithiwe thaca malunga noluhambo, kwaye ukungabikho kwayo nayiphi inkcazo ngeemvakalelo okanye imizwa yakhe kushiya engqondweni oko kwaakhuthaza ukurhoxa kwakhe kwilinge lovangelo, nelingathandabuzekiyo ukuba lwaluzaliswe ngumngcipheko nemicel’ imngeni. UElleni G. White uphawula ukuba “uMarko, ezaliswe luloyiko nempoxeko, wazilazila okwethutyana kwinjongo yakhe yokuzinikela ngokupheleleyo  emsebenzini weNkosi. Engaqhelananga neenzima, waatyhafiswa yimingcipheko neentswelo zendlela.”—_The Acts of the Apostles_, p. 169. Ngamafutshane, izinto zaavela zamnzimela nkakhulu, waza ke wafuna ukupoqa.

`Ngubani ongenakuzayamanisa nokubuya umva kwinto ethile, okanye nkqu ukuphanza ngokuphandle kuyo, ngokukodwa into yakwamoya okanye ebandakanya uhambo lwakho lobuKristu? Yintoni owayifundayo kuloo mava?`