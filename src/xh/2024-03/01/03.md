---
title:  Ithuba Lesibini
date:  01/07/2024
---

`Funda kwiZenzo 15:36-39. Kwakutheni ukuze uPawulos ambukule uYohane Marko, yaye kwakutheni ukuze uBharnabhas amnike ithuba lesibini?`

Isizathu sokubukula kukaPawulo eli gatyana lomfana sidandalaziswe kwiZenzo 15:38. UMarko waarhoxa kubo waza akaqhubekeka nomsebenzi wolungiselelo. Isimo sikaPawulos siyaqondakala, xa sibuthuntu. Ubomi bovangelo, ngokukodwa kwihlabathi lamandulo, babugadalala bubophelela (thelekisa ne-2 Kor. 11:23-28). UPawulos waaxhomekeka kubathunywa abangoogxa bakhe ukunceda ukuthwala umthwalo womsebenzi ongumceli-mngeni ngolo hlobo kwakunye neemeko. Ngokokubona kwakhe, umntu olahle msinya ngolo hlobo wayengayifanele indawo kwiqela lovangelo elalikwidabi elingunomji nemikhosi engendawo.

UBharnabhas akazange avume. Waabona isakhono kuMarko yaye akazange afune ukulishiya ngemva eli gatyana lomfana. Kwaaqhambuka impikiswano enzulu ngolo hlobo phakathi koPawulo noBharnabhas ngoYohane Marko de baqhawukana. UPawulos waakhetha uSilas ukuba ahambe naye, waza uBharnabhas wathatha uMarko.

IZenzo azinabi ngesizathu sokuba uBharnabhas athathe uMarko kunye naye. Eneneni, esi sahluko yindawo yokugqibela nalapho la madoda mabini abonakala khona kwiZenzo. Kodwa okunika umdla, asiyiyo indawo yokugqibela nalapho uMarko akhankanywayo kwiTestamente eNtsha.

`Funda kumaKolose 4:10, 2 Timoti 4:11, Filimon 24, naku-1 Petros 5:13. Nkcukacha zini malunga nokufumaneka kukaMarko ezivezwa zezi ndima?`

Inguqu emangalisayo kukhangeleka ngathi yeenzeka kuMarko. Kwezi ndima, uPawulos uthi thaca ixabiso likaMarko kuye nakulungiselelo. UPawulos umbala njengomnye wabasebenzi abangoogxa bakhe kwaye ufuna ukuba uTimoti eze naye. UPetros wokuqala ubonisa ukuba noPetros kanjalo babegudlanâ€™ imihlana noMarko. Ezi ncwadi zikaPawulo noPetros zaabhalwa phantse ekuqalekeni kweeminyaka yama-60 emva koKristu, kwiminyaka eku-15-20 emva kwamava eZenzo 15. Ngokuselubala uMarko waabuya ekusileleni kwakhe, phantse ngokuqinisekileyo kwinkoloseko umzala wakhe, uBharnabhasi, wayibeka phezu kwakhe.

`Cinga ngexesha apho wena okanye umhlobo naasilela khona naza nanikwa ithuba lesibini. Loo mava akuguqula njani wena kwakunye nabo baakuncedayo? Aluphucula njani ulungiselelo lwakho kwabanye?`