---
title:  Ukuqaleka KweGospile
date:  29/06/2024
---

### Funda Ukulungiselela Isifundo Sale Veki
Zenzo 13:1–5, 13; Zenzo 15:36–39; Marko 1:1–15; Isa. 40:3; Dan. 9:24–27.

> <p>Indima Yenkumbulo</p>
> “Kekaloku emveni kokufakwa kukaYohane entolongweni, weza uYesu kwelaseGalili, evakalisa iindaba ezilungileyo zobukumkani bukaThixo, esithi, Lizalisekile ixesha, nobukumkani bukaThixo busondele; guqukani nikholwe kuzo iindaba ezilungileyo ezi’ ” (Marko 1:14, 15).

Ngubani owaabhala iGospile kaMarko, kwaye kwakutheni ukuze ibhalwe? Akukho Gospile ithi thaca igama lombhali. Eyona ebusondela yekaYohane, ngokusingisele kumfundi oyintanda (bona kuYohane 21:20, 24). Noko kunjalo, kususela kumaxesha amhla mnene nganye kwiiGospile ezi… yayanyaniswa nompostile (Mateyu, Yohane) okanye nehlakani lompostile. Umzekelo, iGospile kaLuka yayanyaniswa noPawulos (bona kumaKolose 4:14, 2 Tim. 4:11, Fili. 1:24). IGospile kaMarko yayanyaniswa noPetros (bona ku-1 Pet. 5:13).

Nangona umbhali kaMarko engalichazi igama lakhe encwadini, isithethe sebandla lokuqala sibonisa ukuba umbhali weGospile kaMarko yayinguYohane Marko, ihlakani elalihamba noPawulo noBharnabhasi ngamaxesha athile (Zenzo 13:2, 5) waza kamva wangugxa kaPetros (1 Pet. 5:13).

Inyathelo lokuqala kule veki izaba kukufunda ngoMarko njengoko kudandalazisiwe kwisiBhalo, ukubona ukusilela kwakhe kwasekuqala kwakunye nokubuya kwakamva. Emva koko isifundo sisajolisa kwicandelo eliyingabula zigcawu kuMarko ngokukhangela phambili apho ibali lisingisele khona size sikrwaqule ngemva kwisizekabani sokuba umthunywa oye wasilela waza kamva wabuyiselwa angabhala incwadi enjalo.

_*Funda isifundo sale veki ukulungiselela iSabatha, Julayi 6._