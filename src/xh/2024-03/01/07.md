---
title:  Ingcamango Ngakumbi
date:  05/07/2024
---

Funda kuEllen G. White, “The Voice in the Wilderness,” pp. 97–108 kwi Desire of Ages; ne “Heralds of the Gospel,” pp. 166–176 kwi Acts of the Apostles.

Kunika umdla kanjani ukuba IsiTyhilelo 14:6, 7, isigidimi sengelosi yokuqala, sifane nesigidimi segospile sikaYesu kuMarko 1:15.

Ingelosi yokuqala izisa igospile engunaphakade ehlabathini kwimihla yokugqibela ukulungiselela ukuBuya kwesiBini. Njengomyalezo kaYesu, igospile yexesha lesiphelo ikwa nalamabakala mathathu manye njengoko kubonakalisiwe kule ingezantsi:

| Marko 1 | Uhlobo | IsiTyhilelo 14 |
| --- | --- | --- |
| Ukuzaliseka Kwexesha (Daniyeli 9) | Isiprofeto Sexesha | Iyure Yomgwebo | (Daniyeli 7, 8) |
| Ubukumkani Obusondeleyo | Idinga Lomnqophiso | Igospile Engunaphakade |
| Guqukani, Kholwani | Ukubizelwa ekubeni Ngabafundi | Yoyikani, Zukisani, Nqulani uThixo |

Isigidimi sengelosi yokuqala sivakalisa ukuqala komgwebo owandulela ukuBuya, uxelwe ngenxa engaphambi kwisiprofeto seentsuku ezingama-2300 sikaDaniyeli 8:14. Umgwebo uzisa ubukumkani bukaThixo kubantu baKhe abatshutshisiweyo (Dan. 7:22). Isimemo sengelosi yokuqala sokoyika, ukuzukisa, nokunqula uThixo sibizela ebunfundini, nesikhutshelwe ihlabathi kwimihla yokugqibela njengoko amagunya erhamncwa leSiTyhilelo 13 esizisa uthixo wobuxoki omakoyikwe, omakazukiswe, nomakanqulwe.

Kwanjengokuba umyalezo kaYesu kuMarko 1 uqhaganyishelwe ngokusondeleyo kwiziprofeto zikaDaniyeli ekuqaleni kokuvakaliswa kwegospile, ngokunjalo isigidimi sengelosi yokuqala siqhaganyishelwe kakuhle kuDaniyeli emaphethelweni embali yehlabathi.

**Imibuzo Yengxoxo**

`Thelekisa uze ungqamanise uYohane umBhaptizi noYesu kuMarko 1:1-13 Zifundo zini ezikhethekileyo ozifundayo ngendlela ezibonakaliswe ngayo?`

`Gqala intsingiselo yobhaptizo. Funda kumaRoma 6:1-4 nakuYohane 3:1-8, uze uzithelekise nokubhaptizwa kukaYesu kuMarko 1:9-1Zinto zini ezifanayo nezohlukileyo ozibonayo? Oku kukunceda njani ukuqonda ngokucace ngakumbi intsingiselo yobhaptizo?`

`Thelekisa uze ungqamanise igospile ngokokukaYesu kuMarko 1:14, 15 kwakunye nesigidimi sengelosi yokuqala kwiSiTyhilelo 14:6, Ukuqonda ezi zigidimi kukunceda njani ubone ngcono iphulo lakho lanamhlanje?`