---
title:  Ingcamango Eyongeziweyo
date:   08/11/2024
---

Funda Ellen G. White, “Intlekele EGalili,” amaph. 383–394; “Entendelezweni Yangaphandle,” amaph. 621–626, ku-Ulangazelelo Lwamaphakade.

“ ‘Sosuka siye kubani na?’ Iititshala zakwaIsrayeli zazingamakhoboka okugcina ngqongqo umthetho. AbaFarisi nabaSadusi babethe gqolo bexabana. Ukumshiya uYesu kwaba kukuwa ezandleni zabathandi beenkonzo nemibingelelo, namadoda awayenamabhongo awayefuna okwawo ukudunyiswa. Abafundi babezuze uxolo novuyo olungaphezulu kususela oko bamkela uKristu kunabo bonke ubomi babo obadlulayo. Bebeza kuthini ngoku ukubuyela kwabo babegculele batshutshisa uMhlobo waboni? Kwakukudala belindele uMesiya; ngoku uthe wafika, abakwazi ke ngoko ukusuka phambi kwaKhe baye kwabo babezingela ubomi baKhe, nabathi babatshutshisa ngokuba basuka bangabalandeli baKhe.

“Sosuka siye kubani na?” Kungekuko ukusuka kwimfundiso kaKristu, kwizifundo zaKhe zothando nenceba, kuyiwe kubumnyama bokungakholwa, kwinkohlakalo yehlabathi. Nangona uMsindisi wayeshiyiwe ngabaninzi ababeyibonile imisebenzi yaKhe emangalisayo, uPetros wabonisa ukholo lwabafundi,--unguye uKristu.” Yona ingcamango yokulahlekwa yiankile yemiphefumlo yabazalisa ngoloyiko nentlungu. Ukungabi naye uMsindisi kwakuza kuba kukukhukuliseka kulwandle olumnyama olunoqhwithelo.”—Ellen G. White, Ulangazelelo Lwamaphakade, iph. 393.

**Imibuzo Yokuxoxwa**:

`Eklasini, thethani ngombuzo onzima wokuba kutheni abanye abantu, benikwe ubungqina bokuba uYesu nguMesiya nenyaniso yobuKristu, babamkele, nokuba kutheni abanye, benikwe ubungqina obunye, basuke bangabamkeli?`

`Yeyiphi inyaniso ebingabaluleka ngaphezu kweyokuba uYesu Kristu wafela izono zethu? Kanti, safikelela njani ekuyazini le nyaniso ibaluleke kangaka? Ngesayensi, ngomthetho wendalo, ngetheoyoloji yendalo, ngolandelelwano, ngokucinga? Nangona ezi zinto zazinako, ngokwenene, ukusenza sikholelwe kuMdali uThixo, uMenzi onguMqali, uMsusi Ongasuswayo, nokuba yintoni— akukho nasinye kwezi sifundo, sesisodwa okanye zihlangene, esinokusifundisa eyona nyaniso ibaluleke kakhulu esidinga ukuyazi: UKristu wazifela izono zethu. Ithini le nyaniso—zonke ezi zifundo, nakwimithetho-siseko, zingakwaziyo ukusikhokelela kwinto enye, le sidinga ukuyazi, ngokwenene— yona isifundisa ngendlela ekubaluleke ngayo ukuyenza iBhayibhile ibe lelona gunya lokugqibela neliphezulu kwimicimbi yokholo?`

`Yintoni le inokubaluleka okungaka kukholo lwakhe umntu ukuba azikhumbule izinto uThixo azenzileyo kobakhe ubomi?`