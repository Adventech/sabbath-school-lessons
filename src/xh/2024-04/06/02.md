---
title:  'Ukuthobeka Komphefumlo: UYohane UmBhaptizi Uyangqina Kwakhona'
date:   03/11/2024
---

Isifundo 2 sichaze indlela ubungqina bukaYohane umBhaptizi azise ngayo abafundi bokuqala—uAndreya noYohane, Petros, Filipu noNathaniyeli—kuYesu. Omnye angalindela ukuba umBhaptizi, akuba enike obakhe ubungqina, angaphuma embonisweni. Kanti ke uphinda avele amaxesha amaninzi kwiVangeli kaYohane.

`Funda Yohane 3:25–36. Uzilinganisa njani uYohane umBhaptizi noYesu?`

Kwavuka ingxwabangxwaba phakathi kwabafundi bakaYohane nomYuda ongabizwanga ngegama ngentlambuluko, ekucaca ukuba ngumbuzo ongokusebenza kobhaptizo (thelekisa noMarko 1:4, 5). Okunika umdla, xa abafundi bakhe besiza kuye uYohane, ngokuqinisekileyo, ukuba asombulule ingxaki, bathetha ngoYesu, besithi, “ ‘Yena uyabhaptiza, beza kuye ke bonke’ ” (Yohane 3:26). Akunzima ukuyifunda ivaliwe: banekhwele ngoYesu—ikhwele ngenxa yenkosi yabo, bekwanekhwele nangenxa yeziqu zabo.

Bekungabalula kakhulu kuYohane ukuba agxuphuleke kwikhwele, kodwa akakwenzi oko, kuba uyazi ukuba ube ethunywe ntoni. Endaweni yoko, ukhumbuza abafundi bakhe ukuba akazange wabanga ukuba nguKristu. Ngokuchaseneyo: weza ukuba alathe kuYe, alungisele Yena indlela, ukuba lingqina ngaYe (Yohane 1:6–8).

Ukusebenzisa umzekelo womtshato, uzibiza ngokuthi ungumhlobo womyeni, abe uYesu engumyeni. Umtshakazi ebeya kuba ngabantu bakaThixo (thelekisa noHos. 2:16–23, Isa. 62:1–5). Ngoko ke, ngamazwi abonisa ubukhulu benene bukaYohane, uthi, “Kufuneka Yena ande, kodwa ndinciphe mna” (Yohane 3:30).

UYohane 3:31–36 uqhubeka nokuthelekisa phakathi kukaYesu noYohane, ebonisa ukuba phezulu kukaMesiya kulowo wayengaphambili kwaKhe. Ngobungqina bukaYohane obalatha kuYesu, ingcamango yokungqina iyacinezelwa kwakhona. Abo bamkela obo bungqina baze bakholwe kuYesu banobomi obungunaphakade. Abo bangamamkeliyo bahleli phantsi kwengqumbo yaKhe. Ithetha loo nto indima. UThixo ulithandile ihlabathi wathumela uNyana waKhe ukuba alihlangule ihlabathi (Yohane 3:16, 17). Bona abo basalayo isipho abasinikwayo baya kuhlawula isohlwayo sezabo izono—ukufa okungunaphakade.

`Singasifunda njani isifundo sokuzithoba phambi kukaThixo nabantu? Yintoni esingayifunda kumzekelo kaYohane apha ngokuthobeka komphefumlo?`