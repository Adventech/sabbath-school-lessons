---
title:  Ubungqina Obungaphezulu NgoYesu
date:   02/11/2024
---

### Fundela le Veki
Yohane 3:25–36, Yohane 1:32–36, Dan. 7:18, Yohane 6:51–71, Yohane 5:36–38, Yohane 7:37–53.

> <p>Indima Yenkumbulo</p>
> “ ‘Mna ke, ukuba ndithe ndaphakanyiswa emhlabeni, ndiya kubatsalela bonke kum.’ ” (Yohane 12:32).

UYesu akathethi nje izinto ezimangalisayo ngaYe, okanye ngokuba ungubani, okanye ngalowo wamthumayo, okanye ngendawo aphuma kuyo. Wakwabonisa ukuba ungubani ngemimangaliso nemiqondiso awayenzayo. Ngokungqina kwabanye ekuhleni ngoYesu: “ ‘Xa athe uKristu wafika, ingaba uya kwenza imiqondiso engaphezu kwaleyo yenziwe ngulo Mntu?’ ” (Yohane 7:31, NKJV).

Wawaxhasa amazwi aKhe ngezenzo zaKhe ezabonisa inyaniso yamazwi waKhe.

Kanti ke njengoko umdlalo uqhubeka, ukwahlukana kwaqala phakathi kwabantu. Ukuphiliswa kwendoda equleni laseBhethesda kutsala ingqumbo yezinye iinkokeli. Ingxoxo eKapernahum emva kokondliwa amawaka amahlanu yaba neziphumo zokwaliwa kukaYesu zizihlwele. Ukuvuswa kukaLazaro kudala ukholo kwabanye kodwa kwabanye intiyo eya kukhokelela ekuyeni ematyaleni nasekubulaweni kukaYesu.

Isifundo sale veki siqwalasela kwabanye babo babonayo bangqina ngoYesu. Kuyo nganye kwezi ziganeko, eminye imiba yokuba ungubani uYesu ngokwenene ityhiliwe, ithi xa ihlangene idale umbono onzulu kaYesu, uMesiya.

_*Funda: Isifundo sale Veki Ulungiselela ISabatha ka Novemba 9._