---
title:  Ukumqonda Ngokutsha UMesiya
date:   04/11/2024
---

`Funda Yohane 1:32–36. Uthini uYohane umBhaptizi ngoYesu nto leyo abantu ababengayilindelanga ngoMesiya ekwakukade elindelwe?`

AmaYuda ayelindele uMesiya oza kuza owayeya kuwahlangula kulawulo lweRoma. Ekade ephantsi kocinezelo, amaYuda ayekholelwa ukuba uMesiya wayengayi kuphelela ekubhukuqeni iRoma kodwa wayeza kubamisela abe sisizwe esikhulu nesinamandla. Amazwi kaYohane, kodwa, awambiza uYesu ngokuthi, “yiMvana kaThixo,” nangona esalatha ngqo kumbingelelo waKhe ocamagushayo, mhlawumbi awazange aqondwe kakuhle sisininzi sabantu. Anokuba awazange akwazi awayethetha ngako konke konke

Kungoko uYohane ngeVangeli yaKhe wayefuna ukuguqula ukuqondwa kukaMesiya ukuze akwazi [amaYuda]ukwamkela kuYesu ukuzaliseka kweziprofeto ngokubhekiselele ekufikeni kukaKumkani nento awayeza kuyenza. Wayengezi njengenkokeli yopolitiko nomkhosi kodwa ukuzinikela njengombingelelo ngenxa yezono zehlabathi. yayiyinjongo yaKhe le. Kuphela emva koko, kwakuba konke kugqityiwe, obabuya kuthi bufike ubukumkani bokugqibela (bona: Dan. 7:18).

“Ekubhaptizwen kukaYesu, xa uYohane wayesalatha kuYe njengeMvana kaThixo, kwabakho ukukhanya okutsha ngomsebenzi kaMesiya. Ingqondo yomprofeti yakhokelelwa kumazwi kaIsaya, ‘[U]njengemvana esiwa ekuxhelweni.’ Isa. 53:7.”— Ellen G. White, Ulangazelelo Lwamaphakade, iph. 136.

UYohane kuYohane 1:31, “ ‘Bendingamazi’ ” (NKJV). Ngoko ke, kwenzeka njani ukuba uYohane amazi uYesu njengoMesiya? Impendulo yeyokuba iNkosi eyathuma uYohane yayithe ngaphambili kuye, “ ‘Othe wambona uMoya esihla ahlale phezu kwakhe, nguye lowo ubhapatiza ngoMoya Oyingcwele.’ ” Ndiye ndambona ndangqina ukuba unguye uNyana kaThixo’ ” (Yohane 1:33, 34, NKJV). Ngamanye amazwi, uThixo wamtyhilela uYohane ukuba uYesu wayenguMesiya.

“UKristu ungamandla kaThixo, nobulumko bukaThixo” (1 Kor. 1:24, NKJV). Ukwazi ukuba uYesu unguKristu kuza kuvela kuThixo ngokwaKhe ngamandla agwebayo kaMoya Oyingcwele. Lo mxholo ubonakala rhoqo kuYohane. Usindiso aluphumi kulwazi lwehlabathi, kwisayensi, okanye kwimfundo yangentla. Luvela kuphela kuThixo luze kwintliziyo enikelwe ngokholo nokuthobela kuYesu.

`Besingayazi njani inyaniso ngoYesu njengombingelelo wethu ocamagushelayo ingakhange ityhilwe kuthi? Kutheni, ngoko, ukuyazi iBhayibhile noko ikufundisayo ngoYesu kubaluleke kangaka?`