---
title:  Ubungqina Besihlwele
date:   07/11/2024
---

“Ngomhla wokugqibela, ongowona mkhulu womthendeleko, wena uYesu, wadanduluka esithi, Ukuba kukho othi anxanwe, makeze kum asele. Lowo ukholwayo kum, njengoko satshoyo isiBhalo, kuya kumpompoza imilambo yamanzi aphilileyo, iphuma embilinini wakhe.’ ” (Yohane 7:37, 38).

UYohane awabhala ngamaxesha amaninzi ngoYesu enika iintetho ngesibindi ngesiqu saKhe, ngokuba ungubani nokuba wayezokwenza ntoni.

Imigca ecatshulwe ngentla kuYohane 7:37, 38 ingomnye umzekelo wento uYesu awayeyibanga ngaYe nangoko wayeya kwenza kubo bonke abeza kuYe. Ngamabango amangalisayo nawo la.

`Ngexesha uYesu wayethetha kumaYuda awayeze emthendelekweni [esidlweni semiNquba] yathini impendulo yabaninzi kwisihlwele? Yohane 7:37–53.`

Abanye bathu wayengumprofeti onje ngoMoses owaxelwa kwangaphambili kwakudala (bona: Dut. 18:15–19). Abanye bacinga ukuba uYesu nguKristu. Phofu oku kwazisa ingxoxo yokuba uMesiya waye ngayi kuphuma eGalili, kuthiwa umele ukuba ngowomlibo kaDavide, kwaye ufanele ukuba azalwe eBhetelehem—konke oko kuyinyaniso ngoYesu (thelekisa: noMateyu 1–2), nangona abninzi babengathi abakwazi oku!

Kanti ke, namagosa awayembamba, azifumana esengxakini ngenxa yobuciko bamazwi waKhe. AbaFarisi basabela kumagosa ngomnye umbuzo. “ ‘Kubaphathi nakubaFarisi kungaba kukho mntu ukholiweyo kuye yini na?’ ” (Yohane 7:48). Lo mbuzo uphuma kubaFarisi wamnika uYohane ithuba kwakhona lokungenisa uNikodemo, owathi, kamva, akuba wayethe wanendibano noYesu, wafuna ukumkhusela uYesu kubuyelenqe babo. “ ‘Umthetho wethu uyamgweba yini na umntu, ukuba awuthanga uve kuye kuqala, uqonde into ayenzayo?’ ” (Yohane 7:51). Ingaba uNikodemo wakha wamamkela uYesu njengoMesiya? Nangona lo mboniso wokuba wakwenza oko, phakathi kwalo mdlalo noko wakwenzayo emva kokufa kukaYesu (bona: Yohane 19:39, 40), iBhayibhile isinika ubungqina obuqinileyo

bokuba uNikodemo ngokwenene wafikelela ekukholweni kuYe.

Ngoko ke, impendulo kumbuzo wabo yathi, Ewe, kaloku, omnye wabaFarisi wakholelwa kuYe, emva kwako konke.

`Funda Yohane 7:49. Yintoni eyathethwa ziinkokeli le yabonisa ukuzidelela kwazo izihlwele ezazilandela emva kukaYesu? Sifundo sini esingasifumana apha thina?`