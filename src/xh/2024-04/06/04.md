---
title:  Ukwamkelwa Nokubukulwa
date:   05/11/2024
---

Isifundo 2 sichaze ngokondliwa kwama-5000 kuYohane 6 kodwa asisiqukanga isiqendu sokugqibela selo bali, esifunda sona apha.

`Funda Yohane 6:51–71. Yintoni awayithethayo uYesu eyenza abantu babe nengxaki ukuyamkela?`

Besanda nje ukutyiswa, ngokumangalisayo, nguYesu, abantu babelungele ukumthwesa isithsaba abe ngukumkani uYesu (Yohane 6:1–15). Noko kunjalo, ekuthetheni nabo kamva eKapernahum endlwini yesikhungu, wachaza intsingiselo yomangaliso ngokwasemoyeni, esithi, “Ndim isonka sobomi,” (Yohane 6:35). Wanaba kwiinkcukacha ukuba esi sonka yinyama yaKhe, ayinikela ubomi behlabathi (Yohane 6:51).

Le ntetho yavula amehlo entlaninge kwinyaniso yokuba uYesu wayengayi kuba ngukumkani wabo waemhlabeni. Wayengakufanelanga okubunjwa yingcinga yasemhlabeni. Bakwala ukuguquka, okwakuza kwenza ngokutsha indlela ababecinga ngayo ukuze bakwazi ukumazi bamamkele uYesu njengoMesiya. Abaninzi kubafundi bamshiya ngeli xesha[okanye ngenxa yale ngongoma] (Yohane 6:66).

Ekucingeni komntu, oku kunokuba kwakunzima kuYesu. Imvume yesihlwele iyonwabisa. Ngubani ongakufuniyo ukuthandwa? Kwathi, ngokubona abantu abaninzi berhoxa bebuzana ngemithetho-siseko ngendalo kukwatyhafisa. Ukubona isihlwele sisimka, uYesu ubuza abaKhe abasondeleyo, iShumi elinambini, ukuba bangaba bafuna ukumshiya nabo na.

Kungoku awathi uPetros wenza ukuvuma okumangalisayo, obunye ubungqina kuko kokubini, oko anako uYesu nokuba ungubani. “ ‘Unamazwi obomi obungunaphakade, nokuba ungOngcwele kaThixo’ ” (Yohane 6:68, 69, ESV).

Abafundi babe kunye noYesu iminyaka eliqela, behamba naYe, bebona imimangaliso yaKhe, besiva iintshumayelo zaKhe. Babesazi ngamava ukuba wayengekho ongalinganiswa naYe. Ukoyiseka kwazinza phezu kwabo ukuba, nokuba aziqhelekanga kangakanani ezinye iimeko, lo mntu wayenguMesiya—nokuba kusekungakanani ekusafuneka bekuqondile ngenjongo yokuza kwaKhe. Kuphela emva kokufa nokuvuka kwaKhe abathi baqala ukuqonda ukuba kwakutheni ukuze uYesu aze.

`Yintoni esingayifunda kweli bali ngenyaniso yokuba isininzi sikholisa ukungalungi? Kungokuba kutheni kufuneka sikukhumbule oku, ngakumbi ngemiba yokholo engathandwayo sisininzi—nesininzi samaKristu?`