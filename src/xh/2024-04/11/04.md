---
title:  Ukwazi UNyana Kukwazi uYise
date:   10/12/2024
---

Kuyo yonke iVangeli kaYohane, umpostile uchaza indlela uYesu, uNyana, athe wenza izenzo ezalatha kuYise. UYesu uchaza ukuba ungubani uYise ekwabonisa ukuba luyintoni ulwalamano nehlabathi lethu. Konke oku kuhambelana noYohane 1:18, oxela ukuba wazisa uYise (ngesiGrike exēgeomai: ukuchaza, ukucacisa, ukutyhila). Kukaninzi uYesu ekwenza oku. Igama Bawo (patēr) livela amaxesha ali-136 kuYohane nali-18 kuYohane 1–3, ngaphezu kwenxenye yesithathu yokusetyenziswa kwalo kuyo yonke iTestamente eNtsha. Intetho yokuvalelisa yenye yeendawo eziphambili kwiVangeli apho uYesu azisa khona uYise.

UYesu wayengummeli kaYise emhlabeni, kwaye weza ukuba ayiphile, esenyameni yomntu, intando kaYise. Inyaniso yeyokuba, uYesu watsho ukuthi, kuzo zonke izinto uzame ukuyenza intando kaYise, ingeyiyo eyaKhe (Yohane 5:30). Oku kungabonakala ekuqaleni kuyintetho eyothusayo, kodwa ibonisa indlela awazinikela ngayo uYesu, njengomntu, kuYise.

UYesu watsho nokuthi wathunywa nguYise ukuba afeze umsebenzi waKhe— usindiso loluntu kwanokuba uYise wabunika ubungqina ngawo umsebenzi waKhe (Yohane 5:36–38).

UYesu wavakalisa ukuba uYise wamthuma ukuba asebenze njengokuphela kwakhe olungathi uluntu lukwazi ukuza kuYise (Yohane 6:40, 44). UYise ufuna ukuba abantu babe nobomi obungunaphakade obufunyanwa kuYesu, othembisa ukubavusa eluvukweni.

`Ezi ndima zilandelayo zisifundisa ntoni ngolwalamano lukaYesu noYise? Yohane 7:16; Yohane 8:38; Yohane 14:10, 23; Yohane 15:1, 9, 10; Yohane 16:27, 28; Yohane 17:3.`

Amabango kaYesu ngolwalamano lwaKhe noYise ayakhwankqisa. ’Uthi zonke iimfundiso zaKhe zizimfundiso zikaYise; konke akuthethayo wayekuve buqu kuYise; inkolelo ekuYe ikwayileyo iyinkolelo ekuYise; ukuba nako kokubini, amazwi nemisebenzi kaYise; nokuba Yena noYise bamanyene ekuthandeni nasekusebenzeleni ukusindiswa koluntu. Ubungqina obunamandla kangako bokusondelelana kukaYesu noYise emazulwini!

`Bungaguquka njani ubomi bakho xa iingcinga nezenzo bezikukubonakalalisa intando kaThixo ngobomi bakho? Oko kukuthi, singakuphila njani ngcono oko sikwaziyo kuYesu ukuba kuyintando kaThixo ngobomi bethu?`