---
title:  Ingcamango Eyongeziweyo
date:   13/12/2024
---

Funda Ellen G. White, “ ‘Intliziyo Yenu Mayingakhathazeki,’ ” amaph. 662-680, ku-Ulangazelelo Lwamaphakade; “Inqaku elongeziweyo kwisahluko 1 [sikaYohane],” The SDA Bible Commentary, vol. 5, pp. 911–919.

Ekuhloleni ukuba ungubani uYesu, abachasi baKhe bagweba ngemigangatho yabantu “ ‘ngokwenyama’”(Yohane 8:15). Oku kude kube kubi kakhulu kunokugweba “ngeembonakalo nje” (Yohane 7:24, NIV). Apha babhenele kwimigangatho yenyama, uluntu oluwileyo kwihlabathi eliwileyo, lungekho ulawulo loMoya onyanzelayo (bona: Yohane 3:3–7). Bayibona “inyama” yaKhe, ngokutsho, kodwa abaze bacinge ukuba angaba liLizwi lenziwe inyama (Yohane 1:14). Ukumbona uKristu ngemigangatho ephela esithubeni kukumbeka esikalini ngokokubona kwehlabathi (2 Kor. 5:16).

“UMthuthuzeli ubizwa ngokuthi, “uMoya wenyaniso.” Umsebenzi waKhe kukugcina nokuyixhasa inyaniso. Uqala ahlale entliziyweni enguMoya wenyaniso, aze ngoko abe nguMthuthuzeli. Ikho intuthuzelo noxolo enyanisweni, kodwa uxolo okanye intuthuzelo ayifumaneki ebuxokini. Kungeengcingane zobuxoki nezithethe athi uSathana asebenzise igunya lakhe phezu kwengqondo. Ngokukhokelela abantu kwimigangatho engeyiyo, usimisa ngendlela engeyiyo isimilo. NgeziBhalo, uMoya Oyingcwele uthetha engqondweni, afake inyaniso entliziyweni. Ngaloo ndlela, [uMoya] imposiso uyibeka elubala, ayigxothe emphefumlweni. KungoMoya wenyaniso, osebenza ngeLizwi likaThixo, athi uKristu aboyisele kuYe abantu baKhe abanyuliweyo.”—Ellen G. White, Ulangazelelo Lwamaphakade, iph. 671.

**Imibuzo Yokuxoxwa**:

`Ubomi obungunaphakade kukumazi uThixo (Yohane 17:3). Kuthetha ukuthini ukumazi uThixo, ngokuchasene nokwazi nje iinyaniso ezithile ngaYe, oko kukuthi, ukuba uligorha okanye unothando okanye unguThixo wobulungisa? Ukuba ubani ebengakubuza, “Uyamazi na uThixo?” ubungaphendula uthini? UYesu ungena njani gingci kwimpendulo yakho?`

`Ngamagama aphathekayo amihla le, athetha ukuthini amazwi kaYesu athi “ilizwi lakho yinyaniso”? (Yohane 17:17).`

`UYesu wathandaza, “ ‘Andithandazeli ukuba ubasuse ehlabathini, kodwa ukuba ubagcine [ukubakhusela] kongendawo’ ” (Yohane 17:15, NKJV). Kunagalelo lini ukukhetha kwethu kwindlela ongathi lomthandazo uphendulwe kakuhle ebomini bethu?`