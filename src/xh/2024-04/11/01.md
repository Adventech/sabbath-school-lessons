---
title:  UYise, uNyana, noMoya Oyingcwele
date:   07/12/2024
---

### Fundela le Veki
Yohane 14:10, 24; Gen. 3:7–9; Yohane 16:27, 28; Yohane 16:7–11; Yohane 17:1–26.

> <p>Indima Yenkumbulo</p>
> “‘UMncedi, uMoya Oyingcwele, aya kumthuma uBawo egameni lam, yena uya kunifundisa zonke izinto, anikhumbuze zonke izinto endizithethe kuni’ ” (Yohane 14:26, NKJV).

IVangeli kaYohane ingumfanekiso omhle wemixholo. UYohane ubiza imiqondiso (imimangaliso) ukubonisa ukuba uYesu unguMesiya owathenjiswa ngabaprofeti. UYohane usebenzisa udederhu lwamangqina ukuvakalisa uYesu njengoKristu.

Ukwasebenzisa iintetho ezingu“NDINGUYE” ukwalatha kubuThixo baKhe. Omathathu amalungu kaThixo akhankanyiwe kuYohane 1 (Yohane 1:1–4,

14, 18, 32–34). Kwiinkulungwane abantu bazamile ngokupheleleyo ukuyiqonda indalo kaThixo, kodwa ngenxa yokuba singakwazi, abaninzi bayayikhanyela loo ngcamango. Ubudenge obungako, phofu, ukwala into nje kuba asikwazi ukuyiqonda ngokupheleleyo okanye kuba ayingeni ncam kwimida ecutheneyo yokuzathuza komntu.

UYohane uthi xa sifuna ukumqonda uThixo, kufuneka sikhangele kuYesu noko kuye kwatyhilwa eLizwini. Le ndlela [yokuza ekuqondeni] isivulela kumhlaba wonke omtsha wolwalamano—phakathi kwamalungu amathathu kaThixo, phakathi kwamalungu kaThixo nabantu, naphakathi kwabantu ngokwabo.

Isifundo sale veki siqwalasela kwindlela iVangeli kaYohane ebeka ngayo uYise, uNyana, noMoya Oyingcwele, kodwa ngoku kwimeko yengxoxo yokuvalelisa / yokwenza undlela ntle (Yohane 13–17).

_*Funda: Isifundo sale Veki Ulungiselela ISabatha kaDisemba 14._