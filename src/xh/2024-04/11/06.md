---
title:  Umthandazo kaYesu
date:   12/12/2024
---

Maxa wambi uYohane 17 ubizwa ngokuthi ngumthandazo wombingeleli omkhulu onguYesu. Ugqibezela intetho yokubulisa, kandlela ntle. UYesu weza kulo mhlaba ukuze uluntu lubuyiselwe, ekugqibeleni, kulwalamano lwalo lobuntu uqobo noThixo. Wayenza ngokunyaniseka imiqondiso uThixo awamnika ukuba ayenze. Ngamazwi nangezenzo, wamxela uThixo ebantwini.

Kungekudala, uYesu wayeza kumka kulo mhlaba. Wayelangazelela ukwabelana kwakhona nabafundi baKhe ngothando analo kubo. Wayefuna baluqonde ulwalamano olusondeleyo phakathi kwaKhe, noYise, noMoya Oyingcwele. Wayekwafuna ukubazisa kubulwalamano lwabo buqu noThixo uYise noMoya olo naYe ngokwaKhe wayenalo.

`Funda Yohane 17:1–26. Amazwi okanye amabinzana akwesi sahluko athetha ngol- walamano lukaYesu olunothando phakathi kwaKhe, noYise, nabafundi athetha ukuthini?`

Abaninzi bamfunda uYohane 17 njengothetha kuphela ngemiba yobunye nothando. Akuthandabuzeki, injongo kaThixo kukusibuyisela thina buqu kulwalamano lwethu buqu naYe kunye nabo bonke abantu. Kanti ke, ukufundisisa ngakumbi kucebisa okungaphezulu ukuqhagamshelana okuphilileyo phakathi kothando nenyaniso.

“ ‘Bubo obu ubomi obungunaphakade, ukuba bakwazi wena, okuphela kukaThixo oyinyaniso’ ” (Yohane 17:3), ingenguye uThixo ocingwa nangubani na ukuba unguYe. “ ‘Ndilenze laziwa igama lakho kwabo undinike bona, . . . kwaye baligcinile ilizwi lakho . . . bayazi ngenene ukuba ndize ndivela kuwe’ ” (Yohane 17:6, 8, NRSV). “ ‘Bangcwalise ngenyaniso yaKho.’ ” (Yohane 17:17).

UKristu waza kutyhila uYise. Esi sityhilelo sasibalulekile ngenxa yobuninzi beembono ezigwenxa ngoThixo. IVangeli kaYohane ibonisa indlela engqongqo uKristu awuthabatha ngayo lo msebenzi awuthunyiweyo. Walimela ngokufanelekileyo iLizwi likaThixo nezenzo zaKhe. Ukuba inyaniso ibingenamsebenzi, kungani ukuba ahambe umhlaba omde kangaka?

UYesu waphila ubomi obunzima kakhulu, ekugqibeleni waliwa ngamagunya enkolo. Wabulaleka ngokungahoywa ngabantu maxa wambi nangabafundi baKhe. Omnye wabafundi wamngcatsha, omnye wamkhanyela kathathu. Waphumela kwityala elixoxwa ngokungenasiphelo, waza wafa emnqamlezweni ezandleni zaba kanye wayeze ukuba abasindise.

`Ungalubonakalalisa njani ngcono uthando lukaThixo, njengoko lukho phakathi kukaYesu noYise, kobakho ubomi?`