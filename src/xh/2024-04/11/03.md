---
title:  UYesu noYise
date:   09/12/2024
---

Sidalwe nguThixo ubuqu ukuba sibe nolwalamano lobuqu kunye naYe (Gen. 1:26, 27). Kanti ke, ngenxa yesono, olo lwalamano lwaphazanyiswa ngesiquphe. Siyalibona igalelo lolu phazamiso ebalini laseGadini yase-Eden.

`Funda Genesis 3:7–9. Oku kulutyhila njani ulwaphulo mthetho olubangwe sisono, kwaye kuthetha ntoni ukuthi yayinguThixo owayefuna bona, ingengabo [abafuna Yena]?`

Injongo kaThixo yayikukunika unyango kulo lonke uluntu lwaloo msantsa owaya wenziwa sisono, nokuba uluntu xa lulonke alukwamkelanga oko akunikayo.

Ukufeza ukubuyiselwa kolu lwalamano, iLungu elinye likaThixo buqu laba ngumntu. Kungoko, iLizwi laba yinyama lahlala phakathi kwethu, libonakalalisa ubuqaqawuli bukaThixo (Yohane 1:14–18). Isiphumo, uluntu lwamkele ukuphelela kwaKhe nobabalo lwaKhe. Kuko oku uYesu aweza ukuze abelane ngako, ukuvakalisa ubuqaqawuli bukaThixo ukuze ulwalamano olwaphulwa sisono lube nokubuyiselwa, noko ke kwabo banentumekelelo ukwamkela ngokholo oko bakunikiweyo kuKristu Yesu.

`Lithemba elithini esilibonayo kwezi ndima? Yohane 1:1, 2; Yohane 5:16–18; Yohane 6:69; Yohane 10:10, 30; Yohane 20:28.`

“KuKristu ubomi bemvelo, obungabolekwanga, nobunganikwanga.”—Ellen G. White, Ulangazelelo Lwamaphakade, iph. 530. Kanti njengoNyana ozelwe ngumntu owazi“qongqothayo” (Filipu 2:7, RSV) ekusebenziseni awaKhe amalungelo, uKristu, ethetha ngobukho baKhe emhlabeni engumntu phakathi kwabantu, wayenokubhekisa ekubeni nobomi kwaKhe njengesipho esivela kuThixo. UbuThixo bukaKristu busisiqinisekiso kokholwayo sobomi obungunaphakade.”—Ulangazelelo Lwamaphakade, iph. 530.

UThixo akazange aziwe luluntu (Yohane 17:25). Ngoko, wathumela uNyana waKhe ekuphela kwaKhe (Yohane 9:4, Yohane 16:5) ukuze Yena, uYise, aziwe.

`Kwimeko yezwe lonke, ongakholelwayo kuThixo wathi, “Ekufihlakaleni kwethu, kubo bonke obu bubanzi, akukho kwanto ethi uncedo lungavela ngaphi ukusisindisa kwakuthi.” Isifundisa ntoni iBhayibhile, le esibonisa kanye indlela ephazama ngayo le ndoda?`