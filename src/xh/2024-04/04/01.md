---
title:  Amangqina KaKristu NjengoMesiya
date:   19/10/2024
---

### Fundela le Veki
Yohane 1:19–23; Isa. 40:1–5; Yohane 1:29–37; Roma 5:6; Yohane 1:35–39; Yohane 1:43–51; Yohane 3:1–21.

> <p>Indima Yenkumbulo</p>
> “UYesu waphendula wathi kuye, “Inene, inene, ndithi kuwe, Ukuba akathanga umntu azalwe ngokutsha, akanakububona ubukumkani bukaThixo’” (Yohane 3:3).

Ngephandle kwentandabuzo, uYesu wabanika abantu ubungqina obunamandla besiBhalo ukuxhasa amabango abe ewenza ngaYe, kuquka elithi “Inene, inene, ndithi kuni, Lowo ukholwayo kum unobomi obungunaphakade” (Yohane 6:47).

Kunjalo, kuninzi okunye. Ukujika amanzi abe yiwayini; ukondla amawaka ngezonkana ezimbalwa, ukuphilisa unyana wegosa; ukuphilisa indoda eyayisequleni eBhethesda; ukunika ukubona owayeyimfama kwasekuzalweni; ukuvusa uLazaro kwabafileyo. Umvangeli uthetha ngeziganeko ezininzi, nabantu—amaYuda, iNtlanga, izityebi, amahlwempu, amadoda, amabhinqa, abalawuli, abafokazana, abafundileyo, abangafundanga—ukuba bangqine ukuba ungubanina uYesu.

UYohane walatha nobungqina bukaYise ngokwaKhe, nesiBhalo, bonke benika ubungqina bokuba ungubani [uYesu].

Kule veki siqala ngobungqina obunamandla bukaYohane umBhaptizi. Amanye amangqina ayeza nawo eqongeni: Andreya noSimon Petros, uFilipu noNathaniyeli, nengqina elingalindelekanga konke, umFarisi uNikodemo. Phofu elinye ingqina lisithele ethunzini (omnye umfundi owayenoAndreya, kuYohane 1:35, 40)— uYohane ngokwakhe.

_*Funda: Isifundo sale Veki Ulungiselela ISabatha kaOktobha 26._