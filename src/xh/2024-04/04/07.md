---
title:  Ingcamango Eyongeziweyo
date:   25/10/2024
---

Funda Ellen G. White, “UNikodemo,” amaph. 167–177, ku-Ulangazelelo Lwamaphakade.

UNikodemo “waziphengulula iziBhalo ngendlela entsha, engenzeli ulwazi lokuxoxa, kodwa ukuze afumane ubomi bomphefumlo. Waqala ukububona ubukumkani bamazulu akuzinikela ekukhokelweni nguMoya Oyingcwele. . . .

“Ngokholo samkela ubabalo lukaThixo; kodwa ukholo alunguye uMisndisi wethu. Aluzuzi nto. Lusisandla esibambelela ngaso kuKristu, sibange okuhle kwaKhe, ichiza lesono Inguquko ivela kuKristu kanye njengokuxolelwa.

“Singasindiswa njani na, ke ngoko? “Njengokuba ke uMoses wayiphakamisayo inyoka entlango,” uphakanyiswe ngokunjalo uNyana woMntu, kwaye wonke othe wakhohliswa walunywa yinyoka umele ukukhangela aze aphile. “Nantso iMvana kaThixo, ethwala isuse isono sehlabathi.” Yohane 1:29. Ukukhanya okubengezela kusuka emnqamlezweni kutyhila uthando lukaThixo. Uthando lwaKhe lusitsalela kuYe. Ukuba asikwali oku kutsalwa, siya kukhokelelwa elunyaweni lomnqamlezo siguquka kwizono esimbethelele ngazo uMsindisi. Uya kuthi ke uMoya kaThixo ngokholo aveze ubomi obutsha emphefumlweni. Iingcinga neminqweno ithi iziswe ekuyithobeleni intando kaKristu. Intliziyo, ingqondo, zidalwa ngokutsha ngokomfanekiselo waKhe osebenza ngaphakathi kwethu ukubeka ngaphantsi kwaKhe zonke izinto. Uthi ke ngoko umthetho kaThixo ubhalwe engqondweni nasentliziyweni, size sikwazi ukuthi, kunye noKristu, “Ukwenza okulikholo kuwe, Thixo wam, ndikunanzile.” Ndumiso 40:8.”—Ellen G. White, Ulangazelelo Lwamaphakade, amaph. 175, 176.

**Imibuzo Yokuxoxwa**:

`UYohane umBhaptizi weza kulungisa indlela kaYesu. Ulubona ukuba lwaba yimpumelelo enjani ulungiselelo lwakhe, ngokokubona komntu? Kwakhona, xa ucinga ngempendulo yakho, buza nombuzo obalulekileyo: uyichaza njani “impumelelo” kwizinto zikamoya?`

`Kamva, uYohane umBhaptizi ubonisa iintandabuzo zokwenene (Matt. 11:2, 3; Luke 7:19). Yintoni eyenza imibuzo yakhe, iyintoni esinokuyifunda kuyo ngendlela yokuba singaqina ngayo elukholweni lwethu?`

`Eklasini, xoxani ingcamango yendlela yokuba umntu onje ngoNikodemo, inkokeli kwibandla lenyaniso, umntu, ngokuqinisekileyo, wayenolwazi oluninzi, angakwazi ukungazi kangako ngokwasemoyeni ngokubaluleke ngokwenene. Zifundo zini esinokuzifumana kule meko?`