---
title:  Ubungqina BukaNikodemo
date:   24/10/2024
---

`Funda Yohane 3:1–21. Ubungqina bukaNikodemo buwuxhasa njani umxholo kwiVangeli kaYohane?`

UNikodemo wayeyititshala ehloniphekileyo kwaIsraeli, ekwasisityebi esililungu leSanhedrin. Ubungqina bakhe budlala indawo ebalulekileyo kwiVaneli kaYohane ngezizathu eziliqela. Wabhekisa kuYesu ngokuthi “Rabhi” watsho esalatha kwimiqondiso awayenzayo uYesu ebubungqina bothumo lwaKhe lwezullu. Kungoko, kwangaphambi kokuba uNikodemo akuqonde awayekwenza, wayenika ubungqina ukuxhasa ubuMesiya bukaYesu.

UNikodemo wayibona yona imiqondiso ibubungqina bobizo lukaYesu olungcwele kodwa akayibona yona isalatha kuYesu njengokuzaliseka kweziprofeto zeTestamente eNdala ngokubhekiselele kuMesiya. Ngoko ke, uNikodemo weza enayo intandabuzo ethile; akathi ngeli xesha amqonde uYesu ukuba unguye uKristu.

`Funda Yohane 3:3–21. Yintoni awayithethayo uYesu kuNikodemo ukubonisa ukuba wayebona ngaphaya kwakhe?`

UYesu uyayazi intliziyo yomntu ngamnye. Impendulo yaKhe kuNikodemo ingabonakala ibukhali, kodwa iya ngqo kumba. Nangona amaYuda ayekholelwa ukuba iiNtlanga zazidinga ukuba ziguquke, amaninzi ayengaqondi ukuba nawo, engabantu abanyuliweyo, ayekudinga ukuba nenguquko. Akakho umntu ozalwa esindisiwe, nokuba ungowasiphi isizwe okanye ibandla akhulele kulo.

Ilifa elihle lamaYuda, ukususela emva kuAbraham, lawanika okuhle okuninzi okubalulekileyo (bona: Roma 3:1, 2), akuthandabuzeki. Noko kunjalo, kona oko kukodwa, kwakunganelanga. UYesu wamxelela uNikodemo into engakwazi nokucingeka, ukuba yena, ititshala nomlawuli kaIsrayeli, kufuneka azalwe kwakhona ngokwangentla!

Ngoko ke, uYesu wamngqala uNikodemo ngokwakhe ukungazi kwasemoyeni: “ ‘Uyititshala kaIsrayeli, ube ungazazi ezi zinto?’ ” (Yohane 3:10). Wenza njani, uyititshala ephakanyisiweyo, ukuba ungayazi le nto? Intethiso inokuba yayikhwankqisa.

Nokuba yayisithini imibuzo awayenayo uNikodemo ngokubhekiselele kuYesu, kamva uNikodemo walamkela ibali laKhe [uYesu] nabalandeli bakaYesu (bona: Yohane 19:39).

`Kuthetha ukuthini “ukuzalwa kwakhona,” kwaye kungokuba kutheni ebeka ucinezelo olungaka kuko?`