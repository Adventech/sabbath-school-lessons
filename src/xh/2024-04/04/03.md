---
title:  IMvana KaThixo
date:   21/10/2024
---

Isizwe samaHebhere sasilindele uMesiya owayeya kusihlangula kwiRoma. Umgomo weVangeli kaYohane wawukukuguqula ukuqonda kwabo ngoMesiya ukuze bakwazi ukuqonda kuYesu ukuzaliseka kweziprofeto ngokubhekiselele ekufikeni kukaKumkani. UMesiya wayengayi kuba ngumlawuli womhlaba. Weza kuzalisekisa zonke izithembiso zeTestamente eNdala ngaYe, ezaziquka ukuzincama kwaKhe ngenxa yehlabathi, kokuhlaziya ulwalamano phakathi kukaThixo nabantu baKhe.

`Funda Yohane 1:29–37. Wenza saziso sini uYohane umBhaptizi ngoYesu? Mfanekiso mni awusebenzisayo ukumzoba, uYesu, kwaye kutheni le nto kubaluleke kakhulu ukuqonda ukuba uYesu wayengubani, uya kuba yintoni umsebenzi waKhe?`

Intetho yomBhaptizi ngokubhekiselele kuYesu njengeMvana kaThixo ixhasa injongo yeVangeli kaYohane, ekukuzisa ukuqonda okutsha ngomsebenzi nemvelo kaMesiya. UYesu wayeza kuzalisekisa isithembiso sohlelo lwemibingelelo, ngokwenene, ukubuyela emva kwisithembiso soMhlanguli, esanikwa ekuqaleni kuGenesis 3:15.

“Ekubhaptizweni kukaYesu, xa uYohane wayesalatha kuYe njengeMvana kaThixo kwabakho ukukhanya okutsha ngomsebenzi kaMesiya. Ingqondo yomprofeti yakhokelelwa kumazwi kaIsaya, “[U]njengemvana esiwa ekuxhelweni.’ Isa. 53:7.”— Ellen G. White, Ulangazelelo Lwamaphakade, iph. 136.

`Funda Marko 10:45, Roma 5:6, no-1 Petros 2:24. Zisinceda njani ezi ndima ukuba siyiqonde indawo edlalwa nguYesu njenge “Mvana kaThixo”?`

Nokuba kuninzi kangakanani okunye ekwakufuneka uYohane ekwazile ngolungiselelo lukaYesu, into awayeqiniseke ngayo yeyokuba uYesu wayenguMesiya wesithembiso, Lowo wezayo ukuzalisekisa isiprofeto.

`Cingisisa ngokunzulu esi sihlonipho sikaYesu sokuba uyi “Mvana kaThixo.” Mifanekiso mini ocinga ngayo, kwaye ihlangene njani nohlelo lwemibingelelo yeTestamene eNdala ukukunceda ukuba ulibone ixabiso elikhulu losindiso lwethu?`