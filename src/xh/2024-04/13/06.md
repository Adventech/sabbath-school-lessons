---
title:  Ukuhlala KuYesu
date:   26/12/2024
---

`Funda Yohane 12:32. Kungaziphi iindlela ethi le ntetho ihlabayo ichaze igunya likaYesu Kristu?`

Njengoko sibonile kwizifundo zayo yonke le kota, iVangeli kaYohane isitsalela kuYesu, kodwa kuphela ukuba sinentumekelelo yokumazi uThixo nokwenza intando yaKhe. Kuyo yonke iVangeli yakhe, abantu abahlangana noYesu bayakwamkela ukukhanya okanye bayakwala ukukhanya babe zimfama. UNikodemo, intokazi equleni, igosa lasebukhosini, indoda echibini laseBhethesda, ama-5000 awondliwa ngezonka neentlanzi, abantakwabo Yesu, iinkokeli zenkolo, indoda eyazalwa iyimfama, uMariya noMarta, uPilato—bonke bahlangana noYesu baza bakwenza ukukhetha kwinyaniso nokukhanya aweza nako.

Ukufunda ngoThixo [theology] kuqala ngengxoxo yomntu ukufuna nokuvavanya ubukho nendalo kaThixo. Imbono yomntu, ineziphoso, inokugweba, ithabatha indawo ephezulu ngaphezu kukaThixo, ongcwele, ogqibeleleyo, nowazi konke. Le theology ephuma ngaphantsi iqinisekile ngokubalahlekisa abantu, njengoko yenzayo kwixesha elidlulileyo kwaye iya kwenza nakwelizayo (bona: IsiTy. 14:1–12), xa ubulumko bomntu, ngokufuna ukudlula obukaThixo, buya kuzama ukunyanzelisa unqulo olugwenxa phezu komhlaba.

`Funda Yohane 15:1–11. Iyintoni imfihlelo yokukhula nempilo yasemoyeni?`

Imfihlelo kukuhlala siqhagamshelene noYesu. ULilizwi likaThixo, iSonka soBomi, ukuKhanya kwelizwe, iSango lezimvu, uMalusi Olungileyo, uVuko noBomi, iNdlela, iNyaniso noBomi, noMdiliya Oyinyaniso.

Amalungu obuThixo neLizwi lawo, afana nozibuthe. Ukuba awaliwanga, aya kusitsalela kuwo. “Izwi likaThixo lithetha kuthi ngelizwi lakhe, kwaye maninzi amazwi esiwavayo; kodwa uKristu uthe kufuneka silumkele aza kuthi, Nguye lo uKristu okanye nankuya phaya uKristu. Siya kwazi njani ke ngoko ukuba awanayo inyaniso, ngaphandle kokuba sizise yonke into eziBhalweni?”–Ellen G. White, The Advent Review and Sabatha Herald, April 3, 1888. Kanti ke, kufuneka siziyekele ezethu iimbono kwezo zinikiweyo eLizwini likaThixo.