---
title:  Ukuhlangana EGalili
date:   22/12/2024
---

`Funda Yohane 21:1–19. Zithini iinyaniso ezibaluleke kakhulu ezityhiliweyo apha, ngakumbi ngobabalo lukaThixo—nokuzithoba komntu?`

UYohane 20 uphela ngenjongo yencwadi, neyona ndawo ifanelekileyo yokugqibezela, kodwa sikhona esinye isahluko. Isahluko 21 siqala ngabanye abafundi eGalili, apho uPetros acebisa ukuba kuchithwe ubusuku echibini. Kubonakala ngokungathi amaxesha akudala abuyile, nabafundi babuyele kwishishini labo elidala, ukuloba [iintlanzi]. Phofu ababambanga nto ngobo busuku.

Kusasa, ingxaki yomntu ongaziwayo elunxwemeni uthi mabaphose umnatha wabo ngakwicala lasekunene lomkhombe. Baya babamba iintlanzi ezininzi kakhulu bada abakwazi ukuwutsala umnatha. Kwafana nasekuqaleni kolungiselelo lwabo noYesu (bona: Luka 5:1–11). UYohane ukhawuleza amazi uYesu aze axelele uPetros, owathi kwangoko watsiba wangena emanzini wadada waya elunxwemeni.

UYesu ubuza uPetros imibuzo emithathu, yonke ingothando lwakhe iNkosi yakhe. Phambi kokubethelelwa, uPetros waqinisekisa ukuba angancama ubomi bakhe ngenxa kaYesu (Yohane 13:37). Ekutsho oko xa uYesu wayexela kwangaphambili ngokukhanyela kwakhe [yena Petros] okuntlantlu-ntathu (Yohane 13:38). Koku kuhlangana kwaseGalili, uPetros akazenzi ukuba abe yinto yokuqwalaselwa, kodwa endaweni yoko, wenza ukuba kube nguYesu: “ ‘Nkosi, wena wazi yonke into; uyazi ukuba ndiyakuthanda’ ” (Yohane 21:17, ESV).

Abanye baphawula ukuba uYesu usebenzisa isenzi uagapaō, othetha ukuthanda, ekumbuzeni uPetros (naphandle kwexesha lokugqibela), nokuba uPetros wayesoloko ephendula ngophileō [fileo] othetha ukuthanda, kodwa njengomhlobo. Into ethetha ukuba uPetros akakafikeleli kumgangatho ophezulu wothando.

Kanti ke, impendulo kaPetros ijonge ekuthobekeni. Ngokusilela kukaPetros okuhlala kuphambi kwakhe, kunokwenzeka ukuba ngokuzithoba usebenzisa “isaci esisezantsi” ngokungakwazi ukuzibangela yena okukhulu. Kanti ke, koku kuzithoba akuqinisekisayo uYesu, nokuthi kube yeyona nto ibalulekileyo ekubuyiselweni kukaPetros ekulungiseleleni [ebufundisini]. Ngaphandle kwentandabuzo, ukuzithoba lolunye lweempawu ezizezona zinkulu zokufanela ulungiselelo [ubufundisi], kuba uqwalaselo ngoko luba kuYesu Kristu, kungabi kumna.

Ukubuyiselwa kukaPetros nakwindawo yobukhokeli kwibandla lokuqala bobunye bobungqina obunamandla kakhulu bokuba uYesu wavuka kwabafileyo. Kwakuya kuba nzima ukuchaza ukugqama kukaPetros ukuba uYesu ebengathanga, bekhona abanye abafundi, ambuyisele ekulungiseleleni [ebufundisini].

`Kutheni ukuzithoba kusisitshixo esibaluleke kangaka kulowo ufuna ukuyazi iNkosi? Ngokokukhanya komnqamlezo, yintoni esinayo thina esingazidla ngayo?`