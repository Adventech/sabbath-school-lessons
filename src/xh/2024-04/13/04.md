---
title:  Ukukhanya Nobumnyama
date:   24/12/2024
---

`Funda Yohane 1:4–10; Yohane 3:19–21; Yohane 5:35; Yohane 8:12; Yohane 9:5; Yohane 11:9, 10; noYohane 12:35. Yeyiphi impikiswano enkulu enikiweyo apha, kwaye kutheni le mpikiswano isisiseko ekuqondeni inyaniso?`

Ihlabathi lisebumnyameni; liyakubukula ukukhanya kwaye alinako, ngokwalo ukuyifumana indlela eya kuThixo oyinyaniso, uThixo osisiqu weNdalo, isityhilelo nokuhlangulwa.

“Alusokuze uluntu, ngokwalo, lufikelele kulwazi lwezulu. “Kuphakame ngokwamazulu; unokwenza ntoni na? Kunzulu kunelabafileyo; unokwazi ntoni na?” Yobhi 11:8. Kuphela ngumoya wokwamkelwa osityhilela izinto ezinzulu zikaThixo, “ezingabonwanga liso, nezingaviwanga ndlebe, nezingathanga qatha entliziyweni yomntu.” “UThixo wazityhila kuthi ngoMoya waKhe.’”–Ellen G. White, Ulangazelelo Lwamaphakade, iph. 412.

NguYesu Kristu kuphela “othe ngaYe,” uBawo (Yohane 1:18, NKJV). Isenzi sesiGrike nguexēgeomai, othetha “ukucacisa,” “ukuchaza,” “ukutyhila”. UYohane umveza uYesu njengomthunywa wezulu, Ochaza ukuba kukuthini ukumazi uThixo.

`Funda Yohane 8:42–44. UYesu usichaza njani isiseko sobuxoki iinkokeli zakwaIsrayeli ezakhela phezu kwaso ukholo lwazo?`

Abo bangemiyo enyanisweni bathetha bekhupha “kwezabo izisele.” Bayi“bona’ intsingiselo yendima kuphela ngokwembono yomntu. Kwelinye icala, kufuneka sikwamkele ukuba uKristu ukukukhanya kwehlabathi silandele Yena ekucaciseni iLizwi laKhe. Kwelinye icala, ongendawo uthetha ekhupha “kwezakhe qobo izisele” (Yohane 8:44, NKJV). Ukuba asilumkanga sibe singayekeli ukholo lwethu nokuthobela kwethu kuThixo, sisengozini yokwenza ngaloo ndlela: Siyifunde indima sixhomekeke kuphela kweyethu iminqweno, iimfuno, neembono, nto leyo ekulula kakhulu ukuyenza kunokuba siqonda.

`Usabela njani kwiinyaniso eziku“nyathela ezinzwaneni,” ngokungafaniyo nendlela ofanele ukusabela ngayo kwezo nyaniso?`