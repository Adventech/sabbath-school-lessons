---
title:  'Isiphelo: Ukwazi UYesu NeLizwi LaKhe'
date:   21/12/2024
---

### Fundela le Veki
Yohane 21; Yohane 11:9, 10; Yohane 8:42–44; Yohane 4:46–54; 2 Timoti 3:16; Yohane 15:1–11.

> <p>Indima Yenkumbulo</p>
> “ ‘Niyaziphengulula izibhalo, ngokuba nina niba ninobomi obungunaphakade kuzo; zaye zona zingqina ngam.’ ” (Yohane 5:39, NKJV).

Ivangeli kaMarko iphela ngentlanganiso eGalili. Esi sifundo sokugqibela kuYohane siphethe loo ntlanganiso kodwa sihlanganisa nomxholo wendlela esimazi ngayo uYesu neLizwi likaThixo—imbono etyhutyha kuyo yonke iVangeli yesine.

Nangona babe noYesu ngaphezu kweminyaka emithathu, abafundi babengeka kulungeli kakhulu ukubethelelwa nokuvuka, nangona uYesu wayephindaphinda ukubaxelela ngokuya kwenzeka.

Ngelishwa, abazange balibambe ilizwi laKhe.

Thina namhlanje, singakwingozi yokwenza okufanayo: ukuliva okanye side silifunde iLizwi likaThixo, kodwa singaliphulaphuli; singahlali kulo; singalithobeli. Oko kukuthi, singalamkeli njengokukhanya okumele ukukhokela iingcinga nezenzo zethu. Le ndawo, ngelishwa, kulapho, mhlawumbi singaqondanga, amaKristu amaninzi akhona.

Kule veki, neyokugqibela kuYohane, siza kuqwalasela ezinye iingongoma ezisisitshixo sale Vangeli, ezinokuthi zisincede sidlule ngaphaya kolwazi nje lwentloko ngoYesu siye, kunoko, ekumazini ngcono nangokusondeleyo sihlale kuYe naseLizwini laKhe.

_*Funda: Isifundo sale Veki Ulungiselela ISabatha kaDisemba 28._