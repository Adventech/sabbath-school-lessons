---
title:  Ukuwagcina Amehlo Wenu KuYesu
date:   23/12/2024
---

`Funda Yohane 21:20–22. Ngumbuzo othini owakhokelela uPetros kwindlela eng- eyiyo? Wayilungisa njani uYesu indlela leyo?`

UYesu wayesanda kubuyisela uPetros ekulungiseleleni waza wathi kuye, “Ndilandele” (Yohane 21:19). Kunokuba yayikukulandela ngesiqu uYesu ukuya elunxwemeni. Kwaye kungokuba uPetros uye wajika wabona uYohane naye elandela uYesu, waza wabuza ngoYohane. “ ‘Nkosi, uthini ngalo? ’ ” (Yohane 21:21, NKJV).

Ekumbuyiseleni uPetros ekulungiseleleni, uYesu wayixela kwangaphambili indlela yokufa kwakhe, uPetros (Yohane 21:18). Ingathi uPetros waba nomdla wokwazi nangokufa kukaYohane. UYesu wayijika ingqondo kaPetros endaweni yoko wayisa kumba wokulandelwa kwaKhe, engazihluphi ngokuya kwenzeka komnye umfundi.

`Funda Yohane 21:23–25. Intetho kaYesu yaba nokungaqondakali kakuhle njani? Umpostile uYohane wakulungisa njani oko kungaqondi kakuhle?`

Abantu abazange bayazi kakuhle intsingiselo yoko kwakuthethwa nguYesu, “ ‘Ukuba yintando yam ukuba ahlale [aphile] ndide ndibuye, inantoni nani loo nto?!’ ” (Yohane 21:22, ESV). Bacinga kuba kwakuthetha ukuba uYesu wayeza kubuya phambi kokuba uYohane afe. Ngokuhamba kwexesha noYohane eba mdala, kwakuya kuba yingxaki ukuba wayenokufa (nto leyo, phofu, awayenzayo) abe uYesu engekabuyi. UYohane ulungisa le ngcinga igwenxa ngokubonisa ukuba yayingumcimbi wentando kaYesu, ingesiso isiprofeto sento eyayiza kwenzeka.

Ingcamango yokuqwalasela kuYesu endaweni yabanye abantu, isisikhokelo esinamandla sokungena kwisifundo seveki siphela. UYesu, uYesu kuphela, unguMsindisi wethu. Abantu ngokuqinisekileyo baya kuniphoxa, mhlawumbi banonakalise, kunjalo.

Iinyaniso ezibekelwe uLwesibini ukuya kuLwesine ziya kuthabatha umxholo wokuliqonda iLizwi likaThixo, ngenjongo yokumazi nokumlandela uYesu, ekuphela kwaKhe ofanele ukuba yiNkosi noMkhokeli—selukho lunjalo uncedo, icebiso, nenkokelo esizinikwa ngabanye.

`Kukangakanani abanye, abo onokuba ubukhangele kubo, abaye bakuphoxa? Zeziphi izifundo, nokuba zinzima kangakanani, owazifundayo kula mava?`