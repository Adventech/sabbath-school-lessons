---
title:  Itheology Evela Ngasentla okanye “Ngaphantsi”
date:   25/12/2024
---

`Funda Yohane 4:46–54. Ithini ingxaki eyazisa igosa kuYesu, kanti yayiyintoni eyona nkohla eyayibuthume ngaphantsi apha?`

Le ndoda yeza kuYesu, ukukhanya kwehlabathi, kodwa yayisenzile isigqibo engqondweni sokuba ikholelwe kuYesu xa athe waphilisa unyana wayo. Singathi, ulwazi lwale ndoda ngoThixo lwalu“lolwangaphantsi.” Ulwazi lwangaphantsi lubekela uThixo neLizwi laKhe imithetho nemigangatho. Iingcamango zomntu, zinemposiso, zinemida, sixhomekekile zinjalo, ziba ligunya lokugqibela kwindlela abacacisa ngayo iLizwi likaThixo. Umgibe oyingozi kangako ukungena kuwo!

Ulwazi ngoThixo “lwangasentla,” kwelinye icala, lusabela ngokholo, ngokukholwa kuThixo neLizwi laKhe kuqala (Yohane 4:48; Yohane 6:14, 15; 2 Tim. 3:16). Xa iBhayibhile isamkelwa ngokholo, iba ngumcacisi wayo. Imbono yeBhayibhile ngehlabathi, kungabi lulwazi lweli xesha, isisikhokelo ekuqondeni nasekucaciseni isiBhalo. Iimbono zabantu kufuneka zilawulwe zibe ngaphantsi kweLizwi likaThixo, kungabi ngenye indlela.

Kufuneka sikholelwe kumazwi esiBhalo ukuba siza kukholwa ngamazwi kaYesu (Yohane 5:46, 47). “ ‘Ukuba nina nithe nahlala elizwini lam, noba ningabafundi bam, inyaniso’ ” (Yohane 8:31). Ukuba siyalithandabuza iLizwi likaThixo, iLizwi laKhe alinako ukuhlala ngaphakathi kwethu (Yohane 5:38). “ ‘Lowo undigibayo, angawamkeli amazwi am, unaye omgwebayo—ilizwi endilithethileyo liya kumgweba ngomhla wokugqibela. Ngokuba mna andithethanga ngokwegunya lam; kodwa uBawo owandithumayo wandinika umyalelo wokuba ndithini na, nokuba ndithethe ntoni na’ ” (Yohane 12:48, 49, NKJV).

Ukuliphulaphula iLizwi likaThixo kungaphezu kokuginya nje ulwazi okungenzi nto. Kuthetha nokwenza intando kaThixo. Oku kukusabela okusebenzayo ekuliveni iLizwi. “ ‘Ukuba ubani uthanda ukuyenza intando yaKhe, uya kukwazi okuqondene nemfundiso, nokuba iphuma kuThixo okanye mna ndithetha ngokwelam igunya lam’ ” (Yohane 7:17, NKJV).

Kanti ukuphulaphula nokwenza, iLizwi likaThixo ukubonisa ukumthanda Yena. “ ‘Ukuba ubani uyandithanda Mna, uya kuligcina ilizwi lam; noBawo uya kumthanda, size size kuye senze ikhaya lethu naye’ ” (Yohane 14:23, NKJV).

`Kuyintoni ukwalamana phakathi kokuthanda kwethu uYesu nokuthobela? Kungani ukuba naluphi uhlobo “lokuthobela” olungasekwanga phezu kothando lusengozini yokuba bubungqongqo ekugcinweni komthetho?`