---
title:  Ubungqina BukaMariya
date:   11/11/2024
---

Kwiintsuku ezintandathu ngaphambi kwePasika, uYesu watyelela uMariya, noMarta, nomnakwabo uLazaro, owayevuswe ekufeni nguYesu. USimon, owayephiliswe iqhengqa, wayenze isidlo ukubulela oko uYesu wamenzela kona. UMarta wayesebenza, uLazaro ehleli etafileni nabamenywa (Yohane 12:1–8).

`Zazibaluleke ngantoni izenzo zikaMariya apha? Oku kwaba bubungqina njani ukuba ngokwenene wayengubani uYesu? Yohane 12:1–3.`

Isiqholo sasisesexabiso elikhulu, sikwisithuba somvuzo womnyaka womsebenzi nje oqhelekileyo. UMariya unokuba wasithenga esi sipho njengesokubonisa umbulelo kuMsindisi ngokuxolelwa kwezono zakhe nokuvuswa komnakwabo. Wayejonge ukuba ngenye imini sibe sesokungcwatywa kukaYesu. Noko kunjalo, wathi weva ukuba kungekudala uza kuthanjiswa abe nguKumkani. Xa kunjalo, uya kuba ngowokuqala ukumnika uzuko.

Kunokwenzeka ukuba uMariya wayengafuni ukuba akwenzayo kuqatshelwe, kodwa uYohane uthi, “indlu yazaliswa livumba elimnandi lesiqholo” (Yohane 12:3, ESV). UYudas wasabela ngokungxolisa okukhawulezileyo, exela ukuba isiqholo besifanele ukuba sithengisiwe kwaza okuzuziweyo ngaso kunikwe amahlwempu. Kwangoko uYesu wamenza wakhululeka uMariya ngokuba athi, “ ‘Myeke; . . . Amahlwempu la nihleli ninawo; mna ke anihleli ninam’ ” (Yohane 12:7, 8).

Umxholo oqhubekayo uyityhutyha yonke iVangeli. UYesu wazi okusebentwini (Yohane 2:24, 25; Yohane 6:70, 71; Yohane 13:11; Yohane 16:19). Kwesi siganeko sesidlo esasisekhayeni likaSimon, uYesu uyazi ukuba kukho ntoni kuYudas. UYohane ukulumkele ukwalatha ukuba wayengubani na uYudas—isela elitsalela kulo (Yohane 12:6).

“Isipho esinevumba elimnandi uMariya awayesithengele ukuba asichithe kumzimba ofileyo woMsindisi, wasigalela kumzimba waKhe ophilileyo. Ekungcwatyweni, ubumnandi babuya kuvakala kuphela engcwabeni; ngoku liyivuyise intliziyo yaKhe ngesiqinisekiso sokholo nothando lwaKhe. Wathi naxa esihla esiya kubumnyama bokuvavanywa okukhulu, wahamba enayo inkumbulo yeso senzo, ukunyaniseka kothando awayeza kuluzuza kwabaKhe abahlangulweyo kuse ephakadeni.”—Ellen G. White, Ulangazelelo Lwamaphakade, iph. 560.

`UYesu wayekwazi okwakusentliziyweni kaMariya nakwekaYudas. Uyakwazi nokukweyakho intliziyo. Le nyaniso ifanele ukusixelela ntoni ngesidingo sethu esinguKristu abe bubulungisa bethu, asenze kumila kumbi asigqume nokusigquma?`