---
title:  Banoyolo Abo Bakholwayo
date:   09/11/2024
---

### Fundela le Veki
Yohane 8:54–58, Gen. 12:3, Roma 4:1–5, Yohane 12:1–8, Yohane 19:4–22, Yohane 20:19–31, Daniyeli 2, Daniyeli 7.

> <p>Indima Yenkumbulo</p>
> “UYesu wathi, ‘Tomas, ukholiwe. Banoyolo abo bangabonanga, bakholwa noko’ ” (Yohane 20:29).

Kuyo yonke iVangeli, uYohane unabantu abahlukahlukeneyo—abantu abaneemvelaphi ezahlukeneyo, iinkolo, namava—bonke bengqina ukuba ungubani na uYesu.

“ ‘Nantso iMvana kaThixo!’ ” (Yohane 1:36). “ ‘Simfumene uMesiya’ ” (Yohane 1:41). “ ‘Simfumene lowo uMoses wabhala ngaye’ ” (Yohane 1:45, NKJV). “ ‘Rabhi, wena unguye uNyana kaThixo! Wena unguye uKumkani kaIsrayeli!’ ” (Yohane 1:49). “ ‘Akangebi nguye uKristu?’ ” (Yohane 4:29). “ ‘Sizivele thina ngokwethu, sazi ukuba, inyaniso, lo unguye uKristu, uMsindisi wehlabathi’ ” (Yohane 4:42, NKJV). “ ‘Nkosi, sosuka siye kubani na? Nguwe onamazwi obomi obungunaphakade’ ” (Yohane 6:68, NKJV). “ ‘ndiyakholwa ukuba wena unguye uKristu, uNyana kaThixo, lowo uzayo ehlabathini’ ” (Yohane 11:27). “ ‘Ndibe ndiyimfama nje, ngoku ndiyabona’ ” (Yohane 9:25). “ ‘Nanko uKumkani wenu!’ ” (Yohane 19:14). “ ‘Mna andifumani tyala kuYe’ ” (Yohane 19:6). “ ‘Nkosi yam, Thixo wam!’ ” (Yohane 20:28).

Bangoobani abanye baba bantu, kutheni ukuba bangqine njengoko benzayo ukumchaza uYesu?

_*Funda: Isifundo sale Veki Ulungiselela ISabatha ka Novemba 16._