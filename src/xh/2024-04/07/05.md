---
title:  Ubungqina BukaTomas
date:   13/11/2024
---

`Funda Yohane 20:19–31. Yintoni esinokuyifunda kwibali likaTomas ngokholo nentandabuzo? Yeyiphi impazamo enkulu awayenzayo uTomas?`

UKristu wabonakala kubafundi baKhe emva kokuvuka kwaKhe, xa babevalelene kwigummbi eliphezulu ngenxa yokoyika. UTomas wayengekho kunye nabo. Kamva, waziva ngabanye abafundi iingxelo zokuvuka [kukaYesu], kodwa wasuka walahl’ ithemba. Oko akuzange kuthi gingci kumfanekiso wobukumkani. Kanti ke kwakhona, ngokuqinisekileyo unokuba wamangaliswa kukuba kutheni ukuze uYesu azityhile kwabanye yena [Tomas] engekho.

UTomas wathi, “ ‘Ukuba andithanga ndilibone inxeba lezikhonkwane ezandleni zayo, ndiwufake umnwe wam enxebeni lezikhonkwane, ndisifake isandla sam ecaleni layo, andisayi kukholwa’ ” (Yohane 20:25).

UTomas wayezitsho ngokwakhe iimeko zokholo lwakhe. Oku kuvela ngolu hlobo ekukholelweni kuYesu kubonakele kaninzi kuYohane. UNikodemo wamphendula uYesu ngokuthi, “ ‘Angathini na umntu ukuzalwa emdala?’ ” (Yohane 3:4). Intokazi equleni yabuza, “ ‘Nkosi, akunanto yakukha, iqula linzulu, uwazuza phi na ke amanzi aphilileyo lawo?’ ” (Yohane 4:11). Isihlwele esasondliwe ngezonka neentlazi sabuza, “ ‘Mqondiso mni oya kusinika wona?’ ” (Yohane 6:30, NRSV).

Yile mbono ethi, “Yiza uze ukholwe” ehlangana nayo iVangeli kaYohane. Xa uYesu wayehlangana noTomas emva kokuba evukile, wammema ukuba aze, abone, awuchukumise umzimba waKhe ovukileyo. Wathi, kodwa, emva koko, “ ‘Banoyolo abo bangabonanga kodwa bakholwa’ ” (Yohane 20:29, ESV).

“UThixo akakhe asizamele ukuba sikholwe engathanga kuqala asinike ubungqina obaneleyo bento esifanele ukuluseka phezu kwayo ukholo lwethu. Ubukho baKhe, isimilo saKhe, ukunyaniseka kweLizwi laKhe, zonke ezi zinto zisekwe ngobungqina obucacileyo; obu bungqina ke buninzi. Kanti ke, sekunjalo, uThixo akazange ayishenxise kanye indlela yokungena kwentandabuzo. Ukholo lwethu lwayame phezu kobungqina, kungekuko embonakalweni.”—Ellen G. White, Amanyathelo Okuya KuKristu, iph. 105.

NgeLizwi likaThixo, ngeNdalo, nangamava wakhe umntu, siye sanikwa ubungqina obungakholelekiyo ukuba sikholelwe kuYesu.

`Ukuba ubani ebengakubuza, Kutheni le nto ukholelwa kuYesu? Ubungathini?`