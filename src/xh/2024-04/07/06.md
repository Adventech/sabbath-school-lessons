---
title:  Obethu Ubungqina NgoYesu
date:   14/11/2024
---

Uye waphinda phinda uYohane enika amangqina ngoYesu, ingongoma yakhe kukusiphathela isiphelo esikhukhulisayo: “Mininzi ke okunene neminye imiqondiso awayenzayo uYesu emehlweni abafundi bakhe, engabhalwanga kuyo le ncwadi; kodwa le ibhalelwe ukuze nikholwe ukuba uYesu unguye uKristu, uNyana kaThixo, nokuze nithi, nikholwa, nibe nabo ubomi egameni lakhe” (Yohane 20:30, 31).

Yiba nombono nje wakho ulapho, ubuqu, usenyameni, umbonile uYesu esenza emininzi imimangaliso. Besiya kukholwa ngokuqinisekileyo, akunjalo? Besingafuna ukucinga njalo; kodwa, ngandlela ithile, sinezizathu ezingaphezulu zokukholelwa kuYesu kunokuba bayibonayo ngamehlo abo bantu imimangaliso leyo.

Ngokuba kutheni?

`Zeziphi ezinye izinto esinazo namhlanje ababengenazo abo babephila ngexesha likaYesu ezinokusinceda ukuba sikholwe? Bona, umzekelo, Mat. 24:2, Mat. 24:14, Mat. 24:6–8.`

Kungokuba asinazingxelo zinamandla kuphela kwiVangeli kaYohane, sinokuhle okukhulu ngokubona okuninzi koko uYesu nabanye ababhali beBhayibhile bakuxela kwangaphambili kusenzeka, njengokutshatyalaliswa kwetempile (Mat. 24:2), ukusasazwa kweendaba ezilungileyo emhlabeni wonke (Mat. 24:14), ulahlekiso olukhulu (2 Tes. 2:3), nokuqhubeka kolahlekiso nokuba yindawo enobubi kwehlabathi (Mat. 24:6–8). Konke ngexesha lokuphila nokulungiselela kukaYesu, ukulandela Yena kwahlala kuligcuntswana leqela labantu abahlaselwayo lamadoda neentokazi, ngokokuqonda koluntu, kwakumele ukuba kwaya kwanyamalala kwakudala kwimbali. Babeya kwazi njani, njengoko thina sisazi, ukuba zonke ezi zinto ziya kwenzeka? Kanti ke bazile. Inyaniso yeyokuba, olwethu ukholo ngokwalo lukho njengokuzaliseka kwesikaYesu isiprofeto esithi iindaba ezilungileyo ziya kuya kuwo wonke umhlaba.

Namhlanje, kwisithuba sama-2000 eminyaka kamva, singabalandeli bakaYesu, nathi sinelungelo lokungqina kuYesu nakoko asenzele kona. Asingakuzathuza kukaNathaniyeli, noNikodemo, komfazi waseSamariya, okanye iimfundiso zabaFarisi okwenza simazi uYesu ukuba unguMesiya wethu. Kungokufunda iziBhalo phantsi kwamandla awoyisayo kaMoya Oyingcwele esithi simamkele uYesu njengoMsindisi wehlabathi.

Emva koko, elowo nalowo kuthi, ngolwethu uhlobo, nangokobethu ubudlelane noThixo, unako ukulibalisa ibali. Ibali lethu linako ukungavusi mxhelo njengokubona kuvuswa abafileyo okanye kuphiliswa obeyimfama kwasekuzalweni, kodwa oko akuhluphi. Okubalulekileyo kukuba siyazazela uYesu, kwaye, ngeyethu indlela sithwala ubungqina ngaYe, njengoko benzayo abo bakwiVangeli kaYohane.