---
title:  Ingcamango Eyongeziweyo
date:   15/11/2024
---

Funda Ellen G. White, “Ukuvavanywa Kokholo,” amaph. 145–155, kuAmanyange Nabaprofeti; “Enkundleni KaPilato Yamatyala,” amaph. 723–740, ku-Ulangazelelo Lwamaphakade.

UTomas “wazilahla ezinyaweni zikaYesu ekhala, ‘Nkosi yam, Thixo wam.’ ” “UYesu wakwamkela ukumvuma kwakhe, kodwa ngobunono wakukhalimela

ukungakholwa kwakhe: “Ngokuba undibonile, Tomas ukholiwe. Banoyolo abo bangabonanga, bakholwa noko.” Ukholo lukaTomas ngelwalumkholisile kakhulu uKristu ukuba wayekulungele ukukholwa kubungqina babazalwana bakhe. Ukuba ihlabathi ngoku belingalandela umzekelo kaTomas, bekungayi kubakho noyedwa okholwa aze asindiswe; kuba bonke abamamkelayo uKristu kufuneka bakwenze oko ngobungqina babanye.

“Abaninzi abazinikele ekuthandabuzeni bazithethelela ngokuthi, ukuba bebenokuba nobungqina awaba nabo uTomas kumaqabane akhe, bebeya kukholwa. Abaqondi ukuba abanelanga kukuba nobungqina kuphela, kodwa nangaphezulu kakhulu. Abaninzi abathi, njengoTomas, balindele ukuba kususwe konke okwenza intandabuzo, abasayi kuze bakufumane abakunqwenelayo. Kancinane, kancinane baya bebetheleleka ekungakholweni. Abo bazifundisa ukukhangela ngakwicala elimnyama, basole bakhalaze, abayazi into abayenzayo. Bahlwayela imbewu yentandabuzo, kwaye baya kuvuna isivuno sayo intandabuzo. Ngexesha kanye ukholo nokuthemba kufuneka kakhulu, abaninzi baya kuthi ngoko bazifumane bengenawo amandla okuthemba nokukholwa.”—Ellen G. White, Ulangazelelo Lwamaphakade, amaph. 807, 808.

**Imibuzo Yokuxoxwa**:

`Wawuyintoni umahluko ofunekayo ekubonisweni kokholo phakathi kuka-Abraham noTomas? Singafunda ntoni kumabali wabo?`

`Eklasini, abo bakulungeleyo ukunika ubungqina kuYesu mabenze njalo, njengoko sibonile kusenziwa kwiVangeli kaYohane. Nangona iingxelo zingafani, bathini abantu, kwaye bebunika njani ubungqina kwangale Nkosi inye?`

`UPilato wabuza umbuzo wobuciko obukhulu: “Iyintoni inyaniso?” Nika eyakho impendulo kulo mbuzo ngokwembono yako konke esikufundileyo kuYohane.`

`Qwalasela iziprofeto zikaDaniyeli 2 ne-7. Nangona abo bexesha likaYesu babenazo ezo zahluko zibini, leliphi thina ithuba elihle kakhulu esinalo namhla ababengenalo bona ngaloo mihla, ngokokuzibona ezo ziprofeto zizaliseka size ngoko sibe nezizathu ezingaphezulu zokukholwa?`