---
title:  Ubungqina Obungaqondanga BukaPilato
date:   12/11/2024
---

Waphindaphinda uYohane ukubhala imizamo yeenkokeli zenkolo yokubamba uYesu, ukumzisa ematyaleni, nokuba zimgwebele ukufa. Umxholo weVangeli kaYohane, oxelwe rhoqo nguYesu, ngothi ixesha okanye ilixa lalingekafiki, awayethetha ngokubethelelwa kwaKhe (Yohane 2:4; Yohane 7:6, 8, 30; Yohane 12:7, 23, 27; Yohane 13:1; Yohane 17:1).

Ngoku ilixa lifikile. UYesu wabanjwa esitiyeni saseGetsemane, waziswa phambi kuka-Anase, wadluliselwa kuKayafa umbingeleli omkhulu, emva koko kabini phambi kukaPilato.

UYohane ubize amangqina amaninzi kuzo zonke iinkalo zokuphila ukuba angqine ukuba uYesu wayenguKristu. Obu bungqina babaluleka kuba uPilato wayengumRoma, irhuluneli eyahlalela ityala likaYesu, ekwangumgwebi; kanti amaninzi kumangqina ayengamaYuda nabantu nje.

`Isigwebo sikaPilato sihlangene njani nomxholo weVangeli kaYohane? Yohane 18:38, Yohane 19:4–22.`

UYesu waziswa kuPilato ekuseni ngoLwesihlanu (Yohane 18:28). Icebo lakhe [uPilato] lalilelokumkhawulezisa umbanjwa ukuba ahlangane nesiphelo sakhe. Kanti ke, ukuziphatha kukaYesu kwayitsala ingqondo kaPilato. Irhuluneli yambuza uYesu ngokuqinisekileyo wayiva iphuma kuYe into ethi, “ ‘Mna ndizalelwe oku; ndizele oku ehlabathini, ukuze ndiyingqinele inyaniso. Bonke abangabenyaniso bayalimamela ilizwi lam’ ” (Yohane 18:37, ESV).

Nangona irhuluneli ekugqlibeleni yamgwebela ukufa uYesu, noko kunjalo, kwaba kathathu ivakalisa ukuba uYesu akanalo ityala (Yohane 18:38; Yohane 19:4, 6). Yathi, phezu komnqamlezo, yabhala amazwi thi: “ ‘UYesu waseNazarethe, uKumkani wamaYuda’ ” (Yohane 19:19, ESV), egqibezela ubungqina bakhe bokuba ungubani uYesu. Kanti ke, bukho bunjalo ubungqina bakhe ngokuba msulwa kukaYesu, wamgweba ke noko, ukuba afe, sekunjalo.

UPilato wayenayo iNyaniso ngokwaYo imi phambi kwakhe kodwa evumela ukuba isihlwele simbambe ngesikhonkosi—uPilate wamgwebela ukufa uYesu, kunjalo! Intlekele engumangaliso yokungalandeli oko isazela nentliziyo zithi kulungile!

`Yntoni esingayifunda kumzekelo kaPilato weengozi zokuvumela imvakalelo ethandwayo, naphantsi koxinzelelo, ukuba isithintele singakwenzi oko sikholelwayo ukuba kulungile?`