---
title:  Umtshato WaseKana
date:   29/09/2024
---

`Funda Yohane 2:1–11. Mqondiso mni awawenzayo uYesu eKana, kwaye kwabanceda njani abafundi ukuba bakholelwe kuYe?`

Ukumbona uYesu esenza umangaliso wokuguqula amanzi abe yiwayini kwanika ubungqina obuhle ngakwisigqibo sabafundi ukuba bamlandele uYesu. Wawungathini ukungabi ngumqondiso onamandla ekwalatheni kuYe njengomntu ovela kuThixo? (Mhlawumbi babengekakulungeli ukuqonda ukuba wayenguThixo.)

UMoses wayeyinkokeli yamaIsrayeli, wamkhupha uIsrayeli eYiputha ngemininzi “imiqondiso nezimanga” (Dut. 6:22, Dut. 26:8, NKJV). Yayinguye uThixo awaya wamsebenzisa ukukhulula uIsrayeli kumaYiputha. (Ngandlel’ ithile, waba ngu“msindisi” wabo.”)

UThixo waprofeta ngoMoses ukuba umprofeti uya kuza ofana noMoses. UThixo wathi uIsrayeli aze amphulaphule Yena (Dut. 18:15, Mat. 17:5, IZenzo 7:37). Loo “mprofeti” yayinguYesu waza, kuYohane 2, uYesu wenza umqondiso waKhe wokuqala, nowathi ngokwawo walatha emva ekuhlangulweni kwabantwana bakaIsrayeli eYiputha.

Umlambo umNayile wawulelona thende nothixo wamaYiputha. Esinye sezibetho sajoliswa emlanjeni—ukutshintsha amazwi wawo abe ligazi. EKana, uYesu wenza umangaliso ofanayo kodwa, endaweni yokuwaguqula abe ligazi, wawenza iwayini.

Amanzi aphuma kwiimbiza zamanzi ezintandathu ukuba ahlanjululwe ngokwenkonzo yamaYuda, nto leyo ehlanganisa umnangaliso ngokusondele kakhulu kumxholo weBhayibhile wosindiso. Ngokusiphindaphinda isiganeko sokutshintsha amanzi abe yiwayini, ngaloo ndlela ebuyela emva kwiEksodus, uYohane walatha kuYesu njengoMhlanguli wethu.

Wacinga ntoni umphathi wetheko ngewayini eyayingenagwele awayenzayo uYesu? Wamangaliswa ngokwenene lixabiso lesiselo wathi, engawazi umangaliso awawenzayo uYesu apho, wacinga ukuba bayibeka eyona ilungileyo kwada kwasa ekupheleni.

Isaci sesiGrike uoinos sisetyenziswe kuzo zombini – iwayini entsha newayini engenagwele (bona: The Seventh-day Adventist Bible Dictionary, p. 1177). UEllen G. White uxela ukuba incindi eyenziwa ngumangaliso yayingenayo ialkhohol [inganxilisi] (bona: “Esidlweni Somsitho,” Ulangazelelo Lwamaphakade, iph. 149). Akuthandabuzeki ukuba abo babekwazi okwenzekayo bamangaliswa koko kwenzekayo.

`Zizathu zini onazo zokulandela uYesu? (Sinikwe zazininzi, akunjalo?)`