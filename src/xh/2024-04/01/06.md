---
title:  Amabango KaYesu
date:   03/10/2024
---

Umangaliso ngaseQuleni laseBhethesda wamnika ithuba elihle kakhulu uYohane lokuba acinezele ukuba ungubani uYesu. UYohane uthabatha iindima ezilithoba ewuchaza umangaliso nama-40 eendima (bona ezantsi) ukuchaza Lowo wawenzayo umangaliso.

`Funda Yohane 5:16–18. Kwakutheni ukuze uYesu atshutshiswe ngesenzo saKhe sangeSabatha?`

UYohane 5:18 angaphazamisa ngokuba ungathi uYesu wayeyophula iSabatha. Noko kunjalo, ukumjongisisa kakuhle uYohane 5:16–18 kubonisa ukuba uYesu uxoxa ngelithi “umsebenzi” waKhe ngeSabatha uhambelana nolwalamano lwaKhe noYise. UThixo akayeki ukuxhasa indalo yonke [iyunivesi] ngeSabatha. Ngokufanayo, umsebenzi kaYesu wangeSabatha uyinxalenye yebango laKhe kubuThixo. Iinkokeli zenkolo zazimtshutshisa kuba zazisithi kwaphulwa iSabatha kunye nebango [laKhe] lokulingana noThixo.

`Funda Yohane 5:19–47. Yintoni awayithethayo uYesu ukuze iinkokeli zimbone ukuba ungubani ngokwenene, ibango elo elangqinelwa ngamandla nguman- galiso awayesanda kuwenza?`

UYesu ukhusela izenzo zaKhe ngamanyathelo amathathu. Kuqala, uchaza ulwalamano lwakhe noYise (Yohane 5:19–30). UYesu ubonisa ukuba Yena noYise basebenza ngokufanayo, kangangokuba uYesu unamandla [gunya] okugweba nokuvusa abafileyo (Yohane 5:25–30).

Okwesibini, uYesu ubiza “amangqina” amane ngokulandelelana ukumkhusela— uYohane umBhaptizi (Yohane 5:31–35), imimangaliso ayenzayo uYesu (Yohane 5:36), uYise (Yohane 5:37, 38), neziBhalo (Yohane 5:39). Ilelo “ingqina” linika ubungqina obuvumelana noYesu.

Ekugqibeleni, KuYohane 5:40–47, uYesu ubeka phambi kwabamangaleli baKhe okwabo ukugwetywa, eveza umahluko phakathi kolungiselelo lwaKhe nokufuna kwabo okukokwabo. Ukugwetywa kwabo, uthi, kuya kuphuma kuMoses (Yohane 5:45–47), yena babe beke amathemba wabo kuye.

`Singakulumkela njani ukuba singawi kumgibe wokungakholelwa kuThixo, nokuba sesineemfundiso ezilungileyo, kodwa singayekeli ngokupheleleyo kuKristu? Yiza nempendulo yakho ngeSabatha.`