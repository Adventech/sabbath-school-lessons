---
title:  Umqondiso Wesibini EGalili
date:   30/09/2024
---

Kulo lonke ulungiselelo lwaKhe lwasemhlabeni, uYesu wenza imimangaliso eyanceda abantu ukuba bakholelwe kuYe. UYohane wayibhala le mimangaliso ukuze nabanye bakholelwe nabo kuYesu.

`Funda Yohane 4:46–54. Kutheni le nto umvangeli ewuhlanganisa nomangaliso wangaphambili lowo wesidlo sasemsithweni?`

Ekunikeni ingxelo yomqondiso wesibini awawenzayo uYesu eGalili, uYohane ukhomba emva kumqondiso wokuqala, emsithweni eKana. Ingathi uthi uYohane, Imiqondiso awayenzayo uYesu iya kuninceda ukuba nimbone ukuba ungubani uYesu. Emva koko, uYohane uyongeza, “Kwakhona, lo ngumqondiso wesibini awawenzayo uYesu, sele ephumile kwelakwaYuda, weza kwelaseGalili” (Yohane 4:54, NKJV).

Ekuqaleni, ukusabela kukaYesu kwisibheno segosa kwakubonakala kungqwabalala. Kanti ke, eli gosa lakwenza ukuphiliswa konyana walo sangoyena nobangela wokukholelwa kuYesu. UYesu wayifunda intliziyo yalo walatha ngqo kwisifo sasemoyeni esasisesona siyingxaki kunokugula okubulalayo konyana walo. Njengombane kwisibhakabhaka esiluhlaza, le ndoda yathi kwangoko yayiqonda intlupheko yayo yasemoyeni ukuba ingathetha ukufa konyana wayo.

Kubalulekile ukuqonda ukuba imiqondiso yona ngokwayo yayingabonisi ukuba uYesu wayenguMesiya. Nabanye bayenza imimangaliso. Abanye babengabaprofeti benene, abanye bengabobuxoki. Imimangaliso ityhila kuphela ubukho bokwangasentla; yona ngokwayo, ayithethi ukuba kumele ukuba nguThixo oyenzayo. (USathana unako ukuyenza “imimangaliso,” ukuba ngegama “imimangaliso,” sithetha izenzo zangasentla kwendalo.)

Igosa elalisentlungwini laziphosa kwinceba kaYesu, limbongoza ukuba aphilise unyana walo. Impendulo kaYesu yayiqinisekisa kwakhona. Wathi, “ ‘Hamba uhambe; unyana wakho uya kuphila;’ ” (Yohane 4:50, ESV). Isenzi “uya kuphila [esiXhoseni=uhleli]” sikwixesha elimiyo esiGrikeni. Oku kusetyenziswa kuthiwa “lixesha elimiyo kwelizayo” [futuristic present] apho isiganeko sexesha elizayo kuthethwa ngaso ngengqiniseko ngokungathi sesisenzeka. Indoda ayizange ingxame ukugoduka kodwa, ikholelwa kuYesu, yagoduka ngemini elandelayo—yafumanisa ukuba, kanye ngexesha uYesu wawathethayo amazwi, ifiva yaphuma kunyana wayo. Isizathu esinamandla okuba ikholelwe kuYesu!

`Nokuba besingawubona umangaliso, zeziphi ezinye izizathu esinokuzikhangela phambi kokuba kuzenzekele ukucinga ukuba uvela kuThixo?`