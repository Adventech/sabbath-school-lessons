---
title:  Ingcamango Eyongeziweyo
date:   04/10/2024
---

“UYesu wayengayinikanga [indoda engakwazi kuhamba] ngqinisekiso yoncedo lwezulu. Le ndoda yayinako ukuma ithandabuze, ize ilahlekwe lithuba lokuphiliswa ekuphela kwalo elinikiweyo. Yasuka yakholelwa elizwini likaKristu, kwathi ngokwenza ngokwayo, yawafumana amandla.

“Kwangolo kholo lunye sifumana ukuphiliswa kwasemoyeni. Isono siye sasisusa ebomini bobuThixo. Imiphefumlo yethu inedumbe. Thina ngokwethu asikwazi ukuphila ubomi obungcwele kunokuba yayinjalo indoda eyayingakwazi ukuhamba. Baninzi abakubonayo ukungabi nakuzinceda kwabo, nabathi balangazelele obo bomi basemoyeni obunokubazisa ekuhambelaneni noThixo; bazama ngokulilize ukubuzuza. Ngokuphelelwa lithemba bayakhala. UMsindisi uthobile phezu kwabathengwa ngegazi laKhe, ethetha ngobubele nemfesane engathethekiyo, esithi, “Uyafuna na ukuba uphile?” Uya kuyalela ukuba uvuke uphilile unoxolo. Musa ukulinda ukuba ude uve ukuba uphilisiwe. Kholwa lilizwi laKhe, kuya kwenzeka. Beka intando yakho kwicala likaKristu. Vuma ukumkhonza, uya kuthi ngokwenza ngokwelizwi laKhe, ufumane amandla. Nokuba buyintoni ububi obenzayo, ukuvutha okukulawulayo ekuthe, kuba ukuyekele ixesha elide, kwakubopha umphefumlo nomzimba, uKristu unako, kwaye elangazelela, ukukuhlangula. Uya kunika ubomi kumphefumlo ofileyo ziziphoso (Efese 2:1). Uyamkhulula othinjiweyo, obanjwe bubuthakathaka nalilishwa namatyathanga esono.”—Ellen G. White, Ulangazelelo Lwamaphakade, p. 203.

“UYesu wasichitha isimangalo sabo sokunyelisa. Igunya lam, watsho, lokwenza umsebenzi enindimangalela ngawo, lelokuba Mna ndinguNyana kaThixo, ndimnye naYe ngendalo, intando, kwanangenjongo.”—Ulangazelelo Lwamaphakade, p. 208.

**Imibuzo Yokuxoxwa**:

`Cinga ngesifundo sale veki. Ukholo lwalusisitshixo sokuba yenzeke imimangaliso. Iinkokeli, kwelinye icala, zaveza iingozi zentandabuzo nokungakholwa. Kutheni kungafuneki sikuphazamise ukuba nemibuzo (esinayo sonke) nokuba nentandabuzo? Kutheni ezi zinto zingafani, kwaye kubaluleke ngantoni ukwazi umahluko phakathi kwazo?`

`Khangelani umbuzo wokugqibela kwisifundo sangoLwesine. Kutheni le nto, njengamaSeventh-day Adventists, kufuneka siyilumkele kakhulu le ngozi? Nokuba sekubaluleke kangakanani, ukuyazi nokuyigcina iSabatha ngemini elungileyo, okanye ukwazi ngemeko yabafi—kutheni ezi nyaniso zingasisindisi? Yintoni esisindisayo, njani?`

`Khangelani ngocoselelo uYohane 5:47. Kukho abakhanyelayo ukuba uNogumbe wagqiba umhlaba wonke, kanti bakho abanye abakhanyela ukuba, xa edala uThixo, wathabatha iintsuku ezintandathu ezi ziqhelekileyo. Bebonke abenzi kanye le nto uYesu wayelumkisa ngayo na apha?`