---
title:  Umqondiso Wasequleni LaseBhethesda
date:   01/10/2024
---

Umqondiso olandelayo awubhalayo uYohane wenzeka kwiQula laseBhethesda (Yohane 5:1–9). Kwakukholelwa ukuba ingelosi yayisenza intshukumo emanzini nokuba umntu wokuqala ogulayo ukungena emanzini wophiliswa. Ngenxa yoko, iipotshi zequla zazixinene ngabo babethembe ukuphiliswa ngesiganeko esilandelayo. UYesu waya eYerusalem waza wadlula ngakwiqula elo. Wabona isihlwele esilindileyo.

Umbono onjalo! Bonke aba bantu, abanye ngokuqinisekileyo babegula kakhulu, belindile balinda ukuba baphiliswe emanzini, phofu kuqinisekile ngokungafiki. Ithuba elalinjalo likaYesu!

`Funda Yohane 5:1–9. Ngenxa yokuba wonke ongasequleni kwakucacile ukuba ufuna ukuphila, kwakutheni ukuze uYesu awubuze umlwelwe ukuba uya kufuna na ukuphila (Yohane 5:6)?`

Xa athe ubani wagula ixesha elide, isigulo side siqheleke kude kuthi ngamanye amaxesha, naxa iyindida le, kube ngathi yimeko awazalelwa kuyo leyo angenako ukuphila ngaphandle kwayo. Kwimpendulo yayo le ndoda yanika ingqondo yokuba iya kufuna ukuphila. Ingxaki yeyokuba ikukhangela kwindawo engalunganga—ngeli lixa Owayenzayo imilenze yayo wayemi phambi kwayo. Yayingazi yona le ndoda ukuba ithetha naye; nangona emva kokuba iphilisiwe, yabanako ukuqalisa ukumazi uYesu ngokwenene wayengOthile okhethekileyo.

“UYesu akathi kulo ugulayo makasebenzise ukholo kuYe. Usuka athi nje, “Vuka, uthabathe ukhuko lwakho, uhambe.” Lwasuka ukholo lwale ndoda lwabambelela kwelo lizwi. Yonke imithambo-luvo nemisipha idlobe bubomi obutsha, kuthi kubekho ukushukuma okunempilo kumalungu ayo alimeleyo. Yathi, ngaphandle kwentandabuzo, yasuka yayimilisela intando yayo ekuthobeleni umyalelo kaKristu, yathi yonke imisipha yayo yasabela kwintando yayo. Yaya yaxhuma yema ngenyawo, yafumanisa ukuba ingumntu okwaziyo ukushukuma. UYesu wayengayinikanga ngqinisekiso yoncedo lwezulu. Le ndoda yayinako ukuma ithandabuze, ize ilahlekwe lithuba lokuphiliswa ekuphela kwalo elinikiweyo. Yasuka yakholelwa elizwini likaKristu, kwathi ngokwenza ngokwayo, yawafumana amandla.”—Ellen G. White, Ulangazelelo Lwamaphakade, amaph. 202, 203.

`Kamva uYesu wahlangana nale ndoda [wayeyiphilisile] etempileni wathi, “ ‘Uphilisiwe. Musa ukuba sona, ukuze ungahlelwa yinto embi kunaleyo’ ” (Yohane 5:14, NKJV). Luyintoni ulwalamano phakathi kokugula nesono? Kutheni le nto kufuneka sazi ukuba asikuko konke ukugula okusisiphumo esingqalileyo sezono eziqinisekileyo ebomini bethu?`