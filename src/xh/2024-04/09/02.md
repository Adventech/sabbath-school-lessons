---
title:  KuYe Kwakukho Ubomi
date:   24/11/2024
---

KuYohane 1:1, umpostile uxela ngokucacileyo ukuba uYesu unguThixo, uNyana onobuThixo. Okulandelayo, kuYohane 1;4—“KuYe kwakukho ubomi, baye ubomi obo bulukhanyiselo lwabantu” (NKJV)—ukubhekisa kubomi apha kufuneka ibubomi obunobuThixo, obubekho ngokwabo bungafunyanwanga. Ngenxa yokuba enobomi ngaphakathi kwaKhe, uyakwazi ukububeka phantsi ubomi baKhe abuthabathe kwakhona (Yohane 10:17). Kanti ke, ngenxa yokuba enobomi ngaphakathi, unakho ukunika ubomi kulowo athanda [ukumnika] (Yohane 5:21; thelekisa noYohane 14:19).

Esi saci ubomi (zoē) sivela izihlandlo ezingama-36 eVangelini kaYohane, isithuba sama-25 epersenti sisetyenziswe kwiTestamente eNtsha. KuYohane 1:4, 5, ngaphandle kokubhekisa kwithende lobomi kule planeti yethu, igama likwaqhagamshelene nosindiso. Kuyo yonke enye indawo kaYohane, le ngcamango yobomi (zoē) kukholiswa ukuthethwa ngayo njengobomi obungunaphakade, isithembiso sosindiso (bona: Yohane 3:15, 16, 36; Yohane 4:14, 36; Yohane 6:27, 40, 47, 54, 68; Yohane 10:27, 28). Ngoko ke, Lowo unika ubomi ekudaleni ikwa nguLowo uzisa usindiso, ubomi obungunaphakade, kwihlabathi elilahlekileyo.

`Kwakutheni ukuze uYesu aze kulo mhlaba? Yohane 1:29, Yohane 3:16, Yohane 6:40, Yohane 10:10, Yohane 12:27.`

“‘Njengoko uMoses wayiphakamisayo inyoka entlango, ngokunjalo umelwe ukuphakanyiswa uNyana woMntu, ukuze bonke abakholwayo kuYe bangatshabalali koko babe nobomi obungunaphakade’” (Yohane 3:14, 15, NKJV).

Kanye njengoko inyoka yobhedu yathabatha indawo yamaIsrayeli atyiwe ziinyoka, ngokunjalo uYesu wathabatha indawo yethu, thina babethwe sawa phantsi sisono. Wathabatha isohlwayo esasisesethu ukuze sibe nobomi obabubobaKhe.

UKristu ukwanqwenela ukuba sibe nobomi, sibe nabo ngokugqithiseleyo (Yohane 10:10). Kungoko ke, “bonke abamamkelayo wabanika igunya lokuba babe ngabantwana bakaThixo: abangazalwanga ngagazi, nangakuthanda kwanyama, nangakuthanda kwandoda, bazalwa nguThixo” (Yohane 1:12, 13, NKJV).

UKristu waza kutyhila uYise kuthi, kuba, “Akukho namnye owakha wambona uThixo nanini; uNyana okuphela kwamzeleyo, lowo usesifubeni sikaYise, nguye ocacise oko” (Yohane 1:18). Ngokubona isimilo sikaYesu, siyakwazi ukubona isimilo sikaYise.

`Yintoni esingayifunda ebomini bukaYesu ngesimilo sikaYise? Kutheni le nto esi sityhilelo sizindaba ezilungileyo kangaka?`