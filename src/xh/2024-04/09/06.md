---
title:  Ukugwetywa
date:   28/11/2024
---

“Lowo ukholwayo kuYe akagwetywa; ke lowo ungakholwayo sele egwetyiwe ngokuba engakholwanga kwigama loNyana kaThixo okuphela kwaKhe. Bonke abenza okubi, bayaluthiya ukhanyiso, bangezi elukhanyisweni, ukuze imisebenzi yabo iya kuba phandle. Ke lowo uphila ngokwenyaniso uyeza elukhanyisweni (Yohane 3:18–21, NIV; thelekisa noYohane 1:10).

`Kutheni le nto abantu beza kuya emgwebeni? Yohane 3:18, 36; Yohane 5:24, 38; Yohane 8:24; Yohane 12:47.`

Ukwaliwa kukaYesu, ukukhanya kwehlabathi, kusishiya sikwisichenge sentandabuzo nakwizihendo zongendawo. Kukushiya ukukhanya kuyiwe ebumnyameni.

UEva wayekunikiwe ukukhanya ngendlela yokuqhelana nomthi osembindini wegadi. USathana wamhenda ukuba akuthandabuze oko kukhanya. Walivavanya ilizwi likaThixo ngokuzathuza ngokuthi uThixo wothando akasayi kuzitshabalalisa izidalwa [Yena Thixo] azidalileyo. Waya waxhomekeka ekubaleni kwezivo zakhe. Inyoka ityile kwisiqhamo kwaye nangoku inawo amandla okuthetha. Mhlawumbi inyoka inyanisile. IUkuba ndiyatya kwesi siqhamo, ndingafana noThixo!

`Funda Mateyu 4:1–4. Yeyiphi imithetho-siseko awayisebenzisayo uKristu kwintlango yesihendo ukulwa inkohliso kaSathana?`

UKristu wayenaso isixhobo esifanayo sengcinga yobuntu esasetyenziswa nguAdam noEva, ngabantu bangaphambi kukaNogumbe, nangamaIsrayeli eKadesh Bhaneya. Ngewasuka wabuza ukuba kutheni uThixo wothando esuke wamshiya entlango iintsuku ezima-40 nobusuku bazo ngaphandle kokutya nenkuseleko. Wayenako nokuzimisela ukuzibonisa ukuba unguNyana waKhe, uThixo—ndiya kuwajika la matye abe zizonka! Endaweni yoko, waphendula ngeLizwi likaThixo. Wasebenza kumgangatho wezinto zasezulwini kunemifanekiso yeengcinga zasemhlabeni. Ngewasuka wayithetha engayiqiqanga indlela yaKhe ekwenzeni isigqibo esingalunganga, nto leyo eye yenziwa ngabantu abaninzi, kwanabo bokholo, abaye bakwenze.