---
title:  'Ukuphiliswa Komntu Oyimfama: Isiqendu 1'
date:   08/10/2024
---

`Funda Yohane 9:1–16. Yintoni abafundi abacinga ukuba yayingunobangela wobumfama bale ndoda, waza wazilungisa njani uYesu iinkolo zabo zobuxoki?`

Abafundi benza uqhagamshelano phakathi kokugula nesono. Iindawo ezininzi zeTestamente eNdala zalatha kwelo cala (thelekisa noEks. 20:5, 2 Kumkani 5:15–27, 2 Kumkani 15:5, 2 IZikr. 26:16–21), kodwa lona ibali likaYobhi lalifanele ukukhokelela ebulumkweni ekucingeni njalo ukuhlanganisa lonke ixesha kusenzeka oko.

UYesu wawenza wacaca umcimbi, engakukhanyeli ukuhlangana phakathi kwesono nokugula, kodwa kule meko esalatha kwinjongo ephezulu, yokuba uThixo wayeya kuzukiswa ngokuphiliswa. Ingxelo ineendawana eyayame ngazo kwibali leNdalo, lokwenza kukaThixo umntu wokuqala ngothuli lomhlaba (Gen. 2:7), kanye njengokuba uYesu wenza udaka ukunika indoda eyimfama oko yayingenako ukuphuma kwayo esizalweni.

KuMateyu, noMarko, noLuka, amabali emimangaliso alandela ikhondo elinye: ukubekwa kwengxaki, ukuziswa komntu kuYesu, ukuphiliswa, ukwamkelwa kokuphiliswa ngokudunyiswa kukaThixo.

Ebalini likaYohane 9, le ndlela igqitywe kuYohane 9:7. Kanti ke, ngokukaYohane, ukubaluleka komangaliso kuba ngumhlaba obanzi kakhulu wokuxoxa, ukhokelele ekuphikisaneni okude phakathi kophilisiweyo neenkokeli zenkolo. Le ngxaki yothusayo ijikeleza kwizibini eziphikisanayo zeengcamango—isono/imisebenzi kaThixo kunye nobumfama/nokubona.

Ochazayo akamxeleli ofundayo kude kube kuYohane 9:14 ukuba uYesu wakwenza oku kuphilisa ngeSabatha, okwakukwaphula iSabatha, ngokwesithethe, hayi ngokweBhayibhile. Ngoko ke, wabonwa ngabaFarisi njengowaphula iSabatha. Isigqibo sabo sasisesokuba wayengaveli kuThixo kuba babesithi “akayigcini iSabatha.” Phofu, abanye bakhathazeka xa umoni enokwenza imiqondiso enjalo (Yohane 9:16).

Ingxoxo ikude ekupheleni, kodwa sele kukho ukwahlukana okubonakalayo. Indoda eyimfama icacelwa ngakumbi kukuba uYesu ungubani, kodwa iinkokeli zenkolo ziya zidideka ngakumbi okanye ukungabi ukuba ungubani kanye kanye.

`Limele kusixelela ntoni eli bali ngeengozi zokungaboni ngeenkolo zethu nezithethe ngokokude siphoswe ziinyaniso ezibalulekileyo eziphambi kwamehlo wethu?`