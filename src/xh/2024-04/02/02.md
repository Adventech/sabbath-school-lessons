---
title:  Ukondla Amawaka Amahlanu
date:   06/10/2024
---

KuYohane 6:4, 5, umpostile uyaphuma endleleni yakhe ukuze axele ukuba ixesha lokondla amawaka amahlanu lalikufuphi nePasika. IPasika yayisisikhumbuzo sokuhlangulwa kukaIsrayeli eYiputha. Imvana yePasika yathabatha indawo yokufa kwamazibulo. Lo mbingelelo wawufuzisela ukufa kukaYesu endaweni yethu. Emnqamlezweni, isohlwayo esasifanele thina ngenxa yezono zethu sawa endaweni yoko phezu kukaYesu. UKristu, iPasika yethu, ngokwenene waxhelelwa thina (1 Kor. 5:7).

“Wathwala ityala lokreqo, nokusitheliswa kobuso bukaYise, yada intliziyo yaKhe yaphuka, nobomi baKhe batyumka baphela. Wonke lo mbingelelo wenziwa ukuze aboni bahlangulwe.”—Ellen G. White, Imbambano Enkulu, iph. 540.

`Funda Yohane 6:1–14. Kokuphi ukuhambelana okunokufunyanwa phakathi kukaYesu noMoses? Ukuthi, yintoni awayenzayo uYesu apha le yayinokukhumbuza abantu ngokuhlangulwa awathubeleza kuko amanyange wabo ngolungiselelo lukaMoses?`

Inyambalala yenkcukacha zeli bali imbeka uYesu kumgangatho omnye noMoses kwiEksodus. Ixesha lePasika (Yohane 6:4) lalatha kuhlangulo olukhulu eYiputha. UYesu unyuka entabeni (Yohane 6:3) njengoko uMoses wanyuka iSinayi. UYesu uvavanya uFilipu (Yohane 6:5, 6) njengoko amaIsrayeli avavanywayo entlango. Ukwandiswa kwezonka (Yohane 6:11) kukhumbuza imana. Ukuhlanganiswa kokutya okuseleyo (Yohane 6:12) kuhlokoma kumaIsrayeli ngokokuqokelelwa kwemana. Ishumi elinambini leengobozi laqokelelwa (Yohane 6:13), ngokwenani lezizwe zikaIsrayeli. Intetho yabantu yokuthi uYesu ungumprofeti ozileyo emhlabeni (Yohane 6:14), ihambelana nokuthi “umprofeti ofana noMoses” ekwathethwa ngaye kuDuteronomi 18:15. Konke oku kwalatha kuYesu njengoMoses omtsha—oze kuhlangula abantu baKhe.

Ngoko ke, uYohane ubonisa uYesu engenzi kuphela imiqondiso nezimanga, kodwa esenza imiqondiso nezimanga ukuze kuthi, ngokwendawo ezikuyo, zibe nentsingiselo ekhethekileyo kubantu bamaYuda. Wayesalatha kuyo, ngokukodwa kobaKhe [uYesu] ubuThixo.

`Funda Isaya 53:4–7 no-1 Petros 2:24. Yinyaniso enkulu ethini efundiswa zezi ndima ngoYesu njengeMvana kaThixo? UbuThixo baKhe buqhagamshelene njani nale nyaniso, kwaye kutheni le nyaniso iyeyona ibalulekileyo esinokuze siyazi?`