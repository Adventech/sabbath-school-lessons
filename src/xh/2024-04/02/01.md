---
title:  Imiqondiso YobuThixo
date:   05/10/2024
---

### Fundela le Veki
Yohane 6:1–15, Isa. 53:4–6, 1 Korinte 5:7, Yohane 6:26–36, Yohane 9:1–41, 1 Korinte 1:26–29, Yohane 11.

> <p>Indima Yenkumbulo</p>
> “Wathi uYesu kuye, Ndim uvuko, ndim ubomi; lowo ukholwayo kum, nokuba ubethe wafa, wodla ubomi; uyakholwa na koko?’ ” (Yohane 11:25, 26).

IBhayibhile icacile ukuthi uYesu Kristu unguNyana ongunaphakade, mnye noYise, engenziwanga, engadalwanga. NguYe owadala konke okwenziwayo (Yohane 1:1–3). Kungoko uYesu wayehleli ekho; akukho xesha awakha akabikho ngalo. Nangona uYesu weza kulo mhlaba wathabatha kuYe ubuntu bethu, wahlala ebugcinile ubuThixo baKhe, kwathi ngamaxesha abekiweyo wathetha wenza izinto ezabuvezayo obu buThixo.

Le nyaniso yayibalulekile kuYohane, ekungoko, xa ebalisa eminye yemimangaliso kaYesu, uYohane eyisebenzisa ukukhomba kubuThixo baKhe uKristu. UYesu akazange anele ukuthetha izinto ezatyhila ubuThixo baKhe kodwa wawaxhasa amazwi waKhe ngemisebenzi eyabubonakalalisayo ubuThixo baKhe.

Kule veki siza kuqwalasela kwimiqondiso eyiyeyona mikhulu yobuThixo baKhe. Into echukumisayo yeyokuba kwimeko nganye abantu abazange bakholwe kumangaliso okanye bakuqonde ukubaluleka. Kwabanye yayilixesha lokumka kuYesu; kwabanye, yaba lixesha lokubenza nzulu ubumfama; kwaza kwabanye, yaba lixesha lokuceba ukufa kukaYesu. Bakho abanye eyaba lixesha lokukholelwa ukuba uYesu wayenguMesiya.

_*Funda: Isifundo sale Veki Ulungiselela ISabatha kaOktobha 12._