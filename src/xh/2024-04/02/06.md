---
title:  Ukuvuswa KukaLazaro
date:   10/10/2024
---

UYohane 11 uzaliswe lusizi—iindaba ezilusisi zokugula komhlobo othandwayo (Yohane 11:1–3); ukulilela ukufa kwakhe (Yohane 11:19, 31, 33); isingqala soodade kuba uLazaro ngengafanga ukuba uYesu wayekhona (Yohane 11:21, 32); neenyembezi zikaYesu (Yohane 11:35).

UYesu walibazisa iintsuku ezimbini ngaphambi kokuba aqale uhambo lwaKhe oluya kuLazaro (Yohane 11:6), ade athi uyavuya kuba engayanga kwangaphambili (Yohane 11:14, 15). Esi senzo sasingaphumi kwintliziyo engakhathaliyo. Endaweni yoko, sasiza kutyhila uzuko lukaThixo.

Ngexesha sifika kuYohane 11:17–27, uLazaro wayeneentsuku ezine wafayo. Emva kweentsuku ezine, umzimba wakhe wawuya kuba sele ubolile, waba, ngokutsho kukaMarta, “ ‘Nkosi, uselenuka, kuba untsuku-ne efile’ ” (Yohane 11:39). Ngaphandle kwentandabuzo, ukulibala kukaYesu kwenza ukuba umangaliso owalandelayo umangalise ngakumbi. Ukuvusa isidumbu esibolayo? Bobuphi obunye ubungqina awayenokubunika uYesu bokuba ngokwenene unguThixo Yena buqu?

Kaloku njengoThixo, Lowo owabudalayo ubomi kwasekuqaleni—uYesu wayenalo igunya phezu kokufa. UYesu ulisebenzisa eli thuba, eli lokufa kukaLazaro, ukuba atyhile inyaniso ebalulekileyo ngaYe. “ ‘Ndim uvuko, ndim ubomi; lowo ukholwayo kum, nokuba ubethe wafa, wodla ubomi. Nabani okholwayo kum, nokuba uthe wafa, uya kuphiIa, kwaye wonke ophilayo aze akholwe kum akasayi kuze afe’ ” (Yohane 11:25, 26, ESV).

`Funda Yohane 11:38–44. Wenza ntoni uYesu le yaxhasa ibango laKhe?`

Kanye njengoko uYesu wabonisa ukuba ukukuKhanya kwehlabathi (Yohane 8:12, Yohane 9:5) ngokunika indoda eyimfama ukubona (Yohane 9:7), ngokunjalo nalapha uvusa uLazaro kwabafileyo (Yohane 11:43, 44) ebonisa ukuba uluVuko noBomi (Yohane 11:25).

Lo mangaliso, ngaphezu kwayo nayiphi, walatha kuYesu njengoMniki woBomi, njengoThixo ngokwaKhe. Unika ngamandla inkxaso kumxholo kaYohane wokuba uYesu unguNyana kaThixo ongcwele nokuba, ngokukholelwa, singanabo ubomi ngaYe (Yohane 20:30, 31).

Phofu ke, nexesha sifika esiphelweni seli bali kunzima ukulikholelwa (Yohane 11:45–54), abakholelwayo kulo abaninzi (Yohane 11:45), impikiswano enamandla kodwa elusizi iyavela. UYesu ubonisa ukuba unako ukubuyisela ebomini abafileyo, ukanti aba bantu bacinga bangamthintela ngokumbulala Yena? Umzekelo wobudenge boluntu ngokuchasene nobulumko namandla kaThixo!