---
title:  Ingcamango Eyongeziweyo
date:   11/10/2024
---

Funda Ellen G. White, “Intlekele EGalili,” amaph. 383–394; “ ‘Lazaro, Phuma!,’ ” amaph. 524–536; no“Amayelenqe ababingeleli,” amaph. 537–542, ku-Ulangazelelo Lwamaphakade.

“Ubomi bukaKristu obunika ubomi emhlabeni buselizwini laKhe. Kwakungezwi laKhe awayephilisa ngalo isifo ekhupha ngalo iidemon; ngezwi laKhe wathulisa ulwandle, wavusa abafileyo; baza abantu banobungqina bokuba ilizwi laKhe lalinamandla. Wathetha ilizwi likaThixo, njengoko wayethetha kubo bonke abaprofeti nabafundisi beTestamente eNdala. Yonke iBhayibhile iyintyilelo kaKristu, kwaye uMsindisi ulangazelela ukulumilisela ukholo lwabalandeli baKhe elizwini. Xa ubukho baKhe obabubonakala babuza kususwa, ilizwi kufuneka libe lithende labo lamandla. NjengeNkosi yabo, babeza kuphila “ngamazwi onke aphuma emlonyeni kaThixo.” Mat. 4:4.

“Njengoko ubomi bethu basenyameni buxhaswa kukutya, ngokunjalo ubomi bethu basemoyeni buxhaswa lilizwi likaThixo. Wonke umphefumlo kufuneka uzamkelele ubomi elizwini likaThixo. Njengoko kufuneka sizityele ngokwethu ukuze sibe nokondleka, kufuneka sizizuzele ngolo hlobo ngokwethu ilizwi. Akufuneki silifumane nje kwijelo eliyingqondo yomnye umntu. Kufuneka siyifunde ngocoselelo iBhayibhile, simcele uThixo ukuba asinike uncedo lukaMoya Oyingcwele ukuze siliqonde ilizwi laKhe.”—Ellen G. White, Ulangazelelo Lwamaphakade, p. 390.

**Imibuzo Yokuxoxwa**:

`Kule veki siye saqwalasela kuYesu esondla amawaka amahlanu abantu, ephilisa indoda eyayiyimfama kwasekuzalweni, waza wavusa uLazaro kwabafileyo. Kwimeko nganye, uYesu unike ubungqina obunamandla bobuThixo baKhe. Kanti ke, le mimangaliso, imangalisa injalo, yadala iyantlukwano. Abanye basabela ngokholo, abanye ngentandabuzo. Kusifundisa ntoni oku, ngokuthi abantu basenokukhetha ukumala uThixo naphambi kobungqina obunamandla kangaka?`

`La mabali wonke alatha kuKristu njengoNyana kaThixo. Kutheni le nto ubuThixo baKhe bubaluleke kangaka elukholweni kuYesu njengoMsindisi?`

`Phindani nikhangele ku-1 Korinte 1:26–29. Kungaziphi iindlela ekuthi kwinkulungwane yama-21 sibone lo mthetho-siseko mnye usebenza? Zeziphi ezinye zezinto ezibubudenge” azikholelwayo amaKristu, izinto ezithi “izilumko ngokwenyama” zizigxeke zizale? Zinto zini esizikholelwayo nathi ezithi “zidanise” “izinto ezomeleleyo”?`