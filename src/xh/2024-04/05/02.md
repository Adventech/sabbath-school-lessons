---
title:  Imo Yomhlangano
date:   27/10/2024
---

`Funda Yohane 4:1–4. Yayisithini imvelaphi yomcimbi owakhokelela uYesu eSamariya?`

AbaFarisi bafumanisa ukuba abafundi bakaYesu babebhaptiza abantu abaninzi kunabo babesenza abo bakaYohane umBhaptizi. Le meko yayinako ukwenza ukrutha-kruthwano phakathi kwabalandeli bakaYohane nabakaYesu. Abafundi bakaYohane, ngokwemvelo, baba nekhwele ngegama lenkosi yabo newonga layo (thelekisa noYohane 3:26–30). Impendulo kaYohane enomtsalane yathi makanciphe yena, Yohane, kodwa uYesu makande 3:30). Mhlawumbi ukuphepha ungquzulwano, uYesu wayishiya iYudeya waya eGalili. ISamariya yayineyona ndlela emfutshane phakathi kwezo ndawo zimbini, kodwa yayingekuphela kwendlela ekhoyo. AmaYuda azinikeleyo ayethabatha indlela ende ejikelayo, esinga empuma icanda ePerea. Noko ke, uYesu wayenomsebenzi eSamariya.

`Funda Yohane 4:5–9. Walisebenzisa njani uYesu ithuba ukuvula ingxoxo nentokazi equleni?`

Iqula likaYakobi laliseShekem, lo gama iSychar, apho intokazi yayisuka khona, yayikude kangangesithuba sekilomitha enesiqingatha. UYesu wahlala ngasequleni lo gama abafundi bangena esixekweni ukuya kuthenga ukutya. Wayengakwazi ukufikelela emanzini apholileyo. Ukufika kwentokazi ukuza kukha amanzi, wawacela kuyo amanzi.

KuYohane 3, kwakumangalisa ukuba uNikodemo, umlawuli wamaYuda onguRabhi, azithobe aze kuYesu. Weza ngobusuku ukuphepha ukubonwa. Kanti ke, kuYohane 4, intokazi izifihla ilanga lihlabe umhlaba, mhlawumbi ukuphepha ukuhlangana nezinye iintokazi ezazisiza, mhlawumbi ekuqalekeni okanye ekupheleni kwemini xa kwakupholile noko. Ngapha koko, kwakutheni ukuze ihambe indlela ende kangako ukuya kukha amanzi emini emaqanda ngexesha kushushu? Nokuba sasisithini isizathu sokuba ibe lapho, ukuhlangana noYesu kwakuza kubuguqula ubomi bayo.

Yeyiphi imiboniso etyhilekayo emva koko? Ititshala yomYuda iqhathaniswa nentokazi yomSamariya enegama elibi. Ongako wona umahluko! Kanti ke, kanye kule meko, kutyhileka ukuhlangana okumangalisayo.

`Zeziphi ezinye izinto ezithiyekileyo kweyakho inkcubeko ezinokuphazamisa ukungqina kwakho kwabanye? Ukufunda njani ukunyukela ngaphaya kwazo? Yiza nempendulo yakho eklasini ngeSabatha.`