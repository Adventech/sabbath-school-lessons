---
title:  Isityhilelo SikaYesu
date:   30/10/2024
---

`Funda Yohane 4:16–24. Yintoni awayenzayo uYesu ukubonisa le ntokazi ukuba wayesazi ezona mfihlelo zinzulu zayo, nokuba yasabela njani?`

Ukukhanya kwakubengezela kakhulu ukuba kungajongwa. Ngoku seyimqondile uYesu ukuba ungumprofeti, intokazi izama ukuphepha kwakhona. Imbuza uYesu umbuzo ongembambano yenkolo phakathi kwamaYuda namaSamari—indawo eyiyo yokunqula.

Ukuphendula, uYesu waxela ukuba amaSamari awazange azi ukuba anqula ntoni. Unqulo lwabo lwaluyintlangano yobuYuda nobuhedeni. AmaYuda ayenqula uThixo ozityhilayo—okunye ukuvuma okubalulekileyo kumSamari.

Unqulo loThixo wenene alubotshelelwanga endaweni. Ingxoxo, ke ngoko, ngendawo yonqulo ayingeni encokweni. Kuba uThixo enguMoya, nabo banqula Yena kufuneka bakwenze oko ngomoya nangenyaniso. Intokazi yayamkela inyaniso ecacileyo eyayinikwa nguYesu waza yakulungela ukuzuza ngaphezulu.

`Funda Yohane 4:25, 26. UYesu wazityhila njani ukuba ungubani?`

Kuzo zone iiVangeli, le kuphela kwendawo phambi kokumangalelwa kwaKhe apho uYesu wakubeka ngokucacileyo emntwini ukuba waye enguMesiya. Wakwenza oko, kungekuko kwisihlwele esikhulu okanye kubantu ababalulekileyo, kodwa kwintokazi engumSamariya engabizwanga nangegama, iyodwa, equleni likaYakobi. Unomdla nakuwuphi umphefumlo owodwa oziva wahlulwe uwodwa.

Kwangokunjalo kule ntokazi, eyayinganele kuphuma kwinkcubeko yotshaba, kodwa wayengenguye nomntu oziphethe kakuhle, uYesu uzityhile ekuhleni ukuba ungubani. Uthe ke, akuba ekutyhilile kuyo ukwazi kwaKhe ezona mfihlelo zayo zimnyama, wayinika le ntokazi isizathu esikhulu sokuba ikholwe kuYe, nayo.

`Lifanele ukusixelela ntoni eli bali ngesizathu sokuba ivangeli idinge ukuwisa imiqobo thina bantu bayenzayo omnye nomnye.`