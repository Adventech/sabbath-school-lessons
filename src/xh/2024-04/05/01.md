---
title:  Ubungqina BamaSamariya
date:   26/10/2024
---

### Fundela le Veki
Yohane 4:1–42; Yohane 3:26–30; Jer. 2:13; Zek. 14:8; Hezekile 36:25–27.

> <p>Indima Yenkumbulo</p>
> “Kanjalo babesithi kwintokazi leyo, Asisakholwa ngenxa yokuthetha kwakho, kuba sizivele thina ngokwethu, sazi ukuba, inyaniso, lo nguye uMsindisi wehlabathi, uKristu’” (Yohane 4:42).

Ayengobani amaSamariya? Ubukumkani baseNtla babuthinjwe ngama- Asiriya ngowama- 722 b.c. Ukudala uzinzo lobupolitiki, ama-Asiriya awasasaza amabanjwa awo kubo bonke ubukumkani. Ngokunjalo, amabanjwa avela kwezinye izizwe aziswa ukuba kubekho abantu kubukumkani basentla, aza la aba ngamaSamariya, awayesenza olwawo uhlobo lobuYuda. Ulwalamano, phofu, lwalungeluhle phakathi kwawo namaYuda. Umzekelo, amaSamariya ayesebenza ngokuchaseneyo nokwakhiwa ngokutsha kwetempile yamaYuda avela eBhabheli. AmaSamariya, ngelo xesha, ayakhe eyawo itempile, entabeni iGerizim. Phofu le tempile yatshatyalaliswa ngumlawuli wamaYuda uJohn Hyucanus ngowe-128 b.c.

Ngexesha likaKristu, obu butshaba babusaqhubeka. AmaYuda ayeyiphepha iSamariya kangangoko anako. Nangona urhwebo lwalunokuba luyaqhubeka, okunye ukuhlangana kwakuyinto ethiyekileyo. AmaYuda ayengenako nokuboleka kumaSamariya okanye nokwamkela uncedo kuwo. Kule meko, uYohane ubalisa ukuhlangana phakathi kukaYesu, intokazi ngasequleni, kunye nabantu besixeko saseSamariya esiyiSychar.

_*Funda: Isifundo sale Veki Ulungiselela ISabatha kaOktobha 2._