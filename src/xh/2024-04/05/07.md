---
title:  Ingcamango Eyongeziweyo
date:   01/11/2024
---

Funda Ellen G. White, “Equleni LikaYakobi,” amaph. 183–195, ku-Ulangazelelo Lwamaphakade.

“Ngako nje ukuba imfumane uMsindisi, intokazi yaseSamariya yazisa abanye kuYe. Yazibonakalalisa ukuba ingumvangeli onempumelelo enkulu kunabaKhe abafundi. Abafundi babengabonanga nto eSamariya enokubonisa ukuba iyintsimi ekhuthazayo. Iingcinga zabo zazimile kumsebenzi omkhulu ekufuneka wenziwe kwixesha elizayo. Abazange babone apha kufuphi kubo ukuba kukho isivuno ekufuneka siqokelelwe. Kwathi kodwa ngomfazi ababemdelile, isixeko sonke saziswa ukuba simve uYesu. Yakuthwalela ukukhanya kwangoko kubantu bakubo.

Le ntokazi imele ukusebenza kokholo olusebenzayo kuKristu. Wonke umfundi onyanisekileyo uzalelwe ebukumkanini bukaThixo ukuba abe ngumvangeli. Lowo usela amanzi aphilileyo uba ngumthombo wobomi. Lowo uzuzileyo uba ngophayo. Ubabalo lukaKristu emphefumlweni lufana nomthombo entlango, uphuphumela ukuhlaziya bonke, uze wenze abo balungele ukutshabalala ukuba basele amanzi obomi.”—Ellen G. White, Ulangazelelo Lwamaphakade, iph. 195.

**Imibuzo Yokuxoxwa**:

`Eklasini, phindani iimpendulo zenu kumbuzo wokugqibela wangeCawa. Nyanisekani ngokwenene ngayo. Zinto zini ezithiyekileyo ezifunyanwa kwinkcubeko yenu ezinokuniphazamisa ngokwenene ekungqineni kwabanye?`

`Ucinga ukuba kutheni ukuze uYesu amkeleke ngezandla ezishushu kumaSamariya ngokuchasene nakwabanye babantu baKhe?`

`Zibeke endaweni yentokazi yaseSamari. Kuza umntu angamaziyo konke, amenze ukuba azi ukuba lo mntu wazi ezona mfihlelo zinzulu zakhe. Kwenzeka njani ukuba nabani, ngakumbi ongaziwayo, azazi ezi zinto? Akumangalisi ukuwa wathabatheka nguYesu. Limele ukusixelela ntoni eli bali ngendlela iNkosi eyazi ngayo yonke into ngathi, nezona zinzulu kakhulu, iimfihlelo ezimnyama ebesingeke sithande ukuba zaziwe nangubani? Kanti ke, ithini kuthi indlela awayiphatha ngayo ngendlela afuna ukusebenza ngayo nathi, naxa esazi iimfihlelo zethu? ithini intuthuzelo onokuyifumana kule nyaniso?`

`Yeyiphi imixholo yeVangeli kaYohane esiyifundileyo ukuza kuthi ga ngoku efunyanwa kulungiselelo lukaYesu kwintokazi yaseSamariya equleni?`