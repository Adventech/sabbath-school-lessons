---
title:  'Ibali Lasemva Komdiyadiya: Intshayelelo'
date:   12/10/2024
---

### Fundela le Veki
Yohane 1:1–5, Genesis 1:1, Yohane 1:9–13, Yohane 3:16–21, Yohane 9:35–41, Mateyu 7:21–23, Yohane 17:1–5.

> <p>Indima Yenkumbulo</p>
> “Ekuqalekeni ube ekho uLizwi, waye uLizwi ekuye uThixo, waye uLizwi enguThixo” Yohane 1:1.

Kwiveki yokuqala siye sajonga isiphelo sikaYohane, esasichaza ukuba kutheni ukuze abhale iVangeli yakhe. Kule veki, isifundo sibuyela ekuqaleni kweVangeli, apho uYohane abeka khona indlela athi yena, ngokuphefumlelwa nguMoya Oyingcwele, afune ukuthabatha umfundi. Kumazwi okuqala nakwizicatshulwa zokubhala kwabo, ababhali beTestamente eNtsha bakholisa ukunika imixholo abafuna ukuyichukumisa. Wenza njalo noYohane, omixholo yakhe inikwe njengenxalenye yomboniso omkhulu wezwe lonke obonisa iinyaniso ezongamileyo ezingoYesu Kristu—iinyaniso ezithabathela emva kwangaphambi kweNdalo.

Le ntetho, ekuvulweni kwayo incwadi, inika umfundi ulwazi kwangoko lokuba uYesu unguMesiya, nokuba aba bantu basencwadini babengenako okuhle. Umfundi unokuyibona ngokucacileyo imixholo emikhulu abuyela kuyo umvangeli xa ebalisa ibali likaYesu. Le mixholo mikhulu ibekwe phakathi kwexesha elibaluleke kakhulu lobomi bukaYesu emhlabeni.

Isifundo sale veki siqala ngeNtshayelelo (Yohane 1:1–18) size siyishwankathele imixholo yaso ephambili. Iya kuqwalaselwa ke le mixholo nakwezinye iindawo zeVangeli kaYohane.

_*Funda: Isifundo sale Veki Ulungiselela ISabatha kaOktobha 19._