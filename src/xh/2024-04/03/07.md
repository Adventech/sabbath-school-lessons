---
title:  Ingcamango Eyongeziweyo
date:   18/10/2024
---

Funda Ellen G. White, “ ‘UThixo Unathi,’ ” ku- Ulangazelelo Lwamaphakade, amaph. 19–26.

“INkosi uYesu Kristu, uNyana kaThixo ongcwele, wayekho kususela ephakadeni, umntu owahlukileyo, ukanti emnye noYise. Waye ebubuqaqawuli obudlulisileyo bezulu. Waye engumphathi wezidalwa zezulu, yaye imbeko yentlonipho yeengelosi yayizuzwa nguYe njengelungelo laKhe. Kwakungekho kumphanga uThixo[kucatshulwe uMizekeliso 8:22–27].

“Kukho ukukhanya nobuqaqawuli enyanisweni yokuba uKristu wayemnye noYise ngaphambi kokuba kumiswe isiseko somhlaba. Kuko oku ukukhanya okubengezela endaweni emnyama, kuyenze ibe nokuqhakaza bubungcwele, obubuqaqawuli bemvelo. Le nyaniso, yona ngokwayo iyimfihlelo engenamda, ichaza ezinye iimfihlelo kwakunye nezinye iinyaniso ezingenakuchazeka, lo gama ifihlwe ekukhanyeni okungenakusondelwa nokungenakuqondwa.”—Ellen G. White Comments, The Seventh-day Adventist Bible Commentary, vol. 5, p. 1126.

“UYesu wayethe, “Mna ke, ukuba ndithe ndaphakanyiswa emhlabeni, ndiya kubatsalela bonke kuM." Yohane 12:32. UKristu kufuneka atyhilwe kumoni njengoMsindisi ofele izono zehlabathi; ukuze sithi xa siyibona iMvana kaThixo isemnqamlezweni eKalvari, iqale ukutyhileka ezingqondweni zethu imfihlelo yokusithenga kwakhe, buthi ubulungisa bukaThixo busikhokelele enguqukweni. Ekubafeleni kwakhe aboni, uKristu wabonisa uthando olungaphezu kwembhaliso; uthi nanamhla umoni akuluqonda olu thando, isuke intliziyo yakhe inyibilike, ingqondo yakhe izaliswe lulo, uze usuke umphefumlo wakhe uzaliswe lusizi olukhulu olunzulu. . . .

Xa sukuba [abantu] besenza imigudu yokubuya ngokunga bangenza okulungileyo, sukuba betsalwa ngamandla kaKristu. Kusebenza impembelelo abangayaziyo emphefumlweni wabo, sisuke isazela sabo siphiliswe, buthi nobomi babo bangaphandle bulunge. Uthi uKristu akuwatsalela amehlo wabo emnqamlezweni, bakumkhangela lowo bamhlabaniselayo ngezono zabo, usuke umthetho waKhe usizalise isazela sabo.”—Ellen G. White, Amanyathelo Okuya KuKristu, amaph. 26, 27.

**Imibuzo Yokuxoxwa**:

`Kwakutheni ukuze uYohane aqale ngokuthetha ngoYesu kwindawo yaKhe njengoMdali? Kusixelela ntoni oku ngokubaluleka kweNdalo kuko konke ukufunda ngoThixo? Kutheni, ke ngoko, kubalulekile nje ukuba sibe nolwazi olululo ngeNdalo, njengoko kutyhiliwe esiBhalweni?`

`Gxilani ngakumbi kumbuzo obuzwe ekupheleni kwesifundo sangeCawa. Kwenzeka ntoni emnqamlezweni xa, endaweni yokufa kukaThixo kanaphakade phezu kwawo, kusuke kufe umntu odaliweyo? Silahlekwa yintoni ukuba uYesu wayeyenye into engenguye uThixo kanaphakade.`