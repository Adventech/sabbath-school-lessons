---
title:  Imixholo Yokuphinda Ukubonakala— Ubuqaqawuli
date:   17/10/2024
---

`Funda Yohane 17:1–5. Wayethetha ukuthini uYesu xa athi, “Bawo, lifikile ilixa; mzukise uNyana wakho, ukuze noNyana wakho akuzukise”?`

Isifundo sayizolo siye saqwalasela kumgca wembali yoluntu lwasemhlabeni kweVangeli kaYohane nokungqubana komdlalo ophakathi kwabantu, ababesoloko bejikeleza kwinto ethi ungubanina uYesu iyintoni na ayenzayo. Esanamhla isifundo siqwalasela kumgca webali elingcwele lezwe lonke, nalo elifunyanwa kuYohane.

Intshayelelo iqala ngomgca webali lezwe lonke. UYesu ubekwe njengoNyana kaThixo ongcwele, uMdali weyunivesi. Kwakhona, nantoni na eyayingekho ngoko kodwa yabakho kuphela ngoYesu. “Izinto zonke zabakho ngaye; engekho yena, akubangakho nanye into ethe yabakho” (Yohane 1:3). Kanti ke, iyaqhubeka iphawule ubuqaqawuli bokuba ngumntu kwaKhe ekuzalweni esenyameni (Yohane 1:14). UYohane usebenzisa izaci (doxsa, ukubengezela, ukuqaqamba, udumo, uzuko) nokuzukisa (doxsazō, ukudumisa, ukunik’ imbeko, ukubonga, ukuncoma ) kuthetha kokubini ukunika imbeko okusuka ebantwini nokufumana imbeko okanye ukuzukiswa okuvela kuThizo.

KuYohane, ingcamango yokuzukisa uYesu ihlangene nembono yelixa laKhe; oko kukuthi, ixesha lokufa kwaKhe (thelekisa noYohane 2:4, Yohane 7:30, Yohane 8:20, Yohane 12:23–27, Yohane 13:1, Yohane 16:32, Yohane 17:1). Umnqamlezo lilixa lozuko lwaKhe lokuzukiswa.

Le ngcinga iyimpixano ebubuciko kuba ukubethelelwa kwakuyeyona ndlela elusizi nehlazisayo yokubulawa kwilizwe leRoma yakudala. Le mpikiswano ilusizi, uThixo emnqamlezweni, ibonisa ukuthungelana kwebali lokuceba koluntu nokungcwele.

Kumgangatho womntu, uYesu wafa esentlungiwni, umaphuli-womthetho edeliweyo ebuthakathaka, ekhala “ ‘Thixo wam! Thixo wam! undishiye ngani na? ” eli cala lobuntu, limnyama lomnqamlezo linikwe ngokukodwa kuMateyu noMarko (Mat. 27:46, Marko 15:34).

Noko kunjalo, icala elibengezelayo lomnqmlezo linikwe ngokukowa kuLuka noYohane (Luka 23:32–47, Yohane 19:25–30). Yindawo yosindiso, yenceba, apho uNyana kaThixo azinikela kuYise.

Indlela eyimpoxo ngayo: obona buqaqawuli bukhulu bukaThixo butyhilwe kolona lusizi lwaKhe lukhulu kakhulu—ukuthwala izono zehlabathi lonke kuYe.

`Cinga ngokuba kuthetha ntoni ukuthi kwathabatha into enjalo ukuba qatha, uThixo ngokwaKhe emnqamlezweni, ukusindisa thina esonweni. Isixelela ntoni le nto ngobubi besono?`