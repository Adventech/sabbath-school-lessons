---
title:  ULizwi Wenziwa Waba Yinyama
date:   14/10/2024
---

`Funda Yohane 1:1–3, 14. Zisixelela ntoni ezi ndima ngoko uYesu, uThixo ngokwaKhe, wakwenzayo—nokuba kutheni le nyaniso iyeyona ibaluleke kakhulu ukuba siyazi?`

UYohane akayiqali iVangeli yakhe ngegama “Yesu” okanye ngendawo yaKhe enguMesiya/Kristu, kodwa ngesaci logos [lizwi]. Ngexesha lokubhala kukaYohane, ulwazi oluninzi nolwahlukeneyo lwalusebenzisa isaci logos [lizwi] ukubhekisa kwimo nje eqhelekileyo yeyunivesi, okanye ukubhekisa kwingcamango yolandelelwano neengcinga ngokwazo.

Kwakhona, imfundiso yenkcuba-buchopho yakudala enempembelelo uPilato yahlula kubini ubunyaniso bobukho bendawo. Obunye bobezulu obungenaguqulwa, apho kukho ukugqibelela okupheleleyo. Obunye bulapha—buyonakala, buyaguquka, abugqibelelanga konke nangona bumele obugqibeleleyo baphezulu, apho bukhoyo. (UPlato akazange wayichaza ke leyo indawo.) Olunye ulwazi lumbona ulogos njengemo ekungenwa kuyo phakathi kwezingunaphakade nezitshabalalayo zalapha emhlabeni.

UYohane usisebenzisa esi saci ngendlela eyahluke ngokupheleleyo. Ugcine ukuba inyaniso, ulogos [lizwi], asinto nje engeyiyo yalo mhlaba okanye ingcamango engabambekiyo ezihambela nje phakathi kwezulu nomhlaba. Ilogos ngumntu: uYesu Kristu, owaba yinyama wahlala phakathi kwethu (Yohane 1:14).

KuYohane, ulogos [lizwi] liLizwi likaThixo. Okubaluleke ngakumbi, uThixo wakuxela; oko kukuthi, wazityhila Yena kuluntu ngendlela ecacileyo: uThixo waba mnye nathi. EVangelini kaYohane ulogos [lizwi] umele uThixo waphakade, ongena exesheni nasendaweni, nakwizenzo, azixube nabantu kumgangatho womntu. UThixo ongunaphakade waba ngumntu, omnye wethu.

KuYohane 1:14 umpostile ubonisa ukuba ulogos [Lizwi] “waba yinyama wahlala phakathi kwethu” (NKJV). Igama eliqulathiweyo lesiGrike ‘wahlala’ lithetha ukuthi wamisa intente. UYohane urhesha kuExodus 25:8, apho uThixo wawaxelela amaIsrayeli ukuba enze ingcwele, isakhiwo sentente, ukuze [uThixo] akwazi ukuhlala phakathi kwabo. Kwangaloo ndlela, ngokuzalwa eyinyama, uYesu, uNyana ongcwele kaThixo, wehla wangena enyameni yomntu, esithelisa ubuqaqawuli baKhe ukuze abantu bangakwazi ukuhlangana naYe.

`Gxila kokuthethwa koko uYohane akubhalileyo apha. UThixo ngokwaKhe, uMdali, waba ngumntu, omnye wethu, wahlala apha phakathi kwethu. (Kanti ke asikafiki ekusifeleni kwaKhe!). Kusixelela ntoni oku ngokuqiniseka kothando lukaThixo kuluntu? Kungani ukuba sizifumanele intuthuzelo enkulu kule nyaniso imangalisayo?`