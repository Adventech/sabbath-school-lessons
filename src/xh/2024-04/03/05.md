---
title:  Ukuvela Kwakhona Kwemixholo— Ukukholwa/Ukungakholwa
date:   16/10/2024
---

`Funda Yohane 3:16–21, Yohane 9:35–41, noYohane 12:36–46. Ezi ndima ziwuphinda njani umxholo wokukholwa/wokungakholwa ofunyanwa kwintshayelelo?`

KwiVangeli kaYohane, uluntu lubonakala ngathi lwahlukene lwangamaqela amabini awongamelene kakhulu: abo bakholwa kuYesu bamamkele njengoMesiya nabo bathe, benalo ithuba lokukholwa, bakhetha ukungakholwa.

Abafundi baliqela lokuqala, njengabanye abafana noNikodemo (oze ngokucotha elukholweni), intokazi equleni, nendoda eyazalwa iyimfama. Kwiqela lesibini ngabaFarisi nababingeleli abakhulu, nabantu, ekondliweni kwamawaka amahlanu, kwada kwakho nomfundi omnye, uYuda kaSikariyoti.

Inika umdla into yokuba igama, isibizo, ukholo/inkolo/ (upistis ngesiGrike) akaze avele kwiVangeli kaYohane. Sekunjalo, isenzi kholwa (upisteuō) sivela amaxesha angama-98, xa kuthelekiswa namaxesha angama-241 kuyo yonke iTestamente eNtsha! Esi senzi, ngokwenene, singumxholo omkhulu kakhulu [kwiVangeli] kaYohane. Oku kusetyenziswa kwesenzi endaweni yesibizo kungalatha kwimo esebenza kakhulu ekubeni ngumKristu. Ukubalikholwa kuYesu yinto esiyenzayo, kwaye ixelwa yindlela esiphila ngayo ingelulo nje uluhlu lweenkolo. Njengoko sisazi, ongendawo naye uyakholwa kuYesu. (Bona: Yakobi 2:19).

KuYohane, umahluko omkhulu phakathi kwamaqela amabini yindlela ahlobana ngayo noYesu. Amakholwa, okanye abo bathi bakholwe, banokumamkela, naxa ebathethisa okanye ebangxolisa. Beza kuYesu bangabaleki bemke. UkukuKhanya okubengezelayo kubo. Ngokholo, ngokukholelwa, baba ngabantwana bakaThixo.

Abangakholwayo, kwelinye icala, ngokufanayo beza kuYesu ukubabalwe naYe. Banemo yabo bathanda ubumnyama kunokukhanya. Bazifumana iintetho zaKhe zilukhuni ukuba zamkelwe okanye bambona esaphula izithethe ezidala, engakuzalisekisi abakulindeleyo. Basuka bamgweba kunokuba bakuyekele ukukhanya kwaKhe ukuba kuthabathe umlinganiselo wabo kuze kubagwebe. Le ngqondo, phofu, kudala ibonwa rhoqo kwiinkokeli zenkolo, ezithe, ngokufaneleyo, njengeenkokeli zesizwe, bezimele ukuba zezokuqala ukumamkela uYesu.

`Zeziphi iindlela othi uphile ngazo ukholo lwakho kuYesu, ngokungafaniyo nokubamba nje ukuvuma ngengqondo kuYe njengoMesiya? Kubaluleke ngokuba kutheni ukuwazi umahluko? (Bona: Mat. 7:21–23.)`