---
title:  Ekuqalekeni—Ilizwi ElinguThixo
date:   13/10/2024
---

`Funda: Yohane 1:1–5. Yintoni etyhilwa ngala magama ngeLizwi, uYesu Kristu?`

IVangeli kaYohane iqala ngengcamango emangalisayo: “Ekuqalekeni ubekho uLizwi, waye uLizwi ekunye noThixo, kwaye uLizwi waye enguThixo” (Yohane 1:1). Esi sivisa sihle sisodwa siquke ubunzulu bengcinga ekunzima ukuba singakwazi ukuyibamba.

Kuqala, umvangeli urhesha ebalini leNdalo, Genesis 1:1, “ekuqalekeni.” ULizwi wayesele elapho ngaphambi kokuqala kweyunivesi. Ngoko ke, uYohane ubethelela ubukho bukaYesu kwasephakadeni.

Okulandelayo, “Waye uLizwi [ekunye] noThixo.” KuYohane 1:18, uYohane ubonisa ukuba waye [uLizwi] “esesifubeni sikaYise.” Nokuba singazama ukuyiphepha nakanjani into ethethwa koku, into enye eqinisekileyo: uYesu noYise bayintlaka nexolo.

Ulandelisa ngokuthi, “uLizwi wayenguThixo.” Kwenzeka njani ukuba uLizwi abe [kunye] noThixo kwangelo xesha linye abe enguThixo? Impendulo ifumaneka kwisiGrike. IsiGrike sinaye lo “the” [wesiNgesi], kodwa hayi le iyiyo “indefinite article” u a/an. Okubalulekileyo kuthi, ngoko, kukuba le definite article, “the,” isisiGrike yalatha ngokukodwa kwinto ethile ephathekayo okanye umntu.

Kwibinzana “uLizwi waye [ekunye] noThixo,’ igama “Thixo” line“article”, ethi ngoko yalathe kumntu oqinisekileyo, uYise. Waye uLizwi ekunye noYise. Kwibinzana “uLizwi wayenguThixo,” igama Thixo alinayo iarticle, into ethi, kule meko lalatha kwiimpawu zobuThixo. UYesu nguThixo—akangoYise, kodwa use nguNyana ongcwele kaThixo, umntu [isiqu se. . . ] wesibini kaThixo.

Umpostile uyayiqinisekisa le mbono, kuba uYohane 1:3, 4 uxela ukuba uYesu unguMdali wento zonke ezadalwayo. Nantoni na eyayingekho ngaphambili kodwa, kamva, yabakho yabakho ngoYesu, uMdali onguThixo.

“Kususela kwimihla yasephakadeni, iNkosi uYesu Kristu wayemnye noYise; waye ‘engumfanekiselo kaThixo,’ umfanekiselo wobukhulu nobungangamsha baKhe, ‘ubengezelo lobuqaqawuli baKhe.’”—Ellen G. White, Ulangazelelo Lwamaphakade, iph. 19.

`Kutheni le nto ubuThixo obupheleleyo bukaKristu buyinto ebaluleke kakhulu kwimfundo yethu ngoThixo? Besiza kulahlekwa yintoni xa uYesu, nangayiphi indlela, esisidalwa nje? Yiza nempendulo eklasini ngeSabatha, ulungele ukuxoxa ukuba kutheni ubuThixo baphakade bukaKristu bubaluleke kangaka kwinkolo yethu?`