---
title:  Ndim iNdlela, iNyaniso, noBomi
date:   03/12/2024
---

`Funda Yohane 14:5, 6. Uthini umbuzo owenziwa nguTomas ngendawo apho wayesiya khona uYesu? Waphendula wathini uYesu?`

Umbuzo kaTomas ubonakala usengqondweni ngokwaneleyo. Ukuba akwazi ukuba ubani uyaphi, ungayazi njani indlela yokuba umlandele loo mntu? UYesu uwuphendula umbuzo ngokuxela ukuba Yena ngokwaKhe uyindlela. Indlela eyaphi? Indlela eya kuYise. KwiNtshayelelo (Yohane 1:1–18) uqhagamshelano olusondeleyo phakathi kweLizwi (logos), noYesu Kristu, noYise lucinezelwe.

UYohane 1:18 uxela ukuba ekuphela kozelweyo (okuguqulwa ngcono ngokuthi ngokukodwa) nguThixo nguYe owamazisayo uYise. Ukwenza aziwe kule ndima sisenzi sesiGrike uexēgeomai, esithetha ukuchaza, ukucacisa, ukutyhila. Silifumana apha igama uexegesis [intyilazwi]. Lithetha ukutyhila intsingiselo. Ngoko ke, uYesu Kristu ulikhonkco kuYise, Lowo uchaza okanye ocacisa uYise kwihlabathi eliwileyo. Ekugqibeleni, uyindlela okanye umgaqo oya kuYise. Ngaphandle kwaKhe sinomda ekuqondeni kwethu.

`Funda Yohane 14:7–11. UYesu wakususa njani ukungaqondi kuFilipu?`

UFilipu wacela ukubona uYise, nto leyo ekungekho mntu unesono ongayenza aze aphile (thelekisa noEksodus 33:17–34:9, noYohane 1:18). UYesu wakuthethela ukuswela ukuqonda waza waxela esithi, ukuba umbonile Yena, umbonile uYise (Yohane 14:9). Ngako oko, kucacile ukuba uYesu uyindlela eya kuThixo. Ngaphandle kwaKhe, indlela iba mnyama ingaqiniseki. Ukukukhanya okukhanyisa indlela eya kuThixo.

UYesu ubophelela kunye izaci ezithathu: indlela, inyaniso, nobomi. Isaci indlela sisetyenziswe kuphela kuYohane 1:23 ngokubhekiselele kuYohane umBhaptizi elungisela uYesu indlela, saza sasetyenziswa apha kuYohane 14:6. Noko kunjalo inyaniso nobomi yimixholo ephambili eVangelini. Isifundo sethu sangoLwesithathu nesangoLwesine ziza kuyicinezela le mbono yenyaniso, ingongoma ebalulekileyo apho yona le ngcamango ye“nyaniso” iye izise intandabuzo.

`Kutheni le nto kusenza ukonwaba okukhulu ukuqonda ukuba uYesu usesona sityhilelo sihle kakhulu esinaso apha sokuba uThixo uYise unjani na?`