---
title:  Ndim Inyaniso
date:   04/12/2024
---

`Funda Yohane 1:14, 17; Yohane 8:32, Yohane 14:6, noYohane 15:26. UYohane uyihlanganisa njani imbono yeNyaniso ngqo noYesu?`

Kuphindaphindiwe kwiVangeli kaYohane ukuhlanganiswa kwenyaniso noYesu, kuYise, nakwiLizwi (logos), nokukhanya—ngokuchaseneyo nobumnyama (Yohane 1:1–14, Yohane 3:19–21). Kwakhona, ubuxoki buhlanganiswe nongendawo nesono (Yohane 8:44–46). Ngoko ke, inyaniso ekuYohane asingumcimbi nje weenyaniso nabantu. Iquka izinto ezinje, kodwa nangaphezu koku, ingcamango yenyaniso inecandelo lokuziphatha nokunyaniseka kuThixo nakwintando yaKhe.

“Banini abakhalayo befuna uThixo ophilileyo, belangazelela ubukho obungcwele. Ubuciko bolwazi okanye iimbali ezibhaliweyo, nokuba zinobuciko obunjani, azikwazi ukuyanelisa intliziyo. Amabango nokucinga kwabantu akunaxabiso. Makuthethe ilizwi likaThixo ebantwini. Abo bave kuphela izithethe nobuciko nezaci zabantu mabave ilizwi laLowo onako ukuwuhlaziya umphefumlo kuse kubomi obungunaphakade.”–Ellen G. White, Christ’s Object Lessons, p. 40.

Cinga ngokuba kuthetha ntoni ukuba uYesu abe uyiNyaniso. UYesu uliLizwi, logos, elalinoThixo kwasekuqalekeni nelalinguMdali wazo zonke izinto ezadalwayo (Yohane 1:1–4). Emnye noYise kususela ephakadeni kuse ephakadeni, uYesu uneempawu zikaYise, ngoko ke ukwa ngu”NDIKHOYO.” Ubukho baKhe abukho ngaphantsi [kolawulo] lomnye okanye nantoni eyenye. Akukho nto ikhoyo, kuquka ulwazi, ekhoyo nxamnye naYe. Kunjalo nje yonke into ekhoyo, eyadalwayo, yadalwa kuphela nguYesu kwaye ikho kuphela kuYe, nayo. “Ngokuba zadalelwa kuye zonke izinto, ezisemazulwini nezisemhlabeni, ezinokubonwa nezingenakubonwa, nokuba ziitrone, nokuba zibubukhosi, nokuba zizilawuli, nokuba ngamagunya zonke izinto zidalwe nguye, zidalelwe yena. Yena ke ungaphambi kweento zonke, nazo zonke izinto zima zimi kuye” (Kolose 1:16, 17).

UYesu akayiyo intlangano nje yenyaniso. UyiNyaniso. INyaniso asiyiyo ingcamango okanye into eyenziweyo [efana nayo]. InguMntu!

INyaniso, uYesu Kristu, unokufaniswa nelanga elikhanyisela ihlabathi (Yohane 8:12). Ihambelana noko uC. S. Lewis wakuthethayo ngobuKristu, “Ndiya kholelwa kubuKristu njengoko ndikholwa ukuba iLanga liphumile, kungekuko kuba ndilibona, kodwa ngokuba ndibona zonke ezinye izinto.”—“Is Theology Poetry?” (n. p.: Samizdat University Press, 2014), p. 15, originally presented 1944.

KungoYesu, iNyaniso, esithi sikwazi ukulicacisa ngendlela eyiyo ihlabathi elisingqongileyo.