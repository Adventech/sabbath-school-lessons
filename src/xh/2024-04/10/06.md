---
title:  IziBhalo NeNyaniso
date:   05/12/2024
---

Kuyo yonke iVangeli, isiBhalo sidlala indawo ekusixeleleni ngaLowo uyindlela, inyaniso, nobomi. Kuzo zonke iiVangeli, njengokuba kuyo yonke iBhayibhile, iTestamente eNdala neNtsha, iziBhalo zidlala indawo eyiyeyona ibalulekileyo ekuyityhileni inyaniso. Oku kuyinyaniso ngokukodwa kwakufikwa ekusifundiseni ngokuba uYesu ungubani nokuba wayezokwenza ntoni [apha emhlabeni].

`Funda Yohane 5:38–40. Uthini apha uYesu ngeziBhalo?`

UYesu nabafundi baKhe balatha rhoqo kwisiBhalo ukuqinisekisa ukuba Yena unguMesiya. UKristu wathi, “ ‘Ukuba benikholiwe nguMoses, ninge nikholiwe ndim; kuba yena wabhala ngam. Ke ukuba anikholwa ziziBhalo zakhe yena, ningathini na ukukholwa ngawam amazwi?’ ” (Yohane 5:46, 47).

`Funda Luka 24:27. Kubaluleke ngantoni ukuba uYesu walatha kuqala eziBhalweni ukuze atyhile ukubaluleka kolungiselelo lwaKhe?`

Kwenye indawo, ngexesha ecaphula kwincwadi ye-Eksodus, uKristu wathi, “ ‘anikulesanga na okwathethwayo kuni nguThixo . . . ?’ ” (Mat. 22:31). UZakariya ubhekisa kwizithembiso zikaThixo “awazithethayo ngomlomo wabangcwele, ababengabaprofeti baKhe kwasephakadeni” (Luka 1:70). Entshumayelweni yakhe ngemini yePentekoste, uPetros wathi, “ ‘esi sibhalo simelwe kukuba sizaliseke, sathethwayo ngaphambili nguMoya Oyingcwele ngomlomo kaDavide’ ” (IZenzo 1:16).

IBhayibhile ayiyoncwadi yokufunda isayensi. Ayichazi indlela yokwahlula phakathi iatom okanye ukwenziwa koqhaqho lwengqondo. Yona yenza into ebaluleke ngaphezulu. Inika imo ekuthi kuyo iyunivesi yethu ibe nentsingiselo. Isisitshixo esivula ucango ngobukho bukaThixo, indawo edlalwa nguYe kwiyunivesi, imvelaphi yethu, intsingiselo yobomi, nekamva.

`Zeziphi ezinye iinyaniso eziseBhayibhileni isayensi, nembali ngokwayo, ezingeke zisifundise?`