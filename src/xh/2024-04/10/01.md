---
title:  INdlela, INyaniso, noBomi
date:   30/11/2024
---

### Fundela le Veki
Yohane 13:1–20; Yohane 14:1–3; Daniyeli. 7:27; Yohane 14:5-11; Yohane 1:14; Kol. 1:16, 17; Yohane 5:38–40.

> <p>Indima Yenkumbulo</p>
> “Akukho namnye wakha wambona uThixo; uNyana okuphela kwamzeleyo, lowo uNyana usesifubeni sikaYise, nguye ocacise oko” (Yohane 1:18).

IVangeli kaYohane yahlulwe yazizigaba ezine: Intshayelelo (Yohane 1:1– 18), iNcwadi YemiQondiso (Yohane 1:19–12:50), iNcwadi yoBuqaqawuli [yokuzukiswa] (Yohane 13:1–20:31), neSiphelo (Yohane 21:1–25). Ukuza kufika apha, isifundo siye saqwalasela kakhulu kwiNtshayelelo neNcwadi yemiQondiso, isandlala ukuba uYesu ungubani sijikela kwimiqondiso (kwimimangaliso) yaKhe, kwiingxoxo, neemfundiso. Izifundo ngoku ziya ngokukodwa kwisigaba sesithathu sikaYohane, iNcwadi yoBuqaqawuli [yokuzukiswa].

Okunika umdla, Isixhenxe seentetho ezibalulekileyo “NDINGUYE” zenza ibhulorho yokuwela phakathi kweNcwadi yemiQondiso neNcwadi yoBuqaqawuli [yokuzukiswa]. Esi sixhenxe sesi: “iSonka sobomi” (Yohane 6:35, 41, 48, 51), “ukukhanya kwehlabathi” (Yohane 8:12, Yohane 9:5), “isango [ucango]” (Yohane 10:7, 9), “umalusi olungileyo” (Yohane 10:11, 14), “uvuko nobomi” (Yohane 11:25), “indlela, inyaniso nobomi” (Yohane 14:6), no“mdiliya wenyaniso” (Yohane 15:1, 5).

Isifundio sale veki siqala ngenjongo yengxoxo yokuvalelisa [undlela ntle] nentshayelelo yayo ngesiganeko esibaluleke ngokukodwa sokuhlamba kukaYesu iinyawo zabafundi baKhe. Emva koko siya kubuyela kwintetho enguNDINGUYE ekwisahluko se-14 (“ndim indlela, inyaniso, nobomi”).

_*Funda: Isifundo sale Veki Ulungiselela ISabatha kaDisemba 7._