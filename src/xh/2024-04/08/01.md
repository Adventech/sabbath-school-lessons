---
title:  Ukuzalisekiswa Kweziprofeto ZeTestamente ENdala
date:   16/11/2024
---

### Fundela le Veki
Yohane 5:17, 20, 36–40, 46, 47; Yohane 13:18; Yohane 17:12; Yer. 2:13; Zek. 9:9; Yohane 8:12–30.

> <p>Indima Yenkumbulo</p>
> “ ‘Mna ke ndinabo ubungqina obungaphezu kobukaYohane; kuba imisebenzi awandinikayo uBawo ukuba ndiyifeze, yona le misebenzi ndiyenzayo mna, iyangqina ngam, ukuba uBawo undithumile’ ” (Yohane 5:36).

Singabona rhoqo encwadini kaYohane ukuba zonke izinto uYesu awazithethayo nezo wazenzayo zatyhila ukuba, ngokwenene, uMesiya (hammashiach), uKristu, wayefikile kuIsrayeli. Kunjalo, weza engomnye wabo, umYuda

ozalelwe eBhetelehem, kanye njengoko isiBhalo sasixelile kwangaphambili.

Kanti ke, njengokuba wabhalayo uYohane, “Ube esehlabathini ke; ihlabathi labakho ngaYe, ihlabathi alimazanga” (Yohane 1:10, NKJV).

Wayesehlabathini, ihlabathi lenziwa ngaYe, ukanti ihlabathi alizange limazi? Leyo yintetho emangalisayo. Kwaye, njengoko sibonayo kuYohane nakwezinye iiVangeli, baninzi abantu abangazange bamazi nangona babefanele [ukumazi], ngakumbi ngenxa yazo zonke izinto uYesu awazenzayo nawazithethayo. Nangaphezu koko, ngenxa yemibhalo yeTestamene eNdala ezazisalatha kuYe.

Kule veki siza kuqwalasela kwezinye iindlela ezingaphezulu uYohane awamtyhila ngayo uYesu njengoMesiya, size kwakhona sikhangele ukuba kutheni abanye abantu besaqhubeka nokumbukula [uYesu]—sezikhona zonke izizathu eziqinisekisayo ukuba [uYesu] unguMesiya.

Yintoni esinokuyifunda kwezi mpazamo zabo?

_*Funda: Isifundo sale Veki Ulungiselela ISabatha ka Novemba 23._