---
title:  Iziprofeto ZeTestamente ENdala EzingoYesu - I
date:   19/11/2024
---

Ekuxoxeni neenkokeli zenkolo ngokuba ungubani uYesu, uYesu waliqinisekisa igunya laKhe esiBhalweni. Ngokuthi krwaqu nje okokuqala, kwakungathi akudingeki kuYe ukuba akwenze oko kuba iinkokeli zenkolo zaziyikholelwa iBhayibhile. Noko kunjalo, nakuzo ezo, uYesu wabona kufanelekile ukuba alicinezele igunya leziBhalo, waza wakwenza oko ukuze azibonise ukuba wayengubani—nokuba zazilukhuni kangakanani iintliziyo zazo, nokuba zazama kangakanani ukulwa ukoyiseka.

Kwangelo xeshalinye, uYohane ubhala ngokutsolileyo ethabatha ekwarhesha kwiTestamente eNdala okwalatha kuYesu njengenzaliseko yesithembiso seTestamente eNdala ngoMesiya.

**Ezi ndawo zeTestamente eNtsha zihlangene njani nezo zeTestamente Ndala? Oko kukuthi, iTestamente eNtsha izisebenzisa njani iindima ezingqina ngoYesu?**

`Yohane 1:23, Isa. 40:3`

`Yohane 2:16, 17; INd. 69:9`

`Yohane 7:38, Yer. 2:13`

`Yohane 19:36, Num. 9:12`

Yayingenguye uYohane kuphela, kodwa noPetros, noPawulos, noMateyu, noMarko, noLuka, nabo bonke ababhali beTestamente eNtsha, phantsi kwempefumlelo kaMoya Oyingcwele, baphindaphinda ukucinezela indlela ubomi bukaYesu waseNazarete, ukufa, nokunyukela etroneni kaThixo konke kwaye kukuzaliseka kweziprofeto zeTestamente eNdala.

Nangona uYesu wayemana ebakhombisa abafundi kwiziBhalo, ezaxela kwangaphambili ngolungiselelo lwaKhe—baya baqonda nini abafundi, ekugqibeleni, ukuba iziBhalo zazisalatha kuYe? kwaba kuphela emva koku wafa [uYesu] waza wavuka wabonakala kubo ekwathi, ekugqibeleni, bayiqonda. “Ngoko ke, wathi akuba evukile kwabafileyo, abafundi baKhe bakhumbula ukuba wayekuthethile oku kubo; baza basikholelwa isiBhalo nelizwi uYesu awalithethayo” (Yohane 2:22, NKJV; bona nakuYohane 20:9).