---
title:  Ingcamango Eyongeziweyo
date:   22/11/2024
---

Funda Ellen G. White, “ ‘Intliziyo Yenu Mayingakhathazeki,’ ” amaph. 662–680, ku-Ulangazelelo Lwamaphakade.

“Njengendyebo yegolide, inyaniso igciniswe kubantu bamaHebhere. Ubutyebi bamaYuda, bunetywina leZulu, buye bamiselwa nguKristu ngokwaKhe. Kwiintlobo nemifuziselo, iinyaniso ezinkulu zohlangulo zazigqunyiwe. Kuthe kodwa, akufika uKristu, amaYuda awamazi Lowo yonke le mifuziselo yayisalatha kuYe. Ayenalo ilizwi likaThixo ezandleni zawo; kodwa izithethe ezazililifa elisukela kwizizukulwana ngezizukulwana, nokucaciswa kweziBhalo ngabantu, kwayifihla kuwo inyaniso njengokuba ikuYesu. Ukubaluleka kwasemoyeni kwemibhalo kwalahleka. Indyebo yendlu yalo lonke ulwazi wayivulekile kuwo, kodwa awayazi.

“UThixo akayifihli inyaniso ebantwini. Ngekhondo lokwabo ukwenza, bayenza isithele kubo. UKristu wabanika abantu bakwaYuda okubonakalayo okuninzi ukuba wayenguMesiya; kodwa imfundiso yaKhe yayifuna inguquko epheleleyo ebomini babo. Babona ukuba xa bamamkele uKristu, kuza kufuneka ukuba bazincame iintetho nezithethe abazithandayo, ukubawa kwabo, izenzo zabo zokungahloneli Thixo. Kwakufuna umbingelelo ukwamkela inyaniso engaguquguqukiyo nengunaphakade. Ngoko ke, babe ngazimisele ukubuvuma obona bungqina bupheleleyo obo uThixo wayenga angabanika ukumilisela ukholo lwabo kuKristu. Babesithi bayakholelwa kwiziBhalo zeTestamene eNdala, kanti bala ukwamkela ubungqina obungaphakathi kuzo ezingobomi nesimilo sikaKristu. Babesoyika ukoyiselwa [kwinaniso] hleze baguquke baze banyanzeleke ukuba bahlukane neengcamango zabo ababesele benazo kwangaphambili. Indyebo yeendaba ezilungileyo, iNdlela, iNyaniso, noBomi, yayiphakathi kwabo, kodwa basala esona sipho sikhulu esasinokunikwa liZulu.”—Ellen G. White, Christ’s Object Isifundos, p. 105.

**Imibuzo Yokuxoxwa**:

`Iziprofeto ezazaliseka ebomini bukaYesu zilwakha njani ukholo?`

`Ziyintoni izithintelo ezithathu okanye ezine ezema endleleni yeenkokeli zenkolo ukuba zingakholelwa kuYesu? Le mithetho-siseko ikwayiyo ibonakalaliswe njani nayo namhlanje?`

`Zihlole ubone ukuba ukuqina kwakho kuzinze entweni namhlanje. Ngamanyathelo athini ocinga ukuba angaluqinisa ukholo lwakho?`

`Impendulo yakho kumbuzo osekupheleni kwesifundo sangoMvulo ufanele ukusifundisa ntoni negunya lesiBhalo, kwaye kungokuba kutheni siyibukula nantoni eyenza kubekho intandabuzo kwigunya elipheleleyo lesiBhalo?`