---
title:  Indawo Enegunya YesiBhalo
date:   18/11/2024
---

Ukongeza kweyodwa imiqondiso nezingqino ezasetyenziswa nguYohane ukwalatha kuYesu njengoMesiya, uYohane wakwabhenela kwigunya leTestamente eNdala nakwiziprofeto zayo, ezaxelwa kwangaphambili umsebenzi kaKristu. ITestamente eNdala isembindini, kungekuphela kwiVangeli kaYohane kodwa kuyo yonke iTestamente eNtsha. Ukugwetyelwa kuYesu, ngenxa yaLowo wayenguYe, apho wayephuma khona, noko wayekwenza, noko aya kukwenza—kusekwe phezu kwesiBhalo, kule imeko kwiTestamente eNdala.

`Funda ezi ndima zilandelayo: Yohane 5:39, 40, 46, 47. Zisifundisa ntoni ngengqondo kaYesu ngakwigunya lesiBhalo?`

Kuzo zonke iiVangeli, uYesu uyaphindaphinda ukwalatha kwigunya lesiBhalo njengengqina elisisitshixo kuYe. Umzekelo, uYesu ukholisa ukusebenzisa iziganeko ezikwiTestamente eNdala ukunceda ukwalatha kuYe nakoko akwenzayo. Lo ulandelayo umzekelo, yenye imeko, apho athabatha isiganeko kwiNumeri 21:5–9. “ ‘Njengoko uMoses wayiphakamisayo inyoka entlango, ngokunjalo umele ukuphakanyiswa uNyana woMntu’” (Yohane 3:14). Apha, uYesu akaneli kubhekisa kwibali, kodwa ngokulisebenzisa ukwalatha kuYe, usinika ngokusegunyeni inkcazo yento eyizisayo ibali.

AsinguYesu kuphela, kodwa nabanye nabo basebenzisa iTestamente eNdala ukwalatha kuYesu. Umzekelo, ekuqaleni kuYohane, sifunde amazwi kaFilipu: “ ‘Simfumene Lowo uMoses wayethetha ngaye emthethweni, kwanabaprofeti’ ” (Yohane 1:45).

`Funda ezi ndima zilandelayo: Yohane 13:18; Yohane 17:12; Yohane 19:24, 28, 36. Zisifundisa ntoni ngegunya lesiBhalo njengoko ziqondwa nguYesu noYohane? Kumele ukusixelela ntoni oku ngendawo ebalulekileyo yaso sonke isiBhalo ekufuneka sinayo naselukholweni lwethu?`

`Yeyiphi imikhosi namhlanje ethi mhlawumbi ngokuchwechwayo okanye ekuhleni isebenzele ukulibeka phantsi ukholo lwethu egunyeni leBhayibhile? Yiza nempendulo yakho eklasini ngeSabatha.`