---
title:  Ukusuka Ngaphantsi
date:   21/11/2024
---

Ekufundeni kwethu uYohane ukuza kufika apha, sibonile ukuba uYohane usibonisa indlela uYesu, ngokwenene anguMesiya owathenjiswayo, ithemba elikhulu abantu bamaYuda ayelilangazelela.

Kanti ke, iinkokeli ezininzi zenkolo, iinkokeli zabantu zasemoyeni, zasuka zazezona ntshaba zinkulu kakhulu zaKhe.

Ngokuba kutheni?

`Funda Yohane 8:12–30. Yintoni eyayingamandla apha phakathi kukaYesu nezi nkokeli zenkolo? Zeziphi iindima ezinceda ukuchaza kakuhle ngokumala kwabaninzi?`

UYesu uthi abamazi Yena kwakunye noYise (Yohane 8:19). Babemele ukubazi bobabini, kodwa la madoda ayezikhohlisile. Ayethe nkxi kwizithethe nobuciko wada wathi uYesu ephambi kwabo, esenza zonke izinto awazenzayo ethetha noko wakuthethayo—zonke izityhilelo ezinamandla zikaYise—baqhubeka nokumala.

Okwesibini, uYesu wathi kubo, “ ‘Nina ningabangaphantsi’ ” (Yohane 8:23). Ngamanye amazwi, nokuba bangakholwa kangakanani, aba babengengabo abantu abasemoyeni, abamoyikayo uThixo. Bebe “nokumila kokumhlonela uThixo” (2 Tim. 3:5), kodwa kwakuphelele apho. Babenobungcwele bangaphandle kodwa ngaphakathi bengakholwa.

Yayingeyiyo into entsha le: “ ‘Ngenxa enokuba aba bantu besondela kum ngomlomo wabo, bendizukisa ngemilebe yomlomo wabo, intliziyo yabo beyikhwelelisele kude kum, nokundoyika kwabo kungumthetho wabantu’ ” (Isa. 29:13, NKJV). Yona le mbono iphindaphindwe nguYesu sekuziinkulungwane kamva, xa wayesithi, “ ‘Bafumana ke bendihlonela, befundisa iimfundiso eziyimithetho yabantu’ ” (Marko 7:7). Iimfundiso zabo abantu, imithetho yabantu, yayi“yeli hlabathi” (Yohane 8:23) kwaye, njengoko uYesu waya watsho, “mna andingoweli hlabathi” (Yohane 8:23). Kwakukubi ngokwaneleyo ukuba aba bantu babezikhohlisa; intlekele yenziwa yaqatsela kuba balahlekisa nabanye, nangona, okunika umdla, uYohane wabhala ukuthi isiphumo sokubambana noYesu ngentetho kwezi ndima, “abaninzi bakholwa kuYe” (Yohane 8:30,).

Ngoko ke, nangona babububi ubukhokeli, amaYuda amaninzi ayekwazi ukudlula ngaphaya kwazo azibonele ngokwawo, ukuba ungubani uYesu.

`Zifundo zini ozifumanayo ekuphendulaneni kukaYesu neenkokeli zinkolo? Singenza njani ukuze sibe “ngabavela ngasentla” kungabi “ngaphantsi”— singawazi njani umahluko?`