---
title:  Iziprofeto ZeTestamente ENdala EzingoYesu - II
date:   20/11/2024
---

UYesu wathi kwiinkokeli zenkolo: “ ‘Niyaziphengulula iziBhalo, kuba nicinga ukuba kuzo ninobomi obungunaphakade; kanti zizo ezi ezingqina ngaM’ ” (Yohane 5:39, NKJV). Ibango elinjalo ekunzima nokulikholelwa alenzayo ngesiqu saKhe!

Uqikelelo luyahluka, kodwa ezinye izifundiswa zixoxa zithi uYesu waseNazarete wazalisekisa amakhulukhulu eziprofeto zeTestamente eNdala. Nokuba zingakanani, okuxhasa nokuba ngumntu omnye nje ozalisekisa ezimbalwa kuzo, kude kuthi chatha ukuba mbalwa xa kukho ozizalisekisa zonke, zimangalisa ngapha komgca. Kuya kusoloko kuphindaphindwa ukuba ubani asebenzise umfanekiselo onje ngalo: yiba nombono uzalisa indawo enkulu njengeTexas ngeengqekembe zemali, zibe zinyawo ezimbini ukuphakama [enye phezu kwenye] uze uqabe ingqekembe enye kuphela ngepeyinti ebomvu uze emva koko uzixubaxube zonke. Emva koko nika umntu omvale amehlo [owenze impumputhe] uthi makazame ukufumana la ngqekembe ibomvu. Lingakanani ithuba lokuba angayifumana leyo ibomvu?

Akukho ntandabuzo—ukuzalwa kukaKristu, ubomi, nokufa kwaxela kwangaphambili yiTestamente eNdala, ubungqina obudida ingqondo bobunjani baKhe njengoMesiya owayelindelwe. UYohane walatha kwezi ndima zeTestamente eNdala ukuthi wayengubani uYesu, nokuba, kungani ukuba sifanele ukukholelwa kuYe size samkele nosindiso alunikayo.

**Isicatshulwa ngasinye kwezi zilandelayo ezikwiVangeli kaYohane yintoni esiyityhilayo ngoYesu njengokuzaliseka kwesiprofeto esingoMesiya?**

`Yohane 12:13, INd. 118:26`

`Yohane 12:14, 15; Zek. 9:9`

`Yohane 13:18, INd. 41:9`

`Yohane 19:37, Zek. 12:10, Zek. 13:6`

`Uzinze ngokuqine kangakanani koko ukholelwa kuko? Ukuba unganikwa umngeni ngokuba kutheni ukholelwa kuYesu njengoMesiya, unganika iimpendulo ezithini, kwaye ungabheka phi, ngokuba kutheni, ukuzinceda ukhusele loo nkolo?`