---
title:  Yesu NoMariya
date:   19/12/2024
---

`Funda Yohane 20:11–13. Yintoni eyenzekayo ebonisa ukuba uMariya wase- Magadala wayengekayiqondi into ethethwa lingcwaba elivulekileyo?`

Ukuthetha okokugqibela noMariya kwindima engaphambi kwale kuxa exelela uPetros noYohane ngengcwaba elize (Yohane 20:2). Babaleka baya engcwabeni, walandela ngasemva emva kwethutyana. Emva kokuba uPetros noYohane belihlolile ingcwaba, balishiya. Yena uMariya wabuya wathi, elila, wajikeleza apho. Akukho kuthandabuza ukuba wenza isijwili ngeentsuku ezimbalwa ezidlulileyo. Nangoku— usalila? Wagoba ekroba, wakhangela ngaphakathi.

Emangalisiwe enjalo, iingelosi ezimbini zivathe ezimhlophe zazisengcwabeni, zihleli apho umzimba kaYesu wawulaliswe khona. Zambuza, “ ‘Mfazi, ulilela ntoni na?’ ” (Yohane 20:13). Impendulo yakhe enentlungu yathi bayithabathile iNkosi yaKhe, akazi apho bayibeke khona.

`Funda Yohane 20:14–18. Yintoni eyatshintsha yonke into kuMariya?`

Ngamehlo agwantye iinyembezi, uMariya wajika wabona umntu othile emi emva kwakhe. Ngamazwi afana nalawo weengelosi, Ongaziwayo wabuza, Ulilelani na? Ufuna bani?’ ” (Yohane 20:15). Ucinga ukuba uthetha nomgcini sitiya, wacela uncedo kuye ekufumaneni umzimba kaYesu.

Ongaziwayo uthethe igama lalinye, “Mariya.” Yaba ligama elinye lesityhilelo elatshintsha ihlabathi. Ngesiquphe, uMariya omameleyo waqonda ukuba uYesu ovukileyo uthetha naye wamazi. UYesu wamcenga ukuba angambambi, njengoko kusafuneka ukuba anyukele kuYise. Yena [uMariya] umsebenzi wakhe kukuhamba ayokuxelela abafundi ukuba unyukile [uYesu] ukuya “ ‘kuBawo, kuYihlo, kuThixo wakho,’ ” (Yohane 20:17, NKJV). UMariya wawenza umsebenzi awuthunyiweyo. Wabaxelela abafundi ukuba uyibonile iNkosi wabaxelela nezinye iinkcukacha awabelana [uYesu] naye ngazo (Yohane 20:18).

`Funda 1 Korinte 15:12–20. ngokukaPawulos, lulunge ngantoni ukholo lwethu lobuKristu ukuba uKristu akavukanga kwabafileyo?`