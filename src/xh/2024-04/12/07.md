---
title:  Ingcamango Eyongeziweyo
date:   20/12/2024
---

Funda Ellen G. White, “ ‘Kugqityiwe,’ ” amaph. 758–764; “ ‘Inkosi Ivukile,’ ” amaph. 779–787; no“‘Ulilelani na?’ ” amaph. 788–794, ku-Ulangazelelo Lwamaphakade. Bona nakuClifford Goldstein, Risen: Finding Hope in the Empty Tomb (Nampa, ID: Pacific Press, 2020).

“UPilato waye nqwenela ukumkhulula uYesu. Waya wabona kodwa ukuba akanakho ukukwenza oku aze ngaxeshanye asigcine isikhundla sakhe kunye nembeko ayinikwayo. Endaweni yokulahlekwa ligunya lasemhlabeni, wakhetha ukuncama ubomi obumsulwa. Bangaphi abathi, ngokuphepha ilahleko okanye ukuphatheka kakubi, benze kanye ngolo hlobo ukunikezela ngomgangatho ongumthetho-siseko. Isazela nomthwalo zalatha enye indlela, kuthi ukuthanda kuka-mna kwalathe enye. Umsinga uhamba ngamandla usiya kwicala elingelilo, aze athi lowo uvumelana nobubi akhukhuliswe ayokutshona kubumnyama obungqingqwa bokuba netyala.”— Ellen G. White, Ulangazelelo Lwamaphakade, iph. 738.

“UKristu akazange abunikele ubomi baKhe wada waba uwufezile umsebenzi awayeze ukuba awenze, kwathi xa umoya waKhe usuka, wathi, “Kugqityiwe.” Yohane 19:30. Idabi laliphunyelelwe. Isandla saKhe sokunene nengalo yaKhe engcwele zaziluzuzile uloyiso. Njengomoyisi, wayimisa ibhanile yaKhe kwiindawo eziphezulu zikanaphakade. Ingaba azizange zivuye iingelosi? Lonke izulu loyisa ngoloyiso loMsindisi. USathana woyiswa, wazi futhi ukuba ubukumkani bakhe bulahlekile.

Ezingelosini nakumazwe angazange awe, intetho ethi, “Kugqityiwe,” yayinentsingiselo enzulu. Umsebenzi omkhulu wokuhlangula wenziwa wagqitywa ngenxa yawo kunye nathi. Wona kunye nathi sixhamla iziqhamo zoloyiso lukaKristu.”—Ellen G. White, Ulangazelelo Lwamaphakade, iph. 758.

**Imibuzo Yokuxoxwa**:

`Zeziphi iinkqubo zokwenziwa kwezigqibo ezinokukunceda ukuphepha uhlobo lwempazamo eyenziwa nguPilato?`

`Kwakutheni ukuze uYesu afe endaweni yethu? Kwakutheni ukuze kufuneke abe sendaweni yethu? Kwakutheni ukuze kufanele ukufa kwaKhe ukuze sibe nosindiso? Zeziphi iindawo zesiBhalo ezixhasa impendulo yakho?`

`Luyintoni ulwalamano phakathi kobungqina besiBhalo nobungqina bembali xa kufikwa kwinkolo yokuvuka kukaYesu? Oko kukuthi, buthini ubungqina bembali obuqinisekisa ngamandla ukuvuka kukaYesu?`

`Cinga ngo-1 Korinte 15:12–20. Iqondakala njani ingcamango yokuba, ngaphandle kovuko lukaYesu, “abo balele ukufa kuKristu batshabalele” (1 Kor. 15:18), xa abo “balele kuKristu” besiya ezulwini kwangoko? Amazwi kaPawulos apha ayiqinisekisa njani inyaniso yokuba abafileyo balala kude kube luvuko ekubuyeni kukaKristu?`