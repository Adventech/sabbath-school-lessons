---
title:  “ ‘Kugqityiwe’ ”
date:   17/12/2024
---

Njengoko uYohane 19:17–22 ebonisa, uPilato wabhala umbhalo ngesiLatina, ngesiGrike, nesiHebhere, owawusithi, “ ‘UYesu waseNazarete, uKumkani wamaYuda’ ” (Yohane 19:19. Iinkokeli zenkolo zafuna ukuba uguqulwe. UPilato akazange avume, waza umbhalo wahlala, ingqina elingathethiyo lenyaniso engoYesu isetroneni emnqamlezweni njengoKumkani. Nguye lo uYesu, uKumkani wabo oyinyaniso, uKumkani wamaYuda, ejinga emnqamlezweni njengaye wonke umaphuli womthetho. “Igunya elingaphezulu kunoPilato okanye amaYuda lalikhokele ekubekweni kwaloo mbhalo phezu kwentloko kaYesu. Ekuboneleleni kukaThixo, wawuza kuvusa ingcamango, nophando lweziBhalo.”—Ellen G. White, Ulangazelelo Lwamaphakade, iph. 745.

`Funda Yohane 19:25–27. Mboniso mni ochukumisayo ngokubhekiselele kumama kaYesu owenzekayo emnqamlezweni?`

Phakathi kwabo babemi elunyaweni lomnqamlezo ngaloo mini kwakukho uYohane, umfundi owayeyintanda, kunye noMariya, umama kaYesu, kunye nabanye. Kwiminyaka emininzi ngaphambili, uSimon waxela wona kanye la mava xa uYosefu noMariya babezise uYesu etempileni ukuba bamnikele (thelekisa noLuka 2:34, 35). Ngoku kwimizuzu yokufa, uYesu uthetha ebhekisa kunina. “ ‘Mfazi, nanko unyana wakho!’ ” athi kuYohane, “ ‘Nanko unyoko!’ ” (Yohane 19:26, 27).

`Funda Yohane 19:28–30. Abaluleke ngantoni amazwi okufa kukaYesu, “Kugqityiwe”?`

Isenzi sesiGrike teleō (ukugqiba, ukuphelisa, ukwenza) kwindima yama-28, (“konke ngoku kwakugqityiwe,” ESV) sisenzi esinye nesisetyenziswe kwindima yama-30 (“Kugqityiwe”). Ngapha koko, igama elayamileyo, teleioō (ukugqiba, ukwenza kugqibelele) likwavela kwindima-28 ngokubhekiselele ukuzalisekeni kwesiBhalo (“ukuzalisekisa isiBhalo,” ESV). Nokuba mbi ngoluphi uhlobo umboniso, yonke into yayizalisekile, ifeziwe, igqityiwe.

Xa uYesu esithi, “Kugqityiwe!” uyagqibezela, ezalisekisa, umsebenzi awawunikwa nguYise ukuba awenze.

`Xa uYesu wathi, “Kugqityiwe,” kuthetha ntoni kuthi oko kuthi ngabanye? Yintoni eyayigqityiwe, kwaye oko kusebenza njani ebomini bethu?`