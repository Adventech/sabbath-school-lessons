### Imixholo KwiVangeli KaYohane

Yayandlelwe phantsi evenkileni eTeheran, eIraq, ikhaphethi eyenziwa ePersi, yaye ibonisa ihlathi lakudala. Yayenziwe kakuhle, yadala ngokutsha iintaba zaseSwitzherland, iingxangxasi, ichibi elimbala uluhlaza okwelitye elinqabileyo, iinduli ezinamahlathi, kunye nobubanzi besibhakabhaka esichokozwe ngamafu.

Nawuphi umntu kuloo venkile wayechitha ixesha ephawula iinkcukacha zomhombiso: inani lamaqhunyana kwiskwere seintshi, uhlobo lwedayi esetyenzisiweyo—nabo bonke ubucukubhede obasetyenziswa ekuyenzeni loo khaphethi.

Kungenjalo, umntu wayenokuqwalasela, endaweni yoko, kubuchule obunomtsalane nemixholo [intetho] eyayinika loo khaphethi ubuhle obubodwa: isibhakabhaka esasibonisa ichibi, ikhephu elaliphezu kweentaba, ihlathi elenileyo elizaliswe luhlaza lobulembu. Imixholo yekhaphethi eyayihlangene ngobunono kwimbonakalo entle ukubonakalalisa ubuqaqawuli belo bala liqhakazileyo kwiAlps.

Kule kota, siza kuFunda: ngomnye umsebenzi owenziwe ngobuchule obubodwa. Lo asinguwo umsbenzi womzobi elaphini, okanye ayinguwo umfanekiso oxhonyiweyo, ingeyiyo nekhaphethi esontwe ngobuchule. Endaweni yoku, liLizwi likaThixo, libekwe ngobuchule kwiVangeli kaYohane.

Amazwi [okanye amagama] anentsingiselo kwindawo asetyenziswe kuyo. Ukuze nabani abe nokuyiqonda into esifuna ukuyitsho isiBhalo, kufuneka oko kucatshulweyo kufundisiswe kule ndawo kubhalwe kuyo—izivisa ezikufuphi, izahluko, iindawo, nesigidimi sisonke seBhayibhile ngokwayo. Ekugqibeleni, kuba iBhayibhile iphelele iphefumlelwe nguMoya Oyingcwele, indawo nganye kufuneka ifundisiswe kumxholo uwonke.

Injongo yale kota iya kuba kukuqonda isigidimi seVangeli kaYohane. Ayiqhelekanga phakathi kwesine sesine seeVangeli, ikholisa ukunika ingqwalaselo kwiintetho zesibini, phakathi kukaYesu ekunye nomntu omnye okanye ababini—njengoNathaniyeli, uNikodemo, intokazi equleni, umlwelwe echibini laseBhethesda, indoda eyazalwa iyimfama, uLazaro noodadewabo, uPilato, uPetros, okanye uTomas. Amaninzi kula mabali avela kuphela kuYohane.

IVangeli kaYohane iliLizwi likaThixo liziswa kuthi ngompostile. Njengayo yonke iBhayibhile, iVangeli yeza ngentando kaThixo, kunokuba kube ngentando yoluntu. UYohane wayesisixhobo nje esinentumekelelo esasetyenziswa nguMoya Oyingcwele ukuzisa imixholo emininzi ebalulekileyo: iLizwi (logos), ukukhanya, isonka, amanzi, uMoya Oyingcwele, ubunye, imiqondiso, ubungqina, nesiprofeto. Le mixholo, ngokusebenzisana, iqhubela phambili ikhanyise omnye nomnye kuyo yonke iVangeli.

IBhayibhile ikholisa ukuqwalasela kwintsingiselo yegama okanye indawo encinane yesiBhalo. Sikhangela intsingiselo yegama kwisichazi-magama seBhayibhile. Sihlola igrama, apho lisetyenziswe khona, imbali yokusetyenziswa [kwegama], size sithi, sisebenzisa okwethu ukwandlala—sibambeke ekuhloleni iqela lamaqhina kwiskwere seintshi, kwilaphu, kwidayi, nakokungasemva. Yonke le mininingwane ibalulekile.

Sekunjalo, masingaphosani nomfanekiso omkhulu ngexesha sihlola imininingwane. Ngokwenene, njengekhaphethi yasePersi enokumfunqula umntu imse kumboniso weAlpine, ingenza njalo neVangeli kaYohane ukusithwala isibuyisele kubomi nolungiselelo lukaYesu Kristu, ekuthi ukumazi kube bubomi obungunaphakade. Imininingwane inayo indawo, eya kusalathisa kumfanekiso omkhulu, kwaye kuYohane, loo mfanekiso mkhulu sisityhilelo esiphefumlelwe lizulu sikaYesu, iNkosi noMsindisi wethu.

_UE. Edward Zinke, umlawuli wangaphambili kwiBiblical Research Institute eGeneral Conference of Seventh-day Adventists, ufumaneka kwimisebenzi emininzi neebhodi zebandla, kuquka nokuba lisekela likasihlalo webhodi ye-Ellen G. White Estate nomcebisi oyintloko kwiAdventist Review Ministries. Wawongwa ngezidanga ezithathu zobugqirha ziyunivesithi zamaSeventh-day Adventist. Uhlala eMaryland._

_UThomas Shepherd, PhD, DrPH, uyiprofesa yophando lweTestamente eNtsha kwiAndrews University Seventh-day Adventist Theological Seminary, apho ahlohle khona kususela ngowama-2008. Yena nowakwakhe, uSherry Shepherd, MD, basebenza njengabavangeli eMalawi, Africa, naseBrazil. Banabantwana abakhulileyo kwakunye nabazukulwana abathandathu._