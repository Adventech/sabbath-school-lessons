---
title:  Ukujula Nomcabango
date:  06/03/2020
---

Apha ngasezantsi kukho itshathi echaza indlela isiprofeto sikaDaniyeli 9:24–27 sama-70 eeveki esihlangana nesenza isiqalo sama-2,300-yeminyaka yesiprofeto sikaDaniyeli 8:14. Xa uqala ukubala ama-2,300 yeminyaka ususela kowe-457 B.C. (ukukhumbula ukususa umnyaka ongekhoyo oliqanda), ufikelela kowe-1844; okanye, xa ubala eshiyekileyo eli- 1,810 leminyaka ukususela kowe-A.D. 34 (2,300 thabatha eyokuqala engama-490 yeminyaka, ufikelela kowe-1844, ngokunjalo. Ngoko ke, ukuhlanjululwa kwengcwele kukaDaniyeli 8:14 kunokuboniswa kuqala ngowe-1844. Qaphela, indlela umhla wowe- 1844 ongena ngayo noko sakubona kuDaniyeli 7 nesi-8. Oko kukuthi, umgwebo okuDaniyeli 7, oyinto efana nokuhlanjululwa kwengcwele okukuDaniyeli 8, (jonga isifundo seeveki ezimbini ezidlulileyo), kwenzeka emva kwe-1,260-leminyaka yentshutshiso (Dan. 7:25) kanti ngaphambi kokuBuya kwesiBini kukaYesu nokumiselwa kobukumkani baKhe obungunaphakade.

<img style="max-width:100%" src="https://sabbath-school-stage.adventech.io/api/v1/xh/quarterlies/2020-01/lessons/10/days/prophecy.png" />

**Imibuzo Yokuxoxwa**

`1. Izifundiswa zathi, zinyanisile phofu, isiprofeto sama-2,300-eentsuku neeveki ezingama-70 sisiprofeto esinye. Kutheni zisitsho? Bungqina buni obufumanekayo ukuxhasa loo mbono?`

`2. Yintoni enokufunda kumthandazo kaDaniyeli wokuthethela enokusinceda kobethu ubomi bemithandazo yokuthethela?`

`3. Umbingelelo kaKristu ngenxa yethu kuphela kwethemba lethu. Oku kumele ukusigcina njani sithobekile kanti ke, okona kubaluleke kakhulu, kusenze ukuba sibathande sibaxolele kakhulu abanye? Uthini uLuka 7:40–47 kuthisonke?`

`4. Khangela indlela esingumongo ngayo isiBhalo emthandazweni kaDaniyeli nakwithemba lakhe? Ngapha koko, isizwe sasoyise ngobungonyama, abantu bathinjwa, ilizwe labo ladlavulwa, ubutyebi babo batshatyalaliswa. Kanti ke kunjalo, unethemba lokuba, sekwenzeke konke oku, abantu baya kubuyela ekhaya. Unokuba ulifumene phi eli themba ngaphandle kwaseBhayibhileni nakwizithembiso zikaThixo ezibhalwe kuyo? Kumele ukusixelela ntoni oku ngethemba esinokuba nalo kwizithembiso eziseliZwini?`