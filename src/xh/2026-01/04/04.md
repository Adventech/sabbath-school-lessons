---
title:  Ukumilisela Okanye Ukutyala Engqondweni?
date:   20/01/2026
---

Iiqela elikhulu leenkampani kwihlabathi lonke zixakeke kukwenza ubuchwephesha bokuhlanganisa amandla okusebenza kweekompyutha nengqondo yomntu. Ngamanye amazwi, ngokubophelela iingqondo kwiikompyutha, oososayensi bathembe ukuba baya kuzenza iingqondo zethu zicinge ngokweekompyutha. Nangona ukusebenzisa ukumilisela nengqondo yomntu kungathembisa iziphumo ezihle, eziquka ukulawula isifo sokuxhuzula, noxinzelelo, nesigulo sokulibala, ukusetyenziswa okoyikeka ngakumbi akunzima ukucinga ngako. Ukulawulwa kwengqondo akuyi kubakude.

Ngandlela zithile kusele kukho. Ingqondo yethu iyafana nekompyutha, ntonje yona ingaphezulu kakhulu. Ulwazi oluthi rhoqo lungene olusoloko lusesichengeni phambi kwethu luyimisa ngendlela eyodwa ingqondo yethu, luzimise ngolunye uhlobo iingcinga zethu, lusikhokele kwizenzo zethu. Xa sizimilisela thina kwizixhobo zolwazi, indlela abantu behlabathi abacinga ngayo iyabetheleleka ezingqondweni zethu, size siqale ukucinga ngayo nathi. Kuye kufane nokuba iingqondo zabantu zimiliselwe okanye zihlanganiswe nezethu.

Thina, njengoYesu, kufuneka sibe “nokunyameka koMoya” (Roma 8:6). “Akukho namnye uzaziyo izinto zikaThixo ingenguye uMoya kaThixo,” izinto uPawulos azithelekisa “nomoya wehlabathi” (1 Kor. 2:11, 12). Ngubani osifundisayo? Sifunda ntoni?

`Funda Filipi 2:5. Ucinga ukuba kuthetha ukuthini ukuba ne“ngqondo” kaKristu?`

Ekugqibeleni, singayiguqula ingqondo yethu, kodwa asinakho ukuyiguqula intliziyo yethu; nguThixo kuphela onakho. UMoya Oyingcwele kudinga ukuba enze utyando lwentliziyo kuthi, esebenzisa “ikrele likamoya”(Efese 6:17), ilizwi likaThixo “eliphilileyo nelinamandla “elihlaba liphumele, lide lahlule umphefumlo kwanomoya , amalungu kwanomongo; linokugweba iingcingane nezicamango zentliziyo” (Heb. 4:12). KungoMoya Oyingcwele kuphela esingathi sizazi ngokwenene, ukuba, ngendalo, intliziyo yethu iyasikhohlisa (Yer. 17:9). Igama lesiHebhere lo“kukhohlisa” (‘aqov) libhekisa kumhlaba osikhubekisayo [onezigingqi]; ngenye indlela, lithetha iingcinga ezisitshutshisayo, ezijijekileyo, nezigoso. Kufuneka senziwe ngokutsha “ngoku “zalwa ngokutsha” kwengqondo yethu ukuze “sikucikide ukuthanda kukaThixo okulungileyo, okukholekileyo, okuzalisekileyo” (Roma 12:2).

`Kubaluleke ngokuba kutheni ukuba silandele oko uPawulos asixelela kona apha: Elokugqiba bazalwana, ndithi, iinto zonke eziyinene, iinto zonke ezindilekileyo, iinto zonke ezibubulungisa, iinto zonke ezinyulu, iinto zonke ezithandekayo, iinto zonke eziludumo lulungileyo, ukuba kukho sidima, ukuba kukho ndumiso, zithelekeleleni ezo zinto” (Filipi 4:8)?`