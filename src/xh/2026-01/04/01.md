---
title:  Ubunye Ngokuthobeka
date:   17/01/2026
---

### Fundela Isifundo Sale Veki
Filipi 2:1–8, Yer. 17:9, Filipi 4:8, 1 Kor. 8:2, Roma 8:3, Heb. 2:14–18.

> <p>Indima Yenkumbulo</p>
> “Luzaliseni uvuyo lwam, ukuze nicinge ntonye, ninaluthando lunye, ninamphefumlo mnye, nicinga nto-nye” (Filipi 2:2).

Umanyano ngamandla. Kona ukuyazi into eyinyaniso asikuko ukuyenza. Sonke siyasilela maxa wambi, ikho injalo imizamo yokumanyana. Noko ke akufani nokukujongela phantsi ukumanyana. Akumangalisi, ke ngoko, ukuba uPawulos aqhubeke nokubhalela uFilipi, ufuna babe “mphefumlo mnye, bacinge nto-nye.”

UPawulos ukuseka ukufuneka kobunye kwimfundiso nomzekelo kaYesu. Umongo wayo siwufumana kuyo yonke iTestamente eNtsha nangakumbi kwiileta zakhe. Imvelaphi yeyantlukwano kwindalo yonke yaqala kwikratshi nokunxanelwa isikhundla namandla kwengelosi enye ezulwini, imvakalelo ekhawulezayo ukwanda, naphakathi kwemeko ejikelezileyo egqibeleleyo (bona uIsa. 14:12–14). Emva koko yafumana umhlaba oqinileyo wokuma e-Eden ngokunganeliseki okufanayo yimigaqo uThixo awayeyibekile nomnqweno wokunyukela kumgangatho ophezulu kunalowo uThixo wayewucebile (Gen. 3:1–6).

Kule veki siza kuqwalasela kwisiseko seBhayibhile sobunye ebandleni, sijonge ngakumbi ekuhleni [thobekeni] kukaYesu, izifundo esinokuzizuza ngokukhangela kuYe, nendlela esingathi sikhule ngayo ukuze sifane naYe.

_Funda isifundo sale veki ulungiselela iSabatha kaJanuwari 24._