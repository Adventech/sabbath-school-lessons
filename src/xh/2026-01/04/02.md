---
title:  Iyantlukwano EFilipi
date:   18/01/2026
---

`Funda Filipi 2:1–3. Zinto zini ekubonakala ukuba zakhokelela ekungahlanganini phakathi kwebandla? Yintoni ayicebisayo uPawulos njengomathunga?`

Inokuba kwakudanisa kakhulu kuPawulos ukubona ibandla awalisekayo elithanda kakhulu lidlavulwa bubutshaba ligqitywa kukuxabana. Usebenzisa ulwimi olulukhuni ukuchaza iingxaki. “Uzuko olulambathayo” uguqula igama lesiGrike ueritheia), ebelisetyenzisiwe ngaphambili kuFilipi 1:16, ukubhekisa kwiintshaba zikaPawulos eziseRoma ezithanda iziqu zazo nezizibabazayo kunokuba zihambisele phambili umsebenzi kaKristu.

“Uzuko olulambathayo” luphakathi kwemisebenzi yenyama (Gal. 5:20) kwaye, ngokutsho kukaYakobi, “kwaye apho kukhoyo umona neyelenqe, kubakho isiphithiphithi nemicimbi emibi yonke” (Yakobi 3:16). Igama lesiGrike le“kratshi” lisetyenziswe kuphela kule ndawo kwiTestamente eNtsha, kodwa liyavela kuncwadi olungaphandle kweBhayibhile kwimeko yokuziphakamisa, ikratshi elingaphethe nto, nokuba nomoya wokuzigwagwisa kwakhe umntu. UPawulos usebenzisa igama elayame kakhulu ukulumkisa abantu baseGalati: “Masingabi ngabozuko olulambathayo, sithelekisana, simonelana” (Gal. 5:26).

Qaphela amachiza awaxelayo uPawulos okulwa ezi ngxaki:

1. Intuthuzelo KuKristu. UPawulos uza kuqhubeka esebenzisa umzekelo kaKristu njengenkuthazo enamandla.
2. Ubumnandi bothando. UYesu utyhila uthando lukaThixo aze asiyalele ukuba “nithandane, njengoko ndanithandayo nina” (Yohane 15:12).
3. Ubudlelane bukaMoya. Ubukho bukaMoya Oyingcwele budala ubudlelane obusondeleyo bobuKristu njengoko babukho ebandleni lokuqala (IZenzo 2:42; thelekisa no-2 Kor. 13:14).
4. Umsa (okanye imfesane). Siyasibona esi similo sikaThixo sibonakalaliswa rhoqo ebomini bukaKristu (bona: Mat. 9:36, Mat. 20:34, Marko 1:41) naxa sichazwa kwimizekeliso yomSamariya olungileyo (Luka 10:33) nonyana wolahleko (Luka 15:20).
5. Inceba. Olu uphawu, luzekeliswe nguYesu, kuya funeka lubonwe nasebomini babalandeli baKhe (Luka 6:36).
6. Ukuba mxhelo-mnye, ukuba nothando olunye, ukuba moya mnye, nengqondo enye, Ubuhle balo mfanekiso! Kunzima ukuba nomfanekiso wendlela uPawulos awayengenza ngayo ukucinezela ubunye ngamandla ngaphezu kwale. Njengoko uPawulos eza kubonisa, ingqondo esiya kubanayo “yayikwa kuKristu Yesu” (Filipi 2:5).