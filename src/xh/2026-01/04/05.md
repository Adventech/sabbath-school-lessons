---
title:  Ingqondo KaKristu
date:   21/01/2026
---

UMuhammad Ali wakha wathi, “Ndingoyena mkhlulu! [Ndiyintshatsheli!]” NgoAgasti 1963, kwiinyanga ezi-6 phambi kokuba aphumelele ubuntshatsheli behlabathi kumlo wamanqindi, waya wakhupha icwecwe lomculo othi, “Ndingoyena mkhulu!” Akuthandabuzeki ukuba uAli wayengumdlali omkhulu, kodwa wayengenguwo umzekelo onokulandelwa xa umntu efuna ingqondo kaKristu.

Ngokuchaseneyo, uYesu wayengenasono ngokugqibeleleyo. Nangona wahendwa “ngeendawo zonke . . . njengathi” (Heb. 4:15), akazange one, nangengcinga le. Noko sekunjalo, amaHebhere 5:8 abonisa ukuba, “nakuba ebenguNyana, wafunda ukululama ngobunzima awabuvayo.” Ukuzinikela kukaYesu kwintando kaYise kwakusoloko kugqibelele. Awuzange wakho umzuzu awaya wala ukuzinikela, nangona, ngaphandle kwintandabuzo, ngamaxesha amaninzi kwakungekho lula.

`Funda uFilipi 2:5–8, iindima abanye abazibona zizezona ndima zinamandla nezintle kwisiBhalo. Uthini kuthi uPawulos apha? Yintoni ethethwa ngala mazwi? Okona kubaluleke kakhulu, siyisebenzisa njani kobethu ubomi imithetho-siseko ebalulwe apha?`

UYesu, olinganayo noThixo, akathabathelanga kuYe kuphela inyama yomntu kodwa waba “ngumkhonzi obotshiweyo” (doulou, isicaka, ikhoboka) waza wazinikela ukuba abe ngumbingelelo wezono! Kwenye indawo, uPawulos uxela ukuba waba “sisiqalekiso ngenxa yethu” (Gal. 3:13). UThixo, uMdali wethu, wafa emnqamlezweni ukuze abe nguMhlawuleli wethu nathi, kwaye oko kwafuna ukuba abe sisiqalekiso ngenxa yethu.

Sikuqala njani ukuyisongela ezingqondweni zethu le nto ithethwa koku? Nangaphezu koko, sikwenza njeni oku ezi ndima zithi masikwenze, oku kokuba sibe nohlobo olufanayo lwentumekelelo ukuba umntu azithobe azincame khon’ ukuze kulungelwe abanye?

Kwenye indawo, uYesu wathi: “Omkhulu ke kuni makabe ngumlungiseleli wenu. Osukuba ke eziphakamisa uya kuthotywa; nosukuba ezithoba uya kuphakanyiswa”(Mat. 23:11, 12). Oku, ngeendlela ezininzi, kubonisa oko noPawulos wasixelela kona kuFilipi 2:5–8, ukuba sikwenze.

Ngamazwi abonakala ngamandla, uPawulos wayethetha apha into awayeyithethile ngaphambili ngokungenzi nantoni “ngokweyelenqe nangozuko olulambathayo” (Filipi 2:3).

`Kufuneka sisabele njani koko uKristu asenzele kona, okuzotywe kuFilipi 2:5–8? Kukusabela okunjani okunokuba “nokufanela” okanye okufanele oko uKristu asenzele kona, mhlawumbi ngaphandle kokuwa ngamadolo sinqula? Kungani ukuba kube yimposiso enkulu ukucinga ukuba imisebenzi yethu ingongeza koko uKristu sele esenzele kona?`