---
title:  Abantu abayimizekelo
date:   08/02/2026
---

Sonke ngabanye sesikhe, ngaxa lithile, sanabantu esibabukelayo nesifuna ukubalinganisa. Abantwana kubaluleke ngokukodwa ukuba babe nabantu abangumzekelo olungileyo. Kakuhle, lo ubumele ukuba nguyise nonina. Njengoko bekhula, baya kufumana eminye imizekelo, mhlawumbi ehlangene noko bakhethe ukuba kuko okanye kwiimbali ngobomi babantu abazifundayo. Bayakwazi nokufunda iindlela eziliqela abantu abaseBhayibhileni abaphatha ngazo imingeni yabo baze babathelekise nobabo ubomi ababuphilayo.

Ngelishwa, kwizixhobo zoqhagamshelano zale mihla, kuzele imizekeliso engemihle. Sifuthaniselwe ngamabali ochukumisa nje avele eneenkcukacha neengxaki ezingcolileyo zobomi obuyintlakantlaka boosaziwayo. Abafundi bakaPawulos baseFilipi, nangona phofu babengaxakananga neinternet, kodwa nabo babejongene nemingeni efanayo nale yethu ngoku.

Inyaniso yeyokuba, ihlabathi awayephila kulo uPawulos lalonakele kakhulu, likude kokusesikweni, lilibi, njengeli lethu lanamhlanje. Kukade kukho—kwaye kuya kuhlala kukho, kude kube sekupheleni, ububi obungaphezu kokwanela obuya kuhlala bujikeleza. Umbuzo esijongene nawo uthi: sisabela njani kubo?

`Funda Filipi 3:17–19.Abantu abayimizekelo elungileyo nengalunganga bachazwa njani kwesi sicatshulwa? Zithini izitshixo ezinikiweyo ukwahlula phakathi kwazo?`

Akufuneki siluphose uthando lukaPawulos ngakwabo wayengavumelani nabo— uyabakhalela! Qaphela ukuba akathi bazintshaba zakhe kodwa “bazizo iintshaba zomnqamlezo kaKristu” (Filipi 3:18). UPawulos wayeqonda ukuba kukhulu okwakusengozini yokuphuncuka, njengoku, indlela umnqamlezo odiliza ngayo imiqobo uze usibeke sonke kumgangatho omnye, wokuba ngaboni abadinga uMsindisi (bona uEfese 2:11–14).

Okunye ekufuneka kungaphoswa, yindlela uPawulos akhuthaza ngayo abantu baseFilipi ukuba baqwalasele kwimizekelo elungleyo, kungabi kwemibi; babukele ngononophelo kuleyo ephila njengoko naye wayephila. Okunika umdla, uPawulos usebenzisa ulwimi olufanayo ekulumkiseni abaseRoma xa wayesithi, “balumkeleni abo benza iimbambaniso nezikhubekiso, ezinxamnye nemfundiso enayifundayo nina, niphambuke kubo” (Roma 16:17). Abakhohlisi baseRoma bachazwe njengabo banga “khonzi yona iNkosi yethu uKristu, bakhonza esabo isisu” (Roma 16:18).

`Nangona, phofu, uYesu ekuphela komzekelo ogqibeleleyo, bakhona nabanye, nabo kwiindawo ezithile, banokuba yiyo imizekelo elungileyo. Kwangelo xesha linye, luhlobo luni lomzekelo wena onga ungawunika abanye?`