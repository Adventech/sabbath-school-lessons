---
title:  Vuyani ENkosini—Amaxesha Onke
date:   10/02/2026
---

`Funda uFilipi 4:4–7. Silufumana njani: “uxolo lukaThixo”?`

Emva kokuchukumisa kwakhona, intswelo yobunye (Filipi 4:1–3), uPawulos udlulela komnye umxholo: ukuvuya eNkosini (Filipi 4:4–7).

Kukangaphi wena uba noxinzelelo ngezinto ezithi ekugqibeleni zivele zinyibilike ngokukhawuleza okunje ngendlela ebezifike ngayo? Ngesizathu esilungileyo, uYesu wasoloko ecinezela ukuba akufuneki sibe nexhala (bona: Mat. 6:25–34, Mat. 10:19), noPetros usikhumbuza ukuba sinakho ukuphosa konke okusihluphayo okanye amaxhala ethu (ESV) eNkosini, “kuba inikhathalele” (1 Pet. 5:7, ESV). Kakuhle, iingxaki ezizalise ihlabathi lonke zimele ukusinika ithemba lokuba ukuza kweNkosi kukufuphi (thelekisa Mat. 24:33, Luka 21:28, Yakobi 5:8).

Ichiza lonxunguphalo kwinto yonke, kuhlanganisa zonke iimeko, kukunyusa umthandazo wokholo (Filipi 4:6, 7). Ngokucacileyo, kufuneka sikholwe senze ngokomthandazo wethu njengophenduliweyo singekakuzuzi oko besikuthandazela, kuba kufuneka sithandaze “sinombulelo.” Kongezwe negama elithi “ukukhunga” (Greek, desis), elibonisa amaxesha olukhulu unxunguphalo nokukhawuleza (bona, umzekelo, Luka 1:13, Filipi 1:19, 1 Tim. 5:5, Yakobi 5:16). Imithandazo yethu ise “zizicelo,” kodwa sinakho ukwazi ukuba izicelo zethu zamkelekile njengoko sibe sicela “ngokokuthanda kwaKhe” (1 Yohane 5:14). Kungoko sikwazi ukuhlala sibe noxolo, sisazi ukuba zonke izicelo zethu zisesandleni sikaThixo.

`Ezi zicatshulwa zilandelayo zikwandisa njani ukuqonda kwethu uxolo lukaThixo? Ind. 29:11, Isa. 9:6, Luka 2:14, Yohane 14:27, 1 Kor. 14:33.`

Uxolo lukaThixo yinto ihlabathi elingeze liyinike, kuba uxolo lukaThixo luvela ekuqinisekeni ukuba sinaso isipho esibubomi obungunaphakade ngoYesu uMsindisi wethu (Roma 5:1, Roma 6:23). Olu xolo lunempembelelo kuko konke esikuko ebomini lwaye “lugqithisele kuko konke ukuqonda” (Filipi 4:7). Alukwazi ukubanjwa yingqondo kuphela, njengoko igama lesiGrike unous (iingqondo) elisetyenziswe apha libonisa.

`Ungamchazela njani omnye umntu ukuba kuthetha ukuthini “ukuba noxolo noThixo”?`