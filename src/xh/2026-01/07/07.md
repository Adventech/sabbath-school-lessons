---
title:  Ingcamango Eyongeziweyo
date:   13/02/2026
---

“Ngabo kuphela bathi rhoqo bezuza isabelo sobabalo olutsha, abaya kubanamandla alingene nentswelo yabo yemihla ngemihla nokukwazi kwabo ukuwasebenzisa loo mandla. Endaweni yokukhangela phambili kwixesha elithile elizayo xa, ngesiphiwo esikhethekileyo samandla kamoya, bebeya kuzuza ukufanela okumangalisayo ukuzuza imiphefumlo, baziyekela imihla ngemihla kuThixo, ukuze akwazi ukubenza izitya ezifanele ukusetyenziswa nguYe. Imihla ngemihla bayawaphuhlisa amathuba okusebenza oko bakwaziyo ukufikelela kuko. Imihla ngemihla bayangqina ngeNkosi kuyo yonke indawo abakuyo, nokuba bakweliphi inqanaba kusemsebenzi wasekhaya, okanye kukumsebenzi wasekuhleni abaluncedo kuwo.

“Kulowo ungumsebenzi ozinikeleyo ikhona intuthuzelo emangalisayo ekwazini ukuba noKristu ngexesha lokuphila kwaKhe emhlabeni wayecela kuYise mihla yonke igalelo elitsha lobabalo awayeludinga; kuze kuthi koku kuthetha noThixo aphume ayokomeleza asikelele abanye. . . . .

“Wonke umsebenzi olandela umzekelo kaKristu uya kulungela ukwamkela asebenzise amandla uThixo awathembise ibandla laKhe khon’ ukuze kuvuthwe isivuno.”—Ellen G. White, God’s Amazing Grace, p. 117.

“UThixo uyazazi izinto esizisweleyo, kwaye uzilungiselele. INkosi inovimba wokuxhasa abantwana baKhe, ekwazi nokubanika oko bakudingayo phantsi kwazo zonke iimeko. Kungani, ke ngoko, ukuba singamthembi? Ubanike izithembiso ezinexabiso abantwana baKhe abo bayithobela ngokuthembekileyo imimiselo yaKhe. Awukho umthwalo angenakho ukuwususa, bungekho nobumnyama angekhe abugxothe, kwanobuthathaka angenakho ukubuguqula bube ngamandla, nokoyika angenakuzolisa, namabhongo afaneleyo agenakho ukuwakhokela awaxhase. “Akufuneki siqwalasele kwiziqu zethu. okona sihleli phezu kokungagqibeleli, kokona ecutheka amandla okukoyisa.”—Ellen G. White, That I May Know Him, p. 224.

**Imibuzo Yengxoxo:**

`Cinga ngezinye zezona ziganeko zakho ezimnandi kakhulu zokuphendulwa komthandazo wakho. Ziye zakunceda kanjani ukuba uluve uxolo lukaThixo oludlula konke ukuqonda? Uthini ngaloo mithandazo engaphendulwanga? Ungaba unakho na ukuqhubeka uluva uxolo lwesithembiso?`

`NgokwabaseFilipi 4:8, ulichitha ucinga ngantoni ixesha lakho? Loo nto ucinga ngayo ilomeleza kakuhle kangakanani ukholo lwakho nokuhamba neNkosi?`

`Xoxani ngesicatshulwa sokugqibela esingentla. Ithini into ethethwa yintetho ethi, “Okona sihleli sijonge ekungagqibelelini kwethu, okona siya kulahlekwa ngamandla okukoyisa”? Siyintoni isisombululo, ke ngoko, sokusenza soyise?`