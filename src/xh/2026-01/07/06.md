---
title:  Izitshixo Zokwaneliseka
date:   12/02/2026
---

`Funda Filipi 4:10-13, 19. Zeziphi izitshixo azivezayo uPawulos zoboi obanelisekileyo nobonwabileyo?`

Xa kufika iimeko ezibaxekileyo (indlala, ukugula, ukulimala, ilahleko), uyaqala umntu ukukhangela kwezo zinto zibaluleke ngokwenene aze agxile kwiintsikelelo ebeziye zingafakwa ngqalelo kangako. Xa “sithotyelwe ophantsi” (kkkFilipi 4:12, ESV), “sinentswelo” (NIV), okanye sishiywe “siphantse saze” (NTL), kungelo xesha ukholo lunyukela ukulmelana nemeko leyo.

Kwelinye icala, xa “siphila ntofo-ntofo” (NASB), bekufuneka sisoloko siqonda ukuba konke kungthi shwaka ngephanyazo (bona Imiz. 23:5). Njengoko bobabini, uYobhi noPawulos besikhumbuza, asizanga nanto emhlabeni, kwaye asiyi kungena nanto engcwabeni (Yobhi 1:21, 1 Tim. 6:7).

- Qaphela ezi zithembiso zeBhayibhile zilandelayo:
- Indumiso 23:1–“UYehova ngumalusi wam; ndinayo yonke into endiyidingayo (GNB).
- Mateyu 6:32–“UYihlo wasemazulwini uyazi ukuba ezo zinto zonke ziyafuneka kuni”.
- 1 Petros 5:7-“Nikani uThixo konke okunikhathazayo namaxhala enu, kuba unikhathalele” (NLT).
- Filipi 4:19–“Ke uThixo wam wokwenzelelela konke ukuswela kwenu nokobutyebi bakhe, ngozuko olukuKristu Yesu” (NKJV).

Okumangalisayo kuko konke: “Ndinokuzenza zonke izinto, ndikulowo undomelezayo, uKristu” (Filipi 4:13). Mhlawumbi akakho kuthi onokukubamba ngokuzeleyo ukuba kukho ntoni ku“zonke izinto”. Ngokuqinisekilelyo, njengakwisicelo soncedo namandla kuThixo, kufuneka sicele ngokwentando yaKhe. Phofu, amaxesha amaninzi, asiziceli nokuzicela izinto esaziyo ukuba ziyangena kwintando yaKhe. Yiyo le nto athi uYakobi 4:2, “Aninanto, kuba aniceli (ESV).

Zizo ezi ezinye izinto esinokuzicela ngesibindi kuba siyazi ukuba ziyahambelana nentando kaThixo:

- Ukusindiswa kwesimthandayo okanye umhlobo (1 Tim.2:3, 4).
- Isibindi sokwabelana ngenkolo yethu (IsiTy. 22:17).
- Uxolelo xa sizivuma sizishiye iziphoso zethu (1 Yohane 1:9).
- Amandla okuthobela imithetho kaThixo (Heb. 13:20, 21).
- Uthando kwabo basithiyayo basiphathe kakubi (Mat. 5:44).
- Ubulumko kwiimeko ezingumngeni (Yakobi 1:5).
- Ukuyiqonda inyaniso eseLizwini likaThixo (Yohane 8:32).

`Uziphatha njani izinto ozithandazeleyo ezingekafiki, okanye ezisenokungaze zifike?`