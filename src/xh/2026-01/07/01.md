---
title:  Ukuba Ngummi Wasezulwini
date:   07/02/2026
---

### Fundela Isifundo Sale Veki
Filipi 3:17–4:23, 1 Kor. 15:42–44, Yohane 14:27, INd. 119:165, Yobhi 1:21, 1 Tim. 6:7.

> <p>Indima Yenkumbulo</p>
> “Ningaxhaleli nto; mazithi iingcelo zenu ezintweni zonke, ngako ukuthandaza nokukhunga, ndawonye nokubulela, zaziswe kuye uThixo” (Filipi 4:6).

Isifundo sethu sale veki sigqibezela ukufunda kwethu incwadi yabaseFilipi, kwaye sigcwele zizifundo ezinexabiso neentetho zokuphila imihla ngemihla. Kubonakala ngathi okuninzi okuxabisekileyo ekuziphatheni ngokusesikweni okuphezulu okwakukhokela ubomi bukampostile uPawulos kufumaneka kwiindima ezivala le ncwadi. Ngokufana neemfundiso zikaYesu, eziqwalasela kumntu ongaphakathi, oko uPawulos abelana nathi ngako ziimfihlelo zokuphila ubomi bomKristu ngolonwabo.

Kude kuthi naxa izinto zingahambi ngendlela thina ebesingathanda ngayo, nto leyo eyenzeka rhoqo kunokuba singathanda, asidingi kukhathazeka okanye sibe nexhala okanye siphelelwe lithemba. Endaweni yoko, ikho imithetho-siseko eya kusinceda sifumane amandla angaphakathi ukuba sijongane ubuso ngobuso nemingeni eza nobomi, size ngoko sikwazi ukuzinza sibe noxolo oluhleliyo njengoko inguThixo kuphela okwaziyo ukulunika. Ixesha langoku nelizayo lisezandleni zaKhe, kwaye uya kusinika konke esikusweleyo.

Okubaluleke kakhulu, asidingi ukubeka amathemba ethu ekuhleleni kwezilawuli zasemhlabeni, ezikholisa ukusidanisa ngamaxesha amaninzi. SingamaKristu, singabemi bobukumkani bukaThixo basemazulwini. Obo bumi ke buza namalungelo, amalungelo amangalisayo. Noxanduva nalo, lukwakho.

_Funda isifundo sale veki ulungiselela iSabatha kaFebruwari 14._