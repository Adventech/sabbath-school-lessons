---
title:  Ingcamango Eyongeziweyo
date:   09/01/2026
---

Abaninzi abakwazi ukwenza amacebo acacileyo ngekamva. Ubomi babo abuzinzanga. Abakwazi ukusiqonda isiqhamo semicimbi, kuze oku kubazalise ngexhala nokungazoli. Masikhumbule ukuba ubomi babantwana bakaThixo kulo mhlaba bubomi bokuphambukela. Asinabulumko bokuceba obethu ubomi. Asikokwethu ukubumba ikamva lethu. “Ngokholo uAbraham wathi, akubizwa, wakululamela ukuba aphume, aye kuloo ndawo abeza kuyamkela ukuba ibe lilifa; waphuma ke, engazi kakuhle nalapho aya khona.” Hebhere 11:8.

“UKristu, kubomi baKhe emhlabeni, akazange enze macebo ngesiqu saKhe. Wamkela amacebo kaYise ngaYe, waza uYise, imihla ngemihla, wawatyhila amacebo angaYe. Ngokunjalo, nathi simele ukuxhomekeka kuThixo, ukuze ubomi bethu bube kukusebenza okulula kwentando yakhe. Xa sizinikela kuYe iindlela zethu, uya kuwakhokela amanyathelo ethu.

“Baninzi kakhulu abathi, ekucebeni ikamva eliqhakazileyo, basuke basilele kakhulu. Mvumele uThixo ukuba akucebele. Njengomntwana omncinane, thembela kwinkokelo yaKhe oya “kuzigcina iinyawo zabakhe benceba.” 1 Samuweli 2:9. UThixo ubakhokela abantwana baKhe ngenye indlela kunokuba bebeya kukhetha ukuba bakhokelwe, ukuba bebengasibona isiphelo kwasekuqalekeni baze babuqonde ubuhle benjongo abayizalisekisayo njengabasebenzi kunye naYe.”—Ellen G. White, Ulungiselelo Lwempiliso, amaph. 478, 479.

**Imibuzo Yengxoxo:**

`Cinga ngeveki edlulileyo udwelise izinto nonombulelo ngazo. Ungaba unezinye onokuba nombulelo ngazo kunokuba ucinga wena?`

`Gxila kwisivisa sokugqibela sesicatshulwa sikaEllen G. White ngasentla. Yintetho yokholo leyo enamandla kakhulu. Ungakufunda njani ukumthemba uThixo ngendlela enzulu ngolo hlobo?`

`NgokwabaseKolose 1:6, 23, xoxani le ntetho ilandelayo: “Ukungakholwa, ukukrokra, novukelo kwamvalela ngaphandle uIsrayeli wakudala kwilizwe laseKanana. Zona ezo zono zinye zilibazise ukungena kukaIsrayeli wangoku kwiKanana yasezulwini. Kuzo zonke ezi meko, uThixo akazange abe nemposiso. Kukungakholwa, ukuthanda ihlabathi, ukungazinikeli, nembambano phakathi kwabantu abazibiza ngokuba bangabakaThixo okusigcine kweli hlabathi lesono nosizi iminyaka emininzi kangaka. Ukuba ibandla likaKristu beliwenzile umsebenzi elibekelwe wona ngokuyalela kweNkosi, umhlaba wonke, ngaphambi koku, ngowuye walunyukiswa ibe neNkosi uYesu sewabuya ukuza kulo mhlaba esemandleni nakubuqaqawuli obukhulu.”—Ellen G. White, Last Day Events, p. 38. Kungeziphi iindlela nathi namhlanje esinokuba nobutyala bezinto ezinye?`