---
title:  Izicelo Zomthandazo ZikaPawulos
date:   05/01/2026
---

Kwiminyaka eliqela eyadlulayo, kwakukho umfundisi owathetha ngemithandazo ejikeleza kumna, mna, mna, nezidingo okanye neentswelo zam. Wayeyibiza ngokuthi, “yimithandazo emincinane yomona,” kuba uThixo unemicimbi engaphezulu engqondweni yaKhe.

`Funda umthandazo kaPawulos kwabaseFilipi 1:9–11. Kuphi apho ujonge khona zizeziphi izicelo ezikhulu azenzayo? Oku kukuxelela ntoni ngomthandazo?`

Lo mthandazo ungamagama anama-43 kuphela esiGrikeni, kodwa aquke konke akhathala ngako uPawulos, aza kunaba kuko kule ncwadi: uthando, ukwazi, ukuqonda, ukunyaniseka, nokukhubekisa, nobulungisa esinabo ngoYesu Kristu. Ngaphantsi kwalo mthandazo nakwezinye iintetho zikaPawulos ezidlulileyo zokubulela kukho ucinezelo ngebandla liphela. Umthandazo kaPawulos uwonke ujonge kwabanye, nangalo lonke ibandla nokuqhuba kakuhle kwalo. Makhe siqwalasele kwiziqalelo ezimbalwa zalo mthandazo:

Ukuphuphuma ngakumbi kothando. UPawulos akathandazeli nje ukuba uthando olongeziweyo kodwa uthando olusiwa kwindawo eqinisekileyo: “ukwazi nako konke ukuqonda” (Filipi 1:9). Ukuthetha ngokwazi akubhekisi kulwazi nje lwengqondo kodwa kuthetha ukwazi izinto zikamoya ezizuzwa kuphela ngokudlelana noThixo nokufunda iLizwi laKhe (bona: Efese 1:17, Efese 4:13, 1 Tim. 2:4).

Ukuqonda. Oku kuchazwa nguPawulos njengokukwazi “ukukhetha okuhle kakhulu” (ukwahlula koko kuyingozi ekuziphatheni) “ukuze kubekho ubunyulu nokungabi nasiphako” (Filipi 1:10, ESV).

Ukunyansiseka. EsiGrikeni eli gama lithetha “ukubonwa ngokukhanya kwelanga” laye libhekisa kubunyulu besenzo obungenanto iphazamisayo: “Yonke into ayenzayo amaKristu kufuneka iphumele ukukhanya ngokokukhanya kwelanga.”—Ellen G. White, Reflecting Christ, p. 71.

Ukungakhubekisi. Oku kuthetha ukungabi sisikhubekiso, ukungathethi okanye ukungenzi nantoni eyakwenza kube nzima kakhulu ukuba umntu ayikholelwe.

Ubulungisa ngoKristu. UPawulos ugxile kakhulu kule indawo kwiincwadi zakhe, eziya kwabaseRoma nabaseGalati kwaye eza kunaba kakhulu kuyo kuFilipi 3. Asinabo obethu ubulungisa ngaphandle kobo sibufumana ngoKristu.

`Nokuba yintoni esiyenzayo, lunga“phuphuma njani ngakumbi nangakumbi” uthando lwethu (Filipi 1:9)? Kutheni le nto oko kubaluleke kakhulu kubomi bomKristu? (Bona naku-1 Kor. 13:1–8.)`