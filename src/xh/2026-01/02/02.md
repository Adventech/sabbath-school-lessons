---
title:  Ubudlelane Kwiindaba Ezilungileyo
date:   04/01/2026
---

`Funda Filipi 1:3–8.Yintoni anombulelo ngayo uPawulos? Unika ngqiniseko ethini kuFilipu, kwaye kutheni ibalulekile nje?`

UPawulos wamisela ibandla eFilipi; ngoko, siyakwazi ukubona ubushushu bobudlelane bomKristu bungena eleteni yakhe. Nangona bahlukene ngeqela leekhilomitha, uPawulos, esezintanjeni evalelwe, uthwele entliziyweni yakhe ibandla namalungu alo; uwalangazelela “eneemfesane zikaYesu Kristu” (Filipi 1:8,); uyambulela uThixo ngenxa yawo. Umthandazo kaPawulos wokubulela ude usenze ukuba simthi tshe uYesu esithethelela ezulwini.

Esifubeni sombingeleli omkhulu, kwakukho amatye ali-12 amele izizwe ezili-12 zikaIsrayeli. Abantu kwakufuneka babe “sentliziyweni yakhe” ngexesha ebathethelela (Eks. 28:29, ESV). Kungaphezulu koko kowethu uMbingeleli oMkhulu, uYesu, ukuthwala amagama abantu baKhe phambi kukaYise.

Okunika umdla, okubhalwe kuFilipi 1:3 kumbono-mbini, kubalula ubudlelane obusondeleyo ophakathi kukaPawulos noFilipu. Kuye kuguqulwe ngokuthi uPawulos uwakhumbula emthandazweni, kodwa kusenokubhekisa kubo ekukhumbuleni yena. Nokuba kunjani, kubalula ukuvana okusondeleyo abanako, okubalulwa ligama “ubudlelane” (isiGrike: koinonia). Njengoko uPawulos waba nobudlelane noKristu ngeentlungu zaKhe (Filipi 3:10), abaseFilipi “nabo badlelana” (Greek: sunkoinne) ngeentlungu noPawulos baza babelana nangemali ukuluxhasa ulungiselelo lwakhe uPawulos (Filipi 4:14, 15). Oku kwenzelana “kususela kwimini yokuqala kude kube ngoku” (Filipi 1:5), kumenza ambulele uThixo ngabo nokuba abathandazele “evuyile” (Filipi 1:4).

Ngomdla, uPawulos uchaza imeko yakhe entolongweni ngendlela encomekayo— njengenike ithuba “ekuziphenduleleni kwam, nasekuziqiniseni kwam iindaba ezilungileyo” (Filipi 1:7). Ukusebenzisa kwakhe ezi zaci zibini zomthetho kunika into ethi ukuvavanywa kwakhe kusondele, kodwa nokuthi uPawulos uxakekile ekunikeni amasoldati neendwendwe iindaba ezilungileyo. Ukuzikhusela (Greek apologia) ekuhlaselweni nokuqinisekisa iinyaniso zazo ezingunaphakade kokubini kuyafuneka. UPawulos ubonakala ekhala kancinane ngekamva lakhe kunokungqinela iindaba ezilungileyo. Nokuba uyaphila okanye uyafa, uPawulos uqinisekile ukuba uThixo uya kuwufeza “umsebenzi olungileyo” awuqalileyo kubo bonke abo bathembela kuYe (Filipi 1:6).

`Usiqonda kanjani isithembiso sokuba uThixo uya kuwufeza “umsebenzi olungileyo kuwe” (Filipi 1:6)? Kuthetha ntoni oko? Ingaba lo msebenzi ungaze uphele ngaphambi kokuBuya kwesiBini?`