---
title:  Ukuqonda Okwasemoyeni Kusetyenziswa
date:   06/01/2026
---

Abantu baseFilipi, ngokuqondakalayo, babe noxinzelelo xa babesiva ngokuvalelwa kukaPawulos entolongweni. Ngoku umsebenzi wakhe wawuphazamiseke kakhulu. Wayengakwazi ukujikeleza. Wayengakwazi ukushumayela. Wayengakwazi nokuya ezindlwini zesikhungo nokufundisa abantu ngoYesu onguMesiya. Wayengenako ukumisa amabandla. Abantu baseFilipi bathumela uEpafrodito ukuya kuhlola imeko kampostile, amkhuthaze, nokuba aqinisekise ukuba iintswelo zakhe zasenyameni zikhathalelekile.

`Funda Filipi 1:12–18. Wakubona njani uPawulos ukuvalelwa kwakhe entolongweni? Sifundo sini esingasifunda kule ngqondo yakhe, nokuba zithini iimeko awazifumana ekuzo?`

Isigidimi awasibuyisa naye uPawulos sinokuba sabothusa abantu baseFilipi. UPawulos wazibona iimeko zakhe ngamehlo awahlukileyo. Ukuqonda kwakhe kwasemoyeni kwamenza wakubona ukuvalelwa kwakhe entolongweni kuyinto elungileyo. Akuzange kuwuphazamise konke umsebenzi wakhe, kodwa “kwakukhona zihambayo iindaba ezilungileyo” (Filipi 1:12). Apho abanye babebona kuphela iintambo nemiqobo, uPawulos wabona abalindi bakhe baseRoma njengemiphefumlo efanele ubukumkani bukaThixo. Wabona nokuba ukuvalelwa kwakhe kwabakhuthaza kakhulu abanye ukuba basebenze bazimisele ngakumbi ukusasaza iindaba ezilungileyo, bathethe ngesibindi ngenxa kaKristu bengenaloyiko lweziphumo.

Kunokuba nzima ukuba nombono, kodwa abanye baya bacinga ukuba ukungabonakali kwakhe kwakuya kwenza abe nengqalelo enkulu ngakubo nokushumayela kwabo iindaba ezilungileyo. Umzekelo ongako ukuba mkhulu onamandla kodwa olusizi wokubawa komntu, kude kube njalo nasebandleni. Ngokutsho kukaYeremiya, kude kakhulu ngaphambi kukaPawulos: “Intliziyo inenkohliso ngaphezu kweento zonke, isisifo esibi; ngubani na onokuyazi?” (Jer. 17:9).

Ngethamsanqa, ngokungafaniyo, abanye abasebenzi abanyanisekileyo nabo baba nobushushu bokusasaza iindaba ezilungileyo. Bamthanda kakhulu uPawulos kwaza ukubulaleka kwakhe ababekubona ebunyamezele ngenxa yokholo lwakhe kwabenza ukuba bathembele kuKristu ngakumbi kwabaqinisa ngaphezulu ukuba bayisebenzele ngakumbi iNkosi. Kwabanika amandla okuya apho kuqala babesoyika ukuya; kwabenza bathethe kwiimeko ababethula kuzo ngaphambili; kwabakhokelela kubantu abaninzi abaya bamamkela uKristu nokusasaza iindaba ezilungileyo zosindiso.

`Sithini isifundo osifundileyo kumava athe, nangona wona emabi, kodwa azisa okuhle? Nakwiimeko apho okuhle kunokungacaci, singafunda njani ukuthembela kuKristu sekunjalo?`