---
title:  Izizathu Zokuba Nombulelo Nomthandazo
date:   03/01/2026
---

### Fundela Isifundo Sale Veki
Filipi 1:1–18, 1 Kor. 13:1–8, Yer. 17:9, Kol. 1:1–12, 1 Pet. 1:4, INd. 119:105, Isa. 30:21.

> <p>Indima Yenkumbulo</p>
> “Ekubeni ndikholose ngayo le nto, yokuba lowo wawuqalayo ngaphakathi kwenu umsebenzi olungileyo, wowufeza ide ibe yiloo mini kaYesu Kristu” (Filipi 1:6).

UPawulos uthi esezingqondweni kakhulu aqale incwadi yakhe ngamazwi ombuliso nokunika umbulelo. “Makube lubabalo kuni, noxolo oluvela kuThixo uBawo wethu, neNkosi yethu uYesu Kristu. Sihlala sibulela kuye uThixo, uYise weNkosi yethu uYesu Kristu” (Kol. 1:2, 3).

Nathi, njengoPawulos, sinokuninzi esinokuba nombulelo ngako. Sifumene ubabalo ngeendlela ezimangalisayo, iindlela ezingaqondwa naziingelosi. Kunjalo nangesipho sikaThixo senceba, ehlanganisa ukuvumelana noThixo nethemba eliphuma eluthandweni lukaThixo.

Ngokomgangatho womntu, sinakho ukunika sibonise umbulelo kwabanye sithembe ukuba abantu baba nombulelo ngezinto esibenzela zona. Abazali bathandazela ukuba abantwana babo bamthande uThixo babulele ngenye imini, ukuba akunjalo ngoku, imibingelelo eqinisekileyo ababenzele yona ngokubakhulisa ngeyona ndlela iyiyo kangangoko banako. Phofu, njengabantu, sineempazamo ezininzi, kwaye siyafunda kuzo (okanye simele ukufunda kuzo).

Kule veki siza kuqwalasela amazwi kaPawulos avulayo ombulelo nomthandazo eFilipi naseKolose, anokusondla asomeleze kobethu ubomi bomthandazo.

_Funda isifundo sale veki ulungiselela iSabatha kaJanuwari 10._