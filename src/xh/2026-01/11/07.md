---
title:  Ingcamango Eyongeziweyo
date:   13/03/2026
---

“Xa uMoya kaThixo ulawula ingqondo nentliziyo, umphefumlo oguqukileyo udanduluka ngengoma entsha; kuba uqonda ukuba amava akhe, isithembiso sikaThixo sizalisekile, nokuba ukreqo lwawo luxolelwe, isono sigqunyiwe. Wenze inguquko ngakuThixo ekwaphuleni umthetho wezulu, nokukholwa kuKristu, owafela ukugwetyelwa komntu. “[E] gwetyelwe nje ngokwaselukholweni” uno“xolo kuThixo ngayo iNKosi uYesu Kristu.” Roma 5:1.

“Ngenxa yokuba la ingamava akhe, umKristu akufuneki, ke ngoko, ukuba asonge izandla enelisekile koko enzelwe kona. Lowo uye wazimisela ukungena ebukumkanini bukamoya, uya kufumanisa ukuba onke amandla neenkanuko zendalo engahlaziyekanga, zixhaswa yimikhosi yobukumkani bobumnyama, zimi ukuba zichasane naye. Imihla yonke kufuneka akuhlaziye ukuzinikela kwakhe, yonke imihla abe sedabini nobubi. Imikhwa emidala, imfuza ethanda ukwenza okungalungileyo, ziya kulwela ukumlawula, kufuneke ke ukuba ahlale eziphaphamele, alwele uloyiso ngamandla kaKristu. . . . “Amandla athe xaxe ukubaphezulu, ukubanyulu, nokuba nesidima, yeyona ntswelo yethu inkulu. Sicinga kakhulu ngelizwe, sibe sicinga kancinane kakhulu ngezulu. . . . “Kwimizamo yakhe yokufikelela kumgangatho uThixo ambekele wona, umKristu kufuneka angatyhafiswa nto. Ukugqibelela kokuziphatha nokwasemoyeni, ngobabalo namandla kaKristu, kuthenjisiwe kuwo wonke [amaKristu]. UYesu ulithende lamandla, umthombo wobomi. . . . Ngenxa yethu, ufake emsebenzini zonke izenzeleli zezulu ezinawo onke amandla. Kwinyathelo ngalinye, sichukumisa amandla aKhe aphilayo.”—Ellen G. White, Izenzo Zabapostile, amaph. 476–478.

**Imibuzo Yengxoxo:**

`Athini amava onawo ngesithembiso sokuba “ugwetyelwe ngokholo”? Esi sithembiso simangalisayo sibuguqule njani ubomi bakho? Sihlangene njani eso sithembiso nengcamango yokuba ukwa“vuswe noKristu”?`

`Kuthetha ukuthini kuwe ukuba ukucinga ngezulu? Ingaba kubaluleke ngaphezu kokwenza okulungileyo emhlabeni? Kuphi apho kuzinza khona?`

`Cinga ngempembelelo obuyiyo ubomi bakho kwabanye. Nangona sikholisa ukucinga ngoku kwimeko yempembelelo yomntu ngamnye, ithini impembelelo yethu silibandla? Ibandla lakho lasekuhlaleni linempembelelo enjani ekuhlaleni?`

`Funda: Kolose 3:11. Kumele ukusixelela ntoni oku ngobunye esimele ukuba nabo kuKristu?`