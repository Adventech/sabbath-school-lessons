---
title:  Ukuhlaziywa ekwazini
date:   10/03/2026
---

`Funda Kolose 3:6–11. Uqhubeka njani uPawulos nalo msinga wokucinga?`

Amazwi okuqala kumaKolose 3:8 abonisa inguquko ekhawulezileyo nepheleleyo ukusuka ekufeni ukusinga ebomini: “Ke ngoku.” Igama “ngoku” kwisiGrike liyacinezela. Ngoku, oko kukuthi ngenxa yokuba uvusiwe noKristu uze ufune ezo zinto zangaphezulu, ubomi bakho bangoku kufuneka bubonise umahluko ocacileyo kubomi bakho bangaphambili. Kuba ukubulele “okwehlabathi ngaphakathi kwakho” (Kol. 3:5, ESV), “ngoku kufuneka uzigxothe zonke izinto ezinjalo—umsindo, ingqumbo, ulunya, ukunyelisa, ukuthetha amanyala kungabikho emlonyeni wenu” (Kol. 3:8, NRSV).

Kokubini, umsindo nengqumbo, zinokuchaza ukusabela okulungileyo kukaThixo kwisono (bekuchatshazelwe izolo) njengoko kunokwenzeka ngenxa kaYesu (Marko 3:5, IsiTy. 6:16). Ngokungafaniyo, siyakhuthazwa ukuba umntu “enze msinya ukuva, enze kade ukuthetha, enze kade ukuqumba; kuba ingqumbo yendoda ayisebenzi bulungisa bukaThixo” (Yakobi 1:19, 20). Ulunya lunqwenela okubi komnye. Ukunyelisa kusebenza ukuphoxa. UPawulos ugxeka nolwimi oluthetha amanyala nolungcolileyo. Ekugqibeleni, ukuxokisana kuyalelwa (thelekisa noLev. 19:11, 18), “njengoko nizihlubile nje umntu omdala kunye nezenzo zakhe” (Kol. 3:9).

`Uthetha ukuthini uPawulos “ngomntu omdala” ophikisana “nomntu omtsha”? Bona: Roma 6:6 noEfese 4:22–24.`

Izenzi azisebenzisayo uPawulos kokukwenziwa ngokutsha ukusuka kokudala ukusinga kokutsha kurhesha kwimpahla, ngokungathi ubani ukhulule izambatho ezidala nezimdaka waza wambathiswa iingubo ezintsha ezimhlophe (thelekisa noZek. 3:4). Umahluko ofanayo wobudala/butsha wenziwe ukubhekisa kwiminqophiso, omdala nomtsha, ngencwadi yangaphandle yomthetho nangomthetho obhalwe ngoMoya entliziyweni (2 Kor. 3:4–18).

Ezi zifaniso zichaza inguquko neempembelelo zayo, azibiza uPawulos ngokuthi ‘yindalo entsha” (2 Kor. 5:17). Si“hlaziyelwe ekwazini okuhle, ngokomfanekiselo walowo [uKristu]” (Kol. 3:10), ungumfanekiselo kaThixo ongenako ukubonwa (Kol. 1:15). Ukuzuza ukwazi kukaKristu ngeLizwi laKhe kusenza ngokutsha “ngokomfanekiselo omnye “sivela ebuqaqawulini sisinge ebuqaqawulini” (2 Kor. 3:18). Oku kusibeka ngaphezu kwako konke okobuhlanga, okwendawo nemida yasekuhlaleni (Kol. 3:11), ngokuba singabemi bobukumkani bangaphezulu.