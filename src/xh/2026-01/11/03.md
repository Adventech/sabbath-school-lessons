---
title:  Makuphele Okwehlabathi
date:   09/03/2026
---

Siva izislogan [iziqubulo] ezininzi namhlanje: “Mayiphele imfazwe!” “Makuphele ukugqitywa kwamahlathi! “Maziyekwe izixhobo zenunzi!” phofu esingazange sisive sesithi, “Makuphele okukokwehlabathi!” Eso asihambelani nemvakalelo yehlabathi lethu. Kungengakuba ezinye iziqubulo azilunganga okanye oko zikukhuthazayo akulunganga. Ntonje zona zibona nje kufuphi, xa kuthelekiswa nokusondela kunaphakade. Okwethu ukujonga kudingeka ukuba kube ngasentla, ukuba phezulu okungapheliyo.

`Funda Kolose 3:5, 6 (bona nakuRoma 6:1–7). Sikuva kuthetha ntoni ukufa kuthi nokuphilela okwasemhlabeni size siphilele “ezo zinto zaphezulu” (Kol. 3:1)?`

Nangona sithe ngokwasemoyeni safa noKristu, awethu “amalungu”—oko kukuthi, izihendo ethi imizimba yethu nengqondo zethu zisinike zona—adinga ukubulawa. Kufuneka kodwa siqonde izinto ezimbini ezihlangene nalo myalelo. Kuqala, kuKolose 3:1, imo yesiGrike ayisebenzisayo uPawulos inika ingqondo yokuba, inene, sele sivusiwe noKristu. Eyesibini, umyalelo okuKolose 3:5 usisiphumo saloo nyaniso (“Ke ngoko”). Singakwazi ukuzibulala izinto zasemhlabeni (umbulo, ukungcola, inkanuko, umnqweno ombi, ukubawa, njl.) kuphela kuba sivuswe noKristu saye sinobomi namandla asemoyeni ukuba sizisuse ezi zinto ezingqondweni nasebomini bethu.

Okunika umdla, ukuvela okukodwa kwesiGrike kwelo binzana livela kumaKolose 3:6, “ingqumbo kaThixo,” kumaRoma 1:18. UThixo “ubanikela” abantu kwiindlela zabo zenkohlakalo, ukuze ngokunjalo nayo ingqumbo yaKhe “ize” (bona IsiTy. 6:16, 17) “kwabo bangathobeliyo” (Kol. 3:6, NRSV). KumaRoma 1:18, uPawulos ku“kungahloneli Thixo nentswela-bulungisa,” ekulinganisa noku“ngcola” (esebenzisa igama lesiGrike elinye elifunyanwa kumaKolose 3:5) kanye ngqo nabantu abahleli “ezinkanukweni zeentliziyo zabo, . . . ukuba bahlazisane ngemizimba yabo” (Roma 1:24).

Bayihlazisa njani imizimba yabo? Kuqala, kuba besala ukumvuma uMdali kodwa “nangokuthabatheka okulihlazo; kuba namankazana abo umsebenzi wasemvelweni awananisela okunxamnye nemvelo; kwaza kwangokunjalo ke namadoda, ewushiya umsebenzi wenkazana wasemvelweni, avutha ngokukhanukana kwawo, amadoda esenza kumadoda okuziintloni” (Roma 1:26, 27).

`Siwalandela njani amazwi athi “bhubhisani ngoko amalungu enu asemhlabeni” (Kol. 3:5)?`