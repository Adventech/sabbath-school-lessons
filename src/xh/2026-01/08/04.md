---
title:  Intloko Yomzimba (ibandla)
date:   17/02/2026
---

`Funda Efese 1:22 noKolose 2:10. Ithetha ntoni “intloko” kwezi ndawo? Uthetha ukuthini uPawulos xa esithi uYesu yi“ntloko yebandla” (Efese 5:23)?`

Kuyazenzekela ukuthetha ngentloko ngokomfuziselo xa kubhekiswa kwisikhundla sobukhokeli, njengoko kuye kubonakalaliswe phantsi kwiilwimi zonke emhlabeni. Sifumana ukusetyenziswa okufanayo kuyo yonke iBhayibhile-iTestamente eNdala neNtsha. Qaphela indlela “intloko” esetyenziswe ngayo kwezi ndima zilandelayo:

1. Eksodus 18:25—uMoses wanyula “amadoda anobunkunkqele ekuthetheni amatyala kuwo onke amaIsrayeli, wawenza iintloko phezu kwabantu, abangabathetheli-waka, nabathetheli-khulu, nabathetheli bamashumi ngamahlanu, nabathetheli bamashumi ngamanye.”
2. Numeri 31:26—“iintloko zezindlu zooyise” (ESV).
3. Duteronomi 28:13—uThixo uya kumenza uIsrayeli “intloko, angabi ngumsila” ukuba uya kumthobela.
4. Isaya 7:8—“Ngokuba intloko yama-Aram [iSiriya] yiDamasko, intloko yeDamasko nguRetsin.”
5. Hoseya 1:11—“Bohlanganisana ndawone oonyana bakaYuda noonyana bakaIsrayeli, . . . bazimisele intloko ibe nye” (NKJV).
6. Mika 3:9—“Nina zintloko zendlu kaYakobi, nani baphathi bendlu kaIsrayeli” (NKJV).
7. 1 Korinte 11:3 — “Intloko yomntu wonke oyindoda nguKristu.”

Ngoko, uKristu njengentloko yebandla unika ubukhokeli, inkokelo, nokubondla ubunye nokukhula kwebandla (bona uKol. 2:19).

`Funda 1 Korinte 12:12–27. UPawulos ulichaza ibandla njengo“mzimba.” Leliphi elinye icala lebandla eliziswa sesi sikweko?`

Kanye njengoko umzimba ungenako ukuphila ngaphandle kwentloko, xa ilungu lomzimba lisukile okanye lilimele, ubomi buba nobunzima obukhulu. Sikholisa ukungakuqondi ukubaluleka kwento side silahlelwe yiyo.

`Ukuba kungafuneka uncame ingalo okanye iliso, yintoni ongayikhetha? Kukuxelela ntoni oku ngokubaluleka komntu ngamnye njengelungu lebandla?`