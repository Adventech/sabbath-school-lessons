---
title:  Owamazibulo Kwindalo Yonke
date:   16/02/2026
---

KwiTestamente eNtsha, isaci “izibulo” no“kuzalwa kuqala” sisoloko sibhekisa kuYesu ngamaxesha onke (bona: Luka 2:7, Roma 8:29, Heb. 1:6, IsiTy. 1:5), kuhlanganisa nakabini kwabaseKolose. Phofu, naxa sibhekisa kwabanye, asiye sibe sithetha ngozelwe kuqala ngokuzama kwabantwana. Imbono yeBhayibhile “yezibulo” icinezela ulwalamano olulodwa analo unyana kuyise, okungenanto nolandelelwano. Kanti ke, zikwakho iimeko apho oonyana abancinci baye babekwe phambili; umzekelo ngabambalwa: uIsake, noYakobi, noYosefu.

UDavide, nangona wayengoyena umncinane kwisibhozo soonyana, uthanjiswe wangukumkani (1 Sam. 16:10–13), kwathi ngomdumisi, uThixo wathi, “Ndiya kumenza owamazibulo, Osenyangweni kookumkani behlabathi” (Ind. 89:27). Uye wathi kuMoses, “UIsrayeli ulizibulo lam” (Eks. 4:22, ESV). Ngenye indlela, isaci sibonisa ukuba kuqala ngokubaluleka.

`Funda Kolose 1:15–17. Unika zizathu ezithini uPawulos ngokuba uYesu kuthiwe “ngowamazibulo kwindalo yonke”?`

Ngokucacileyo, uPawulos akazami ukuthi uYesu waye engowokuqala ekubeni ngodaliweyo. Inyaniso yeyokuba, uluhlu luyala ukuba kunokuba kwenzeka oko. Kabini, ngeendlela ezingafaniyo, uxela ukuba uYesu wadala zonke izinto. Zadalwa nguYE zaye zidalelweYena (Kol. 1:16). Kwiimeko zombini, uYesu uboniswa esisiqu somthunywa athe uThixo ngaso wenza umsebenzi wokudala (bona nakuEfese 3:9, noYohane 1:1–3, IsiTy. 4:11).

Intetho kaPawulos inokuqondakala ngokupheleleyo kangangoko. Xa esithi “zonke” uthetha zonke—ngokubanzi (izulu nomhlaba), ngokuphathekayo (ezinokubonwa nezingenako ukubonwa), nezinokusebenza (iitrone, izilawuli, iziphatha- hlabathi, amagunya). Ezi zokugqibela izinto ziye zibhekise kwizidalwa ezizingelosi (bona: Efese 3:10, Efese 6:12). Ethetha ngokungathi uqinisekisa ukuba angaqondwa gwenxa, uPawulos ukwaxela ukuba uYesu wayekho “ngaphambi kweento zonke” (Kol. 1:17). Intetho yesiGrike inako ukuthetha ukwandulela ukubakho nangokwexesha, kodwa kuyo yonke enye indawo kwimibhalo kaPawulos, ibhekisa exesheni (bona, umzekelo, 1 Kor. 2:7, Gal. 1:17, Efese 1:4).

Esinye isizathu asinikayo uPawulos okanye sokubalasela kukaYesu sesi sokuba “izinto zonke zihlanganiswe kuYe” (Kol. 1:17, NET). Igama lesiGrike (synistmi) lithetha “ukuhlanganisa” okanye “ukumanya.” UYesu ungunobangela wokumanyana kwendalo yonke [iyunivesi], kungekuphela ngenxa yendawo ayidlalileyo njengoMdali kodwa nangenxa yokuba enguMhlanguli.

`UThixo, uMdali, wafela thina. Yintoni enokongezwa yimisebenzi yethu koko? Kungani ukuba ibe kukunyelisa ingcamango yokuba imisebenzi yethu ingongeza koko uKristu sesenzele kona?`