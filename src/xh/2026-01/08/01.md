---
title:  Ukubalasela KukaKristu
date:   14/02/2026
---

### Fundela Isifundo Sale Veki
Gen. 1:26, 27; Kol. 1:15–20; Yohane 1:1–3; Efese 1:22; 1 Kor. 12:12–27; 1 Kor. 4:9; Rom. 6:3, 4.

> <p>Indima Yenkumbulo</p>
> “Ungumfanekiselo [uKristu] kaThixo ongenakubonwa, owamazibulo kwindalo yonke. Ngokuba zadalelwa kuye zonke izinto, ezisemazulwini nezisemhlabeni, ezinokubonwa nezingenakubonwa, nokuba ziitrone, nokuba zibubukhosi, nokuba zizilawuli, nokuba ngamagunya; zonke izinto zidalwe nguye, zidalelwe yena. yena ke ungaphambi kweento zonke, nazo zonke izinto zima zimi kuye” (Kolose 1:15–17).

Ngesifundo sale veki, siqhubeka nokuqwalasela kwabaseKolose (bona Isifundos 1 nesesi-2). kwisifundo 2, Lwesine, sibone ukuba kwabaseKolose 1:9–12, uPawulos uthandazela amakholwa aseKolose, ecela ukuba angaphila ngendlela emkholisayo uThixo. Kwiindima, eye-12 neye-13, uthelekisa ubukumkani obubini: obokukhanya nobumnyama, ubukumkani “bokukhanya” (Kol. 1:12, NIV) no“bukumkani bobumnyama” (Kol. 1:13, NIV). UThixo uYise usenze sakufanela ukwabelana kwilifa elingunaphakade bobomi bokukhanya, obusihlangule kwigunya lobumnyama, waza “wasifudusela kubukumkani begunya loNyana waKhe oyintanda, esithe kuye sanokuhlangulwa, nokuxolelwa izono” (Kol. 1:13, 14, ESV).

Ngamanye amazwi, kukuYesu, umntu uYesu, okwanguThixo uMdali wethu, esinokuhlangulwa. Wakuceba ukuhlangulwa kwethu esenzela thina, ukuze ngokukholwa kuYe, sibe nokususwa kubukumkani bobumnyama singene kubukumkani boNyana waKhe oyintanda.

Kule veki siza kuqwalasela kwenye yezona ntetho izeleyo nenendili engoYesu kwiTestamente eNtsha. Kuthetha ukuthini ukuthi uYesu “ungumfanekiselo kaThixo ongenako ukubonwa,” kanti ukwa“lizibulo phezu kwendalo yonke” (Kol. 1:15, NIV)?

_Funda isifundo sale veki ulungiselela iSabatha kaFebruwari 21._