---
title:  Ingcamango Eyongeziweyo
date:   16/01/2026
---

“Kwavakala ezindlebeni zeli fela-nkolo imikhwazo yoloyiso iphuma emanqwanqweni, emithini yokutshiswa kwamakholwa ehleli, eziseleni, emihadini nasemiqolombeni yomhlaba. Wabuva ubungqina bemiphefumlo eme nkqi, eyathi naxa izindwayi, ibandezelekile, ingcungcuthekiswa, yathwala ingoyiki, ubungqina obundilisekileyo bokholo, isithi, “Ndiyamazi endikholiweyo nguye.” Aba bathi bebunikela ubomi babo ngenxa yenkolo, bavakalisa ehlabathini ukuba, Lowo bathembele kuYe, unako ukusindisa kube sekugqibeleni.” —Ellen G. White, Izenzo Zabapostile, iph. 512.

“Akuzange kwakho ukwahlukana okukhulu kangaka kwenkolo ebuKristwini njengexesha langoku. Ukuba izipho [zabapostile, abaprofeti, abavangeli, abefundisi, neetitshala (Efese 4:11–13)] zazifuneka ukugcina ubunye bebandla lakudala, kubeke phi ukugqithisela ukubuyisela ubunye ngoku! Nale yokuba yinjongo kaThixo ukubuyisela ubunye bebandla ngemihla yokugqibela, ibonakala kakhulu eziprofetweni. Siya qinisekiswa ukuba abalindi baya kubonana ubuso ngobuso, xa iNkosi iya kuyibuyisa kwakhona iZiyoni. Kanti ke, neyokuba ngexesha lokuphela abalumkileyo baya kuqonda. Xa oku kuzaliseka, kuya kubakho ubunye kwinkolo nabo bonke uThixo ababalela ukuba balumkile; nokuba yinjongo kaThixo ukubuyisela ubunye bebandla ngemihla yokugqibela, kwaye kubonakala kakhulu kwiziprofeto. Siyaqinisekiswa ukuba abalindi baya kujongana emehlweni, xa iNkosi ibuyisa iZiyoni kwakhona. Kwakhona, eyokuba ngexesha lokuphela izilumko ziya kuqonda. Xa oku kuzaliseka, kuya kubakho ubunye benkolo nabo bonke uThixo ababalela ukuba balumkile; “kuba abo bakuqondayo ngokwenene okulungileyo, kufuneka baqonde ngokufanayo. . . . Kwiingcamango ezifana nezi, kuyabonakala ukuba imeko egqibeleleyo yebandla exelwa apha kwangaphambili ise kwixesha elizayo; okubonisa ukuba ezi zipho azikayifezi injongo yazo.”—R. F. Cottrell, “Introduction,” in Ellen G. White, Early Writings, p. 140.

**Imibuzo Yengxoxo:**

`Ngokwesi sicatshulwa singentla sivela kuR.F. Cottrell, yintoni efunekayo ukuba uMoya Oyingcwele ayizise ebandleni likaThixo namhlanje? Kubaluleke kangakanani kubunye bebandla ukusebenzisa iingcebiso ezinikwe ngomoya wesiprofeto?`

`Ungayichaza njani imfundiso yeBhayibhile ngokufa kumhlobo okholwa ukuba uPawulos namanye amaKristu afileyo ngoku “anoKristu” ezulwini?`

`Sibuqonda njani ubunyaniso obubuhlungu bokutsala nzima kweli hlabaathi? Kungani ukuba imfundiso yembambano enkulu eluncedo olungaka ekusinikeni ukuba sibe nento esiyiqondayo ngayo yonke? Kutheni phofu, kufuneka thina ekugqibeleni siphele sikhangela kuYesu emnqamlezweni njengomboniso ozeleyo okhoyo wothando lukaBawo nokuba sifune ukumthemba ngawona maxesha mabi?`