---
title:  Ukufa Kuyinzuzo
date:   12/01/2026
---

Mhlawumbi akukhange uqaphele, sonke, ngakumbi singamakholwa, siphakathi kwimbambano enkulu, egquba kuyo yonke indawo esikuyo kanti, ngokwenene, nangaphakathi kuthi. Sonke, ngandlel’ ithile, siyabuva ubunyaniso bale mfazwe yezwe lonke, kwaye siya kubuva side sife, nokuba kunini okanye kwenzeka njani oko.

`Funda 2 Korinte 10:3–6. Siyintoni isiseko semfazwe yasemoyeni esiyilwayo, ziyintoni izixhobo zethu?`

Ezona zixhobo zibulalayo zasemoyeni ziingcamango, ezilungileyo nezimbi. USathana usebenzisa ukugxeka, ukungcatsha, ukuhlazisa, ukoyika, uxinzelelo loontangandini, nemfumba yezixhobo ezifana nezo ekungafunekanga amaKristu azisebenzise. Thina, endaweni yoko, kufuneka sisebenzise uthando, inceba, uxolo, ubulali, ukuzeka kade umsindo, ububele, nokuzeyisa. Esona sixhobo sethu sinamandla, xa sisetyenziswa ngobulumko, “liLizwi likaThixo” elisebenza ngoMoya (Efese 6:17, AMP), kuba nguThixo kuphela okwazi ukuyifaka inyaniso entliziyweni yomntu. Thina sizizixhobo nje ezisetyenziswa nguThixo ukufeza iinjongo zaKhe.

`Funda Filipi 1:21, 22. Siyiqonda njani into ethethwa nguPawulos, ngakumbi kule ndawo yembambano enkulu?`

Ngenxa yokuba idabi lelomoya, sisemfazweni yeengcinga nezinto ezixabisekileyo. UKristu Yena wasizuzela uloyiso emnqamlezweni, kwaye lonke ixesha sihleli siqhagamshelwe kuYe, asisokuze soyiswe, nokuba sibulewe. UPawulos wanikela ubomi bakhe kuyo nantoni eyayisenzeka kuye apha emhlabeni, nokuba ikhohlakele kangakanani, ngenxa yokuba wayebubeke ubomi bakhe nekamva lakhe kwinkudla engasentla.

SingamaKristu, akufuneki silwele kakhulu amalungelo ethu ngaphezu kokulungileyo. Asikuko ukuba “amandla enza kulunge” kodwa “okulungileyo kwenza amandla.” Ukuziyekela kwintando kaThixo kundilisekile; kakuhle, kuphela kwendlela yokoyisa emfazweni esizifumana sikuyo. UYesu, Yena, ungumzekelo phofu, ungowona mzekelo ufezekileyo wokuzinikela kwintando kaThixo, njengoko uPawulos eza kukuveza kuFilipi 2.

`Kungaziphi iindela, khona ngoku, othi ubuve ubunyaniso bembambano enkulu? Ungakufumana njani ukuthuthuzeleka namandla ekwazini ukuba uKristu sele esizuzele uloyiso?`