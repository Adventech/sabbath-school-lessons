---
title:  Ukumanyana Nokungoyiki
date:   15/01/2026
---

`Funda Filipi 1:27–30. Ubunye bethu noku “lwela inkolo yeendaba ezilungileyo” kulamana njani nokungabi nakoyika?`

Icebo likaSathana kukwahlula nokoyisa. Ukungahlangani kuyingozi. UYesu wathi, “Ukuba ithe indlu yahlulelana yodwa, ainako ukuma loo ndlu” (Marko 3:25). Ngumthetho-siseko olula uSathana onwaba xa siwulibele. Ubunye bethu businceda ukuba sikwazi ukuzalisekisa indawo esiyidlalayo ngokwesiprofeto singamasalela esiprofeto seBhayibhile (IsiTy. 12:17), sivakalisa “iindaba ezilungileyo ezingunaphakade” “kwiintlanga zonke, nezizwe, neelwimi, nabantu” (IsiTy. 14:6). Ngenxa yokuba ubunye bubalulekile ekuzalisekiseni esikuthunyiweyo ukusasaza esi sigidimi siphuma kuThixo, kwaye umthandazo kaYesu kuYohane 17 ubalula “inyaniso” yeLizwi likaThixo njengesinye sezona zibalulekileyo izithixo zobunye (Yohane 17:17, 19), isigidimi sethu asikwazi ukwahlulwa koko sikuthunyiweyo okanye kubunye bethu. Zozithathu zima okanye ziwa kunye. Ukuba esinye sezi zitshixo zithathu asikho, asisokuze siphumelele. Sekunjalo, ukuba sinazo zozithathu endaweni yazo, akukho nto singayoyika. Sidinga ukuba “singoyikiswa nangayiphi indlela” yinkcaso (Filipi 1:28). USathana ulutshaba oloyisiweyo. Nokuba singabulawa ngenxa yokholo lwethu, akukho nto inako ukusenzakalisa ukuba sithi “sibe ngabalandeli bokulungileyo” (1 Pet. 3:13). Ongendawo akanawo amandla okukunqanda ukubheka phambili kwenyaniso kaThixo.

`Funda ezi ndawo zilandelayo zeBhayibhile uze wenze isishwankathelo esifutshane somxholo ofumaneka kuzo: Mateyu 10:38, IZenzo 14:22, Roma 8:17, 2 Timoti 3:12.`

Bona ubomi ngokwabo kweli hlabathi liwileyo bunzima, nakwabona “bangabona balungileyo” bethu. UYobhi wayeyindoda elilungisa; noThixo wathi loo ndoda “igqibelele, ithe tye, imoyika uThixo ityeka ebubini” (Yobhi 1:1). Sele enjalo, ngobusuku, intlekele yamthwaxa yena nosapho lwakhe. Ngubani ongafundanga, mhlawumbi ngawakhe amava okanye ngokubona oko kwenzeka kwabanye, ukuba ubomi apha buphilwa, kuyabonakala, emngciphekweni, kwaye akuze wazi ukuba uya kuwa nini apho eliweni? Ukuthwala nzima, nokuba kungakanani, kokwethu sonke. Ekupheleni, kodwa, kungcono ukuthwala nzima ngenxa kaKristu kunayo nayiphi enye into.

`Themba lini, nantuthuzelo ni, thina, njengamaKristu, esifanele sibe nazo phakathi kokuva kwethu ubunzima?`