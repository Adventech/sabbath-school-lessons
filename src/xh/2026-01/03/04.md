---
title:  Ukuba Nethemba
date:   13/01/2026
---

`Funda Filipi 1:23, 24. Uthetha ukuthini uPawulos xa athi ndinga “ndinganduluka, ndiye kuba noKristu” “kokona kulungileyo kakhulu”?`

Le ndawo iye yaqondwa ngokungekuko kwizizukulwana. Kwisicatshulwa esiza kusiqwalasela kule veki, uPawulos wayephethe umahluko phakathi kokufa nokuphila. UmKristu uphilela uKristu kanti angafela Yena. ngaloo ndlela, kuyi“nzuzo” kuba ubungqina bethu bunamandla amakhulu kangako baye buyoyisa (Filipi 1:21). Akuthandabuzeki ukuba umntu okholwayo ulungela nokufa ngenxa yaloo nkolo.

Kufuneka kodwa siqonde ukuba abafileyo bafile ngenene. ‘Abazi nto.” Baphumle engcwabeni kude kube luvuko (bona Intsh. 9:5; Yohane 5:28, 29). Kungoko uYesu wathi ngoLazaro, owayefile, “ULazaro, umhlobo wethu ulele; ndiyaya ukuba ndimvuse” (Yohane 11:11).

Ukuba, xa abantu besifa, bebesiya ezulwini kwangoko, yiba nomfanekisongqondweni ukuba oko kwakuya kuba njani kuLazaro. Emva kweentsuku ezine uLazaro onwabile eParadisi, kufika ingelosi ineendaba “ezimbi”: “Uxolo, Lazaro, uYesu uyakubiza ukuba ubuyele emhlabeni. Akukwazi ukuhlala apha.”

Xa siyilandela imposiso kuse ekupheleni okuyifaneleyo, siyabubona ubumposiso bayo. Ukufa kufana nokulala okungenalo iphupha aya kuthi uYesu abavuse kubo abalandeli baKhe abathembekileyo ekuBuyeni kwesiBini; emva koko, kunye nabangcwele abaphilileyo, baya kunyuswa basiwe ezulwini ukuba babe noYesu ngonaphakade (bona-1 Tes. 4:16, 17).

“Ukunduluka” kukaPawulos kubomi bangoku ukuze abe noKristu kuthetha ukuba naYe ekuthwaleni ubunzima nokufa (2 Tim. 4:6) ukuze “azuze ukuvuka kwabafileyo” (Filipi 3:11). Akunjalo, wayeqonda kakuhle ukuba uya kuwavala amehlo akhe ekufeni nokuba okulandela oko uyazi, ngokuqhwanyaza kweliso, uya kuba embona uYesu, owayeya kumthatha, nabo bonke abantu bakaThixo, abase kwindawo ayilungiselele bonke abamthandayo, uYesu (Yohane 14:3, 1 Kor. 2:9).

Nangona ekulungele ukufa ngenxa kaYesu, uPawulos wayesazi ukuba kwakuya kuba ngcono kubantu baseFilipi “ukuhlala esenyameni” (Filipi 1:24). Okunika umdla, kumaKristu, nokuba kungcono ukuphilela uKristu okanye ukufela Yena, asinto ilula leyo ukuyiphendula. UPawulos waye“xinekile phakathi kwako kokubini” (Filipi 1:23), phakathi kokuhlala ephilile nokuphumla engcwabeni.

`Kwakhona, nokuba umntu angangakufuni kangakanani ukufa, ingaba wakha wacinga ukuba koba njani ngomzuzu ufayo, into elandelayo oya kuyazi kukubuya kukaKristu? Loo ngcinga ingakunceda njani ukuba uyiqonde indlela uPawulos acinga ngayo apha?`