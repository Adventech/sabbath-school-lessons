---
title:  Abayeni Nabafazi Babo
date:   15/03/2026
---

Amaqela eemfundiso zamakhaya amaKristu eziqukwe kwiTestamente eNtsha (bona: Efese 5:21–6:9, Kol. 3:18–4:1, Tito 2:1–10, 1 Pet. 2:18–3:7). Okucacileyo, “le mithetho yamakhaya,” ngokokubizwa kwayo, ayihlelwanga ngokupheleleyo ngokoluhlu lokulawula kodwa iquka iziqalelo zokwenza ukuba kwenziwe ubudlelane obukhuthazwa ngomnye nomnye nobakhayo kumacala onke.

`Funda Kolose 3:18, 19. Kunjani ukubambisana okubonayo apha? Zeziphi iingcebiso azongezayo uPawulos kumaEfese 5:22–25, 33?`

Abanye abantu baye bacaphule le ndima, “Bafazi, walulameleni awenu amadoda” (Kol. 3:18, ESV), baphele apho, kodwa phawula inkcazo ebalulekileyo ayongezayo uPawulos: “njengoko kufanele abaseNkosini.” Ayikho indawo kwiTestamente eNtsha efundisa ukuba abafazi balulamele onke amadoda; nokuba abafazi kufuneka bathobele okanye babekwe ngaphantsi; nokuba kufuneka bawalulamele nje nokuba kunjani awabo amadoda kuzo zonke izinto azifunayo okanye azinqwenelayo. Into ethethwa nguPawulos ithi, ukunyaniseka komfazi makube seNkosini kuqala kuze kulandele endodeni. Ubuyena bomfazi akufuneki buginywe yindoda yakhe, kungafuneki nokuba iziphathe ngokwesazela sakhe.

Uthando analo uKristu ebandleni ngokuzincama ngenxa yalo lubonisa indlela abayeni abafanele ukuthanda ngayo abafazi babo (Efese 5:25). Aya kuthembeka nokuba sekunjani. Aya kwenza izigqibo ezibalungele kakhulu abafazi bawo, nangona ngokwesiqhelo ezi zinto zithandwayo kufuneka zibe ziyahambelana. Uthando olu lolu hlobo lwenza kube lula ukuba umfazi awuthobele umyalelo kaThixo wokunika imbeko umyeni wakhe (Efese 5:33).

Umtshato wobuKristu osempilweni ubonakala ngokuba kusetyenziswane—ukuthetha omnye nomnye, ukubonisana kwizinto ezicingwayo, nokwenziwa kwezigqibo ngokubambisana kwisibini – indoda nomfazi. Ngamanye amaxesha, xa kusenziwa izigqibo ezinegalelo kusapho lonke, kuba kuhle ukubaquka nabantwana ezingxoxweni, kodwa bangazi baxabane abazali phambi kwabo abantwana. Emva kwaloo nkqubo, ukuba umnyeni nomfazi abakwazi ukufikelela kwimvumelwano, indlela yoxolo yeBhayibhile yeyokuba umfazi ayamkele imbono yomyeni wakhe, xa ingangqubani neLizwi likaThixo. Kwangokunjalo, amaninzi, ukuba asingawo onke, amadoda aya kwazi ukukhumbula amaxesha awakuvuyelayo ukuba abaphulaphula abafazi bawo aza awamkela amacebiso abo. Okona indoda nomfazi besebenzisana bebambene, okona umtshato wonwaba ngakumbi.

`Singayiphepha njani le nto, ngelishwa, ihlala isenziwa konke oku: le yokusetyenziswa kwemithetho-siseko emihle yezi ndima ngendlela engeyiyo isenziwa mibi?`