---
title:  Ingcamango Eyongeziweyo
date:   20/03/2026
---

“Lonke ilungu losapho kufuneka liqonde ukuba uxanduva lulele phezu kwalo ukuba lwenze indawo yalo ekongezeni ukonwaba, ucwangco, nokuhlala kakuhle kosapho. Makungabikho ochasana nomnye. Bonke kufuneka basebenze ngokumanyeneyo umsebenzi omhle wokukhuthazana omnye nomnye; kufuneka kusetyenziswe ubulali, ukunyamezela, nomonde; kuphetshwe isiphithiphithi; elowo enze unako-nako ukuyenza lula imithwalo kamama. . . .

“Ilungu ngalinye kufuneka liyiqonde eyona ndawo kanye ekulindeleke ukuba liyidlale limanyene namanye. Bonke, ukususela kumntwana ominyaka mithandathu ukunyuka, kufuneka baqonde ukuba kufuneka elowo asithwale esakhe isabelo semithwalo yobomi.”—Ellen G. White, The Adventist Home, pp. 179, 180.

“Masimvumele uKristu angene ezintliziyweni zethu nakumakhaya ethu ukuba siza kuhamba ekukhanyeni. Ikhaya kufuneka lenziwe libe kuko konke okuthethwa lilizwi. Kufuneka libe lizulwana apha emhlabeni, indawo apho uthando lukhuliswa khona endaweni yokuba lukhuthalelwe ukucinezelwa. Ukonwaba kwethu kuxhomekeke koku kukhulisa uthando, uvelwano, nokunikana imbeko yenene omnye nomnye. . . . kufuneka sizilibale thina, sisoloko sikhangele amathuba, nokuba kukwizinto ezincinane, okubonisa umbulelo ngokuhle esikufumeneyo kwabanye, silindele amathuba okukhuthaza abanye nokubenza beve kulula sibaphungulele kwiintsizi nemithwalo ngezenzo zobubele obunothando nangezenzo ezincinane zothando. Ezi mbeko zinovelwano, ezithi, zakuba ziqale kwiintsapho zethu, zinabele ngaphandle kosapho lwekhaya, zincede ukwakha isambuku solonwabo lobomi; njengoko ukungazikhathaleli ezi zinto zincinane kuhlangana ukwakha isambuku sobomi obukrakra nosizi.”—Ellen G. White, Testimonies for the Church, vol. 3, pp. 539, 540.

**Imibuzo Yengxoxo:**

`Kwisibini esitshatilelyo, yeyiphi imithetho-siseko enincedileyo kubudlelane benu? Cebo lini eninalo kwabangatshatanga, nokuba kufuneka bakulungele njani ukumelana nemingeni ekholisa ukuziswa ngumtshato?`

`Abazali abaninzi abanothando nenkathalo abakhulisa abantwana babo kumakhaya amahle obuKristu bakholisa ukuba baxakane nabantwana abakhulileyo abangayifuniyo inkolo. Cebo lini nentuthuzelo ongabanika yona? Yintoni ekungaba kuhle ukungayithethi konke konke?`

`Xoxani ngakumbi ngesilumkiso “hambani ebulumkweni.” Kwelinye icala, kuthetha ukuthini ukuhamba “ebudengeni” xa kuthelekiswa nobulumko? Yintoni oyifundileyo kumaxesha awahlukileyo onokuba uye wahamba kwenye yezi ndlela okanye ngolunye uhlobo?`