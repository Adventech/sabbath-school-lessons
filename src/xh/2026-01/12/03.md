---
title:  Abazali Nabantwana
date:   16/03/2026
---

Abantwana banendawo ebalulekileyo abayidlalayo njengenxenye yomsebenzi wosapho. Bayakudinga ukwazi ukuba bayathandwa bekwaxatyisiwe njengamalungu osapho nabemi bobukumkani basemazulwini. Umthandazo wosapho ubalulekile, ulula kodwa wenziwa rhoqo, kusasa nangokuhlwa. Beselula, abantwana banako ukuqala ukuncedisa ngokucoca neminye imisebenzi. Okubaluleke kakhulu, kufuneka bathobele umyalelo kaPawulos: “Balulameleni abazali benu ezintweni zonke; kuba oko kukholekile kuyo iNkosi” (Kol. 3:20).

**Funda ezi ndawo zilandelayo. Ithini imithetho-siseko enikwayo yokukhulisa abantwana?**

`Imiz. 22:6, 15`

`Mat. 19:14`

`Dut. 6:6, 7`

`Imaz. 1:8, 9`

Xa beyiqeqeshelwe kakuhle iNkosi, ngomthetho nomzekelo, abantwana baya kuba yintsikelelo ekhaya, ebandleni, nangaphandle. Wona umyalelo kaPawulos kubazali, njengomyalelo wakhe kubayeni nabafazi, uzinzile kwaye ujonge macala: “Nina booyise, musani ukubacaphukisa abantwana benu, ukuze bangafi intliziyo” (Kol. 3:21). Indlela abazali, ngakumbi uyise, asebenzisana naluleka ngayo abantwana inempembelelo enkulu ekubakhuliseni kwabo kwasemoyeni.

Izifundo zikwabonisa, nazo, ukuba xa abazali bobabini besiya enkonzweni, uninzi lwabantwana luhlala lusiya enkonzweni, kunaxa emnye umzali oyayo. Okumangalisa nangaphezulu, ukuya rhoqo enkonzweni kukatata, nangaphezu kukamama, kuthetha ukuba iqela elikhulu labantwana liyahlala enkonzweni njengabantu abadala. Indawo katata, ke ngoko, ekwakhiweni kwesimilo sasemoyeni sabantwana bakhe, akukwazi ukujongelwa phantsi. Indlela ekubaluleke ngayo ukuba ootata bazidlale iindawo zabo ngokungqongqo!

`Asingabo bonke ootata, phofu, abaye bathi (ukuyibeka nje lula) ngendawo abayidlalayo baba ngumzekelo ebantwaneni babo. Kungenza njani ukuba ukumazi uThixo njengoBawo kusincede sizise impiliso apho idingeka khona, ngakumbi xa ootata basemhlabeni benze umonakalo omkhulu?`