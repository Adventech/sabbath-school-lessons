---
title:  Ulwalamano Emsebenzini
date:   17/03/2026
---

`Funda Kolose 3:22–25 nomaKolose 4:1. Yimiyalelo ethini enikwa amakhoboka? Yeyiphi imithetho-siseko elapha ebhekisa kulwalamano emsebenzini jikelele?`

Abantu namhlanje, ngamanye amaxesha bavumbulula ubukhoboka njengendlela yokuziphosa ngasemva kwixesha eladlulayo ezinye zeengcebiso zeBhayibhile, okanye basuka bangasikhathaleli kakhulu isiBhalo sisonke. Sekunjalo ke, okuchasayo, okuyibona bengayiboni ingxelo yembali yeendawo ezingobukhoboka kuIsrayeli weTestamente eNdala nebandla leTestamente eNtsha. Abantu benziwe ngokomfanekiselo kaThixo kwaye, njengazo zonke izidalwa zikaThixo ezicingayo, balungiselwe ukuba bakhululeke. Imithetho kaMoses yayingavumi ukuba amaIsrayeli abe ngamakhoboka ngokungenasiphelo (Dut. 15:12) yada yamisa iminyaka emithandathu njengelona xesha lide lokusebenza ukuhlawula ityala lemali (Eks. 21:2–6, Lev. 25:39–43). Ubukhoboka eBhayibhileni, nokuba buthiyeke ngaluphi uhlobo kwixesha langoku, babungeyiyo into efana neyakha yabonwa kwihlabathi laseNtshona, eyayisisibetho nolwaphulo mthetho oloyikekayo ngakuluntu.

Ngamaxesha eTestamente eNtsha, ibandla kwakufuneka lisebenze ngokokwakhiwa komthetho wamaRoma, owawuvuma ukuba ubani abe nawo amakhoboka, “Phofu, ngokungafaniyo neendlela zobukhoboka bangoku, umtetho wamaRoma wawuwanika amakhoboka amalungelo namathuba athile, kwaye ukuzama ukusiguqula eso senzo kwakunako ukuba nokukunika umngeni ukuhanjiselwa phambili kweendaba ezilungileyo.”— Clinton Wahlen, “Culture, Hermeneutics, and Scripture: Discerning What Is Universal,” in Frank M. Hasel, ed., Biblical Hermeneutics: An Adventist Approach (Silver Spring, MD: Biblical Research Institute/Review and Herald Academic, 2020), p. 166.

Inyaniso, ebandleni, ngokungafaniyo nokuqhelekileyo kubukumkani bamaRoma, ukunyanzeleka kokuqala kwekhoboka kuseNkosini. Iinkosi zawo zaziyalelwa ukuba ziwaphathe kakuhle, “nisazi nje ukuba nani ngokwenu nineNkosi emazulwini” (Kol. 4:1). Ngaphezu koko, uPawulos wamyalela uFilemon angabi samphatha uOnesimo njengekhoboka lakhe kodwa njengomzalwana wakhe (Filemon 16). Phofu ke, kuzo zombini iiTestamente, eNdala neNtsha, amakholwa abizwa ngokuthi ngamakhoboka (okanye izicaka) zikaThixo (bona, umzekelo, Ind. 34:22, Luka 17:10, 1 Pet. 2:16).

Nokuba asiyithandi inkcubeko yeemeko ezabhalwa kuzo ezinye iindima zeBhayibhile, sisanyanzelekile ukuba silamkele igunya layo indima leyo. Ukuba akunjalo, sizibeka thina nenkcubeko yethu ngaphezu kwesiBhalo. Ukukhetha okungcono kukuba sikhangele kuko konke okuthetha ngalo mba ngaphambi kokuba sifike kwisigqibo ngoko iBhayibhile isixelela kona ngawo.

`Qaphela indlela esi sicatshulwa esinokusebenza ngayo kulwalamano lwakho emsebenzini. Ingakunceda njani imithetho-siseko yaso ungophetheyo okanye oqeshiweyo?`