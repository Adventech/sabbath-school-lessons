---
title:  Hambani Ngobulumko
date:   19/03/2026
---

Yeyiphi eyona nyaniso ibaluleke kakhulu thina, singamaKristu, esinokuyazi? Phofu, yeyokuba uYesu Kristu wafela izono zethu nokuba, ngokholo kuYe, siyakwazi ukuba nobomi obungunaphakade. Yinyaniso le esasingasokuze siyicinge ngokwethu. Endaweni yoko, yayiyinyaniso eyayimele ixelwe, okanye ityhilwe, kuthi. Ityhiliwe ke kuthi—eLizwini likaThixo.

Ininzi inyaniso ekhoyo, ulwazi nobulumko esasingekhe siyazi ukuba bekungengako oko uThixo akutyhilileyo kuthi eLizwini laKhe. Phofu olu lwazi nobulumko asibunikwanga nje ukuba ibe lulwazi, njengento nje emasiyazi. Kunoko, kufuneka siyiphile ebomini bethu le nyaniso, nolu lwazi, nobu bulumko.

`Funda Kolose 4:5, 6. Kukweziphi iimeko apho uPawulos abonisa ngokukodwa isidingo “sokuhamba ebulumkweni”? kungani ukuba oko kubenjalo?`

Ngelishwa, singamaKristu, ngamanye amaxesha siba yinto angeyiyo umKristu! Njengoko watshoyo uPawulos, (ecaphula uIsaya 52:5), uIsrayeli wayekwasisikhubekiso kwabo bangakholwayo: “Kuba igama likaThixo linyeliswa ngenxa yenu phakathi kwazo iintlanga” (Roma 2:24). Indlela esenza ngayo ngakwabanye, ngakumbi abo bangengabo abenkolo yethu, ithetha okukhulu (bona: Tito 2:5, 2 Pet. 2:2). Ikhaya lomKristu, umhlangano wolutsha womthandazo ongengowokusa, ububele nje obulula, nomoya ozolileyo, onomonde, konke kuthetha okukhulu kwabo babukeleyo ukuba bakubone oko sizibiza ngako ukuba kuqinisekile na okanye akunjalo.

KwabaseKolose 4:6, uPawulos uqwalasela ngakumbi kumazwi esiwathethayo: “Intetho yenu mayisoloko inobubele” (ESV). Ngaphezu kokuba nobubele nje okanye ibe ntle, amazwi esiwathethayo kufuneka akhuthazwe aze angene ngobabalo lukaThixo ngempembelelo kaMoya Oyingcwele.

“Ukuvakaliswa ngetyuwa.” Ngokungafaniyo nenkcazo enikwa lihlabathi yentetho “enetyuwa,” amazwi ethu kufuneka afanele abenomtsalane kwabo sithetha nabo.

“Ukuze nazi ukuba nimelwe kukuthini na ukuphendula bonke ngabanye” (NKJV). NguMoya Oyingcwele kuphela okwazi ukusinika amazwi alungileyo ngexesha elilungileyo ngenxa yenjongo elungileyo aze alungise iingqondo zabo basivayo isigidimi eku“nyanzelekileyo” ukuba sabelane ngaso nabo (nalapha, kukwasetyenziswe udei—bona inkcazo yayizolo yabaseKolose 4:4).

`Cinga ngamazwi akho, izenzo zakho, nendlela ohamba ngayo phambi kwabanye. Sisigidimi esithini osithumelayo ngenkolo yakho nento esiyithethayo ngokuba ngumKristu?`