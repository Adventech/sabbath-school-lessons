---
title:  Imfihlelo KaThixo Ityhilwa
date:   25/02/2026
---

`Funda Kolose 1:26, 27. UPawulos uthetha kabini nge“mfihlelo.” Mfihlelo ni?`

Kwenye indawo, uPawulos ubhekisa “kwimfihlelo kaThixo,” (1 Kor. 2:7) etyhilwe ngecebo losindiso. UPetros uthetha ngale nyaniso njengento abaprofeti ababeyilindele nokuba “iingelosi zinqwenela ukuqondela kuyo” (1 Pet. 1:20) yabe ‘ifihlwe kwasephakadeni” (Roma 16:25). Noko kunjalo, ngobomi bukaKristu, ukufa nokuvuka, le mfihlelo yaya yavezwa (2 Kor. 3:14).

**Oku kurheshwa kulandelayo kwimfihlelo kaThixo kuwakhanyisa njani amacala ahluka-hlukeneyo ecebo losindiso?**

`Efese. 1:7–10`

`Efese. 3:3–6`

Ekugqibeleni, ‘zonke izinto” ezulwini nasemhlabeni ziya kuhlanganiswa kunye kubunye obupheleleyo kuKristu. Kulapho wawujonge khona umthandazo kaKristu kuYohane 17. Ukuba oku kwakuza kwenzeka njani kanye yaye iyimfihlelo eye yatyhilwa ngeendaba ezilungileyo.

Oko kwenza ukuba uThixo asithande kangaka ade anikele uYesu, igugu lezulu elingenakuxatyiswa, ukuze sisindiswe, kuya kuba sisifundo sethu kunaphakade wonke. Phofu, sazi oku ngoku: UKristu “wabafela ke bonke, ukuze abo badla ubomi bangabi sazidlela ubomi, babudlele owafayo wavuka ngenxa yabo” (2 Kor. 5:15). Isiphumo, bonke abakholwayo kuKristu, amaYuda neeNtlanga, bafumana ngokulinganayo kwizithembiso zikaThixo ngeendaba ezilungileyo baza bahlanganiswa kumzimba omnye, ibandla.

“UKristu phakathi kwenu” (Kol. 1:27) ubhekisa kuKristu ohleli ngaphakathi entliziyweni ngokholo (Efese 3:17; thelekisa noGal. 2:20). Olu manyano lwasemoyeni noKristu luwenza amakholwa akwazi nangoku “ukuhlala kunye kwiindawo zasemazulwini” (Efese 2:6) angcamle “amandla ephakade eliza kubakho” (Heb. 6:5). Ngobukho bukaKristu ebomini bethu, sele ekuqalile ukusimanya nezulu. Ziindaba ezilungileyo zisebenza ezintliziyweni zabakholwayo “ezenza sakulingana ukwahlulelwa ilifa labangcwele ekukhanyeni” (Kol. 1:12).