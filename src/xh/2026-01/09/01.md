---
title:  Uxolelaniso Nethemba
date:   21/02/2026
---

### Fundela Isifundo Sale Veki
Kol. 1:21–29, Efese 5:27, Efese 3:17, Roma 8:18, Efese 1:7–10, Efese 3:3–6, Imiz. 14:12.

> <p>Indima Yenkumbulo</p>
> “Kuba lowo ungazani nasono, wamenza isono ngenxa yethu, ukuze thina sibe bubulungisa bukaThixo kuye” (2 Korinte 5:21).

UPawulos uqhubeka nomxholo woxolelaniso, obubabazwe ngokucacileyo kwabaseKolose 1:20 (bona Isifundo 8, Lwesine). Apho uchaze ukufikelela kwalo kumhlaba wonke, lo gama okulandelayo kujonge esiqwini nasemntwini. Ngokufa kwaKhe emnqamlezweni, uYesu ufeze uxolelaniso lomntu wonke neento zonke, ngakumbi abantu, ababefudula bezintshaba kubomi bukaThixo ngenxa yesono, abaye baxolelaniswa nguYe ngokholo.

Inkqubo yoxolelaniso lomntu ivezwe kwisicatshulwa sale veki. Njengommandla wezwe lonke, yenzeka ngokufa kukaKristu. Kumgangatho womntu, umnqamlezo, kude nokuba ube ngumfuziselo ongasebenziyo, uba nobunyaniso obusebenzayo, nothando lukaThixo oluguqula abantu xa besiva iindaba ezilungileyo bamkele uKristu ngokwaKhe, ithemba lozuko.

UPawulos ukwathetha nge“mfihlelo, leyo ke ibifihlwe kwasemaphakadeni nasezizukulwaneni”(Kol. 1:26). Iyintoni le mfihlelo, iyintoni le yonke iyibonisayo— kumntu nakwiyunivesi? Le “mfihlelo” yayamana njani neendaba ezilungileyo athe uPawulos wazivakalisa ngobushushu obukhulu kangaka?

_Funda isifundo sale veki ulungiselela iSabatha kaFebruwari 28._