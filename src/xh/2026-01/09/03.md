---
title:  Ukuba Nihlala Nihleli Elukholweni
date:   23/02/2026
---

`Funda Kolose 1:23. Ucinga ukuba uthetha ntoni uPawulos ngokuhlala “nisekelwe niqinile” elukholweni? (Bona nakuKol. 2:5 noEfese 3:17.)`

Zine iintlobo ezahlukeneyo zesaci “ukuba” kwisiGrike, lulolo uhlobo lunomahluko omncinane. Olu aqala ngalo umaKolose 1:23 luqala luyithabathe imeko ukuba iyinyaniso. Oko kukuthi, uPawulos ukhuthaza abaseKolose ngengcinga yokuba baya, ngokwenene, kuhlala behleli elukholweni. Njengoko uPawulos ekhawuleza abonise, sele ebubonile ubungqina bokholo lwabo nokuqina kwabo (Kol. 2:5). Noko kunjalo, ithemba labo lisephantsi kwemeko yokuzingisa kwabo kwindlela yokholo abangene kuyo.

Le ngcamango yokuzingisa yintsingiselo yegama lesiGrike eliguqulwe ngokuthi “hlala uhleli” (Kol. 1:23). Isetyenziswe kubabhali nabaFarisi abahlala behleli befuna impendulo kuYesu ngento enokwenziwa ngomfazi ofunyenwe ekrexeza (Yohane 8:7); nakuPetros owamana enkqonkqoza emnyango emva kokuba uRoda eliqondile ilizwi lakhe kodwa walushiya ucango lutshixiwe wabaleka wangena ngaphakathi ukuya kuxelela abanye (IZenzo 12:16). Ikwasetyenziswe nanguPawulos, okhuthaza uTimoti ukuba ahlale ehleli ekuthembekeni nasekwenzeni imiyalelo ayinikileyo [yena Pawulos] (1 Tim. 4:16). Akuthethayo apha kuyafana ngaphandle kokuba eyisebenzisa kumakholwa jikelele.

Njengoko siza kubona kwisifundo seveki ezayo, uPawulos uhlutshwa yinto yokuba abaseKolose bangaleqana neendlela zosindiso ezisekwe phezu kwabantu endaweni yokubambelela baqine kwithemba elinikwa ziindaba ezilungileyo (bona, umzekelo, Kol. 2:8, 20–22). Igama “The word “nisekelwe” libhekisa ekubekweni kwesiseko esiqinileyo sokholo nothando olusekwe phezu kweLizwi likaThixo (bona: Mat. 7:25, Efese 2:20, Efese 3:17).

Okuhambelana nale ngcamango ligama lesiGrike eliguqulwe “niqinile,” elibhekisa kwisakhiwo esingenakho ukususwa, ngokwandiswa, kumKristu ongena“kumka ethembeni leendaba ezilungileyo” (Kol. 1:23). Kwalona eli gama lisetyenziswe kwabase-1 Korinte 15:58: “qinani, ningabi nakushukum; nihlale niphuphuma umsebenzi weNkosi, nisazi nje ukuba ukubulaleka kwenu akulambathi eNkosini.”

Ngokuchasene nenkolo eqhelekileyo ethi “ngako nje ukuba usindiswe, uhlala usindisiwe,” uPawulos uthetha into eyahluke ngokupheleleyo.

`Athini amava akho ngokubhekiselele ekubalulekeni okuhlala usebenzisa ukholo? Oko kukuthi, kutheni kufuneka ukuba usoloko usenza ukhetho usezingqondweni xa usenza oko? Yintoni eya kwenzeka ukuba akwenzi njalo?`