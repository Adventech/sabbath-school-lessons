---
title:  Ukuxolelaniswa Kwimisebenzi Engendawo
date:   22/02/2026
---

`Funda Kolose 1:21, 22. Urhesha ntoni uPawulos ngokuthetha kwakhe ngokuzani kwanokuba zintshaba? Yintoni elindeleke ukuba ibe sisiphumo sokufa kukaKristu (bona nakuEfese 5:27)?`

UPawulos wasoloko ezoba umfanekiso omnyama woluntu, ngakumbi uluntu olukude nobulungisa bukaKristu. Ngoobani namhlanje, kwisithuba samawaka amabini eminyaka kamva, abangaphikisana naloo ntetho? Omnye wakha wathi imfundiso eyodwa yomKristu engadingi ukuba yamkelwe ngokholo kukuba nesono koluntu.

Noko kunjalo, kususela ekungeneni kwesono, uThixo uye wahamba phambili ukusixolelanisa, sibabi sinje, naYe. Oko kukuthi, kususela ekuqaleni, uThixo usebenze ukusombulula ingxaki yesono, nokuba isisombululo besinokufunyanwa kuphela kokwaKhe ukufa emnqamlezweni.

E-Eden, wambiza uAdam, oyindalo yaKhe ephambili, “Uphi na?” (Gen. 3:9). Namhlanje, uqhubeka efuna imvu yaKhe enye elahlekileyo-thina. Usifuna siphume ngabanye ngabanye. Unecebo eligqibeleleyo lokufikelela kuthi, esebenzisa isithembiso sesiqalo esizindaba ezilungileyo sikaGenesis 3:15, ebeka ubutshaba phakathi kwethu noSathana.

Ngamanye amaxesha iindaba ezilungileyo zenziwa zibe nzima zibe bumdlalo zise zibe nentsingiselo ephatheka kancinane ekuphileni kwenkulungwane yamashumi amabini ananye. Zona zilula ngokwenene kwaye zingqalile.

Iindaba ezilungileyo zinendawo ezintathu:

Kuqala, kuba singakwazi ukuzisindisa ngokwethu, uYesu weza wafela izono zethu. (Bona Roma 5:6–8.)

Okwesibini, ngokwamkela ukufa kwaKhe njengokwethu ngokholo, ngangokuguquka, nokubhaptizwa, siyagwetyelwa sikhululwe ekugwetyweni sisono. (Bona: Roma 5:9–11; Roma 6:6, 7.)

Okwesithathu, ubomi esibuphilayo ngoku busisiphumo sokumanyana noKristu, sive amandla aKhe adala ngokutsha, nobomi baKhe obuphilileyo ngaphakathi kwethu. (Bona: 2 Kor. 5:17–21, Gal. 2:20.)

Ezi azingomanyathelo okanye iziganeko ekufuneka zahlukene. Ziyakwazi ukwenzeka zonke ngaxesha nye, ngako nje ukuba silungele ukwamkela uYesu ebomini bethu. Ziyakwazi ukuhlaziywa imihla ngemihla njengoko sizinikela kuYe iintsasa ngeentsasa. Akukhathaleki nokuba elowo nalowo kuthi uthe wawuva umsebenzi wosindiso lukaKristu ebomini bakhe, isiseko sisoloko silele ngamaxesha onke phezu kokufa kukaYesu. Kuko ekufuneka sihlala sibuyela kuko.

`Xa ukhangela kwisiqu sakho, kwisimilo sakho, nakwimbilini yakho, oko ukubonayo kukuxelela ntoni ngentswelo yakho yomnqamlezo?`