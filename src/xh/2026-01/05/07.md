---
title:  Ingcamango Eyongeziweyo
date:   30/01/2026
---

“Lowo wayame kuKristu uya kuba ngulowo othe emhlabeni wasela ngokukhulu kumoya waKhe wothando lokuzincama,-uthando [ekuthiwa] “alugwagwisi; alukhukhumali, . . . alufuni okukokwalo kodwa; alucaphuki, alunanzondo” (1 Kor. 13:4-6),--uthando oluqhuba umfundi njengoko lwayiqhubayo iNkosi yethu, ukuba inikele konke, iphile, isebenze, kude kuse ekufeni, ukuze kusindiswe uluntu. Lo moya wabonakalaliswa ebomini bukaPawulos. Wathi, “Kuba kum mna, ukudla ubomi kunguKristu;” kuba ubomi bakhe babumtyhila uKristu ebantwini; “ukufa kuyinzuzo,”—inzuzo kuKristu; ukufa ngokwako kwakuza kubonakalalisa amandla obabalo lwaKhe, luze luhlanganisele imiphefumlo kuYe. “Enziwe mkhulu uKristu emzimbeni wam,” watsho, “nokuba na kungobomi, nokuba kungokufa.” Filipu 1:21, 20.”—Ellen G. White, Owayelangazelelwa Emaphakadeni, iph. 549.

“Alikho kude ixesha lokuza kovavanyo kuyo yonke imiphefumlo. Uphawu lwerhamncwa luya kunyanzelwa phezu kwethu. Abo bathe kwinyathelo ngalinye baziyekela kokufunwa lihlabathi bavumelana namasiko ehlabathi abayi kukubona kungumcimbi onzima ukuziyekela kumagunya alawulayo, kunokuba bazibeke phantsi kogculelo, konyeliso, ukoyikiswa ngentolongo, nokufa. . . .

“Xa abaninzi kubazalwana bobuxoki besahlulwa kwabanyanisileyo, ngoko abafihlakeleyo baya kuvezwa ekuhleni, bekuluhlu loohosana phantsi kwebhanile kaKristu. Abo bebengamaphakuphaku, bengazithembanga baya kuvakalisa ekuhleni ukuba bangabakaKristu nenyaniso yaKhe. Abona bangenamandla nabazizilizayo ebandleni, baya kufana noDavide—balungele ukufa nokuzincama. Okona bubanzulu ubumnyama bobusuku kubantu bakaThixo, okona ziya kuqaqamba iinkwenkwezi. USathana uya kubaphatha kabuhlungu abathembekileyo; kodwa, egameni likaYesu, baya kuba ngaphaya kwaboyisi.” —Ellen G. White, Testimonies for the Church, vol. 5, pp. 81, 82. 

**Imibuzo Yengxoxo:**

`Cinga ngesilumkiso esikwisicatshulwa esingentla ngabo bathe “kwinyathelo ngalinye baziyekela kokufunwa lihlabathi bavumelana namasiko ehlabathi.” Kunokuba kuya kuquka ntoni oko? Xoxani ngendlela okunokuthi oku kunganeli kubhekisa kubantu ngabanye kodwa ebandleni lilonke.`

`UThixo uthi, “‘Ondizukisayo ndiya kumzukisa’” (1 Sam. 2:30). Simzukisa ngaziphi iindlela uThixo? Ingaba kunye noku kwesiTyhilelo, “nimzukise” (IsiTy. 14:7)? Ukuba kuko, Njani? Ukuba asikuko, Ngokuba kutheni?`

`Singayiqonda njani imbono yokusebenza olwethu usindiso kodwa singangeni kumgibe wobungqongqo bomthetho?`