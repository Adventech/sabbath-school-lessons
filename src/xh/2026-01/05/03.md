---
title:  Ukhanyiso Kwihlabathi Elisebumnyameni
date:   26/01/2026
---

KuFilipi 2:14, uPawulos ekhuthaza abantu baseFilipi, “izinto zonke zenzeni ningenakukrokra, ningenakuthandabuza.” Imingeni kubunye bebandla mibi kangangokuba abukwazi ukuba bugcinwe kungekho mzamo ubonakalayo kweyethu indawo. Ubunye ngaphakathi ebandleni busisiqhamo esiphuma kubunye bethu noKristu nokuthobela iLizwi laKhe. Kunjalo nje kubalulekile kubungqina bethu, njengoko uPawulos ebonisa, esibiza ukuba “sikhanye njengezikhanyiso ehlabathini” (Filipi 2:15).

Kubusuku obungenanyanga, kude nokuqaqambe kwezixeko nezibane, zibaninzi iinkwenkwezi ezibonakalayo, kwaye zibangathi zikhanya ngakumbi kakhulu. Kukuthelekisa okwenza umahlukko. Xa simnyama kakhulu isibhakabhaka, zibonakala zigqame ngakumbi iinkwenkwezi. Kunjalo nakubungqina bethu. Okona bubukhulu ubumnyama bokuziphatha ngokungekho sikweni, okona ucaca ngakumbi umahluko phakathi kobomi babalandeli abanyanisileyo bakaThixo kokwabo bangabehlabathi. Ngoko ke, kubalulekile, ukungakuvumeli ukukhanya kweengcamango zehlabathi, iingcinezelo, nezenzo zalo ukuba zikufadalalise ukungqina kwethu kusithele ngasemva okanye kungabonakali tu.

`Funda Filipi 2:15, 16. UPawulos ukuchaza njani oko thina, singabantwana bakaThixo, ekufuneka sibe kuko noko kufuneka sikwenzile?`

“Ukungabi nabala” kuthetha “ukungabi nasiphako” okanye “ukungabi nakusoleka.” Oku kusetyenziswe ngokukodwa kuYobhi nesimilo sakhe esinganabala (bona uYobhi 1:1, 8; Yobhi 2:3; bona nakuYobhi 11:4; Yobhi 33:9). Igama lesiGrike eliguqulwa “ukungabi nabungozi [okanye ‘buqhinga’]” lithetha “ukungaxutywa [yinkohlakalo], ubunyulu.” UYesu, ngoku amangqina aKhe ejongenge nohlaselo olunengcwangu, usikhuthaza ukuba sibe nje“ngamahobe ukungabi namaqhinga” (Mat. 10:16). Ngokufanayo, uPawulos usikhuthaza ukuba sibe “ngabangenabuqhinga kokubi” (Roma 16:19). Amajelo oqhagamshelano lwethu lwale mihla awaziwa njengaqulethe ubunyulu, ukuphakamisa, okanye inkuthazo. Ngamaxesha anje ngala, ukwenza kukaDavide ngumgaqo omkhulu kuthi namhlanje: “Andiyi kubeka phambi kwamehlo am nto inobutshijolo” (Ind. 101:3).

Akufuneki ukuba soyike ukuba ngabahlukileyo—inkolo yethu kufuneka iye ikhula ekusibekeleni bucala. Umgomo kukuba “sikhanye njengezikhanyiso ehlabathini” (Filipi 2:15). Indlela eyodwa yokwenza oku kukulandula ukuvumelana nehlabathi (Roma 12:2) ngoku“bambelela elizwini lobomi” (Filipi 2:16). Ukukhetha kwethu kuko okubonisa ukuba siphila “imini kaKristu” siyibona okanye “sifumana sibaleka [ngelize]” (Filipi 2:16; thelekisa no-1 Kor. 9:24–27).

`Ukuba kukho iindawo ebomini bakho ozibona zithanda “ihlabathi” (kwaye kunokwenzeka zikho), ungahlanjwa njani kuzo?`