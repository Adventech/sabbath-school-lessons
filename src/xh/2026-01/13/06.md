---
title:  Isigidimi saseLawodike
date:   26/03/2026
---

`Funda uKolose 4:16–18; uthelekise noKolose 2:1–3. Xa ucinga ngesigidimi sikaYesu esiya eLawodike (bona kwisifundo sayizolo), kokuphi okuhambelanayo okufumanayo kumaKolose okwakuza kufundwa nakwibandla laseLawodike lemihla kaPawulos?`

Ngembali yabantu bakaThixo ezizukulwaneni, kwaphinda phinda ukwenzeka iinkathazo ezinye. Abaprofeti baya bamkhalimela uIsrayeli ngokufuna ukunqula ngokwehlabathi bebakhuthaza ukuba baguke kungekabi semva kwexesha. UIsaya wada walila, “Yoo! Utheni na ukuba lihenyukazi umzi lo, ubunyanisile!” (Isa. 1:21) wababongoza abantu ukuba babuyele kuThixo ukuze bazuze uxolelo nokuhlanjululwa (Isa. 1:16–20). Bobabini uYohane umBhaptizi (Mat. 3:2, 8–10) noYesu (Mat. 4:17, Mat. 12:33–37) bawabiza amaIsrayeli ukuba aguquke athwale isiqhamo esiya kumelana novavanyo lomgwebo ngemihla yokugqibela. Abapostile babethwele isigidimi esinye (IZenzo 2:38; IZenzo 3:19; IZenzo 17:30; 2 Kor. 7:9, 10).

`Thelekisa ezi ndawo zilandelayo: Isa. 60:1–3 nesiTyhilelo 18:1–4, noIsa. 62:1–5 nesiTyhilelo 19:7, 8. Zintoni ezifanayo kwezi ndawo zezi ncwadi zimbini?`

UThixo uya kulimanya izulu nomhlaba. Phofu, ngenxa yembambano enkulu, oko kufuneka kwenziwe izigaba ngezigaba:

1. EKalvari, uSathana walahlekwa kukuthandwa kwakhe phakathi kwezidalwa zasezulwini (Yohane 12:31).
2. Ngolungiselelo lomgwebo kaKristu engcweleni yasezulwini, abantu bakaThixo “bagqibelele emisebenzini yonke elungileyo . . . ekwenzeni ukuthanda kwaKhe” (Heb. 13:21) balifanela izulu.
3. Ngomgwebo wewaka leminyaka nomgwebo wokugqibela emva kwewaka leminyaka, yonke imibuzo eseleyo iphenduleka ngonaphakade, saye isono naboni abangakhange baguquke baye batshatyalaliswa edikeni lomlilo kanaphakade, ohlambulula kwanomhlaba (Rev. 21:8).
4. Kuphela ngokuphela kwesono okuya kuthi, kubekho, ekugqibeleni, ukumanyana kwezulu nomhlaba (IsiTy. 21:3).

`Yintoni wena ngokwakho (ungakhangelanga komnye umntu) onokuyenza ukuze uhlale uthembekile kuThixo nakwinyaniso asinike yona? Oko kukuthi, kukukhetha okunjani okwenzayo okubonisa ukuba ngubani ngokwenene olawula intliziyo yakho?`