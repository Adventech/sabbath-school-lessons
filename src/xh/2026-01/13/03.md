---
title:  Uqhagamshelano Lwebandla
date:   23/03/2026
---

Ehlabathini elihlanganiswe yi-internet, nenyambalala yezinto zoqhagamshelano zanamhlanje, kunzima ukucinga ngemingeni awayejongene nayo uPawulos ekuncedeni amabandla ukuba azive eyinxalenye yebandla elikhulu kunalawo asekuhlaleni kwawo.

`Funda Kolose 4:10, 11. Ngaphandle kokuthunyelwa kweendaba zisihla zinyuka ngezithunywa (Kol. 4:7–9), zeziphi ezinye iindlela uPawulos alukhuthaza ngazo unxibelelwano? Ngokubona ezinye zeenkathazo, uPawulos athethe ngazo kule ncwadi, sithini isigidimi esingaziswa ngale mibuliso?`

Ngale mibuliso, uPawulos udala ekwakhulisa ukuhlangana phakathi kwamakholwa. Sifunda apha ukuba uMarko waye engumzala kaBharnabhas. UPawulos ngoko uvula indlela yokuba uMarko abe nokuhambela iKolose. Inkcazo eyiyo ka-Aristako yethi waye “elibanjwa-kunye-emfazweni”; oko kukuthi wayebanjwe kunye noPawulos. Bobabini babe ngamasoldati “anezixhobo zikaThixo” (Efese 6:10, 11), awayelwela ukukhulula abathinjwa bakaSathana ukuba basebenzele ubukumkani bukaThixo (bona 2 Tim. 2:1–4). UYesu/Yustus (amagama esiYuda nesiRoma avakala efana kakhulu esiGrikeni nakwisiRoma njengoSawule/Pawulos) likwasetyenziswa nakubo njengabasebenzisana kunye bonke abathembekileyo kwiindaba ezilungileyo.

UPawulos unento ayithethayo ethi uAristarko, noMarko, noYustus bangamakholwa amaYuda (“olwaluko”). Ugqitha akhankanye iiNtlanga ezintathu: uEpafras, noLuka, noDemas (Kol. 4:12–14). Ibalulekile into yokuba, nangona kukho ukungavani okuthile ebandleni phakathi kwamaYuda nabeeNtlanga, aba basebenzi kunye bayakwazi ukusebenza kunye ngempumelelo, ngokumanyeneyo nangemvisiswano. Ngokuthi “kuphela,” [kwindima ye-11] phofu, uPawulos ingathi ubonisa ukudana okuthile kuba amanye amaKristu amaYuda awakhange ame kunye naye ekubulalekeni. Noko ke sekunjalo, kubalulekile ukuba, ngeli xesha, uYohane Marko, owakha wabashiya uPawulos noBharnabhas kwiminyaka engaphambili kuhambo lwabo lokuqala lovangelo (IZenzo 13:13), akaneli nje kuphela ukubonakalalisa ukunyaniseka kodwa nokuba yi“ntuthuzelo” kuPawulos (IZenzo 15:36–40).

Izoyikiso kumanyano asinto intsha. Kwiminyaka esanda kudlula, iBandla lama-Adventis liphumele phantsi kweenguquko ezimangalisayo njengoko linaba kumhlaba wonke, yathi imikhosi yabuqhuzula ubunye balo. Olu xinzelelo kubunye luyavakala kuwo onke amanqwanqwa ebandla.

`Ungenza njani wena kwibandla lakho ukucutha izinto ezinika umngeni kubunye bethu? Zinto zini ezikukungavani apha kwibandla lasekhaya, iyintoni enokwenziwa ngazo?`