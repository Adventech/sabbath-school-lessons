---
title:  Ingcamango Eyongeziweyo
date:   27/03/2026
---

“Umphefumlo oyekelwe kuKristu uba yinqaba yaKhe, athi ayigcine kwilizwe elivukeleyo, aze azimisele ukuba kungaze kubekho elinye igunya elaziwayo kuyo ngaphandle kwelaKhe. Umphefumlo ogcinwe ngolo hlobo usezandleni zezenzeleli zezulu awugqobhozeki kuhlaselo lukaSathana. Ukuba ke ngoko asithi sizinikele kulawulo lukaKristu, siyakoyiswa ngongendawo. Ekugqibeleni, kufuneka sibe phantsi kolawulo lwalo okanye lomnye kula magunya makhulu mabini alwela ubukhulu basemhlabeni. Akunyanzelekanga ukuba sizikhethele ngokuthanda ukukhonza ubukumkani bobumnyama khon’ ukuze sibe phantsi kwegunya labo. Kufuneka nje sityeshele ukumanyana nobukumkani bokukhanya. Ukuba asisebenzisani nezenzeleli zezulu, uSathana uya kuyithabathela kuye intliziyo, aze ayenze indawo yakhe yokuhlala. Ukhuseleko ekuphela kwalo olukhoyo ngasebubini kukuhlala kukaKristu ngaphakathi entliziyweni ngokholo kubulungisa baKhe. Singahlangananga noThixo ngendlela ephilileyo, asisokuze simelane neziphumo ezingekho ngcwele zokuzithanda, ukuziyekela [ezinkanukweni], nokulingeka esonweni. Singayishiya imikhwa emibi emininzi, okwexesha elithile singohlukana noSathana, kodwa lungekho uqhagamshelano oluphilileyo noThixo, ngokuzinikela kuYe umzuzu nomzuzu, siya koyiswa. Kungekho ukuqhelana komntu noKristu, nokuthi rhoqo sithetha naYe, sisezandleni zotshaba, kwaye, ekugqibeleni, siya kwenza oko lusithuma kona.”—Ellen G. White, Owayelangazelelwa Emaphakadeni, iph. 324.

**Imibuzo Yengxoxo:**

`Khangela kwisicatshulwa sikaEllen G. White esingentla. Apha kukho amacala amabini embambano enkulu kwaye, ngaphandle kokuba sikhethe uKristu sisezingqondweni, singakwicala likaSathana (Luke 11:23). Kanti ke, nokuba loo ngcamango isikhathaza kangakanani kwiimvakalelo zethu, uThixo akanyanzelekanga ukuba azenze iinyaniso zaKhe zingasikhubekisi. Ikuxelela ntoni le nyaniso ngokubaluleka kokunikela ngokwenene intando yakho kuKristu?`

`Funda: IsiTyhilelo 14:14–16. Imvula yokuqala yePentekoste yayintshulisa yayikhulisa imbewu yeendaba ezilungileyo, lo gama imvula yamva iwulungisela umhlaba isivuno sokugqibela. IsiTyhilelo 14:12 usebenzisana njani noku kulindelekileyo?`

`Zeziphi iindlela ezahlukeneyo esithi ngazo, silibandla okanye sisedwa singamakholwa, sifumane impembelelo yinkcubeko nehlabathi elisijikelezileyo? Yeyiphi indlela esingakhuseleka ngayo kwiimpembelelo ezichasileyo zehlabathi, ezihlala ziyingxaki kubantu bakaThixo phofu kuzo zonke izizukulwana?`