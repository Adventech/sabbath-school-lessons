---
title:  Ukuphila Kweli Hlabathi Kodwa Ungabi Ngowalo
date:   25/03/2026
---

`Funda kwabaseKolose 4:14, 15 naku-2 Timoti 4:10, 11. ULuka wahlulwa njani kuDemas, kuba kutheni?`

Umpostile uYohane uthi kuthi, “Musani ukulithanda ihlabathi, kwanezinto ezisehlabathini. Ukuba kukho othi alithande ihlabathi, uthando lukaYise alukho kuye” (1 Yohane 2:15). Uthando lukaLuka kuYesu nobukumkani baKhe lwamenza ukuba ame ecaleni kukaPawulos kude kube sekugqibeleni, nokuba kwenzeka ntoni, kanti yena uDemas walithanda eli hlabathi ngaphezu kwehlabathi elizayo.

**Funda ezi ndawo zilandelayo. Cebiso lini elinikwa abo balindele ukuBuya kwesiBini?**

`Marko 13:32–37`

`Tito 2:11–14`

`2 Pet. 3:10–14`

`IsiTy. 3:17–21`

UYesu nabapostile bakholisa ukusilumkisa ukuba si“linde,” siphaphame, sisoloko sikulungele ukuza kweNkosi ukuze kungasifikeli ngebhaqo. Ngelishwa, njengoko baya basilela abafundi ukuthobela umyalelo kaYesu owawusithi, “Lindani nithandaze” (Marko 14:38), abaninzi abayi kuwenza amalungiselelo. Ihamba ke le nto ithi, Ngubani okanye yintoni elawula iintliziyo zethu njengoko singenako ukukhonza iinkosi ezimbini?

Esigidimini esiya eLawodike, uYesu usinika inkcazo ecacileyo. Kuqala, masiguquke ezonweni zethu. Okwesibini, masizivule iintliziyo zethu kuYesu simvumele ukuba azilawule, nto leyo eyenza ukuba (okwesithathu) sikwazi ukufumana “igolide” yokholo nothando oluvavanywe ngokucikidwa nokoyisa kwisilingo.

`Zinto zini kanye kanye uYesu afuna uguquke kuzo ebomini bakho? Yeyiphi eyona ndawo kwinkcazo yaKhe oyidinga ngaphezu kwako konke?`