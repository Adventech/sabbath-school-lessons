---
title:  Into Enye Kuphela—Ukwazi UKristu
date:   05/02/2026
---

`Funda Filipi 3:10–16. Zeziphi ezinye zeengongoma eziphambili azenzayo uPawulos apha kule ndawo?`

Ngokuqinisekileyo, ayikho into ebaluleke ngaphezu kokwazi uKristu, nto leyo eqinisekisayo ukuba ekupheleni naYe uya kusazi asivume phambi kukaYise (bona: Mat. 7:21–23; Mat. 10:32, 33). Simazi njani Yena? NgeLizwi laKhe elibhaliweyo— ngokulifunda nokuliphila. Asingekhe simazi Yena ubuso ngobuso njengoko kwakunjalo kubafundi. Kona okunika umdla, ngaphandle nje kolwazi, babesasilela ukuwaqonda amazwi aKhe, nto leyo ebethelela intswelo yethu kaMoya Oyingcwele ukuba asikhokele (bona uYohane 16:13). Okona simazi Yena, okona sisondela ngakumbi kuYe, kuba siba “namandla ovuko lwaKhe” (Filipi 3:10), olusivusela thina “kubomi obutsha” (Roma 6:4).

Enye indlela esisondela ngayo kuYesu kungo“budlelane naye ngeentlungu zakhe” (Filipi 3:10). Yonke imbandezelo esijongene nayo, yonke intlungu ethe yathwalwa, isinceda ukuba sazi sikuxabise ngakumbi oko uYesu waphumela kuko ngenxa yethu, nokuba simqonde Yena nentando yaKhe ngokucace ngakumbi.

Indlela yesithathu yokusondela ngakumbi kungokubheka “phambili kumgomo” (Filipi 3:14). Uyintoni loo mgomo? Uguqula igama elisetyenziswe kule ndawo qha kwiTestamente eNtsha (skopos). Libhekisa kumgca osekupheleni [entanjeni] nakumvuzo onikwa owoyisileyo. UPawulos uwubiza ngokuthi “umvuzo wobizo lwaphezulu lukaThixo kuKristu Yesu” (Filipi 3:14). Kanye njengoKristu, ngokufa kwaKhe nokuvuka, wanyukela ezulwini, uThixo uyasimema ukuba sizuze umvuzo omnye wasemazulwini—ubomi obungunaphakade.

Kucacile, asikabubambi ncam. Asisayi kugqityeleliswa ngokoko kuthethwayo ude “umzimba wethu othobekileyo” wenziwe ngokutsha “ufane nawo umzimba wozuko lwakhe” (Filipi 3:21). Phofu, ngokwazi Yena nokumema ubukho baKhe ebomini bethu mihla yonke, sibheka phambili kumgomo wokufana noYesu ngayo yonke indlela enokukwenza oko. Yiyo le “into enye” ajonge kuyo uPawulos, naye. Njengokubaleka ugqatso (bona 1 Kor. 9:24–27), asijongi nokujonga ukuba besiphi okanye ngubani osilandelayo. Indawo inye esijonge kuyo ikwizinto eziphambi kwethu — umvuzo wasezulwini osilindeleyo. Umfanekiselo ucacile: ukujonga kobalekayo konke kukumgomo, ukutsala sonke isihlunu nokukekelela phambili emgceni [ekugqibeleni].

`Kutheni le nto, ekuhambeni kwakho noKristu, kubaluleke kangaka ukuba ungasoloko ubheka ngasemva, ngokukodwa kwizono nokusilela kwakho, kodwa, endaweni yoko, kufuneka ukhangele phambili koko uthenjiswe ngako ngoku kuKristu.`