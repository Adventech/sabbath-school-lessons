---
title:  Ukuthembela Kuphela KuKristu
date:   31/01/2026
---

### Fundela Isifundo Sale Veki
Filipi 3:1–16; Rom. 2:25–29; Yohane 9:1–39; Efese 1:4, 10; 1 Kor. 9:24–27.

> <p>Indima Yenkumbulo</p>
> “Ukuba ndimazi, kwanamandla ovuko lwakhe, nokuba ndibe nobudlelane naye ngeentlungu zakhe, ndifaniswe noko kufa kwakhe; ukuba ndingade ndifikelele ekuvukeni kwabafileyo” (Filipi 3:10, 11).

Ikhona into apha kuthi ehlala ikrokra ngosindiso ngokholo, ngaphandle kwemisebenzi yomthetho. Oko kukuthi , ngenxa yesizathu esithile, sonke sikekelele ekwayameni kwimisebenzi yethu, ngathi inento engayongeza kusindiso lwethu. Ngendlela enomtsalane, uPawulos uphethe le ngongoma kwimpikiswano eshushu nabo bamiyo besithi luyafuneka ulwaluko elusindisweni.

Ukuthintela okunokwenzeka ukuba abanye bangayibona imisebenzi yabo, njengokwaluso, njengolunako ukuba negalelo kusindiso lwabo, uPawulos ukubeka kucace ukuba ubulungisa buphuma kuKristu njengesipho esiza ngokholo, kungengawo umthetho. Nangona ulwaluko lunokungabi yingxaki namhlanje, umthetho-siseko oluwuphetheyo wona uyiyo.

UHlaziyo lobuProtestanti lwaqala kanye ngalo mba: indawo yokholo nemisebenzi kumava ongumlandeli kaKristu. Ekugqibeleni, uKristu uyinto yonke kuthi, “imbangi nomgqibelelisi wokholo lwethu” (Heb. 12:2). Ukuba esikubeka phambili kuthi kumi ngendlela, siya kuphila sinengqiniseko yothando lukaThixo, sonwabele isithembiso, kwangoku, sosindiso lonke nangona “singakholosi ngenyama” (Filipi 3:3).

_Funda isifundo sale veki ulungiselela iSabatha kaFebruwari 7._