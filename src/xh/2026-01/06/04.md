---
title:  Izinto Ezibalulekileyo
date:   03/02/2026
---

Njengoko sitshilo isifundo sayizolo, izinto ezazikade zimenza azigwagwise uPawulos zaya zaba sisithintelo kukholo kuba zamenza akayibona intswelo yakhe kaKristu. UPawulos usebenzisa ulwimi loshishino, inzuzo nelahleko, ukuchaza incwadi yakhe yasemoyeni phambi kokukholwa. Nangona singakuthandi ukucinga ngako kakhulu, wonke umntu unayo “incwadi yengxelo yasemoyeni.” Kwixesha elidlulileyo, incwadi yengxelo kaPawulos yayilinganiswa ngokuxabisekileyo kwesiYuda kwelo xesha kunokuba kulinganiswe nokuxabiseke ngokweBhayibhile njengoko kwakufundiswa nguYesu.

Emva kokuguquka kwakhe, incwadi yakhe yasemoyeni yakhangeleka yahlukile kuba isilinganisi sokuxabisekileyo satshintsha ngokukhawuleza, ukusuka kwi“mali” yobuYuda ukuya kwi“mali yasezulwini.”

“Lowo wehlayo evela ezulwini uyakwazi ukuthetha ngezulu, azibeke ngendlela eyiyo izinto ezenza imali yasezulwini, ekukho kuzo isitampu somfanekiselo waKhe nombhalo waKhe. Uyayazi ingozi ababekwe kuyo abo weza kubanyula phantsi, nokubaphakamisa ababeke ecaleni kwaKhe phezu ketrone yaKhe. Uyayikhomba ingozi yokuthsafaza ngothando kwizinto ezingenamsebenzi neziyingozi. Uzama ukuyitsalela kude ingqondo kokwasemhlabeni ayise kokwasezulwini, ukuze singachithi ixesha, italente, nethuba, ngezinto ezingamampunge ngokupheleleyo.”— Ellen G. White, in The Advent Review and Sabbath Herald, July 1, 1890.

Kwihlabathi lobuYuda benkulungwane yokuqala, uPawulos wayekhawuleze waba yinkwenkwezi enyuke ngokukhawuleza kwada, ngokuba yimfama ekuboneni uYesu ozukisiweyo endleleni eya eDamasko, (IZenzo 9), ukubona kwakhe kwasemoyeni kwaya kwalungiswa, waza wabona ngokucacileyo.

`UYohane 9 uxela ibali lomnye umntu owayeyimfama kwathi emva koko wambona uYesu ngokucacileyo. UYesu wathi weza ehlabathini ukuze “abo bangaboniyo bakwazi ukubona, nokuba abo babonayo bangenziwa babe zimfama” (Yohane 9:39). Lo mthetho-siseko ungasetyenziswa njani kobakho ubomi?`

Yintoni engaba nexabiso ukudlula ubomi obungunaphakade ezulwini nakumhlaba omtsha? Noko kunjalo, ubuhle behlabathi bumfamekisa abaninzi kakhulu kobu bunyaniso. Kukho okwemveli ukuqhayiselana phakathi kwezinto zexabiso apha (bona: Mat. 13:22; Luka 4:5, 6; 1 Yohane 2:16) nezinto ezixabiseke eZulwini— njengoKristu nemiphefumlo esindisiweyo.

`Ihlabathi lingasenza singaziboni iinyaniso zikaMoya nezinto ezibalulekileyo ngokwenene. Siyintoni isitshixo sokugcina amehlo ethu eqwalasele koko kubaluleke ngokwenyaniso?`