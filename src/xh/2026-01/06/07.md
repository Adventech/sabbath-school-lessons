---
title:  Ingcamango Eyongeziweyo
date:   06/02/2026
---

“Lowo unga angakha isimilo esomeleleyo, esiyondeleleneyo, onokuthi abe ngumKristu ozinzileyo kakuhle, kufuneka anikele konke enze konke ngenxa kaKristu; kuba uMhlanguli akayi kwamkela inkonzo eyahluke phakathi. Yonke imihla kufuneka afunde intsingiselo yokuzibhokoxa. Kufuneka afunde ilizwi likaThixo, afunde into eliyithethayo athobele imiyalelo yalo. Kungoko ke anokufika kumgangatho wokugqibelela komKristu. Imihla ngemihla, uThixo usebenza kunye naye, efezekisa isimilo sakhe ukuze sikwazi ukuma ngexesha lovavanyo lokugqibela. Imihla ngemihla, ikholwa liphila njengomboniso omkhulu, obonisa into enokwenziwa ziindaba ezilungileyo kubantu abawileyo.”—Ellen G. White, Izenzo Zabapostile, p. 483.

“Abo balindele ukufika koMtshakazi kufuneka bathi ebantwini, “Nanko uThixo wenu!” Imitha yokukhanya kwenceba, isigidimi sokugqibela senceba esinikwa ihlabathi, sisisityhilelo sesimilo saKhe sothando. Abantwana bakaThixo bamele babonakalalise oko ubabalo lukaThixo lubenzele kona.

Ukukhanya kweLanga loBulungisa kufuneka kubengezele ngemisebenzi elungileyo—emazwini enyaniso nezenzo zobungcwele.”—Ellen G. White, Iimfundiso ZikaKristu Ngemizekeliso, amaph. 415, 416.

**Imibuzo Yengxoxo:**

`Gxilani ngakumbi kulo mba wokuvuya eNkosini. Qaphelani ukuba awuthi makuvuywe ezimbandezelweni (nangona noko kuseBhayibhileni) kodwa eNkosini. Kutheni le nto oku kubaluleke kangaka ukusigcina siphambi kweNkosi, kubulungisa baYo, ekulungeni kwaYo, kumandla aYo, kuthando lwaYo, nosindiso lwaYo? Kuya kusenzela njani okuhle kakhulu ukwenza oko naphakathi kweembandezelo zobomi eziqinisekileyo ukubakho?`

`Qaphelani indlela izicatshulwa ezingentla ezichaza ngayo indawo yobabalo ekuvezeni “imisebenzi elungileyo” esiyenzayo singamaKristu. Kutheni lo msebenzi wobabalo ubaluleke kangaka njengoko sikhangele phambili ekubuyeni okumsinya kukaKristu? Oko kukuthi, nangona singasindiswa ngemisebenzi elungileyo, ingaba ngokwenene siyasindiswa singenayo?`

`Gxilani ngakumbi kule ngcamango yokungabi nathemba enyameni. Kuthetha ukuthini oko? Kutheni le nto kufuneka singathembeli kuyo? Ingaba inyama yethu ayisiso na isipho esivela kuThixo?`