---
title:  Ukuvuya NiseNkosini
date:   01/02/2026
---

`Funda uFilipi 3:1–3. Athini amanqaku alungileyo kunye nangalunganga awavakalisayo apha, kwaye anokwalamana njani? Uwachaza njani amakholwa?`

UPawulos uqala ngenqaku elihle kakhulu ade aphantse ukuvakala ngokungathi uyayiqoshelisa ileta yakhe. Phofu akakagqibi. Ubuyela kwimixholo ephambili kule leta: ukuvuya eseNkosini. Uza kunika apha iqela lezizathu zokutsho. Okona kubaluleke kakhulu, kufuneka sikholose ngoKristu, kungabi ngeziqu zethu: “Thina . . . siqhayise ngoKristu Yesu, singakholosi ngenyama” (Filipi 3:3). Ngubani phakathi kwethu, ngandlela ithile, ofunde indlela enzima yokuba ungakholosi ngenyama?

Isilumkiso esingqongqo “Lumkani” (kathathu) asikho kwenye indawo esiBhalweni. Kungenzeka ukuba abaseFilipi babeyazi kakuhle ukuba yintoni le uPawulos abalumkisa kuyo. Kuneengxaki ezintathu ezahlukeneyo, isilumkiso sibonakala sibhekisa kwiqela labafundisi ababuxoki abaye bachazwa ngeendlela ezintathu.

Abantu abakhohlakeleyo okanye abo babengakholwa kwaIsrayeli, maxa wambi, kwakuthiwa “zizinja” (Filipi 3:2; thelekisa: Ind. 22:16; Isa. 56:10; Mat. 7:6; 2 Pet. 2:21, 22). Abafundisi bobuxoki nabo, ngokukuko, babechazwa njengaba“sebenzi bobubi.” Kubhekiswa kubo njengaba “rhunuli” “[abenzakalisi]” (Filipi 3:2) okanye “abo benzakalisa inyama” (ESV) ukubonisa ukuba, njengaseGalatiya nezinye indawo, babezama ukufaka ulwaluko kumakholwa eeNtlanga, ngokuchasene nesigqibo seQumrhu labaPostile (bona IZenzo 15).

Okunika umdla, kubonakala ngathi isisombululo esinye kwimingeni yasemoyeni, kukuvuya xa useNkosini (Filipi 3:1; thelekisa noFilipi 4:4).

Nantoni na esonwabisayo isiphathela uvuyo (njengoko kunjalo esiNgesini, nasesiGrikeni, la magama mabini aneengcamango ezayameneyo). UThixo ufuna ukuba sizale luvuyo, kwaye iLizwi laKhe liluhlobo lesikhokelo semfundo yolonwabo lwenyani kwakunye novuyo olungapheliyo. Ezi ziquka ukwamkela inceba kaThixo (Ind. 31:7); ukubeka ithemba lethu kuYe (Ind. 5:11); ukwamkela iintsikelelo zosindiso (Ind. 9:14); ukwamkela umthetho kaThixo njengendlela yokuphila kwethu (Ind. 19:14), kuquka iSabatha (Isa. 58:13, 14); nokukholwa liLizwi laKhe (Ind. 119:162); kwakunye nokukhulisa abantwana abamoyikayo uThixo (Imiz. 23:24, 25).

`Ubomi buya kwazi ukuba nzima kuthi sonke, nokuba izinto sezihamba kakuhle kangakanani ngokwangoku. Kanti nokuba azihambi kakuhle ngoku, zinto zini ongathi wena uvuye okanye oya kuvuya ngazo? Yintoni ekunqandayo ukuba ungenjenjalo?`