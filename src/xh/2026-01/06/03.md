---
title:  “Ubomi Bangaphambili” BukaPawulos
date:   02/02/2026
---

Ngamava aqhelekilelyo kwabo baguquke bangamaKristu ukucinga ngobomi babo bangaphambi kokuba bamkele uYesu nasemva koko, kanye njengoko esenza uPawulos kwabaseFilipi 3. Sekunjalo, kulungile kungalunganga, maxa wambi siyathetha ngabo bangengawo amaKristu njenga“bantu abalungileyo,” nokuba, noko, ngokwemigangatho yehlabathi, baninzi abanjalo. Ngokungafaniyo, xa kuthelekiswa nekaThixo imigangatho, akukho noyedwa olungileyo, kwanamaKristu lawo.

`KuFilipi 3:4–6, uPawulos walatha izinto ezininzi ebomini bakhe awakha wanegugu ngazo. Zizintoni? Ungakuchaza njani “okulungileyo” kobakho ubomi (obudlulileyo nobangoku)?`

UPawulos wenza uthelekiso oluphandle phakathi kwamaYuda akholwayo asasaza imfundiso yobuxoki nokungaluki kwamakholwa axhomekeke ngokupheleleyo kuKristu ngosindiso lwawo angakholosi ngokupheleleyo kwimisebenzi nje yabantu efana nokwaluka (bona: Heb. 6:1, Heb. 9:14; thelekisa noRoma 2:25–29). Nangona ubomi obudlulileyo bukaPawulos nomlibo bebuya kuba nomtsalane kumaYuda akubo, ayikho kwezi zinto enegalelo kusindiso lwakhe. Kakuhle, zaluphazamisa zona kuba zamfamekisa ithuba elide ekwintswelo yakhe kaKristu.

UPawulos wayengalukanga nje kuphela—wayengoweentsuku ezisibhozo,” okuthetha ukuthi, wayengumIsrayeli ngokuzalwa engowabantu bomnqophiso, waluswa ngomhla wesibhozo. Ngapha koko, wayephuma kwisizwe sakwaBhenjamin, esimmandla waso wawuhlanganise ezinye zezona zixeko zibaluleke kakhulu kwaIsrayeli. UPawulos wayengaphelelanga ekwazini isiHebhere nje kodwa, njengomfundi kaGamaliyeli iNdoda enkulu (IZenzo 22:3, IZenzo 26:4, 5) nomFarisi, wayetyekele ekuwazini umthetho nokuba kwakufuneka, usetyenziswe njani, noko kancinane ngokwesithethe.

UPawulos wayenentshiseko ngomthetho owawulitshutshisa ibandla kuba lalibonwa njengotshaba kwindlela yokuphila yesiYuda, awayecinga ukuba imiselwe ngumthetho. Okunika umdla, nangona “wayengenasiphako” ngokwemvelaphi yobo “bulungisa” buvela emntwini, uPawulos wawuqonda umthetho ukuba wona wawunzulu kakhulu kwaye ufuna okungaphezulu kunokuba ekwazi ukucinga, nokuba, ngaphandle kukaKristu, wayemi phambi kwawo sele egwetyiwe.

`Thelekisa: Roma 7:7–12 noMateyu 5:21, 22, 27, 28. Zithini iingongoma ezibalulekileyo uYesu noPawulos abazibekayo ngomthetho, nokuba kutheni kufuneka ibe “lukholo kuKristu” (Filipi 3:9), kunokuba ibe ngumthetho, ithende elikuphela kwalo lobulungisa? Yikhangele ngale ndlela: uwugcina kakuhle kangakanani umthetho, ubuncinane, ngendlela athe uYesu masenze ngayo?`