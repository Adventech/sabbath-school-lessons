---
title:  Ukuphelela KuKristu
date:   28/02/2026
---

### Fundela Isifundo Sale Veki
Kolose 2; Heb. 7:11; Isa. 61:3; 1 Kor. 3:6; Dut. 31:24–26; Roma 2:28, 29; no-7:7.

> <p>Indima Yenkumbulo</p>
> “Makungabikho mntu ngoko unigwebayo ngento edliwayo, nangento eselwyo, nangendawo yomthendeleko, nangenyanga ethwasileyo, nangeesabatha; ezisisithunzi sezinto eziza kuza; ke sona isiqu sesikaKristu” (Kolose 2:16, 17).

Sowakha wabuzwa ukuba kutheni ugcina iSabatha? Mhlawumbi nale ndima yenkumbulo yale veki seyakha yasetyenziswa nje“ngobungqina” bokuyichasa. Yona, phofu, yabhalwa ingajonge kumthetho wesine, kodwa ukuphendula kwiimposiso ezazifundiswa ngabanye abaziititshala zobuxoki ebandleni. Zeziphi ezi mposiso? Kuqala, imfundiso yobuxoki ichaza nje“ngentanda-bulumko,” “isithethe sabantu,” “isiqalelo sehlabathi,” “nokungengokukaKristu” (Kol. 2:8).

Kukwabandakanya ulwaluko nokugcina iinkonzo zezikhumbuzo zobuYuda (Kol. 2:11, 16), kwakunye neenkonzo zentlambululo zobuYuda nemiyalelo ehlangene nokutya (Kol. 2:16, 21). Yayibandakanya nonqulo lweengelosi okanye ukuzama ukulinganisa unqulo lweengelosi (Kol. 2:18).

Ekugqibeleni, yayisekwe kwi“mithetho neemfundiso zabantu” ekwakunokwenzeka nokuba yayibandakanye nezenzo zokuwucinezela umzimba (Kol. 2:22, 23).

Ezi titshala zobuxoki ngokucacileyo zazikholwa zinyanisekile, kodwa zazibamba ngendlela engeyiyo iindaba ezilungileyo. Kule veki siza kubona ukuba kwakutheni. Kwaye siya kubona ukuba kutheni indima enkulu ingenanto yakwenza nokugcina kwethu iSabatha yomhla wesixhenxe.

_Funda isifundo sale veki ukulungiselela iSabatha, Matshi 7._