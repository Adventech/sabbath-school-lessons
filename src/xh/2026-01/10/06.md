---
title:  Imithetho Yabantu
date:   05/03/2026
---

`Funda Kolose 2:20–23. Uziqonda njani izilumkiso zikaPawulos ngokokunye ukukhanya kwezinye iziqalelo ekuye kwathethwa ngazo kwesi sahluko?`

Njengakwincwadi yakhe eya kwabaseGalati, uPawulos ufanisa inkathalo yakhe ngokugcinwa kwenkonzo zobuYuda ne“ziqalelo zehlabathi” (Kol. 2:8, 20; thelekisa noGal. 4:3, 9). Ngamanye amazwi, njengetempile yasemhlabeni, ezi zinto zezasemhlabeni, kodwa thina obethu ubumi [ikokwethu] busezulwini. Asidingi ukuba sizixakekise ngomthetho weenkonzo zamadinikuba ukubonisa nje kwangaphambili ubunyaniso esibonwabelayo ngoku ngoKristu. Oko kukuthi, nangona ekuqalekeni yayinikwe nguThixo, ezi nkonzo, zakuba ziwenzile umsebenzi wazo, azisafuneki nganto.

Kuba yonke le miqathango yasuswa emnqamlezweni, njengoko kubonisiwe ngesandla sikaThixo esakrazula ikhuselo letempile (Mat. 27:51; thelekisa noDan. 9:27), amaKristu, kuChristians (kuquka amaKristu angamaYuda) awakho phantsi kolawulo layo le miqathango. Ngokuziyekela kuyo, siya kuba ngenene sizifanisa nehlabathi, elidlulayo, ngokuchasene nelizwe elitsha esilithenjiswe nguKristu.

Ngapha koko, sikhangele phambili “kwizulu elitsha nomhlaba omtsha, apho kuhleli ubulungisa” (2 Pet. 3:13) kungekuko nje kweli lidala lihlaziyiwe.

Ngaphandle kwale nto yokuba abaFarisi nababhali babongeze okufunwa ngabantu ngaphezu kwemiqathango eyabekwa nguMoses (bona uMarko 7:1–13), ukuqhutyelwa phambili kweenkonzo zezithethe zeTestamente eNdala, ezazalisekiswa nguKristu, bekungasayi kuqatshelwa njengokufunwa nguThixo, kodwa kuphela njengemisebenzi enikwe ngabantu. Ngokwenene, kubonakala ngathi yayiba ngumthwalo elukholweni, ngokungafaniyo nento eya kulukhulisa. Kulula kakhulu ukuqala ukukhangela ekwenzeni zonke ezi zinto kunganeli nje ukumenza ongame phezu kwabo bangazenziyo, okubi ngokwaneleyo phofu nako, kodwa mhlawumbi ngokurhubuluzayo kubonwe njengokunegalelo elusindisweni, umgibe ke lowo esingafuniyo thina ukunyathela kuwo.

Kuyo yonke imbali yobuKristu, abaziinzululwazi zeBhayibhile baye bathoba kwisihendo sokwenza iintetho zenkolo, zisebenzisa ngokungekuko indawo kaMoya Oyingcwele ekukhokeleni amakholwa koko kuthethwa yile ndima. UKristu ngokwaKhe ungumthombo ompompoza inyaniso yeziBhalo njengoko yayifundiswa nguPawulos nabanye ababhali beBhayibhile.

`Singaqinisekisa njani ukuba isiseko sethu sosindiso ekuphela kwaso sivela koko uYesu wasenzela kona, ngaphandle kwethu, endaweni yethu—nokuba yintoni ayenza ngaphakathi kwethu?`