---
title:  Isithunzi okanye Isiqu
date:   04/03/2026
---

`Funda Kolose 2:16–19. Zeziphi izenzo zobuYuda ezihlangene nobuKristu ezibalulweyo apha nguPawulos?`

Kude kube kule mihla, izifundiswa azivumelani ukuba kanye yeyiphi imiba uPawulos athetha ngayo apha. Into esingaqiniseka ngayo yeyokuba incwadi kaPawulos ngokwayo isinika ulwazi oluncinane yokwakubonakala kuyimpembelelo eyahlula amaYuda namaKristu kweli bandla lalinoninzi lweeNtlanga (Kol. 2:13). Oko kukuthi, amakholwa amaYuda ayetyhala izinto ekwakungafuneki ukuba zilandelwe ngamalungu.

Ngokucacileyo umaKolose 2:16 unika uludwe lwezenzo ezithe rhoqo zisenziwa ngamaYuda ekwakubonakala ukuba zaziqhutywa phakathi kwamanye amaYuda aguqukele kubuKristu. Phofu, neziqalela kumaKolose 2:18 zingena kuloo ndawo. UYesu wakugxeka ukuthobeka kokuzenzisa phakathi kweenkokeli zenkolo (umzekelo, Mat. 6:1, 5, 7, 16). Kwimibhalo yeencwadi ezisongwayo zeQumran, sifunda ukuba iingelosi zazinendawo ebalulekileyo kwezinye iimbono zonqulo lobuYuda. Ngoko ke, iingxaki awayejongene nazo uPawulos eKolose yayizezona zazifana nezo wayejongene nazo nakwezinye iindawo.

Njengoko umaKolose 2:16 ekholisa ukungaqondwa kakuhle, kubalulekile ukumqaphela ngengqwalaselo enkulu. Qaphela ezi ngongoma:

Ukusebenzisa kukaPawulos u“ke ngoko” (ESV) kubonisa ukuba esi sisigqibo esikhutshwa koko ebeke wakuthetha. Ngaphambili, ukudingeka kolwaluko olubonakalayo kwasuswa kuba kukuguquka kwangaphakathi kwentliziyo okubalulekileyo (Kol. 2:11–15).

“Ukutya nesiselo” kubhekisa kwiminikelo yokudla nesiselo okwakuziswa ngamaIsrayeli etempileni.

Ukubalulwa “komthendeleko okanye ukuthwasa kwenyanga okanye iisabatha” (Kol. 2:16) kuyabonakala ukuba kurhesha kuHoseya 2:11, apho ulandelelwano olunye kwemihla yeenkonzo zezidlo kubhekiswa kulo, okuhlanganisa nemihla yeesabatha zemithendeleko yezikhumbuzo (bona, umzekelo, Lev. 23:11, 24, 32).

Okubalulekileyo kokwethu ukuyiqonda le ndima kukwinguqulelo kaPawulos ngokwakhe: le yokuba ezi “zizithunzi zezinto eziza kuza; ke sona isiqu sesikaKristu” (Kol. 2:17). Le mihla yezikhumbuzo, njengemibingelelo, yayisalatha kumsebenzi kaKristu (bona: 1 Kor. 5:7, 1 Kor. 15:23). ISabatha yomhla wesixhenxe, ngokungafaniyo, yamiselwa e-Eden, phambi kwesono, nakude phambi kokuba imibingelelo yezikhumbuzo yengcwele yamkelwe; ngoko ke, yayingesiso isithunzi sokususwa emva komnqamlezo.

`Nangona iSabatha yomhla wesixhenxe ingenguwo umba oyingxaki apha, ungayisebenzisa njani ingcebiso kaPawulos yokungabagwebi abanye?`