---
title:  Ingcamango Eyongeziweyo
date:   06/03/2026
---

“Njengakwimihla yabapostile, abantu bazama ukutshabalalisa ukukholelwa eziBhalweni ngesithethe nolwazi, ngoko ke, namhlanje, utshaba lobulungisa lufuna ukukhokelela imiphefumlo kwiindlela ezalelweyo ngokusebenzisa izimvo ezixolisayo, ezifana nokuhlaselwa kokuphefumlelwa kweziBhalo, i-evolushini, unqulo lwemimoya, unqulo ngokucamngca, nonqulo loo thixo abaninzi. Kwabaninzi iBhayibhile isisibane esingena-oli, kuba iingqondo zabo bazenze zangamajelo enkolo eyenza uqashiqashi ozisa ukungaqondi nesiphithiphithi. Ukusebenza kohlaselo lwempefumlelo yeziBhalo, ukuzicazucazulula, ukuzithelekelela, ukuzimisa ngendlela entsha, kuchitha ukukholelwa eBhayibhileni njengentyilelo engcwele. Oku kumhlutha uThixo igunya lokulawula, ukuphakamisa, nokuphefumlela imiphefumlo yabantu. Ngonqulo lwemimoya, izihlwele zabantu zifundiswa ukuba inkanuko ingowona mthetho uphezulu kakhulu, ukuba nemvume kuyinkululeko, nokuba umntu kufuneka azinike yena kuphela ingxelo.

Umlandeli kaKristu uya kuhlangana namazwi ‘awoyisa ngobulumko’ awalumkisa ngokuchasene nawo umpostile kumakholwa aseKolose. Uya kuhlangana (umlandeli) neenguqulelo ezisa elunqulweni lwemimoya lweziBhalo, kodwa akufuneki azamkele. Kufuneka, emilisele amehlo akhe kuKristu, abeke phambili ngononophelo ehamba kwindlela ebekiweyo, ezilahla zonke iingcamango ezingahambelaniyo nemfundiso zaKhe (uKristu). Inyaniso kaThixo kufuneka ibe yinto acinga nacamngca ngayo. Kufuneka iBhayibhile ayithabathe njengelizwi likaThixo elithetha ngqo naye. Ngaloo ndlela uya kufumana ubulumko obungcwele.”—Ellen G. White, Izenzo Zabapostile, amaph. 474, 475.

**Imibuzo Yengxoxo:**

`Kuthetha ukuthini ukuthi kuKristu “kuhleli kuye konke ukuzaliseka kobuThixo ngokomzimba,” nokuba “uyintloko yabo bonke ubulawuli negunya” (Kol. 2:9, 10)? Bona nakuYohane 1:1, Hebhere 1:3, no-1 Petros 3:22.`

`Sinokuba sonke sakha seva uKolose 2:14–16 esetyenziswa njengengxoxo yokuchasa iSabatha yomhla wesixhenxe. Zeziphi ezinye iingxaki, ngaphandle koko kuvezwa sisifundo sale veki, eziza nokusetyenziswa kwezi ndima ukuxoxela ukuba asisakudingi ukuwugcina umthetho wesine?`

`Nibaphatha njani abo babethelela ukuba kufuneka siyigcine nayo imithetho yamadini? Nangona, mhlawumbi, omnye angazuza iintsikelelo zolwazi ngoThixo kuyo, zeziphi iingxaki ezithi zibekho ekunyanzeliseni ukuba kufuneka igciniwe?`

`UEllen G. White wabhala apha ngentla ukuba kufuneka siyibeke iBhayibhile “njengezwi likaThixo elithetha ngqo” kuthi. Kutheni ngoko thina kufuneka sizilumkele ngenkuthalo ngakuye nawuphi okanye nangakweyiphi into eyakwenza buthathaka ukholo lwethu kwigunya nempefumlelo yaso sonke isiBhalo, nakwiindawo ezithi ezithile zenze zingonwabi?`