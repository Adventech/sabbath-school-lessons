---
title:  Ukutshutshiswa Kodwa Ungashiywa
date:   27/12/2025
---

### Fundela Isifundo Sale Veki
Efese 3:1; 2 Kor. 4:7–12; IZenzo 9:16; Filemon 15, 16; Kol. 4:9; Filipi 1:1–3; Kol. 1:1, 2.

> <p>Indima Yenkumbulo</p>
> “Vuyani eNkosini amaxesha onke!” (Filipi 4:4).

Umfundisi ongumAdventist, evalelwe entolongweni ngezityholo ezibubuxoki, wachitha phantse iminyaka emibini engaphaya kwezitshixo. Nangona ekuqaleni, wayebhideke kakhulu waqonda ukuba intolongo yayiyindawo yakhe yokuvangela ayinikwe nguThixo. Athi amanye amabanjwa anawo akwazi ukuba ungumfundisi, athi makashumayele. Wakwenza oko, wawanika noncwadi. Wada wawabhaptiza amabanjwa, waqhuba neenkonzo zomthendeleko. “Ngamanye amaxesha,” ngokutsho kwakhe, “kwakunzima ukulungiselela entolongweni, kodwa lwalukho novuyo, ngakumbi xa ubona imithandazo iphendulwa, buguquka ubomi babantu.”

UPawulos ubhale uFilipi nomaKolose esentolongweni (bona Filipi 1:7, Kol. 4:3). Kakuhle, khona eFilipi, emva kokuba uPawulos noSilas babetyholwe ngokungekho mthethweni, umgcini-mabanjwa “waziqinisa iinyawo zabo emithini” (IZenzo 16:24). Enzulwini yobusuku, “babethandaza, bevuma elokudumisa uThixo; babephulaphula ke ababanjwa” (IZenzo 16:25). Ngokwenene, babekwazi “ukuhlala bevuya.”

Kule veki siza kuqwalasela kwiimeko awayejongene nazo uPawulos. Wabona injongo engaphezulu yoko kwakusenzeka kuye. Mhlawumbi nathi singafunda kuye xa nathi, njengoko kunyanzelekile ukuba senze, sijongene nezethu izilingo.

_Funda isifundo sale veki ulungiselela iSabatha kaJanuwari 3._