---
title:  Amabandla aseFilipi naseKolose
date:   01/01/2026
---

`Funda Filipi 1:1–3 noKolose 1:1, 2. Achazwe njani amabandla aseFilipi naseKolose, kwaye kubaluleke ngantoni okwenziwa yinkcazo?`

Kumbuliso wakhe owodwa kaPawulos kwiincwadi zakhe uwabiza amaKaristu kwezo ndawo ngokuthi “ziingcwele”; oko kukuthi, ngobhaptizo babekelwe bucala njengabantu bakaThixo abakhethekileyo, kanye njengabantu bakwaIsrayeli, ngesenzo sokwaluka (Eks. 19:5, 6; thelekisa no-1 Pet. 2:9, 10), ababekelwa bucala njengo“hlanga olungcwele.” (Le nto yayingena nto yakwenza nokwenziwa libandla laseRoma, isenzo sokumisa abantu njengee“ngcwele.”)

Okunye okunika umdla, kukuhambelana phakathi kwemibuliso yaba bapostile babini. UPawulos ubhekisa “kubaveleli nabadikoni” (Filipi 1:1, ESV) eFilipi na“bazalwana abathembekileyo kuKristu” (Kol. 1:2, ESV) eKolose. Xa iTestamente eNtsha ithetha nga“bazalwana abathembekileyo,” banolungiselelo oluqinisekileyo ebandleni (bona Efese 6:21, Kol. 4:7, 1 Pet. 5:12). Ngoko ke, kuyabobakala ukuba uPawulos akathethi kuphela kumalungu ebandla kodwa ukwabhekisa nakwiinkokeli zebandla kwezi zixeko. Ukubhekisa kwizikhundla ezichazwe ngokukodwa kwezinye iindawo (umzekelo, ku-1 Tim. 3:1–12, Tito 1:5–9) kunika ubungqina kubukho nokubaluleka kwasekuqaleni kwebandla.

Ukuqeqesha abasebenzi kunye njengoTimoti noEpafras nokunika ubukhokeli emabandleni asekuhlaleni kwakuyinto ephambili kuPawulos kwaza kwawakhulisa amalinge akhe okuvangela. Ngamanye amazwi, kwakukho ukuvela okucetyiweyo kuko kokubini – ukuvangela nokugcina [abazuziweyo]. Oovulindlela bethu singama-Adventist balandela umzekelo weTestamente eNtsha wokuqulunqwa kwebandla njengoko amanqaku amaninzi eReview and Herald ukususela kwiminyaka yama-1850 ibonisa. Yena uJames White wathi, “Ucwangcwiso lukaThixo kwiTestamente eNtsha lwanele ukuqulunqa ibandla likaKristu. Ukuba bekufuneka ngaphezulu, bekuya kuba ngokwempefumlelo.”—“Gospel Order,” The Advent Review, and Sabbath Herald, Dec. 6, 1853, p. 173. Kude, phambi kokuba uPawulos abhalele kula mabandla, abapostile babesele bemisele amagosa ebandla eYerusalem (bona IZenzo 6:1–6, IZenzo 11:30), “okwakuza kuba sisibonelo sokuqulunqwa kwamabandla kuzo zonke iindawo apho abathunywa benyaniso babeza kuzuza khona abantu abazamkelayo iindaba ezilungileyo.”—Ellen G. White, Izenzo Zabapostile, iph. 91.

Kwaziwa kakhulu ukuba uPawulos wayesebenzisa abancedi ekubhaleni ngamanye amaxesha okwakha iincwadi zakhe. UTimoti ukwakhankanywa kwenye indawo njengosebenzisana naye (bona, umzekelo, 2 Kor. 1:1, Filemon 1). Into yokuba uPawulos aqhubeke esebenzisa u “Ndi” kunokuthi “si” ibonisa ukuba igunya lakhe lisemva kwazo zonke nezi iincwadi.