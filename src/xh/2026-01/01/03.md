---
title:  UPawulos Ezintanjeni
date:   29/12/2025
---

Ngexesha eseMakedoni, uPawulos ukhankanya ukuvalelwa entolongweni okuliqela (2 Kor. 6:5, 2 Kor. 11:23, 2 Kor. 7:5). Isiganeko sokuqala esibhaliweyo sesaseFilipi (IZenzo 16:16–24). Kamva wavalelwa eYerusalem okwethutyana phambi kokuba adluliselwe kwintolongo yaseKesareya.

Kwenye indawo, uPawulos ukhankanya ukuba “sezintanjeni” (Filemon 10, 13). Nangona wayephantsi kokuvalelwa endlwini eRoma, wayebotshelelwe ehlanganiswe nesoldati eliphezulu laseRoma. UIgnatius, umKristu wasekuqaleni kwenkulungwane yesibini owayebotshelelwe ngolu hlobo, uwachaza amasoldati njengawayesiphatha “ngokwezilwanyana zasendle . . . ezazithi zakuba ziphethwe kakuhle kube kukona zisiya zibandlongondlongo.”—Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231.

`Funda 2 Korinte 4:7–12. Kule ndawo, yintoni eveza indlela uPawulos awazinyamezela ngayo iimbandezelo awayejongene nazo? Yintoni ebonakala ukuba yayiyeyona nto babuqwalasele kuyo ubomi bakhe?`

Nokuba babuya buba nzina kanjani ubomi, uPawulos wakwazi ukulibona icala elingcono, kwaza oko kwamnika isibindi sokuthwala phantsi koxinzelelo. Sele ejongene nako konke uSathana awayekwazi ukumgibisela ngako, uPawulos wazi ukuba akashiywanga yedwa.

`Funda 2 Korinte 6:3–7. Zeziphi izixhobo awayenazo uPawulos ukuba zimncede ukuba ajongane neenzima?`

Maxa wambi, singalingeka ukuba sikhangele kwezethu iimeko, ukungabi namandla kwethu, ukusilela kwethu kwangaphambili, nokuba siphelelwe lithemba. Kungamaxesha anje esithi sidinge ukukhumbula yonke imisindleko emangalisayo athe uThixo wayenzela impumelelo yethu ekulweni nongendawo. Omnye weyona ibalulekileyo kukusinika iBhayibhile ngokwayo, “ilizwi lenyaniso,” kuba singafunda kwiimpazamo zabanye kanti singafunda nendlela abaye baphumelela ngayo aba bantu. Kanti ke, ikwa nguMoya Oyingcwele “ophumelelisa oko bekwenziwe nguMhlanguli wehlabathi. KungoMoya ethi intliziyo yenziwe ibe nyulu. NgoMoya, okholwayo uba nesabelo kwindalo engcwele. UKristu unikele uMoya waKhe abe ngamandla okoyisa yonke imikhwa yemfuzo nokukhula ebhekise ebubini, nokuba afake esaKhe isimilo ebandleni laKhe.”—Ellen G. White, Owayelangazelelwa Emaphakadeni, iph. 671.

`Singenza njani thina, singabazalwana, okanye singabafundisi, ukuze sihlale “siziqondakalise ngokwabalungiseleli bakaThixo” (2 Kor. 6:4)? Kuthetha ukuthini oko?`