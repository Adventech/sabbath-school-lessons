---
title:  Ingcamango Eyongeziweyo
date:   02/01/2026
---

“UThixo uninyulele usindiso ngokungcwaliswa ngomoya nenkolo yenyaniso. Ngoko ke, yimani niqine. . . . Ukuba nimkhonza ngokuthembeka uThixo, niya kuhlangana nentiyo nenkcaso; kodwa musani ukucatshukiswa xa nibulaleka ngokungekho mthethweni. Musani ukuziphindezela. Sibambeni siqine isidima senu kuYesu Kristu. Ubuso benu bumiseni njengeqhwitha (flint) ukujonga phezulu. Abanye bangakuthetha abakuthethayo, balandele elabo ikhondo lokwenza; kukuni ukubheka phambili ninobulali nokuthobeka kuKristu. Wenzeni umsebenzi wenu ninenjongo ezinzileyo, ngobunyulu bentliziyo, ngawo onke amandla nokomelela kwenu, nayame kwingalo kaThixo. Indalo enyanisileyo nephakanyisiweyo yomsebenzi wenu nisenokuze ningayazi. Ixabiso lento eniyiyo lingalinganiselwa kuphela ngobomi obunikelwe ukusindiswa kwenu. . . . “Ngawo wonke umphefumlo othi ukhulele kuKristu kuya kubakho amaxesha okulwa ngokunyanisekileyo nokwexesha elide; kuba amagunya obumnyama azimisele ukuyichasa indlela yokubheka phambili. Ukuba ke sikhangele emnqamlezweni kaKristu sifuna ubabalo, asisokuze siwe phantsi. Isithembiso soMhlanguli sithi, ‘Andisayi kuze ndikushiye, ndingekhe ndikulahle.’ ‘Ndinawe, kude kuse ekupheleni kwehlabathi’”—Ellen G. White, in The Youth’s Instructor, Nov. 9, 1899.

**Imibuzo Yengxoxo:**

`UPawulos wavalelwa entolongweni amaxesha amaninzi, kodwa ngokungekho mthethweni. Usabela njani xa ungaphathwanga kakuhle? Zeziphi izithembiso zeBhayibhile onokuzicebisa ngamaxesha anjalo?`

`Ethetha ngentshutshiso yamaKristu, uTertullian, inkokeli yebandla lokuqala, wathi, “Okona niphinda-phinda ukusisingela phantsi, kukhona siya sisanda; igazi lamaKristu liyimbewu.”—Alexander Roberts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), vol. 3, p. 55. Kwangelo xesha linye, intshutshiso kwezinye iindawo nangamanye amaxesha yayiwuphazamisa kakhulu umsebenzi webandla. Zeziphi iindlela esingathi sibaxhase ngazo abo bafumana intshutshiso ngenxa yokholo lwabo?`

`Cinga ngendima yenkumbulo yale veki ngokweenzima ezafunyanwa nguPawulos. “Vuyani amaxesha onke”? Kuthetha ukuthini oko? Sifanele ukuba sikwenze njani oko? Othile omthandayo uyagula okanye afe. Ulahlekwa ngumsebenzi wakho. Unentlungu enkulu. Mhlawumbi isitshixo solwazi koku kukubuza, “Mawuvuye amaxesha onke entweni?” Oko kukuthi, nokuba ithini na imeko, ungahlala uvuya entweni?`