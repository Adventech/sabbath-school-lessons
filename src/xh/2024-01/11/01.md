---
title:  Ukulangazelela uThixo eZiyon
date:  09/03/2024
---

### Funda Ukulungiselela Isifundo Sale Veki
Ndumiso 84; IsiTyhi. 21:3; Ndumiso 122; Ndumiso 87; Gal. 3:28, 29; Mat. 28:18– 20; Ndumiso 46; Ndumiso 125.

> <p>Indima Yenkumbulo</p>
> “Umphefumlo wam ulangazelela, uyaphela kukuzilangazelela, iintendelezo zikaYehova; intliziyo yam nenyama yam imemelela kuThixo ophilileyo” (Ndumiso 84:2).

Iingoma zaseZiyon ngamaculo ovuyo ababaza ubuhle beZiyon kwakunye nobungangamsha bukaYehova, olawula esentabeni yaKhe engcwele. Ezi Ndumiso sisoloko sidumisa imifaneleko yendlu yeNKosi zize zivakalise uthando lwengcwele olunokufumaneka nakwezinye iiNdumiso, kanjalo. Uninzi lweziNdumiso lwaqanjwa ngoonyana bakaKora, ababenamava okuqala okusikeleleka kwendlu kaYehova njengeemvumi zetempile (1 IziKro. 6:31−38) nabagcini bamasango etempileni (1 IziKro. 9:19).

Yintoni eyenza iZiyon ibe ngumthombo wethemba novuyo? IZiyon yayimele ubukho bukaThixo obuphilayo phakathi kwabantu baKhe. Njengokuba abantu bakaSirayeli bengabantu bakaThixo abonyuliweyo (Dut. 7:6), iZiyon yona iyantaba kaThixo eyonyuliweyo (Ndum. 78:68, Ndum. 87:2). UThixo uyalawula ukusuka eZiyon (Ndum. 99:1, 2) yaye netempile yaKhe wayimisela eZiyon, kanjalo (Ndum. 87:1). Ngoko ke iZiyon yindawo yeentsikelelo ezingcwele kwanegwiba. IZiyon kusoloko kusingiselwa kuyo ngokuthelekiswa, okanye nkqu nangokutshintshatshintsha kunye, neYerusalem kwakunye nomnquba, umbindi womsebenzi kaThixo wosindiso kwihlabathi lamandulo.

Iintsikelelo zaseZiyon ziphuphumela kwiziphelo zehlabathi ngenxa yokuba ubuqu beNkosi nobabalo zinabela ngaphaya kwemida yayo nayiphi indawo engcwele. IZiyon luvuyo lalo lonke ihlabathi (Ndum. 48:2), iqinisekisa ukuba lonke ihlabathi lelikaYehova.

_*Funda isifundo sale veki ukulungisela iSabatha, Matshi 16._