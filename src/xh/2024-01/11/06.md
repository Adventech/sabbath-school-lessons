---
title:  Ukungashukunyiswa Njengentaba iZiyon
date:  14/03/2024
---

`Funda kwiNdumiso 125:1, 2. Abo bakholosa ngoThixo bazotywe njani apha?`

Abo bakholosa ngoYehova bafaniswa neNtaba yaseZiyon, uphawulo lokungashukumi namandla. Umbono omhle weentaba ezijikeleze isixeko saseYerusalem waaxhokonxa umdumisi ukuba avume ukuqiniseka kokhuseleko olungcwele (Ndum. 5:12, Ps. 32:7, 10). Ngokungafaniyo neentaba ezilawulwa ngabangendawo, ezidudulelwa elwandle (Ndum. 46:2), ukuzinza okutsala umdla kwentaba eyayakhelwe kuyo iYerusalem kuvuselela inkoloseko enzulu. Ingqiniseko kukhuseleko lukaThixo iba mandla ngakumbi xa kujanyelenwe nenyaniso ebuhlungu nalapho ububi bukhangeleka busongama amaxesha amaninzi. Noko kunjalo, nkqu naphakathi kobo bubi, abantu bakaThixo banokuba nethemba.

`Funda kwiNdumiso 125:3-5. Amalungisa ahendwa njani? Siyintoni isifundo kuthi? `

Abantu bakaThixo banokutyhafiswa yimpumelelo yabangendawo baze, mhlawumbi, bahendelwe ekulandeleni iindlela zabo (Ndum. 73:2–13, Ndum. 94:3). Ukuzinza okumandla kweNtaba yaseZiyon akunakuqinisekisa abo bathi gu bucala eNkosini. Abantu basanikwe inkululeko “yokusa izandla zabo ebugqwetheni  (Ndum. 125:3) baze “bathi gu bucala ngeendlela zabo ezimagoso-goso (Ndum. 125:5). INkosi inobulungisa yaye iyakubagweba abantu abahlalele ukuvukela kunye nabanye aboni abangaguqukanga.

Apha nalu ubizo kubantu bakaThixo ukuba bahlale bengashukunyiswa elukholweni nasekukholoseni ngoYehova, kwanjengokuba iNtaba yaseZiyon iligwiba labo elingagungqiyo. Oko kukuthi, nkqu naxa izinto singaziqondi, singanako ukuthembela kukulunga kukaThixo.

“Ukungena kwesono ehlabathini, ukuba senyameni kukaKristu, ukuzalwa ngokutsha, uvuko, kwakunye neminye imiba emininzi eziswa yiBhayibhile, ziimfihlelo ezinzulu ngeyona ndlela ukuba ingqondo yobuntu ingazicacisa, okanye iziqonde ngokupheleleyo. Kodwa asinasizathu sokuthandabuza ilizwi likaThixo ngenxa yokuba singenakuziqonda iimfihlelo zezibonelelo zaKhe. . . . Ndawo yonke kukho imimangaliso engaphaya kokuqonda kwethu. Sifanelwe kukukhwankqiswa na ukufumanisa ukuba kwilizwe lakwamoya kukwakho iimfihlelo esingenako ukuziqonda? Ubunzima bungqengqe kuphele kubuthathaka nokuminxana kwengqondo yobuntu. UThixo usinike kwiziBhalo ubungqina obaneleyo besimo sazo, kwaye asinakulithandabuza ilizwi laKhe ngenxa yokuba singenako ukuziqonda zonke iimfihlelo zesibonelelo saKhe.”—Ellen G. White, Steps to Christ, pp. 106, 107.