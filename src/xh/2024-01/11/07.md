---
title:  Ingcamango Ngakumbi
date:  15/03/2024
---

Camngca ngomyalezo kaIsaya 40 noIsaya 51:1-16.

Iingoma zaseZiyon zenza ukuzibophelela okupheleleyo bokuhlala ucinga ngeZiyon kwakunye nethemba eliphilileyo kulawulo olunobungangamsha lukaThixo elilizisayo. Logama inkumbula yeentsikelelo zomnquba kaThixo ingcanyulwa kobu bomi, ithemba elisekufezekisweni kobomi novuyo lwaseZiyon iseyinto ezayo. Abaninzi kubantwana bakaThixo balangazelela iZiyon yasezulwini ngeenyembezi (Ndum. 137:1). Ukukhumbula iZiyon kuchaza hayi nje ingcinga equbulayo, kodwa ukucinga okunenjongo kwakunye nesigqibo sokuphila ngokuhambelana naloo nkumbulo iphilayo (Eksod. 13:3, Eksod. 20:8).

Ngoko ke, ukucula iingoma zaseZiyon kuthwele isigqibo esimandla sokuligcina liphila ithemba lokubuyiswa kobukumkani bukaThixo kwihlabathi elitsha (IsiTyhi. 21:1–5). Khona apho, iingqondo ezingafiyo ziyakucamngca ngochulumanco olungapheliyo imimangaliso yamandla adalayo, iimfihlelo zothando olukhululayo. Akukho lutshaba lukhohlakeleyo, lulukuhlayo ukuhendela ekulibaleni uThixo. Icandelo ngalinye liyakuphuhliswa, mthamo ngamnye uyakongezwa. Ukuzuza ulwazi akuyi kuyiduba ingqondo okanye kudinise amandla. Khona apho ezo zinto ziphezulu ziyakuqhutyelwa phambili, awona maphupha aphakamileyo afikelelwe, awona mabhongo aphezulu aqondwe; yaye kusayakuvumbuluka imiphakamo emitsha yokuqatyelwa, imimangaliso emitsha yokubunguzelelwa, iinyaniso ezintsha zokuqondwa, izinto ezintsha zokubiza amandla engqondo, umphefumlo nomzimba.”—Ellen G. White, The Great Controversy, p. 677.

Ukuzibophelela ekungayilibaleni iZiyon sisithembiso esicace gca sabahambi bakaThixo, ukuba abasayi kulamkela eli hlabathi njengelizwe labo koko bayakulinda amazulu amatsha nomhlaba omtsha.

Ngoko ke, iiNdumiso zaseZiyon zinokuculwa ngamakholwa azo zonke izizukulwana alangazelela ukuhlala kwiYerusalem eNtsha (IsiTyhi. 3:12). Iingoma zaseZiyon zikhuthaza thina ukuba sifune ilizwe elizayo ngethemba, kodwa zikwasinika uxanduva lokuba ngonozakuzaku bobabalo lukaThixo kweli hlabathi limiyo.

**Imibuzo Yengxoxo**

`Siyithatha njani imimiselo yakwamoya neyemfundiso esekelezelwe kubantu bakaThixo eZiyon, indawo yokwenyani eYerusalem, size siyisebenzise ebandleni nakwiphulo lalo ehlabathini?`

`Amakholwa angahlala njani emnqubeni kaThixo namhlanje? (Yohane 1:14–18, Heb. 12:22–24).`

`IZiyon iyakuba ngumzi weentlanga zonke njani njengoko kuchaziwe kwiNdumiso 87? (Rom. 5:10, Eph. 2:11–16, Col. 1:19–23).`

`Umphendula njani umntu okhomba kwinyaniso yokuphumelela kwabangendawo kweli hlabathi logama abantu abaninzi “abalungileyo” bebulaleka? Uthini? Kutheni le nto kubalulekile ukuvuma ukuba asinazo iimpendulo ezipheleleyo zayo yonke into elapha ngoku?`