---
title:  Ukhuseleko noNoxolo LweZiyon
date:  13/03/2024
---

`Funda kwiNdumiso 46:1-7. Lizotywe njani ihlabathi ngokubongayo apha?`

Le ndumiso inikezela inkcazo ecacileyo yehlabathi lisesaqungeni, kwaye izotywe ngemifanekiso yeentlekele zendalo ngefuthe elingenakulinganiswa (Ps. 46:2, 3). Umfanekiso wamanzi alephuzayo usoloko ubonisa iintlanga ezivukelayo kwakunye neengxaki ezohlukeneyo ezibangelwa ngabangendawo ehlabathi (Ndum. 93:3, 4; Ndum. 124:2–5). Ngokunjalo, kwiNdumiso 46 imifanekiso yeentlekele zendalo ibonisa ihlabathi elilawulwa ziintlanga ezilwa iimfazwe (Ndum. 46:6).

Ngokucacileyo lihlabathi elingamaziyo uThixo kuba uThixo uphakathi kwabantu baKhe, kwaye apho uThixo akhona, uxolo luyaphuphumala (Ndum. 46:4, 5). Noko kunjalo, nangona ihlabathi limbukula Yena, uThixo akalishiyi ihlabathi. UThixo ukhona ehlabathini ngokuba phakathi kwabantu baKhe. Ngamanye amazwi, nokuba izinto zinokukhangeleka zimbi kangakanani na, ubukho bukaThixo bulapha, ehlabathini, kwaye sinokuzithathela ithemba buqu nenkuthazo ekwazini le nyaniso isisiseko.

INkosi, iligwiba eligqibeleleyo, nguMthombo woxolo lwaseZiyon olungapheliyo nokhuseleko. Igama eliveza ukhuseleko lwaseZiyon “nangona” kwiNdumiso 46:3. Nangona ihlabathi lisesaqungeni, abantu bakaThixo bakhuselekile. Oku kubonisa ukuba uxolo alusosiphumo sokungabikho kwaphela kwezilingo koko lusisipho sikaThixo kubantwana baKhe abathembileyo. Ukuthembela kuThixo okuphandle kunokwenza umntwana kaThixo abeseluxolweni akhuseleke phakathi koqwithela (Mat. 8:23–27). Umbuzo ozivezayo ngokunokwawo ngothi: Ingaba uThixo uyakulishiya ihlabathi kukhetho nezenzo zalo ezitshabalalisayo?

`Funda kwiNdumiso 46:6-11. Kuyintoni ukusabela kukaThixo kudushe nembubhiso esehlabathini? `

UThixo usabela ngawona mandla okungakholiseki ngangokuba ilizwi laKhe, elidale ihlabathi, ngoku libangela ukuba ihlabathi linyibilike (Ndum. 46:6). Noko kunjalo, ukunyibilika akupheleli kwintshabalalo koko kuhlaziyo. Qaphela ukuba uThixo unabisela uxolo lwaKhe ukusuka eZiyon ukuya kuthi xhaxhe kwiziphelo zomhlaba. UThixo uyakwenza iimfazwe ziphele aze atshayele izixhobo zembubhiso, ezithe iintlanga ezingendawo zazisebenzisa ukuzisa ingcinezelo ehlabathini (Ndum. 46:9). Eli lithemba elikhulu amaKristu analo, eliyakwenzeka ekubuyeni kwesibini kukaYesu.

`Sifunda njani ukuba noxolo nokuthemba uThixo phakathi kwehlabathhi, eneneni, elinesaqunge esikhulu ngeyona ndlela?`