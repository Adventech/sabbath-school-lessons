---
title:  Ingcamango Ngakumbi
date:  23/02/2024
---

Kumaxesha angoku, ukufumana ubulumko akukhangeleki kunqweneleka kakhulu ngaphezu kokuphumeza ulonwabo. Abantu kungcono ukuba bonwabe kunokuba balumke. Noko kunjalo, singonwabo ngokwenene size siphile ubomi obuzalisekileyo ngabandle kobulumko obunobuthixo? IiNdumiso zitsho ngokuphandle ukuba asoze. Iindaba ezimnandi zezokuba akuthiwa masikhethe phakathi kobulumko nokonwaba. Ubulumko obunobuthixo buzisa ulonwabo lokwenyani.

Umzekelo olula kulwimi lwesiHebhere unokubonakalisa le ngongoma. KwisiHebhere, igama “inyathelo” kwisininzi (’ashurey) livakala ngokufanayo kakhulu negama “ukonwaba” (’ashrey). Nangona siluphosa olunxulumano kwiinguqulelo zesiNgesi, ludlulisa umyalezo omandla: “amanyathelo” ahleli kumendo kaThixo akhokelela kubomi “obonwabileyo” (Ndum. 1:1, Ndum. 17:5, Ndum. 37:31, Ndum. 44:18, Ndum. 89:15, Ndum. 119:1). EBhayibhileni, akho ngcamango icatshulweyo phakathi kobulumko nokonwaba, koko zingamava okwenene.

Zifumaneka kubudlelane noThixo, obubandakanya ukuhlonela, ukudumisa, ukufumana amandla, nokuthemba uThixo. INdumiso 25:14 ithi “ukucweya kukaYehova kunabamoyikayo; ubazisa umnqophiso wakhe.”

“Mbulele uThixo ngemifanekiso eqaqambileyo ayibonise thina. Masiqokelele iingqiniseko eziyolisayo zothando lwaKhe, ukuze sikhangele kuzo rhoqo: uNyana kaThixo eshiya itrone kaYise, esambathisa ubuthixo baKhe ngobuntu, ukuze ahlangule umntu kwigunya likaSathana; uloyiso lwaKhe endaweni yethu, ukuvulela abantu izulu, ukutyhila kumbono woluntu igumbi apho oyiNgcwele aveza ubuqaqawuli baKhe; uluntu oluwileyo luphakanyiswa kumhadi wentshabalalo isono esilufake kuwo, waza kwakho waluqhagamshelanisa noThixo ongaphele ndawo, lwaza lwanyamezela uvavanyo olungcwele ngokholo kuMkhululi wethu, lwambathiswa ubulungisa bukaKristu, lwaza lwaphakanyiselwa kwitrone yaKhe-le yimifanekiso uThixo afuna sicamngce yona.”—Ellen G. White, Steps to Christ, p. 118.

**Imibuzo Yengxoxo**

`ILizwi likaThixo lingangumthombo wokuziyolisa njani koko hayi nje umyalelo? Ukuzondla ngeLizwi likaThixo kwalamene njani nokuhlala kuYesu Kristu, uLizwi (Yohane 1:1, Yohane 15:5, 7)?`

`Kwenzeka ntoni xa abantu ngokusezingqondweni nongokuthe rhoqo bebukula imfundiso kaThixo (Ndumiso 81, Ndumiso 95)? Ucinga ukuba kutheni oko kusenzeka?`

`Kutheni le nto ngamanye amaxesha umendo wabangendawo ukhangeleka unqweneleka ngakumbi kunecebiso lamalungisa? (Ndumiso 141)? Oko kukuthi, simelana njani nento ebonakalayo yokuba amaxesha amaninzi abangendawo bakhangeleka beqhuba kakuhle kakhulu?`