---
title:  Ubulumko Bokuphila Ngokobulungisa
date:  17/02/2024
---

### Funda Ukulungiselela Isifundo Sale Veki
Ndum. 119:1–16, Ndumiso 90, Yohane 3:16, Ndum. 95:7–11, Ndumiso 141, Ndumiso 128.

> <p>Indima Yenkumbulo</p>
> “Sazise kanye ukuyibala imihla yethu, ukuze sizuze intliziyo elumkileyo” (Ndumiso 90:12).

Njengoko sesibonile, ubabalo lukaThixo lubonelela ngoxolelo lwezono, kwaye ludala intliziyo entsha kumoni oguqukayo, ophila ngoku ngokholo. ILizwi likaThixo likwabonelela ngemiyalelo yokuphila ngobulungisa (Ndum. 119:9–16). Ukugcina umthetho kaThixo akuyiyo nangayiphi indlela ukugcina ngqongqo imiyalelo koko bubomi kubudlelane obuqhogene noThixo, ubomi obuzele iintsikelelo (Ndum. 119:1, 2; Ndumiso 128).

Noko kunjalo, ubomi bomntu olilungisa abubhungcanga kwizihendo. Ngamanye amaxesha ilungisa linokuhendwa yimo enobuqhetseba yesono (Ndum. 141:2–4) yaye lide liwe kweso sihendo. UThixo uyawavumela amaxesha ovavanyo ukuvumela ukuthembeka kwabantwana baKhe (okanye ukungathembeki) kutyhileke ngokuselubala. Ukuba abantwana bakaThixo bayasimamela isiyalo sikaThixo nesikhuthazo, ukholo lwabo luyakuhlanjululwa nenkoloseko yabo eNkosini iqiniswe. Ubulumko bokuphila ngokobulungisa buzuzwa kwinkalo zobomi obunoThixo phakathi kwezihendo nemicela-mngeni. Ngalo ndlela, umthandazo wokuba uThixo asifundise ukuyibala imihla yethu ukuze sizuze intliziyo elumkileyo (Ndum. 90:12), ityhila ukuzibophelela okuzingileyo kokuhamba ngentembeko kwiNkosi.

_*Funda isifundo sale veki ukulungisela iSabatha, Februwari 24._