---
title:  Ingaba Isithembiso saKhe Sisilele Unampela?
date:  31/01/2024
---

`Funda kwiNdumiso 77. Mava mani umbhali athubeleza kuwo?`

INdumiso 77 iqala ngesibongozo soncedo kuThixo esizaliswe sisililo nenkumbulo ebuhlungu yexesha elidlulileyo (Ndum. 77:1–6). Isiqu sonke somdumisi ngokulusizi sibhenele kuThixo uyala ukuthuthuzelwa lulo naluphi uncedo ngaphandle kolo luvela kuThixo.

Noko kunjalo, ukukhumbula uThixo kukhangeleka kusongeza ukubandezeleka kwakhe. “Xa ndikhumbula uThixo, ndiyagcuma”(Ndum. 77:3). Ngokufanayo, ubuqu buphela bomdumisi bukwisimo sokungazinzi okumandla. Uhamah wesiHebhere, “ukugcuma,” uvamise ukuchaza ukugquma kwamanzi alwatyuzayo (Ps. 46:3).

Ukukhumbula uThixo kungazivelisa njani iimvakalelo ezimandla ngolo hlobo zokubandezeleka? Uthotho lwemibuzo ekhathazayo lungcatsha unobangela wokubandezeleka kwakhe (Ndum. 77:7–9): UThixo utshintshile? Unako uThixo ukungcatsha umnqophiso waKhe?

Ukwahluka okuselubala phakathi kwezenzo ezisindisayo zikaThixo kwixa elidlulileyo kwakunye nenkangeleko yokungabikho kukaThixo kwixa langoku kubangela umdumisi azive eshiyiwe nguThixo. Ukuba uThixo utshintshile, ngoko ke umdumisi akanathemba, isiphetho utsala nzima ukusibukula.

Kwelinye icala, umdumisi akakwazi kulala ngenxa yokuba uYehova umgcina ephuthelwe (Ndum. 77:4). Oku kukhumbuza abanye abantu beBhayibhile abakuphuthelwa kwabo kwasetyenziswa njengomhlinzeko nguThixo ukuqhubela phambili iinjongo zaKhe . Umntyangampo wobusuku obungenabuthongo ubangela umdumisi ukuba agqale izenzo zamandulo zikaYehova zohlangulo kodwa ngesigqibo esitsha (Ndum. 77:5, 10).

Ingqiniseko umdumisi ayifumana kuThixo ayiqulathanga zingcaciso ngemeko yakhe buqu, koko ukuqinisekiswa kokuthembeka nokunyaniseka kukaThixo (njengoYobhi). Umdumisi uyakhuthazwa ukuba alindele kuYehova ngokholo, esazi ukuba usekwangulaaThixo mnye wenza imimangaliso kwixesha lamandulo likaSirayeli (Ndum. 77:11–18). Umdumisi ukwaqonda ukuba “amanyathelo akho azange aziwe” (Ndum. 77:19), eqonda inkokhelo kaThixo, nkqu nakwiimeko apho ubukho baKhe bungaqinisekanga kumehlo obuntu. Umdumisi uyavuma ukuba uThixo ngaxesha-nye utyhiliwe ekwafihlakele, ngenxa yoko unikezela indumiso kwiindlela zeNkosi ezifihlakeleyo nezinobungangamsha.

`Cinga ngamaxeseha adlulileyo apho iNkosi yaasebenza ebomini bakho. Loo nyaniso ingakunceda njani ukumelana nayo nantoni na ojamelene nayo ngoku?  `