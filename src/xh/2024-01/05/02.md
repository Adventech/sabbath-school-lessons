---
title:  Imihla Yobubi
date:  28/01/2024
---

`Funda kwiNdumiso 74:18-22 nakwiNdumiso 79:5-13. Yintoni esemngciphekweni apha?`

Umdumisi uzama ukuqonda imfazwe enkulu phakathi koThixo kwakunye namagunya obubi, aze alathe kukuzekakade umsindo kukaThixo okungaqondakaliyo, kwakunye nobulumko obungaphele ndawo baKhe namandla.

Ingxaki yobomi kwiiNdumiso ingemfundiso kuqala; ngokuqinisekileyo inento yokwenza nemibuzo ngoThixo. Ngenxa yoko, ukutshatyalaliswa kweYerusalem netempile kubonwa ekuqaleni njengehlazo elingcwele ngenxa yokuba kwabonelela abahedeni ngethuba lokwenyelisa uThixo. Ilifa likaThixo (abantu bakaSirayeli) ngumqondiso wonyulo lwaKhe olungcwele nomnqophiso (Dut. 4:32−38, Dut. 32:8, 9) ongasoze uphele. Ingcamango yelifa likaThixo ikwaqulathe inkalo yexesha lokugqibela, njengoko ngenye imini zonke iintlanga ziyakuba lilifa likaThixo yaye zimkhonze. Ingcamango yokuba iintlanga zaathimba ilifa likaThixo igrogrisa la madinga angcwele.

Akuthandabuzeki, umdumisi uyavuma ukuba izono zabantu zaadyobha ubudlelane obunomnqophiso babantu kunye noThixo zaza zazisa ebantwini yonke imiphumela (Ndum. 79:8, 9). Ukuphila kwabantu kuxhomekeke kuphela kungenelelo lukaThixo olunetarhu nasekubuyisweni kwekhonkco lomnqophiso ngokucanyagushelwa kwesono. UYehova “nguThixo wokusindiswa kwethu,” nto leyo iveza ukuthembakala kukaThixo kumadinga aKhe omnqophiso (Ndum. 79:9).

Noko kunjalo, okubaluleke ngaphezu kokubuyiswa kwamathamsanqa kaSirayeli kukukhuselwa kwesimilo sikaThixo ehlabathini (Ndum. 74:18–23, Ndum. 83:16–18, Ndum. 106:47). Kuphela kuxa uThixo esindisa abantu baKhe eliyakuthi igama laKhe ligwetyelwe yaye liphakanyiswe.

Njenganamhlanje, loo mmiselo mnye wawukhona ntlandlolo. Izono zethu, ukreqo lwethu, ububi bethu, zinokuhlazisa hayi nje kuphela thina koko, mpela, kuThixo esizibiza ngegama laKhe. Izenzo zethu ezibi zinokuba nemiphumela eyingozi ngokwasemoyeni ekungqineni nakwiphulo lethu, kanjalo. Bangaphi abantu abajikwe kwinkolo yethu zizenzo zabo babiza igama likaKristu?

`“Uzuko lukaThixo, uzuko lukaKristu, lubandakanywe ekugqibeleleni kwesimilo sabantu baKhe.”—Ellen G. White, The Desire of Ages, p. 671. Uyiqonda njani le nyaniso ibalulekileyo, kwakunye nentsingiselo emayibe nayo kubomi bakho bobuKristu?`