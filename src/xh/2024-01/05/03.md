---
title:  Kwisango Lelabafileyo
date:  29/01/2024
---

`Funda kwiNdumiso 41:1-4; Ndumiso 88:3–12; neNdumiso 102:3–5, 11, 23, 24. Mava mani eziwachazayo ezi ndima? Kokuphi onokungqina ngako koko kuthethwa apha?`

Le mithandazo yokusindiswa ekuguleni nasekufeni ibonakalisa ukuba abantwana bakaThixo abachwethwanga kwiinkxwaleko zeli hlabathi. IiNdumiso zityhila iimbandezelo ezoyikekayo zomdumisi. Akanamandla, ubuna njengengca, akakwazi kutya, ubekelwe bucala nabafi, ulutywantsi njengobuleweyo engcwabeni, uyababukula abahlobo bakhe, uyabulaleka ekwaphelelwe lithemba. Amathambo akhe atshele eluswini lwakhe.

Intlaninge yeeNdumiso ithetha ngokuba uYehova uyivumele inkathazo ngenxa yokungathobeli kukaSirayeli. Umdumisi uyaqonda ukuba isono sinokuzisa ukugula; ngenxa yoko, ubhekisa kuxolelo olwandulela impiliso (Ndum. 41:3, 4). Noko kunjalo, ezinye iiNdumiso, ezifana neNdumiso 88 neNdumiso 102, zivuma ukuba ukubandezeleka okumsulwa kwabantu bakaThixo yinto ekhoyo ebomini, nokuba kunzima kangakanani na ukuyiqonda.

KwiNdumiso 88, uThixo umangalelwa ngokuzisa umdumisi ecicini lokufa (Ndum. 88:6–8). Qaphela, noko kunjalo, ukuba nkqu nangoku izikhalazo eziqatseleyo ngobunganga zivakaliswa, isililo esi ngokucacileyo sisenzo sokholo, kuba ukuba uYehova kubungangamsha baKhe uyivumele inkathazo, angakwazi ukubuyisa impilo yomntwana waKhe.

Embundwini (esangweni) wengcwaba, umdumisi ukumbula imimangaliso kaThixo, ububele, ukuthembeka, nobulungisa (Ndum. 88:10–12). Nangona eziva ngathi ubethwe nguThixo, umdumisi utshele kuThixo. Nangona ebandezeleka, akalukhanyeli uthando lukaThixo kwaye uyazi ukuba uThixo kuphela kosindiso lwakhe. Ezi zibongozo zibonakalisa ukuba umdumisi uyazana hayi nje kuphela nokubandezeleka koko kanjalo unolwazi olusondeleyo lobabalo lukaThixo kwanokuba ezi zimbini azichwethani.

Ngamafutshane, ngokufanayo ukuvumela kukaThixo imbulaleko kwakunye nohlangulo lwaKhe ziimbonakaliso zobungangamsha baKhe obupheleleyo. Ukwazi ukuba uThixo uyalawula kuvuselela ithemba. Xa sifunda iNdumiso 88 sijonge ukubulaleka kukaKristu, siyothuswa bubunzulu bothando lwaKhe, nalapho wathi wakulungela ukuthubeleza kwisango lokufa ngenxa yoluntu.

`Cinga ngoYesu emnqamlezweni kunye noko wabulaleka kuko ngenxa yesono. Loo nyaniso, yokuba uThixo kuKristu wabulaleka ngakumbi mpela kunaye nawuphi kuthi, ingasinceda njani ukugcina ukholo nkqu naphakathi kwamaxesha okubulaleka nokulingwa?`