---
title:  Ingcamango Ngakumbi
date:  02/02/2024
---

Funda kwiNdumiso 56; Ellen G. White, “Rejoicing in the Lord,” pp. 115–126, kwi-Steps to Christ.

Njengomdumisi, abantu bakaThixo bawo onke amaxesha basoloko bekhwankqiswa kukuvuma ingoma kaYehova “emhlabeni wolunye uhlanga.” Inkolo yethu kulawulo lukaYehova olunobungangamsha icelwa umngeni, qatha ngamanye amaxesha, size sicinge ingaba uThixo uselulawulweni okanye ngokwenene unamandla kwaye ulunge ngokwendlela esitsho ngayo isiBhalo.

Inkolo yeBhayibhile isoloko iveza ukungaqiniseki nenkxalabo kwanje ngengqiniseko nobugagu. Ngamanye amaxesha ukungaqiniseki nenkxalabo, ngokukodwa xa kujanyelenwe nobubi nenkangeleko yokungathi uThixo akakho, ingaphantse inganyamezeleki ngeyona ndlela. Noko kunjalo, ukungaqiniseki makungaze kube ngakuThixo, isimilo saKhe esinothando nobulungisa kwakunye nentembeko. Abadumisi basenokungaqiniseki ngekamva, kodwa basoloko bebhenela kuthando nokuthembeka kukaThixo (Ndum. 36:5–10; Ndum. 89:2, 8).

Ngokunjalo, kufuneka silandele kwalo mzekelo mnye. “Qokelela onke amandla akho ukuba ukhangele phezulu, hayi phantsi kwiinzima zakho; xa wenze njalo awusoze utyhafe endleleni. Kungekudala uyakumbona uYesu ngaphaya kwelifu, esolula isandla saKhe ukuba akuncede; kwaye inye kuphela into ekudingeka uyenze kukunika Yena isandla sakho ngokholo olusulungekileyo uze umvumele akukhokele. Ngokuya uthemba, ngokholo kuYesu, uyakuba nethemba.”—Ellen G. White, Testimonies for the Church, vol. 5, pp. 578, 579.

Ngamaxesha apho uThixo “abusithelisayo ubuso baKhe” musa ukuwasingela phantsi amandla omthandazo. Endaweni yoko, ezi zihle zibangela abadumisi ukuba bazigocagoce, bakhumbule izenzo ezisindisayo zikaThixo zamandulo, baze bafune uThixo ngemvumo-sono nezikhungo ezithobekileyo (Ndum. 77:10–12, Ndum. 89:46−52). “Ukholo lukhula luqilima ngokungquzulana namathandabuzo neempembelelo eziphikisayo. Amava axhanyulwa kwezi zilingo axabiseke ngeyona ndlela ngaphezu kwezona zinto zimakhazikhazi zexabiso.”—Ellen G. White, Testimonies for the Church, vol. 3, p. 555.

**Imibuzo Yengxoxo**

`Mafuthe mani abawangcamlayo abadumisi xa babejamelene nobubi? Ngawaphi amafuthe afanayo okhe wajamelana nawo, kwaye umelene njani nawo? Ulugcina njani ukholo lwakho kula maxesha?`

`Masizikhangele phi iimpendulo xa ukholo lwethu kuThixo luvavanywa zizilingo okanye ngabantu abankxwaleko zabo zibenze ukuba bakrokrele ukulunga namandla kaThixo?`

`Uwuphendula njani umbuzo oqhelekileyo wobubi kwihlabathi elidalwe laxhaswa nguThixo wothando onamandl’ onke? Umbandela wemfazwe enkulu unceda njani ukuphendula, phantse ubuncinane, lo mngeni?`