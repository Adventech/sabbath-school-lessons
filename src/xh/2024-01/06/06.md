---
title:  Umgwebo kaYehova neNgcwele
date:  08/02/2024
---

`Funda kwiNdumiso 96:6–10; Ndumiso 99:1–4; neNdumiso 132:7–9, 13–18. Wenzeka phi umgwebo kaThixo, kwaye  oyintluva yeempendulo kuthi? Ingcwele isinceda njani ukuqonda indlela uThixo ayakujamelana ngayo nobubi? `

Umgwebo kaThixo uqhagamshelene ngokusondeleyo nengcwele. Ingcwele yayi yindawo apho umqondo womdumisi ngengxaki yobubi wawuguqulwa khona (Ndum. 73:17–20). Ingcwele yayicwangciselwe ukuba ibe yindawo yomgwebo ongcwele njengoko kubonakalisiwe ngomgwebo weUrim (Num. 27:21) kwakunye nesigcinasifuba sokugweba sombingeleli omkhulu (Eksod. 28:15, 28–30). Ngokufanayo, iiNdumiso ezininzi zizoba uThixo osetroneni yaKhe engcweleni elungele ukugweba ihlabathi ngenxa yesono salo nobubi.

Engcweleni icebo losindiso latyhilwa. Kubuhedeni, isono sasiqondwa kuqala njengechaphaza elibonakalayo, elinokususwa ziinkqubo zemilingo. Ngokukhabanayo, iBhayibhile izisa isono njengokunyhashwa komthetho wesimilo sikaThixo. Ubungcwele bukaThixo buthetha ukuba ubulungisa nokusesikweni. Ngokukwanjalo, abantu bakaThixo kufuneka babufune ubulungisa nokusesikweni yaye kufuneka banqule uThixo ebungcweleni baKhe. Ukwenza oko, kufuneka bagcine umthetho kaThixo, oyinkcazo yobungcwele baKhe.

Ngoko ke, umnquba yindawo yoxolelo lwesono nokubuyiselwa kobulungisa njengoko kubonakaliswe sisihlalo senceba yetrone kaThixo kwakunye “nombingelelo wobulungisa” (Dut. 33:19, Ndum. 4:5).

Noko kunjalo, “uThixo Oxolelayo” uyaziphindezela izenzo ezingendawo zabantu abangaguqukanga (Ndum. 99:8). Iintluva eziphathekayo zengcwele njengendawo yomgwebo ongcwele zibonwa kukuqondwa okuthe gqolo kobungcwele bukaThixo kwaye zibanga ukuphila okungcwele ngokwamabango kaThixo omnqophiso.

Umgwebo weNkosi eZiyoni ukhokelela ekuphileni kwamalungisa kunye nokoyiswa kwabangendawo (Ndum. 132:13–18). Ingcwele yayikhulisa iminqweno evuyayo yokuza kweNkosi njengoMgwebi, ngokukodwa ngexesha leMini yoCamagusho. Kwangokunjalo, iiNdumiso ziqinisa ukuqiniseka kokufika okuzayo koMgwebi ongcwele (Ndum. 96:13, Ndum. 98:9), ukutsho, uYesu Kristu kwingcwele yasezulwini (IsiTyhi. 11:15–19).

`Funda kumaRoma 8:34. Le ndima isibonisa njani ukuba oko uKristu akwenzayo kwingcwele yasezulwini kuziindaba ezimnandi kubantu baKhe?`