---
title:  Ingcamango Ngakumbi
date:  09/02/2024
---

Funda kuEllen G. White, “The Beatitudes,” pp. 6–13, 29–35, in Thoughts From the Mount of Blessing.

IiNdumiso zizikhalazo ezichasene nokungahoyi kwabantu intswela-bulungisa; zisisilandulo sokwamkela ububi. Zikhuthazwa, hayi lulangazelelo lwempindezelo koko yindzondelelo yokuzukisa igama likaThixo. Yiyo lo nto, kufanelekile ukuba amalungisa agcobe xa eyakubona impindezelo kaThixo kububi, kuba ngale ndlela igama likaThixo kwakunye nobulungisa baKhe zibuyiselwe ehlabathini (Ndum. 58:10, 11). IiNdumiso zithwalisa abant’ uxanduva lokunyusa amazwi abo ukuchasana nobubi nokunqwenela ukuza kobukumkani bukaThixo kwinzaliseko yabo. KwiiNdumiso, sinikwa ingqiniseko yentuthuzelo engcwele nohlangulo. INkosi iyakuma!

“ ‘Xa bathe abantu baningcikiva, banitshutshisa,’ wathi uYesu, ‘vuyani nigcobe Kunene.’ Kwaye wabalathisa abaphulaphuli baKhe kubaprofeti ababethethe egameni leNkosi, ‘njengababe ngumzekelo wokuva ubunzima, nowokunyamezela.’ Yakobi 5:10. UAbheli, umKristu wokuqala ngqa kubantwana bakaAdam, wafa elifela-nkolo. UEnoki waahamba noThixo, yaye ihlabathi alizanga limazi. UNowa waagculelwa njengothe ti umbaxi nomphakuzelisi . ‘Bambi ke benziwa intlekisa, batyakatywa; phezu koko ke baviswa imixokelelwano nentolongo.’ ‘abanye ke batyakatywa, bengalwamkelanga ukhululo, ukuze bazuzane nolona luvuko lululo.’ Hebrews 11:36, 35.”—Ellen G. White, Thoughts From the Mount of Blessing, p. 33.

**Imibuzo Yengxoxo**

`Ngenxa yokuba ukuqonda kabuhlungu ububi ehlabathi kunokubangela ubani ukuba axakwe nokuba iNkosi ngokwenene iyalawula, singakhula njani singagungqi elukholweni oluzakuma nkqi naphakathi kwesihendo? Oko kukuthi, yintoni emasigxile kuyo ukuze sigcine ukholo lwethu ngakuthando nokulunga namandla kaThixo? Umnqamlezo mawuthethe ntoni kuthi ngoThixo nesimilo saKhe?`

`Kutheni le nto kubalulekile ukungaxhomekeki kwizinto zobuntu (iinkokheli, amaziko, kwakunye neentshukumo zokuhlala) njengobona bulumko nesisombululo sobulungisa ehlabathini koko sixhomekeke ncakasana kwiLizwi likaThixo nomgwebo?`

`Zintoni iintluva eziphathekayo zenyaniso yokuba ingcwele yindawo yomgwebo ongcwele?`

`Singaluqonda njani ulwimi olungqwabalala lweeNdumiso? Olo lwimi lusinceda njani sinxulumane noluntu lwabo bazibhalayo?`