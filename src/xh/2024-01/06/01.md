---
title:  Ndiyakusuka Ndime
date:  03/02/2024
---

### Funda Ukulungiselela Isifundo Sale Veki
Ndum. 18:3–18, Ndum. 41:1–3, Dut. 15:7–11, Ndumiso 82, Ndumiso 96:6–10, Ndum. 99:1–4, Rom. 8:34.

> <p>Indima Yenkumbulo</p>
> “ ‘Ngenxa yokubhukuqwa kweentsizana, ngenxa yokuncwina kwamahlwemphu, ndiyakusuka ndime ngoku, utsho uYehova; ndiyakumbeka elusindisweni lowo ululangazelelayo’ ” (Ndumiso 12:5).

Isizukulwana sethu ayikokuphela kwesizukulwana apho ububi, intswelabulungisa, nengcinezelo zigquba khona. Kanjalo, abadumisi baaphila kwixesha elinjalo. Ngoko ke, nokuba yeyiphi enye into eziyiyo, iiNdumiso zikwa zizikhalazo zikaThixo ngakugonyamelo nengcinezelo ehlabathini, ngokunjalo, kwihlabathi lethu, kwakunye nelo labadumisi.

Ewe, uYehova uzeka kade umsindo kwaye uyayibamba ingqumbo yaKhe kunyamezelo lwaKhe olukhulu, enganqweneli ukuba nabani na atshabalale koko aguquke atshintshe iindlela zakhe (2 Pet. 3:9–15). Kwaye nangona ixesha elililo likaThixo nokungenelela kwaKhe lingasoloko lingqinelana neminqweno yomntu, imini yomgwebo kaThixo iyeza (Ndum. 96:13, Ndum. 98:9). Sidinga nje ukumthemba, kwakunye namadinga aKhe, ide ifike loo mini.

Kuphela nguMdali, otrone yaKhe isekelezelwe ebulungiseni nakokusesikweni (Ndum. 89:14, Ndum. 97:2), onokubonelela, ngogwebo lwaKhe olunobungangamsha, ngozinzo nempumelelo ehlabathini. Inkalo entlantlu-mbini yomgwebo ongcwele ibandakanya ukuhlangulwa kwabacinizelweyo kwakunye nokutshatyalaliswa kwabangendawo (Ndum. 7:6−17).

Oku yinto esiyithenjisiweyo, yaye oku koko, ngokwenene, ngenye imini kuyakwenzeka-kodwa ngexesha likaThixo, hayi elethu, ingongoma ayigxininisayo umdumisi.

_*Funda isifundo sale veki ukulungisela iSabatha, Februwari 10._