---
title:  Ingqiniseko Yenkathalo kaThixo
date:  22/01/2024
---

`Funda kwiNdumiso 40:1-3, Ndumiso 50:15, Ndumiso 55: 22, nakwiNdumiso 121. UThixo ubandakanyeka njani kwimiba yethu yamihla le? `

UYehova uzityhila kwisiBhalo njengoThixo ophilayo ongenelelayo ngakwabo babiza Yena. Kumdumisi, “Ndimmisile uYehova phambi kwam amaxesha onke” (Ndum. 16:8). Ngenxa yoko, uthembe uThixo kwaye ubiza Yena (Ndum. 7:1, Ps. 9:10). UYehova uyakumva nokuba sekhala “ezinzulwini” (Ndum. 130:1, 2), ukudandalazisa ukuba akukho meko yobomi ephepha ulawulo lukaThixo olunobungangamsha. Ngenxa yoko, isikhalo somdumisi, nokuba singxamiseke kangakanani na, asikhe siphelelwe lithemba.

INdumiso 121, kwelinye icala, ibhiyozela amandla oMdali kubomi bomntu othembekileyo.

(1) “Akayi kukha alinikele unyawo lwakho ekutyibilikeni” (Ndum. 121:3). Umfanekiso “wonyawo” usoloko uchaza uhambo lo mntu lobomi (Ndum. 66:9, Ndum. 119:105, Imize. 3:23). Igama lesiHebhere “lokutyibilika” lichaza ukhuseleko uThixo alunikezela ehlabathini (Ndum. 93:1) naseZiyon (Ndum. 125:1).

(2) Umfanekiso kaYehova njengoMgcini kaSirayeli ongozeliyo nongalaliyo utyhila ukuphapha kukaYehova okuthe gqolo nokulungela ukungenelela ngenxa yabantwana baKhe (Ndum. 121:3, 4).

(3) UYehova “ngumthunzi wakho” (Ndum. 121:5, 6) ikhumbuza umqulu welifu ngexesha leEksodus (Eksod. 13:21, 22). Ngokufanayo, uYehova ubonelela ngokhuseleko lwasemoyeni nolwasemzimbeni kubantu baKhe.

(4) UThixo ungasekunene (Ndum. 121:5). Isandla sasekunene sivamise ukubonakalisa esona sandla sinamandla somntu, isandla sokwenza (Ndum. 74:11, Ndum. 89:13). Apha ichaza ukusondela nokuthanda kukaThixo. (Ndum. 16:8, Ndum. 109:31, Ndum. 110:5).

(5) Ukhuseleko lukaThixo ebantwini baKhe lungqinwe ngokucacileyo kwiNdumiso 121:6-8. UThixo uzakubagcina abantwana baKhe kubo bonke ububi. Nokuba “lilanga” okanye “inyanga” aziyi kubenzakalisa. UThixo uzakugcina “ukuphuma” kunye “nokungena” kwabo. Le mifuziselo ibongayo ikrwel’umgca kwinkathalo kaThixo ephangaleleyo, engapheliyo.

Isiphetho? Umdumisi waakholosa ngenkathalo kaThixo enothando. Nathi, eneneni, sifanele ukwenza njalo.

`Zeziphi ezinye zeendlela eziphathekayo onokungcamla ngcono ubunyani benkathalo kaThixo? Ungasebenzisana ngcono njani noThixo ukuze umbangele akwazi ukusebenza ngaphakathi kuwe nasendaweni yakho?`