---
title:  Ayengagushekile kuWe Amathambo Am
date:  21/01/2024
---

`Funda: iNdumiso 139:1-18. Iwadandalazisa njani ngokubongayo amandla kaThixo (Ndum. 139:1−6),  ubukho (Ndum. 139:7−12), kwakunye nokulunga (Ndum. 139:13−18)? Buthetha ntoni ubukhulu bukaThixo ngamadinga kaThixo? `

Wakha wanqwenela ukunceda umntu othile koko awabi nazinto? Ngokukwanjalo, abanye abantu baazama ukukunceda kodwa abazanga baziqonde izidingo zakho. Ngokungafaniyo nabona bantu banothando nabanenjongo engcono, uThixo unolwazi olugqibeleleyo lwethu kwakunye neemeko zethu, kwangokunjalo neendlela zokusinceda. Ngoko ke, izithembiso zaKhe zoncedo nohlangulo ayizontetho nje ezinyele eziqhelekileyo ezingenzulwanga koko ziingqiniseko eziluqilima.

Ulwazi lukaThixo ngomdumisi lukhulu ngeyona ndlela yaye lwahluke kangangokuba isizalo sikama asizange sibe nako ukumfihla kuThixo (Ndum. 139:13, 15). Ulwazi olungcwele lunento nexesha Ps. 139:2), ingaphakathi (Ps. 139:2, 4), (Ndum. 139:3)— kwakunye nendawo ubukho bomdumisi buphela. Ulwazi lukaThixo olumangalisayo yimiphumela yokudala kwaKhe nokuqhelana ngokusondeleleneyo nabantu kwaye lubonakala ngenkathalo yaKhe kubo.

Le nyaniso ingummangaliso ngoThixo osazi ngokusondeleyo ayimele kusinkwantyisa koko mayisiqhubele kwiingalo zikaYesu kwakunye noko akuphumeze ngenxa yethu emnqamlezweni. Ngokholo kuYesu, sinikwe ubulungisa baKhe, “ubulungisa bukaThixo” ngokwaKhe (Rom. 3:5, 21).

Ubukho bukaThixo buvezwe ngokudandalazisa uThixo njengofikelela “kwelabafileyo” (sheolo, “ingcwaba”) naku “bumnyama” (Ndum. 139:8, 11, 12), iindawo ezingachazwanga ngokuphandle njengeendawo ahlala kuzo uThixo (Ndum. 56:13). Ubukho baKhe bukwachazwe “njengokuthatha amaphiko esifingo” (impuma) ukufikelela “ekupheleni kolwandle” (entshona) (Ndum. 139:9). Ukuchazwa yile mifanekiso yinyaniso yokuba akukho ndawo kwelimiweyo esingenakufikeleleka kuyo kuThixo. Nangona uThixo engeyonxalenye yelimiweyo, njengoko abanye bekholelwa, usondele kulo lonke, engalidalanga nje kuphela koko uyalixhasa, kanjalo (bona Heb. 1:3).

Njengowazi konke ngathi, uThixo angasinceda asibuyise. Ukuqonda ngokutsha ubukhulu baKhe kungaxhokonxa ukugqabhuka kokudumisa nenkoloseko ehlaziyekileyo kumdumisi. Uyakwamkela ukugocagoca okungcwele njengendlela enokususa ebomini bakhe nantoni na ephazamisa ubudlelane bakhe noThixo.

`Abanye bangafumanisa ukuba uThixo wazi lukhulu ngabo, nkqu nezona ngontsi zeemfihlo zabo, ingcamango enkwantyisayo noko. Kutheni igospile, ngoko, ikuphela kwethemba lethu?`