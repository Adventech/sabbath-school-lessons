---
title:  Ingcamango Ngakumbi
date:  26/01/2024
---

Funda kuEllen G. White, “The Night of Wrestling,” pp. 195–203, in Patriarchs and Prophets. Yintoni esinokuyifunda kumava kaYakobi ngamandla omthandazo ozingileyo kwakunye nokukholosa ngoThixo okungangxengwanga?

IiNdumiso ziqinisa ukholo lwethu kuThixo oligwiba elingagungqiyo kwabo banikela ubomi kwizandla zaKhe ezinamandla. “UThixo uyakubenzela izinto ezinkulu abo bakholosa ngaYe. Isizathu sokuba abantu abazibiza ngaYe bangabi namandla athe xhaxhe kungenxa yokuba bakholosa kakhulu ngobulumko babo, baze bangayiniki iNkosi ithuba lokutyhila amandla aYo ngenxa yabo. Uyakubanceda abantwana baKhe abakholwayo kuxakeka ngamnye ukuba bathe babeka yonke ingqiniseko yabo kuYe baze bamthombele ngokuthembakeleyo.”— Ellen G. White, Patriarchs and Prophets, p. 493.

Noko kunjalo, ezinye iiNdumiso zingazisa umngeni omandla xa oko zikuthembisayo, kwakunye nemeko yethu, zingahambelani. Kumaxesha anje ngala, kufuneka nje sifunde ukukholosa ngokulunga kukaThixo, okutyhilwa ngamandla ngeyona ndlela emnqamlezweni.

Kanjalo, ngamanye amaxesha iiNdumiso zinokusetyenziswa ukukhuthaza amathemba obuxoki. Impendulo kaYesu kusetyenziso olungcolisekileyo lweNdumiso 91:11, 12 ibonisa ukuba ukuthemba uThixo makungabhidaniswa nokuhenda uThixo (Mat. 4:5−7) okanye ukucela ngokuzithandela ukuba uThixo enze into ekhabanayo nentando yaKhe.

“Ezona mpumelelo zebandla likaKristu okanye zomKristu buqu ayizezo zizuzwa ngetalente okanye ngemfundo, ngobutyebi okanye ngokuthandwa ngabantu. Zezoompumelelo ezizuzwa egumbini …noThixo, xa ukholo olunyamekileyo, oluzamazamanayo lubambelela kwingalo eyomeleleyo yamandla.”—Ellen G. White, Patriarchs and Prophets, p. 203.

**Imibuzo Yengxoxo**

`Eklasini, xoxani ngempendulo kumbuzo wokugqibela kwisifundo sangoLwesibini ngokukholosa ngoThixo phakathi kobubi naxa izinto zisiba maxongo ngeyona ndlela. Umntu uziqonda njani ezi zinto kwakunye nendlela ezinokwehla ngayo ebantwini, nkqu phakathi kwazo zonke izithembiso ezimangalisayo ezikwiiNdumiso ngokhuseleko lukaThixo? Cinga ngoku kanjalo: akazange umdumisi, owabhala ngezo zithembiso zimangalisayo, ave obobubi okanye azi abantu abathembekileyo ababuvayo, kanjalo?`

`Singakuphuhlisa njani ukukholosa ngoThixo okungangxengwanga kuzo zonke iimeko (umzekelo, Ndum. 91:14; Ndum. 143:8, 10; Ndum. 145:18–20)? Yintoni enokusibangela ukuba siphulukane nale ngqiniseko? Kanjalo, kutheni le nto ukukholisa ngoThixo kumaxesha alungileyo kubalulekile ukufunda ukukholosa ngaYe kumaxesha amabi?`