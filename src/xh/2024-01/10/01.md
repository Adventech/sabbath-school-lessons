---
title:  Izifundo Zexa Elidlulileyo
date:  02/03/2024
---

### Funda Ukulungiselela Isifundo Sale Veki
Ndumiso 78, Ndumiso 105, Gal. 3:29, Ndumiso 106, Ndumiso 80, Num. 6:22–27, Ndumiso 135.

> <p>Indima Yenkumbulo</p>
> “Esakuvayo sakwazi, abasibaliselayo oobawo. Asiyi kukugusha koonyana babo; sobalisela isizukulwana esizayo iindumiso zikaYehova, namandla akhe, nemisebenzi yakhe ebalulekileyo awayenzayo” (Ndumiso 78:3, 4).

KwiiNdumiso ezininzi, ukudumisa kuthatha isimo sokubalisa izenzo zeNkosi ezinamandla zosindiso. Ezi Ndumiso zisoloko zibizwa ukuba “ziiNdumiso zembali yosindiso.” Ezinye zibongoza abantwana bakaThixo, zibaxelela ukuba mabafunde kwimbali yabo, ngokukodwa kwiimpazama zabo neezokhoko babo. IiNdumiso ezithile zembali ziqulathe isandi somculo esigqubayo esibonisa izenzo zayizolo zikaThixo ezimangalisayo ngenxa yabantu bakaThixo yaye oko komeleza inkoloseko yabo eNkosini, enako nethembekileyo ukuba ibahlangule kwiinzima zabo ezikhoyo.

Isibheno esisodwa seeNdumiso eziyimbali kukuba ziyasinceda ukuba sibone ubomi bethu njengenxalenye yembali yabantu bakaThixo kwanokubanga eloo zolo njengelethu. Njengoko sihlonyelwe kusapho labantu bakaThixo bembali ngoKristu (Rom. 8:15; Rom. 9:24–26; Gal. 4:6, 7), ilifa eliyimbali yabantu bamandulo bakaSirayeli ngokwenene liyingxelo yomnombo wethu wakwamoya. Ngoko ke, singanako yaye kufuneka sifunde kwimbali yabo, eyiyeyethu, kanjalo.

Umgomo wokugqibela kukuqonda ukuba isizukulwana ngasinye sabantu bakaThixo sidlala indima encinci kodwa ebalulekileyo ekutyhilweni okuphakamileyo kwembali kweenjongo zikaThixo ezinobungangamsha kwimfazwe enkulu.

_*Funda isifundo sale veki ukulungisela iSabatha, Matshi 9._