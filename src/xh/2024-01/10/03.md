---
title:  Ukukhumbula Imbali Nokudumisa uThixo
date:  04/03/2024
---

`Funda: kwiNdumiso 105. Ziganeko zini eziyimbali nezifundo zazo ezivezwe kule ndumiso?`

INdumiso 105 ibalisa iziganeko ezingundoqo ezabumba ubudlelane bomnqophiso phakathi kweNkosi nabantu baYo amaSirayeli. Igxila kumnqophiso kaThixo noAbraham wokunikezela kuye iLizwe leDinga nenzala yakhe, kwakunye nendlela lo mnqophiso, owaqinisekiswa kuIsake noYakobi, owazalisekiswa ngayo ngoku ngoYosefu, uMoses, noAron, nangexesha lokoyiswa kweKanan. Le ndumiso inikezela ithemba kubantu bakaThixo kuzo zonke izizukulwana, kuba imisebenzi kaThixo emangalisayo yexesha elidlulileyo iqinisekisa uthando lukaThixo olungaguqukiyo kubantu baKhe kuwo onke amaxesha (Ndum. 105:1−5, 7, 8).

INdumiso 105 ifana neNdumiso 78 (bona isifundo sayizolo) ekuvezeni ukuthembeka kukaThixo embalini, kwaye ikwenza oko ukuzukisa uThixo kwakunye nokuvuselela ukuthembeka. Noko kunjalo, ngokungafaniyo neNdumiso 78, iNdumiso 105 ayizikhankanyi iimpazamo zabantu ezidlulileyo. Le ndumiso inenjongo eyahlukileyo.

Ngokwenene, kwiNdumiso 105, imbali ibalisiwe kwakhona ebomini bamanyange abalaseleyo akwaSirayeli, ukubonakalisa inkokhelo kaThixo esisibonelelo kwakunye nokunyamezela okunomonde kwamanyange iinzima. Ukuzingisa nentembeko yamanyange kuThixo zaavuzwa ngokukhulu. Ngoko ke, iNdumiso 105 imema abantu ukuba balinganise ukholo lwamanyange baze ngokukholosileyo balinde uhlangulo lukaThixo ngexesha labo.

INdumiso 105 inesandi sengoma (Ndum. 105:1–7), ukubonisa ukuba ukuze bamdumise uThixo ngokwenene, abantu bakaThixo kufuneka bazi iingcombolo zembali yabo. Imbali ibonelela zombini ukungqinwa kokholo lwethu kwakunye nezizathu eziyintaphane zokudumisa uThixo.

Abanquli bachazwa njengembewu kaAbraham nabantwana bakaYakobi (Ndum. 105:6), ngolo hlobo ebabona njengenzaliseko yedinga likaThixo kuAbraham lokumenza uhlanga olukhulu (Gen. 15:3−6). Umdumisi ucinezela ukuqhubekeka phakathi kwamanyange kunye nezizukulwana ezilandelayo zabantu bakaThixo. Umdumisi ugxininisa ukuba “zisehlabathini lonke izigwebo zakhe” (Ndum. 105:7; ngolo hlobo ekhuthaza abanquli ukuba bangalibali ukuba “uThixo wethu” ukwayiNkosi enobungangamsha kulo lonke ihlabathi kwanokuba imfesane yaKhe yolulelwa kubo bonke abantu (Ndum. 96:1, Ps. 97:1). Yona, ngokucacileyo, sisimemo sokuthembeka kwisizukulwana ngasinye samakholwa.

`Kufuneka thina, njengaBalindi, sizibone njani kulo mnombo wabantu, ukusuka kuAbraham ukuqhubekeka? (Bona kumaGalati 3:29.) Zifundo zini emasizifunde kule mbali?`