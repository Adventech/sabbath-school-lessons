---
title:  Ukukhumbula Imbali neNguquko
date:  05/03/2024
---

`Funda kwiNdumiso 106. Ziganeko zini zembali nezifundo zazo ezivezwe kule ndumiso?`

INdumiso 106 ikwakhumbuza iziganeko ezingundoqo zembali kaSirayeli, kuquka iEksodus, ukuphambukela entlango, kunye nobomi baseKanan. Igxininisa izono ezibi zooyise ezadubula kwisizukulwana esasiwa ekuthenjweni. Ngalo ndlela, le ndumiso phantse ngokuqinisekileyo yaabhalwa ngexesha uhlanga lwaluseBhabheli, okanye emva kokuba bebuyele ekhaya, yaye umdumisi, ephefumlelwe nguMoya oyiNgcwele, waabalisela abantu bakaThixo ezi ziganeko ziyimbali kwakunye nezifundo ekwakufuneka abantu bezifundile kuzo.

Le ndumiso, nayo, njengezinye, yalatha ekuthembekeni kukaThixo kumnqophiso waKhe wobabalo, athe ngawo wabasindisa abantu baKhe kwixa elidlulileyo (Ndum. 106:45). Ivakalisa ithemba elizakuphinda kwakhona lubonakalalise uthando kubantu baKhe abaguqukayo luze lubaqokelele phakathi kwezinye iintlanga (Ndum. 106:47). Isibongozo sohlangulo lwangoku asiyongcinga enqwenayo, koko ngumthandazo wokholo osekelezelwe kwingqiniseko yohlangulo lukaThixo oludlulileyo (Ndum. 106:1−3) kwakunye nesimo esingajikiyo sokuthembeka kukaThixo emnqophisweni waKhe nabantu baKhe.

Ukuqokelelwa kwakhona kweziphoso zembali kaSirayeli kwiNdumiso 106 yindima ebalulekileyo yokuvuma kwabantu izono zabo kwakunye nokuvuma ukuba abakho ngcono kunooyise babo. Isizukulwana sangoku siyavuma ukuba siqatsele kunookhokho baso kuba besiyazi imiphumela yezikreqo zezizukulwana ezidlulileyo kwakunye nendlela uThixo awakusebenzisa ngayo ukuzeka kade umsindo kwaKhe okukhulu nobabalo ekubasindiseni, nangona nje babehambe ngokuzithandela kwiindlela ezingendawo kwixa elidlulileyo. Ukuba oku kwakuyinyani ngabo, cinga ukuba bekuyakubekisela phi kuthi, namhlanje, thina banentyilelo yesimilo sikaThixo kwakunye nobabalo olusindisayo njengoko zityhiliwe kuYesu nomnqamlezo.

Iindaba ezilungileyo zeNdumsio 106 kukuba uthando lukaThixo olungagungqiyo lusoloko lusongama phezu kwezono zabantu (Ndum. 106:8−10, 30, 43−46). Indima engundoqo kaMoses noPenihas ekujikeni ingqumbo kaThixo ikhomba ekubalulekeni kokuthethelela kukaKristu ngenxa yamakholwa. Kuphela ngamava omntu buqu obabalo lukaThixo anokuguqula ibali elidlulileyo ibe libali lethu.

`INdumiso 106:13 ufundeka ngolu hlobo: “Kanti bahle bazilibala izenzo zakho, abalilinda icebo lakho.” Kanjalo, kutheni le nto kulula ngolo hlobo kuthi ukwenza oko ebomini bethu?`