---
title:  Umzekeliso Wesidiliya seNkosi
date:  06/03/2024
---

`Funda kwiNdumiso 80. Abantu bakaThixo bazotywe njani kule ndumiso, yaye leliphi ithemba abalibongozayo?`

USirayeli uzotywa njengesidiliya uThixo asinyothule eYiputa, ilizwe lengcinezelo, waza wasisa kwiLizwe leDinga le ntabalala. Umfanekiso wesidiliya ubonisa ukunyula kukaThixo uSirayeli kwakunye nenkathalo yaKhe (funda kanjalo kwiGen. 49:11, 12, 22; Dut. 7:7−11).

Noko kunjalo, kwiNdumiso 80, isidiliya sikaThixo siphantsi kwengqumbo yaKhe (Ndum. 80:12). Abazali babhengeza ukutshatyalaliswa kwesidiliya njengophawu lwesigwebo sikaThixo kuba idiliya ijike yambi (Isa. 5:1−7, Yer. 2:21).

Noko kunjalo, iNdumiso 80 ayizigqali izizathu zomgwebo ongcwele. Esazi iinzulu zobabalo lukaThixo, umdumisi udidekile kukuba uThixo enokubamba ubukho baKhe ebantwini baKhe kangangexesha elongezeleke kangako. Ungquzulwano phakathi kwengqumbo kaThixo nomgwebo, kwelinye icala, kwakunye nobabalo lukaThixo noxolelo, kwelinye, lubangela umdumisi oyikisele ukuba ingqumbo engcwele yongame ize ibadle abantu konke konke (Ndum. 80:16).

`Funda kwiNumeri 6:22-27. Le ntsikelelo isetyenziswe njani yiNdumiso 80?`

Ikhorasi yale ndumiso iveza isithembiso sikaAron sentsikelelo kaThixo engapheliyo kubantu baKhe (Num. 6:22−27) ize ibonise ithemba lokuba ubabalo lukaThixo luyakweyisa phezu konoobangela benkxwaleko yabantu: “Thixo, sibuyise, ukhanyise ubuso bakho, sisindiswe!” (Ndum. 80:3; bona kanjalo kwiNdum. 80:7, 19).

Igama lesiHebhere “lokubuyisa” apha livela kwigama eliqhelekileyo elithetha “ukubuyela,” yaye lisetyenziswa kaninzi ninzi eBhayibhileni uThixo ebiza abantu baKhe, ababhadulileyo, ukuba babuyele kuYe. Linxulunyaniswe ngokusondeleleneyo kwingcamango yenguquko, yokushiya isono ubuyele kuThixo. “ ‘Ndobanika intliziyo yokungazi, ukuba ndinguYehova, babe ngabantu bam, ndibe nguThixo wabo; ngokuba baya kubuyela kum ngentliziyo yabo yonke” ’ ” (Yer. 24:7).

`Uyingcamle njani ngokunokwakho inguquko njengokubuyela kuThixo?`