---
title:  Izingqino Zakho Ziyinyaniso
date:  18/01/2024
---

`Funda iNdumiso 19:7; Ndumiso 93:5; Ndumiso 119:165; Ndumiso 1:2, 6; Ndumiso 18:30; neNdumiso 25:10. Msonto mni ofanayo otyhutyha kuzo zonke?`

Ubukhulu bukaYehova ehlabathini njengoMdali oyingangamsha, uKumkani, kwanoMgwebi buveza izinto eziyimfundiso ngokuphathelele ekunyanisekeni kwezingqino zaKhe. Izingqino (ngesiHebhere ‘edut, “umyalelo,” “umthetho”) zisingisele kwindibanisela yemithetho nemiyalelo alawula ngayo uYehova ubomi bonqulo nobentlalo babantu baKhe (Eksod. 32:15). “Zinyanise Kunene” (Ndum. 93:5), zityhila ukungagungqi nokuzinza kwetrone kaThixo kwakunye nehlabathi uThixo awalidalayo walixhasa (Ndum. 93:1, 2). Igama lesiHebhere eliguqulwe “njengokuqiniseka” (igama lesiNgesi uAmen livela kweli gama) liveza ingcamango yokunyaniseka, ukuthembeka, nokuzinza (2 Sam. 7:16, 1 IziKro. 17:23). Imithetho kaThixo ayinakuguqulwa ayinakubhangiswa.

UThixo ufungile ngokuthembeka kwezithembiso nemiyalelo yaKhe. Ukuthembeka kukaThixo ngokufanayo kuphelele ekuqinisekiseni ukungaguquguquki kwesimo solawulo lwaKhe, kwaye ifuna ngokupheleleyo ukusabela kwabantu ekuthembeni nasekuthobeleni uThixo.

Kwangaxesha-nye, intswela-bulungisa ehlabathini ichazwe ngokubongayo njengokugungqiswa kweziseko zehlabathi (Ndum. 18:7, Isa. 24:18–21). Umthetho kaThixo uyalela abantu ngendlela yobomi obulungileyo obunokumelana nomgwebo kaThixo. Amalungisa, ngoko, awanakugungqiswa, ngenxa yokuba endele ngokuluqilima emthethweni kaThixo, obonelela ngozinzo nokhuseleko, kwaye neentliziyo zabo ziqinile (ukun  wesiHebhere ukwathetha “ukuzinza,” “ukuqina”) kuYehova (Ndum. 112:1, 6, 7). Akukho nto ibangela ukuba abo bagcina umthetho kaThixo bakhubeke (Ndum. 119:165), nto leyo ebonakalisa ukhuseleko nenkokhelo kaThixo ebomini.

ILizwi likaThixo lichazwa njengesibane kwiinyawo zomdumisi, kwaye ngoko limkhusela kwizabatha zotshaba eziqhushekiweyo (Ndum. 119:105, 110). Uxolo olukhulu, olonwatyelwa ngabo bathanda umthetho kaThixo (Ndum. 119:165), ngokuqinisekileyo alungomphumela wokungabikho kwezilingo konke konke (Ndum. 119:161). Ndaweni yoko luvela ekuhlaleni kubukho bukaThixo nasekubeni nobudlelane obuphilileyo naYe.

`Zeziphi iindlela eziphathekayo oncedwe kuzo kukugcina imithetho kaThixo nemiyalelo nezingqino ebomini bakho? Kwelinye icala, uchaneke yintoni ekuzaphuleni? `