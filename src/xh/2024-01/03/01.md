---
title:  UYehova Uyalawula
date:  13/01/2024
---

### Funda Ukulungiselela Isifundo Sale Veki
Ndumiso 8; Ndumiso 100; Ndumiso 97; Ndumiso 75; Ndum. 105:7−10; Gal. 3:26–29; Ndum. 25:10.

> <p>Indima Yenkumbulo</p>
> “UYehova ungukumkani, uzambathise ubungangamsha; uYehova uzambathise, ubhinqe, amandla; lizinzile ke elimiweyo, alinakushukunyiswa” (Ndum 93:1).

IiNdumiso ngokungagungqiyo zixhasa inkolo esisiseko kulawulo lukaThixo olunobungangamsha. UYehova waadala kwaye uxhasa yonke into ayidalileyo. UnguKumkani onobungangamsha phezu kwehlabathi lonke, kwaye ulawula ihlabathi ngokusesikweni nangobulungisa. Imithetho nemiyalelo yaKhe zilungile kwaye zizisa ubomi kwabo bazigcinayo. UYehova nguMgwebi onobulungisa oqinisekisa ukuba ihlabathi lihlala lizinzile, kwaye ukwenza oko ngokuvuza amalungisa ohlwaye abangendawo, kodwa ngexesha laKhe, hayi elethu.

Umnqophiso kaThixo noSirayeli udlala indima eyodwa ekukhuseleni ihlabathi ngenxa yokuba uvakalisa usindiso lukaYehova. UYehova wathathela kuYe uSirayeli njengobuncwane baKhe obunexabiso, wamenza uSirayeli, kuzo zonke iintlanga, abantu baKhe. UYehoava uthembakele kumnqophiso waKhe kwaye uyaqhubekeka ukukhathalela umhlambi waKhe phakathi kokungathembakali kwawo kunye, ngamaxa athile, novukelo oluphandle.

Ulawulo olunobungangamsha lukaYehova ngoko lwenza ihlabathi lizinze ngokuluqilima nangokukhuselekileyo. Ngale ngcamango efana nendlu yabo yokukhanyisela indlela yenqanawa, abadumisi bazama ukuphumelela nokukhonza uThixo ngokuzinikela okungekho mbaxa.

_*Funda isifundo sale veki ukulungisela iSabatha, Janyuwari 20._