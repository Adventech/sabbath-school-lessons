---
title:  Ukuhlala Ucinga ngoMnqophiso waKhe
date:  17/01/2024
---

`Umxholo womgwebo kaThixo uxhokonxa umbuzo obalulekileyo: Abantu bakaThixo banganoxolo njani noThixo kwakunye nengqiniseko yosindiso ngexesha lomgwebo? Funda iNdum. 94:14, Ndumiso 105:7−10, Dan. 7:22.`

Abantu bakaThixo bakhuselekile kuba uYehova wabeka ikhaya laKhe eZiyon (Ndum. 76:1, 2) waza wamisela umnqophiso waKhe ongonaphakade kunye nabo njengelifa laKhe (Ndum. 94:14, Ndum. 105:8–10). UThixo akathembisi nje kuphela ukuba akayi kubabukula abantu baKhe bomnqophiso; usebenza ngokunokwaKhe ukubagcina bekhuselekile kuYe. Uxolela izono zabo (Ndum. 103:3); uyayalela, asikelele, aze omeleze abantu baKhe (Ndum. 25:8−11, Ndum. 29:11, Ndum. 105:24). Izigwebo zikaThixo ziwiselwa ukubuyisela abantu ebulungiseni nokubonakalisa ukuba uThixo ubakhathalele (Ndum. 94:8–15).

INdumiso 105 xa iyonke ibonakalisa ukuthembeka kukaYehova kumnqophiso waKhe kwimbali kaSirayeli. Kwinto yonke eyeenzekayo, elungileyo nembi, uThixo wayekhona. Ngomsindleko waKhe wakhokelela uYosefu eYiputa waza ngaye wabasindisa abantu baKhe kwakunye neentlanga kuloo mmandla ngexesha lendlala emandla (Ndum. 105:16−24). UYehova waavelisa uMoses ukuba akhuphe abantu baKhe kubukhoboka baseYiputa, wakwenza oko ngemiqondiso nezimanga esenzela bona (Ndum. 105:25−38).

UYehova wabanika abantu baKhe iLizwe leDinga (Ndum. 105:11, 44) kwakunye nokhuseleko lwakhe olungapheliyo (Ndum. 105:12−15). Waabandisa (Ndum. 105:24), wabakhulula ezinkosini zabo (Ndum. 105:37, 38), waza wabonelela izidingo zabo zemihla ngemihla (Ndum. 105:39−41). UYehova ngokungathandabuzekiyo uselulawulweni olunobungangamsha kuko konke okubandakanya abantu baKheinyaniso abadumisi ababefuna abantu baKhe ukuba bangaze bayilibale.

Xa uThixo ekhumbula umnqophiso waKhe, ubandakanya okungaphezu komqondo okanye inkumbulo kuba isoloko ikhokelela kwisenzo (Gen. 8:1, 1 Sam. 1:19, Ndum. 98:3, Ndum. 105:42–44). Kwangokunjalo, xa abantu bebizelwa ekukhumbuleni imimangaliso nezigwebo zikaThixo, kuthetha ukuba abantu mabaphile ngokweendlela ezizukisa uThixo.

Kulo mnqophiso, ubizo lokuqala kuSirayeli kukuhlala ethembekile emnqophisweni ngokugcina imithetho kaThixo (Ndum. 78:5−7, Ndum. 105:45). Abantu bakaThixo bakwabizelwa ukuba bathwalele ubungqina ngoThixo kwezinye iintlanga, ngenxa yokuba iNkosi ilangazelela ukuba zonke iintlanga  zihlomele kubantu baYo uSirayeli (Ndum. 105:1, 2). Ihlabathi ngalo ndlela likhuselekile kumnqophiso okhuselayo woThixo onamandl’onke nonenceba (Ndum. 89:28−34).

`Yintoni esinayo kuYesu, ebonisa isizathu sokuba ezi zithembiso zazenziwe kuSirayeli zibe nokusebenza kuthi ngoku? (Bona Gal. 3:26–29.)`