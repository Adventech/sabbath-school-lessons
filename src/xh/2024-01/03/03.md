---
title:  UYehova Uyalawula
date:  15/01/2024
---

Idityaniswe ngokusondeleleneyo-eneneni idityaniswe ngokungenakwahlukaniswakwiNkosi njengoMdali yiNkosi njengeNgangamsha, uMlawuli. Isibhengezo “uYehova uyalawula” sivakaliswe ngokunendili kwiNdumiso 93:1, Ndumiso 96:10, Ndumiso 97:1, neNdumiso 99:1, kodwa iintlokoma zaso zivakala kuyo yonke iNcwadi yeNdumiso.

INkosi ivathe imbeko, ubungangamsha, namandla (Ndum. 93:1, Ndum. 104:1). Urhangqwe ngamafu nobumnyama (Ndum. 97:2), kodwa kanjalo uzambathise “ngokukhanya njengesambatho” (Ndum. 104:2). Ezi zifaniso ziphakamisa amandla nobuhandiba bukaKumkani kwaye zichongwe ngobunono ukuvakalisa ubukhulu bukaThixo obubodwa okungaphaya kwengqiqo yomntu.

`Funda iNdumiso 97. Yintoni ephawula ulawulo lweNkosi? (Ndum. 97:2, 10) Yintoni undoqo wolawulo lwaKhe? (Ndum. 97:1, 5, 9)`

Ulawulo lukaYehova lubonakaliswe kwimisebenzi yaKhe yendalo (Ndum. 96:5), usindiso (Ndum. 98:2), nomgwebo (Ndum. 96:10). UYehova uzinzise ubukumkani baKhe phezu kwehlabathi lonke (Ndum. 47:6−9). Ubukumkani bukaThixo bubukumkani obungunaphakade, obungenakulinganiswa namandla nobungangamsha (Ndum. 45:6; Ndum. 93:1, 2; Ndum. 103:19). Ulawulo lukaYehova lusekelezelwe kwinceba, okusesikweni, nobulungisa, kwaye luzisa ucwangco nozinzo kwihlabathi elidaliweyo (Ndum. 98:3, Ndum. 99:4). Ulawulo lukaThixo lumanya ngokufanayo abanquli basezulwini nabasemhlabeni ekudumiseni uThixo (Ndum. 103:20−22, Ndumiso 148). Iindumiso ezininzi zizoba lonke uluntu luvuma ulawulo lukaThixo olunobungangamsha (Ndum. 96:10, Ndum. 97:1, Ndum. 99:1, Ndum. 145:11–13).

Kodwa ayinguye wonke umntu, okanye nkqu, abakwenzayo, ubuncinane okwangoku. Ulawulo lukaYehova lusoloko lunyeliswa ngabangendawo, abayiphikayo nabayigculelayo iNkosi baze babacinezele abantu baYo abalawuli behlabathi (Ndum. 14:1, Ndum. 74:3−22). Nangona ecelwa umngeni kukuphumelela kwabathile abangendawo aze akhathazwe kukuzeka kade umsindo kukaThixo, umdumisi ukholose ngolawulo lukaThixo olunobungagamsha aze aqhubekeke ephumelela kwingqiniseko yezigwebo ezinobulungisa zikaThixo, (Ndum. 68:21, Ndum. 73:17−20). Ngokholo abantu bakaThixo bachulumancile ekumiselweni kobukumkani bukaThixo ngolungiselelo lukaKristu olukhululayo baze balindele ukusungulwa kobukumkani ekubuyeni kukaKristu kwesibini (Mat. 12:26−28, 1 Kor. 15:20–28).

`“ Wena uthanda iNkosi, caphukela ububi” (Ndum. 97:10). Kutheni le nto uthando lwethu ngakuThixo luzakusibangela sibuthiye ububi? Ezi ngcamango zimbini zizalana njani?`