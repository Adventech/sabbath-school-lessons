---
title:  Ingcamango Ngakumbi
date:  05/01/2024
---

Funda uEllen G. White, “The Temple and Its Dedication,” pp. 35–50, in Prophets and Kings; “The Benefits of Music,” pp. 291, 292, in Messages to Young People.

INcwadi yeeNdumiso iqulathe iindumiso ezili-150, ezihlanganiswe zazi ncwadi ezintlanu: Incwadi I (Ndumiso 1−41), Incwadi II (Ndumsio 42−72), Incwadi III (Ndumiso 73−89), Incwadi IV (Ndumiso 90−106), kunye neNcwadi V (Ndumiso 107−150). Oku kwahlulwa kahlanu kwencwadi yeeNdumiso sisithethe samandulo sobuYuda esihambelana nokwahlulwa kahlanu kwencwadi zokuqala eziNtlanu zeBhayibhile (Pentateuch).

Incwadi yeNdumiso ibonelela ngobungqina beengqokelela esezikhona zeeNdumiso: iingqokelela zabakaKora (Ndumiso 42−49, 84, 85, 87, 88), ingqokelela kaAsafu (Ndumiso 73−83), iiNgoma zeziNyuko (Ndumiso 120−134), kwakunye neeNdumiso zikaHaleluya (Ndumiso 111−118, 146−150). INdumiso 72:20 inikezela ubungqina kwingqokelela encinane yeeNdumiso zikaDavide.

Logama inkoliso yeendumiso yayanyaniswa nexesha likaDavide kwakunye nolawulo lokuqala (inkulungwane yeshumi ngaphambi kokuzalwa kukaKristu), ingqokelela yeeNdumiso yaaqhubekeka ukukhula kwiinkulungwane ezilandelayo: ulawulo olwahluliweyo, ukuthinjwa, kwakunye nexesha elisemva kwasekuthinjweni. Kukholeleka ukuba ababhali bamaHebhere phantsi kolawulo lukaEzra badibanisa iingqokelela ezincinci ezikhoyo zeendumiso zayincwadi enye xa babesebenzela ukumisela iinkonzo zetempile entsha.

Into yokuba ababhali bayihlanganisa iNcwadi yeeNdumiso ayisusi nto kwimpefumlelo yazo engcwele. Ababhali, njengabadumisi, babengabakhonzi bakaThixo abazinikeleyo, kwaye umsebenzi wabo wawukhokelwa nguThixo (Ezra 7:6, 10). Imo yeeNdumiso ebuthixo-buntu ithelekiseka ekumanyaneni kobuthixo nobuntu kwiNkosi uYesu eze isenyameni. “Kodwa iBhayibhile ineenyaniso zayo ezivela kuThixo nezichazwe ngolwimi lwabantu, ibonakalisa umanyano lubuthixo nobuntu. Olo manyano lwabakho kwimo kaKristu, owayenguNyana kaThixo noNyana woMntu. Ngoko ke liyinene ngeBhayibhile, njengakuKristu, ukuba ‘uLizwi waba yinyama, wahlala phakathi kwethu.’”—Ellen G. White, The Great Controversy, p. 8.

**Imibuzo Yokuxoxwa**

`Kuthetha ukuthini ukuba iiNdumiso yimithandazo neengoma ezibuthixobuntu? Le ngcamango, nokuba kunzima kangakanani na ukuyiqonda, isinceda njani ukubona ukusondelelana uThixo akufunayo nabantu baKhe? Iyityhila njani, ngendlela yayo, indlela uThixo, asondele ngayo eluntwini, nakumntu ngamnye kuthi?`

Eklasini, thethani ngexesha apho nafumana khona into kwiiNdumiso eyayithetha ngqo nemeko yakho. Ntuthuzelo nathemba lini owalifumana apho?