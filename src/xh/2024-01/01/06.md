---
title:  Ilizwe LeeNdumiso
date:  04/01/2024
---

`Funda iNdumiso 16:8; Ndumiso 44:8; Ndumiso 46:1; Ndumiso 47:1, 7; Ndumiso 57:2; Ndumiso 62:8; Ndumiso 82:8; noNdumiso 121:7. Yeyiphi indawo uThixo ayithathayo ebomini bomdumisi? `

Ubume beeNdumiso ngokupheleleyo bujikeleze uThixo; buzama ukuyekela, ngomthandazo nokudumisa, onke amava obomi kuThixo. UThixo nguMdali onobunganga, uKumkani noMgwebi wabo bonke ehlabathini. Ubonelela ngezinto zonke ebantwaneni baKhe. Ngenxa yoko, umele ukuthenjwa ngamaxesha onke. Nkqu neentshaba zabantu bakaThixo zibuza ukuba, “ ‘uphi uThixo wakho?’ ” xa abantu bakaThixo bekhangeleka besilela (Ndum. 42:10). Kwanjengokuba uYehova enguThixo osoloko ekho nongasoze akuphoxe kubantu baKhe, ngoko ke abantu bakaThixo basoloko benoThixo phambi kwabo. Ekugqibeleni, iiNdumiso zizoba ixesha apho bonke abantu nendalo iphela bayakunqula uThixo (Ndum. 47:1, Ndum. 64:9).

Ukubaluleka kukaThixo ebomini kuvelisa ukubaluleka konqulo. Unqulo ezaziphila kulo iiNdumiso lwalwahluke konke konke kunqulo oluqondwa ngabantu abaninzi namhlanje, kuba unqulo kwinkcubeko yeBhayibhile lwalungumbindi wemvelo nongenakuphikiswa kubomi boluntu luphela. Ngenxa yoko, yonke into eyenzekileyo, ngokufanayo ezintle nezimbi, ebomini babantu bakaThixo ngokuqinisekileyo yayivakaliswa kunqulo. UThixo uyamva umdumisi, nokuba uphi, aze aphendule kuye ngexesha lakhe elichanekileyo (Ndum. 3:4, Ndum. 18:6, Ndum. 20:6).

Umdumisi uyayiqonda eyokuba indawo yokuhlala kaThixo isemazulwini, kodwa kwangaxesha nye, uThixo uhleli eZiyon, emnqubeni phakathi kwabantu baKhe. UThixo kwangaxesha-nye ukude nakufutshane, ndawo yonke, nasetempileni yaKhe (Ps. 11:4), ufihlakele (Ndum. 10:1) yaye utyhilekile (Ndum. 41:12). KwiiNdumiso ezi mpawu zikaThixo zibonakala ngokungqinelanayo zahlukile zimanyiwe. Abadumisi babeqonda ukuba ukusondela nokuba qelele zazingenakwahlulwa apha kubuqu bokwenene bukaThixo (Ndum. 24:7–10). Abadumisi babeziqonda iintshukumo zalomfutho wasemoyeni. Ukuqonda kwabo ukulunga nobukho bukaThixo, phakathi kwayo nantoni na ababeyingcamla, koko kuqinisa ithemba labo lo gama belinde uThixo ukuba angenelele, nokuba ukhetha ukukwenza njani na nangaliphi na ixesha oko.

`IiNdumiso zingasinceda njani ukuqonda ukuba asinako ukumlinganisela uThixo kwiinkalo ezithile zokuphila kwethu kuphela? Zeziphi izigaba zobomi bakho ongaba kanti kuzo ugcina iNkosi imgama?   `