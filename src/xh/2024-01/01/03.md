---
title:  Dibana nabaDumisi
date:  01/01/2024
---

UKumkani uDavide, ogama lakhe libonakala kwizihloko zenkoliso yeeNdumiso, wayesebenza ekuququzeleni inkqubo yonqulo lukaSirayeli. Ubizwa ngokuba “ngumdumisi othandekayo wakwaSirayeli” (2 Sam. 23:1). ITestamente eNtsha ingqina usiba lukaDavide kwiiNdumiso ezithile (Mat. 22:43–45; Zenzo 2:25–29, 34, 35; Zenzo 4:25; Rom. 4:6–8). IiNdumiso eziliqela zaaqanjwa ziimvumi zetempile ezazikwangabaLevi: umzekelo, iNdumiso 50 kunye neNdumiso 73−83 nguAsafu; Ndumiso 42, Ndumiso 44−47, Ndumiso 49, Ndumiso 84, Ndumiso 85, neNdumiso 88 ngoonyana bakaKora; Ndumiso 88 nguHeman umEzra. Ngaphandle kwabo, uSolom (Ndumiso 72, Ndumiso 127) noMoses (Ndumiso 90) baabhala iindumiso ezithile.

`Funda: kwiNdumiso 25:1–5; Ndumiso 42:1; Ndumiso 75:1; Ndumiso 77:1; Ndumiso 84:1, 2; Ndumiso 88:1–3; nakwiNdumiso 89:1. Ezi Ndumiso zityhila ntoni ngamava ababethubeleza kuwo ababhali bazo?`

UMoya oyiNgcwele waaphefumlela abadumisi wasebenzisa iitalente zabo ekusebenzeleni uThixo nentlanganisela yabo yenkolo. Abadumisi yayi ngabantu bokuzinikela kokwenyani nokholo olunzulu kodwa bethambekele kwizityhafiso nezihendo, njengenkoliso yethu. Nangona zaabhalwa mhla mnene, iiNdumiso ngokuqinisekileyo zibonakalalisa inxalenye yoko sikungcamlayo namhla.

“Mawuze phambi kwakho umthandazo wam; thoba indlebe yakho ekuhlahlambeni kwam. Ngokuba umphefumlo wam uhluthi zizinto ezimbi, ubomi bam bufike kwelabafileyo (Ndum. 88:2, 3). Esi sisimbonono somphefumlo wenkulungwane yamashumi mabini ananye kwanjengokuba yayi sesomnye kwiminyaka engama-3,000 eyaadlulayo.

Ezinye iindumiso zikhankanya iinzima; ezinye zigxile kwimivuyo. Abadumisi baakhala kuThixo ukuba abahlangule, baza bangcamla izibele zaKhe ezingabafanelanga. Bamzukisa uThixo ngenxa yokuthembeka nothando lwaKhe, baza babhambathisa ukuzinikela kuYe okungenamikhinkqi. IiNdumiso, ngoko, zizingqino zeNkululo engcwele nemiqondiso yobabalo lukaThixo nethemba. IiNdumiso zidlulisa isithembiso kubo bonke abathakazelela, ngokholo, izipho zikaThixo zoxolelo nobomi obutsha. Noko kunjalo, kwangaxesha-nye, azizami kogquma, kufihla, okanye kubethisa ngoyaba iinzima nentlupheko ezigqubayo kwihlabathi eliwileyo.

`Singalitsala njani ithemba nentuthuzelo sisazi ukuba nkqu nabantu abathembakeleyo, abafana nabadumisi, babesokoliswa zezinye zezinto ezifanayo nezo zisisokolisayo?  `