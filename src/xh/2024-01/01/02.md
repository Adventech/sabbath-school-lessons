---
title:  IiNdumiso kuNqulo lukaSirayeli waMandulo
date:  31/12/2023
---

`Funda 1 IziKronike 16:7, Nehemiya 12:8, Ndumiso 18:1, Ndumiso 30:1, Ndumiso 92:1, Ndumiso 95:2, Ndumiso 105:2, Kolose 3:16, NoYakobi 5:13. Yayi zeziphi iimeko ezaxhokonxa ukubhalwa kwezinye iindumiso? Babezisebenzisa nini abantu bakaThixo iiNdumiso?`

IiNdumiso zaaqanjelwa ukusetyenziswa kunqulo lwabucala nolwentlanganisela. Zaziculwa njengeengoma kunqulo lwasetempileni, njengoko kuvezwa zizicatshulwa zomculo ezikhankanya izixhobo (Ndum. 61:1), ingonyana (Ndum. 9:1) kunye neenkokheli zomculo (Ndum. 8:1).

KwiBhayibhile yesiHebhere, isihloko seNcwadi yeeNdumiso, _tehilim_, “imibongo,” ityhila injongo yayo engundoqo, oko kukuthi, ukudunyiswa kukaThixo. Isihloko sesiNgesi iNcwadi yeeNdumiso sisuka ku-_psalmoi_ wesiGrike, ofumaneka kwiNguqulelo yesiGrike (Septuagint), inguqulelo yokuqala yesiGrike (kwinkulungwane yesibini neyesithathu ngaphambi kokuZalwa kukaKristu) yeBhayibhile yesiHebhere.

IiNdumiso zazi sisigaba esingundoqo sonqulo lukaSirayeli. Umzekelo, zazisetyenziswa ekunikezelweni kweetempile, kwizidlo zonqulo, imingcelele, nangexesha lokuzinziswa kwetyeya yomnqophiso eYerusalem.

“Iingoma zeziNyuko (iiNdumiso 120−134), ezikwaziwa njengeengoma zohambo, ngokwesithethe zaziculwa ngexesha lohambo olusinga eYerusalem kwimibhiyozo yaminyaka le esemqoka emithathu (Eksod. 23:14–17). “ izicengcelezo zaseYiputa” (iiNdumiso 113−118) kwakunye “ nesicengcelezo esikhulu” (Ndumiso 136) zaziculwa kwimibhiyozo yaminyaka le esemqoka emithathu, kuquka nemibhiyozo yeNyanga Entsha kunye nokunikezelwa kwetempile. Isicengcelezo sesaYiputa sasifumana indawo ebalulekileyo kwinkonzo yePasika. IiNdumiso 113 no-114 zazi culwa ekuqaleni kwesidlo sePasika, zize iiNdumiso 115-118 zibe semaphethelweni (Mat. 26:30). “ isicengcelezo soSuku ” (iiNdumiso 145−150) zazi dityaniswa nemithandazo yamihla le kwiinkonzo zakusasa zendlu yesikhungo.

IiNdumiso zazingakhaphi nje kuphela unqulo lwabantu, koko zazibayalela kananjalo ngendlela amabamnqule ngayo uThixo emnqubeni. UYesu waathandaza ngamazwi eNdumiso 22 (Mat. 27:46). Kwangokunjalo, iiNdumiso zaafumana indawo ebalulekileyo kubomi bebandla lokuqala (Kol. 3:16, Efe. 5:19).

`Nangona, eneneni, singamnquli uThixo kumnquba wasemhlabeni onjengetempile, singazisebenzisa njani iiNdumiso kunqulo lwethu, nokuba kukwimeko yabucala okanye eyentlanganisela?`