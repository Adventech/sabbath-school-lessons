---
title:  Balisani Ezintlangeni Uzuko LwaKhe
date:  20/03/2024
---

`Funda kwiNdumiso 96. Zeziphi iinkalo ezininzi zonqulo ezikhankanyiweyo kule Ndumiso?`

Unqulo luquka ukuculela (Ndum. 96:1, 2), iNkosi ukubonga igama laKhe (Ndum. 96:2), ukuvakalisa ukulunga nobukhulu baKhe (Ndum. 96:3, 4), nokuzisa izipho etempileni yaKhe (Ndum. 96:8). Ukongeza kwezimpawu ziqhelekileyo zonqulo, iNdumiso 96 iveza enye inkalo engaqhelekanga yonqulo, umzekelo, inkalo yovangelo ukuvakalisa ubukumkani beNkosi kwabanye abantu (Ndum. 96:2, 3, 10).

Noko kunjalo ukucula, ukudumisa, ukuzisa izipho, kwakunye nokuvakalisa igospile ayizozenzo ezohlukeneyo koko zimbonakaliso ezohlukeneyo zonqulo. Ukuvakaliswa kosindiso lukaThixo kuzo zonke iintlanga kunikezela ingxam ekudumiseni nokwaneliseka kunqulo. Qaphela indlela izizathu zonqulo ezithungelana ngayo nomyalezo ovakaliswa kwabanye abantu: “kuba uYehova mkhulu” (Ndum. 96:4), “Ngokuba bonke oothixo bezizwe abanto zanto; UYehova yena wenza amazulu.” (Ndum. 96:5), “ ‘INkosi iyalawula’ ” (Ndum. 96:10), and “Ngokuba esiza kugweba ihlabathi” (Ndum. 96:13). Ngoko ke, umgomo wovangelo kukumanya abanye abantu kunye nabantu bakaThixo, ekugqibeleni indalo xa iyonke ekunquleni iNkosi (Ndum. 96:11–13).

Unqulo luqhambuka ekuqondeni okungaphakathi kokuba ingubani na iNkosi, oko kukuthi, uMdali, uKumkani, noMgwebi (Ndum. 96:5, 10, 13). Unqulo ngoko lubandakanya ukukhumbula izenzo zikaThixo ezidlulileyo (indalo), ukubhiyozela izenzo zaKhe zangoku (ukuxhasa kukaThixo ihlabathi nolawulo lwaKhe lwangoku), kwakunye nokulindela izenzo zaKhe ezizayo (umgwebo wexesha lesiphelo kwakunye nobomi obutsha kwizulu nomhlaba omtsha.

Umgwebo kwiiNdumiso uthetha ukubuyiswa kwenkqubo engcwele yoxolo, ubulungisa, kwakunye nobume kwihlabathi ngoku elisindwa yintswela-bulungisa nenkxwaleko. Yiyo lo nto, ihlabathi liphela likuvuyela ukulindela izigwebo zikaThixo (Ndum. 96:10–13, Ndum. 98:4–9). Inyaniso yokuba iNkosi inguMgwebi onobulungisa kufuneka ngokongezelelekileyo ikhuthaze abantu ukuba bamnqule Yena ngobungcwele “nokungcangcazela,” kwaye kufuneka ibalumkise ngasekuluthatheni buyekeyeke unqulo (Ndum. 96:9). Unqulo lubandakanya zombini uvuyo olumandla nengqiniseko (Ndum. 96:1, 2, 11−13) noloyiko oluncwele nentlonelo (Ndum. 96:4, 9).

Isibongozo esingakhethiyo seNdumiso 96 sokunqula uMdali noMgwebi sibonakaliswa kuvakaliso lukaThixo lokugqibela lwegospile ehlabathini, izigidimi zeengelosi ezintathu zeSiTyhilelo 14:6-12. Ngeendlela ezininzi le ndumiso ikhangeleka ibandakanye lo myalezo wexesha lokugqibela: indawo, usindiso (“indaba ezilungileyo ezingunaphakade”), nomgwebo. Konke kupha.

`Thelekisa le ndumiso kunye nezigidimi zeengelosi ezintathu (IsiTyhi. 14:6–12). Kungaziphi iindlela ethi ifundise iinyaniso ezinye ezisisiseko njengoko sisenza esi sigidimi sexesha lokugqibela ekufuneka sisivakalise ehlabathini?`