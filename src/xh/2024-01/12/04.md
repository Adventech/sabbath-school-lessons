---
title:  Yehova, Ngubani Na Owohlala Engcweleni YaKho?
date:  19/03/2024
---

`Funda: kwiNdumiso 15. Ngobani abantu abafanele ukunqula kwindawo enoThixo?`

INdumiso enikezelwe kule ndumiso sisishwankathelo samabango asele enikezelwe kumthetho kaThixo nabaprofeti: abo bazenzo (“imisebenzi yobulungisa”) nesimilo (“entliziyweni yakhe”) (bona kwiDut. 6:5, Mika. 6:6–8) ziyintyilelo kaThixo. Umnquba wawuyindawo engcwele, yaye yonke into ekuyo, kuquka ababingeleli, yayingcwalisiwe. Ngalo ndlela, ubungcwele libango elisisinyanzelo lokungena kwindawo enoThixo. Ubungcwele bukaSirayeli kwakufuneka buphangalale, kudibanise unqulo nokuziphatha yaye busetyenziswe kuzo zonke iinkalo zobomi. Umthetho waanikezelwa kubantu bakaThixo ukubenza ukuba bafezekise esona sakhono sabo sitshatsheleyo, umzekelo, ukuphila njengobukumkani bababingeleli. Isibingeleli esibukumkani sibandakanya ubomi bobungcwele kwindawo enoThixo nokuzisa iintsikelelo zomnqophiso kwezinye iintlanga.

`Funda: kwiNdumiso 24:3-6 nakwiNdumiso 101:1-3. Kuthetha ukuthini ukubangcwele?`

“Intliziyo egqibeleleyo” lolona phawu lukhulu phambi koThixo. U-tamim wesiHebhere, “gqibeleleyo,” uchaza ingcamango “yokuphelela” “nokukholeka.” Umdiliya “ogqibeleleyo” uphelele, awonakaliswanga, yaye usempilweni (Hezek. 15:5). Izilwanyana ezazinikelwa njengamadini kwakufuneka zibe- tamim, okanye zingabi nasiphako (Lev. 22:21–24). Intetho “egqibeleleyo” inyanisekile iphela (Yhobhi 36:4). Intliziyo egqibeleleyo” ngoko “yintliziyo enyulu”(Ndum. 24:4) okanye intliziyo enyanisekileyo (Ndum. 15:2). Ifuna uThixo (Ndum. 24:6) kwaye ibuyiswa luxolelo lukaThixo (Ndum. 51:2–10). Ubomi obungenachaphaza buqhambuka ekwamkeleni ubabalo lukaThixo nobulungisa baKhe. Ubabalo olungcwele luvuselela lwenze abakhonzi bakaThixo ukuba baphile ngokoyika iNkosi, okuthetha ukuphila kubudlelane obungenamqobo noThixo nasekululameleni iLizwi laKhe. Ubungqina bobomi obuzinikeleyo nobunentlonelo buzisa umbongo kuThixo hayi kwisiqu somntu. Qaphela ukuba amabango eNdumiso 15 anikezelwe ngeentetho ezingezizo (Ndum. 15:3–5). Oku akukho ngokuzuza ukuthandwa nguThixo koko ukuzinxwema kwizinto ezizakusahlula kuThixo.

`Singalwenza njani ukhetho oluhlikihlileyo lokuzinxwema kwizinto ezisibhekelisa kuThixo? Zeziphi ezinye zezo zinto, kwaye singakuphepha njani ukuzenza?`