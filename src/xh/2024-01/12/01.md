---
title:  Unqulo Olungumlibe
date:  16/03/2024
---

### Funda Ukulungiselela Isifundo Sale Veki
Ndumiso 134; Isa. 42:10–12; IsiTyhi. 14:3; Ndumiso 15; Ndum. 101:1–3; Ndumiso 96; IsiTyhi. 14:6–12; Yohane 4:23, 24.

> <p>Indima Yenkumbulo</p>
> “Ndiya kuvuma kuYehova logama ndidla ubomi, Ndiya kumbethela uhadi uThixo wam ekubeni ndingokhoyo” (Ndumiso 104:33).

Ngokuya esanda amava ethu obabalo namandla kaThixo, sikhuthazelwe ekubuzeni nomdumisi: “Ndingambuyisela ngantoni na uYehova konke ukundiphatha kwakhe kakuhle?” (Ndum. 116:12). Impendulo eqinisekileyo kukunikela ubomi balowo ekuthembekeni kuThixo.

KwiiNdumiso, uSirayeli akalohlanga nje, koko “libandla elikhulu” (Ndum. 22:22, 25; Ndum. 35:18). Oku kutyhila ubizo lokuqala lukaSirayeli lokudumisa uThixo kwakunye nokungqina ngaYe kwezinye iintlanga, ngenxa yokuba iNkosi inqwenela ukuba lonke ihlabathi lithelele kubantu bayo kunqulo. Abantu bakaThixo bayanyaniswa namalungisa, anqula iNkosi nethemba lawo likuYe nakuthando lwaKhe.

Ukudumisa iNkosi ebandleni kubonwa njengonqulo lokwenene. Oku akuthethi kuthi umthandazo nokudumisa kwesiqu kwaSirayeli kwakuthatha intsingiselo yesibini. Ndaweni yoko, unqulo lukaThixo lwesiqu londla unqulo lwentlanganisela ngokudumisa okuhlaziyekileyo (Ndum. 22:22, 25), logama kwelinye icala unqulo lwesiqu lukhulisa esona sakhono salo siphelele kubudlelane obusondeleyo nentlanganisela. Intlanganisela enqulayo ikwabizwa ngokuba “libandla labathe tye” (Ndum. 111:1). Abathe tye bayamazi uThixo (Ndum. 36:10) yaye bayaziwa nguThixo (Ndum. 37:18), kwaye la mava atyhutyha yonke inkalo yobukho babo.

_*Funda isifundo sale veki ukulungisela iSabatha, Matshi 23._