---
title:  Inceba YaKho Ifikelela Emazulwini
date:  10/02/2024
---

### Funda Ukulungiselela Isifundo Sale Veki
Ndumiso 136, Ndumiso 51, Ndumiso 130, Ndumiso 113, Ndumiso 123.

> <p>Indima Yenkumbulo</p>
> “Ndiya kubulela kuwe phakathi kwezizwe, Nkosi yam; ndiya kukubetha uhadi phakathi kwezizwe. Ngokuba inkulu, yada yaya ezulwini inceba yakho; yada yesa esibhakabhakeni inyaniso yakho” (Ndumiso 57:9, 10).

Abadumisi bayaqonda ukuba bangamahlwemphu ngomoya yaya abanto yokunikela kuThixo; oko kukuthi, abananto kubo ngokunokwabo enokubathethela phambi kwetrone kaThixo engcwele (Ndum. 40:17). Bayaqonda ukuba, njengathi sonke, badinga ubabalo, ubabalo lukaThixo.

Ngamafutshane, badinga igospile.

IiNdumiso zigxininisa inyaniso yokuba abantu baxhomekeke kwinceba kaThixo ngokupheleleyo. Ngethamsanqa, inceba kaThixo ingunaphakade, njengoko kungqinwe ngokufanayo kwindalo kaThixo kwakunye nembali yabantu bakaThixo (Ndumiso 136). Phambi koThixo ongunaphakade, ubomi bomntu bobethutyana okwengca, kodwa uThixo uyabasizela abantu aze ahlaziye amandla abo (Ndum. 103:3, 5, 15), yaye kuye banedinga likanaphakade.

Abantu bakaThixo bathatha intuthuzelo kwinto yokuba iNkosi ithembakele emnqophisweni wayo. Izibongozo zabantu, nokuba zisinda kangakanani na ngamanye amaxesha, zisoloko zizaliswe lithemba kuba zijoliswe ngqo kuBawo wabo onemfesane osemazulwini (Ndum. 103:13, Ndum. 68:5, Ndum. 89:26). Amava amatsha obabalo lukaThixo nothando omeleza isigqibo sabo sokunqula nokukhonza uThixo, yaye hayi omnye okanye enye into.

_*Funda isifundo sale veki ukulungisela iSabatha, Februwari 17._