---
title:  Ukuba Wena, Yehova, ungaphawula ubugwenxa
date:  13/02/2024
---

`Funda kwiNdumiso 130. Ubukhulu besono nethemba kuboni zizotywe njani?`

Ukubandezeleka okukhulu komdumisi kunento yokwenza nezakhe nezabantu bakhe izono (Ndum. 130:3, 8). Izono zabantu zikhulu ngeyona ndlela kangangokuba zoyikisa ngokwahlula abantu kuThixo ngonaphakade (Ndum. 130:3). IsiBhalo sithetha ngeengxelo zezono ezigcinelwe iMini yoMgwebo (Dan. 7:10, IsiTyhi. 20:12) kwakunye nangamagama aboni asuswa encwadini yobomi (Eksod. 32:32, Ndum. 69:28, IsiTyhi. 13:8).

Umdumisi ngoko ubhenela kuxolelo lukaThixo, oluzakucima ingxelo yezono (Ndum. 51:1, 9; Yer. 31:34; Mika. 7:19). Uyazi ukuba “uThixo akaqumbanga ngokwesimo. Uthando lwaKhe lungunaphakade. ‘Umsindo’ waKhe uxhokonxwa kuphela kukusilela komntu ukuxabisa uthando lwaKhe. . . . Injongo yomsindo waKhe ayikongxwelerha, koko kukuphilisa umntu; ayikokutshabalalisa koko kukusindisa abantu baKhe bomnqophiso).”—Hans K. LaRondelle, Deliverance in the Psalms (Berrien Springs, MI: First Impressions, 1983), pp. 180, 181. Ngokuphawulekayo, kukulungela kukaThixo ukuxolela izono, hayi ukuzohlwaya, okuvuselela ukuhlonelwa kukaThixo (Ndum. 130:4, Rom. 2:4). Unqulo lwenene lwakhelwe ekuthandeni isimilo sikaThixo sothando, hayi ekoyikeni isohlwayo.

Abantwana bakaThixo babizelwa ekuthembeleni kwiNkosi (Ndum. 27:14, Ndum. 37:34). U-qawah wesiHebhere, “linda,” ngeliphandle uthetha “ukunika,” yaye yingcambu yegama lesiHebhere elithetha “ithemba.” Ngalo ndlela, ukulindela eNkosini ayikokuzinikela okunganakwanga kwiimeko ezimbi koko “ukolula” okunethemba okanye ukulindela okunyamekileyo kokungenelela kukaYehova. Ithemba lomdumisi limiliselwe hayi ekubeni nethemba kwakhe, kodwa eLizwini likaThixo (Ndum. 130:5). Ukulindela kuYehova okuthembakeleyo akulolize, kuba, emva kobusuku obusisithokothoko, intsasa yohlangulo olungcwele iyagaleleka.

Bona indlela isibongo somdumisi buqu esiba ngayo sesoluntu luphela (Ndum. 130:7, 8). Ubume bomntu buqu abunakwahlulwa kobo babantu bonke. Ngoko ke, ubani akathandazeli yena yedwa koko noluntu. Njengamakholwa, siyinxalenye yoluntu, kwaye oko kuchaphazela inxelenye yoluntu kuchaphazela wonke umntu.

`Cinga ngombuzo, “Ukuba uthe wabuqqala ubugwenxa, Yehova, ngubani na ongaba nokuma, Nkosi? Oku kuthetha ntoni kuwe buqu? Ngowuphi ukuba uYehova ebebuphawulile ubugwenxa bakho? `