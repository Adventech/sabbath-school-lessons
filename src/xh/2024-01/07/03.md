---
title:  Dala Ngaphakathi Kwam Intliziyo Ehlambulukileyo
date:  12/02/2024
---

`Funda kwiNdumiso 51:1-5. Kutheni le nto umdumisi ebongoza inceba kaThixo?`

UKumkani uDavide uphalaza intliziyo yakhe phambi koYehova, ecela uxolelo lwesono kwezona zigaba zisisithokothoko sobumnyama kubomi bakhe bakwamoya (2 Samuwel 12). Uxolelo sisipho sobabalo sikaThixo esigqith’ ukuqonda, iziphumo “zobuninzi beenceba zakho” (Ndum. 51:1). UKumkani uDavide ubongoza uThixo ukuba ajongane naye, hayi ngokuhambelane nento elingene isono sakhe (Ndum. 103:10) koko ngokuhambelana nesimilo saKhe esingcwele, ukutsho inceba yaKhe, ukuthembeka, kwakunye nemfesane (Ndum. 51:1; Eksod. 34:6, 7).

`Funda kwiNdumiso 51:6-19. Uxolelo luzotywe njani apha? Yintoni umgomo woxolelo olungcwele?`

Uxolelo olungcwele lubandakanya ngaphezu kwesibhengezo somthetho sokuba msulwa. Luvelisa inguqu enzulu efikelele kwezona ndawo ziziingotsi zesiqu somntu (Ndum. 51:6, Heb. 4:12). Luzisa indalo entsha (Ndum. 51:10, Yohane 3:3–8). Isenzi sesiHebhere bara’, elitolikwe langu “dala,” lichaza amandla adalayo angcwele (Gen. 1:1). NguThixo yedwa onoku-bara’(onokudala); nguThixo yedwa onokuvelisa inguqu emandla nengapheliyo kwintliziyo yomntu oguqukayo (2 Kor. 4:6).

UDavide ucelwa ukuhlanjwa ngehisope (Lev. 14:2–8, Ndum. 51:7). Uva ngathi ubutyala bakhe bumgxothile kubukho bukaYehova, ngokufanayo kokugxothwa komntu oneqhenqa eluntwini logama isimo sokungahlambuluki sisekhona (Ndum. 51:11). Woyikisela ukuba imibingelelo ayinako ukumbuyisela ngokupheleleyo ngenxa yokuba akukho dini elalinokucamagushela izono zakhe ezicwangcisiweyo zokukrexeza nokubulala (Eksod. 21:14, Lev. 20:10).

Kuphela lubabalo olungaxhomekekanga mekweni olunokwamkela “intliziyo eyaphukileyo netyumkileyo” kaDavide njengombingelelo luze lubuyisele uDavide kuyondelelwano noThixo (Ndum. 51:16, 17). Ngokucela ukuhlanjwa ngehisope, unqwenela ukubuyela kubukho bukaThixo.

`Ukuba uThixo angaxolela uDavide kukrexezo, inkohliso, nokubulala, themba lini elikhoyo kuwe?`