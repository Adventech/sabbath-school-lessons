---
title:  Inceba yaKhe Imi Ngonaphakade
date:  11/02/2024
---

`Funda: kwiNdumiso 136. Ngcamango ni etshatsheleyo kule Ndumiso? Umdumisi ubufumana phi ubungqina ngelibango lakhe lixhaphakileyo?`

INdumiso 136 ibizela abantu bakaThixo ekudumiseni uYehova ngenxa yenceba yaKhe njengoko ityhiliwe endalweni (Ndum. 136:4−9) nakwimbali kaSirayeli (Ndum. 136:10−22). “Inceba” ( i-khesed ngesiHebhere, “uthando oluqinileyo”) iveza ukulunga kukaThixo nentembeko yaKhe kwindalo yaKhe nakumnqophiso waKhe noSirayeli. INdumiso le ibonisa ukuba amandla kaThixo amakhulu nobuqaqawuli zizinziswe kuthando lwakhe oluqinileyo.

UYehova “nguThixo woothixo” kunye “neNkosi yeenkosi,” nto leyo iliqhalo lesiHebhere elithetha “uThixo oyimbalasane” (Ndum. 136:1–3), hayi ngoba kukho abanye oothixo koko kuba nguye yedwa uThixo.

Izimanga zikaYehova ezikhulu, ezingenakulinganiswa nangomnye, ziyimbonakaliso engenakuphikwa yobukhosi baKhe (Ndum. 136:4). UThixo waadala amazulu, umhlaba, kwakunye neziqu ezisesibhakabhani, ezinqulwayo ngabahedeni (Dut. 4:19). IiNdumiso, noko kunjalo, zihluba oothixo babahedeni, zide zifikelele kuyo yonke ingqiniseko esekelezelwe emntwini, igunya labo. Baziimveliso nje zendalo. Bazizinto nje ezidaliweyo-hayi uMdali, umehluko ongundoqo.

Umfanekiso wesandla esithe nkqi nengalo eyolukileyo (Ndum. 136:12) ugxininisa ukusebenza kwamandla kaThixo kwakunye nolawulo olufikelela kude lwenceba yaKhe.

Inceba kaThixo endalweni nakwimbali kufuneka ivulele abantu baKhe ukuba bathembele kuYe kwaye bahlale bethembekeli emnqophisweni waKhe. Impinda. “Ngokuba ingunaphakade inceba yakhe” iphindaphindwe amatyeli angama-26 kwiiNdumiso, ngalo ndlela iqinisekisa abanquli ukuba uYehova akaguquguquki kwaye uyakuziphinda izibele zaKhe zangaphambili kwisizukulwana ngasinye esitsha. UThixo uyabakhumbula abantu baKhe (Ndum. 136:23) kwaye uthembakele kumnqophiso waKhe wobabalo. Inkolo kwinceba kaYehova engunaphakade ikumongo wenkolo yeBhayibhile, equka unqulo olunemihlali nengqiniseko, kwakunye nenzolo nenguquko.

INdumiso 136 (iindima. 23-25) ivala ngenkathalo kaThixo engakhethe-bala ehlabathini. Inceba kaThixo yolulelwe hayi nje kuphela uSirayeli koko kuyo yonke indalo. Le Ndumiso ngoko ithetha ngokungakhethi kobabalo lukaThixo olusindisayo ize ikhuthaze lonke ihlabathi ukuba lithelele ekudumiseni kukaSirayeli uYehova (bona kanjalo kuLuke 2:10, Yohane 3:16, Zenzo 15:17).

`Umfanekiso kaYesu emnqamlezweni, esifa njengoMmeli ngenxa yezono zethu, iyityhila ngokumandla kangakanani inyaniso etshatsheleyo ngoThixo, yokuba “inceba yaKhe ingunaphakade”?`