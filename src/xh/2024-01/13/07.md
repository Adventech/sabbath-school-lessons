---
title:  Ingcamango Ngakumbi
date:  29/03/2024
---

Funda Ellen G. White, “Growing Up Into Christ,” pp. 67–75, in Steps to Christ.

IiNdumiso zivakalisa izibongozo ezishushu zokulindela kuYehova. “Yithi cwaka kuYehova, ulindele kuye” (Ndum. 37:7). Xa ukulinda kusithwaxa ngokusinda, ukungaqiniseki, nobulolo, kufuneka sikhumbule abafundi ngemini yokunyukela kukaYesu ezulwini (Ndum 1:4–11). UYesu waxhwilela emazulwini bejongile, logama basala ngasemva ukuba balinde Yena abuye ngomhl’othile ozayo ongaziwayo. Ngubani owakhe wanamava enolangazelelo oluthile olumandla lokufumana intsikelelo kaThixo ngoku njengabafundi ngalaa mini? Ngokuqinisekileyo balangazelela, “Nkosi, masihambe Nawe ngoku.” Noko kunjalo, bayalelwa ukuba balinde idinga likaBawo nokubuya kukaYesu. Ukuba sicinga ukuba abafundi babezaliswe kukungabi nathemba nokuphoxeka, siyakukhwankqiswa. Babuyela eYerusalem benza kanye oko uYesu ebebaxelela kona-baalinda isipho soMoya oyiNgcwele baza bashumayela igospile ehlabathini ngamandla (Zenzo 1:12–14, Zenzo 2).

Umyalelo weNkosi yethu wokulinda Yena ungongenakwenzeka ngaphandle kokuba Yena uwenzile umsebenzi waKhe kuthi ngoMoya oyiNgcwele. Akukho sixa sehlombe lobuntu elinokuze limelane noxinzelelo oluyakwenziwa kukulinda kubuqu bethu obudodobeleyo. Kuphela inye into eyakumelana noloxinzelelo, oko ke kukuhlala kuYesu Kristu, ukutsho, ubudlelane bomntu naYe. “Ngoko ke ukuba uKristu uhlala ezintliziyweni zethu, Yena uyakusebenza kuthi ‘ukuthanda oko, kwanokusebenza oko, ngenxa yenkolelo yakhe.’ Filipi 2:13. Siyakusebenza njengoko waasebenzayo Yena; siyakubonakalisa umoya omnye. Ngaloo ndlela, ngokuthanda Yena nokuhlala kuYe, siyakuthi ‘sikhulele, ngeendawo zonke, kuye lo uyintloko, uKristu.’ Ephesians 4:15.”—Ellen G. White, Steps to Christ, p. 75. Ngokuya siqhubekeka ukulinda iNkosi, siyakufumana uxolo nokwaneliseka kwiiNdumiso. Imithandazo yethu neengoma zilapho intliziyo kaThixo neentliziyo zethu zihlangana khona mihla le.

**Imibuzo Yengxoxo**

`Kutheni le nto ukulinda kubalulekile kubomi bethu bakwamoya? Xoxa ngamava okulinda kwamanye amaqhawe eBhayibhile okholo. Ukulinda kwaluhlambulula kwaluqinisa njani ukholo lwawo? (Rom. 4:19–22, Hebrews 11).`

`Siyintoni isiphelo sokulinda kwethu? (Ndum. 37:34–40). Oko kukuthi, sithenjiswe ntoni xa zonke izinto, ekugqibeleni, sisonjululwe? Themba lini esilifumana kwezi ndima, umzekelo, ngobulungisa ekukudala bunyamalele kobu bomi?`

`Kutheni le nto, ngokuphathelele kwabo bafileyo, nangokokuhamba kwamava abo, ukulinda kwabo uYesu kusecicini lokuphela? Themba lini esinokulithatha kule mpendulo?`