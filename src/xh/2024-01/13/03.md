---
title:  Inzolo Yomntwana Olunyuliweyo
date:  25/03/2024
---

`Funda kwiNdumiso 131. Le ndumiso isifundisa ntoni ngobudlelane bethu noThixo?`

Abantu bakaThixo baphila kwihlabathi elibabandezelayo abathembekileyo, ihlabathi elizele zizihendo nobunzima phantse kumntu wonke. Ukweyiseka okuhlaziyiweyo bokuba ungumntwana kaThixo yaye uxhomekeke kuThixo ngobomi bakhe kuyamthuthuzela umdumisi kuze kumzise ekuvumeni ukuba ikratshi lakhe alinaxabiso. Ukulukuhla kwekratshi kukuba libangela okhukhumeleyo ukuba ajonge kwisiqu sakhe angakwazi ukujonga ngaaphaya kwakhe. Abakhukhumeleyo bayamfamekiswa ngolo hlobo kwinyaniso etshatsheleyo kaThixo.

Kwelinye icala, amalungisa aphakamisela amehlo awo kuThixo (Ndum. 123:1, 2). Ukuvuma ubukhulu bukaThixo kubenza bathobeke yaye babe msulwa ekufuneni umna namabhongo aphuthileyo. Umdumisi uvuma ukuba akafuni “zinto zinkulu” “nazinto ziphakamileyo” (Ndum. 131:1). Ezi nkcazo zidandalazisa imisebenzi kaThixo engaphaya kwingqiqo ehlabathini. Ubunzulu-lwazi bale mihla busibonisile ukuba nkqu nezona zinto “zilula” zinokuntsokotha ngokumangalisayo yaye zibe ngaphaya kwengqiqo yethu, okwangoku. Eneneni, kukho impoxo enkulu: ngokuya sifunda ngehlabathi elibonwayo, kokukhona ziba nkulu iimfihlelo ezibonakala phambi kwethu.

Kwelinye icala, isikweko kwiNdumiso 131:2, “njengomntwana olunyuliweyo, ehleli kunina,” ngumfanekiso onamandla walowo ufumana ukuzola nothulisiweyo kukwangiwa nguThixo. Salatha kubudlelane obunothando umntwana aba nabo nonina kumanqanaba ohlukeneyo kubomi bobuntwana balo mntwana.

Ngokusilumla kumabhongo anganezisiyo nekratshi, uThixo usizisa kukuhluthisa kokutya okuqinileyo, “okukukwenza ukuthanda kowandithumayo, ndiwufeze umsebenzi wakhe” (Yohane 4:34, kanjalo kumaHeb. 5:12–14). Inkoloseko efana neyomntwana ezotywe kwiNdumiso 131 lukholo oluvuthiweyo olulingwe lavavanywa ziinzima zobomi lwaza lwamfumana uThixo ethembekile yaye enyanisekile eLizwini laKhe.

Ingqalelo yomdumisi ekupheleni ihlala kubume babantu bakaThixo. Ekugqibeleni, sibizelwe ukusebenzisa amava ethu noThixo ukomeleza ibandla laKhe. Oko kukuthi, koko sikufundileyo, buqu, ngokuthembeka nokulunga kukaThixo, sinokwabelana nabanye, nokuba kungesiphi isizathu, abasazamazamana nokholo lwabo. Ukungqina kwethu ngoKristu kusenokuba ngaphakathi ebandleni ngokwalo, apho abaninzi basadinga ukuzazela Yena ngokunokwabo.

`“ ‘Inene, ndithi kuni, Ukuba anithanga niguquke, njengabantwana aba, aniyi kukha ningene ebukumkanini bamazulu’ ” (Mat. 18:3). Uthini uYesu kuthi apha? Le ngcamango iqulathe ntoni?`