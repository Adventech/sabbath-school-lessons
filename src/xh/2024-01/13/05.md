---
title:  Ukulinda Kuphumlo LweSabatha kaThixo
date:  27/03/2024
---

`Funda kwiNdumiso 92. Nkalo zini ezimbini zomhla weSabatha ezivezwe kule ngoma zemini yeSabatha?`

Ukudumisa uThixo ngenxa yemisebenzi emikhulu yezandla zaKhe (Ndum. 92:4, 5) kwakunye nokuzotywa kwamalungisa okufana neEden (Ndum. 92:12−14) ngokucacileyo zikhomba kwiNdalo, inkalo yokuqala iSabatha esisikhumbuzo sayo. Le ndumiso ikwababaza uYehova ngenxa yoloyiso lwaKhe ngakwiintshaba njengoThixo wobulungisa (Ndum. 92:7−15) ize ngolo hlobo iqinise umxholo weSabatha yesibini-ukukhululwa ebubini (Dut. 5:12−15). Ngaloo ndlela, iNdumiso 92 incoma uThixo ngendalo yaKhe edlulileyo kwakunye nokuxhasa kwangoku kwehlabathi, yaye ikhomba kwithemba lexesha lesiphelo kuxolo nocwangco olungcwele olungunaphakade.

Abantu banokonwabela uphumlo lweSabatha ngenxa yokuba uThixo “Osenyangweni” (Ndum. 92:1); isikhundla sakhe esiphezulu kwiindawo eziphezulu kumnika icham elingenantanga kwiintshaba zabo.

Noko kunjalo, nangona engOsenyangweni, uYehova ngokukhululekileyo ufikelela ezantsi ukuhlangula abo babiza Yena. Umsebenzi kaYehova wendalo yaye ngokukodwa owokukhulula loo ndalo kufuneka uvuselela abantu ukuba banqule uThixo bamthande Yena. Kakade, ukuphila kwindalo ewileyo, ngaphandle kwethemba lenkululo, akuyonto enokuvuyelwa kakade. Siyathanda, siyaxhwaleka, siyafa-yaye sikwenza oko ngaphandle kwethemba. Yiyo lo nto, sibonga uYehova, hayi nje kuphela njengoMdali koko njengoMkhululi, kanjalo.

“Ioli entsha” iveza ukuzinikela komdumisi okuhlaziyiweyo kokukhonza uThixo njengomkhonzi wakhe ongcwalisiweyo kwakhona (Ndum. 92:10). Ukuthambisa ngeoli kwakusenziwa ukungcwalisa abantu abakhethekileyo abafana nababingeleli nookumkani (Eksod. 40:15, 1 Sam. 10:1). Noko kunjalo, umdumisi waakhetha igama lesiHebhere elingaqhelekanga, balal, ukuchaza ukuthanjiswa kwakhe okungabonakalisa ngokwesiqhelo ukuthanjiswa kwezicaka zikaThixo koko okuchaza “ukuxutywa” kweoli kunye namanye amalungu ombingelelo (Eksod. 29:2; Lev. 2:4, 5). Ukusetyenziswa okukodwa kwe-balal ngumdumisi kubonisa ukuba umdumisi unqwenela ukuzizisa njengedini eliphilileyo kwiNkosi nokunikela ubuqu bakhe bonke kuThixo (Rom. 12:1).

Akumangalisi ukufumana iingcinga ezingokuzinikela kwindumiso elungiselelwe iSabatha, kuba iSabatha iluphawu lokuba uYehova uyabangcwalisa abantu baKhe (Eksod. 31:13). Imifanekiso yemithi yamasundu nemisedare yaseLebhanon ibonakalalisa abantu bakaThixo bekhula ngokwaselukholweni nasekuxabiseni ngokwenene iinjongo zikaThixo ezimangalisayo nothando. ISabatha ingumqondiso womnqophiso ongunaphakade weNkosi kunye nabantu baYo (Hezek. 20:20). Ngaloo ndlela, uphumlo lweSabatha lubalulekile kubantu bakaThixo kuba lubaxhobisela ekulindeni ngokuthemba iNkosi ukuba ifezekise onke amadinga aYo omnqophiso (Heb. 4:1–10).

`Funda kwiNdumiso 92 kwakhona. Themba lini elikhulu esilinunuswa pha, yaye singayithatha nini, kanye ngoku, intuthuzelo koko ikuthethayo?`