---
title:  Kusasa Kubakho Ukumemelela
date:  28/03/2024
---

`Funda wiNdumiso 5:3, Ndumiso 30:5, Ndumiso 49:14, Ndumiso 59:16, Ndumiso 92:2, Ndumiso 119:147, 2 Petros 1:19, nakwiSiTyhilelo 22:16. Leliphi ixesha le mini elizotywe ngokomfuziselo ukuba lixesha lenkululo engcwele, yaye kutheni?`

KwiiNdumiso, iintsasa zivamise ukuba lixesha apho inkululo kaThixo ilindelweyo. Intsasa ityhila ubuhle bukaThixo, obuphelisa umntyangampo wobusuku bokungabi nathemba nenkathazo (Ndumiso. 130:5, 6). KwiNdumiso 143, uhlangulo lukaThixo luyakuguqula isithokothoko sangoku sokufa (Ndum. 143:3)  sibe kukukhanya kwentsasa (Ndum. 143:8), nokuba semhadini (Ndum. 143:7) ibe kukuhlala “kwilizwe elisithabazi” (Ndum. 143:10).

`Funda kuMarko 16:1-8. Kweenzeka ntoni ngale ntsasa kuthethwa ngayo apha, kwaye kutheni le nto oko kubaluleke ngolo hlobo kuthi?`

Intsasa yokuvuka kukaYesu Kristu yavulela indlela intsasa engunaphakade yosindiso lukaThixo lwabo bonke abakholelwa kwigama laKhe. Abafundi bakaYesu baangcamla amandla apheleleyo esithembiso esikwiNdumiso 30:5: “Ngokuhlwa xa babegagana neNkosi evukileyo. Kungetarhu nothando lukaThixo oluzibhakaxayo okuthi ukilila kwethu kuguqulwe kube luvuyo (Ndum. 30:5, 7)

Kwanjengokuba ikhwezi libhengeza ukuvela kwemini entsha, kwangokunjalo ukholo luvakalisa inyaniso entsha yobomi obungunaphakade kubantwana bakaThixo (2 Pet. 1:19). UYesu ubizwa ngokuba likhwezi eliqaqambileyo (IsiTyhi. 22:16), esimlindileyo ngenyameko ukuba amisele ubukumkani baKhe ekungasobe kubekho busuku, bubi, nakufa (IsiTyhi. 21:1–8, 25). Ekugqibeleni, ngaphezu kwayo nayiphi into engenye, oku koko sikulindileyo xa sithetha ngokuthembela kuYehova. Yaye, ngokuqinisekileyo, ukulinda kufanelekile.

“Phezu kwengcwaba likaYosefu eliqhaqhekileyo, uKristu wavakalisa ngoloyiso, ‘Ndim uvuko, ndim ubomi.’ La mazwi ayenokuthethwa kuphela nguThixo. Zonke iziqu ezidaliweyo ziphila ngentando namandla kaThixo. Zingabaxhamli bobomi bukaThixo abaxhomekekileyo. Ukusuka kweyona serafi iphezulu ukuya kwesona siqu sithobekileyo siphilayo, zonke zigcwaliswa kuMthombo wobomi. Kuphela nguLowo wayekunye noThixo owayenokuthi, Ndinegunya lokubuncama ubomi bam, ndinegunya lokubuya ndibuthabathe. Ebuthixweni baKhe, uKristu waba namandla ukuqhawula amatyathanga okufa.”—Ellen G. White, The Desire of Ages, p. 785.

`Ukufa, kukhe kwatshiwo, kukroliwe kwiiseli zethu ekuzalweni. Nangona kuyinyani, phantse kuthi zidalwa ziwileyo, uvuko lukaYesu lusithembise ntoni ngokuba lithutyana kokufa? Kutheni le nto kungafuneki silibale indlela ekulithutyana ngayo ukufa kuthi?`