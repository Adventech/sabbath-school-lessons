---
title:  Thembela KuYehova
date:  23/03/2024
---

### Funda Ukulungiselela Isifundo Sale Veki
Ndum. 27:14; Rom. 8:18–25; Ndumiso 131; Mat. 18:3; Ndumiso 126; Ndumiso 92; Marko 16:1–8; 2 Pet. 1:19.

> <p>Indima Yenkumbulo</p>
> “Thembela kuYehova; yomelela, ikhaliphe intliziyo yakho, uthembele kuYehova!” (Ndumiso 27:14).

Sifikelele kwiveki yokugqibela kwisifundo sale kota seeNdumiso. Uhambo lakwamoya lusithubelezise kumava okukhamnqa phambi koMdali onobungangasha, uKumkani, noMgwebi; kwimincili yohlangulo olungcwele, uxolelo, nosindiso; kumathuba okunikezela kwintlungu nokukhala; kumadinga aqaqambileyo obukho bukaThixo okungunaphakade kwakunye nokulindela unqulo lukaThixo olungapheliyo luka wonke-wonke. Uhambo luyaqhubeka, nangona, xa siphila kwithemba lokubuya kweNkosi, xa ukulangazelela kwethu uThixo kuyakufumana eyona nzaliseko yako iphelele. Ukuba kukho ilizwi lokugqibela esinokulifumana kwiiNdumiso, mayibe leli “thembela kuYehova.”

Ukulindela kuYehova ayikokulinda komntu ngobuvila  nangokuxhalaba. Ndaweni yoko, ukulindela kuYehova sisenzo senkoloseko epheleleyo nokholo, inkoloseko nokholo olutyhilwa ngokwenza. Ukulindela kuYehova kuguqula iintlwa zethu ezisisithokothoko ngokulindela intsasa eqaqambileyo (Ndum. 30:5, Ndum. 143:8). Komeleza iintliziyo zethu ngethemba elihlaziyiweyo noxolo. Kusikhuthaza ukuba sisebenze nzima, sizise izithungu zesivuno ezikhulu kumasimi ovangelo eNkosi (Ndum. 30:5, Ndum. 143:8). Ukulindela kuYehova akunakuze kusibeke ehlazweni, koko kuyakuvuzwa ngokumandla, kuba iNkosi ithembekile kuzo zonke izithembiso zaYo (Ndum. 37:7–11, 18, 34; Ndum. 71:1; Ndum. 119:137, 138).

_*Funda isifundo sale veki ukulungisela iSabatha, Matshi 30._