---
title:  Isimemo Sokulinda
date:  24/03/2024
---

`Funda: kwiNdumiso 27:14; Ndumiso 37:7, 9, 34; Ndumiso 39:7; Ndumiso 40:1; Ndumiso 69:6; Galati 5:5, nakumaRom 8:18–25. Ezi ndima zikhuthaza abantu bakaThixo ukuba benze ntoni?`

Mhlambi olunye kumaxinzelelo abalaseleyo ebomini luxinzelelo lokulinda. Nokuba singobani na, sihlala phi, sesiphi isitishi esikuso sobomi, sonke ngamanye amaxesha kufuneka silinde izinto. Ukusukela ukulinda emgceni evenkileni ukuya ekulindeni ingxelo yonyango, siyalinda-nto leyo esingasokolo sithanda ukuyenza, akunjalo?

Kunjani, ngoko, ngokulinda uThixo? Ingcamango yokulindela kuYehova ifumaneka hayi nje kuphela kwiiNdumiso koko iphuphuma kuyo yonke iBhayibhile. Igama elisebenzayo kuko konke oku kukuzingisa. Ukuzingisa kukuzibophelela kwethu okuphambili kokwala ukunikezela ekoyikeni udano lokuba uThixo ngandlel’ ithile akazokubonakala ngenxa yethu. Umntwana kaThixo ozinikeleyo uyalinda, esazi ngokuqinisekileyo ukuba uThixo uthembekile kwaye abo balindela kuYe banokuthemba ukuba, ukuba siyekela imeko yethu kuYe, singaqiniseka ukuba uyakusebenzela ukuphucuka kwethu, nokuba ngelo xesha asiyiboni ncakasana ngoloo hlobo.

Ukulindela kuYehova kungaphezu kokulinda nje. Kukulangazelela uThixo okunzulu okufaniswa nonxano olumandla elizweni elingumqwebedu (Ndum. 63:1). Umdumisi ulindele iintsikelelo ezininzi ezivela kuThixo, kodwa ukulangazelela kwakhe ukusondezwa kuThixo wakhe kungaphezu kwawo nawuphi umnqweno nesidingo ebomini.

Xa sifunda kuPawulos, kwesi sahluko simangalisayo kumaRoma, uThixo kwakunye nendalo yonke balindele ukuhlaziywa kwendalo kwakunye nokuhlangana okunoyolo koThixo nabantu baKhe ekupheleni kwexesha. Ubhala athi: “Kuba ukulangazelela kwendalo kulinde ukutyhileka koonyana bakaThixo”(Rom. 8:19).

Idinga elikhulu ngolo hlobo!

Noko kunjalo, logama silinde usindiso lokugqibela nokuhlanganiswa kwakho noThixo, nkqu kwanjengokuba “yonke indalo iyancwina, inenimba kunye, unangoku” (Rom. 8:22), iNkosi isahlala nabantu baYo ngoku, ngoMoya oyiNgcwele.

Kwelinye icala, sibizelwa ekungqineni (Zenzo 1:4–8) kwicebo losindiso, elizakuphela kwindalo entsha. Loo ndalo intsha, ekugqibeleni, yiloo nto siyilindeleyo, ukufezekiswa kokugqibela kwamathemba ethu njengamaKristu angaBalindi, agama lawo kanye, aBalindi, liqulathe ingcamango yethemba esililindileyo. Siyalinda, kodwa siyazi ukuba akulolize. Ukufa nokuvuka kukaKristu, kukuza kokuqala, yingqiniseko yokubuya kwaKhe kwesibini.

`Zintoni ezinye zezinto ozilindele kuThixo ngoku? Sifunda njani ukulinda ngokholo nenkoloseko, ngokukodwa xa oko sikuthandazelayo kungekafiki?`