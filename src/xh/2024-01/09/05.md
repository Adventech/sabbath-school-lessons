---
title:  Ukumkani Ongunaphakade Wolawulo Olungenantanga
date:  28/02/2024
---

`Funda kwiNdumiso 2; Ndumiso 110:1–3; Ndumiso 89:4, 13–17; neNdumiso 110:1, 2, 5, 6. Ezi ndima zisifundisa ntoni ngoKristu njengoKumkani?`

Ukuchazwa kukaThixo njengoYise kuMesiya kukhomba ekubekweni kwekumkani xa ikumkani yayihlonyelwa kumnqophiso kaThixo (Ndum. 2:7, Ndum. 89:26– 28). INdumiso 2:7 ibona kwantlandlolo ukuvuka nokuphakanyiswa kukaKristu njengokuthi chapha komnqophiso omtsha ongunaphakade kwakunye nobubingeleli bukaKristu obubukumkani (Zenzo 13:33–39, Heb. 1:5, Heb. 5:5). UMesiya uhlala ngasekunene kukaThixo njengomntu onembeko negunya elitshatsheleyo (Ndum. 110:1; Zenzo 7:55, 56). “Ukongeza, ukutshintshwa-tshintshwa phakathi kweNkosi “nomthanjiswa” (Mesiya) kukwaveza injongo yokuchaza loMesiya kaDavide njengeNkosi ngokwaYo. . . .  Ukuba lo uhleli ngasekunene yiNkosi, ngoko ke, iNkosi inguMesiya, kuba lo wamva ebonwa naye ehleli ngasekunene [bona kwiNdum. 110:1, 5.]”—Jacques Doukhan, On the Way to Emmaus (Clarksville, MD: Lederer Books, 2012), pp. 26, 27.

Ekugqibelelni, uKristu uyakuba noloyiso olupheleleyo kwiintshaba zaKhe. Ukwenza iintshaba “isihlalo senyawo” ngumfanekiso obonisa isithethe sookumkani baseMpuma bamandulo sokubeka iinyawo zabo kwiintamo zeentshaba zazo ezoyisiweyo ukubonakalisa ukongama okupheleleyo phezu kwazo. Noko kunjalo, intonga kaKristu apha ayisosixhobo esoyikekayo (Ndum. 2:9, Ndum. 110:2).

Intonga (“umsimelelo”) ekuqaleni yayi phathwa ziinkokheli zezizwe njengophawu lwesizwe (Num. 17:2−10). Intonga kaKristu ivela eZiyoni kuba umele abantu baseZiyoni. Intonga yaKhe luphawu lomgwebo ongcwele, ophelisa ulawulo lobubi uze ubonakalise ulawulo lukaKristu olungenantanga (IsiTyhi. 2:27, IsiTyhi. 12:5). Nkqu nookumkani behlabathi banikwa ithuba lokuguquka bagobe kuMesiya (Ndum. 2:10–12).

Ukuzotywa okucacileyo koloyiso lokugqibela lukaKristu kufumaneka kwisiganeko esingaphambi kokuBuya kuDaniyeli 7, okubonisa ukuba, emva kokuwiswa komgwebo “ ‘wabagwebela abangcwele bOsenyangweni’” (Dan. 7:22), ubukumkani baKhe buyamiselwa, yaye “ ‘ubukumkani bakhe bubukumkani obungunaphakade’ ” (Dan. 7:27). Ngenxa yomnqamlezo, idinga lobukumkani liqinisekisiwe.

Intsikelelo ithenjiswe kubo bonke abathembela kuKumkani, nabantu banemihlali ngolawulo olunobungangamsha nobulungisa bukaMesiya (Ndum. 2:12, Ndum. 89:15–17).

`Kumnandi kanjani ukwazi ukuba, ewe, ekugqibeleni, okulungileyo kuzakukweyisa okungendawo, ubulungisa buyakwenziwa, ize intlungu nenkxwaleko zoyiswe ngonaphakade. Imele ukusinika njani intuthuzelo le ndima ngoku xa, ngokweliso lobuntu, ububi bukhangeleka buphumelela?`