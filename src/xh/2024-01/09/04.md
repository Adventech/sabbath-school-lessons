---
title:  Ukuthembeka Ngonaphakade Emnqophisweni waKhe
date:  27/02/2024
---

`Funda kwiNdumiso 89:27–32, 38–46 neNdumiso 132:10–12.  Ungantoni umnqophiso noDavide? Yintoni ekubonakala ukuba yayiwubeka emngciphekweni?`

Umnqophiso kaDavide uqulathe isithembiso sikaThixo senkxaso engunaphakade kumlibo nomnombo kaDavide kubantu bakaThixo (1 Sam. 7:5–16; Ndum. 89:1–4, 19–37; Ndum. 132:12–18). Ukuphelelisa komnqophiso kwamiselwa kwisifungo esinendili sikaThixo kwakunye nokuthembeka kukakumkani kuThixo. Noko kunjalo, nkqu nabona kumkani bazinikeleyo, njengoKumkani uDavide, babengasoloko bethembekile kuThixo. INdumiso 89 ekhalela inyaniso erhabaxa ebonakala ngokungathi iveza ukuba amadinga aqaqambileyo omnqophiso kaDavide aphanzile. Ingaba uSirayeli ulahlwe ngokungenathemba nguThixo? Impendulo, eneneni, ngu-hayi!

Ingqumbo kaThixo, ewe, kukubonakaliswa kogwebo olungcwele (Ndum. 38:1, Ndum. 74:1). Noko kunjalo, ayimi ngonaphakade kuba uthando olungunaphakade lukaThixo luxolela izono zabantu xa abantu beguquka. Noko kunjalo, logama lusekhona, ukunganeliseki kukaThixo ngabantu baKhe abagqwidizayo kumandla. Abantu beva iziphumo ezikrakra zokungathobeli kwabo baqonde nobukhulu bezono zabo (Ndum. 89:38–46). Noko kunjalo bayabuza, “Kude kube nini?” bebongoza isimo esidlulayo sengqumbo kaThixo (Ndum. 89:46). Ithemba elihlaziyiweyo liqhambuka kwingqiniseko entsha ekuthembekeni kukaThixo “ukukhumbula” ubabalo lwaKhe (Ndum. 89:47, 50).

Ngamafutshane, nangona icala lobuntu laasilela kumnqophiso, abantu babanokuphumla kwisithembiso seenjongo zikaThixo ezingagungqiyo ngoMesiya, omele bonke ubulungisa nosindiso lukaSirayeli kunye nehlabathi lonke. Oko kukuthi, ekugqibeleni, uThixo uyakoyisa, buze nobukumkani baKhe obungunaphakade bumiselwe ngonaphakade-kodwa kuphela ngenxa kaYesu, hayi ngenxa yabantu bakaThixo.

UYesu Kristu nguNyana kaDavide kwanoMesiya (Mat. 1:1, Heb. 1:8). Ubizwa ukuba “ungowamazibulo kuyo yonke indalo” (Kol. 1:15), ebhekisa kwiNdumiso 89:27, ebiza uDavide, owayengumfuziselo kaKristu, njengezibulo likaThixo. “Kananjalo mna ndiya kumenza owamazibulo,/ Osenyangweni kookumkani behlabathi.”

Ngokucacileyo igama “owamazibulo” alichazi inqanaba likaDavide ngokokuzalwa, kuba uDavide wayengumntwana wesibhozo kubazali bakhe (1 Sam. 16:10, 11). Kukwanjalo nakuYesu. Eli gama lichaza imbeko yakhe eyodwa negunya (Kol. 1:16, 20−22). UThixo wamenza uYesu uKumkani owongamileyo ehlabathini lonke xa wayevusa uYesu kwelabafileyo (Zenzo 2:30, 31).

`Funda kumaKolose 1:16, 20-22. Ezi ndima zisifundisa ntoni ngento yokuba wayengubani uYesu kwakunye noko asenzele kona? Sithembiso sini onokuzithathela sona koku?`