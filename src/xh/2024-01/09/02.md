---
title:  UMalusi Ozincamayo oNgcwele
date:  25/02/2024
---

`Funda kwiNdumiso 23; Ndumiso 28:9; Ndumiso 80:1; Ndumiso 78:52, 53; Ndumiso 79:13; neNdumiso 100:3. Buzotywe njani kwezi ndima ubudlalane phakathi kweNkosi nabantu baYo?`

Umfanekiso kaYehova njengoMalusi nabantu bakaThixo njengezimvu zedlelo laKhe ubonakalisa inkokhelo kaThixo nenkathalo exhasayo ngakubantu baKhe kwakunye nokuxhomekeka kwabantu kuThixo ukukhawulelana nazo zonke iintswelo zabo. Umfanekiso uveza ingcamango yokusondelelana kukaThixo nabantu baKhe ngenxa yokuba abelusi babehlala nemihlambi yabo bekhathalela igusha nganye ngokunokwayo. Lo mfanekiso womalusi ukwabonisa ubunini bukaThixo ngakumhlambi waKhe, obuqinisekiswe ngamakhonkco amabini aluqilima: indalo (Ndum. 95:6, 7; Ndum. 100:3) nomnqophiso (Ndum. 28:9, Heb. 13:20).

Umfanekiso kaMalusi ongcwele okhokela uYosefu njengomhlambi (Ndum. 80:1) mhlawumbi usingisele ekubongozweni kukaYosefu nguYakobi, uzoba uThixo njengoMalusi kaSirayeli, aze ngoko abhenele kweli dinga likhulu nentsikelelo (Gen. 49:24).

IiKumkani zazibonwa njengabelusi babantu bazo (2 Sam. 5:2). Noko kunjalo, nguThixo kuphela ofanelwe leliwonga kuba inkoliso yeekumkani ezingabantu azizange ziphile ngokolobizo lunjalo. Kuphela nguYesu owakwaziyo, nto leyo esisizekabani sokuba abizwe njengoMalusi oLungileyo.

`Funda kuYohane 10:11-15. Uthini uYesu ngaYe njengoMalusi oLungileyo? `

Inkonkco elisondeleyo phakathi koMalusi ongcwele nomhlambi waKhe libonwa ekwaziweni okungaphazamiyo kwelizwi likaMalusi zizimvu (Yohane 10:4, 27). Kude kube namhlanje, abelusi baseMbindi-Mpuma bangayikhetha imihlambi yabo eye yaxubana ngokuvela nje bazibize iigusha zabo, ezilaziyo nezililandelayo ilizwi lomalusi wazo.

Ngamanye amaxesha, umhlambi kaThixo uxhwalwa ziimbandezelo ezohlukeneyo abantu abazibona njengophawu lokungoneliseki kukaThixo nokushiywa. Noko kunjalo, uMalusi oLungileyo akakhe azishiye izimvu zaKhe ezilahlekileyo koko uyagqogqa ukuze azisindise. Lo ngumfanekiso omandla wobudlelane bukaThixo nabantu baKhe. Ukulungele ukufela izimvu zaKhe (Yohane 10:11, 15) aze ngokuyimpoxo abe yimvana yombingelelo endaweni yabo (Yohane 1:29). Kanjalo, uYesu waqinisekisa ukuba uyakuzibiza ezinye izimvu zaKhe ezikweminye imihlambi aze azidibanise zibe mhlambi-mnye (Yohane 10:16).

`Zeziphi iindlela onokuthi ngazo ngokwenqanaba lemihla ngemihla neliphathekayo uxhamle oko sikuthenjisiweyo ngokuba noYesu njengoMalusi oLungileyo wethu?`