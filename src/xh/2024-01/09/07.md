---
title:  Ingcamango Ngakumbi
date:  01/03/2024
---

Funda Ellen G. White, “God With Us,” pp. 19–26, in The Desire of Ages.

Ngokuba yimithandazo kaKristu kwakunye nemithandazo engoKristu ngokufanayo, iiNdumiso zibonelela ngentyilelo eyodwa yobuqu bukaKristu nolungiselelo olusindisayo njengaLowo “unguThixo onathi” (Mat. 1:23). UYesu “unguThixo onathi” kwimithandazo ezamayo yokushiywa nentlupheko. “UnguThixo onathi” kwizimemezo zobulungisa nohlangulo. UYesu “unguThixo onathi” ngokungasishiyi ekulahlekeni kwethu nasekuphelelweni lithemba koko asibonise indlela yokholo oloyisayo. Ngenxa yethu waba nguMbingeleli ongunaphakade noKumkani ukusisindisa kwintshabalalo engunaphakade yesono. KuKristu, uKumkani ogqibeleleyo kaDavide, onke amadinga osindiso kaThixo anendili afumana inzaliseko yawo (2 Kor. 1:20).

UEllen G. White ngokukrobisayo udandalazisa ubunye bukaKristu noluntu: “Ngobuntu baKhe, uKristu waachukumisa uluntu; ngobuthixo baKhe, ubambelela kwitrone kaThixo. NjengoNyana woMntu, waasinika umzekelo wentobelo; njengoNyana kaThixo, waasinika amandla okuthobela. Yayi nguKristu owathetha noMoses etyholweni kwiNtaba yeHorebhe esithi, NDINGUYE ENDINGUYE.... Wotsho koonyana bakaSirayeli ukuthi, Undinguye undithumile kuni.’ Ekso. 3:14. Esi yayi sisithembiso sokuhlangulwa kukaSirayeli. Ngoko ke ekuzeni kwaKhe ‘esesimeni sobuntu,’ wazivakalisa njengoNDINGUYE. USana lwaseBhetelehem, uMsindisi onobulali nothobekileyo, nguThixo ‘owabonakaliswa esenyameni.’ 1 Tim. 3:16. Kwaye kuthi Yena uthi: ‘Ndim umalusi olungileyo.’ ‘Ndim isonka sobomi.’ ‘Ndim indlela, ndim inyaniso, ndim ubomi.’ ‘Linikwe lonke igunya emazulwini nasehlabathini.’ Yohane 10:11; 6:51; 14:6; Mat. 28:18. NDIM ingqiniseko yaso sonke isithembiso. NDIM, musa ukoyika.”—The Desire of Ages, pp. 24, 25.

**Imibuzo Yengxoxo**

`UThixo ukubonakalalise njani ukungagungqi kokuthembeka kwaKhe emnqophisweni phakathi kokungathembeki kwabantu? Ngqiniseko ni kwakhona eziswa koko kubantwana bakaThixo abasokolayo namhlanje?`

`Ububingeleli obubodwa nobutshatsheleyo bukaKristu ngokohlobo lukaMelkitsedeki bukomeleza njani ukuqiniseka kosindiso lwabantwana bakaThixo?`

`IiGospile zibonisa ukuba intlaninge yezithembiso zikaMesiya kwiiNdumiso zazalisekiswa kuYesu Kristu. Oku kukudandalazisa njani ukuchaneka kweLizwi likaThixo?  Kutheni le nto kufuneka sichase nayiphi nayo yonke ingcamango engathi ithibaza inkoloseko yethu kwiLizwi likaThixo?`

`Ntuthuzelo ni emandla esinokuyifumana kumazwi kaKristu, “ ‘Linikwe mna lonke igunya emazulwini nasehlabathini’ ” (Mat. 28:18)? Esi sithembiso sisisebenzisa njani kwawethu amava?`