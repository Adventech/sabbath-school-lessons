---
title:  INdumiso Yokuphelelwa Lithemba
date:  09/01/2024
---

Ukuthandaza iiNdumiso kwenza ngaphezu kokubangela abanquli ukuba bavakalise imithandazo yabo ngokukhululekileyo. IiNdumiso zivelela amava abo ngokwemigangatho kaThixo zize ziwenze athwaleke ngokuzisa ithemba nengqineseko engenye yobukho bukaThixo.

`Funda kwiNdumiso 22. Singafunda ntoni kule ndumiso ngokukholosa ngoThixo phakathi kwenkxwaleko emandla?`

Amazwi alilayo eNdumiso 22:1 anokunceda abantu ababandezekileyo ukuba bavakalise intlungu yabo nokuziva bengamalolo:

La mazwi, eneneni, aye aduma phakathi kwamaKristu kuba yayi ngamazwi amanye nalawo uYesu ngokwaKhe, logama wayesemnqamlezweni, wawathethayo, ukusibonisa indlela ezazisembindini ngayo iiNdumiso kumava kaKristu (bona kuMat. 27:46).

Noko kunjalo, nkqu naphakathi kwenkxwaleko neezilingo, la mazwi avakalisiwe:” Ndiya kulazisa igama lakho kubazalwana bam,Ndikudumise Phakathi kwebandla, ndithi,” (Ndum. 22:22).

Ngamanye amazwi, nangona ezona mvakalelo zizizo zisenokungangqamani nengxubakaxaka yangoku yombhali, umdumisi wayesavakalisa ukholo lwakhe kuThixo kwaye ekuvakaliseni oko, nokuba kwenzeka ntoni na, ebezakuqhubeka embonga uThixo.

Ingongoma kukuba, ngokusinika amazwi okuthandaza, iiNdumiso zisifundisa ukukhangela ngaphaya kwemeko esikuyo ngoku size, ngokholo, sibone ixesha apho ubomi bethu bakubuyiswa kwakhona ngobabalo lukaThixo.

Ukuthandaza iiNdumiso ngoko kufudusela abanquli kulundi olutsha lakwamoya. IiNdumiso zivumela abanquli bavakalise iimvakalelo nezicamango zabo, kodwa abashiywa kwindawo abakuyo ngoku. Abanquli bakhokelelwa ekushiyeni imithwalo yabo yentlungu, ukudaniswa, ingqumbo, nokuphelelwa lithemba phambi koThixo nokukholosa ngaYe, nokuba zithini na iimeko zabo.

Intshukumo yokusuka ekulileni usinge ekudumiseni ephawuleka kwiiNdumiso ezininzi ibonisa inguqu yakwamoya amakholwa ayingcamlayo xa efumana ubabalo olungcwele nentuthuzelo emthandazweni.

`Singafunda njani ukubona ngaphaya kwezilingo ezikhoyo ngoku size, ngoko, sithembele kukulunga kukaThixo, nokuba sijamelene nantoni na ngoku? `