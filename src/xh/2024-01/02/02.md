---
title:  Ukukhuthaza Ukusetyenziswa kweeNdumiso eMthandazweni
date:  07/01/2024
---

`Funda kwiNdumiso 105:5, amaKolose 3:16, nakuYakobi 5:13. Yintoni indawo yeeNdumiso kumava onqulo lwekholwa?`

Indlela elula yokuzisa iiNdumiso kubomi bamihla le kukunikela ixesha qho ngemini ekufundeni indumiso, ukuqala kwiNdumiso 1, uze ulandela indlela enikezelwe kwincwadi yeeNdumiso. Enye indlela kukufunda iiNdumiso ezingqamene nemeko yakho yangoku, nokuba yeyiphi: kukho iiNdumiso zokulilela, iiNdumiso yokulila kwebandla, iiNdumiso zombulelo, iingoma, iiNdumiso zokuzohlwaya, iiNdumiso zobulumko (ukufuna ubulumko nenkokhelo kaThixo), iiNdumiso zeMbali, iiNdumiso eziqulathe umsindo nengqumbo, kwakunye neeNdumiso zohambo. Kwisithuba sale kota, sizakuqwalasela kwinkoliso yazo size sizifunde ezi Ndumiso ngokwemeko yokuvela kwazo.

Masizifunde njani, ngoko, iiNdumiso?

Okokuqala funda indumiso, uzibandakanye ekwetyiseni  okulula, uze uthandaze. Ukwetyisa indumiso kubandakanya ekucamngceni kwinkalo ezohlukeneyo zendumiso: indlela umdumisi athetha ngayo noThixo, kwakunye nezizathu zokuthandaza. Gqala indlela imeko yakho engqamene ngayo namava omdumisi kwakunye nendlela indumiso engakwazi ngayo ukukunceda ukuba uvakalise amava akho. Uyakumangaliswa yindlela ozakusoloko uzifumanisa ngayo ukukwazi ukuhlokomisa nokungena gingci koko ukufunde pha.

Ukuba into kwindumiso ikucela umngeni, camngca, umzekelo, ukuba indumiso le ayilungisi amathemba akho ayimposiso ngoku ngento wena ojamelene nayo. Camngca ngomyalezo wendumiso uyithelekisa nobuqu bukaKristu nomsebenzi wakusindisa kwakunye nethemba lexesha elide uKristu asibonelela ngalo. Njengoko sisazi, okanye kufanele sazi, kusoloko kunceda ukujonga kwinto yonke eseBhayibhileni uyithelekise noKristu nomnqamlezo.

Kanjalo, qwalasela iindlela iinjongo ezintsha zomthandazo iNdumiso leyo ebonelela ngazo, uze ucinge ngokubaluleka kwazo kuwe, ibandla lakho, kunye nehlabathi. Cela uThixo abeke iLizwi laKhe entliziyweni nasengqondweni yakho. Ukuba indumiso ingqamene nemeko yomntu omaziyo, thethela ngomthandazo umntu lowo. Ingongoma kukuba, iiNdumiso zibandakanya iinkalo zobomi ezininzi ngeyona ndlela, kwaye sinokuphuculwa kukufunda nokufunxela ezintliziyweni zethu oko zikuthethayo kuthi.

`Kuthetha ukuthini “Ilizwi likaKristu malihlale ngaphakathi kwenu ngokobutyebi”(Kol. 3:16)? Kutheni le nto ukufunda iBhayibhile kulinyathelo eliphambili nelingelona lisemqoka kulo mava?`