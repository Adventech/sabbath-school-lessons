---
title:  Inkoloseko ngamaXesha Enkathazo
date:  08/01/2024
---

Onke amaKristu ayazi, kwaye akhe angcamla, amaxesha okuphelelwa lithemba nenkxwaleko, amaxesha apho akhe akhwankqiswa koko iNkosi ikwenzayo, okanye ngesizathu sokuba iNkosi ivumele ezi zinto ukuba zenzeke kuwo. Abadumisi ngokwabo baathubeleza kwizinto ezinjalo. Kwaye, ngempefumlelo engcwele, baashicilela oko bakungcamlileyo.

`Funda:iNdumiso 44. Ithini kuthi, kwaye kutheni le nto oku kungena kumakholwa azo zonke izizukulwana?`

Ukhetho lweeNdumiso kwiinkonzo zonqulo zebandla lusoloko lutyhila iimo ezikhethekileyo namazwi esiwavakalisayo kwimithandazo yethu xa sihlangene. Oko kukhetha kusenokuba luphawu lokungabi nako kwethu okanye ukungakonwabeli kwethu ukuzibandakanya neenyaniso ezithinzileyo zobomi. Nangona ngamanye amaxesha sinokuva ngathi uThixo usiphatha kakubi xa inkxwaleko isithwaxa, asikuboni kufanelekile ukuvakalisa iingcamango zethu kunqulo lwasesidlangalaleni okanye nkqu nakumthandazo wangasese.

Oku kurhuq’ inyawo kunokusibangela ukuba siphulukane nenjongo yonqulo. Ukusilela ukuvakalisa ngokunyanisekileyo nangokuphandle iimvakalelo zethu neembono phambi koThixo ngomthandazo kusoloko kusishiya singamakhoboka eemvakalelo zethu. Oku kanjalo kusivimba ingqiniseko nenkoloseko ekuzeni kuThixo Ukuthandaza iiNdumiso kunika ingqiniseko yokuba, xa sithandaza sinqula, asilindelekanga ukuba sigxibhe okanye sikhabe amava ethu.

INdumiso 44, umzekelo, inganceda abanquli ukuba bathetha amava abo enkxwaleko emsulwa ngokukhululekileyo nangokwaneleyo. Ukuthandaza iiNdumiso kunceda abantu ekungcamleni inkululeko yokuzithethela emthandazweni. IiNdumiso zisinika amazwi esingenako ukuwafumana okanye siwathethe. “Intliziyo yethu………… (Ndum. 44:18, 19).

Qaphela, noko kunjalo, indlela iNdumiso 44 eqala ngayo. Umbhali uthetha ngendlela, kwixa elidlulileyo, uThixo abenzele ngayo izinto ezinkulu abantu baKhe. Yiyo lo nto, umbhali evakalisa ukuthembela kwakhe kuThixo hayi “ngesaphetha sam”(Ndum. 44:6).

Nangona oku kukhona, ukhathazeko lubafikele abantu bakaThixo. Uluhlu lwezikhalo nezililo lude kwaye lubuhlungu. Noko kunjalo, nkqu naphakathi kwako konke oku, umdumisi ukhala kuThixo ukuba ahlangule,  ” (Ndum. 44:26). Oko kukuthi, nkqu naphakathi kwenkathazo, uyabazi ubunyani bukaThixo nothando lwaKhe.

`Ukugqwathula kumaxesha adlulileyo, xa ubukho bukaThixo babuvakala buyinene ngeyona ndlela, kungakunceda njani ujamelane namaxesha apho iinkathazo zikwenza ucinge ngokuba uThixo ukude kakhulu?`