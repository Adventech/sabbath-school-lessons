---
title:  Indlela KaYesu Nempendulo KaYesu
date:  13/11/2023
---

IBhayibhile isixelela ukuba  umqondisi-mthetho weza kumlinga uYesu, kodwa uYesu wayesazi ukuba ziyintoni na iinjongo zakhe. Ngokwenene, uThixo uyayazi iminqweno nolangazelelo lweentliziyo zethu ngaphezu koba thina sizazi. Kwaye ngokuqinisekileyo asiyazi intliziyo okanye iinjongo zabo basibuzayo, siyazazi?

Ngamanye amaxesha abantu abasuka kwezinye iinkolo basibuza ngenkolo yethu. Umzekelo, abahlobo bethu abangamaMuslim basibuza imibuza ephathelele kubuthixo bukaYesu, enje ngalo, “Indawoni eBhayibhileni indawo apho uYesu wathi unguThixo?” okanye “Kutheni le nto nisithi mnye uThixo nibe nineziqu ezithathu kubuThixo?” Nango le ikhangeleka ngathi yimibuzo ecaphukisayo, noko kunjalo intswelo evakalayo entliziyweni kaYesu isenokunyaniseka kwaye isengabonakalalisa ulangazelelo olunzulu okanye ubugobhogobho kwabo babuza le mibuzo. Asizazi iintliziyo zabo; asidingi kuzazi. Ngokulula sidinga ukulungiselela kwabanye kangangoko sinako, nokuba zinzulu kangakanani na iinjongo zabo.

`Funda kuMateyu 26:56; Zenzo 17:11; 1 Korinte 15:3. Ezi ndima zisinceda njani ukuqonda impendulo kaYesu kumqondisi-mthetho kuLuka 10:26?`

Ngamanye amaxesha sifuna iimpendulo kodwa singawenzi ngokunokwethu umsebenzi wokuzifumana. UYesu wathi: “ ‘Emthethweni kubhalwe ntoni na? Ulesa njani na? ’ ” (Luka 10:26). UYesu waalatha kwinkalo ebaluleke ngeyona ndlela ekufundeni. Endaweni yokuphulaphula kuphela koko abanye abasixelela kona, kufuneka sizifunde iziBhalo (iLizwi likaThixo) ngokunokwethu. Iimpendulo sele zikhona, kwaye uMoya oyiNgcwele usebenza ezintliziyeni zethu ukubethelela kuthi oko kufuneka sikwenzile.

UThixo usinike iLizwi laKhe. Kulo, sinokufumana yonke inyaniso ekufuneka siyazile ngendlela esifanele ukuphila ngayo, ngendlela esifanele ukubaphatha ngayo abanye, kwakunye nendlela “esibudla ilifa ngayo ubomi obungunaphakade.” Ngokuqinisekileyo, kukho iindima yootitshala nabefundisi, kodwa ke ekugqibeleni, kufuneka siye eBhayibhileni ngenxa yeenyaniso ezibalulekileyo. “Lisisibane seenyawo zam ilizwi lakho, likukukhanya emendweni wam” (Ndum. 119:105). Le ndima asingombongo nje; yinyaniso engcwele, esalathisa kwiLizwi likaThixo kwakunye nokubaluleka kwalo kwikholwa.

`UYesu, iLizwi likaThixo lenziwe laba yinyama, wayesoloko esalathisa abantu emva kwiLizwi eliBhaliweyo. Oko makusixelele ntoni ngokubaluleka kweBhayibhile kwanokuba kutheni le nto kufuneka siyibhebhethe nayiphi ingqiqo yobunkcuba-buchopho okanye imfundiso enciphisa ukuthemba kwethu iBhayibhile?`