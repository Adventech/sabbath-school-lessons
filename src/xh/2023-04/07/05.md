---
title:  Ukuthanda Abanye Njengoko Sizithanda Ngako
date:  15/11/2023
---

`Funda kuMateyu 22:37-40. Oko uYesu wakuthetha apha kuhambelana njani nempendulo yaKhe kumqondisi-mthetho, kuLuka 10:27, 28?`

NgokukaMateyu 22:37-40, uYesu wayibeka yacaca ukuba ukubonakalisa inkolo yokwenene imihla ngemihla kuxhomekeke kule mithetho mibini. Kwaye uLuka 10:27, 28 uyibeka icace ukuba, ukuba umntu wenza ezi zinto zimbini, ngoko ke uzakuba nobomi obungunaphakade.

“Uthando ngummiselo osisiseko solawulo lukaThixo ezulwini nasemhlabeni, kwaye kufuneka lube sisiseko sesimilo somKristu. Koku kodwa okunokumenza kwaye kumgcine ezinzile. Koku kodwa okunokumenza amelane nesilingo kwakunye nesihendo.”—Ellen G. White, Christ’s Object Lessons, p. 49.

`Funda kumaGalati 5:14; uMika 6:6-8; naku-1 Yohane 4:20, 21. Ezi vesi zikubethelela njani kwakhona oko uYesu asixelele kona? `

NgokukaPawulos, “Kuba wonke umthetho uzaliswe ngazwi linye, ngeli lithi, uze umthande ummelwane wakho ngoko uzithanda ngako’ ” (Gal. 5:14). NgokukaPawulos, ukuthanda uThixo kunokubonakala phandle kuphela xa olo thando lubonakaliswe kwindlela esiphatha ngayo abanye. Nangona watsho ukuthi “ ‘Olilungisa ke uya kudla ubomi ngokokholo’ ” (Rom. 1:17), noko kunjalo ukuphila ngokholo akuyonto ifihlakeleyo, engaziwayo okanye engabonwayo ngabanye. UPawulos, uMika, noYohane bayidandalazisa ibe selubala eyokuba imisebenzi ephathekayo ibonakalisa ubunyani bokholo esilubangayo.

Ku-1 Korinte 13, uPawulos wayicinezela ngokumandla eyokuba, ukuba ubani ubanga ngokuba nolwazi olutshatsheleyo, okanye ngokwenza imisebenzi emikhulu, okanye ngokuba nokholo olukhulu, okanye nkqu ngokuncama ubomi bakhe, kodwa abe engenathando, ngoko ke lo mntu ufana “nexina ehlokomayo okanye icangci elikhenkcezayo” (1 Kor. 13:1).

`Qwalasela isicatshulwa sika Ellen G. White esingentla. Qaphela oko akuthethayo ngendlela abanokuthi ngayo abantu ngothando kuphela bazinze baze bamelana nesihendo. Le ngcamango iyibonakalisa njani into yokuba umyalelo wokuthanda ayikokusindiswa ngokholo, koko ndaweni yoko, imbonakaliso yokholo esinalo ngakuYesu.`