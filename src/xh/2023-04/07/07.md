---
title:  Ingcamango Ngakumbi
date:  17/11/2023
---

Funda ku-Ellen G. White “The Good Samaritan,” pp. 497–505, kwi-The Desire of Ages.

Baninzi abantu abalambileyo, abasweleyo, nabaxhatshazwayo kwihlabathi lethu namhlanje. Unokwenza indima yakho, nokuba ingakhangeleka “incinci” kangakanani na. asizokuzisombulula zonke iingxaki zehlabathi ngaphambi kokuba uYesu abuye. Asibizelwanga kwenza oko. Kodwa kude kube ngoko, umsebenzi wethu unokuba lula njengokunceda umntu omaziyo ongenako ukutya okwaneleyo; okanye isenokuba kukunceda ilungu ebandleni ojamelene nentswela-bulungisa, ugonyamelo, into ehlala iyingxaki yokwenene kwihlabathi lethu, nanamhlanje oku.

“Unqulo lona oluhlambulukileyo, olungadyobhekileyo phambi koThixo uBawo, lulo olu: kukuvelela iinkedama nabahlolokazi embandezelweni yabo; kukuzigcina engenabala kulo ihlabathi.’ Imisebenzi elungileyo sisiqhamo uKristu afuna sisithwale: amazwi obubele, izenzo zesisa, zokukhathalela ngobubele amahlwempu, abasweleyo, ababandezelekileyo. Xa iintliziyo zivelana neentliziyo ezisindwa kukutyhafiswa nentlungu, xa isandla sisabela osweleyo, xa abaze besambeswa, owasemzini esamkelwa ukuba ahlale kweyakho nakwindawo entliziyweni yakho, iingelosi ziyasondela kakhulu, kwaye noxinezeleko lokuphendula luyasatyelwa ezulwini. Sonke isenzo sobulungisa, inceba, kwakunye nesisa senza intsholo emnandi ezulwini. UBawo esetroneni yaKhe uyababona aba benza ezizenzo zenceba, aze ababalele kumagugu aKhe. ‘Baya kuba ngabam, utsho uYehova wemikhosi,  .’ Sonke isenzo esinenceba ngakosweleyo, obandezelekileyo, sithathwa ngoba senziwe kuYesu. Xa uxhasa ihlwempu, uvelana nobandezelekileyo nocinezelekileyo, uze uhlobane nenkedama, uzizisa kubudlelane obusondeleleneyo noYesu.”—Ellen G. White, Testimonies for the Church, vol. 2, p. 25. .

**Imibuzo Yengxoxo**

`Singaqinisekisa njani ukuba siyayiqonda ukuba umyalelo wokuthanda uThixo nabanye ayikokusindiswa ngemisebenzi? Xa siqwalasela ukuba ungubani uYesu, kunye noko asenzele kona emnqamlezweni (bona kumaFil. 2:5–8), kutheni le nto ingcamango yokuba nantoni na esinokuyenza ukuzuza okanye ukufanela usindiso iyimpazamo engako? Singafunda njani ukwahlula phakathi kokusebenzela usindiso, okuyimpazamo embi, kwakunye nokutyhila kubomi bethu usindiso esesinalo kuYesu?`

`Singafunda njani ukuqonda imikhethe engaphakathi kuthi esinokuba nayo ngakwabo bahlukileyo kuthi?`

`Ngaphandle kwezo ndima zifundwe kwisifundo sale veki, yeyiphi enye inkxaso yesiBhalo oyifumanayo yesidingo sokubonakalalisa ububele kwabanye, nokuba bangobani na?`