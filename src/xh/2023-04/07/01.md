---
title:  Iphulo Elijolise Kummelwane Wam
date:  11/11/2023
---

### Funda Ukulungiselela Isifundo Sale Veki
Luka 10:25–37; 2 Tim. 3:16; Yakobi 2:17–22; Mat. 22:37–40; Gal.5:14; Mika 6:6–8.

> <p>Indima Yenkumbulo</p>
> “Waphendula ke wathi, Uze uyithande iNkosi uThixo wakho ngentliziyo yakho iphela, nangomphefumlo wakho uphela, nangamandla akho ephela, nangengqondo yakho iphela; nommelwane wakho, njengoko uzithanda ngako.” ’ ” (Luka 10:27).

Sonke siyayazi indima:  “ ‘ “Uze uyithande iNkosi uThixo wakho ngentliziyo yakho iphela, nangomphefumlo wakho uphela, nangamandla akho ephela, nangengqondo yakho iphela,” ’ ” (Luka 10:27). Sekunjalo uthando lwethu ngakuThixo lusengaba nyele ukuba sithi siyamthanda uThixo kodwa sibe singamthobeli Yena. Sicinga ukuba siyamthanda uThixo, kodwa oluthando lubonakaliswa njani kubomi bethu bemihla ngemihla? Ukuthanda uThixo kudinga ukuzibophelela okupheleleyo kwentliziyo yethu, umphefumlo, umzimba, kunye nengqondo-mihla le. Nabani na angathi uyamthanda uThixo; ukwenza oko, noko kunjalo, kudinga umgudu osezingqondweni.

Noko kunjalo, nangona ukuthanda uThixo kulungile kwaye kubalulekile, uThixo kanjalo ufuna ukuba sibathande abanye, kuba ukuthanda kwethu abanye kubonakalisa ukuthanda kwethu uThixo, kwaye kukwenza oko ngendlela emandla neyokwenyani. UYohane wokuqala 4:20 uthi “Ukuba umntu uthe, Ndiyamthanda uThixo, wamthiya umzalanwa wakhe, ulixoki; kuba lowo ungamthandiyo umzalwana wakhe ambonileyo, angathini na ukumthanda uThixo angambonanga?”. UPawulos ngokunjalo uthi kumaGalati 5:14 “Kuba wonke umthetho uzaliswe ngazwi linye, ngeli lithi, Uze umthande ummelwane wakho ngoko uzithanda ngako.”

Kule veki sizakufunda ngendlela esi sifundo esinokusetyenziswa ngayo ebomini bethu.

_*Funda isifundo sale veki ukulungiselela iSabatha, Novemba 18._