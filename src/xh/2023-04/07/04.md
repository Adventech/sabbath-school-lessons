---
title:  Ukudla Ilifa Ubomi Obungunaphakade
date:  14/11/2023
---

`Funda kuLuka 10:27, 28. Yaathini impendulo yomqondisi-mthetho kumbuzo wakhe buqu?`

Umqondisi-mthetho waabuza umbuzo, waza yena ngokunokwakhe wanikezela impendulo: “ ‘Uze uyithande iNkosi uThixo wakho ngentliziyo yakho iphela . . .” “nommelwane wakho, njengoko uzithanda ngako” ’ ”(Luka 10:27).

Yathini impendulo kaYesu? Wathi, “ ‘Uphendule walungisa’ ” (Luka 10:28). UYesu watyatyadula wamcel’ umngeni ukuba enze nto ngayo, ngelithi, “ ‘Yenza oko, wokudla ubomi’ ”(Luka 10:28).

Kwinkoliso yamakholwa, ukunikezela iimpendulo ezizizo ngeemfundiso nenkolo akunzimanga kangako. Umcel’ imngeni, ndaweni yoko, uza ekwenzeni oko akwaziyo ukuba kulungile nasekulandeleni oko akholelwa kuko. Intlaninge yabantu, nangona besazi lukhulu ngokusindiswa, iyakutshabalala ngenxa yokuba ayizange ithobele oko bakwaziyo. Leyo yindlela onobuzaza nggayo lo mba. Ukwazi nje kuphela ngokuthanda uThixo nommelwane wakho akwanele. Kufuneka uyenzile!

`Funda kuYakobi 2:17-22. Ezi vesi zihambelana njani noko uYesu wakuthethayo kumqondisi-mthetho? `

Ukuba siyamthanda uThixo, siyakulifunda iLizwi laKhe, siyakuthandaza, siyakuyigcina imithetho yaKhe, kwaye siyakulithobela ilizwi laKhe “ngentliziyo yethu iphela.” Ukuba ndithi ndiyabathanda abanye, kodwa andibakhathalele abanye ebandleni, okanye ukuba andizinaki iintswelo zabanye xa bendinganceda, inceda ntoni na inkolo yam? UbuKristu ayiloludwe nje lweemfundiso ezizodwa; yindlela yokuphila.

“Ukuba ke umzalwana, nokuba ngudade, bathi bahambe ze, beswele ukudla imihla ngemihla, athi ke omnye wenu kubo, Hambani ninoxolo, yothani, hluthani; nibeke ningabaniki izinto ezo ziwufaneleyo umzimba: kunceda ntoni na?” (Yakobi 2:15, 16).

`Ukukhathalele kangakanani na ukulungelwa kwabanye? Uwalandela kangakanani na amazwi kaPawulos: “Makangathi elowo axunele kwezakhe izinto zodwa, elowo  makaxunele nakwezabanye” (Fil. 2:4)? Ngobabalo lukaThixo, ungafunda njani ukukhathala ngakumbi ngabanye?`