---
title:  Ukufikelela Ngaphaya Kokuthi Zavaa
date:  15/10/2023
---

Ukuze sifikelele kwabanye, uThixo ufuna sifikelele ngaphaya kwendawo esithe zava kuyo. Ulangazelelo lokuhlala kunye baluhlobo lwethu nobuzwe okanye uhlobo lwentlalo lunokukhokelela kumna, nkqu nasebubini. Le ngozi sesinye sezifundo ezizuzwe kwibali laseBhabheli.

`Funda kwiGenesis 11:1-9. Zazi yintoni iinjongo zabantu? Babefuna ukwenza ntoni, yaye kwakutheni uThixo ukuze ayiphazamise?`

Ibali labantu beNqaba yaseBhabheli lityhila igugu labo elikhulu. Babe ceba ukwenza isakhiwo esi sisikhumbuzo-isixeko nenqaba ezingazanga zakho ndawo ehlabathini: “nepoma lenqaba elincopho isemazulwini; sizenzele igama, hleze sichithakalele ehlabathini lonke” (Gen. 11:4).

Kukangaphi kule mihla apho abantu bathi bafune ukwenza oko? Akukhathaliseki, nokuba kungepolitiki, ubugcisa, ushishino, nkqu nenkolo. Kukho abo abafuna ukuzenzela indumasi yegama. Ekugqibeleni, indlela ephuthe nengamampunge ngayo imigudu yabo (bona kwiNtshuma. 2:1–11.)

IBhayibhile ithi kwiGenesis 11:4 aba bantu babe funa ukwakha inqaba ukuze baphephe ukusasazwa phezu komhlaba. Babe funa ukungundaniselana kunye ngezizathu zabo zokuzicingela. Kodwa uThixo waye nelinye icebo.

Aba bantu babemanyene kanjalo kulo msebenzi. Kodwa “Wathi uYehova, Yabona, abantu banye, bantetho-nye bonke bephela; yingqalo ke le yokwenza kwabo; kaloku abayi kunqatyelwa nto bayinkqangiyeleyo ukuyenza’ ” (Gen. 11:6). Eli cebo linamaphunga abantu, eneneni, lali bububi.

Nangona isiBhalo singatho ngokuphandle, uElleni White uthi babengasithembanga isithembiso sikaThixo sokuba akasayi kuphinda alitshabalalise ngamanzi kwakhona ihlabathi (Gen. 9:14, 15). Babefuna ukwakhela ukhuseleko lwabo abalucingayo ndaweni yokuba bathembe iLizwi likaThixo. Nokuba zazi yintoni iinjongo zabo na kakade, uThixo wayazi eyokuba iinjongo zabo zazi ngekho nyulu koko zazi zaliswe liphunga lokuzicingela, waza wabathintela ekuphumezeni imigomo yabo ekhankanyiweyo.

`Ingaba uyinxalenye yeqela okanye uluntu lobuzwe olwaneliseke ngakumbi phakathi kwalo? Kungaziphi iindlela onokuthi ukuba kunokwenzeka uzibandakanye nabanye abangeyonxalenye yohlanga, ubuzwe, okanye ilizwe?`