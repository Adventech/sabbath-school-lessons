---
title:  Ubizo Lukabraham
date:  17/10/2023
---

Elandela ubizo lukaThixo, uAbraham wangena elizweni njengoko uThixo wayemyalele. Noko kunjalo, zisuka nje, izinto azizange zikhangeleke njengezimhambela kakuhle. Waafika apho uThixo waye mxelele ukuba aye khona, kodwa ngokweBhayibhile, “amaKanan ayekhona elizweni” (Gen. 12:6)—abahedeni ababesaziwa ngenkohlakalo nobundlobongela babo. Yiyo lo nto kwathi kanye emva kokufika kukaAbraham pha, uYehova wabonakala kuye waza wathi, “ ‘Eli lizwe ndiyakulinika imbewu yakho’ ” (Gen. 12:7). Ngaphandle kwamathandabuzo uAbraham wayesidinga esi sikhuthazo.

Noko kunjalo, nangoku izinto azizange zihambe kakuhle kuye, ubuncinane ekuqaleni.

`Funda kwiGenesis 12:10-13:1. Ziintoni ezenzeka kuye ezilandelayo, kwaye zeziphi iimpazamo le ndoda yakwaThixo eyazenzayo?`

Kwakutyhafisa kangakanani kuye: ukushiya impilo eyonwabisayo nenamathuba amakhulu okuphumelela kwilizwe lokuzalwa, suka aye, “apho angazi khona” (Heb. 11:8). Kwaye enye yezinto zokuqala awaqubisana nazo yindlala! Le ndlala yayi mbi ngeyona ndlela kangangokuba kwafuneka ashiye indawo ebeyixelelwe nguThixo ukuba ahlale kuyo ukuze aye kwindawo engenye. Kwaye izinto zaba mandundu ngakumbi emva koko.

“Ekuhlaleni kwakhe eYiputa, uAbraham wadandalazisa ukuba akamsulwa kubuthathaka nesiphene sobuntu. Ekufihleni inyaniso yokuba uSara ngunkosikazi wakhe, waangcatsha ukungathembi inkathalo engcwele, intswelo yolokholo luphakamileyo nenkalipho ebisoloko nebibonakaliswa ngokutshatsheleyo ebomini bakhe. . . . ngokuswela kukaAbraham ukholo, uSara wabekwa emngciphekweni omkhulu. Ukumkani waseYiputa, ehletyelwe ngobuhle bakhe, wabangela ukuba asiwe kwibhotwe lakhe, enenjongo yokumenza inkosikazi yakhe. Kodwa uYehova, ngenceba yaKhe enkulu, wamkhusela uSara ngokuthumela izibetho kwindlu yasebukhosini.”—Ellen G. White, Patriarchs and Prophets, p. 130.

Akho mntu wakha wathi umsebenzi wovangelo ulula, kwaye ngokuxoka, ngokuba namaqhinga, uAbraham wenza izinto zabamandundu ngakumbi. Ngethamsanqa, uThixo nguThixo womonde, kwaye akazange amlahle umkhonzi waKhe ngenxa yempazamo yakhe, ezakuthi, ngelishwa, ingabi kuphela kwayo uAbraham azakuyenza. Kuthuthuzela kangakanani ukwazi ukuba naphakathi kweziphoso zethu, ukuba sibambelele eNkosini ngokholo nolulamo, njengoko wenzayo uAbraham, azizokuxolelwa nje kuphela iziphoso zethu, izono, neziphene, kodwa iNkosi isengasisebenzisa kwiphulo.

`Zifundo zini esinokuzithatha kweli bali ngoAbram eYiputa?`