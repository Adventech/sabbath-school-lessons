---
title:  Ibandla Lokuqala Neendawo Zokuthi Zavaa
date:  18/10/2023
---

`Funda kwiZenzo 8:1-4. Kwibandla lokuqala, yintoni eyabangela ukusasazeka kwamakholwa ngaphaya kwendawo abathe zavaa kuyo?`

Kude kube leli xesha, ibandla lokuqala lali seYerusalem ikakhulu (okanye apha kwimida yobuYuda naphakathi kwabantu bamaYuda). Ukuqaleka kwentshutshiso, nalapho uSawule, umYuda ozinikeleyo nomFarasi, wayezibandakanye ngokusisinxadanxada, ibandla laseYerusalem laye ngoko lasasazwa kulo lonke elakwaYuda naseSamariya. UYesu waxela ngenxa engaphambili kwiZenzo 1:8 ukuba “nibe ngamangqina am eYerusalem, kwanakulo lonke elakwaYuda nelaseSamari.” Le ntetho yazalisekiswa, njengoko kuphawuleka kwiZenzo 8:4, ukuba “Bonke ke ngoko ababeziintsali batyhutyha ilizwe, beshumayela iindaba ezilungileyo zelizwi.”

Nkqu nasemva kokuba ibandla laqalisa ukuphumela ngaphaya kweYerusalem, babe sashumayela kwimimandla yamaYuda okanye kwiindawo ezisebumelwaneni yamaYuda kwezinye izixeko. IZenzo 11:19 zidandalazisa ukuba ibandla lasasazeka ukuya kuma ngeFenike (Lebhanon) neSipro, kodwa kwesi sigaba babe ngasishumayeli isigidimi kwabanye ingengawo amaYuda kuphela. Abafundi bakaYesu nebandla lokuqala babe ngenanjongo yakubona abeeNtlanga, bezisa kwiNkosi, koko amaYuda kuphela. Babeseneembono ezimxinwa ngento elalizakuba yiyo iphulo lebandla.

UPetros, umfundi kaYesu nowayengomnye kwiziqu eziphambili kwibandla lokuqala, wayekuchasile ukusiwa kwisigidimi segospile kwiiNtlanga, nkqu nasemva kokuba uPawulos eqalisile ukwenza oko. UPetros wayesaziwa njengompostile wabolwaluko (ukuthi amaYuda) aze uPawulos abe ngumpostile weeNtlanga (Gal. 2:8). Ekuqaleni, uPetros wayengafuni nokubonwa oku kunye nabeNtlanga (Gal. 2:11, 12). Noko kunjalo, uThixo wamsusa uPetros kwindawo yakhe athe zava kuyo waza waguqula intliziyo yakhe. Wayesaqalisa ukufunda ngento ncakasane equlathwe ngumyalelo wegospile nento ekwakufuneka ukufa kukaYesu kuyiphumezile kwihlabathi lonke.

`Funda kwiZenzo 10:9-15, 28, 29. Myalezo mni iNkosi eyayiwunika uPetros, yaye kufuneka, siwusebenzise njani lo mmiselo kumsebenzi wovangelo, kweli xesha lethu? `