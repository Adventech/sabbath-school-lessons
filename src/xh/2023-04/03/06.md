---
title:  Ukuqalisa Apho Ukhoyo
date:  19/10/2023
---

`Funda kwiZenzo 1:8. Mmiselo mni uYesu awawubonakalalisayo xa wayesenza umsebenzi wokwabelana okanye wokuba lingqina laKhe ehlabathini?`

Lo ngummiselo owasungulwa nguYesu obonakalalisa indlela esimele ukwenza ngayo njengabafundi baKhe, abaneendaba ezilungileyo zokwabelana nabanye. Ukwabelana ngenyaniso akungakweyisa abanye ngendlela abanesiphoso, kodwa ngokwabelana ngoYesu njengoko edandalazisiwe kwizigidimi zeengolosi ezintathu zeSiTyhilile 14:6-12.

Kukho, kanjalo, imimiselo ethile kumazwi kaYesu kwiZenzo 1:8.

Okokuqala, “ ‘niyakuba ngamangqina am eYersulem.’ ” Njengoko besibonile (kodwa ifanele ukuphindwa): kufuneka sibe ngamangqina aKhe kwindawo esihlala kuyo buqu. Oku kungaquka ikhaya lethu, ibandla lethu, ubumelwane bethu, kunye noluntu lwethu. Kufuneka sibe ngamangqina aKhe kuqala apho sikhoyo, kwindawo asibeke kuyo kuqala-ekhaya okanye emsebenzini-sibe ngamangqina aKhe kubantu abasondeleyo kuthi. Isenokuba lusapho olusondele kuwe okanye ozalana nalo, abantu bebandla, amaqabane asemsebenzini, abamelwane, kwakunye noluntu.

Ngamanye amaxesha abantu banomdla kuphela wokuya kwilizwe elikude nakwinkcubeko yasemzini ukuya kuba ngamangqina aKhe. Kodwa abangqini kubantu ababangqongileyo ngoku. Kufuneka siqale apho sikhoyo size sisuke apho ngokokusikhokela kweNkosi.

Okunye, “ ‘Kulo lonke elakwaYuda nakwaSamari, nakwiziphelo zehlabathi’ ” (Zenzo 1:8). Kwakhona, uYesu uqinisekisa ubunyani bokuba ukungqina kubandakanya ukuqabela ngaphaya kwemida yenkcubeko. Ukuqala apho sikhoyo, sisenokubizwa ukuba siye kwezinye iindawo ukufikelela kumaqela ohlukeneyo okuhlala, ubuzwe, kunye nenkolo. Ukuba ndingoweqela elithile labantu ngokobuzwe okanye ulwimi, kunokuba lula kakhulu kum ukungqina kubo ngenxa yokunqongophala kwimiqobo yenkcubeko ekuzakufuneka ndiyiwelile. Kwezinye iingingqi zehlabathi, sinye kuphela isiduko okanye isizwe esimelweyo kubume bebandla noko kunjalo, uMyalelo oMkhulu kaYesu usixelela ukuba njengamangqina aKhe, ukusuka kwindawo esithe zava kuyo nokutyala imithombo yethu ngenxa yamaqela anjalo abantu kubalulekile. Nabo ngokunjalo bayasidinga isigidimi sikaYesu.

`Umngeni: Tyumbani nize nenze uludwe lweqela labantu abaneentswelo ezizodwa ekuhlaleni, ekufuneka ukuba ibandla lenze imigudu ukubafikelela.`

`Umngeni oqatha: Qalisani ukuthandazela ithuba elikufutshane kwixa elizayo lokubandakanyeka kuvangelo labantu abanezidingo ezizodwa.`