---
title:  Isimemo SikaThixo Sephulo
date:  14/10/2023
---

### Funda Ukulungiselela Isifundo Sale Veki
Gen. 11:1– 9, Gen. 12:1–3, Dan. 9:24–27, Mat. 1:21, Gen. 12:10–13:1, Zenzo 8:1–4, Zenzo 1:8.

> <p>Indima Yenkumbulo</p>
> “Niyakwamkela ke amandla, akubon’ ukuba uMoya oyiNgcwele uhlile phezu kwenu; nibe ngamangqina am eYerusalem, kwanakulo lonke elakwaYuda nelaseSamariya, kude kuse nasekupheleni komhlaba” (Zenzo 1:8).

UThixo unako ngamanye amaxesha ukusisusa kwindawo zethu esithe zava kuzo aze asenze amangqina aKhe. Ngamanye amaxesha olu tshintsho lunokusetyenziselwa ukuphumeza iinjongo zaKhe, njengakumzekelo wokuchithachithwa kwabantu kwiNqaba yaseBhabheli. “Olu chithachitho yayi yinjongo yokuzalisa umhlaba, kwaza ngalo ndlela injongo kaThixo yaphunyezwa kanye ngale nto abantu babe yisebenzisele ukuthintela ukufezekiswa kwayo.”— Ellen G. White, Patriarchs and Prophets, p. 120. UAbraham, kwelinye icala, wafuduka kwilizwe lakhe lokuzalwa waya kwelinye (Genesis 12) njengendlela yokungqina. Abafundi bakaYesu basuka ekusebenzeni kuphela phakathi kwabantu babo (Zenzo 3) bayokusebenza nakwabanye ngokunjalo (Zenzo 8:1–4). KwiZenzo 1:8, uYesu waandlala phantsi ummiselo wovangelo/ wephulo: babe zakuqala apho bahlala khona, eYerusalem nakwaYuda, baye eSamariya baze, kamva, baye eziphelweni zehlabathi.

Kodwa nkqu nokuba asilishiyi ilizwe lethu, uThixo usafuna sifikelele kubantu abasingqongileyo. Lithe ibandla laseYerusalem lakuthi phelekece, amalungu alo asasazwa. Nangona intshuntshiso yaafika baza abantu babulaleka, ezi ziganeko zelishwa zaba yindlela yokusasaza iindaba ezilungileyo ehlabathini liphela.

_*Funda isifundo sale veki ukulungiselela iSabatha, Oktobha 21._