---
title:  Ingcamango Ngakumbi
date:  20/10/2023
---

Funda Ellen G. White, “The Great Commission,” pp. 25–34, and “A Seeker for Truth,” pp. 131–142, in The Acts of the Apostles.

“Ngaphambi kokunyukela ezulwini, uKristu wanika abafundi baKhe umyalelo wabo. Wabaxelela ukuba bazakuba ngabenzi bentando athe wayinikezela ehlabathini ngobutyebi bobomi obungunaphakade. Nibe ngamangqina obomi Bam bokuzincama ngenxa yehlabathi, watsho kubo. Niyibonile imisebenzi Yam kuSirayeli. Kwaye nangona abantu Bam bengezanga kuM ukuba babe nobomi, nangona ababingeleli nabalawuli benze kuM njengoko becwangcisile, nangona bendibukule, basezakuba nalo ithuba lokwamkela uNyana kaThixo. Nibonile ukuba bonke abo beze kum bevuma izono zabo, ndabamkela ngokukhululekileyo. Lowo uzayo kuM andisayi kumkhuphela ngaphandle. Kuni, bafundi baM, ndinikezela esi sigidimi senceba. Kufuneka sidluliselwe ngokufanayo kumaYuda neeNtlangakuSirayeli, kuqala, ize kamva kuzo zonke iintlanga, iilwimi, nabantu. Bonke abo bakholwayo kufuneka bahlanganiselwe bandleni linye.”—Ellen G. White, The Acts of the Apostles, pp. 27, 28.

UMyalelo oMkhulu ucace gca:: “ ‘Hambani ngoko niye kuzenza abafundi zonke iintlanga’ ” (Matt. 28:19, NKJV). Ngenxa yoko, ngokuqinisekileyo ungokuya kwabanye, ngokukodwa ezinye iintlanga.

“Umyalelo wegospile sesona similo sikhulu sovangelo sobukumkani bukaKristu. Abafundi kwakufuneka besebenze ngenyameko ngenxa yemiphefumlo, benikezela kubo bonke isimemo senceba. Kwakungafuneki ukuba balinde abantu beze kubo; kwakufuneka baye ebantwini nesigidimi sabo.”—Ellen G. White, The Acts of the Apostles, p. 28.

“Kukho ehlabathini abaninzi abakufutshane ebukumkanini bukaThixo kunokuba sicinga. Kweli hlabathi limnyama linesono iNkosi inamatye amaninzi axabisekileyo, azakukhokelela abathunywa baKhe kuwo. Ndawo yonke kukho abo bazakumela uKristu. Uninzi luyakuxabisa ubulumko bukaThixo ngaphezu kwalo naliphi ilungelo lehlabathi, baze babe ngabathwali-kukhanya abathembakeleyo. . . . Beyisekile kukuba inkqubo kaPetros yayingqamene ngqo nokuzalisekiswa kwecebo likaThixo, kwanokuba ulunya nokuzinxwema kwabo zizakukhabana ngokuphandle nomoya wegospile, bamzukisa uThixo, besithi, ‘Kanti na ke neentlanga ezi uThixo uziphe ukuguqukela ebomini.’ Ngalo ndlela, ngaphandle kwembabano, ulunya lwadilizwa, umkhethe owawusungulwe sisithethe samaphakade washiywa, kwaza kwavulwa indlela yokuba igospile ivakaliswe kwabeeNtlanga.”—Ellen G. White, The Acts of the Apostles, pp. 140–142.

**Imibuzo Yengxoxo**

`Ungalichaza njani igama “iphulo” njengoko ulisebenzisa ebomini bakho?`

`Kungaziphi iindlela onokuthi, imihla ngemihla, ubonakalise uvangelo kwimo nokuziphatha kwakho? Ungakwazi njani ukuba ube nengqondo yovangelo kwimisebenzi yakho yamihla le?`

`Kubaluleke kanjani ukuba sigocagoce iintliziyo zethu size sifune amandla avela ngasentla ukuze sihlanjululwe kulunya ngakwabo bangafani nathi?`