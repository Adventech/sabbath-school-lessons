---
title:  Ingcamango Ngakumbi
date:  22/12/2023
---

“Kwindlu nganye nesikolo ngasinye, kumzali ngamnye, utitshala, kwakunye nomntwana okuthe kwabengezela kuye ukukhanya kwegospile, kufika kule ntlekele umbuzo owabuzwa kuEstere ikumkanikazi kwintlekele eyinqambuzane kwimbali kaSirayeli, ‘Ngubani na owaziyo,  ’ Esther 4:14.”—Ellen G. White, Education, p. 263.

“UEster wayeyintombi yomYuda ecikiziweyo, umzala kuMordekayi, owamthatha wamsa kwikhaya lakhe emva kokusweleka kwabazali bakhe, waza wamthanda njengentombi yakhe. UThixo wasebenzisa yena ukusindisa abantu bamaYuda kwilizwe lasePersi.” (Qaphela: lo mhlathi wesibini ngentla yinto esisishwankathelo ebandakanywe ngoEstere kwiDaughters of God kwiphepha 45 eyayingabhalwanga nguElleni G. White. Noko kunjalo, ezi zicatshulwa zingezantsi zilandelayo zabhalwa nguye.)

“Kumaxesha amandulo iNkosi yasebenza ngendlela emangalisayo ngabafazi abazinikeleyo abazimanya emsebenzini waKhe kunye namadoda awayewachongile ukuba ame njengabameli bakhe. Wasebenzisa abafazi ukuzuza uloyiso olukhulu nolungundoqo. Ngaphezu kwakanye, kumaxesha kaxakeka, wabazisa ngaphambili waza wasebenza ngabo ukusindisa ubomi babaninzi. NgoEster eyikumkanikazi, iNkosi yaphumeza uhlangulo olunamandla kubantu baYo. Ngexesha apho kwakukhangeleka ngathi akukho mandla akubasindisa, uEstere kunye nabafazi ababengamahlakani kunye naye, ngokuzila nomthandazo nokuqupha, baqubisana nalo mba, baza bazisa usindiso kubantu babo. . . .

“Isifundo ngomsebenzi wabafazi ngokungqamene nomsebenzi kaThixo kumaxesha eTestamente eNdala sakusifundisa izifundo eziyakusenza sikwazi ukuqubisana nooxakeka bomsebenzi namhlanje. Sisenokungasiwa kwindawo ebalulekileyo netshatsheleyo njengabantu bakaThixo kwixesha likaEstere; kodwa amaxsha amaninzi abafazi abaguqukileyo banokudlala indima ebalulekileyo kwizikhundla ezithobeke ngakumbi. Oku abaninzi bakwenzile kwaye bakulungele ukukwenza.”—Ellen G. White, Daughters of God, pp. 45, 46.

**Imibuzo Yengxoxo**

`Incwadi kaEstere isishiya nemibuzo ethile engaphendulekanga, ngokukodwa kumba wendima kaEstere kwinkundla kamkumkani, nangona waphakanyiselwa kwindima yokuba ngukumkanikazi. Sizidibanisa njani ezi zinto kunye nenkolo yakhe, okanye singanako?`

`Amazwi adumileyo kaEstere, “ ‘ (Estere 4:16), ahlokome kwiwaka leminyaka njengomzekelo wokuthembeka nkqu sowujamelene nokufa. Amazwi akhe ayibonakalalisa njani into abazakujamelana nayo abantu bakaThixo kwimihla yokugqibela, xa imiba ekwiSiTyhilelo 13 isiba yinene?`

`Eklasini, jongani umbuzo, ekupheleni kwesifundo sangoMvulo, ngokungadizi inkolo yakho ngamanye amaxesha. Kungaze oko kube njalo kuthi?`