---
title:  Ummangaliso WePurim
date:  21/12/2023
---

Abahlalutyi kangangewaka leminyaka baqaphele ukuba igama likaThixo aliveli kwincwadi kaEstere. Le yincwadi ekuphela kwayo yeBhayibhile nalapho isiganeko esikumila kunje senzeka khona. Noko kunjalo, amaYuda aakwazi ukuqaphela izenzo zikaThixo kuhlangulo olukhulu olwenzelwa wona, kwaye le ncwadi yaakhethwa ngabantu bakaThixo ukuba iqukwe kwintlanganisela yeencwadi zeBhayibhile.

Siyakwazi ukuqaphela ubukho bukaThixo ngaphantsi komphezulu wobomi bethu bemihla ngemihla? Izenzo zikaThixo zingathatha inkangeleko yesiqhelo, iziganeko ezizenzekelayo, kwaye ukuba asibeki ngqalelo inenkathalo kuzo, asisoze sabuqaphela ubukho bukaThixo.

`Funda kuEster 9:1-12. Yaba yintoni isiphumo selinge likaEstere?`

Ummangaliso wePurim uthatha imo engaqhelekanga konke konke. Ummangaliso ufihlakele, uthathe ubume beziganeko ezikhangeleka zizenzekela. Umthetho wokutshabalalisa amaYuda zange uguqulwe, kodwa umthetho omtsha wabhalwa, wavumela amaYuda azikhusele.

Kwakhona, qaphela okunye okwenzekayo, nendlela uThixo awakwazi ngayo ukusebenza kwezi ziganeko. AmaPersi aqaphela izenzo zikaThixo ngakumaYuda.   Kwaye umphumela? “Abaninzi ezizweni zelizwe baba ngamaYuda” (Estere 8:17). Lo ngumzekelo omkhulu wendlela iNkosi eyakwazi ngayo ukusebenza ukuzisa imiphefumlo elahlekileyo kuYo.

Iinkokeli zabantu bamaYuda zaqaphela ukusebenza kukaThixo. Ekuphumeleleni kwamaYuda ukuzikhusela, zaye zavakalisa ixesha minyaka le (elibizwa iPurim) lesikhumbuzo nokubhiyozela uloyiso lwawo. Ezi mini ngokwesiko zisachithelwa ekubuleleni uThixo ngokukhumbula uhlangulo lwaKhe.

`Umngeni: Thandazela ukuba uThixo akunike isibindi sokwabelana ngoko akwenzele kona kunye nomnye kubantu abakuluhlu lomthandazo wakho kule veki.`

`Umngeni Oqatha: Qalisa idayari okanye incwadana yezinto encinci ezikhethekileyo (okanye izinto ezinkulu) akwenzela zona uThixo. Yiphonononge uze umthandaze uThixo ukuba azithi thaa engqondweni yakho ukuze wabelane nomnye ngazo.`