---
title:  UEstere noMordekayi
date:  16/12/2023
---

### Funda Ukulungiselela Isifundo Sale Veki
Dan. 1:1–12; Dan. 6:1–9; Estere 2:1–10, 20; Estere 3:1–15; Estere 4:1–14; Estere 9:1–12.

> <p>Indima Yenkumbulo</p>
> “ ‘Ndiyakukwenza isikhanyiso seentlanga, ukuba ube lusindiso lwam, ude uze eziphelweni zehlabathi’ ” (Isa. 49:6).

Enye yezona ngxelo zikhuthazayo eBhayibhileni, ingxelo “yolungiselelo olunkcubeko-zonke,” inokufumaneka kwincwadi kaEstere. Kukhulu okubhaliweyo ngale ncwadi kwiwaka leminyaka egqitheleyo, kwaye kude kube namhla uninzi lwamaYuda lubhiyozela isidlo sePurim, ngokusekelezelwe kuEstere 9:26-31.

UEstere nomalume wakhe uMordekayi babe ngamaYuda ayehlala kwikomkhulu lobukumkani bamaPersi, iShushan. Ngenxa yaso nasiphi isizathu, ngokungafaniyo namanye amaYuda awayebuyele kwaYuda, bona, kunye nabanye, basala kwilizwe lokuthinjwa kwabo.

Emva koko, ngothotho lwezibele, uEstere waba ngukumkanikazi. “Ukumkani wamthanda uEstere ngaphezu kwabafazi bonke; wambabala, wamenzela inceba ngaphezu kweentombi zonke; unkontsho lobukumkanikazi walubeka entlokweni yakhe, wamenza ukumkanikazi esikhundleni sikaVashti” (Estere 2:17).

Kwakukoluxanduva awathi uEstere, nangona wayemathidala, wakwazi ukudlala indima engundoqo kwimbali yeBhayibhile. Ngendlela yalo eyahlukileyo, eli bali libonisa indlela abantu bakaThixo, nkqu nakwiimeko zelasemzini, abanokuyingqinela ngayo inyaniso.

Nanini na ixesha lakho likuvumela, funda (okanye ugqwagqwe) incwadi kaEstere ukulungiselela isifundo sale veki.

_*Funda isifundo sale veki ukulungiselela iSabatha, Disemba 23._