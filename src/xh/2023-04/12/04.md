---
title:  Ubungqina bukaMordekayi Obuthembekileyo
date:  19/12/2023
---

Behlala benjalo kwilizwe lasemzini, kungekudala uMordekayi noEstere, ukuba babezakuhlala bethembekile kuThixo, babezakugaxeleka enkathazweni. Oku, ngokuqinisekileyo, kwaba yimeko kaMordekayi.

`Funda kuEstere 3:1-15. Kwenzeka ntoni apha, kwaye kutheni?`

KuEstere 3, sifunda ukuba uKumkani uAhaswerosi.. (Ahaserosi) wawonga uHaman wamnika isikhundla esiphezulu esinegunya. Wonke umntu waxelelwa ukuba makaqubude phambi koHaman. Kodwa sifunda ukuba: ” (Estere 3:2). IBhayibhile ayisixeli isizathu sokuba uMordekayi angaguqi ngamadolo phambi kwale ndoda. Kodwa siyamazi unobangela. UngumYuda othembekileyo. UMordekayi akakulungelanga ukunika imbeko kumnombo kaAgagi, umAmaleki, iintshaba zabantu bakhe ukususela kwiEksodus (Dut. 25:19). UmYuda othembekileyo angaguqa njani phambi komAmaleki? Okanye, kakade, anqule nabani na ingenguye uYehova?

’” (Estere 3:3). Nangona singenangcombolo yendlela awaphendula ngayo, kodwa indima elandelayo ithi, “uMordekayi wayebaxelele ukuba ungumYuda” (Estere 3:4). Ngokuqinisekileyo kuloo mpendulo, uMordekayi waba nethuba lokuchaza ukuba njengomnquli woThixo odale amazulu nehlabathi, akanako ukunqula nawuphi na umntu onesono. Akuthandabuzeki ukuba uMordekayi ngokwenqanaba elithile wakwazi ukungqina ngenkolo yakhe, inkolo awayenamathele ngokumandla kuyo kangangokuba yambeka emngciphekweni yena, ngelishwa, nabanye.

“Ukusuka kuDaniyeli kwakunye noogxa bakhe kwakunye noMordekayi ukukhanya okuqaqambileyo kwabengezela phakathi kwesithokothoko sezimilo seenkundla zokumkani eBhabheli.”—Ellen G. White, Advent Review and Sabbath Herald, May 13, 1884.

Xa uHaman wayefuna ukutshabalalisa abantu bamaYuda, indlela awabachaza ngayo yethi: “Kukho abantu abathile  ”(Estere 3:8). Abantu abamithetho yahlukileyo nabangayithobeliyo imithetho kakumkani? Isipheko esisiso sentshuntshiso.

`Zeziphi iindlela, nkqu nangoku, esinokuvavanywa ngazo njengoMordekayi? Simele ukusabela njani?`