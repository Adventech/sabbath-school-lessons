---
title:  Ukwabelana Ngephulo LikaThixo
date:  21/10/2023
---

### Funda Ukulungiselela Isifundo Sale Veki
Genesis 18; Yakobi 5:16; Rom. 8:34; Heb. 7:25; Gen. 19:1–29; Gen. 12:1–9.

> <p>Indima Yenkumbulo</p>
> “Ndiniwisela umthetho omtsha, wokuba nithandane, njengoko ndinithandileyo nina, ukuze nani nithandane. Ngayo le nto baya kwazi bonke, ukuba ningabafundi bam, ukuba nithe nathandana” (Yohane 13:34, 35).

Kwasekuqaleni, uAbraham wayenqwenela ukusetyenziswa nguThixo kwiphulo. Le nyaniso inokubonwa, umzekelo, kuGenesis 18, xa uThixo wayemlumkisa ngoko kwakuzakwehlela eSodom neGomora. “Inene, ayikhe yenze into iNkosi uYehova, ingathanga iluhlakaze ucweyo lwayo kubakhonzi bayo abaprofeti” (Amosi 3:7). Kwaye kwibali leSodomo neGomora, “umkhonzi waYo umprofeti” yayi nguAbraham.

UAbraham wayephumle kubushushu bemini xa wayebona abahambi abathathu. “UAbraham wayebone kwiindwendwe zakhe kuphela ababhaduli abadiniweyo, ingathanga qatha eyokuba phakathi kwabo kwakukho Lowo azakumnqula ungenasono.”—Ellen G. White, Patriarchs and Prophets, pp. 138, 139.

UAbraham, noko kunjalo, kungekudala wazibandakanya buqu kwiphulo likaThixo. Ukubandakanyeka kwakhe, njengoko kutyhiliwe kwesi sahluko, yaba kukuthandazela nokuthethelela abantu baseSodom neGomora. Oko kukuthi, wayefuna ukubona ukuba, ngandlel’ithile, aba bantu, banako na ukusindiswa. Ngandlel’ithile, ukuba oko akunto lingayo iphulo-liyintoni?

Ukutyhutyhumeza kwesi sahluko, zintathu iimpawu ezitshatsheleyo zakwamoya ezityhiliweyo ngoAbraham: ubumvuzemvuze, uthando, nomthandazo-iimpawu ezinokunceda kakhulu kwiphulo ngokunjalo.

_*Funda isifundo sale veki ukulungiselela iSabatha, Oktobha 28._