---
title:  Iphulo LikaAbraham
date:  25/10/2023
---

`Funda kwiGenesis 19:1-29. Saba yintoni isiphumo somoya kaAbraham wobubele, uthando, nomthandazo? `

Le ndima inikezela ukubalula okunika umdla malunga nesikhundla sikaLote kwisixeko saseSodom: “uLote ehleli esangweni leSodom” (Gen. 19:1). Oku kuthetha ukuba wayengumntu obalulekileyo esixekweni, ngokuqinisekileyo kwisikhundla soluntu, ngenxa yokuba ukuhlala esangweni lilungelo lamagosa, abagwebi, kunye neekumkani (2 Sam. 19:8, Yer. 38:7, Rute 4:1).

UGenesis 19 uphantse amelane nesahluko 18 kunye nebali lezithunywa kunye noAbraham. UAbraham noLote babehleli ngamnye kubo ekungeneni okanye esangweni (Gen. 18:1, Gen. 19:1); uAbraham noLote ngamnye kubo wamema abaphambukeli ukuba baphumle ezindlwini zabo (Gen. 18:3, 4; Gen. 19:2); uAbraham noLote ngamnye kubo wazilungiselela ukutya iindwendwe zabo (Gen. 18:4–8, Gen. 19:3). Nokuba zeziphi iziphoso zakhe, kuyabonakala, uLote wayeneempawu ezintle,

“Wanisa ke uYehova phezu kweSodom neGomora isulfure nomlilo ophuma kuYehova emazulwini; wayibhukuqa loo mizi, nawo wonke loo mmandla, nabo bonke abemi baloo mizi, nesihlumo somhlaba” (Gen. 19:24, 25).

Asazi ukuba babe bangaphi abantu ababehlala kwizixeko zaseSodom neGomora ngexesha lale ngxelo, kodwa phakathi kwalamawaka abantu kuphela bane abasifulathelayo isixeko, kwaye bathathu kuphela abasindiswayo. Kukwanjalo nakunogumbe weGenesis. Asazi ukuba babe bangaphi ababephila ngoko, kodwa siyazi ukuba inkoliso ayizange isindiswe.

Igcuntswana labahlali baseSodom abasindiswayo lunezintluviso kwiphulo lethu: ayinguye wonke umntu ozakusindiswa. Singathanda ukuba wonke umntu amkele uYesu kunye necebo laKhe losindiso, kodwa mntu ngamnye unentando ekhululekileyo. Uxanduva lwethu kukumema abantu kangangoko ukuba bakhethe uYesu. Lo gama sisenza iphulo lethu, uThixo uyasincedisa ngoMoya oyiNgcwele, kodwa akasoze agqithele ngaphaya kwentando yakhe nabani na. intando ekhululekileyo ithetha ukuba, ekugqibeleni, nokuba senza ntoni na, nokuba sithandaza kangakanani na, usindiso lwehlela ngezantsi kukhetho lo mntu ngamnye.

`Singafunda njani ukuba singatyhafi xa singaluboni uhlobo lweziphumo esizinqwenelayo xa sikwiphulo? `