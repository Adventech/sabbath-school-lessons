---
title:  Isipho Sobumvuzemvuze
date:  22/10/2023
---

`Funda kwiGenesis 18:1-15. Ziqalelo zini zobubele ezibonakaliswa kwimpendulo kaAbraham kwiindwendwe zakhe?`

UAbraham wayehleli emnyangweni wentente yakhe kubushushu bemini. Le ndlela yokuziphatha yayingaqhelekanga. Kwelo xesha lemini ehlotyeni, xa ilanga limile, wonke ubani ukhangela umthunzi nempepho epholileyo. Kodwa, mhlawumbi, uAbraham wayenyamezele ubushushu ukuze akwazi ukunceda nabani na odlulayo?

Eselapho, wabona abahambi abathathu. Isenzo sakhe, ikakhulu, yayi kukwenzela abaphambukeli ububele. Yiyo lo nto amanyathelo okudibana avela kuAbraham: kwisahluko wabaleka waya kubo esuka emnyango wentente yakwakhe. Oko kukuthi, kwaye le ngongoma ibalulekile: uAbraham wathatha amanyathelo okuhlangana nabo nkqu kwangaphambi kokuba beze kuye.

“ ‘Makhe kuthatyathwe intwana yamanzi, nihlambe iinyawo zenu, ningqengqe phantsi komthi lo; ndithabathe iqhekeza lesonka, nixhase iintliziyo zenu; kamva nodlula; kuba nize kudlula ngenxa yoko kumkhonzi wenu.’ ” (Gen. 18:4, 5, NKJV).

UAbraham wayeliqonda iphulo akulo, elalikukwabelana naye wonke ubani ngokwazi uYehova kwihlabathi elaligutyungelwe bubuhedeni, unqulo-zithixo, kwakunye nokuba noothixo abaninzi. Njengoko sinokubona kwesi siganeko, eyona ndlela ikufutshane yokuzalisekisa umsebenzi wakhe yayi kukuba nobubele kwaba baphambukeli, ababekhangeleka besithi thu esithubeni.

Kwelinye icala, umzi omkhulu kaAbraham wawuquka imiphefumlo engaphezu kwewaka, noninzi lwabo lwaluzintloko zeentsapho, kwaye bengembalwa ababesandula kuguquka besuka kubuhedeni. Umzi onjalo wawufuna isandla esiqinileyo elulawulweni. Akho zindlela zibhetyebhetye, zithingazayo zazi zakulunga. . . . Impembelelo kaAbraham yaaphumela ngaphaya kwendlu yakhe. Naphina apho wayegxumeka khona intente yakhe, wayemisa ecaleni kwayo isibingelelo sedini nonqulo. Emva kokuncothulwa kwentente, isibingelelo sasi sala ngemva; kwaye uninzi lwamaKanan ayebhadula, alwazi lwawo ngoThixo lwaluzuzwe kubomi bukaAbraham umkhonzi waKhe, ayephumla kweso sibingelelo ukunyusa idini kuYehova.”—Ellen. G. White, Education, p. 187.

Kwasekuqala, le ndoda yayiqonda ukuba uThixo uyibizele kuvangelo, kwanokuba ukusingisa kwakhe kwiLizwe leDinga kwakungelo khefu koko ukuba abe yintsikelelo kwabo bamngqongileyo, nasehlabathini, ngembewu yakhe.

`Zimfundiso zini zomzekelo kaAbraham wobubele onokuzilinganisa ebomini bakho?`