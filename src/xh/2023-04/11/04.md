---
title:  ETire NaseTsidon
date:  12/12/2023
---

Iingcaphephe zeBhayibhile zikholelwa ukuba iGospile kaMateyu ibhalelwe ngqo abaphulaphuli abangamaYuda, kwanokuba uMarko waabhalwa kuhleli engqondweni abaphulaphuli abangabeeNtlanga. Kuluncedo ukugcina lo mehluko phambi kwethu xa sifuna iiGospile.

`Funda kuMateyu 15:22-28 nakuMarko 7:24-30. Mehluko mni owubonayo ngendlela achazwe ngayo lo mfazi? `

Qaphela indlela uMateyu amchaza ngayo lo mama esebenzisa ubuzwe okanye uhlanga: umKananekazi. UMarko ukhokelwa nguMoya oyiNgcwele ukuba asebenzise amagama ongezelekileyo ukuchaza lo mama “njengomGrike” okanye “oweNtlanga” aze emva koko anikezele ingcombolo ethe vetshe “umSirofenikikazi ngokuzalwa” okanye umSiriya waseFeniki”-kuphela kwesihlandlo eli gama lisetyenziswa eBhayibbhileni.

Qaphela indlela eli bali kuMateyu 15 elizakuba nefuthe ngayo kubaphulaphuli ekujoliswe kubo bokuqala kunye nemvelaphi nembono yabo. Abaphulaphuli bakaMateyu bazakumbona lo mama njengomhedeni odelekileyo. Oku kuvela kumava embali yabantu bamaYuda kunye namaKanan njengabantu abanqula izithixo abantlalo nezenzo zabo zingcolileyo bezingumqobo kwakudala kuhlanga lwabo. Nkqu nabafundi bakaYesu abazange balibone ithuba lokuba lo mfazi wayenokholo kwaye eyinxalenye yobukumkani bukaThixo!

KuMarko 7, abaphulaphuli bakaMarko beeNtlanga bazakusabela ngendlela eyahlukileyo kunaleyo kaMateyu. AbeeNtlanga abazange babe namava afanayo njengawamaYuda kumaKanan. Endaweni yoko abeeNtlanga bangazidibanisa nalo mfazi, “umGrike, umSirofinikikazi ngokuzalwa.” UYesu waaphilisa omnye wabo! NgokweeNtlanga, lo mfazi unokubonwa njengomama oyintandane owayenenkathalo ngesiphelo sentombi yakhe waza wafuna iNkosi ukuba iyiphilise, nokuba ithini na imvelaphi kamama yobuzwe nobuhlanga.

“UKristu akazange aphendule kwangoko kwisicelo salo mfazi. Wamamkela lo mmeli wohlanga oludeliweyo ngendlela ebenokwenza ngayo amaYuda. Koku wayecwangcisele ukuba abafundi baKhe bachukumiseke yindlela ebandayo nengenantliziyo ayiphatha ngayo amaYuda imeko enjalo, njengoko kubonakalisiwe kukwamkela kwaKhe lo mfazi, kwakunye nendlela enemfesane anqwenela ukuba bajongane ngayo noko kusindeka, njengoko kubonakalisiwe ekwenzeni kwaKhe kamva isicelo sakhe.”—Ellen G. White, The Desire of Ages, p. 400.

`Funda ku-1 Yohane 2:2. Le ndima mayisixelele ntoni ngendlela esifana ngayo phambi koThixo?`