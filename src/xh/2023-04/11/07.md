---
title:  Ingcamango Ngakumbi
date:  15/12/2023
---

“Phakathi kwabo uYesu wayebabiza njengabahedeni kwakukho amadoda ayeziqonda ngcono iziprofeto zesiBhalo ezingoMesiya kunabefundisi bakwaSirayeli. Kwakukho abathile ababenethemba lokuza kwaKhe njengomhlanguli kwisono. Iinkcuba-buchopho zazi zama ukufunda imfihlelo yomthombo wamaHebhere. Kodwa ulunya lwamaYuda lwathintela ukusasazwa kokukhanya.”—Ellen G. White, The Desire of Ages, p. 33.

“INkosi uYesu, uMsindisi onamandla, uyifele le miphefumlo. Unokubavuselela ekungakhathalini kwabo, usenokuxhokonxa uvelwano lwabo, unokuthambisa iintliziyo zabo, unokutyhila kwimiphefumlo yabo ubuhle namandla enyaniso. Umsebenzi oyiNtloko nguThixo, hayi umntu ofayo; noko kunjalo ubiza abantu ukuba babe ngonozakuzaku anokudlulisela ngabo ukukhanya kwabo basebumnyameni. UThixo unamagugu kuwo onke amabandla, kwaye asikokwethu ukwenza izenyeliso eziqukayo zehlabathi elizibiza ngenkolo, kodwa ngentobeko nothando, sise kubo bonke inyaniso njengoko ikuYesu. Abantu mababone intlonelo nokuzinikela, mababone isimilo esifana nesikaKristu, kwaye bayakutsaleleka enyanisweni. . . . Mabaphakamise uYesu, uMkhululi wehlabathi; mabalibambe ilizwi lobomi.”—Ellen G. White, The Advent Review and Sabbath Herald, January 17, 1893.

**Imibuzo Yengxoxo**

`Zeziphi ezinye zeentswele ezikufutshane kwiingingqi ohlala kuzo ezinokukunika nebandla ithuba lokufikelela kwimiphefumlo engazaziyo iinyaniso esizaziyo?`

`Jonga amazwi kaEllen G.White ngasentla ngokuphathelele kwabo bezinye iinkolo: “UThixo unamagugu kuwo onke amabandla, kwaye asikokwethu ukwenza izenyeliso eziqukayo zehlabathi elizibiza ngenkolo.” Ngamanye amazwi, singababonisa njani abantu imposiso yeendlela zabo lo gama kwangaxesha nye singabanyelisi abantu buqu?`

`“ ‘Kodwa ke akufika uNyana woMntu, wolufumana na ke ukholo ehlabathini apha? Uthetha ukuthini uYesu apha ngalo mbuzo-buciko? Yintoni umahluko phakathi kokholo nenkolo? Kutheni le nto abantu besenokuba nenkolo eyiyo benokufunyanwa bengenalo ukholo xa uKristu ebuya?`