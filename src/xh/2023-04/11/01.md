---
title:  'Iphulo Elijolise Kwabangekafikelelwa: Isigaba 2'
date:  09/12/2023
---

### Funda Ukulungiselela Isifundo Sale Veki
1 Kumkani 11:1–6; Mat. 4:23–25; Mat. 15:22–28; Marko 7:24–30; Zenzo 10:34, 35; Mat. 8:10.

> <p>Indima Yenkumbulo</p>
> “Waza ke waphendula uYesu wathi kuye, mfazi, lukhulu ukholo lwakho; makwenzeke kuwe njengokuthanda kwakho. Yaphiliswa intombi yakhe kwangelo lixa” (Mateyu 15:28).

Ukususela kwasekuqala, uThixo onothando waafuna abantwana baKhe abalahlekileyo (Gen. 3:9); kwaye de kube nanamhla oku, lo Thixo mnye unothando usazama ukufikelela kwabalahlekileyo (bona kwiSiTyhi. 14:6– 12), kuquka nabalahlekileyo kwizixeko. Ngo-2018, iZizwe eziManyeneyo (United Nations) zapapasha izinto ezisanda kuziqaphela, ezithi i-55 pesenti yabantu elizweni bahlala kwimimandla esezidolophini, kwaye oku kuzakukhula (ukuba lisekho ixesha) ukuya kuthi xhaxhe ku-68 pesenti ngo-2050. Akho kwenza ngakumbi: kufuneka singqine kwabo bakwizixeko.

Noko kunjalo uninzi lwabantu bakaThixo lwenza njengoko uYona wenzayo xa wayebizelwa ukuya kungqina kwisixeko: ngenxa yaso nasiphi isizathu, bayalubaleka uxanduva. “Kuba izinto zonke ezabhalwayo ngenxa engaphambili, zaye zibhalelwa okwethu ukufundiswa, ukuze sithi ngalo unyamezelo novuselelo lweziBhalo sibe nalo ithemba” (Rom. 15:4). Oko kuquka noko kwakubhalwe ngoYona.

Xa wayelapha, uYesu walungiselela hayi nje kuphela kwabo babe kwizixeko zakwaSirayeli koko nakwabo babe kwimimandla yasemzini ngokunjalo; oko kukuthi, kwabo bangaphandle kuhlanga lwamaYuda nabantu abonyuliweyo.

Kule veki sizakufunda ibali leBhayibhile ngephulo likaYesu eTire naseTsidon size sifumane izifundo esinokuzisebenzisa kubomi bethu namhlanje.

_*Funda isifundo sale veki ukulungiselela iSabatha, Disemba 16._