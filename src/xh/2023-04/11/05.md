---
title:  “Mndulule!”
date:  13/12/2023
---

Ebumelwaneni obungekafikelelwa bezixeko, kukho intlaninge yabo badinga ithemba. Ngexesha likaYesu, yintoni eyathintela abantu bakaThixo ekuziseni ithemba likaMesiya kwezo zixeko zasemzini zifana neTire neTsidon? Ukuzingca ngokobuhlanga, ikratshi, kwakunye nolunya zamfamekisa abantu bakaThixo kumathuba okubona abo bakufutshane kubo ababelangazelela ithemba elixelwe ngenxa engaphambili kwiziprofeto zokuZa kokuQala. Namhlanje kwizixeko, kukho intlaninge yamaqela abemi uKristu anqwenela ukuba abantu baKhe babelane nabo “ngethemba elinoyolo” lokuBuya kwesiBini (Tito 2:13). Kwaye kwanjengokuba uYesu engazange akhathalele ukuba ubuzwe or ubuhlanga babo buthini na, nathi sifanele ukwenza njalo.

`Funda kwiZenzo 10:9-16, 28, 34, 35. Ungasishwankathela njani isifundo esifundiswe apha nguMoya oyiNgcwele?`

Lo gama esalinde isidlo, uPetros wanikwa umbono wesidlo saphezu kwendlu sigqunywe ngelaphu letafile lizaliswe ngezilwanyana neentaka ezizinqambi. Izihlandlo ezithathu waxelelwa kulo mbono ukuba aphakame adle. UThixo wasebenzisa le mibono ukuqubisana nekratshi lezenkolo nolunya lukaPetros ngakwabeNtlanga. UPetros kamva wayiqonda le nyaniso: “Ke kaloku uPetros wawuvula umlomo wakhe wathi, Ndiyangqina okwenyaniso ukuba uThixo akamkhethi wabuso bamntu; kwiintlanga zonke, lowo umoyikayo, asebenze ubulungisa, wamkelekile kuye’” (Zenzo 10:34, 35).

Ngale mvelaphi, masiqwalasele ibali lethu ngezifundo zaseTire naseTsidon. Jonga kwakhona kuYesu nokuncokola kwaKhe nalo mama. Zifundo zini abafundi abazifundayo kolu hambo lwabafundi ezazingqamene kanjalo nombono kaPetros? Singazisebenzisa njani ezi ebomini bethu namhlanje nakwisimemo sikaKristu semihla yokugqibela kwiphulo laKhe kwizixeko? Mkhethe mni othintela thina ekuboneni iintswelo zabantu abasezidolophini? Mathuba mani uThixo asibonelele ngawo kwizixeko-ukunabisa ukuqondwa kwephulo lethu, kwaye ngokukhathala ukuqubisana nolunya lwethu, ubuhlanga, nekratshi lakwamoya.

UYesu ngomonde wabafundisa abafundi baKhe, ababengekaqondi ngokupheleleyo ukuba icebo elikhulu losindiso likaThixo lolosapho loluntu lonke, hayi nje uhlanga olunye okanye iqela lobuzwe emaphandleni. UMoya oyiNgcwele ungasinceda ukweyisa olunya lwethu nomkhethe ukuze sigqibezele iphulo lethu kwizixeko.

`Funda kumaGalati 2:11-13. Oku makusifundise ntoni ngendlela ekunokuba nzima ngayo ukugutyulwa kolunya esilifundiswe kwasebuntwaneni?`