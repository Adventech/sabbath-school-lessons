---
title:  Ukufuna Izihlwele
date:  11/12/2023
---

Phakathi kwemicela-mngeni, ngaphandle nangaphakathi, uYesu ngobabalo unabisela ubizo kuthi kwiphulo laKhe elisinga ezixekweni.

`Funda kuMateyu 9:35-38. Oku kusifundisa ntoni ngovangelo kwizihlwele, naphina apho sizifumana khona?`

UYesu waasikwa yimfesane ngenxa yezihlwele, njengezi zifumaneka ezixekweni. ULuka 19:41 uchaza indlela uYesu awayililela ngayo iYerusalem. Sisenokungabuqondi ubunzulu bothando lukaYesu kubantwana baKhe, nkqu “nenyambalala engaziwayo” ehlala ezixekweni. Yiyo lo nto kuMateyu 9:38 uYesu esixelela ukuba masithandaze, ukuze iinjongo zethu neentliziyo zifane neyaKhe.

`Funda kuMateyu 4:23-25. Ngethuba uYesu wayeqala ulungiselelo lwaKhe, abantu baavela kweyiphi imimandla ngokokuhlala? `

KuMateyu 4:25, izihlwele ezazilandela uYesu zaphuma eGalili, kwizixeko zamazwe alishumi zaseDekapoli ukuya empuma; ukusuka eYerusalem; nokusuka kwaYuda ukusinga emazantsi ngaphandle kweSamari, yeyiphi le ngingqi yayi ngekho? Ingingqi eselunxwemeni yaseTire naseTsidon, inxalenye yePhoenicia, ukusinga kuLwandle iMeditera kwakunye nomntla-ntshona weGalili. Ngoku siyasibona isizathu sokuba uYesu aye kule ngingqi! Olu hambo lusinga kummandla waseTire naseTsidon yayi lolunye lweehambo lwephulo lweenkcubeko zonke.

“Emva kokuqubisana nabaFarisi, uYesu wasuka eKapernahum, waza wanqumla eGalili, waya kwindawo esendulini kwimida yaseKanana. Ejonge ngasentshona, wayebona, kwanekiwe kwintili esemazantsi, izixeko zamandulo zaseTire naseTsidon, kunye neetempile zazo zobuhedeni, amabhotwe azo ambejembeje kwakunye neendawo zorhwebo, namazibuko azaliswe zinqanawa.”—Ellen G. White, The Desire of Ages, p. 399.

`Singabanceda njani abantu ukuba babone indlela aphuthe ngayo, kuwo ngokunokwawo, “amabhotwe ambejembeje namaziko orhwebo abo,” kwanokuba kutheni bemdinga uYesu nje? `