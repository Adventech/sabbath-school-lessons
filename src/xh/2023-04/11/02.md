---
title:  Iphulo Elijolise Ngaphaya Kwemida
date:  10/12/2023
---

Sifunda ukuba uYesu waathatha abafundi baKhe ukusuka eGenaserete (Mat. 14:34) “wasinga kwimida yaseTire neTsidon” (Mat. 15:21). Kwakutheni ukuze abasuse eGalili abase kwezi ndawo zabahedeni? Ukhokela abafundi baKhe kolu hambo nabafundi ukusinga kwimida yale mimandla yasemzini ukuze bakwazi ukufunda, kwindawo abakuyo, oko bangakwazanga kukufunda lula eGalili. Wayefuna ukubafundisa abafundi baKhe izifundo ezizakubanceda ukubalungiselela ubizo lwabo lokufikelela onke amaqela abantu, kuquka nabasezidolophini.

`Funda kubaGwebi 3:1-6, 1 Kumkani 5:1-12, naku- 1 Kumkani 11:1-6. Ezi ndima zisinceda njani ukuba sifumane intwana yemvelaphi ngezi zixeko?`

KuBagwebi 3:1-6, siphawula ukuba aba bantu bamandulo babesetyenziswa nguThixo ukuvavanya ukholo lwamaSirayeli. Ngelishwa, abantu bakaThixo balutshona olo vavanyo, nabo, ubuncinane kwesi siganeko: “Bazizeka iintombi zawo zaba ngabafazi babo, bendisa iintombi zabo koonyana bawo, bakhonza oothixo bawo” (AbaGwebi. 3:6). Ngalo ndlela, zisuka nje, aba bantu babengumqobo kuSirayeli.

Kwi-1 Kumkani 5:1-11, singabona ubudlelane obuqhogeneyo phakathi kwamaTsidon namaHebhere. Nangona kwelinye inqanaba, amakhonkco ezoqoqosho ayeluncedo macala, akuthandabuzeki ukuba amaHebhere ayephenjelelwa ngendlela engeyiyo bubuhedeni nonqulo-zithixo lwamaqabane abo ezorhwebo.

IziKumkani zokuqala 11:1-6 zibonisa indlela embi loo mpembelelo eyaba yiyo kamva: uKumkani uSolomon waatshata inkosazana yaseTsidon, eyaye yamlahlekisa. “USolomon waalandela uAshtoreti, uthixo wamaTsidon” (1 Kumkani 11:5).

Noko kunjalo, phakathi kwembali yobuhedeni nonqulo-zithixo, kwakunye nempembelelo yabo embi kuhlanga olunyuliweyo, uYesu sekunjalo wazisa abafundi baKhe kwezi ndawo. Ngale ndlela wabaqalisa kwiphulo lasezidolophini olunkcubekozonke, equbisana nomkhethe nolunya lwabo, waza wanikezela umzekelo kubalandeli baKhe wephulo elipheleleyo lasezidolophini lazo zonke iinkcubeko neentlanga.

Imingeni emininzi ijamelene novangelo lwaBalindi ezidolophini, phakathi kwayo kuquka iinkxalabo zempilo nezokusingqongileyo. Ezinye zizakuquka umgangatho oxhomileyo wokuphila, ucalucalulo, ulunya, ubuhlanga, kwakunye neembophelelo zenkuleko yezonqulo nokuzivakalisa. Noko kunjalo, phakathi kwale miqobo, kufuneka sizisebenzile izixeko.

`Yintoni onokuyenza ukunceda abo babandakanyeka kulungiselelo lwasezidolophini?`