---
title:  Ukholo Ehlabathini?
date:  14/12/2023
---

KuLuka 18:8, uYesu ubuza lo mbuzo ekugqibeleni komnye wemizekeliso yaKhe: “ ‘Kodwa ke akufika uNyana woMntu, wolufumana na ke ukholo ehlabathini apha? ’ ” Njengabafundi bakaKristu namhlanje, kufuneka sikubone oko uYesu akufunayo. Kweli bali, singabona ukuba uYesu ufuna ukholo olubengezela nasebumnyameni.

`Funda kuMateyu 8:10, 13; Mateyu 9:2; Mateyu 20:29-34; Marko 2:5; Marko 10:46-52; nakuLuka 18:35-43. Kwezi zicatshulwa, ngobani uYesu abachaza njengabanokholo?`

Olu luhlu luquka abantu abanokholo olwabengezela nakwizixeko ezimnyama. EKapernahum, uYesu uveza abantu abaliqela abanokholo. KuMateyu 8:10, 13, sibona umthetheli-khulu oguqukileyo onokholo olutshatsheleyo. Sibona abahlobo abane ababezaliswe lukholo abagqobhoza eluphahleni ukuzisa kuYesu umhlobo wabo ongumlwelwe (Mat. 9:2, Marko 2:5). KuMarko 10, sibona indoda ebikade ingaboni, uBhartimeyu, okholo lwakhe lukhazimla eYeriko.

Kwangaxesha nye, besingalindela ukuba phakathi kwabantu baThixo kubekho ukholo olutshatsheleyo. Noko kunjalo nkqu nakwidolophana kaYesu yaseNazarete, ukholo oluncinane-okanye nokungakholwa okuthe poqo-kwaba ngumda othintelayo kulungiselelo lukaYesu. Phakathi kwabafundi baKhe, izihlandlo eziliqela uthi uYesu ngoSirayeli, “bantundini balukholo luncinane!” (Mat. 6:30, Mat. 8:26, Mat. 14:31, Mat. 16:8). Kwaye kuMateyu 17:17 uYesu waadanduluka, “Sizukulwanandini singakholwayo, sigwenxa”!

Sinye isifundo esinokusisebenzisa namhlanje kukuba ukholo lufumaneka kwiindawo ezingalindelekanga: kwizixeko phakathi kwabasemzini, abahedeni, kwakunye nabantu beenkolo ezohlukeneyo. Ngokuzithoba, kufuneka siye kwizixeko njengoko wenzayo uYesu, sifune abo bayakuthi, xa bexelelwa ngenyaniso, basabele ngokholo olusindisayo kuYesu. Kwaye bakhona apho.

`Umngeni: Vula intliziyo yakho uthandazele isixa esikhulu sokholo onokuthi wabelane ngothando lwakho nabo bakufutshane nabakude.`

`Umngeni Oqatha: Ufikelele njani ekumazini uYesu kwakunye nezigidimi ezixabisekileyo zeengelosi ezintathu? Dwelisa iintsikelelo ezintathu zakwamoya ozingcamle kuYesu kubomi bakho buqu. Lungiselela ukwabelana ngezingcamango kunye neklasi yakho yeSikolo seSabatha.`