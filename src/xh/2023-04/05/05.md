---
title:  'Amasebe Ethu Okusithela: Ukumelana Okungonwabisiyo'
date:  01/11/2023
---

“Camagu, Yehova, labe lingelilo na ilizwi lam eli, ndisesemhlabeni wakowethu? Ngenxa yoko ndaphanga ngokubalekela eTarshishe; ngokuba ndandisazi ukuba unguThixo obabalayo, onemfesane, ozeka kade umsindo, onenceba enkulu, ozohlwayayo ngenxa yobubi” (Yona 4:2). Umthandazo omhle ngolo hlobo ngokwakuYona. Okanye wawunjalo?

`Funda kuYona 4. Yintoni le yayi ngeyiyo ngale ndoda?`

UYona wayenentiyo eyendele ngeyona ndlela ngakubantu uThixo awayemthume kubo kangangokuba waziva kungcono ukuba afe kunokudana xa ukuphanza kokushumayela kwakhe imini yentshabalalo ngakwiNineve kubhencwa. UYona wayefuna ukuba iNineve ibe yiSodom neGomora elandelayo. Wayenethemba lesigwebo sikaThixo ngakwababantu bathiyiweyo. Ithe isakungenzeki, imbono yakhe yagungqiswa kanobom, waza uYona wakhetha ukufa kunokuvumela ihlabathi lakhe liphequlwe.

Kokwesibini kwibali likaYona, uThixo equbisana naye, hayi ngentshumayelo okanye intetho kodwa ngamava. Iimbono azisekelezelwanga kwisidingo. Okanye ziguqulwe kukuba sisiva into entsha okanye eyahlukileyo. Iimbono zisoloko zibunjwa zize ziguqulwe ngokusekelezelwe kumava obomi kwakunye nedlela ezitolikwa okanye ezichazwa ngayo.

Amava amatsha uThixo awawanikezelayo ayengawokunceda uYona aqonda imbono yakhe edodobeleyo. UThixo wenza isityalo sikhule ngeyona ndlela ngommangaliso ngemini enye ukubonelela ngomthunzi owaneleyo ukukhusela uYona kwilanga eligqatsayo. UYona waba nombulelo, hayi kuThixo, owenze ummangaliso, koko kwisityalo. Endaweni yokubona oku njengommangaliso angawufanelanga, wakubona njengentsikelelo efanelekileyo nemfaneleyo elandela imisebenzi yakhe emihle. Ekomeni kwesityalo,  yaba lilishwa elabangela uYona ukuba abe nomsindo kwaye angakuthembi ukuxabiseka kwakhe, zaza neengcinga zakhe zakhula ukuzibulala.

La mava alandelwa lilizwi likaThixo lokululeka elithantamisayo, ukunceda uYona abone indlela ebe bubudenge ngayo eyokuxabisa kwakhe isityalo ngaphezu kwamawaka amaninzi amadoda, abafazi, nabantwana eNineve, ngokunjalo kunye nezilwanyana zabo.

`Ibali alisombululeki ngesiphelo senguquko kaYona. Ndaweni yoko, ibali elingagqitywanga lixhoma kuthi. Siyakwenza ntoni ngenkxalabo kaThixo ngakwabangendawo, kubaxhaphazi, abo kungekafikelelwa kubo ehlabathini liphela?`