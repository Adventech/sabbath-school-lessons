---
title:  Ndikho, Thuma Mna
date:  02/11/2023
---

Ibali likaYona lingaphaya kokumangalisa. Into yokuba uThixo akwazi ukusindisa abantu baseNineve phantsi kobungqina bukaYona obuyekeyeke sisikhumbuzo esicacileyo sokuba indima yethu kukuba lijelo nje likaThixo, ekuphela kwakhe onokweyisa aguqule iintliziyo. Sisikhumbuzo sokuba uThixo ufuna kuphela abathunywa abanentumekelelo nabathobekileyo abazakulandela umyalelo waKhe.

`Funda kuIsaya 6:1-8. Yintoni ingcamango engundoqo echazwe kwesi sahluko? `

Ubizo lukhona. UThixo ukhangela amathanda anentumekelelo. Kufuneka siluphendule olo bizo ngokululamela ubunkokheli baKhe, ukuphulaphula ilizwi lakhe, kwakunye nokukhetha ukuthobela konke asixelela kona.

Ibali likaYona likwatyhila uthando lukaThixo ngakubantu abaphila apho uthando lwaKhe lungavakali khona nelizwi laKhe lingaviwa khona. Kwanjengokuba uThixo waba netarhu ngakwiNineve, unetarhu ngakwizigidi ezizalise izixeko namhlanje, apho izakhiwo zithathe indawo yemithi neentyantyambo, kwakunye nengxolo ethe gqolo eyenza ukuba kube nzima uzole uphulaphule. NgeNineve uThixo wathi, “abangakwaziyo ukunene kwabo kwikhohlo labo” (bona kuYona 4:11). UThixo udinga abathunywa abakulungeleyo ukuthatha isigidimi saKhe sethemba basise kwabo bagutyungelwe kukuxakeka nobubi bobomi.

UIsaya weva ilizwi lisithi, “Ngubani na owosiyela?” Izakuthini impendulo yakho?

`Umngeni: Kwiphepha elingenanto okanye kwincwadana yakho yomthandazo, yenza uluhlu lwabantu abali-10 obaziyo ukuba abangomakholwa. Sizakubabiza ngokuba “ngabafundi” bakho. Badwelise ngamagama ukuba kunokwenzeka. Gcina olu luhlu kufutshane, uze kule kota xa iyonke, uthandazele ngamnye kubafundi bakho abali-10. Thandazela ukuba uThixo akuncede nibe ngabahlobo njee kunye nabo ubaqhelileyo. Thandazela ukuba kukhule ubuhlobo obunzulu, obusondeleleneyo, obuthembakeleyo kunye nabahlobo bakho nje. Ngokuya nisendelisela ubudlelane benu, qwalasela ngobunono uze ubeke indlebe ukuze ukwazi ukubona izidingo zabo ezizodwa, iinkathazeko nentlungu. Emva koko thandazela ukuba uThixo aqubisane nabo kulo ndawo badinga kuyo.`

`Umngeni Oqatha: Chonga isixeko esikufutshane kuwe kwakunye nesixeko esikwenye indawo ehlabathini. Qalisa ukuthandazela abantu abahlala nabasebenza kwisixeko ngasinye. Cela uThixo ukuba aveze ubukho baBalindi obuluqilima obunokwabelana ngenyaniso njengoko siyazi-inyaniso engokubuya kukaYesu okukhawulezileyo.`