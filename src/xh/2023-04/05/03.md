---
title:  'Amasebe Ethu Okusithela: Iimbono Ezingezizo'
date:  30/10/2023
---

Ukufika komoya omkhulu, uYona wasola isiqu sakhe (Jon. 1:1–12). Imo yakhe ityhila nto ngohlobo ihlabathi elimbona nelimqonda ngayo uThixo okanye “oothixo” uninzi olwalunayo mandulo apho. Lo gama oothixo abaliqela, babekholelwa, babe lawula kwimihlaba yabo eyohlukeneyo, ulwandle lwaluthathwa ngoba bubukumkani obunesiphithiphithi beedemoni. Ngokwembono  yoomatiloshe, idini lalidingeka ukuthomalalisa ingqumbo yabo. Nangona uYona wayengumHebhere, kunokwenzeka wayenembono eyayiphenjelelwa ziinkolelo zesithethe zamaxesha akhe.

`Funda kuYona 2:1-3, 7-10. Ezi ndima zityhila ntoni ngendlela uYona awaqalisa ngayo ukuqonda izibele zikaThixo?`

Nangona uYona wayebaleka kummandla apho abantu babe banga uYehova njengoThixo wabo, wafunda (ngendlela enzima) ukuba nkqu nangexesha awayesiya kwiinkcubeko zasemzini, uYehova wayesenobunganga. Umoya namaza yayi zezikaThixo. Intlanzi, nayo. “LelikaYehova ihlabathi nenzaliseko yalo” (Ndum. 24:1). Intliziyo kaYona yaguqukela kwiNgangamsha yomhlaba nolwandle, waza wavum’ ubutyala wasindiswa.

Nathi sisenokungamqondi uThixo kunye noko akulindeleyo kuthi. Into evamise ukungaqondwa kukuba ulangazelelo lukaThixo ngathi kukuba sigxile kusindiso lwethu size sishenxe kububi behlabathi elisingqongileyo. Nangani siyalelwa ukuba masizigcine “singenabala kwihlabathi” (Yakobi 1:27), ingqalelo yethu mayibe kwindlela esingazisa ngayo iintsikelelo zikaThixo nethemba kwabo badingayo.

Enye into engaqondwayo esithintela ekwamkeleni ukubizwa kwethu nguThixo kwiphulo kukukholelwa  ukuba impumelelo ixhomekeke kwiziqu zethu. Asinako ukusindisa umphefumlo ngaphezu koba uYona wayenokusindisa iNineve. Sinengqondo “yokusindisa” ngovangelo. Ubizo lwethu ayikokwenza usindiso koko kukusebenzisana noThixo kumsebenzi waKhe wokusindisa. Sinikezela ubungqina sibonga uThixo ngendlela ezithile asiguqula ngazo, kodwa nguThixo yedwa onokuguqula intliziyo. Sisoloko sibhidanisa indima yethu nekaThixo, eyaneleyo ekwenzeni ubani ukuba afumane ityholo lokusithela ekungangqinini. Ewe, uThixo wamsebenzisa uYona, kodwa nguThixo yedwa, hayi uYona, owaguqula iNineve.

`Ukuzuza imiphefumlo kunzima, kunzima kakhulu ebantwini ukuba bangakwenza ngokwabo. Singafunda njani, endaweni yoko, ukuvumela uThixo azuze imiphefumlo, ngathi kwakunye nobomi bethu nokungqina?`