---
title:  Ingcamango Ngakumbi
date:  03/11/2023
---

UEllen G. White unesilumkiso esingqinqwa ngakwabo batsala nzima ukulandela ubizo lukaYesu lokungqina kwabo baba ngqongileyo.

“Amasebe abasithela ngawo abo basilelayo ukwenza umsebenzi wakhe awabakhululi kuxanduva, kwaye ukuba bakhetha ukungawenzi lo msebenzi, batyeshela imiphefumlo uKristu awayifelayo, batyeshela uxanduva abalunikwe nguThixo, kwaye bashicilelwe kwiincwadi zezulu njengamagosa angathembekanga. Ingaba umfundisi usebenza njengoko yenzayo iNkosi, ukuba ngamandla nentsikelelo kwabanye, xa ezivalela kude kwabo badinga uncedo lwakhe? Abo batyeshela ukuqubisana buqu nabantu, baphetha bezicingela, kwaye badinga kanye la mava okuzibeka ekunxibelelaneni nabazalwane babo, ukuze babazi ubume babo basemoyeni, baze bayazi nendlela yokudlisa umhlambi kaThixo, benika elowo isabelo sakhe sokudla ngexesha elifanelekileyo. Abo batyeshela lo msebenzi bayenza icace eyokuba badinga ukuhlaziywa kokuziphatha, yaye bayakubona ukuba abawuthwelanga umthwalo womsebenzi.”—Ellen G. White, The Advent Review and Sabbath Herald, August 30, 1892.

Lo gama anga ingamazwi angqingqwa aveza ukubaluleka uThixo akubeka kuvangelo, asishiywanga ngaphandle kwethemba. “Kumyalelo owawunikwe yena, uYona wayenikwe uxanduva olumandla; nokoo kunjalo Lowo wayemyalele ukuba ahambe wakwazi ukusixhasa isicaka saKhe wasinika impumelelo. Ukuba umprofethi wayethobele ngokungathandabuziyo, ngewayehlangulwe kumava amaninzi akrakra, kwaye ngewayesikelelwe ngokuphuphumayo. Noko kunjalo kwiyure yokuphelelwa lithemba kukaYona uYehova akazange amshiye. Ngothotho lwezilingo nezibele ezikhwankqisayo, ingqiniseko yomprofeti kaThixo nakumandla aKhe angaphela ndawo okusindisa yayizakuvuselelwa.”—Ellen G. White. Prophets and Kings, p. 266.

NjengoYona, singakufumana kulula ukusithela ngamasebe ekungathabathini nxaxheba kuvangelo. Isikhuthazo sethu ngakulamasebe okusithela singasinye kwezininzi. Noko kunjalo, ubizo lethu ngakwiphulo alutsolanga kancinci kunento olwaluyiyo ubizo lukaYona. Umbuzo kukuba, Uzakukhetha ukuphendula njani?

**Imibuzo Yengxoxo**

`Ngawaphi amasebe okusithela okhe wahendeka ukuba uwasebenzise ngenxa yokungabandakanyeki kwiphulo? Yintoni iNineve yakho?`

`Cinga ngendlela exabiseke ngayo inyaniso esinayo njengaBalindi. Cinga ngendlela osikileleke ngayo ukuba ube nezinyaniso. Yintoni ekubambileyo ukuba ungabelani nabanye ngoko sikuthanda kakhulu?`

`Ungafunda njani ngobabalo lukaThixo ukweyisa naziphi izoyikiso onokuba nazo ngokungqina nephulo?`