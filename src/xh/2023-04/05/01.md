---
title:  Amasebe Okusithela Ukuphepha Iphulo
date:  28/10/2023
---

### Funda Ukulungiselela Isifundo Sale Veki
Yona 1–4; Nahum 1:1; 2 Kumkani 17:5, 6; Ndumiso 24:1; Yakobi 1:27; Isa. 6:1–8.

> <p>Indima Yenkumbulo</p>
> “Ndeva izwi leNkosi, lisithi, Ndothuma bani na? ngubani na owosiyela? Ndathi, Ndikho, thuma mna’” (Isaya 6:8).

Ayinguye wonke umntu owabizelwa kwiphulo owathobela njengoAbraham. UYona ngumzekelo (funda uYona 1–4). UThixo ubiza uYona ukuba amemeze ngokuchasene neNinive, ikomkhulu le Asiriya. Esi sixeko, simi eIraq ngokwanamhlanje, sasi ziimayile ezingama-560 ukusuka eYerusalem, uhambo lwenyanga gungqu. UYona akazange ale nje kuphela ukuyawabalekela kwicala elingelilo. Ekufikeni kwakhe eYopa, wathenga indlela eya eTarshishe, engumzantsi weSpain xa kungoku. Uhambo ngolwandle lweemayile ezingama-2000 lwalunokuthatha phantse inyanga, ngokuxhomekeke kwimozulu. Engafuni ukuqubisana nokumkani wase-Asiriya, uYona waasebenzisa le nyanga wayezayihamba ukusinga eNineve ukumka kuyo. Yintoni eyabangela, eyindoda kaThixo, enze lo nto?

Abemi baseNineve babedume ngobubi, abantu ababesaziwa ngokungcola nenkohlakalo nababehlasele uSirayeli noYuda. Nokoo kunjalo, uThixo wabiza uYona ukuba aye eNinive ukuba amemeze ngokuchasene nobubi bayo obukhulu (Yona. 1:2). Amazwi apha ayafana kakhulu namazwi uThixo awawasebenzisa kuAbraham ngokuphathelele kwiSodom neGomora, kwiGenesis 18:10, 21. Njengoko sizakubona, noko kunjalo, uYona wayengengoAbraham.

Singafunda ntoni kwisimo sikaYona ngamasebe esisithela ngawo ukuze singawenzi umsebenzi?

_*Funda isifundo sale veki ukulungiselela iSabatha, Novemba 4._