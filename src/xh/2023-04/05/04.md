---
title:  'Amasebe Ethu Okusithela: Ukuphoxeka'
date:  31/10/2023
---

Amava kaYona esuswini sentlanzi (bona kuYona 2) yayi yombonakaliso etsal’umdla yothando lukaThixo nenceba, kwaye umthandazo kaYona utyhila ukuba akazange asiphose isigidimi sikaThixo sothando. Kodwa into yokuba equbisene noThixo ngokumangalisayo yayi ngathethi kuthi imikhwa emidala yengcinga yakhe okanye imo yakhe izakutshintsha lula, nangona waya eNineve na kakade.

`Funda kuYona 3. Abantu baasabela njani koko uYona wayekushumayela? Zifundo zini ezikhoyo apha kuthi malunga nokungqina?`

Nokuba zithini na iimvakalelo zikaYona buqu ngabantu baseNineve, waashumayela oko uThixo wamxelela kona ukuba akwenze, kwaye iziphumo zakhwankqisa. Abantu baseNineve bachukumiseleka enguqukweni! Ewe, uYona kwafuneka athubeleze kokuninzi, ukwenza oko wayengafuni kukwenza, kodwa ekukwenzeni kwakhe, uThixo waazukiseka.

Kungaloo ndlela, elithi iphulo likaThixo liqhutyelwe phambili emagxeni abo bakulungeleyo ukuncama, nkqu nokuba kungokuthingaza. Izinto esizingca ngazo mazivulel’ indlela koko kuza kuqala kuThixo ngabalahlekileyo. NjengoYona, ngamanye amaxesha siye sifukame ulunya olusithintela ekufikeleleni kumntu okanye iqela.

Ukuze sijamelane nolunya lwethu kudinga intobeko. Iphulo lidinga ixesha namandla asemphefumlweni. Ukutyala ebomini babanye nokubakhathalela ngokwenene kusenokutyabula. Kwixesha apho sixinzelelwa kukuhoya ubomi bethu neengxaki, ukubonelela ngenkxaso yasemphefumlweni kunokukhangeleka kudina ngeyona ndlela.

Kwaye okokugqibela, ukuzibandakanya kwiphulo kusoloko kudinga ukuba sitshintshe indlela esiva nesiyisebenzisa ngayo imali yethu. Nokuba ingqamene nokubonelela ngenkathalo ebantwini, ukuthenga incwadi nezinto zokuvangela, okanye ukuhlawula iinkonzo okanye ukulungisa amaxesha alungela umsebenzi wovangelo, kukho iindleko ezingqamene nephulo. Nokuba uzakuthatha eyiphi indlela, umsebenzi wovangelo udinga ukuzincama.

Iindaba ezimnandi kukuba phakathi kokungabi nako kukaYona, uThixo waasebenza ngokumandla ekuziseni abantu baseNineve enguqukweni. Okulusizi, uYona akazange abelane kwintsikelelo yovuyo lwezulu.

`Kukuzincama kuni uThixo akucelayo ukuba ukwenze-okanye ulungele ukukwenza-ngenxa yokwabelana ngothando lwaKhe nomnye umntu? Ukuthembe ngokupheleleyo kangakanani ukuba uyakusifezekisa isithembiso saKhe sokwandisa ubomi bakho ngokuzincama?`