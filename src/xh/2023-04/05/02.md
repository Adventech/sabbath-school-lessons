---
title:  'Amasebe Ethu Okusithela: Uloyiko'
date:  29/10/2023
---

`Funda kuNahum 1:1; Nahum 3:1-4; nakwi-2 Kumkani 17:5, 6; 2 Kumkani 19: 32-37. Ezi ndima zityhila ntoni ngeNineve kwakunye nobudlelane phakathi kweAsiriya noSirayeli? Ingaba obubudlelane basiphembelela njani isigqibo sikaYona sokusuka aye eTarshishe? `

Esinye sezizathu sokuba uYona angakulungeli ukuya eNineve yayi lulo yiko. AmaAsiriya ayelutshaba oloyikekayo, kwaye iNineve yayisebenza njengekomkhulu lobukumkani.

“Phakathi kwezixeko zehlabathi la mandulo ngemihla kaSirayeli ozintsali esinye kwezitshatsheleyo yayi yiNineve, ikomkhulu lobukumkani bamaAsiriya. . . . Ngexesha lempumelelo yayo yethutyana iNineve yayiliziko lolwaphulo-mthetho nobubi. Impefumlelo iyibalule ‘njengomzi wamagazi, . . . esizaliswe luhanahaniso nakukudlavula.’ Ngentetho efuziselayo umprofethi uNahum wafanisa abantu baseNineve kunye nengonyama ekhohlakeleyo, eqwengayo. ‘Ngubani na,’ wabuza, ‘ezingadlulanga phezu kwakhe izinto zakho ezimbi ngamaxesha onke?’ Nahum 3:1, 19.”—Ellen G. White, Prophets and Kings, p. 265.

INineve yayi sisixeko esimbejembeje. Iimbali zisixelela ukuba uSaneribhe wasandisa kakhulu esa sixeko, kuquka ukwakha ibhotwe elikumzantsi-ntshona nelalikumlinganiselo weenyawo ezili-1,650 kububanzi beenyawo ezingama-794 lilodwa. (503 kububanzi be-242 yeemitha) kwaye linamagumbi ubuncinane angama-80. Waakha kanjalo nemijelokazi eli-18 ukuzisa amanzi esixekweni ukusuka kumgama okwiimayile ezingama-40 (65 kilomitha). Ubukhulu bawo bubodwa makube babusoyikisa.

Kodwa amaAsiriya ayekhohlakele kanjalo. Kwingxelo yakhe yokoyisa iBhabheli, uSaneribhe wadlisela ngento yokuba ezalise izitalato ngezidumbu zabemi bayo, abancinci nabadala, kwaye imifanekiso eqingqiweyo yohlangulo eyafunyanwa ngexesha lokugrumba ibonisa iziganeko zamajoni engcutha amaxhoba. Aba yayingengobantu onqwenela ukubhidana nabo; babengakuchasanga ukusebenzisa ubundlobongela, kwaye bekhohlakele ngokungenasizathu, kanjalo, ngakwabo babengabathandi. Eneneni, ekucingeni ukuhamba hamba phakathi kweenginginya zabantu baseNineve, uYona makube wankwantya luloyiko.

Phakathi kwako konke oku, sisoloko sifunda ibali likaYona ngokungayamkeli eyokuvumela uloyiko luxab’endleleni yokwenza imiyalelo kaThixo. Esisilelayo ukukuqonda kukuba sinokwenza kwalo nto inye, umzekelo, ukuvumela iziqu zethu zilawulwe luloyiko kunokuba ibe nguThixo.

`Cinga emva kwixesha apho wawusiva ngokumandla ukuba uThixo uku khokelela ekwenzeni into owathi, ngenxa yoloyiko, awafuna konke konke ukuyenza. Zifundo zini ozifunde kuloo mava?`