---
title:  Ukulinda Nephulo
date:  07/11/2023
---

ULuka 24 uphela ngokunyukela kukaYesu ezulwini (Luka 24:50–53). Kodwa eso ayisosiphelo sebali. Umbhali, uLuka, uyaqhubekeka ebhala incwadi yeZenzo. Kanye ngaphambi kokunyukela kukaYesu ezulwini, wabanika abafundi umsebenzi, idinga, kwakunye nemiyalelo ekhawulezileyo yokulinda eYerusalem “amandla aphuma enyangweni” (Luka 24:49; bona kanjalo kwiZenzo 1:4–8).

UYesu wayalela abafundi ukuba balinde eYerusalem de azalisekise isithembiso sakhe sokuthumela iDinga likaBawo (uMoya oyiNgcwele), ozakubaxhobisa ukuba babe ngamangqina eYerusalem, kwaYuda, kwaSamari, nangapha koko.

`Funda iZenzo 1:12-26. Abafundi, abanani labo likumyinge wamadoda nabafazi abali-120, babesenza ntoni lo gama belindileyo?`

UYesu wayebanike umsebenzi ocacileyo abafundi: babezakuba ngamangqina aKhe ehlabathini. Ngenxa yoko, lo gama belindile, balungiselela umsebenzi wabo ngeendlela ezimbini. Okokuqala, uLuka uthi baqhubekeka bemxhelo mnye ekuthandazeni nasekukhungeni. Kwakungekho mbuzo nakomnye ezingqondweni zabo wokuba uyintoni na umsebenzi lo uYesu abanike wona, kwaye ngamnye kubo wawamkela umsebenzi. Oku kwabakhuthaza ukuba babe mxhelo mnye emthandazweni. ULuka akakudizi oko babekuthandazela, kodwa iqiniseke ngeyona ndlela ukuba babe thandazela ubulumko, amandla, kwakunye nenkalipho yokufezekisa umsebenzi kunye. Umzekelo onjalo kuthi.

Into yesibini abayenzayo lo gama belindile kukulungiselela uhlengahlengiso lwephulo labo. UYuda wanikela uYesu ukuba abulawe waza kamva wabunqamla ubomi bakhe. Oku kwashiya isikhewu phakathi kwabalishumi elinambini. Ngoko ke, lo gama belindile, abafundi bafuna inkokhelo kaThixo baza bachonga umvalisikhewu. Okona kona, abafundi babezihlanganisa kwaye beceba ukuqalisa iphulo labo. Ekwenziweni kwezi zigqibo, uPetros waadlala indima yobunkokheli. Akukho namnye owacela umngeni kwintshukumo yakhe; bonke babona ubulumko bukaThixo kuyo. Kwakukho ukuqonda nokuthemba ukuba uThixo wenza esebenza kwaye ushukuma phakathi kwabo. Ixesha labo lokulinda lalingavilaphanga koko lalizaliswe yinjongo kwakunye nesenzo esiqhutywa ngumsebenzi.

Lo gama silinde ukuthululwa koMoya oyiNgcwele ukusinceda sigqibezele umsebenzi omkhulu kaThixo, kufuneka sibe mxhelo mnye ukukhuthaza omnye nomnye (Heb. 10:24, 25), sithandazele uMoya oyiNgcwele kaThixo. Kanjalo, kufuneka sizayamanise thina iziqu zethu kwakunye nebandla lethu noko kusemqoka kuThixo-ukusindiswa koko kulahlekileyo.

`Ungafunda njani ukulinda iNkosi uze ungaphelelwa lukholo okwangoku? Kwelinye icala, lo gama usalindileyo, ungalisebenzisa ngcono njani ixesha lakho, njengoko benzayo abafundi apha?`