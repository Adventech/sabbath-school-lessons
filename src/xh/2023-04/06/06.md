---
title:  Umfanekiso Webandla Lokuqala
date:  09/11/2023
---

`Funda kwiZenzo 2:41-47. Luhlobo luni lomfanekiso webandla lokuqala okhoyo apha? `

IZenzo 2 ziphela ngomfanekiso omhle wento elali yiyo ibandla lokuqala. IZenzo 2:41 zithi abo babhaptizwayo “bongezelelwa kubo.” Singakufunda oku ukuthi ubani wenze izibalo waza wadibanisa inani lamakholwa amatsha kwinani lamakholwa akhoyo waza wamisela inani elipheleleyo elitsha leqela. Kodwa oko ngumqondo onyele. Okufihlwe emazwini kukuba la makholwa asanda kubhaptizwa aba yinxalenye yeqela njengabalinganayo.

Okwangoku, umsebenzi ongundoqo webandla lokuqala lobuKristu yayi bubufundi. Njengokuba amalunga amatsha ayesongezwa, baba ngabafundi ngeendlela ezintathu. Okokuqala, baqhubekeka befundiswa ngemfundiso yabapostile kwakunye nobudlelane. Amazwi “imfundiso” kwakunye “nobudlelane” kule ndima ngokuphandle athetha “umyalelo” kwakunye “nentsebenziswano.” Ukushumayela kwabapostile kwaqubisana neenkolo ezingezizo kwaza kwanikezela iingcaciso ezintsha koko abantu babekubona bekungcamla. Kodwa akuzange kubafundise indlela yokuphila le nyaniso intsha ebomini babo. Ndaweni yoko, ukwenziwa kwenyaniso ebomini bomntu kwenzeka kubudlelane njengenxalenye yeqela. Amakholwa amatsha enziwa abafundi ngobunono nangenjongo ngefundiso etsolileyo, kwangokunjalo nangokuthabatha inxaxheba kubomi bemihla ngemihla bamanye amakholwa, konke kuphantsi kolawulo nenkokhelo yabapostile abavuthiweyo nabazinzileyo ngokwasemoyeni.

Kukushumayela okubi okuxelela abantu into amabayenze kodwa kungabaxeleli indlela amabayenze ngayo. Noko kunjalo, nokuba ubani ufunda indlelakwiincwadi okanye aphulaphule iintshumayelo ezichaza indlela yokwenza izinto, akukho valo-sikhewu sokubona abantu beyenza baze balinganise bona. UPawulos wakwazi oku waza wayalela abafundi bakhe ukuba balinganise yena njengokuba elinganise uYesu (1 Kor. 11:1). Xa abanye benokukubona kwakunye nenyaniso yamava akho noKristu, kwakuba nefuthe kubo kanjalo.

`Umngeni: Cinga ngomntu ebomini bakho onqwenela ukuba kuthi kanti ebelikholwa. Mthandazele yonke imihla ukuba abe namava akhe buqu noYesu.`

`Umngeni Oqatha: Ngubani omenza umfundi nomkhokelela kubudlelane noYesu? Khangela iindlela zokumzisa kubudlelane namanye amakholwa.`