---
title:  Inkuthazo Nokulungiselela Iphulo
date:  04/11/2023
---

### Funda Ukulungiselela Isifundo Sale Veki
Luka 24:1–12; Luka 24:36–49; Zenzo 1:12–26; Heb. 10:24, 25; Zenzo 2:1–41; 1 Kor. 11:1.

> <p>Indima Yenkumbulo</p>
> “ ‘Ngawo la amazwi endawathethayo kuni ndisenani, okokuba zimelwe kukuzaliseka zonke izinto ezibhaliweyo ngam entethweni kaMoses, nasebaprofetini, nasezindumisweni’ ” (Luka 24:44).

UPawulos wabhalela amaFilipi: “Okunenene abathile bamvakalisa uKristu ngomona neenkani, abanye ke bamvakalisa ngokuzithandela. Abeyelenqe abo bamazisa uKristu ngokungenyulu, beba bayakongezelela imbandezelo kwiintambo zam; ke aba, benziwa luthando bamazisa uKristu besazi ukuba ndimiselwe ukuziphendulela iindaba ezilungileyo. Ibe yini na ke? Noko kunjalo, ngeenndlela zonke, nokuba kungokunyhwalaza, nokuba kungenyaniso, kwaziswa uKristu. Ndiyavuya kuko oko, ndaye ndisaya kuvuya” (Fil. 1:15–18).

Amazwi anamandla! Nokuba ‘kungokunyhwalaza okanye kungenyaniso,” uKristu uyashunyayelwa-kwaye oko yeyona nto yayisemqoka kuPawulos. Kwasekuqala, ngoko, iinjongo zethu zokushumayela uKristu, kuvangelo, ukufikelela kwabanye ngeendaba ezilungileyo, kufuneka kube ngokothando, nangokwenyaniso-kungabi ngokwamabhongo, umona, okanye iinkani.

Zintoni, ngoko, ezinye zezikhuthazo zokushumayela uKristu, kwaye zeziphi ezinye zeendlela esinokuzilungiselela ukwenza oku? Kule veki sizakujonga kwezinye iziganeko kwibandla lokuqala ezinokusinika umkhomba-ndlela kwezindawo zibalulekileyo zovangelo.

_*Funda isifundo sale veki ukulungiselela iSabatha, Novemba 11._