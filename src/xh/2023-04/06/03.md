---
title:  Isiseko Esibuprofeti
date:  06/11/2023
---

`Funda kuLuka 24:36-49. Kwenzeka ntoni apha, kwaye kutheni oku kwaba ngamava abalulekileyo kubapostile?`

Kunika umdla ukuba ekuqaleni abafundi babengakholelwa ngenxa yokoyika. Emva koko, emva kokubona uYesu kwaye beqinisekisiwe ukuba ngokwenene uyaphila, abazange bakholwe ngenxa yovuyo (Luka 24:41). Sowukhe waziva ngathi into ayinakuba yinyani? Oku yayi ngamava abafundi kwakunye nabanye kwigumbi eliphezulu.

Ukuba uYesu wayebashiye kuphela nala mava, sekunjalo, emveni kokumka kwaKhe, ukholo lwabo lwalungazokuhlala. Emva kwexesha amandla ala mava ayezakudamba; babezakulibala, okanye baqalise, mhlawumbi, ukuba nemibuzo ngawo. Ngenxa yoko, uYesu akazange apheze ngokubabonisa amanxeba nokutya intlanzi phambi kwabo. Endaweni yoko, wabasingisa eLizwini waza wababonisa isiseko sobuprofeti kumsebenzi nolungiselelo lwaKhe. Oko kukuthi, nokuba ayemakhulu kangakanani na amava ababenawo kunye naYe, uYesu wayesafuna ukholo lwabo lwendeliselwe kwiLizwi likaThixo.

“ ‘Ngawo la amazwi endiwathethayo kuni ndisenani, okokuba zimelwe kukuzaliseka zonke izinto ezibhaliweyo ngam emthethweni kaMoses, nasebaprofetini, nasezindumisweni ’ ” (Luka 24:44).

Apha, kanjalo, sibona isikhuthazo esimandla sokungqina, sephulo. iLizwi likaThixo. UYesu wayesazi ukuba ukuqinisa amava abafundi, kwakufuneka baqonde isizathu sokufa kwaKhe kwanokuba ukuvuka kwaKhe kuthetha ntoni. Babedinga ukususwa kwembono yabo isuke kubukumkani bombanga-zwe nobehlabathi iye kwisisombululo esikhulu sesono kunye noloyiso lukaKristu phezu kokufa. Igospile yayi ngaphezulu mpela kunokuphumeza ubungangamsha bezopolitiko kuSirayeli. Yayityhila uloyiso lukaKristu phezu kukaSathana yaza yaqinisekisa ukuba ngenye imini bonke ububi ehlabathini buzakutshatyalaliswa, nokuba ihlabathi lizakudalwa ngokutsha, kwanokuba uThixo uzakuba phakathi kwabantu baKhe. “Wayivula ingqiqo yabo” (Luka 24:45) ukuze baziqonde ezinyaniso, ababezakwabelana ngazo nehlabathi.

Amava ethu noYesu awanakuxhaswa singekho isiseko seLizwi laKhe, kuquka neziprofeto ezikhomba kwimbali neziganeko ezalatha, kwaye ziquka, ukuza kokuqala nokwesibini kukaKristu. Ngezinyaniso ziqondwa ngokumandla, singalilungela kwaye sikhuthazelwe uvangelo.

`Umiliselwe kangakanani na kwiziprofeto ezikhomba kuKristu, ngokufanayo kukuza kwaKhe kokuqala nokwesibini? Ngokukodwa kule mihla, kutheni le nto kufuneka similiselwe eLizwini likaThixo, kuquka neziprofeto, kwaye kutheni ukuqonda zona kubaluleke ngeyona ndlela, ngokukodwa kwiphulo?`