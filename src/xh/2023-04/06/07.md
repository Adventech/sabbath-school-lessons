---
title:  Ingcamango Ngakumbi
date:  10/11/2023
---

Umsebenzi wethu wovangelo mawuphume kuthando olunzulu nokubulela oko uYesu akwenzileyo nasakwenzayo ebomini bethu. Nayiphi inkuthazo engenye itenxile. Ukuzigcina utshone eLizwini kwaye uhambelana neLizwi ngundoqo ekufikeleleni ngaphandle okuyimpumelelo novangelo.

“Ubomi bethu kufuneka budityaniswe kunye nobomi bukaKristu; kufuneka sifumane kuYe, sixhamle kuYe, iSonka esiphilileyo esehla ezulwini, sifumane kumthombo osoloko umtsha, osoloko unikezela indyebo yawo ephuphumayo. Ukuba sigcina iNkosi iphambi kwethu maxa onke, sivumele iintliziyo zethu ukuba zibe nombulelo nendumiso ngakuYe, sakuhlala sinodlamko oluqhubekekayo kubomi bethu bonqulo. Imithandazo yethu iyakuthatha imo yokuncokola kunye noThixo njengaxa sithetha nomhlobo. Uyakuthetha iimfehlelo zaKhe kuthi buqu. Kwakusoloko kufika kuthi imvakalelo emnandi enovuyo yobukho bukaYesu. Iintliziyo zethu zakusoloko zivutha ngaphakathi kuthi xa esondela ukuze ancokole nathi njengoko wenzayo kuEnoki. Xa oku ngokwenyani kungamava omKristu, kuzakubonakala ebomini bakhe ukusulungeka, intobeko, ubulali, kwakunye nokuthobeka kwentliziyo, okuzakubonakalisa kubo bonke anxulumana nabo ukuba ebekunye noYesu kwaye ufundile ngaYe.”—Ellen G. White, Christ’s Object Lessons, pp. 129, 130.

“Akunakubakho kukhula okanye ziqhamo kubomi obusekelezelwe kumna. Ukuba wamkele uKristu njengoMsindisi wakho, kufuneka uzilibale, uze uzame ukunceda abanye. Thetha ngothando lukaYesu, xelela [abanye ngokufa kwaKhe okuzincamayo endaweni yabo]. . . . Ngokuya usamkela uMoya kaKristuuMoya wothando olungenamna uze usebenzele abanye-uzakukhula uze uxakathe isiqhamo. . . . Ukholo lwakho luyakwanda, ukweyiseka kwakho kwendele, uthando lwakho lwenziwe lugqibelele.”—Christ’s Object Lessons, pp. 67, 68.

**Imibuzo Yengxoxo**

`Uwaqonda njani amazwi kaPawulos kumaFilipi ngoKristu ovakaliswa ngomona, imbambano, okanye ukunyhwalaza? Singaniseka njani ukuba thina asinatyala lokwenza kanye oko?`

`Abe yintoni awakho amava buqu ngobunyani bukaThixo kunye nothando lukaThixo? Oko kukuthi, ngokusekelezelwe kumava akho, angashumayela kwabanye ngokusulungeka nangokunyaniseka malunga nokulunga kunye nothando lukaThixo? Bungayintoni obakho ubungqina?`

`Abe yintoni awakho amava ekulindeni iNkosi, kwaye akufundise ntoni ngokuthembela kuYe nangokholo nje gabalala?`