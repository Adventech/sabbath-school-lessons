---
title:  Iphulo Elijolise Konobunganga
date:  25/11/2023
---

### Funda Ukulungiselela Isifundo Sale Veki
Daniyeli 4; 2 Kumkani 5:1–19; Yohane 3:1–12; Yohane 7:43–52; Mat. 19:16–22; Yohane 19:38–42.

> <p>Indima Yenkumbulo</p>
> “Kuba, kumnceda ntoni na umntu, ukuba uthe wazuza ihlabathi liphela, waza wonakalelwa ke ngumphefumlo wakhe? Okanye worhola ntoni na umntu, ibe sisananelo somphefumlo wakhe?” (Mateyu 16:26).

Nangona yaabhalwa kwiminyaka emininzi eyaadlulayo, iBhayibhile, iLizwi likaThixo, liyintyilelo yenyaniso kaThixo kwihlabathi lethu. Kwaye phakathi kwentlaninge yeenyaniso ezityhilayo yileyo yemo yomntu, kwanokubanokuba lelakwaYuda ngenkulungwane yesixhenxe okanye yiBrazil yenkulungwane yamashumi amabini ananye-abantu ncakasana banye: aboni abadinga ubabalo olungcwele.

Oku kuquka izigwili nabanobunganga. Izigwili nengangamsha zamaxesha eBhayibhile zazingohlukanga kwizigwili nengangamsha zamaxesha angoku, ngokukodwa ekuzunguleni kwazo ubutyebi nodumo namandla, amaxesha amaninzi (kodwa hayi qho) bexhomekeke kwabangenanto. Noko kunjalo uThixo unenkxalabo ngosindiso lwezigwili nengangamsha njengoko enjalo kwababuthathaka nabasweleyo. IsiBhalo sibonelela ngemizekelo enik’ umdla yabantu beBhayibhile ababenobunganga, okanye betyebile, okanye zombini, nangendlela uThixo awabasebenzisa ngayo ukuba babe yintsikelelo kwiintlanga: uAbraham, uIsake, uYobhi, uSolomon, noYosefu, ukubiza nje abambalwa.

Kule veki sizakuhlola iphulo likaThixo kwizityebi nengangamsha. Hamba kunye nathi xa sibona indlela uThixo awafikelela ngayo kwaba bantu kwanendlela abiza nalungiselela ngayo aBalindi ukuba babe lingqina kubo namhlanje ngokunjalo.

_*Funda isifundo sale veki ukulungiselela iSabatha, Disemba 2._