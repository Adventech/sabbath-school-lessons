---
title:  'Ukungqina Kwizifundiswa: UNikodemo'
date:  28/11/2023
---

UNikodemo wayesisifundiswa. IBhayibhile imchaza njengomphathi kumaYuda (Yohane 3:1). UYesu wasingisela kuye njengomfundisi wakwaSirayeli (Yohane 3:10). Wayeyiqonda kakuhle iBhayibhile kwaye wayelambele iNkosi ngokwasemoyeni. Ngokweliso lobuntu, wayenokukhangeleka ngokungathi ngumlandeli kaThixo. Wayeyigcina yonke imithetho, kwaye wayeyinkokheli ehlonitshiweyo phakathi kwamaYuda. Wayenobunganga etyebile. Abaninzi babona ezi njengemiqondiso yokuba uThixo wayemsikelele. Noko kunjalo, kuyavela ukuba iinkangeleko zangaphandle yayi kuphela kwazo-iinkangeleko zangaphandle.

`Funda kuYohane 3:1-12. Eli bali lityhila ntoni ngezidingo zikaNikodemo zakwamoya nangendlela uYesu awazifikelela ngayo?  `

Xa uNikodemo weza kuYesu, waazama ukugcina inkangeleko, umgangatho. Kodwa uThixo wayeyazi intliziyo yakhe. Ngokufanayo, uThixo uyazazi iintliziyo nezidingo zabo bonke abatyebileyo nabanobunganga, nokuba ithini na imvelaphi yabo. UNikodemo weza kuYesu ngenxa yokuba weeyiseka ziimfundiso zikaYesu. Ikratshi lakhe lamvalela ekuvumeni esidlangalaleni ukuba uYesu Kristu uyiNkosi, kodwa oba busuku bamtshintsha unampela. Nkqu nasemva kokweyiseka kwakhe ukuba uYesu uthunyelwe nguThixo, akazange avume ngokuphandle ukuba ungumlandeli kaYesu Kristu.

`Funda kuYohane 7:43-52 nakuYohane 19:39. Ezi ndima zisixelela ntoni ngoNikodemo noYesu?`

Singabona apha kwezi vesi ukuba uNikodemo, ngokuqinisekileyo, waaphenjelelwa ngokumandla nguYesu. Wazama ukumkhusela xa uYesu wayephila kwakunye nokumnika imbeko uYesu xa wayefile. Akuthandabuzeki, uYesu wayemfikelele uNikodemo, owathi, kulwazi nobulumko bakhe obudumileyo, wayenesidingo esikhulu soMsindisi, nje ngoba sonke sisenza.

`Kutheni le nto kufuneka siwulumkele umgibe wokucinga ukuba ngenxa yokuba “sinenyaniso” (esinayo), ngoko ke ulwazi lwale nyaniso lulodwa lwanela ukuba lusisindise? Mingaphi imiphefumlo eyakutshabalala eyayinolwazi olugqithisileyo, nkqu nolwesigidimi seengelosi ezintathu, loba bangasindiswa?`