---
title:  Ingcamango Ngakumbi
date:  01/12/2023
---

Funda uEllen G. White, “Ministry to the Rich,” The Ministry of Healing, pp. 209–216; “Captive Maid Shows Concern for Naaman,” Reflecting Christ, p. 337.

Uthando lukaYesu luyafana kumahlwempu njengakwizityebi nabantu abanobunganga ehlabathini. Wafela amatshawe kwangokunjalo namahlwempu. UYesu wayeyazi eyona ndlela inempumelelo yokufikelela iintliziyo zabo. “ ‘Kulula ukuba inkamela iphumele entunjeni yenaliti, kunokuba isityebi singene ebukumkanini bukaThixo’ ” (Marko 10:25). Sicelw’ umngeni kule veki ukuba sifikelele  kubantu abanobunganga nezityebi ngegospile kaYesu Kristu. Bayaludinga usindiso kwanjengaye nabani na, nkqu nokuba, ngelishwa, abanakuyiqonda ngenxa “yokhuseleko” abacinga ukuba ubutyebi babo buyalunikezela.

“Kuninzi okuthethekayo ngoxanduva lwethu kwabangananziwe abangamahlwempu; akumele ingqalelo ethile inikezelwa kwizityebi ezingananzwanga? Abaninzi balujonga oludidi njengolungenathemba. . . . Amawaka amadoda azizityebi atshone emangcwabeni wawo engalunyukiswanga. Kodwa nokuba bakhangeleka bengakhathali kangakanani na, uninzi kwabo batyebileyo imiphefumlo iyasindeka.”—Ellen G. White, The Ministry of Healing, p. 210.

**Imibuzo Yengxoxo**

`UYesu wadiliza imiqobo yodidi neyamanqanaba xa wayelungiselela abazizityebi namahlwempu ngexesha lolungiselelo lwaKhe emhlabeni. Sihlangabezana njani nalo mba njengaBalindi, lowo womsantsa phakathi kwezityebi namahlwempu, owendeleyo kuzo zonke iindawo zokuhlala zethu?`

`UYesu wathetha oku kulandelayo: “ ‘Lowo ke uhlwayelwe emithaneni enameva, ngulo ulivayo ilizwi, lithi ke ixhala leli phakade, nokulukuhla kobutyebi, kuliminxe ilizwi, lisuke lingabi nasiqhamo’ ” (Mat. 13:22). Ucinga ukuba wayethetha ntoni uYesu “ngokulukuhla kobutyebi”? Kutheni le nto kungadingeki ukuba sibe zizityebi ukuze silukuhlwe bubutyebi?`

`Eklasini, yiyani kumbuzo obuzwe ekupheleni kwesifundo sangoLwesibini ngomba wokuba ukwazi inyaniso akuyonto inye nokusindiswa yiyo? Kutheni le nto oku kungumehluko obaluleke ngeyona ndlela ekufuneka simenze? Ukuba ukwazi inyaniso kuphela ayikuko okusisindisayo, yintoni esi sindisayo?`

`Zeziphi ezinye izizathu onokucinga ngazo zokuba kwakutheni ukuze indodana esisityebi imbukule uYesu lo gama uZakeyu wamamkelayo Yena?`