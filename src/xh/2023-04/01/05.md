---
title:  UThixo Oqhubekekayo Ukuba Kunye Nathi
date:  04/10/2023
---

Ubomi nolungiselelo lukaYesu zaba yeyona ntyilelo kaThixo. Kwisithuba esikwiminyaka emithathu uThixo wakwazi ukutyhila ukuba unguBani nokuba ingantoni injongo yaKhe kunako konke akwenzileyo ngayo nayiphi indlela kwizizukulwana ezidlulileyo. UKristu waba “ngumfanekiselo kaThixo” ogqibeleleyo, Lowo “ukuzaliseka konke kuhleli kuye, . . . elwenzile uxolo ngalo igazi lomnqamlezo wakhe ” (Kol. 1:15, 19, 20). KuKristu, imo kaThixo enenjongo yavakaliswa ngokupheleleyo. UYesu ngokwaKhe wayityhila injongo yaKhe, esithi, “ ‘uNyana woMntu weza kufuna nokusindisa oko kulahlekileyo’ ” (Luka 19:10).

`Funda uze uzikise ukucinga ngoYohane 3:16. Ulubona njani uthando nephulo likaThixo zisebenzisana apha?`

Kamva kulungiselelo lwaKhe, xa uYesu wayesondela kwiveki yokugqibela yobomi, isiphelo sokugqibela soluntu sasi semngciphekweni. Iziganeko ezehlayo kwezoontsuku zaaqhagamshelanisa umnqweno wexesha elidlulileyo kwithemba lexa elizayo. Ngexesha lokubhiyozelwa kwePasika-eyayisalatha kwinkululeko yengcinezelo yaseYiputa-uYesu Kristu, enguThixo esenyameni, waancama ubomi baKhe ukusikhulula kubukhoboka besono. Umpostile uPawulos waabhala, “lowo ungazani nasono, wamenza isono ngenxa yethu, ukuze thina sibe bubulungisa bukaThixo kuye” (2 Kor. 5:21).

`Funda kuMateyu 28:18-20. Sesiphi isithembiso esinokusifumana kuMyalelo oMkhulu? Siyizisa njani ingqiniseko kuthi lo gama sizibandakanya nephulo likaThixo?`

Ukufa kukaKristu kwakuyinxalenye yesigaba soxolelwaniso, hayi isiphelo saso. Ngokuvuka kwaKhe, uYesu wakoyisa ukufa waza wafumana “ ‘lonke igunya . . . emazulwini nasehlabathini’ ” (Mat. 28:18). Ngokusekelezelwe kule nyaniso, emva koko wabayalela bonke abalandeli baKhe ukuba benze abafundi ehlabathini lonke, ngesithembiso esingummangaliso: “ ‘mna ndinani yonke imihla, kude kube sekuphelisweni kwephakade eli’ ” (Mat. 28:20).

`Kungaziphi iindlela othe wabona isithembiso sikaYesu sokuba “nani yonke imihla” sizaliseka ebomini bakho lo gama uzibandakanya kwiphulo?`