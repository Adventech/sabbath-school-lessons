---
title:  UThixo Oyakubuyela Thina
date:  05/10/2023
---

`Funda kuYohane 14:1-3. Kungaziphi iindlela ethe yaqhagamshelana nesigidimi sexesha lesiphelo esifumaneka eziBhalweni?`

Ngexesha lolungiselelo lwaKhe lwasemhlabeni, esinye sezithembiso zikaKristu ezixabisekileyo, ithemba elinoyolo, sityhila kwakho ulangazelelo loMdali lokuba kunye nathi ngonaphakade. UYesu waqinisekisa, “ ‘ndiya kubuya ndize, ndinamkelele kum ngokwam; ukuze apho ndikhona mna, nibe khona nani’ ” (Yohane 14:3).

Ngokukampostile uYohane, idinga lakuba yinene. “Ndeva izwi elikhulu liphuma emazulwini, lisithi, Yabona umnquba lo kaThixo unabantu; uya kuhlala nabo emnqubeni, bona babe ngabantu bakhe, yena uThixo abe nabo, enguThixo wabo” (IsiTyhi. 21:3).

“Umsebenzi wenkululo uyakugqibelela. Kwindawo apho isono siphuphume khona, ubabalo lukaThixo luphuphuma ngakumbi. Umhlaba ngokwawo, ithafa kanye uSathana alibanga njengelakhe, awuzokuhlawulelwa kuphela kodwa uzakuphakanyiswa. . . . Apha, apho uNyana kaThixo wahlala khona ebuntwini; apho uKumkani wozuko waphila, weva ubunzima waza wafa,-apha, xa eyakuzenza ntsha zonke izinto, umnquba kaThixo uyakuba nabantu. . . . Kwaye kumaphakade angaphele ndawo xa abakhululwa behamba ekukhanyeni kweNkosi, bayakumbonga ngeSipho saKhe esingenambaliso, uImanuweli, ‘uThixo unathi.’ ”—Ellen G. White, The Desire of Ages, p. 26.

Apha sifumana owona mzobo mhle weNkululo. UThixo wephulo ekugqibeleni uyakuluzalisekisa ulangazelelo lwaKhe lokuba kunye nabantwana baKhe ngonaphakade. Hayi inyhweba enkulu kangako ukuba yinxalenye yale nyaniso!

Imiceli-mngeni qho yeveki. Kuyo yonke le kota uzakumenyelwa ekuzibandakanyeni ngokukhululekiley kwinjongo kaThixo. Eli iyakuba lithuba lokubona ungcamle uThixo wephulo esebenza ebomini bakho. Xhamla kweli thuba uzibhence uze ulungele ukwabelana ngoko ukufundileyo neklasi yakho qho ngeveki. Ukongeza, Umceli-mngeni uyakukukhuthaza ukuba wongeze ukubandakanyeka kwakho kwiphulo likaThixo.

`Umngeni: Thandazela iveki ezayo yonke imihla ukuba uThixo avule intliziyo yakho ukuba ube yinxalenye yephulo likaThixo.`

`Umngeni:Yazi igama lo mntu ebomini bakho ongekamazi-ummelwane, ugxa wakho emsebenzini, umnini-venkile, umqhubi webhasi, unogada, etc. Qalisa ukumthandazela yonke imihla.`