---
title:  UThixo Owaba Ngomnye Wethu
date:  03/10/2023
---

ITestamente ibonakalisa indlela uMdali awaqalisa ngayo ukumisela isicwangciso ngabantu ekwakufuneka bebonakalise imo nenjongo yaKhe ehlabathini. Yonke into awayenzayo uThixo yayi ngokwecebo laKhe lokuvangela. Ngomprofeti uIsaya, uThixo wathi: “NdinguThixo, akukho namnye unje ngam; ukuxelayo kwasekuqalekeni okungasemva, . . . ndisithi, Icebo lam liya kuma, ndikwenze konke ukuthanda kwam” ’ ” (Isa. 46:9, 10). KwiTestamente eNtsha, noko kunjalo, ulangazelelo lukaThixo lokuba noluntu luthatha inkalo entsha. Ngokuba senyameni kukaKristu, oko kwakusisithembiso kuphela eMyezweni waseEden (Gen. 3:15) kuba yinene.

`Funda ibali lesebhengezo sokuzalwa kukaYesu kuMateyu 1:18-23. Zinto zini ezisemqoka esixelela zona le ngxelo ngoThixo?`

“UThixo unathi.” Imanuweli. UThixo wayehlala nabantu baKhe kumnquba, waza ngoku wahlala nabo kwisiqu esiyinyama esinguYesu waseNazarete. Ngokwenene, ngokuzalwa kukaYesu, uThixo wabonakalalisa ngokweendlela eziluqilima ulangazelelo lwaKhe oluqhubekekayo lokuba kunye nathi ngokwemo nenjongo: uNyana kaThixo wayengumntu gqibe kwaye enobuthixo gqibe, yaye nguYe owaqinisekisa, “ ‘Ndim indlela, ndim inyaniso, ndim ubomi; akukho namnye uzayo kuBawo engezi ngam’ ” (Yohane 14:6).

`Funda kuYohane 1:14-18. Ungafunda ntoni ngokuba senyameni kukaKristu ngephulo likaThixo kuthi?`

UThixo wahlabela mgama kwiphulo laKhe waza, ngoYesu Kristu, wakhona esenyameni phakathi kwabantwana baKhe. Lowo “ungowokuphela kwamzeleyo uYise, ezele lubabalo nayinyaniso” (Yohane 1:14), wazizalisekisa iziprofeto zeTestamente eNdala waza, ngokuhambelana necebo elingcwele, wakunye nathi, uThixo esenyameni yobuntu. UThixo wephulo wayeqhubekeka ukuphumeza injongo yaKhe.

`Cinga ngentsingiselo yokuba uthando lukaThixo ngakuthi lukhulu kangangokuba angeza kuthi ebuntwini bethu. Simele ukusabela njani kolu thando, ngokukodwa ngokuphathelele kwiphulo elijolise kwabanye?`