---
title:  UThixo Ofikelela Kuthi
date:  01/10/2023
---

UThixo wasidala ngokomfanekiselo nemfano yaKhe. Wasinika ihlabathi eligqibeleleyo, kwaye injongo yaKhe yayi kukuba siphile kuqhagamshelwano olugqibeleleyo kunye naYe, ubudlelane ubusekelezelwe kolona phawu lwaKhe luxabisekileyo: uthando. Kodwa ukuze uthando ibe lolokwenyani, uThixo kwakhona wasinika esinye isipho esixabisekileyo: intando ekhululekileyo-inkululeko yokukhetha indlela emasiyilandele. Eneneni, uThixo wanikezela imiyalelo ecacileyo kuAdam noEva ngengozi kunye nemiphumela ebulalayo yokungathobeli (Gen. 2:16, 17). USathana, ngokufanayo, ngokukhohlisayo wambongoza uEva ukuba atye isiqhamo somthi wokwazi okulungileyo nokubi, kodwa kungekho zipho zingezizo. Ngokukhabanayo, wabanga ngelithi, “nibe njengoThixo, nazi okulungileyo nokubi”(Gen. 3:5). Ngelishwa, uEva wakhetha ukutya waza wadlulisela isiqhamo kuAdam, owathi naye wenza kwa olo khetho. Indalo egqibeleleyo, ngoko, yadyojwa sisono.

Elo thuba latshintsha isicwangciso nenjongo kaThixo yokuqala selizwe elisanda kudalwa elinguMhlaba. Iphulo losindiso, elaliqulunqwe “ngaphambi kokusekwa kwehlabathi” (Efese. 1:4), kwafuneka limiselwe.

`Funda kwiGenesis 3:9–15. Ayesithini amazwi okuqala kaThixo kuAdam emva kokuba yena noEva bewile, kwaye kutheni loo ntetho isibaluleke ngeyona ndlela ngokwemfundiso nkqu nanamhla oku?`

Eneneni, uThixo wayesazi nqo apho bakhoyo. Begutyungelwe luloyiko, uAdam noEva yayingabo kanye ekwakufuneka bebone okwenzekayo. Kodwa kwakufuneka kanjalo ukuba benkqangisiwe ukuze bayiqonde imiphumela eyoyikekayo yesono sabo. USathana naye kwakufuneka oyisiwe. Ngenxa yoko, uThixo ngoko waqalisa ukuzisa iphulo laKhe: icebo losindiso (bona kwiGen. 3:14, 15)—ithemba ekuphela kwalo “elixolelanisa naYe ngokwaKhe ihlabathi”(2 Kor. 5:19).

Kudingeka ukuba sinike ingqalelo eyiyo, noko kunjalo, kwinto yokuba ngaphambi kokunkqangiswa kunye nedinga loxolelwaniso, uThixo weza kufuna uluntu oluwileyo. Phakathi kwemeko ekhangeleka ingathembisi, uThixo kuqala uvelela imiba emibini kumbuzo waKhe kuAdam: imeko yethu ewileyo kwakunye nemo yaKhe engephulo. Silahlekile kwaye sidinga ngokumandla usindiso. NguYe osifumanayo ngenjongo yokusindisa neyokuba kunye nathi.

`Kuyo yonke imbali, uThixo uyaqhubekeka ukubuza: “Uphi?” Kumava akho buqu, oku kuthetha ntoni kuwe, kwaye umphendule njani Yena?`