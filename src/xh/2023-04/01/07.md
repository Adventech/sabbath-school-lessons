---
title:  Ingcamango Ngakumbi
date:  06/10/2023
---

“Icebo lokukhululwa kwethu lalingeyonto ethe qatha mva, icebo eliqulunqwe emva kokuwa kukaAdam. Lali yintyilelo ‘yemfihlelo ebifihliwe kwasephakadeni.’ Roma 16:25, . . . Lali kukutyhilwa kwemimiselo ebisisiseko setrone kaThixo emaphakadeni. Kwasekuqala, uThixo noKristu balwazi ukreqo lukaSathana, kwakunye nokuwa komntu ngenxa yamandla anobuqhuphololo omkreqi. UThixo akazange amisele ukuba isono sibekho, kodwa wabubona kwantlandlolo ubukho baso, waza wenza umsindleko wokuhlangabezana nalo xakeka umbi. Wayelithanda kakhulu ihlabathi, kangangokuba waanqophisa ngokunikela uNyana waKhe okuphela kwamzeleyo, ‘ukuze bonke abakholwayo kuye bangatshabalali, koko babe nobomi obungunaphakade.’Yohane 3:16.”—Ellen G. White, The Desire of Ages, p. 22.

“UKristu akazange abaxelele abafundi baKhe ukuba umsebenzi wabo uzaba lula. . . . Kodwa babengazokuyekelwa ukuba balwe bodwa. Wabaqinisekisa ukuba uzakuba kunye nabo; kwanokuba ukuba bahambe ngokholo, bazakuhamba phantsi kwekhakha lonaMandla-onke. . . Lo gama bethobela ilizwi laKhe, baze basebenze ngokubambisana kunye naYe, babe ngenakusilela. Yiyani kuzo zonke iintlanga, wabayalela. Yiyani kwiindawo ezikude zehlabathi elimiweyo nize niqiniseke ukuba ubukho Bam bakuba kunye nani nalapho. Sebenzani ngokholo nangengqiniseko; ngokuba akusayi kubakho xesha endiyakunishiya ngalo. Ndiya kuba nani maxa onke, ndininceda ukuba nenze umsebenzi wenu, ndinikhokele, ndinithuthuzele, ndiningcwalise, ndinixhase, ndininike impumelelo ekuthetheni amazwi ayakutsalela ingqalelo yabanye ezulwini.”—Ellen G. White, The Acts of the Apostles, p. 29.

**Imibuzo Yengxoxo**

`Cinga ngokuba kuthetha ukuthini ukuba amazwi kaThixo okuqala kuluntu oluwileyo angathi “Yintoni na le uyenzileyo?” Okanye “Kutheni ungandithobelanga?” Koko amazwi okuqala athi, “uphi?” Ntuthuzelo ni emayisinike yona le nyaniso ngokuphathelele kwinjongo kaThixo ngathi kwakunye nabo basenyongweni kuthi?`

`Cinga ngokuba kuthetha ukuthini ukuba uThixo buQu, esesiqwini sikaYesu, weza kweli hlabathi ukuze asisindise. UKristu emnqamlezweni waba yimbonakaliso yokugqibela kaThixo njengoThixo wephulo. Oku kusixelela ntoni ngesimilo saKhe?`

`Iphulo lelikaThixo. Ngenxa yoko, uyakubaxhasa abaxhobisele umsebenzi abantu. Ujonge le nyaniso, xa unjonge imiceli-mngeni yovangelo luka zwelonke, ungamelana njani neemvakalelo nezimo zokunqongophala okanye uloyiko?`