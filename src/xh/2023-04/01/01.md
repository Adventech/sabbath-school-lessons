---
title:  'Iphulo LikaThixo Elijolise Kuthi: Isigaba 1'
date:  30/09/2023
---

### Funda Ukulungiselela Isifundo Sale Veki
Gen. 3:9–15; Gen. 28:15; Eksod. 29:43, 45; Mat.1:18–23; Yohane 1:14–18; Yohane 3:16; Yohane 14:1–3.

> <p>Indima Yenkumbulo</p>
> “UYehova uThixo wambiza uAdam, wathi kuye, Uphi na? (Genesis 3:9).

Iphulo liyifumana imvelaphi nenjongo yalo kuThixo. Eli phulo alizange liqale ngobizo lukaAbraham (Gen. 12:1–4) okanye ngeEksodus (Eksod. 12:31–42). Alizange liqale nkqu nangoYesu Kristu emhlabeni (Mat. 1:18–25) okanye ngeehambo zovangelo zikaPawulos (Zenzo 13:4–14:26). Eli phulo laqalisa ngoThixo ngokwaKhe, xa wenza elimiweyo labakho waza kamva wadala uluntu (Gen. 1:26, 27).

KwiziBhalo, sibona uThixo othi ngenjongo afikelele aze alangazelele ukuba kunye nabantwana baKhe. Kwasekuqalekeni, umisela ubudlelane kunye no-Adam no-Eva. Nkqu nasemva kokungena kwesono, uyaqhubekeka nephulo laKhe, kodwa ngoku ikukumisela kwakhona ubudlelane baKhe noluntu. Ekugqibeleni, iphulo likaThixo lizakuphunyezwa (IsiTyhilelo 21-22), nto leyo engunobangela wokuba sikhuthazeke emsebenzini wokuvakalisa igospile engunaphakade kwihlabathi (IsiTyhi. 14:6, 7).

Isiseko salo naluphi ilinge lephulo, ngoko, masisekelezwe kubudlelane noMdali kwakunye nokuqondwa kakuhle kwemo nesimilo saKhe esingephulo. Kodwa ngaphambi kokuba siqonde iphulo likaThixo, kubalulekile ukuqonda ngcono uThixo wephulo.

_*Funda isifundo sale veki ukulungiselela iSabatha, Oktobha 7._