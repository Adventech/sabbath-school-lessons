---
title:  'Iphulo LikaThixo Elijolise Kuthi: Isigaba 2'
date:  07/10/2023
---

### Funda Ukulungiselela Isifundo Sale Veki
Yohane 20:21, 22; Mat. 28:16–20; IsiTyhi. 14:6, 7; Dut. 7:6, 11, 12; IsiTyhi. 7:9, 10.

> <p>Indima Yenkumbulo</p>
> “Hambani ngoko niye kuzenza abafundi zonke iintlanga, nibabhaptizela egameni loYise, loNyana, loMoya oyiNgcwele” (Mateyu 28:19).

Umxholo, lowo kaThixo njengoThixo wephulo, utyhutyha sonke isiBhalo. Ngumsonto oqhagamshelanisayo wembali yoluntu, kwaye ibonakalisa injongo kaThixo kwindalo yaKhe. Kwakhona,idibanisa intyilelo engcwele kunye nenjongo engundoqo: ukubuyiselwa komfanekiselo kaThixo kubantwana baKhe abawileyo (thelekisa neKol. 3:9, 10; 1 Yohane 3:2).

Iphulo likaThixo lukwasebenza njengemvelaphi ekufuneka silibone kwaye siliqonde ngayo iLizwi likaThixo kuthi. Xa sifunda iBhayibhile, sinokubona uThixo ufikelela kuthi ngenjongo. Naphakathi koqhawukwano olubangelwe sisono (Isa. 59:2), ngephulo laKhe uThixo uyaqhubekeka ukubuyisela ubudlelane obuqhawukileyo noluntu de ibe lelo thuba linoyolo xa Yena “eyakuzenza ntsha zonke izinto” (IsiTyhi. 21:5).

Okwangoku, uThixo ukhethe ukuzibonakalisa kuthi ngendlela apha esinokuqonda ngayo imo nenjongo yaKhe, kwaye ngaphezu kwako konke, sibe nobudlelane bokwenene nobungapheliyo kunye naYe. Ngamanye amazwi, asifikeleli ekumazini nje kuphela kodwa kanjalo sabelana, nabanye, ngamava ethu kunye naYe kwakunye nothando lwaKhe olusindisayo.

KwiziBhalo, ngoko, uThixo usinika iziqalelo eziphambili zento elingayo iphulo laKhe.

_*Funda isifundo sale veki ukulungiselela iSabatha, Oktobha 14._