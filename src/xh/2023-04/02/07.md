---
title:  Ingcamango Ngakumbi
date:  13/10/2023
---

“Amazwi oMsindisi, ‘Nilukhanyiselo lwehlabathi,’ alatha kwinto yokuba enikezele kubalandeli baKhe uvangelo lukazwe-lonke. Kwanjengokuba imitha yelanga igqobhozela ezingontsini zelimiweyo, ngokunjalo uThixo ucwangcisele ukuba ukhanyiso lwegospile lufikelele kumphefumlo ngamnye ehlabathini. Ukuba ibandla likaKristu beliyifezekisa injongo yeNkosi yethu, ukukhanya bekuzakukhanyiswa kubo bonke abahleli ebumnyameni nasezweni lethunzi lokufa; endaweni yokuhlanganiselana ndawonye bephepha uxanduva nokuthwala umnqamlezo, amalungu ebandla ebezakusasazeka kuyo yonke imimandla, bevumela ukukhanya kukaKristu kubengezele kubo, basebenze njengoko wenzayo ngenxa yokusindiswa kwemiphefumlo, kwaye ‘ezi ndaba zilungileyo zobukumkani’ beziyakuthwalelwa kulo lonke ihlabathi ngokukhawuleza.

“Kuwo onke amazwe isikhalo saseMakedoni siyahlokoma, ‘ sinceda.’ Iziqu zezulu bezisebenzisana nabantu. ………..uhamba phambi kwethu, yaye amandla angcwele asebenzisana nelinge lobuntu. Amfamekile ngokwenene amehlo angakuboniyo ukusebenza kweNkosi, yaye zisisithulu iindlebe ezingaliviyo ikhwelo loMalusi wokwenene kwizimvu zakhe. Abanye baluvile ubizo lukaThixo, yaye basabele. Yonke intliziyo engcwalisiweyo ngoku mayisabele, ngokuzama ukunkqangaza isigidimi esinikeza ubomi. Ukuba amadoda namankazana ngentobeko nokuthembeka anokuthatha umsebenzi wawo awunikwe, nochongwe nguThixo, amandla angcwele ebeyakutyhilwa ekuguqukeleni koninzi kwinyaniso. Ibiyakuba ngummangaliso imiphumela yamalinge abo.”—Ellen G. White, The Advent Review and Sabbath Herald, Novemba 14, 1912.

**Imibuzo Yengxoxo**

`Ukuthembakala kwempembelelo yebandla eluntwini kuchazwa ikakhulu ngumgama esithi-njengomzimba kaKristu-siwubonakalalise ebomini bethu uthando lukaThixo ekufezekiseni iphulo laKhe. Usabela njani, njengesiqu, kulo mngeni?`

`Ucinga ukuba ibandla lakho libonwa ze liqondwe njani ngabamelwane balo abangengoBalindi? Wazi njani? Ukuba le ngcamango intle, ungenza ntoni ukuyiqinisa ngakumbi? Ukuba imbi, ungenza ntoni ukuyitshintsha?`

`Kutheni le nto ukugcina “igospile engunaphakade” njengombindi wephulo lethu ehlabathi kubaluleke ngeyona ndlela nje? Leliphi ithemba elingundoqo esinokulinika nabani na, naphi na, elingamiliselwanga kwithemba elikhulu esinalo ngenxa yegospile, iindaba ezilungileyo zoko uYesu asenzele kona emnqamlezweni?`