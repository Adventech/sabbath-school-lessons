---
title:  Ukunqumla Umgca
date:  07/12/2023
---

`Funda kwiZenzo 17:24-34. UPawulos uqhubekeka njani nobungqina bakhe?`

Kukwanika umdla ukuphawula ukuba uPawulos eneneni waacaphula abanye bababhali babo, abathi, bebhale into esondeleyo kakuhle kwinyaniso yeBhayibhile, banika uPawulos ikroba lokuhamba nabo ngomgca abaphulaphuli bakhe. Oko kukuthi, wasebenzisa ufifi awayenalo ngeenkolo zabo ukukhangela umhlaba ophakathi kunye nabo, ukuze abhekise phambili. Akuthandabuzeki: kwinzame zokufikelela abanye, ukuba nofifi kwinto abakholelwa kuyo kwakunye nokukhangela iindawo ezilikroba kunokuba yindlela emandla yokufikelela ebantwini.

Qaphela, kanjalo, ukuba uPawulos usebenzisa eli kroba kunye nabo ukusinga ngoko apho ebufuna ukusingisa khona: uvuko lukaYesu kwakunye nethemba olwalubathembisa lona. ULuka waazichaza iindlela abasabela ngazo kumazwi okuvala kaPawulos ngovuko. Abanye bayinyevulela le ngcamango; abanye bathi bafuna ukuphinda bamve uPawulos kulo mba; baza abanye bakholwa. Okungundoqo kweli bali kwinjongo yethu kukuba xa bebonke eneneni baamamela. Kwaye oko kwaba lithemba likaPawulos zisuka.

Siyazi ukuba abanye abantu bazakuyibukula igospile, kodwa kufuneka senze konke esinokukwenza ukuqinisekisa ukuba ngaphambi kokuba bayibukule, bayakuqonda oko bakubukulayo. UPawulos, ngendlela yakhe yokusebenza nabantu baseAtene kwakunye nokusebenzisa kwakhe ngobuchule oko akufundileyo nakufundileyo ngabo, waaqinisekisa ukuba beva ngeengqiqo ezivulekileyo ukuba ukhona uThixo abangamaziyo kodwa obadalileyo. Lo Thixo wayebathanda kwaye elangazelela ukwaziwa ngabo. Ube nenceba kubo nangona bebengamazi nje. Kodwa iMini yoMgwebo yayisiza. Kwaye ukuba konke oku kwakukhangeleka kungakholeleki ngeyona ndlela, babukhona ubungqina kwakho obunokuqinisekiswa kuvuko lukaKristu.

Kuba ngoku okunene abantu babesele besivile basiqonda isigidimi, babezakuzikhethela ukuba basibukule ngokuphandle okanye baphande nzulu. Kwaye abanye baaphanda nzulu baza baba ngabalandeli bakaYesu (Zenzo 17:34).

`Umngeni: Emthadazweni, cela inkokhelo etsolileyo kaThixo ekwazini indlela engcono yokungqina kumntu omaziyo.`

`Umngeni Oqatha: Phonononga amakhasi onxibelelwano “njengeAriyopago” yakho yokuzisa igospile-ngokusulungeka nobuchule bukaPawulos kwabangakholwayo.`