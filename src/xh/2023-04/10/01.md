---
title:  'Iphulo Elijolise Kwabangekafikelelwa: Isigaba 1'
date:  02/12/2023
---

### Funda Ukulungiselela Isifundo Sale Veki
Zenzo 17; 1 Kor. 2:2; Rom. 1:18–25.

> <p>Indima Yenkumbulo</p>
> “ ‘UThixo yena, owenza ihlabathi neento zonke ezikulo, lowo, eyiNkosi nje yezulu nomhlaba, akahlali zitempileni zenziwe ngazandla’ ” (Zenzo 17:24).

Edandalazisa oko uPawulos wakwenzayo eAtene, uLuka waabhala: “Wayexoxa ke ngoko endlwini yesikhungu namaYuda, nabamhlonelayo uThixo; nasendaweni yembutho imihla ngemihla, nabasukuba bekhona” (Zenzo 17:17).

Ngokwendalo, uPawulos ngewayonwabe ngeyona ndlela ukusebenza phakathi kwamaYuda, inyama negazi lakhe. Kodwa uPawulos waala ukwaneliseka ukusebenza kuphela phakathi kwabantu bakhe. Wayebizelwe ukufikelela kwabanye kanjalo.

Okanye uPawulos ngewayesebenzile nje kunye nabeeNtlanga “abamoyikayo uThixo,” abambono yabo yayisele iphumele kutshintsho olubonakalayo. Babenesiseko seBhayibhile awayenokwakhela phezu kwaso uPawulos, nkqu nokuba kwakusadingeka ukuba bamazi uThixo “ababemoyika”-uYesu onguMesiya.

Kodwa, hayi. Lo gama eseAtene, isixeko esasidume ngentanda-bulumko yaso, uPawulos wayefuna ukubafikelela abantu nalapho. Abaninzi kwaba babe nemvelaphi nembono eyahluke ngokumandla kunaleyo yamaHebhere kunye nembali yawo engcwele, neyayenze isiseko senkolo uPawulos awayenqwenele ukuyifundisa eAtene.

Wenza njani uPawulos ukuzama ukufikelela kwaba bantu, kwaye singafunda ntoni kula malinge wakhe?

_*Funda isifundo sale veki ukulungiselela iSabatha, Disemba 9._