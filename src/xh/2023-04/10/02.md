---
title:  UmHebhere eAtene
date:  03/12/2023
---

`Funda iZenzo 17:1-16. UPawulos waqukumbela njani eAtene, kwaye wasabaela njani kwinto awayibona khona? `

Umzi waseAtene “wawunikelwe kwizithixo” (Zenzo 17:16). Eyazi imbali yabantu bakhe kwakunye nokukekelela kwabo (phakathi kwezilumkiso ezingapheliyo) kwizithixo, uPawulos wacatshukiswa zizo zonke izithixo awazibona eAthene kanjalo. Akuthandabuzeki, uPawulos wakhuthazwa yimfesane ngakubantu baseAthene, ababezakufela ezonweni zabo ukuba babengafundanga ngoThixo oyinyaniso.

Namhlanje, izixeko zethu zisazaliswe zizithixo, nangona zingaphantsi ngokuphawuleka kunoko uPawulos wakubonayo. Kwaye ngelishwa, amakholwa amaninzi ayakwazi ngokupheleleyo ukuhamba esixekweni engakhange achukumiseke nakancinci kwizithixo zaso. UPawulos, ngoko, walawulwa ngokupheleleyo nguMoya oyiNgcwele ukuba aphendule. Engavisisani kunye namanye amakholwa, awayengekayiqondi nangoku eyokuba igospile yayi yeyehlabathi lonke, uPawulos wayesazi ukuba uThixo ufuna abantu baseAthene basindiswe kunye nabo bonke abangabanye. Wayeyiqonda eyokuba ingcamango yephulo likazwe-lonke yayi kukuthatha igospile isiwe kwaboo bangafikelelwanga konke konke, kuquka nabahedeni abangabanquli-zithixo kunye neentanda-bulumko ezazithe tshitshilili kwizitalato zaseAthene.

UPawulos, ngoko, waxhaphaka kwiindawo yembutho apho aba bantu babezakufumaneka khona. Singatsho ukuthi waseka iZiko leMfundo loVangelo Jikelele (Global Mission Study Center) lokuqala, nalapho wasebenzisa khona indawo yembutho ukufunda nokuvavanya iindlela zokufikelela iintliziyo kwakunye neengqondo zabahedeni.

UPawulos wayazi ukuba akakwazi kungena abantu baseAthene ngendlela efanayo awawangena ngayo amaYuda okanye nkqu abeeNtlanga abamoyikayo uThixo. Aba ngabantu abasiqalo sabo sasingengoThixo kaSirayeli okanye imisebenzi yaKhe phakathi kohlanga lakwaSirayeli. Nokuba zazibaluleke kangakanani na ezi ngcamango neenkolo kumaYuda nkqu nakwabaeeNtlanga aboyika uThixo, zazi ngathethi nto kubantu uPawulos awayequbisana nabo kwindawo yembutho eAthene. Yiyo lo nto, indlela entsha kwaphela yayi dingeka.

Namhlanje, sisoloko sifuna ukufikelela abantu abamvelaphi yabo ingenanto ifanayo kunaleyo ibizwa ngokuba lilifa “lobuYuda buKristu.” Yiyo lo nto, njengoPawulos, kufuneka siziqhelanise. Indlela enokusebenza kakuhle, umzekelo, eBuenos Aires isengaphutha eBangkok.

`Luhlobo luni lwezithixo abazinqulayo abantu ekuhlaleni kwakho, kwaye ungawavula njani amehlo abo kwindlela eziphuthe ngayo kwaphela? `