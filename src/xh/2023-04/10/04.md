---
title:  UPawulos NoThixo Ongaziwayo
date:  05/12/2023
---

Qaphela ukuba uPawulo ayinyembe inkolo yobuxoki okanye oothixo bobuxoki babantu baseAtene. Waaqokela zonke iingongoma zokulungileyo awayenokuzifumana, zimbalwa zinjalo, waza wasebenzisa ithuba ngazo.

`Funda kwiZenzo 17:22, 23. Weenza ntoni uPawulos apha kwilinge lakhe lokuzama ukufikelela aba bantu ngeGospile?`

“ ‘Madoda aseAtene, ndiyabona ukuba ezintweni zonke nincamisile ukuhlonela izithixo’ ” (Zenzo 17:22). UPawulos wayencoma abahedeni! Unqulo lwabo lwalutenxile nkalo zonke, kodwa noko kunjalo uPawulos wakuncoma ukuzinikela kwabo kulo kuba ukuzinikela nkqu kweyakwamoya etenxileyo kuyancomeka kunokungahoyi kwanto kwezakwamoya.

UPawulos waqhubeka, “ ‘Kuba ndithe, ndihamba ndisingasinga izinto enizihlonelayo . . . .’ ” (Zenzo 17:23). Ekudandalaziseni indlela alubona ngayo unqulo lwabantu baseAtene, uPawulos waavakalisa isimo esihloniphayo ebantwini. Wayengangxamanga njengencutshe ezigwagwisayo eneempendulo zonke zendlela abantu ekufuneka batshintshe ngayo. Nyanisweni, wayeyiyo, eneneni, incutshe kwaye, eneneni, enazo iimpendulo aba bantu ababezidinga! Kodwa akazange azibonakalalise ngoloo hlobo, kungenjalo wayezakubhebhethwa ngokuselubala. Endaweni yoko, wabonwa njengomntu okhathalele abantu nolangazelela ukulungelwa kwabo.

Ehlomla kumbhalo, “KONGAZIWAYO UTHIXO” (Zenzo 17:23), wasebenzisa ithuba koko kunokubonwa njengomhlaba ophakathi. Babekholelwa kuthixo (uninzi, eneneni), nto leyo yayi sisiqalo esikhulu (abanye abantu ngoko babe ngakholwa) kwaye kwakunokuhlahl’ indlela kwincoko enzulu. Akazange ayingxeke ingcamango engeyiyo yesibingelelo sothixo ongaziwayo. Endaweni yoko, waaxabisa wathanda abantu ababekhathalele izinto zakwamoya ukungena kumgudu nendleko yokunqula into ababengayazi kwakuyazi, kuthi kanti bayaphoswa.

Babetenxile? Kakade, kodwa oko kwakunokushukuxwa. Okwakubalulekile ekuqaleni yayi kukuba babe zinikele koko babe kuqonda. Oko, uPawulos wakuqonda, ukuba yinto uMoya oyiNgcwele onokusebenza ngayo.

UPawulos wayefumene ingongoma yokuthetha eyayizakuxhokonxa umdla wabo.

`Zeziphi iibhulorho neendawo zokurhetshana onokucinga ngazo ezinokuvula amathuba encoko enzulu kunye nabanye odibana nabo?`