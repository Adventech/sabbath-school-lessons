---
title:  Ukwazisa uThixo Omtsha
date:  06/12/2023
---

Ekuyifumaneni kukaPawulos ingqalelo yeengqondi zaseAtene, waakhangelisa abaphulaphuli bakhe kuThixo wamazulu.

`Funda kwiZenzo 17:24-27. Ndlela ni awayithathayo apha uPawulos kwilinge lokufikelela aba bantu?`

Kubantu ababezikhathelele kakhulu izinto zakwamoya de bakha isibingelelo sothixo ongaziwayo, amazwi kaPawulos atsal’ umdla: uThixo onguMdali ongahlali tempileni akadingi nto ivela ebantwini, koko ubonelela iintswelo zabantu. Kwinkcubeko eyayitshone zwabha kwiintsomi zesiGrike, nalapho oothixo babengenazigqibo, bezigwagwisa, kwaye bekhohlakele, ingcamango yoThixo ofana naloo uPawulos wayemchaza yaba yingcinga etsal’umdla ngokumangalisayo. Kwaye amadoda aseAreyopago aathatha amanyathelo okuqala awo okuqingqela kuThixo wothando.

Inyaniso kukuba lo Thixo, loo babe ngamazi, wayenokwaziwa! Eneneni, ufuna ukwaziwa, naye.

Mhlawumbi uPawulos waatyatyadula eAriyopago ngaphezu kwamazwi ambalwa uLuka abelane ngawo kweli bali. Kukhangeleka kufanelekile ngenxa yendawo ukuba uLuka wayishwankathela nje intetho kaPawulos. Ukuba oko kuyinene, ngoko ke ingcamango nganye kwezi sesizifundile okwangoku uPawulos mhlawumbi waacinezela ngakumbi kuyo. Ngoko ke siqhawula intetho kaPawulos ibe ziingcamango:

1\. UPawulo kuqala waancoma ukuqonda kwabo kwakwamoya kwangoku kunye nokunyaniseka kwabo.

2\. Okulandelayo waabonisa ukuba uyifundile inkolo yabo kwanokuba ubhaqe izinto azihloniphayo koko akufundileyo.

3\. Waza wabaxelela ngento enye eyodwa ayibhaqileyo ekufundeni kwakhe unqulo lwabo abaye bavuma ukuba babe ngayiqondi.

4\. Emva koko, waabelana ngenkalo kaThixo awayesazi ukuba bayidinga ngokumandla, eyinyaniso yokuba uThixo ukho uyabathanda kwaye akakudanga.

5\. Okokugqibela, ekupheleni kwentetho yakhe, uPawulos wasondela ekubalumkiseni ngentsingiselo yokubukula ukwazi lo Thixo babengekamazi.

UPawulos wabasa apho anokuphela khona, ngokuphathelele koko wayekwazi ngoko babekholelwa kuko. Ukuba wakwazi ukubafikisa apho, wayesenza inkqubela emandla.

`Qaphela isibheno sikaPawulos kwihlabathi elidaliweyo nakuThixo njengoMdali (see also Rom. 1:18–25). Kutheni le nto oku kuyeyona ndlela efanelekileyo yokuthathwa, ubuncinane njengesiqalo, kuninzi lwabantu? Yintoni le ikwihlabathi elidaliweyo eyalatha ngokumandla kuThixo?`