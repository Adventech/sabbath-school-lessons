---
title:  UPawulos eAriyopago
date:  04/12/2023
---

Nokuba wayephi, uPawulos, enikwe umyalelo wakhe nguThixo, wayezakuyishumayela igospile. Ngoko ke yilo nto kanye awayefuna ukuyenza.

`Funda kwiZenzo 17:18-21. Zeziphi ezinye zeendlela ezohlukileyo abahedeni ababekwindawo yembutho abasabela ngayo ekuthetheni nasekubuzeni kukaPawulos?`

Ngokucacileyo, “ngoothixo basemzini” bakhe uPawulos wachukumisa aba bantu kwindawo yembutho (Zenzo 17:18), baza ke bamthatha bamsa eAriyopago, inxalenye yesixeko apho imiba yezomthetho nezenkolo yayishukuxwa khona, nangani kungakhangeleki ngathi uPawulos wayejamelene nako nakuphi ukuxoxwa kwetyala lomthetho. Ngokwenkangeleko, yayi kukuba, kunikwe yena “nemfundiso entsha” (Zenzo 17:19) iindlebe. Kwakunokuba nzima ukubethisa ngoyaba umntu onobuciko obufana nobukaPawulos, ivudu, nengqondo, nokuba wayekhuthaza iingcamango ezazikhangeleka zingaqhelekanga ngeyona ndlela kwaba bantu.

IZenzo 17:21 zithi abantu baseAthene abazange benze nto koko bathetha baphulaphula izimvo ezintsha. Ingaba uLuka wayebatyhola ngobuvila. Mhlawumbi hayi. Amathuba makhulu okuba wayeveza into yokuba babe ziingqondi nabaxoxi abanamava. Kakade, amaGrike avelise amadoda afana noSocrates, uPlato, kunye noAristotle, iintanda-bulumko ezimpembelelo yazo ide yafikelela kwixesha lethu ngokunjalo. IAthene kangangeenkulungwane yayi bonwa njengeziko le ngcamango yengqiqo nentanda-bulumko. Nangani ezinye zezi ngqondi babe ngamphiki uThixo, ngokuqinisekileyo hayi ngendlela esikubona ngayo ukuphika-Thixo namhlanje, intlaninge yeengcamango zabo zentanda-bulumko zazahluke mpela kwiimfundiso zobuKristu. Kunzima, umzekelo, ukufumana indawo kwintanda-bulumko yamaEpicurean kunye namaStoic yinto efana noMesiya ovukileyo.

EAthene, uPawulos wayelindele ukuba uMoya oyiNgcwele usebenzisa ulwazi nezakhono zakhe zokuxoxa, awayezizuze kwimfundo yakhe phantsi koGamaliyeli. Kodwa enyanisweni yaba yimfundo kaPawulos kwizitrato zaseAthene uMoya oyiNgcwele awakwaziyo ukuyisebenzisa ngakumbi. “Abona balumkileyo kubaphulaphuli bakhe bakhwankqiswa xa babemamele ukuxoxa kwakhe. Wazibonakalalisa njengonolwazi nemisebenzi yabo yobugcisa, uncwadi lwabo, kunye nenkolo yabo.”—Ellen G. White, The Acts of the Apostles, p. 237.

`Emva kwamava kaPawulos eAthene kunye naba bahedeni neentandabulumko, wabhalela amaKorinte ukuba “Kuba ndagqiba kwelokuba ndingazi nto phakathi kwenu, ingenguYesu Kristu, naye ebethelelwe emnqamlezweni” (1 Kor. 2:2). Sifundo sini sethu esikhoyo apha ngendlela amakabe sembindini ngayo uKristu kwisigidimi sethu nokuba sishumayela kubani na?`