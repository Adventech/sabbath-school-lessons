---
title:  Ukholo Lwabahlobo
date:  19/11/2023
---

Ibali elimandla kwiiGospile lityhila into amanye amadoda athubeleza kuyo ukuze azise umntu osweleyo, mhlawumbi umhlobo, kuYesu. Sinokufunda koko kweenzekayo apha ngomsebenzi onzima onokwenziwa ngamanye amaxesha ukulungiselela abo basweleyo.

`Funda kuLuka 5:17-26 (bona kanjalo kuMat. 9:1–8, Marko 2:3–12). Zeziphi ezinye zezifundo esinokuzithatha kweli bali ngephulo kunye nolungiselelo? `

Ngokumzisa kuYesu, la madoda athatha uxanduva lokukhathalela umhlobo wawo. UThixo usibizela ekuthini sifane nabahlobo bale ndoda-ekukhokeleleni abasweleyo kuYesu Kristu. Lo msebenzi udinga ukholo, ukwenza, umonde, kwakunye nentumekelelo, ukuba sikhona isidingo, singa……….. La madoda eza kuYesu kodwa aqubisana nemiqobo. Awazange akwazi ukuzisa umhlobo wawo oli athalala kuYesu ngeendlela zesiqhelo. Awazange ancame; endaweni yoko afumana indlela esunguliweyo yokusa le ndoda kuYesu Kristu. Ukuthoba umhlobo eluphahleni! Noko kunjalo, ngokukaLuka, uYesu wakungqina oko akwenzayo (bona kuLuka 5:20).

Umnqweno kaYesu ngathi kukuba sizise abahlobo bethu abangenakuzinceda kuYe. IBhayibhile yalatha kuYesu njengoGqirha oMkhulu olangazelela ukuxolela nokuphilisa abo babulalekayo, nokuba bangobani na.

UEllen G. White usinika umngeni wokunceda abangenakuzinceda: “Sukulinda uba mawuxelelwe uxanduva lwakho. Vula amehlo akho ubone ukuba ngoobani abakungqongileyo; ziqhelaniseni nabangenakuzinceda, ababandezelekileyo, nabasweleyo. Sanukuzifihla kubo, kwaye sanukuzama ukuzivalela iintswelo zabo. Ngubani onikezela ubungqina obukhankanywe kuYakobi, bokuba nonqulo oluhlambulukileyo, olungadyojwanga kukuzicingela okanye ukungcola? Ngobani abanomdla wokwenza konke okusemandleni wabo ukuncedisa kwicebo elikhulu losindiso?”—Testimonies for the Church, vol. 2, p. 29.

UYesu obonakalisa indlela yokunceda abangenakuzinceda kwaye usibizela ekwenzeni ngolo hlobo. Okokuqala, siba ngabahlobo babo; size sifunde ngeentswelo zabo; size okokugqibela, sibakhokelele kuYesu, ekuphela kwaKhe onokubanceda. Oku koko akwenzayo amadoda akwelibali; sidinga ukwenza njalo kuyo nayiphi imeko esizifumana sikuyo. Uncedo lukhokelela abantu kulowo ikuphela kwakhe onokubasindisa: uYesu.

`Ngubani okufutshane kuwe, ngoku, odinga uncedo? Yintoni ozakumenzela yona? `