---
title:  Indlela kaKristu Yodwa
date:  20/11/2023
---

**La mabali asifundisa ntoni ngolungiselelo lwabasweleyo?**

`Yohane 5:1–9`

`Marko 1:23–28`

UEllen G. White ubonelele ngenkqubo enezigaba ezihlanu yendlela kaYesu ngendlela yokulungiselela, ngokukodwa kwabo basweleyo: “Yindlela kaKristu yodwa enokunikezela impumelelo yokwenyani ekufikeleleni ebantwini. UMsindisi wayezidibanisa nabantu njengomntu ofuna ukulungelwa kwabo. Wabonakalalisa uvelwano kubo, wafikelela iintswelo zabo, waza wazuza ingqiniseko yabo. Emva koko wathi kubo, ‘Ndilandeleni.’ ”—The Ministry of Healing, p. 143.

Okokuqala, masizidibanise nabasweleyo, sichithe ixesha ekubazini, size siqonde iintswelo zabo ngenjongo yokubenzela okulungileyo. Jonga koko uYesu wakwenzayo kumlwelwe wasechibini. UYesu wayepha kanye, phakathi “kwenkitha eninzi yemilwelwe, iimfama,  iziqhwala, abome umzimba” (Yohane 5:3).

Okwesibini, siding ukubonakalisa uvelwano. Oku kusenokuba ngumngeni kwezinye iimeko ngenxa yokungathembi, kwaye ngenxa yokuba abantu basebenzisa ububele njengendlela yokuzuza ingqiniseko yomntu abaye kamva bamxhaphaze. Noko kunjalo, uThixo usibizela ekubonakalaliseni uvelwano singalindelanga mbuyekezo.

Inyathelo lesithathu kukufikelela iintswelo zabo. Oku kuquka into engaphaya kwamazwi nje. Kuthatha isenzo ukufikelela kwiintswelo zomhlobo okanye owasemzini. UYesu wathetha nomlwelwe, wabuza into ayifunayo, waza wenza ummangaliso ngenxa yakhe. Kwibali le ndoda eyayibanjwe “ngumoya ongcolileyo,” uYesu wathatha ulawulo olupheleleyo lwemeko, esenzela indoda engakwazi kuzinceda oko yayingakwazi kuzenzela kona.

Inyathelo lesine kukuzuza ingqiniseko yabo. Xa silungiselela abantu, xa sibanceda, bayakufunda ukusithemba kunye noko sikuthetha kubo, ngoko ke xa sithetha kubo ngoYesu, bayakuvuleleka ngakumbi ekuphulaphuleni. UYesu wayengafuni nje ukuphilisa ngokwasemzimbeni; wayefuna babe nobomi obungunaphakade kuYe (bona kuYohane 10:10).

Inyathelo lokugqibela kukunceda ukubakhokelela kuYesu, isenzo esidinga ukholo kuwe nakulo umncedayo.

Asinako nje gabalala ukwenza uhlobo lwemimangaliso uYesu awayenzayo.

`Kodwa zeziphi iindlela  esinokulungiselela ngazo kwabo badinga uncedo?`