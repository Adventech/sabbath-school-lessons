---
title:  Ukunceda Abakhathazekileyo
date:  22/11/2023
---

Ngubani phakathi kwethu ongakhange angcamle indlela elihlupha ngayo ihlabathi lethu? Nokuba uphila kwindawo yobutyebi nebunewunewu, okanye uhlala kwindawo yentlupheko nokungabi nanto-akukhathaliseki. Abantu bahluphekile, bayabulaleka, bayasokola. Kunye umntu ekufuneka ekwenzile, umzekelo, kukufunda ngesixa esothusayo semali esichithelwa kumachiza okuthoba uxinzelelo kwihlabathi elisentshona qho ngonyaka ukuqonda ukuba ubutyebi obuphathekayo kuphela abasondeli nkqu nasekuqinisekiseni ulonwabo okanye uxolo.

> <p></p>
> “UMoya weNkosi uphezu kwam, ethe ngenxa yoko yandithambisela ukushumayela iindaba ezilungileyo kumahlwempu. Indithume ukuba ndiphilise abantliziyo ityumkileyo, ndivakalise inkululeko kubathinjwa, nokubuyiselwa kokubona kwabaziimfama, ndindulule abaqobekileyo bekhululekile” (Luka 4:18).

`Oku kusifundisa ntoni ngoko uYesu wakwenzayo kunye noko, nathi, kumgangatho wethu, emasikwenzele abo basweleyo basingqongileyo?`

UYesu usibizela ekuhlangabezeni neentswelo zabo bonke abantu, nangani singazi ukuba bayakumamkela nini okanye na uYesu. Nangona ukufikelela kubo ngenxa kaYesu kusisiseko sephulo lethu, kufuneka sincede abo basweleyo kuphela ngenxa yokuba bedinga uncedo. Sibanceda kuba samkele uYesu njengeNkosi yethu, kwaye oko koko asibizela ukuba sikwenze.

Umzekelo kaYesu wokuzama ukuhlangabezana neentswelo zabantu bonke ngummiselo weBhayibhile omawulandelwe. Asinalwazi lokuba wonke umntu awamncedayo wamamkela na okanye hayi.

Ukunceda ngokwenene abanye, siding ukuzazi iintswelo zabo. Nkcubeko nganye inendlela yayo yokubonakalisa indlela yokuphatha umhlobo. EIndiya, kusisithethe ukunikezela ukutya okanye isiselo xa ubuka iindwendwe. Kulula ukunika owasemzini imali kunokuthuthuzela umhlobo osanda kuphulukana nosenyongweni. Okunokudingwa ngumhlobo wakho kusenokuba ngaphezu kwemali okanye izinto eziphathekayo. Amaxesha amaninzi inkxaso yakho yovelwano ngexesha lelahleko emandla inokuba luncedo ngeyona ndlela.

Ummiselo obalulekileyo wokuba ngumncedisi kaYesu kubahlobo bethu uqala kuqala ngomgomo wokubonakalisa uthando olungenamna kubo, uqonde iintswelo zabo kuqala ngaphambi kokuzama ukunikezela ngoncedo. Bonelela ngoncedo abaludingayo, nokuba usenokungayazi na ukuba bakulungele na ukulandela uYesu.

`Funda kuMateyu 25:34-40. Uthini umyalezo wethu apha?`