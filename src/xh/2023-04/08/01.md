---
title:  Iphulo Elijolise Kwisisweli
date:  18/11/2023
---

### Funda Ukulungiselela Isifundo Sale Veki
Luka 5:17–26, Yohane 5:1–9, Dut. 10:19, Lev. 23:22, Mat. 25:34–40, Yohane 15:13.

> <p>Indima Yenkumbulo</p>
> “Aze aphendule ukumkani athi kubo, Inene ndithi kuni, ekubeni nenjenjalo nakumnye waba bazalwana bam bangabona bancinane, nenjenjalo nakum’” (Mateyu 25:40).

ULuka 5:17-26 ubonelela ngemifuziselo emininzi wendlela uThixo abanceda ngayo abo basweleyo. Ngamanye amaxesha uThixo usebenzisa abanye ukunceda abanye. Lo msebenzi usenokuba ngumngeni, kodwa uzisa iinzuzo ezinkulu. Ngokunceda abo basweleyo, sibonakalisa ulungiselelo lukaYesu Kristu. Ngamanye amaxesha kulula ukuxela ukuba ngubani odinga uncedo; ngamanye amaxesha kunzima ukwazi. Nokuba yeyiphi imeko, sibizelwe ukuba ngabancedisi bakaThixo kubo bonke abantu abasweleyo, nokuba ithini na imvelaphi yabo.

IBhayibhile isikhuthaza ukuba sisondele kwabasemzini, kwaye ngokuzuza ingqiniseko yabo singafunda iindlela ezingcono zokubanceda bafumane uYesu.

Kwisifundo sale veki, isihloko, “Iphulo elijolise kwisiSweli” sibonisa ukuba uThixo unecebo lokufikelela kwabo banokuba kanti baswele ngeendlela ezininzi. Iintswelo zabo zisenokuba zezomzimba, ezomphefumlo, ezezimali, okanye nkqu nezentlalo: oko kukuthi, abanye basenokubonwa njengabalahlelwaphandle eluntwini okanye kusapho lwabo. Nokuba zeziphi na iintswelo, kufuneka sikulungele ukwenza esinako ukukwenza ukunceda. Le yingxam yento eyiyo ukuba ngumKristu nento emayiqukwe liphulo.

_*Funda isifundo sale veki ukulungiselela iSabatha, Novemba 25._