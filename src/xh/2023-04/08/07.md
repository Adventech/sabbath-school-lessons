---
title:  Ingcamango Ngakumbi
date:  24/11/2023
---

Funda kuArthur White, “A Few Days at Long Point,” Ellen G. White: The Australian Years: 1891–1900, vol. 4, pp, 100–104.

Ababhali beGospile bashicilela imizekelo yesenzo sikaYesu sokwakha iibhulorho kunye nabantu bezinye iinkcubeko ukuze abasindise (Mat. 8:28–34, Marko 5:1– 20). Ngokukwanjalo, nathi sikwabizelwa ekwenzeni abahlobo size silungiselele kubantu bezinye iinkcubeko kanjalo. Ukufa kukaYesu kwakungokomntu wonke, kungakhethanga buzwe, buhlanga, butyebi, okanye mvelaphi. Le yingongoma emasingasoze siyilibale. “Yena usisicamagushelo sezono zethu; engesosazethu zodwa, usiso nesehlabathi liphela” (1 Yohane 2:2).

“Amadoda namantokazi awalizalisekisi icebo likaThixo, xa ebonakalalisa ngokulula uthando kusapho lwabo olubangqongileyo, . . . lo gama bechwethela bucala abo banokubathuthuzela babasikelele ngokuhlangabezana neentswelo zabo. . . .”

“Xa iNkosi isithi masenze okulungileyo kwabanye abangaphandle kwekhaya lethu, ayithethi kuthi uthando lwethu ekhaya malunciphe, kwanokuthi masithande abakuthi okanye ilizwe lethu kancinci ngenxa yokuba enqwenela siphangalalise izisa zethu. Kodwa akufuneki sivalele uthando novelwano lwethu kwiindonga ezine, size sivalele intsikelelo uThixo asinike yona ukuze abanye bangaxhamli kunye nathi ekuyonwabeleni.”—Ellen G. White, The Advent Review and Sabbath Herald, Oct. 15, 1895.

Uxanduva esilunikiweyo lokuba yintsikelelo kwabo bangaphandle kwendawo esithe zava kuyo, nokuba basuka kwenye inkcubeko okanye nje umntu ongenakuzinceda, ngumyalelo ongenathethathethwano ovela kuYesu Kristu ngokwaKhe (Zenzo 1:8, Marko 11:17).

**Imibuzo Yengxoxo**

`Yeyiphi indawo othe zava kuyo, kwaye kutheni le nto kufuneka ukulungela ukuthi gu bucala kuyo xa kudingeka?`

`Zintoni ezivezwa sisiganeko apho uYesu wayebizwa “ ‘idla-kudla, isela-wayini, umhlobo wababuthi berhafu naboni’ ” (Mat. 11:19)? Yintoni awayeyenza uYesu eyayinokuzisa eso simangalo, kwaye isifundisa ntoni ngephulo?`

`Mgama mni umKristu amakazibandakanye kuwo kwimibhiyozo yabangakholwayo? Mawakwenze njani oko amaKristu engakhange angxenge imimiselo yeBhayibhile?`