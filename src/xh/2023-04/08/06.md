---
title:  Uthando Oluthe Kratya
date:  23/11/2023
---

Sonke siyazi, kwaye sazi kakuhle, ezi ntswelo azipheli. Ukuba ukulungele ukunceda abanye, uyakuba nentaphane yamathuba. Nokuba ngabahlobo abasondeleyo okanye iimbacu ezikude, abantu baswele, kwaye kufuneka senze esinako ukukwenza, xa sinako, ukunceda. Kulo lonke ulungiselelo lwasemhlabeni, uYesu waanceda bangenako ukuzinceda. Kwezinye iimeko, wathatha inyathelo waya kwabo basweleyo; kwezinye iimeko, njengakumadoda athoba umlwelwe ephahleni ukuze amzise kuYesu, abahlobo bathath’ unyawo.

“Akukho namnye unalo uthando olungaphezu kolu, lokuba ubomi bakhe ubuncamele izihlobo zakhe” (Yohane 15:13).

`Uwusebenzisa njani lo mmiselo kulungiselelo lwethu kwabanye?`

Olunye usapho lwabathunywa lwasebenza iminyaka emithandathu eTrinidad and Tobago. Iminyaka emithathu yokuqala bahlala kuluntu ekugquba kulo amaHindu namaMuslim. AmaHindu amaninzi akhalaza ngelithi amaKristu asibhebhethile isimemo sokuya kwinkonzo yoMbulelo (Thanksgiving) yaminyaka le. Ngenye imini la maKristu aya kule nkonzo yoMbulelo yomhlobo omtsha ongumHindu. Akwenza oku elandela umzekelo kaYesu: Waye batyelela abahlobo baKhe xa babemmemela kwimibhiyozo yabo ekhethekileyo. Eneneni, ubuHindu bufundisa ukuba iindwendwe okanye abahlobo baza neentsikelelo kwikhaya lomninimzi.

Masenze ilinge lokuqalisa lokwenza umhlobo kule veki ngokuba yintsikelelo kubani othile. Okokuqala, phonononga imeko yakho, uluntu, ilali, okanye isixeko. Ingaba unolwazi ngembacu okanye umphambukeli ohlala apho? Uthini ngabantu abahlala esitratweni sakho? Uyabazi bonke? Nokuba yeyiphi imeko yakho, ukwenza abahlobo nomntu wasemzini asiyonto ilula. Masithandaze size sicele uncedo kuThixo. Wazi wonke umntu kwaye wazi nowasemzini onokuba ngumhlobo kunye naye. Khumbula, umgomo kukuba ngumhlobo wabo ukuze ukwazi ukunceda ngokubakhokelela kuThixo bafumane uncedo.

`Umngeni: Funda ngabaphambukeli okanye abantu abangengomaKristu abahlala kwilizwe lakho. UJoshuaprojects.org yindawo elungileyo yokuhlola amaqela abantu abangekafikelelwa kwinkcubeko yakho.`

`Umngeni Oqatha: Chonga umntu kwindawo onempembelelo kuyo. Qalisa ukumthandazela rhoqo lo mntu emva kokuphendula le mibuzo ilandelayo: Ingaba lo mntu ngumhlobo wam-ngokwendlela kaYesu yobuhlobo? Uyazazi iintswelo zobomi bakhe? Ungamkhokelela njani kuYesu ukuba aphiliswe?`