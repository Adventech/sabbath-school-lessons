---
title:  Impumelelo Kwiphulo
date:  27/12/2023
---

Yintoni impumelelo kwiphulo? Singahendekela ekucingeni ukuba yintlaninge yobhaptizo, amabandla amakhulu, kwakunye namaqondo akhawulezayo okukhula. Sisengacinga ukuba impumelelo ibandakanya ukungena isizwe ngasinye namaqela abantu ehlabathini ngenyaniso kwanokuba singayikhawulezisa ngokusebenzisa unomathotholo, i-intanethi, kwakunye nomabona-kude. Lo gama konke oku kunokuba kanti kulungile, kufuneka sikhumbule oko uPawulos kwintlanganisela yokholo eKorinte: “Mna ndatyala, uApolo wankcenkceshela, ke nguThixo owahlumisayo” (1 Kor. 3:6). Ngamanye amazwi, ingqalelo yethu mayibe kwisigaba esi; ingqalelo kaThixo izaba sekukhuleni.

Sesibonile ukuba injongo yephulo likaThixo kukusindisa abalahlekileyo kwiqela ngalinye labantu ehlabathini ngokubenza abafundi abathembakeleyo bakaYesu ababandakanyeka kwiphulo laKhe.

**Funda ezi ndima zilandelayo. Zisixelela ntoni ngesimilo sabo baba ngabalandeli bakaYesu?**

`2 Kor. 11:2`

`Isa. 30:21; Yohane 10:27; Yohane 16:12, 13`

`2 Thesa. 2:9–11; Heb. 3:12, 13; 1 Yohane 1:8`

`1 Yohane 1:9, IsiTyhi. 7:14, IsiTyhi. 19:8`

Abafundi bakaYesu banyulu, bahlala bethembekile kuYesu njengomtshakazi onyulu endodeni yakhe. Balandela uYesu njengoko ebakhokela ngelizwi elizolileyo elincinci loMoya oyiNgcwele. Oku kuquka ukusikhokelela kumsebenzi wokuvangela abanye. Akukho nkohliso kwaba bafundi. Abalahlekiswa yintandabuzo ethibazayo, iimfundiso ezibubuxoki, okanye ukwaphukaneka kwezimilo. Kwaye abazivi bephucukile kunabanye ngokwesimilo. Bayaqonda ukuba abagqibelelanga, badinga intlambululo yobabalo nenceba kaThixo. Beqonda oku, bakwavulelekile ekufumaneni ukulungiswa nokuyalelwa kwamanye amakholwa. Impumelelo kwiphulo izala ekwenzeni olu hlobo lomfundi.

`Kuthetha ukuthini ukuba “yintombi enyulu kuKristu” (2 Kor. 11:2)? Singakwazi njani, njengaboni, ukuba sibe koku phambi koThixo size salathise abanye ekubeni ziintombi ezinyulu zikaKrestu nabo?`