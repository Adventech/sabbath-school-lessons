---
title:  Izigidimi Zeengelosi Ezintathu nePhulo
date:  25/12/2023
---

Incwadi yeSiTyhilelo isinika imbonakaliso emandla necacile yombandela wemfazwe enkulu, mhlawumbi izotywe ngokutsal’ umdla kwiSiTyhilelo 12:12: “ ‘Ngenxa yoko yibani nemihlali, nina mazulu, nani ninomnquba kuwo. Yeha, abo bawumiyo umhlaba nolwandle! ngokuba uhlile weza kuni uMtyholi, enomsindo omkhulu, esazi nje ukuba ixesha analo lincinane.’ ” Kunzima ukucinga indlela nabani na anokuqonda ngayo nantoni na kwisiBhalo ngaphandle kwengcamango yemfazwe enkulu, ezakufikelela kuvutho-ndaba kwimihla yokugqibela.

`Funda kwiSiTyhilelo 14:6-12. Yintoni echazwe apha, kwaye ezi ndima zinanto yakwenza nantoni kunye nephulo nesigidimi sethu?`

Embindini wephulo, iphulo likaThixo, sisigidimi, isigidimi sikaThixo: Isigidimi, eneneni, liphulo. Ihlabathi lidinga ukuyalwa ngoko kulizelayo, kwaye wonke umntu kwakunyanzeleka enze ukhetho, ukhetho lobomi okanye ukufa.

> <p></p>
> “ ‘Lowo ungengakum, uchasene nam; nalowo ungandibuthisiyo, uyachithachitha’ ” (Luka 11:23).

`Yintoni uYesu ayithethayo apha ejolise ngqo kwiphulo lethu?`

Isigidimi seengelosi ezintathu zeSiTyhilelo 14 senza umongo, umbindi, woko thina njengaBalindi esibizelwe ukukunkqangaza ehlabathini. Embindini waso, ngokusisiseko kuso, yimixholo emibini: “iindaba ezilungileyo ezingunaphakade” (IsiTyhi. 14:6) kwakunye nokunqulwa koMdali. Le mixholo mibini ibonaka kulo mzobo wabangcwele: “Nalu unyamezelo lwabangcwele; naba abayigcinayo imithetho kaThixo nokukholwa kuYesu” (IsiTyhi. 14:12). Nokuba kokuphi okunye esikwenzayo-konke okulungileyo esikwenzayo ukunceda abantu-masingaphulukani nombono wobizo lwethu olukhethekileyo nephulo, elikukuvakalisa kwihlabathi elilahlekileyo ithemba elifumaneka “kwindaba ezilungileyo ezingunaphakade,” kwakunye nokulumkisa ihlabathi ngoko kuyakulehlele ngenye imini.

`“ ‘Lowo ungengakum, uchasene nam’ ” (Luke 11:23). Ukuqonda njani oko uYesu akuthethayo kuthi apha? Kutheni le nto la mazwi kuzakufuneka asibangele ukuba sigocagoce iintliziyo zethu ukuba ziphi kanye kanye?`