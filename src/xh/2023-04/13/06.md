---
title:  Iphulo Ligqityiwe
date:  28/12/2023
---

`Funda kwiSiTyhilelo 21:1-4 nakwiSiTyhilelo 21:22-22:5. Sesiphi isiganeko esichazwe apha?`

Hayi iparadesi oyakuba yiyo umhlaba omtsha! Ukufa nesono azokubakho, uSathana nobubi betshatyalalisiwe. Sakuhlangana noMsindisi wethu onothando size sihlangane kwakho nesibathandayo. Kwaye umhlaba omtsha uyakube umiwe ngabemi abaphuma kwizizwe zonke neelwimi.

IBhodi yoVangelo yeGeneral Conference ingqine imilinganiselo enokusetyenziswa ukubona ukuba iqela labantu lifikelelwe na okanye alikafikelelwa. “Iqela labantu elifikelelweyo” lelo linamanani aneleyo kwakunye nemithombo yokungqina ngokuyimpumelelo kwabo baseleyo eqeleni bengakhange bafune ncedo lwangaphandle; lineenkonzo zonqulo, iiBhayibhile, kwakunye nolunye uncwadi kulwimi lwabo lokuqala; kukho iinkokheli zebandla zemveli ezinokungqina kwiqela eliseleyo labantu ngaphandle kokusebenzisa itoliki.

“Iqela labantu elingekafikelelwa” lelo lingenayo intlanganisela yenzalelwane zaBalindi abakholwayo abanamanani oneleyo kwakunye nemithombo yokungqina ngokuyimpumelelo kwiqela labo bengakhange bancedwe ngaphandle yenye inkcubeko.

Bandla ngalinye okanye inkomfa ekwingingqi mayazi amaqela abantu ekuhlaleni kuyo abadinga ukufikelelwa. Lingoku ixesha lokutyala kwiphulo likaThixo lokwenza abafundi kumaqela onke abantu, kukhawuleziswa ukubuya koMsindisi wethu size, ekugqibeleni, sihlale nabo kwizulu elitsha nomhlaba omtsha esithenjiswe ngawo apha.

`Umngeni: Ukukhawulezisa njani ukubuya kukaKristu? Ingaba utyala iinkozo zethemba kwiintliziyo zabo badinga ukuva iindaba ezilungileyo? Ingaba “uyawankcenkceshela” amakholwa amatsha ngokuwanceda afunde ukuba kuthetha ukuthini ukuphila ubomi bentobelo ethembakeleyo kuKristu? Thandazela amathuba ukunxibelelana ngedinga lomhlaba owenziwe mtsha kunye nabantu abakuluhlu lomthandazo wakho wamihla le.`

`Umngeni Oqatha:Abanye“babafundi” bakho banokuba bakulungele ukwamkela uKristu. Oku kuquka ukuzimanya nebandla okanye iqela lamakholwa. Zibeke endaweni yakhe uze ucinge ngokuya ebandleni lakho okokuqala. Luhlobo luni lwamava ayakuba nalo? Likulungele kangakanani ibandla lakho ukwamkela nokwenza abafundi abantu abatsha? Ingaba uvulelekile ekuqaleni amaqela amatsha amakholwa, hayi nje ukwakha ibandla lenu elikhoyo? Yenza icebo lokuvelela iindawo ezibuthathaka. Yabelana ngezimvo zakho kunye neenkokeli zebandla lakho, uze usebenzisane nazo ekumiseleni isicwangciso sokuba libandla elinenjongo yokwenza abafundi.`