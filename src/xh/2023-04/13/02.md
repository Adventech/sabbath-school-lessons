---
title:  'IsiTyhilelo: Iphulo likaThixo Lomhla Wokugqibela'
date:  24/12/2023
---

Imigca evulayo yesiTyhilelo ibonisa kumfundi ukuba le ncwadi igxile kwiphulo likaThixo.

`Funda kwisiTyhilelo 1:1-7. Kungaziphi iindlela othi ubone ubungqina bokuba isiTyhilelo sigxile kwiphulo likaThixo kwimihla yokugqibela?`

Emva kokutyhila kwiindima zokuqala ukuba uYesu ngumthombo nengqalelo yeSiTyhilelo, iSiTyhilelo 1:4, 5 sisingisele kuwo omathatha amalungu obuThixo, asebenza ngokumanyeneyo ukusindisa abantu. UBawo ngulo ungunaphakade owayekho okhoyo ozayo. UMoya oyiNgcwele, osebenza ngokumandla kumabandla enkulungwane yokuqala, ukhankanyiwe. Emva koko uYohane ukhumbuza inqanaba likaYesu Kristu-“ingqina elithembekileyo,” “owamazibulo kubo abafileyo” (IsiTyhi. 1:5), onobunini obusemthethweni balo mhlaba. Ilinge likaSathana lokusebenzisa lo mhlaba ukumisela ubukumkani liphanzile. Ukongeza uloyiso lukaThixo phezu kukaSathana, igazi loMdali wethu elaphalalayo lisusa ubutyala bethu nehlazo.

`Funda kwiSiTyhilelo 1:6 naku-1 Petros 2:9. La magama abakhululwa kwezi vesi athetha ntoni?`

Ingqalelo yephulo likaThixo ayikokurhuqela nje kuphela abantu abatshabalalayo kukhuseleko. Usindiso lukaThixo lubonelela ngenqanaba elitsha nelibekekileyo, kuba umfanekiselo kaThixo ubuyiselwe kuthi. Abakhululwa baba ngabobukhosi (okumkani) ngenxa yokuba sizalana ngegazi kunye noKumkani welimiweyo ngegazi likaYesu eliphaleleyo. Ngoku, njengamalungu osapho lwasebukhosini, sithelela kwiphulo losapho lwasebukhosini kusindiso lwabanye abantu. Oku kusenza ababingeleli! UKristu ulimisele ibandla laKhe “labubukumkani” aza amalungu alo ewodwa “angababingeleli.” Ukuba lilungu lobukumkani kukuba ngumbingeleli.

KwiSityhilelo 1:7, sifumana ukungxamiseka kwephulo: uYesu uyeza, kwaye izizwe ziyakumbambazelela ngenxa yokuba zilahlekile. UThixo usemva kwabo bemkileyo kuYe.

Incwadi yeSiTyhilelo ivula, ngoko, ngephulo likaThixo ebantwini.

`Asidalwanga nje kuphela nguThixo, koko sikwakhululwe nguYe, kwaye ngexabiso elimangalisa ngolo hlobo, kanjalo. Kutheni le nto le nyaniso kufuneka isinike ithemba elikhulu, nokuba ithini na imeko yethu yangoku?`