---
title:  Intlekele Yokugqibela
date:  26/12/2023
---

UYesu wathi kubafundi baKhe: “ ‘Hambani ngoko niye kuzenza abafundi zonke iintlanga, nibabhaptizela egameni loYise, loNyana, loMoya oyiNgcwele; nibafundise ukuba bazigcine zonke izinto endiniwisele umthetho ngazo. Niyabona, mna ndinani yonke imihla, kude kube sekuphelisweni kwephakade eli.’ Amen” (Mat. 28:19, 20). Lo nguMyalelo oMkhulu, kwaye ngeendlela ezininzi izigidimi zeengelosi ezintathu, sinesimemo esiya “kwiintlanga zonke, izizwe, ilwimi, nabantu” (IsiTyhi. 14:6), ngokulula “siyinyaniso yangoku” (2 Pet. 1:12) inkcazelo yoMyalelo oMkhulu.

`Funda ku-1 Yohane 4:8, 2 Petros 3:9, 1 Timoti 2:4, nakuGenesis 12:3.  Kutheni le nto lonke iqela labantu libalulekile kuThixo? `

Uthando lukaKristu lolwabantu bonke, akukho qela labantu lichwethiweyo. Ngokukhabanayo nemfundiso efundisa ukuba uKristu wafela abathile abanyuliweyo, iBhayibhile icace gca kwelokuba ukufa kukaKristu kwakukokwabantu bonke, nokuba loluphina uhlanga, ubuzwe, okanye nasiphi isizathu. Ukuba ungumntu, uKristu wakufela. Kukangako. Umbuzo ekuphela kwawo oseleyo kuye nabani na ngothi, Usabela njani kukufa kwaKhe?

Xa uYesu ebuya, kuyakubakho kuphela amacala amabini abonakalayo: abo balulamele igunya likaSathana ngokwamaziko ezenkolo nezopolitiko njengoko kubonakalisiwe kwisiTyhilelo 13 naku-17, kwakunye nabo balulamele ngokupheleleyo uYesu Kristu, abakholo lwabo lwenziwe lwabonakala ngokugcina kwabo “imithetho kaThixo” (IsiTyhi. 14:12).

Kususela kwasekuqaleni, abantu babe nobungqina bokuba ungubani uThixo kwakunye nendlela yendlela yakhe yobulungisa nothando (Rom. 1:18–21). Ngoko ke, bonke abantu ukusuka kumaphakade adlulileyo bayakugwetywa ngokwendlela abasebenzisene ngayo noThixo babuphila nobomi babo-nokuba kungakanani na abakuqondileyo okanye abangakuqondanga (Rom. 2:11–16).

Kodwa kweli xesha lesiphelo, kukho iyantlukwano ekhulayo, kwaye inkululeko yesazela ayisayi kuhlonitshwa. Abantu bayakucinezelelwa ukuba bazimanye neqela likaSathana. Kungxamisekile ukuba igospile ivakaliswe nokuba iindaba ezinobuzaza zamaqhinga kaSathana zibhencwe. Kwaye kuko kanye ezingako izigidimi zeengelosi ezintathu, nephulo lethu.

`Gxila kwinyaniso yokuba uKristu ekufele buqu.Yintoni enokukwenza ucinge ukuba nantoni na oyenzileyo, nokuba imbi kangakanani na, ibingenako ukuhlawulwa ngokupheleleyo kukufa kukaKristu emnqamlezweni? `