---
title:  Ukuphela Kwephulo LikaThixo
date:  23/12/2023
---

### Funda Ukulungiselela Isifundo Sale Veki
IsiTyhi. 1:1–7; 1 Pet. 2:9; IsiTyhi. 14:6–12; Luka 11:23; 1 Tim. 2:4; IsiTyhi. 21:1–4.

> <p>Indima Yenkumbulo</p>
> “Ezo zinto zonke ngoku zichithakala nje, nimele ukuba ngabanjani na ngeehambo ezingcwele nokuhlonela uThixo; nikulindela, nikukhawulezela, ukufika kwayo imini kaThixo” (2 Petros 3:11, 12).

Incwadi yeSiTyhilelo iyigcwalisa ingqondo ngeziganeko zokugqibela. Umongo wale ncwadi ujolise kungquzulwano lwelimiweyo phakathi kukaKristu noSathana. USathana uphulukene nolawulo lwakhe olusemthethweni ehlabathini, kwakunye nendlela abasukela ngayo abo bahlala bethembekile kuThixo. Le ncwadi ifikelele encotsheni ngokubuya kukaYesu ukuza kuhlangula abantwana baKhe, ngokufanayo amalungisa aphilayo kwakunye nabo bathembakeleyo  babhubhe ukususela ekuweni kukaAdam noEva. Le ncwadi iyasibonisa, kanjalo, ukutshatyalaliswa kukaSathana kunye nabangendawo ngomlilo, kwakunye nokumisela kukaKristu ubukumkani baKhe obungunaphakade kumhlaba owenziwe mtsha.

Abafundi beSiTyhilelo baphonononga ngomdla baze bafune ukuyazi imiqondiso exeliweyo neziganeko eziphawula imbali yebandla ukusuka kwinkulungwane yokuqala emva koKristu ukuza kwimihla yethu ekupheleni kwexesha. Balungile ukwenza oko, nabo.

Noko kunjalo kwisifundo sokugqibela kule kota, sizakubona ukuba isiTyhilelo siyincwadi yovangelo ejolise kuThixo ovangelayo osibizele ekuthini sibe libandla elivangelayo. Ubizo lwethu lokuvakalisa “inyaniso yangoku” ehlabathini luzakubakho de wonke ubani enze ukhetho ngakuThixo okanye ngokuchaseneyo.

_*Funda isifundo sale veki ukulungiselela iSabatha, Disemba 30._