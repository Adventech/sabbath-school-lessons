---
title:  Nanilapho!
date:   21/12/2025
---

“Wazihlanganisa uYoshuwa zonke izizwe zakwaIsrayeli kwaShekem, wawabiza amadoda amakhulu amaIsrayeli, neentloko zawo, nAbaGwebi bawo, nababhali bawo; bazimisa phambi kukaThixo” (Yosh. 24:1).

IShekem yindawo apho uAbraham wayakhe khona isibingelelo ukufika kwakhe kwelo lizwe, nalapho uThixo wamnika khona isithembiso somhlaba (Gen. 12:7). Ngoku, xa izithembiso ezanikwa uAbraham zizaliseka, uIsrayeli uhlaziya umnqophiso noThixo kwindawo kanye apho isithembiso sokuqala sasinikwe khona. Isibheno sikaYoshuwa sikhumbula amazwi kaYakobi athi, “Basuseni ngoko oothixo bolunye uhlanga abaphakathi kwenu” (Yosh. 24:23; thelekisa noGen. 35:2–4). Indawo yesiganeko yona ngokwayo inika ubizo ukuba kubonakalaliswe ukunyaniseka okungekho mbaxa kuYehova, kulahlwe bonke abanye “oothixo.”

`Funda Yoshuwa 24:2–13. Uthini oyena ndoqo wesigidimi sikaThixo kuIsrayeli?`

UThixo yintloko ephambili yexesha eladlulayo eliphindwayo: “Ndathatha,” “Ndanika,” “Ndathuma,” “ndabetha,” “Ndenza,” “Ndanikhupha,” “Ndanihlangula,” njl. UIsrayeli akayiyo intloko ephambili yebali kodwa yena uyinjongosenzi yalo. NguThixo owadala uIsrayeli. Ukuba uThixo wayengenelele ebomini buka-Abraham, ngeba babekhonza izithixo ezinye. Ubukho bukaIsrayeli njengesizwe akungenxa yokuhle kookhokho babo kodwa ngenxa yomsebenzi ozigxothela kude wobabalo lukaThixo. Into yokuba amaIsrayeli ahlale elizweni asiyondawo yokuqhayisa kodwa sisizathu kanye sokuba bamkhonze uThixo.

Intetho kaYehova inokushenxa kokwenzeka kahlanu phakathi kuka“nina” no“babe” (ooyihlo). Ooyise nesi sizukulwana eShekem baphethwe njengeqela elinye. UYoshuwa uzama ukubonisa oko uMoses wayekuqinisele kuDuteronomi 5:3, ukuba uYehova akazange awenze umnqophiso nooyise kuphela kodwa nabo bonke ababekho ngalo mzuzu enza intetho ngawo uYoshuwa. Abaninzi kakhulu kubo babengekho kwiMfuduko (Eksodus). Asingabo “bonke” ababekho eHorebhe. Sekunjalo, uYoshuwa uthi bonke babekho apho. Ngokufutshane, izifundo zexesha eladlulayo kufuneka zithatyathwe sisizukulwana ngasinye esitsha. UThixo owasebenza kumanyange kwexesha eladlulayo ukulungele ukusebenza ngenxa yesizukulwana sangoku.

`Zeziphi iindlela esingathi ngazo, silibandla, sibe nengqondo yokuba noxanduva sihlangene; ukuthi, sibambe ingcamango ethi konke esikwenzayo kunegalelo kumntu wonke ebandleni?`