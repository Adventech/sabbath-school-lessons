---
title:  Nyulani Namhla!
date:   20/12/2025
---

### Fundela Isifundo sale Veki

Yoshuwa 24; Gen. 12:7; Dut. 17:19; Dut. 5:6; 1 Kumkani 11:2, 4, 9; 2 Tim. 4:7, 8.

> <p>Indima Yenkumbulo</p>
> “Ke ukuba kubi emehlweni enu ukumkhonza uYehova, zinyuleleni namhla oyena niya kumkhonza; . . . Ke mna nendlu yam siya kukhonza uYehova” (Yoshuwa 24:15).

Isahluko sokugqibela sikaYoshuwa sakhelwe kumxholo wokuhlaziywa kwenkonzo yomnqophiso, kodwa ngoku isenziwa yinkokeli eyalupheleyo yakwaIsrayeli. Nangona ingenguwo umnqophiso ngokwawo kodwa iyingxelo yenkonzo yokuhlaziywa komnqophiso, isahluko sineziqalelo zezivumelwano zolawulo kwiNear East yakudala (1) isandulelo apho olawulayo, umqali wesivumelwano, axelwa khona; (2) isiphelo sembali, esichaza ulwalamano phakathi kowongamileyo nembacu; (3) imininingwane yomnqophiso efuna ukuba imbacu ibonakalalise ukunyaniseka okupheleleyo kophetheyo okwakhelwe phezu kombulelo nokuqhutywa nguwo; (4) iintsikelelo zokuthobela neziqalekiso zokwaphulwa komnqophiso; (5) amangqina kwizibhambathiso zeembacu; (6) ukugcinwa koxwebhu ngendlela enokufundeka ngexesha elizayo; nokuba (7) ube nokulungiseka umnqophiso.

UYoshuwa (umkhokeli) usondele ekupheleni kobomi bakhe; akabonakali oza kuthabatha indawo yakhe. Ukuhlaziywa komnqophiso kusisikhumbuzo kuIsrayeli ukuba ukumkani wabo nguYehova ngokwaKhe nokuba, ukuba bahlala bethembekile kuYe, baya kuxhamla inkuselo yaKhe. UIsrayeli akamdingi ukumkani ongumntu. Njengohlanga olulawulwa nguThixo, kufuneka bahlale beyigcine engqondweni into yokuba ukumkani wabo ekuphela kwaKhe nguYehova.

_*Funda: Isifundo sale veki ulungisela iSabatha kaDisemba 27._