---
title:  Ngokunyanisekileyo Nangenyaniso
date:   22/12/2025
---

`UYoshuwa wenza isibheno esithi mawenze ntoni amaIsrayeli? (Yosh. 24:14, 15). Kuthetha ukuthini ukukhonza uYehova ngokunyanisekileyo nangenyaniso?`

Isibheno sikaYoshuwa siyibeka ngokucacileyo into yokuba uIsrayeli kufuneka agqibe ukuba mhlawumbi, bagcine ukuba yinqobo kwabo nokuba bahlale elizweni, okane basithele emva ekubeni kunye nabantu abaninzi abanqula izithixo, bengenabo ubuntu obucacileyo, nenjongo, nokuthunywa. Ukukhetha kokwabo.

Isibheno sikaYoshuwa sasimbono-mbini: UIsrayeli kufuneka oyike uYehova amkhonze “ngokunyanisekileyo nangenyaniso.” Ukoyika uYehova akuthethi ngokungcangcazela okoko nokungakhuseleki ngokwezimvo. Kunoko kubhekisa kwintlonipho nokoyika okuphuma ekwazini ubukhulu obungenakulinganiswa, ubungcwele, nokungabi nasiphelo kukaThixo kwelinye icala, nobuncinci bethu, ukuba nesono, nokuba nesiphelo kwelinye. Ukoyika uThixo kukuhlala kuqatshelwe ubukhulu boko akufunayo, ukwazi ukuba akaneli kuba nguBawo osemazulwini kuphela kodwa unguKumkani weZulu. Ukuqaphela okunjalo kuya kukhokelela kubomi bentobelo kuThixo (Lev. 19:14, Lev. 25:17, Dut. 17:19, 2 Kumkani 17:34). Lo gama “ukoyika” kuchaza umoya ongaphakathi ekufuneka uphawule umIsrayeli, isiphumo esiphathekayo sentlonipho kukumkhonza uThixo.

Inkonzo efunwa kuIsrayeli ibonakala ngezaci ezibini zesiHebhere: “ngokunyaniseka” nange“nyaniso.” Isaci sokuqala (tamim) sesona sisetyenziswa njengesichazi ukuchaza ukugqibelela kwesilwanyana sombingelelo. Esesibini isaci esichaza inkonzo kaIsrayeli ngu“inyaniso” okanye “ukuthembeka” (Heb. ’emet). Isaci siye sithethe ukuzingisa nokuzinza. Siye sibhekise kuThixo, osimilo saKhe ngaphakathi kuYe sinokuthembeka, okubonakalaliswa kuIsrayeli.

Umntu othembekileyo ngumntu ekunokuxhonyekekwa kuye nonokuthenjwa. Okungumongo, uYoshuwa ucela uIsrayeli abonise ukunyaniseka okufanayo kuThixo athe uThixo wakubonakalalisa ngakubantu baKhe ekuhambeni kwembali yabo. Asikuko ukuvuma nje kwangaphandle kokufunwa nguYehova kodwa okuphuma kwimbilini yentliziyo ezingisileyo. Ubomi babo kwakufuneka kubonakalalise ukuba nombulelo kuThixo ngoko abenzele kona. Okungumongo, yindlela nathi namhlanje ekufuneka salamane ngayo noYesu.

`Kukuthini ukukhonza iNkosi ngoku“nyanisekileyo” nange“nyaniso”? Zeziphi ezinye izinto eziphazamisayo ebomini bakho ezikuthintela ekuzinikeleni ngokupheleleyo kuThixo?`