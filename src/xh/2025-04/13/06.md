---
title:  Ukugqiba Kakuhle
date:   25/12/2025
---

`Funda amazwi okugqibela encwadi kaYoshuwa awabhalwa ngumhleli ophefumlelweyo (Yosh. 24:29–33). La mazwi anganelanga kukhangela nje emva kubomi bukaYoshuwa enza njani nokukhangela phambili kwixesha elizayo?`

Kwisiphelo esinika ingxelo yokufa kukaYoshuwa noEliyazi, umbingeleli omkhulu uzisa incwadi kaYoshuwa kwisiphelo emisa ingqondo. Ngokubalisa kunye ukungcwatywa kukaYoshuwa, ukungcwatywa kukaEliyazi, nokungcwatywa kwamathambo kaYosefu, umbhali wenza umahluko phakathi kobomi ngaphandle kwelizwe nokuqala kobomi elizweni. Asikho isidingo sokubhadula kwakhona. Akusafuneki kuthwalwe kuhanjwe namathambo eenkokeli zasemhlabeni ezifileyo. Amanyange azingcwaba izizalwaba zawo emqolombeni (Gen. 23:13, 19; Gen. 25:9, 10), kumhlaba owathengwa eShekem (Gen. 33:19). Ngoku isizwe sizingcwabela iinkokeli zaso kummandla olilifa laso, ngaloo ndlela sibe nengqondo yokuphelela. Izithembiso ezazinikwe amanyange zazizalisekile. Ukunyaniseka kukaYehova kuquka inyaniso eyimbali ehlanganisa inzala kaIsrayeli kwixesha langoku nelizayo.

Njengoko imihlathi egqibezelayo yencwadi ihlanganisa ibali lonke kwibali lexesha eladlulayo, ikwavula indlela yexesha elizayo. Owayesakuba ngubishophi omkhulu waseCanerbury, uLord George Cary, kwintetho yakhe awayenza eHoly Trinity Church eShrewsbury, waxela ukuba iAnglican Church “ikude ngesizukulwana esinye ukuba iphele.”

Inyaniso ithi, ibandla lisoloko linesizukulwana esinye kuphela libhange, kwaye kwakuhleli kunjalo kubantu bakaThixo beTestamente eNdala. Isahluko esikhulu kwimbali kaIsrayeli sifika ekupheleni. Ikamva lalo lixhomekeka kwiimpendulo eliya kuzinika kwintlaninge yemibuzo engekamva. Ingaba uIsrayeli uya kunyaniseka kuYehova? Ingaba baya kukwazi ukuqhubeka nomsebenzi ongagqitywanga wokuzuza umhlaba wonke? Ingaba baya kukwazi ukutshela kuYehova bangazithandeli ngonqulo lwezithixo? Isizukulwana esasiphantsi kukaYoshuwa saye sithembekile kuYehova, kodwa ingaba esilandelayo siya kuyigcina indlela enye ethe yazotywa yinkokeli yaso enkulu? Isizukulwana ngasinye esilandelayo sabantu bakaThixo, esifunda incwadi kaYoshuwa, kufuneka sijongane nale mibuzo minye. Impumelelo yabo ixhomekeke kwindlela iimpendulo zabo abazinikayo kubomi babo bemihla ngemihla nendlela abalamana ngayo neenyanizo abazishiyelwe ilifa.

`UYoshuwa, njengoPawulos, “walwa ukulwa okuhle” (2 Tim. 4:7, NKJV). Sasiyintoni isitshixo sokufika kwimpumelelo kaYoshuwa? Zigqibo zini wena odinga ukuzenza namhlanje ukuze ugqibe unengqiniseko enye yosindiso?`