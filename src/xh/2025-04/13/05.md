---
title:  Iingozi Zonqulo Lwezithixo
date:   24/12/2025
---

`Funda Yoshuwa 24:22–24. Kwakutheni ukuze kufuneke uYoshuwa asiphinde isibheno sakhe kumaIsrayeli ukuba asuse izithixo zawo?`

Ingozi yonqulo lwezithixo asibobuciko nje. Ngaphambili, kumathafa akwaMowabi, kwimeko efanayo uMoses wafuna isigqibo esinye (Dut. 30:19, 20). Oothixo ababonakalayo ngoku asingabo baseYiputa okanye phesheya komlambo, kodwa bafumaneka “phakathi kwabo.” Ngoko ke, uYoshuwa ukhunga abantu bakhe ukuba bathobele iintliziyo zabo kuYehova. Isaci sesiHebhere esisetyenziswe apha, unatah, sithetha “ukutsala,” “ukuthoba.” Sichaza uThixo olindele ukuthoba phantsi aphulaphule imithandazo (2 Kumkani 19:16, Ind. 31:2, 3, Dan. 9:18), kwaye ikwayingqondo efunwa kuIsrayeli kamva ngabaprofeti (Isa. 55:3, Yer. 7:24). Sisetyenziswa ukubonisa ukreqo lukaSolomon xa intliziyo yakhe yayithotyelwe koothixo basemzini (1 Kings 11:2, 4, 9). Intliziyo yomntu onesono ayinawo umkhwa wokuthoba iphulaphule ilizwi likaThixo. Kuthatha izigqibo ezicingiweyo kuthi ukuyithobela ekuzaliseni intando kaThixo.

Impendulo kaIsrayeli ecacileyo ithi: “Siya kuliphula-phula ilizwi laKho.”Le ntetho ibethelela icala lolwalamano lokuthobela. UIsrayeli akuthiwa makenze isiqhelo sokulandela imiyalelo ngokungena bomi. Umnqophiso ungolwalamano oluphilileyo neNkosi, olungenako ukuboniswa ngokupheleleyo yimiyalelo nje. Inkolo kaIsrayeli ayizange imiselwe ukuba ibe yimithetho engqongqo; endaweni yoko yayiza kuthi rhoqo iyincoko eyenziwa ngokholo nothando nokuthanda uMsindisi ongcwele nonenceba.

Nasemva kwesithembiso sabantu esintlantlu-ntathu sokumkhonza uYehova, okuthetha ukususwa koothixo basemzini phakathi kwabo, ngokuyalela kukaYoshuwa, ayikho ingxelo yokuba oko kwenzeka ngokwenene. Kuyo yonke incwadi, kwakuqhelekile ukuba kunikwe ingxelo ngokwenziwa kwemiyalelo kaYoshuwa (okanye leyo kaMoses) njengemizekelo yokuthobela. Ukungabikho kwayo ekupheleni kwencwadi kusishiya isibheno sikaYoshuwa sivulekile. Isibheno esingumbindi wencwadi kukukhonza uYehova asisosesizukulwana sikaYoshuwa kuphela kodwa nesizukulwana ngasinye esitsha sabantu bakaThixo abaya kufunda okanye beve esi sigidimi.

`Kukangaphi uyithembisa iNkosi ukuba uya kwenza into kodwa ungaze uyenze? Kutheni ungayenzanga? Impendulo yakho ikuxelela ntoni ngobabalo?`