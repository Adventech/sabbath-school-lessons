---
title:  Imida Ecacileyo
date:   16/12/2025
---

Esebenzisa amazwi amanye awathethwa kuye ekuqaleni kwencwadi (Yosh. 1:7, 8), uYoshuwa uxela ukuba umsebenzi ophambili awayejongene nawo phambi kwakhe uIsrayeli yayingenguwo owomkhosi ngokwendalo yawo. Ungowomoya. Unento yokwenza nokuthobela intando kaThixo etyhilwe kwiTora.

`Ucinga ukuba kutheni uYoshuwa esima aqine ngokubhekise kubuhlobo bukaIsrayeli nezizwe ezimjikelezileyo? (Yosh. 23:6–8, 12, 13).`

Ingozi ajongene nayo uIsrayeli ayikukoyika ubutshaba bezizwe eziseleyo kodwa ingozi yobabo ubuhlobo. Izixhobo zabo zazingenako ukumela nawuphi umngeni kuIsrayeli; noko kunjalo, ulwazi lwabo ngoThixo namaxabiso ako (okanye amaxabiso angqubanayo) angabonisa ukuba nobungozi ngaphezu kwawo nawaphi amandla omkhosi. UYoshuwa utsalela ingqalelo kwiinkokeli kwinto ebalulekileyo yokuba imfazwe ababekuyo, ekuqaleni nasekugqibeleni, yayiyeyomoya. Ngoko ke, uIsrayeli kufuneka akugcine ukwaziwa bengabantu ababodwa.

Ukwalelwa kokubiza igama likathixo, ukufunga ngalo, nokulikhonza okanye ukuthoba kulo, kunento yokwenza nonqulo lwezithixo. KwiMpuma ekuFuphi yakudala, igama lesithixo lalimele ubukho negunya laso. Ukubiza okanye ukukhankanya amagama oothixo basemzini ekubuliseni kwemihla ngemihla okanye ekwenzeni ushishino kwakuthetha ukuvuma igunya noncedo lwabo okunceda ukukhokelela uIsrayeli ekufuneni amandla abo xa kukho isidingo (thelekisa AbaGwebi 2:1–3, 11–13).

Ingozi yokwendiselana namaKanan aseleyo yayihlangene nokulahlekwa kukaIsrayeli bubunyulu basemoyeni. Injongo yesiyalo sikaYoshuwa sasingajonge ukukhuthaza ubuhlanga okanye ubunye bohlanga, kodwa kunoko ukuphepha unqulo lwezithixo, okungakhokelela ekuweni kukaIsrayeli. Imeko kaSolomon ingumzekelo obuhlungu weziphumo ezilusizi zasemoyeni (1 Kumkani 3:1, 1 Kumkani 11:1–8); kwiTestamente eNtsha, amaKristu alunyukiswa ngokuphandle ukuba angafuni ulwalamano lomtshato nabangakholwayo (2 Kor. 6:14), nangona, kwimeko yemitshato ekhoyo, uPawulos akacebisi ukuba uqhawulwe umtshato weqabane elingakholwayo kodwa mabahlale bengumzekelo wobomi bobuKristu ngethemba lokuzuzela iqabane eNkosini (1 Kor. 7:12–16).

`Isilumkiso sikaYoshuwa ngakwingozi yokuhlangana namaqabane okuthi ekugqibeleni kukhokelele kumba wolwalamano lomKristu ne“hlabathi.” singalufumana njani ulwalamano oluzinzileyo nabantu esihlala nabo abasingqongileyo?`