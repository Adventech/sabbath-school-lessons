---
title:  Umsindo KaYehova
date:   17/12/2025
---

`Simele sizichaze njani iinkcazo zengqumbo nezohlwayo zobulungisa bukaThixo ezikuYoshuwa (Yosh. 23:15, 16) nakwezinye iindawo esiBhalweni? (Bona uNum. 11:33; 2 IziKro. 36:16; IsiTy. 14:10, 19; IsiTy. 15:1.)`

UIsrayeli wayesele ewubonile umsindo kaYehova ngexesa lokujikeleza entlango (Num. 11:33, Num. 12:9), naseZweni leDinga (Yosh. 7:1), ngoko waye zazi kakuhle iziphumo zokuwuxhokonxa umsindo ngokwaphula ngokungakhathali umnqophiso. Ezi ndima, zimele uvutho-ndaba lobungqongqo bentetho kaYoshuwa. Kuyothusa ukuva ukuba uYehova uya kumtshabalalisa uIsrayeli, njengoko kwasona eso saci besisetyenzisiwe ngaphambili ukubhekisa ekutshatyalalisweni kwamaKanan. Ngokuqiniseka okunje ngokuzaliswa kwezithembiso zikaYehova ngokuthembekileyo ngentsikelelo kaIsrayeli, iziqalekiso zomnqophiso (Leviticus 26, Duteronomi 28) nazo ziya kwenzeka ukuba amaIsrayeli aya wala umnqophiso. Ngokokuhluthwa nokutshatyalaliswa kwamaKanan, ezi ndima zibonisa kwakhona ukuba, ekugqibeleni, uYehova ungumgwebi wawo wonke umhlaba. Ulwa nesono, nokuba sifumaneka phi. UIsrayeli akazange angcwaliswe, engazange wafumana nokuhle ngendlela eyodwa, ngokuba nenxaxheba emfazweni engcwele kunye nezinye izizwe zabahedeni xa zithe kamva zasisixhobo sikaYehova sokubetha isizwe saKhe esikhethiweyo.

Kulele emandleni kaIsrayeli ukukhetha ukuzenza iziqinisekiso eziqaqambileyo zexesha eladlulayo zibe sisiseko sokujongana nexesha elizayo.

Ngokuyithi tshazi nje kokuqala, imfundiso yeBhayibhile ngomsindo kaThixo kubonakala ngathi ayihambelani nokuqinisekiswa kokuba uThixo uluthando (Yohane 3:16, 1 Yohane 4:8). Kanti ke, kukwa koko kukhanya kanye kwengqumbo kaThixo apho imfundiso yeBhayibhile ngothando lukaThixo ithi ingene twatse khona. Kuqala, iBhayibhile imbeka uThixo njengonothando, nomonde, nozeka kade umsindo, nolungele ukuxolela (Eks. 34:6, Mika 7:18). Sekunjalo, ngokwehlabathi, ingqumbo kaYehova yingqondo yobungcwele nobulungisa baKhe xa ejongene nesono nobubi. Ingqumbo yakhe ayize ibe kukwenza okuyimvakalelo, enempindezelo, nengenakucingelwa kwangaphambili. ITestamente eNtsha ifundisa ukuba uKristu waba sisono ngenxa yethu (2 Kor. 5:21), sathi, ngokufa kwaKhe, saxolelaniswa noThixo (Roma 5:10). Wonke okholwayo kuYe akayi kujongana nengqumbo kaThixo (Yohane 3:36, Efese 2:3, 1 Tes. 1:10). Imbono yengqumbo kaThixo imveza uThixo engumgwebi olilungisa weyunivesi inguYe ophakamise indlela yobulungisa [bomgwebo] (Ind. 7:11, Ind. 50:6, 2 Tim. 4:8).