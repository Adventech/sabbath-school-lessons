---
title:  Bambelela KuThixo
date:   18/12/2025
---

Indlela ekuphela kwayo angathi uIsrayeli asiphephe ngayo isihendo sokunqula izithixo nengqumbo kaThixo asikuko ukukhumbula njalo oo“uze unga…” bomnqophiso, kodwa ngokumilisela ukunyaniseka kuYehova okusengqondweni nokuzingisileyo. Sona isenzi esinye, “ukubambelela, ukuncamathela” kuYehova (bona uDut. 4:4), sikwasetyenziswa ukuchaza umnqophiso womtshato owawujonge ukuba usebenze phakathi komfazi nomyeni (Gen. 2:24) okanye ukunyaniseka kukaRute noNahomi (Rute 1:14). Kubalulekile ukuphawula ukuba, ngokokuxabisa kukaYoshuwa, ukuthembeka okunjalo kubonakele kuIsrayeli “ukuza kufika kule mini.” Ngelishwa, ibango elinjalo aliyi kuhlala likho kumaxesha amva kwimbali kaIsrayeli, njengoko ibonisa ngosizi incwadi AbaGwebi (AbaGwebi 2:2, 7, 11; AbaGwebi 3:7, 12; AbaGwebi 4:1, njl.)

`UYoshuwa ubhenela kuIsrayeli ukuba amthande uYehova uThixo wabo (Yosh. 23:11; thelekisa noDut. 6:5). Uthando alukwazi ukunyanzelwa; kungenjalo, luya kuyeka ukuba koko kufuneka kululo. Kanti ke, kungayiphi ingqondo olunokuyalelwa ngayo uthando?`

Ukuze uIsrayeli aqhubeke esonwabela iintsikelelo zomnqophiso, kufuneka bahlale bethembekile kuThixo. IsiHebhere sicinezela ngamandla: “Lumkani ngenxa yomphefumlo wenu.” Igama ’ahaba, “uthando,” lingabhekisa kwiindlela ezininzi zokuthanda komntu, kuquka ukuhlangana kobuhlobo, ukusondelelana ngesondo, imikhwa yokuba ngumama, uthando lwesincwaso, nokunyaniseka kuThixo. Ukuba besingathi sikuqonde ukumthanda uThixo njengokuziyekela okusezingqondweni nokuzinikela kuYe, kungahlanganiswa kungakhange kuyonakalise indalo yalo yenene (thelekisa noYohane 13:34). UThixo usoloko ejonge ukuba ukuthobela imiyalelo yaKhe kufuneka kuphume kulwalamlano lomntu kunye naYe (Eks. 19:4 [“Ndi . . . nizise kuM,” NKJV], Dut. 6:5, thelekisa noMat. 22:37) ngokusekwe phezu koko abenzele kona ngenkulu inceba nothando.

Umyalelo wokuthanda uThixo nawo uthetha ukuthandana, kodwa ngendalo engafaniyo yothando lukaThixo. UThixo ulangazelela ukungena kulwalamano olusondeleyo, ubudlelwane bomntu naye wonke omnye umntu oluphindiselayo uthando lwaKhe. Ngoko, uthando lwaKhe lwezwe lonke kubo bonke luyinxenye yesakhiwo sokubonakalalisa olwethu uthando oluzenzekelayo nolubhekiswa ngomnye komnye.

`UYesu wabanika umthetho omtsha abafundi baKhe. Kungayiphi indlela othi lo mthetho mtsha ube umdala ngaxesha-nye? Funda: Yohane 13:34, Yohane 15:17, no-1 Yohane 3:11; thelekisa noLev. 19:18.`