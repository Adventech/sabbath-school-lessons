---
title:  Ukuthembeka
date:   16/11/2025
---

`Funda Genesis 36:15; Numeri 13:6, 30–32; noYoshuwa 14:6, 14. Wayengubani uKalebhi? Yayiyeyiphi indawo yakhe phakathi kwabantu bakwaIsrayeli?`

Igama likaKalebi liphuma kwigama lesiHebhere keleb, “inja,” elifumaneka kwiTestamente eNdala lisoloko likho kumxholo ochasayo. Sekunjalo, ukeleb usetyenziswa kwiileta ezingaphandle kweBhayibhile neengoma ukuxela ngesibindi sesicaka, ukuncamathela, nokuthembeka enkosini yaso. Ngale ndlela, uKalebhi wayethembekile kwigama lakhe, ebonakalalisa kubo bonke ubomi bakhe ukungagungqi ekunyanisekeni kuYehova wakhe.

`Kuthetha ntoni ngoKalebhi ukuthi wayenentumekelelo ukuyithetha phandle ingqondo yakhe nokuba isininzi seentlola sasicinga ngokwahlukileyo, nabantu bakwaIsrayeli bemthembisa ngokufa? Bona uNum. 14:6–10, 21–25; Num. 26:65; Num. 32:12.`

Cinga ngala magama ezi nkokeli zibalulekileyo zakwaIsrayeli ezaziphila ngexesha likaYoshuwa noKalebhi: Shammua, Shaphat, Igal, Palti, Gaddiel, Gaddi, Ammiel, Sethur, Nabhi, noGeuel. Ingaba la magama avakala eqhelekile?

Kunokuba akunjalo.

Ngokuba kutheni? Ngenxa yokuba ngamagama ezinye iintlola ezazilishumi ezazithunywe nguMoses ukuba ahlole ilizwe laseKanan. Alityelwe ngenxa yokuba amagama azo awafanele ukuba akhunjulwe. Ingxelo awayizisayo yalizoba iZwe leDinga njengelalingenako ukoyiswa. Azibona wona eyimicikwane xa ethelekiswa nezigebenga ezazingabemi bezinye iindawo zelizwe, zaza iintliziyo zawo zanyibilika kukoyika xa ebona iindonga “ezingenakungenwa” zezixeko eziseKanan.

UKalebhi, njengoyena wayemdala kwiintlola ezimbini ezeza nengxelo eyakhayo, ukhokela ekunikeni okunye okunokwenzeka: “Lathi lonke ibandla mabaxulutywe ngamatye” (Num. 14:10).

`Wenza ntoni xa abantu abaninzi abakungqongileyo bebonakala benengcamango eyahlukileyo, echasana nezona mbono zakho eziqiniseke ngokona kunzulu?`