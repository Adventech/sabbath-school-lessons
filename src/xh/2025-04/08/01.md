---
title:  "Izigebenga Zokholo: UYoshuwa NoKalebhi"
date:   15/11/2025
---

### Fundela Isifundo sale Veki

Numeri 13:6, 30–32; Yosh. 14:6–14; Luka 18:1–5; Yoshuwa 19:49–51; 2 Korinte 3:18; Roma: 12:1, 2.

> <p>Indima Yenkumbulo</p>
> “Zikhumbule iinkokeli zakho, ezo zalithethayo kuwe ilizwi likaThixo. Gqala iindlela zobomi bakho, ulinganise ukholo lwazo [iinkokeli]” (Hebhere 13:7, ESV).

Wonke umzali uyazi ukuba abantwana babo bafunda ngomzekelo, akunjalo? Bangaphi abazali abakhalaza ngokubona abantwana babo belandela iimpawu zabo ezimbi endaweni yezilungileyo? Nokuba sibadala kangakanani, sikufumana kulula ukwenza okungalunganga kunokulungileyo. Oko kuyindawana nje encinane ethethwa ngabantu abawileyo. “Kuba oko ndikwenzayo andikwazi mna; kuba endikuthandayo, oko andikwenzi; endikuthiyayo, oko ndiyakwenza” (Roma 7:15). Ngubani ongachaza?

Kwasekuzalweni, abantu bakhiwa ngamandla omzekelo. Sifunda ukwenza izinto ezininzi ezisisiqalo ebomini, njengokuhamba, ukuthetha, nokubonisa iimvakalelo zethu, ngokulinganisa abo bangabona basondeleyo kuthi. Njengabantu abadala, sisabadinga abayimizekelo yokujongwa, nokuba ayigqibelelanga, siyakwazi ukuyibuka siyilinganise kwezo mpawu zasemoyeni ezabenza bona bazizigebenga zokholo.

Kule veki, siza kukhangela nzulu kwimizekelo yabantu ababazizigebenga zokholo encwadini kaYoshuwa. Yintoni eyenza baqaqamba kwisizukulwana sabo, badlala indawo ephambii ebomini babantu bakaThixo ngelona xesha lalibalulekile kwithuba lembali kaIsrayeli?

_*Funda Isifundo sale veki ulungiselela iSabatha kaNovemba 22._