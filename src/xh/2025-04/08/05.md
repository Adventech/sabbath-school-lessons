---
title:  Igorha Elithobekileyo
date:   19/11/2025
---

Udederhu lwamagama eendawo, ezaye zizibhakana kwimida yemimandla eyabelwe izizwe zakwaIsrayeli, avalelwe kwingxelo yelizwe elabelwe amagorha amabini, uKalebhi noYoshuwa, babahloli bokuqala. UKalebhi walifumana kuqala ilifa lakhe, waza uYoshuwa walifumana mva elakhe. Ukuza kuthi ga kule ndawo, uYoshuwa walabela ilizwe iizizwe zikaIsrayeli; ngoku lixesha lokuba abantu bakwaIsrayeli banike uYoshuwa ilifa lakhe.

`Funda Yoshuwa 19:49–51. Zinto zini ezithethwa yinyaniso yokuba inkokeli enkulu kaIsrayeli eyayisahlula ilizwe ilifumane ekugqibeleni elayo ilifa?`

Isixeko asifumamanayo uYoshuwa yiTimnati-sera, igama elenziwe ngamagama amabini. kuqala, uTimnati, uvela kwisenzi (manah) entsingiselo yalo ikukubala okanye ukwabela, kwaye lithetha inxenye okanye ummandla. Igama lesibini lingaphuma kwisenzi sesiHebhere (serach), laye lithetha ngaphezulu okanye okuseleyo (thelekis noEks. 26:12). Igama lesixeko sikaYoshuwa lingaguqulwa njengenxenye eseleyo okanye ummandla oshiyekileyo.

Igama lesixeko asikhethileyo uYoshuwa koko kwakusele libubungqina kwisidima senkokeli yesibini kaIsrayeli. Okokuqala, walinda bada bonke abantu bafumana izabelo zabo. Ngoko, uYoshuwa akazange akhethe omnye wemimandla yelizwe ezele ngabantu okanye ezona zixeko zinomtsalane zibe lilifa lakhe, kodwa isixeko esinendili, okanye mhlawumbi amanxuwa aso, ukuze asakhe ngokutsha ngomsebenzi onzima (thelekisa noYosh. 19:50).

Ngaphezu koko, iTimnati-sera yayikufuphi neShilo, kwisithuba sengcwele, nto leyo ebonisa apho kwakulele khona okuphambili kuYoshuwa nalapho intliziyo yakhe yayizinze khona. Ngokuqinisekileyo, emva kokuba isizwe esisandula kuzalwa sikaIsrayeli sakhokelelwa eZweni leDinga, sathi, ngoncedo lukaThixo, salizuza ilifa lohlanga nosapho ngalunye kwakungayi kwaliwa ukufuna kukaYoshuwa ilifa elibukeka ngaphezulu. Kanti ke, uYoshuwa wayanelisekile kukuphila ubomi obulula obujonge kokubaluleke kakhulu, ngoko okuqulathe umthandazo owenziwa nguDavide kamva: “Ndicele nto-nye kuYehova, ndifuna yona: ukuba ndihlale endlwini kaYehova yonke imihla yobomi bam, ndibone ubuhle bukaYehova, ndiphicothe etempileni yaKhe” (Ind. 27:4).

`Sifundo sini onokuzikhuphela sona ngokubhekiselele kwingqondo kaYoshuwa? Wawungasisebenzisa njani kuwe ngoku?`