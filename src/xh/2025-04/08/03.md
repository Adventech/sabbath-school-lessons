---
title:  Ndinike Eli Lizwe Leentaba
date:   17/11/2025
---

`Funda Yoshuwa 14:6–14, Numeri 14:24, Numeri 32:12, Duteronomi 1:36, noLuka 6:45. Ungayichaza njani ingqondo kaKalebhi nekaYoshuwa? Kuthetha ukuthini ukulandela uYehova ngokupheleleyo?`

UKalebhi akazange asilibale isithembiso uYehova awasinika ngoMoses: sokuba uya kungena ezweni apho iinyawo zakhe zanyathela khona (Num. 14:24). Kumashumi amane eminyaka kamva, ubhekisa kweyakhe ingxelo ngelizwe njengelizwi “njengoko bekusentliziyweni yam” (Yosh. 14:7). Ingxelo yakhe yayakhelwe kwingqiniseko yakhe yokuba, ngenkokelo noncedo lukaThixo, uIsrayeli wayeza kuloyisa ilizwe.

Ngokuchaseneyo nengxelo yezinye iintlola ezilishumi, ezakhuthaza uloyiko phakathi kwamaIsrayeli, uKalebhi wabonakalalisa ukuthembela nokuzinikela ngayo yonke intliziyo yakhe kwisithembiso sikaYehova. Ibinzana lesisHebhere, elithi ngokucacileyo “Ndandiphelele emva kukaYehova” (Yosh. 14:8), linokuba yimo emfutshane yentetho ende: “Intliziyo yam yayiphelelisile ukulandela uYehova,” okanye “Ndayizalisa intliziyo yam ngokuba ndihambe emva kukaYehova.” Ukuchasana nabanye ababehamba emva koothixo basemzini nabangazange balandele uYehova ngokupheleleyo, intlizyo kaKalebhi yayinikelwe ngokupheleleyo kuYehova.

Kwayona le ntetho iphindwe kamva kabini, ibethelela ukuthembeka kukaKalebhi (Yosh. 14:9, 14). Okwakhe ukucacisa kuhambelana noko uYehova ngokwaKhe wathi “ngumoya wumbi” (Num. 14:24) owamahlulayo uKalebhi kwabanye abazintlola abalishumi. Naxa iminyaka yobudala bakhe yayingama-85, waqhubeka engumzekelo wento uYehova angayenza ngabantu abantliziyo zabo zinikelwe ngokupheleleyo kuYe nomsebenzi waKhe.

UKalebhi waqonda ukuba ummandla isizwe ngasinye ekugqibeleni esasiya kuba nawo wawulingana ngokuthe twatse nobubanzi ababe nesibindi sokubanga izithembiso zikaYehova nokuba ungakanani umhlaba ababe nentumekelelo ukuwunyathela ngokholo. Izithembiso zikaThixo asizizo izithembiso ezizizalisekisa ngokwazo, ngohlobo lokuba ziyenzeka nokuba ithini intando yethu. Kunoko, zifuna ukholo olukhatshwa sisenzo esiqinileyo. Isaci sesiHebhere ulay, “mhlawumbi” (Yosh. 14:12), sinokuthetha ukoyika nokuthandabuza, kodwa siye salathe ithemba nokulindela ukuba into elungileyo iya kwenzeka (Gen. 16:2; Num. 22:6, 11; Num. 23:3).

`Zinto zini okanye ziluhlobo luni izinto esithi siziyekelele, nokuba kuka“ncinane” zize sisenze singalandeli ngokupheleleyo emva kweNkosi?`