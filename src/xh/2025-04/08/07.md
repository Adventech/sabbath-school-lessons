---
title:  Ingcamango Eyongeziweyo
date:   21/11/2025
---

“Ukholo lukaKalebhi, nangeli xesha lwalusafana nokuba lwalunjalo xa ingxelo yakhe yaphikisana nengxelo engeyiyo yezinye iintlola. Wayekholelwe kwisithembiso sikaThixo sokuba uya kubabeka abantu baKhe ukuba bayithabathe iKanan, ekwenzeni oku, wamlandela ngokupheleleyo uYehova. Wayenyamezele, yena nabantu bakhe, uhambo olude lwasentlango, besabelana ngezidaniso nemithwalo yabanetyala; kodwa akazange akhalaze ngenxa yoko, endaweni yoko wayibabaza inceba kaThixo eyamgcinayo entlango xa abazalwana bakhe babenqunyulwa. Phakathi kwazo zonke iinzima, iintlekele, nezibetho zokubhadula entlango, nangeminyaka yeemfazwe seloko bangena eKanan, uYehova wamgcina; kanti nangoku sele engaphaya kwamashumi asibhozo, amandla akhe ayengathothanga. Akazange azifunele umhlaba osele uhluthiwe, kodwa indawo, ngokwezinye iintlola, eyayingekhe yoyiswe. Ngoncedo lukaThixo, wayeza kuyihlutha le nqaba kwiingxilimbela awathi amandla azo aludidizelisa ukholo lukaIsrayeli. Yayingekuko ukufuna ukuphakanyiswa okanye ukuba nenzuzo okwakhuthaza isicelo sikaKalebhi. Igorha elidala elinesibindi, lalinga lingabanika abantu umzekelo owawuya kumzukisa uThixo, uzikhuthaze izizwe ukuba zilithabathe ngokupheleleyo ilizwe ooyise ababelibona njengelingenako ukoyiswa.”—Ellen G. White, Amanyange Nabaprofeti, Amaph. 512, 513.

“Yayilukholo lukaKalebhi kuThixo olwamnika isibindi, esamgcina engoyiki mntu, samenza ukuba akwazi ukuma ngesibindi engagungqi ukukhusela okulungileyo. Ngokuxhomekeka kwigunya elinye, iNkokeli eligorha yomkhozi wasezulwini, lonke ijoni lomnqamlezo lingawazuza amandla nesibindi sokoyisa izithintelo ezibonakala zingathi azinakuqatyelwa.”—Ellen G. White, The Advent Review and Sabbath Herald, May 30, 1912.

**Imibuzo Yokuxoxwa:**

`Xoxani ngamandla oontangandini nesibindi esifunekayo sokuthetha naxa abanye bengathethi. Ithini indawo yesibindi ekuphileni ukholo? Singakuphepha njani ukuba krwada xa simele oko sikholelwa ukuba kulungile?`

`Yabelana neklasi yenu ngemizekelo yokholo ephuma ebandleni lakho okanye ekuhlaleni eyabumba ubomi nesimilo sakho. Zeziphi iimpawu zaba bantu ezinako ukuba zingalandelwa?`

`Cingani nixoxe ngegalelo lezixhobo zoqhagamshelano ebomini bethu. Singayiphepha njani impembelelo embi nangona siwabamba amandla azo ngenxa yeenjongo ezilungileyo?`

`Cingani ngakumbi ngendlela uYoshuwa awayethobeke ngayo eyinkokeli nolangazelelo lwakhe ukuhlala kufuphi nengcwele. Uthetha ngaziphi iindlela lo mzekelo kuwe?`