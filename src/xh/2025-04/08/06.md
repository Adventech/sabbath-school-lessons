---
title:  Ukuguqulwa Kukucamngca
date:   20/11/2025
---

`Ukucamngca ngomzekelo wobomi bamagorha okholo amakhulu kuyafuneka ekukhuleni kwethu kwasemoyeni. Kwangelo xesha linye, umzekelo wethu wokugqibela nguYesu Kristu—ubomi baKhe neemfundiso zaKhe. Ukukhangela kubomi bukaYesu kusitshintsha njani? Bona uHeb. 12:1, 2; 2 Kor. 3:18.`

UMarco Iacoboni, ingcaphephe kwimithambo-luvo kwiUniversity of California, Los Angeles, waphanda ngomsebenzi wemithambo ebizwa ngokuba ziimirror neurons. Ezi cell zincinane zisebenza xa sinento esiyenzayo—njengokuhleka okanye ukuwola omnye—naxa sibukele omnye esenza isenzo esinye neso sisenzayo. Ukusebenza kwale mithambo-luvo kuyakuthoba ukwahluka phakathi kokubona nokwenza.

UEllen G. White uthetha ngokubaluleka kokuqwalasela esimilweni sikaYesu: “Ngokukhangela kuYesu, sizuza iimbono ezibengezela ngakumbi nezicacileyo zikaThixo, size sithi ngokuzibona, senziwe kumila kumbi. Ukulunga, nokuthanda abazalwana, kwenzeka ngokwemvelo. Siphuhlisa isimilo esiyinxenye yesimilo sikaThixo. Ukukhula ekufaneni naYe, sandisa igumbi lethu lokumazi uThixo. Ngaphezu kwako konke, singena kubudlelwane belizwe lasezulwini, size sihlale sikhula emandleni okwamkela ubutyebi bolwazi nobulumko bukanaphakade.”— Ellen G. White, Christ’s Object Lesons, p. 355.

`Funda Roma 12:1, 2. Zeziphi iinkqubo ezimbini ezisebenza kwiinjongo ezingqubanayo ebomini bethu? Singaqiniseka njani ukuba siyinika indawo leyo ilungileyo?`

Kwisishwankathelo sesahluko sencwadi yabaseRoma, umpostile uPawulos uthetha ngamandla amabini alwayo ebomini bethu. Kwelinye icala, ihlabathi elisingqongileyo, neempembelelo zalo ezahlukeneyo, lizama ukusinyanzela yonke imihla ekufaneni nalo, liphembelela ukuvumelana ngaphakathi kwethu okusebeza kuvela ngaphandle.

Ukuyilwa le mpembelelo, uMoya Oyingcwele uyakwazi ukusiguqula ngaphakathi ukuya ngaphandle ngohlobo olufana nendlela umbungu otshintsha ngayo ube libhabhathane elihle. Phofu, ukuze loo nkqubo yenzeke, sidinga ukuzinikela thina kuThixo simcele ukuba aqhubeke nomsebenzi olungileyo awuqalileyo ngaphakathi kwethu. (Filipu 1:6). Ekugqibeleni, kufuneka senze ukukhetha okusengqondweni, umzuzu nomzuzu, kokuhamba ngokoMoya.