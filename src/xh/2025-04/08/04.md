---
title:  Amandla Omzekelo
date:   18/11/2025
---

`Funda Yoshuwa 15:16–19,AbaGwebi 1:13, noAbaGwebi 3:7–11. Likuxelela ntoni eli bali ngamandla omzekelo? Izelwe njani ingqondo kaKalebhi kwisizukulwana esitsha?`

Kwesi sicatshulwa uKalebhi unikela intombi yakhe uAkesa, emtshatweni nomnye waboyisi, uDebhiri. UOteniyeli uthimba isixeko azuze isandla sika-Akesa. Eli bali libalulekile, kuba kwakhona, lityhiliza isibindi sikaKalebhi, ukholo nokufuna ukujongana nemingeni.

Esi sicatshulwa sikwabonisa ukuba isizukulwana esilandelayo sikaIsrayeli salandela umzekelo wala magorha okholo, uKalebhi noYoshuwa. Njengoko isizukulwana esidala sasiluvala ulungiselelo lwalo, kukho isizukulwana esitsha esilungele ukujongana nemingeni nokuqhubeka ukuzalisekisa icebo likaThixo ngoIsrayeli.

Ngendlela engahlukanga kwisicelo sikaKalebhi kuYoshuwa, “Ndinike eli lizwe leentaba,” watsho uAkasa, ekhuthazwa ngumyeni wakhe, ebonisa ukholo olunye nesigqibo ezabonakalaliswa nguyise. Ngokuzimisela nokuqina kwakhe, uAkasa uqhubeka nomgca womzekelo kaKalebhi wokuzalisekisa isithembiso sokuba nomhlaba.

Ngokwenene, ilizwe lisisipho esivela kuYehova kuIsrayeli, kodwa kufuneka lifunyanwe ngokubangwa kwezithembiso zikaYehova ngokholo nesibindi. Ukuzimisela kuka-Akasa kubonisa kwangaphambili ukuzingisa kwabo bafazi kwiiGospile ababengasokuze bajikwe sisihlwele okanye ngabafundi nababengasokuze bancame bade bazuze eyabo neentsapho zabo intsikelelo kaYesu.

`Funda Luka 18:1–5. Sithini kuthi isifundo esilapha?`

`Ngokudlulisa isikhanyiso sokholo kwisizukulwana esilandelayo kubalulekile ekuzalisekiseni uthumo uThixo alunikele kuthi. Cinga ngemingeni yokugqithisa ukholo kwisizukulwana esilandelayo, kwelinye icala, nangamathuba abantu abatsha ukuba baqale uxanduva olungaphezulu emsebenzini kaThixo, kwelinye.Yintoni esingayenza ukunceda nokuqeqesha ulutsha ukuba luqalise ubukhokeli? Ubaluleke njani umzekelo wethu kule nkqubo?`