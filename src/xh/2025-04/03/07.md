---
title:  Ingcamango Eyongeziweyo
date:   17/10/2025
---

Funda: Ellen G. White, “Crossing the Jordan,” Amaph. 483, 484, kuAmanyange Nabaprofeti.

“Funda ngononophelo amava kaIsrayeli kwiihambo zabo besiya eKanan. Funda izahluko sesithathu nesesine zikaYoshuwa, ubhala phantsi ukululungiselela kwabo nendlela yokuyiwela iYordan ukungena kwilizwe lesithembiso. Sidinga ukuyigcina intliziyo nengqondo yethu eluqeqeshweni, ngokuhlaziya inkumbulo ngezifundo uYehova awazifundisa abantu baKhe bakudala. Kuthi, ke ngoko, iimfundiso zeLizwi laKhe ziya kuhlala zinika umdla nenkcukumiso, njengoko wayelungisele ukuba kube njalo kubo.”—Ellen G. White Comments, The SDA Bible Commentary, vol. 2, p. 994.

“AmaIsrayeli angoku asengozini enkulu yokumlibala uThixo nokutsalelwa ekunquleni izithixo kunoko kwakunjalo kubantu baKhe bakudala. Zininzi izithixo ezinqulwayo, nangabo bazibiza ukuba bangabagcini beSabatha. UThixo wabayalela ngokukodwa abantu baKhe bakudala ukuba balulumkele unqulo lwezithixo, ngokuba xa bathe basuswa ekukhonzeni uThixo ophilileyo, isiqalekiso saKhe siya kuba phezu kwabo, kanti ukuba baya kumthanda ngentliziyo yabo yonke, nangomphefumlo wabo, nangamandla abo, uya kubasikelela ngokukhulu kwingobozi nakuvimba, asisuse sonke isifo phakathi kwabo.”—Ellen G. White, Testimonies for the Church, vol. 1, p. 609.

**Imibuzo Yokuxoxwa:**

`Xoxani eklasini ngokuwela iYordan okumangalisayo. Ungayichaza njani imimangaliso? Kutheni ingathi uThixo akasayenzi nje imimangaliso efanayo namhlanje?`

`Zeziphi iindlela eziphathekayo onokuzicebisa eklasini yakho ukukhusela ukulibala kwasemoyeni, kubantu okanye ebandleni? Lo gama kubalulekile ukuba sibe nolwalamano oluqhubekayo olunamandla noThixo, nokuba singawakhi onke amava ethu obuKristu phezu kwamava awadlulayo anamandla, singaqhubeka siwasebenzisa njani amava awadlulayo njengezikhumbuzo zendlela uThixo asebenze ngayo ebomini bethu?`

`Ucinga ukuba iSabatha, kwelinye icala, ingasinceda njani ukuba sikukhumbule ukungenelela kukaThixo ebomini bethu, abe, kwelinye, esinika ukuba singcamle uphumlo oluthenjisiweyo ebukumkanini baKhe? ISabatha yalatha njani, kungekuphela koko sifanele ukukukhumbula kodwa koko sinokukuthemba kwixesha elizayo?`