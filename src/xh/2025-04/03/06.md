---
title:  Ngaphesheya KweYordan
date:   16/10/2025
---

> <p></p>
> “Waluguqula ulwandle lwayinto eyomileyo; Bawuwela umlambo ngeenyawo; Apho savuya ngaye” (Ind. 66:6).

Kokubini, ukuwela uLwandle oluBomvu neYordan kungamaphawu exesha elitsha kwimbali yeBhayibhile, kwaye kokubini kunemifuziselo ebalulekileyo (bona Ind. 66:6, Ind. 114:1–7, no-2 Kumkani 2:6–15). KwiTestamente eNdala sezikho iindima ezihlanganisa ezi ziganeko zibini zokuwela zisamkela intsingiselo, nto leyo eyalatha ngaphaya kweembonakalo zokuqala. Kwi-Indumiso 66:6, umdumisi udumisa inkumbulo yesenzo sikaThixo sokuhlangula ebomini bakhe (Ind. 66:16–19) ngokubhekisa kwimizekelo yembali yokuwelwa koLwandle oluBomvu neYordan.

Indumiso 114 nayo iqamangela iziganeko ezibini kunye, kungengakuba umbhali akabonanga mahluko phakathi kwazo ngokokulandelelana, kodwa ngokubaluleka kwazo ngokokufunda ngoThixo okwabelana ngako oku kuwela kubini. Ngoko ke, zozibini ezi ziganeko zibonwa zinegalelo ekutshintsheni imo kaIsrayeli, kuqala ukuphuma ebukhobokeni kuye enkululekweni, kulandele ukusuka ekubhaduleni nokungabi namhlaba kuye ekubeni sisizwe. KwiiNdumiso, imizekelo yokuwela okubini kubonisa ukutshintsha imo kombhali ukusuka kwingcinezelo, ubuhlwempu, ukungabi nakuzinceda, nokuthotyelwa phantsi kuye kwinkuseleko, ekonwabeni, ekusindisweni, nasesidimeni.

KwakungaseYordan apho ukuguqulwa kukaEliya kwenzeka khona, kwindawo yommangaliso ofanayo naleyo ibhalwe kuYoshuwa. KuEliya, ukuwela kwazisa okona kuguqulwa kwemo kubaluleke kakhulu ebomini bakhe: wasiwa ezulwini. KuElisha, ukutshintshwa kubalulekile: ukuba ngumncedisi womprofeti (1 Kumkani 19:21) uba ngumprofeti wesizwe (2 Kumkani 2:22).

`FundaMateyu 3:16, 17 noMarko 1:9.Ababhali beTestamente eNtsha bayisebenzisa njani intsingiselo yomfuziselo ngokwasemoyeni yoMlambo iYordan?`

Ulungiselelo lwasemhlabeni lukaKristu, njengoMmeli kaIsrayeli, lulandela umzekelo wembali kaIsrayeli wakudala.

UYesu waphumela phantsi kwamava “oLwandle oluBomvu” ne“Yordan.” Ubizwa ukuba aphume eYiputa emva komthetho wokubulawa (Mat. 2:14–16), wachitha ama40 eentsuku entlango (Mat. 4:2) ngokwama-40 eminyaka kaIsrayeli wakudala, wathi, ngokudlula kubomi baKhe basecaleni ukuya kulungiselelo lwasesidlangalaleni, wabhaptizwa eYordan (Mat. 3:16, 17; Marko 1:9).

Kamva, uHebhere 3–4 uphakamisa ukubaluleka komfuziselo wokuwelwa kweYordan anike ukungena eKanan njengokubonisa “ukuphumla kobabalo” angena kulo amaKristu ngokholo.