---
title:  UThixo Ophilileyo Wemimangaliso
date:   13/10/2025
---

`Funda Yoshuwa 3:6–17. Ukuwela iYordan ngommagaliso kusixelela ntoni ngendawo kaThixo esimkhonzayo?`

Ukuwela umlambo iYordan kuchazwa kuYoshuwa 3:5 ngegama lesiHebhere niphla’ot, “mimangaliso, izimanga,” eliye libhekise kwizenzo zikaThixo zamandla, nezingaphezu kokwemvelo nezibonisa ukungaqheleki (Ind. 72:18, Ind. 86:10). Kamva, amaIsrayeli acamngca ngezi zenzo aza, ngoko, amdumisa uYehova (Ind. 9:1), amvakalisa phakathi kwezizwe (Ind. 96:3). Izibetho zaseYiputa (Eks. 3:20, Mika 7:15), ukuwela uLwandle oluBomvu, kwanokuwakhokela entlango (Ind. 78:12–16) zizinto eziphinda-phindwa njengezo zimanga.

Ababhali beBhayibile babesazi baza bakungqina ukuba uThixo owadala umhlaba wayengenamda okanye ebanjwe yindalo yaKhe. Akukho nto ekungathiwa ingaphaya (Heb. “emangalisa ngapha komgca”) kwaKhe ukuba angayenza (Yer. 32:17). Igama laKhe nendalo yaKhe ziyamangalisa (AbaGwebi 13:18), kwaye ungaphaya kokuqonda kwethu.

Xa ethelekiswa noothixo bezinye izizwe, ezingenako ukusindisa (Ind. 96:5, Isa. 44:8), uThixo weBhayibhile u“nguThixo ophilileyo,” oshukumayo nophilayo, onokuthenjwa ngabalandeli baKhe ngokulindela ukungenelela kwaKhe ngenxa yabo.

Umprofeti uZekariya wasebenzisa isaci esinye (esiphuma kwingcambu enye uniphla’ot) xa wayebona ikamva likaIsrayeli emva kokuthinjwa eBhabheli. Wabona ukuba iYerusalem iya kuphinda yakhiwe ngokupheleleyo inabantu abadala behleli ezitratweni zesixeko, amakhwenkwe namantombazana bedlala apho. Kokubonakala kunzima ukukukholelwa kubemi besixeko ababesaxhome imiqondiso yokutshatyalaliswa kwayo, uZekariya wathi: “Utsho uYehova wemikhosi ukuthi: Ukuba kuyinto engummangaliso emehlweni amasalela aba bantu ngaloo mihla, kuya kuba ngummangaliso na emehlweni am? Utsho uYehova wemikhosi ukuthi, Yabonani, ndiya kubasindisa abantu bam elizweni laseMpuma naselizweni laseNtshona, ndibazise, bahlale phakathi kweYerusalem” (Zek. 8:6–8, ESV).

`Funda: Luke 18:18–27. Impendulo kaYesu kubafundi baKhe ikukhuthaza njani ukuba uthembe uThixo ngoko kubonakala kungenako ukwenzeka?`