---
title:  Khumbula
date:   14/10/2025
---

`Funda Yoshuwa 4. Kwakutheni ukuze uThixo athi kuIsrayeli makamakhele isikhumbuzo?`

Injongo yala matye yeyokuba abe ngu“mqondiso.” Isaci sesiHebhere ’ot sikholisa ukwayanyaniswa negama “ummangaliso” kwaye lingabhekisa kwisenzo esingummangaliso esenziwa nguThixo (bona isifundo sayizolo), njengezibetho eYiputa (Eks. 7:3, Dut. 4:34). Linako nokuba nentsingiselo yo “mfuziselo” okanye “umqondiso,” (Eks. 12:13); nokona kubaluleke kakhulu, iSabatha ingu “mqondiso” weNdalo nobukho bukaThixo obungcwalisayo (Eks. 31:13, 17; Hez. 20:12).

Apha, umnqophiso usebenza njengesikhumbuzo, sikhumbuza isizukulwana ngasinye esilandelayo ngommangaliso wokuwela. Isaci isikhumbuzo (zikkaron) sivela kwigama zakar, “ukukhumbula,” into. Lithetha ukukhumbula okulandelwa sisenzo esifanelekileyo (Dut. 5:15, Dut. 8:2). Ukubeka amatye ezikhumbuzo (Gen. 28:18–22) neenkonzo ezenza imibuzo (Eks. 12:26, 27; Dut. 6:20–25) kwakuqhelekile kwiTestamente endala. Endaweni yokuphinda imimangaliso evusa inkumbulo yezenzo zaKhe ezikhulu neempendulo ezikhawulezileyo ezinentsingiselo. Ngoko ke, umqondiso kufuneka ube “ngonaphakade,” okuthetha isidingo sokuwugcina lo mmangaliso kaYehova kwinkumbulo ehlangeneyo yabantu baKhe ngonaphakade.

Amandla ombuzo wezizukulwana ezizayo ubalulekile kuba wenziwa ngumntu: “Ayintoni la matye kuwe?” Isizukulwana ngasinye esitsha sifumana ngokutsha ukubaluleka kokuzenzekela ngokwazo kwezenzo zikaYehova zamandla. Ukholo olunjalo luya kwenza umahluko omkhulu phakathi kokuziphila ngokuthembeka izithethe ezisekwe eBhayibhileni, nokuthanda izithethe, inkolo efileyo yesizukulwana esiphilileyo ilihluthwe ixabiso layo lemvelo nobushusu. Ekugqibeleni siyakudinga ukulwenza ukholo olusekwe eBhayibhileni ukuba lube lolwethu. Akakho ngoku, ngakumbi kumanyange, onokukholelwa thina.

`Zeziphi ezinye izikhumbuzo, ezakho izikhumbuzo, ekuhambeni neNkosi ezikunceda ukuba ukhumbule oko ikwenzele kona?`