---
title:  Izikhumbuzo Zobabalo
date:   11/10/2025
---

### Fundela Isifundo sale Veki

Yoshuwa 3, Num. 14:44, Luka 18:18–27, Yoshuwa 4, Yohane 14:26, Heb. 4:8–11.

> <p>Indima Yenkumbulo</p>
> “Kuba uYehova uThixo wenu wenza ukuba atshe amanzi aseYordan phambi kwenu nada nawela; waxelisa oko uYehova uThixo wenu wakwenzayo kuLwandle oluBomvu, lona wenza ukuba lutshe phambi kwethu, sada sawela; ukuze zonke izizwe zisazi isandla sikaYehova ukuba somelele; ukuze nimoyike uYehova uThixo wenu imihla yonke” (Yoshuwa 4:23, 24).

Ipolisa lendlela lolatha, kwafuneka uYohane aphume ecaleni. Ipolisa lafuna imvume yokuqhuba. Ngaloo mzuzu, kwathi qatha kuYohane ukuba ilayisensi uyishiye nesipaji eofisini. UYohane uye wachaza ukuba kwenzeke ntoni, laza ipolisa lambuza ukuba uyintoni umsebenzi wakhe. Wachaza uYohane ukuba uyiprofesa. Ngexesha ipolisa limnika itikiti, lamxelela ukuba angalicingeli ukuba liyintlawulo yesigwebo. “Yintlawulo yokufunda,” latsho. “Xa abantu befuna ukufunda into bayahlawula. Le yintlawulo yakho yokufunda ukungayilibali ilayisensi yakho xa uqhuba. Ube nemini emnandi, Profesa!”

Singabantu sinokuzilibala izinto esingaziboni rhoqo. Silibala ukufowunela abantu abaye basifowunela, ukuphendula iemails, ukunkcenkcesha izityalo, ukuthumela iminqweno yokuzalwa, njalo njalo. Zininzi izinto. Ukulibala iintswelo zethu zomoya, kona, kuneziphumo ezinzima kakhulu kunokunikwa nje nokuhlawuliswa ngetikiti, ngakumbi ngenxa yokuba sisebenza ngento esisiphelo sethu sikanaphakade.

Masifunde ngokuwelwa kweYordan ngamaHebhere sibone ukuba yintoni esinokuyifunda kumava awo.

_*Funda: Isifundo sale veki ulungisela iSabatha kaOkthobha 18._