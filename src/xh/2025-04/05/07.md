---
title:  Ingcamango Eyongeziweyo
date:   31/10/2025
---

Funda: Ellen G. White, “Ukuwa KweYeriko,” Amaph. 491–493, kuAmanyange Nabaprofeti.

Njengeento zonke eBhayibhileni, ukwazi umxholo nemvelaphi kubalulekile. Njengoko sibonile, imfazwe yezwe lonke nomxholo kaThixo onguMgwebi zibalulekile ekuziqondeni ezi mfazwe ngakumaKanan.

“UThixo uzeka kade umsindo. Wazinika izizwe ixesha lenceba ukuze zikwazi ukuqhelana naYe nesimilo saKhe. Ngokokukhanya okwakunikiswe kwakukho ukugwetywa kwazo ngokwala ukwamkela ukukhanya nokukhetha kwazo iindlela zazo kunezikaThixo. UThixo wasinika isizathu sokuba angawahluthi [ilizwe] kwangoko amaKanan. Ubugwenxa bama-Amori babungaphelelanga. Ngobugwenxa bawo ayesiya ezisondeza kwindawo apho ukunyamezela kukaThixo kwakungasayi kubakho baze batshatyalaliswe. Kungekade kufikwe kwelo nqanaba nobugwenxa babo buphelele, impindezelo kaThixo yayiza kulityaziswa. Zonke izizwe zazinalo ithuba lenceba. Ezo zawenza into engento umthetho kaThixo zaziya kubheka phambili kumanqanaba ngamanqanaba enkohlakalo. Abantwana babeya kuba nelifa lomoya wovukelo wabazali babo baze benze okubi kakhulu kunabazali babo phambi kwabo ide ingqumbo kaThixo ibafikele. Isohlwayo sasingasayi kuba nganeno kuba siye salibala.”—Ellen G. White Comments, The SDA Bible Commentary, vol. 2, p. 1005.

**Imibuzo Yokuxoxwa:**

`Xoxani ngokuthethwa kukuba uThixo engumgwebi wethu kwanokuba nguMgwebi owongamileyo weyunivesi. Kungani ukuba nicinge ukuba le nyaniso kaThixo onguMgwebi isisiseko seendaba ezilungileyo kusindiso?`

`Imeko yamaKanan isikrobisa njani kumonde nakubulungisa bukaThixo? Singasibonisa njani isimilo sikaThixo ngendlela esibaphatha ngayo abanye abantu?`

`Cingani ngendalo ebalulekileyo yenkululeko yokuzikhethela? Uthando nenkululeko yokuzikhethela zisebenza njani enye nenye?`

`ITestamente eNdala inamabali amaninzi emfazwe nokulwa, kodwa, ekugqibeleni, ibona phambili umbono woxolo. Yeyiphi indawo efanelwe kukudlalwa ngamaKristu ekumiseleni uxolo kwindawo akuyo?`