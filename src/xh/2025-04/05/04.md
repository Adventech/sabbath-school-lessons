---
title:  Ukuhluthwa okanye Ukutshatyalaliswa?
date:   28/10/2025
---

`Thelekisa Eksodus 23:28–30; Eksodus 33:2; Eksodus 34:11; Numeri 33:52; noDuteronomi 7:20 kunye noEksodus 34:13; Duteronomi 7:5; Duteronomi 9:3; Duteronomi 12:2, 3; noDuteronomi 31:3, 4. Zityhila ntoni ezi ndima ngenjongo yoloyiso nobubanzi bentshabalaliso?`

Injongo kaThixo yokuqala ngamaKanan yayingekuko ukuwatshabalalisa kodwa, endaweni yoko, ukuwahlutha ulawulo. Ukuzihlola ezi ndawo zichaza indlela uIsrayeli ekwafuneka abandakanyeke ngayo ekoyiseni kusebenzise izaci ezithetha ngokuhluthwa, ukukhutshelwa ngaphandle, nokuchithwa kwabemi beLizwe leDinga. Iqela lesibini lezaci elithetha ngesenzo sokutshabalalisa nezinoIsrayeli njengentloko yesenzo zibhekisa kakhulu kwizinto ezingaphiliyo, njengezixhobo zonqulo lobuhedeni nezibingelelo ezazikwiinzulu zenkolo yamaKanan.

Imfazwe engcwele ikekelele kakhulu ekonakaleni kwenkcubeko noluntu lwaseKanan. Ukuphepha ukudyobheka, kwafuneka ukuba uIsrayeli atshabalalise zonke iziqalelo ezazikhuthaza ukungcola. Phofu ke, bonke abemi baseKanan, kunye nabo bathe ngabanye bakwamkela ubukhulu bukaThixo ngaphambi koloyiso, bakwazi ukusinda ngongenelelo lwabemi (Yosh. 2:9–14; thelekisa noAbaGwebi 1:24–26). Iqela labantu baseKanan abajongana nentshabalalo yaba ngabo baphumayo kwizixeko ezinqatyisiweyo bathi ngeenkani, baqhubeka nokulivukela icebo likaThixo ngamaIsrayeli, bazenza lukhuni iintliziyo zabo (Yosh. 11:19, 20).

Noko sekunjalo, oku kusawenza umbuzo: ukuba injongo yasekuqaleni yokoyisa amaKanan yayikukugxotha abemi belizwe kungekuko ukubatshabalalisa, kwakutheni ukuze kunyanzeleke ukuba amaIsrayeli ababulale abantu?

Inkcazo yendima yeBhayibile ehamba nokoyiswa kweKanan iveza ukuba injongo yokuqala yokoyisa yayithetha ukuluchitha uluntu. Phofu ke, uninzi lwamaKanan, njengofaro waseYiputa, azenza lukhuni iintliziyo zawo athi, ngenxa yoko, baba kunye nenkcubeko kangangokuba ukutshatyalaliswa kwenkcubeko yawo kwathetha ukuba nabo kufuneka betshatyalalisiwe.

`Zeziphi iziqalelo kwesakho isimilo nemikhwa ekufuneka zinyothulwe neengcambu zitshatyalaliswe?`