---
title:  Ubugwenxa BamaKanan
date:   26/10/2025
---

`Funda Genesis 15:16, Levitikus 18:24–30, Duteronomi 18:9–14, noEzra 9:11. Zisixelela ntoni ezi ndima ngecebo likaThixo elikhulu ekunikeni uIsrayeli ilizwe laseKanan?`

Sidinga ukuba sikhangele ngaphaya kwencwadi kaYoshuwa ukuze sikuqonde ngokupheleleyo okwakuthethwa ngobugwenxa bezizwe ezazimi eKanan. Ezi zenzo zithiyekileyo zezizwe zokubingelelwa kwabantwana, ukuvumisa, ubuthakathi, ubugqwirha, ukuthetha nabafileyo, nonqulo lwemimoya kusivezela nje intloko ekwazini (Dut. 18:9–12).

Ukufunyanwa kwemibhalo yakudala iUgaric (eRas Shamra) kunika ukubona okuninzi ngaphakathi kwinkolo kwanentlalo, yaseKanan, kwaye ibonisa ukuba ukugwetywa kwale nkcubeko akwanelanga nje ukuba kube nokuqondakala kodwa— ngokweTestamente eNdala nemigangatho yokuziphatha—nayo yathetheleleka.

Inkolo yamaKanan yayisekwe kwinkolo yeziphumo zemvelo, ezaziqinisekisa ubutyebi bokuqhama ngokuzala, zilawulwa lulwalamano lwesondo phakathi koothixo abangamadoda nababhinqileyo. Kungoko ayenombono wesenzo sombulo soothixo ngokweyabo indlela yokuziphatha ngokwesondo besenza izenzo zenkonzo yombulo [njengasejakeni (oguqulayo)] ukuze baxhokonxe oothixo, amadoda nabafazi, ukuba nabo benjenjalo.

Le mbono yaba nesiphumo sokumiselwa kohenyuzo “olungcwele,” olubandakanya amahenyu namahenyukazi iinkonzo ezingamatheko okulalana, kwakhona bebonke njengenxalenye yezabo izenzo zenkolo!

Isizwe asikwazi ukunyukela kumhlaba wokuziphatha ongentla kulowo woothixo nonqulo lwabantu. Isiphumo sokukuqonda okunjalo koothixo, akumangalisi ukuba izenzo zenkolo zamaKanan zaziquka ukubingelela ngabantwana, nto leyo eyalumkisa ngendlela eyodwa ukuba ichaswe.

Ubungqina obufunyenwe ngokomba (Archaeological) kweza ndawo kwakuhlalwa kuzo kuqinisekisa ukuba abemi baseKanan babesithi rhoqo bebingelela abantwana babo abangamazibulo koothixo, ngokwenene, iidemon, ababebanqula. Amathambo abafi abancinane awafunyanwa aphulwe efakwe kwiingqayi ezinkulu ezinemibhalo ezizithembiso ezingcwele abubungqina ngenkolo yabo nento eyayiyiyo kuninzi lwabantwana babo.

Ukutshatyalaliswa kwamaKanan, ngoko, akunto yacingwa kamva, into eyavela kwisigqibo sikaThixo sokulinika ilizwe laseKanan kumaIsrayeli. Abemi baseKanan babelinikiwe ixesha lenceba, ixesha lenceba eyongeziweyo ababenethuba ngalo lokumfumana uThixo nesimilo saKhe ngobungqina booyisemkhulu ababehlala phakathi kwabo. Babenethuba, kodwa ngokucacileyo, badlala ngalo, baqhubeka nezenzo zabo ezoyikekayo wada uYehova ekugqibeleni wathi mabathi xha.