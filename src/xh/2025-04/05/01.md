---
title:  UThixo Uyanilwela
date:   25/10/2025
---

### Fundela Isifundo sale Veki

Gen. 15:16; Lev. 18:24–30; 2 Tim. 4:1, 8; Eks. 23:28–30; Dut. 20:10, 15–18; Isa. 9:6.

> <p>Indima Yenkumbulo</p>
> “Wabathimba uYoshuwa bonke abo kumkani, nelizwe labo, ngasihlandlo sinye, ngokuba uYehova ebewalwela amaIsrayeli” (Yoshuwa 10:42).

Incwadi kaYoshuwa inemiboniso ekhathazayo. Imibuzo enzima yenziwa yimbono yemfazwe kaThixo okanye engcwele eveza iqela labantu abanemvume kaThixo yokutshabalalisa elinye iqela.

Umba wemfazwe kaThixo kwiTestamente eNdala unika umngeni. UThixo uvela kwiTestamente eNdala njengoYehova olawula iyunivesi; ngoko ke, yonke into eyenzekayo kufuneka, ngandlela ithile, ihambelane nentando yaKhe etsolileyo okanye engatsolanga. Ngoko, umbuzo othi, “Angathini uThixo ngokwaKhe ukuvumela izinto ezinjalo?” uyalindeleka. Kwiveki ephelileyo, sibonile ukuba uThixo ngokwaKhe uyabandakanyeka kwimfazwe enkulu kakhulu kunayo nayiphi imfazwe okanye idabi elakha laliwa kwimbali yomntu, idabi elingena kuwo onke amacala obomi bethu. Sibonile, kwakhona, ukuba iziganeko zeBhayibhile nezembali yelizwe zingaqondwa ngokuzeleyo ngokukhanya kwale imfazwe.

Kule veki, siza kuqhubeka ukuhlalutya ubunzima beemfazwe ezivunyelwe nguThixo, imida neemeko zemfazwe kaThixo, umbono wokugqibela woxolo onikwa ngabaprofeti beTestamente eNdala, nokuthethwa ziimfazwe ezinjalo ngokwasemoyeni.

_*Funda Isifundo sale veki ulungiselela iSabatha kaNovemba 1._