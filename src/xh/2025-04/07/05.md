---
title:  Ukubhalwa ematyeni
date:   12/11/2025
---

`Funda Yoshuwa 8:32â€“35. Iyintoni intsingeiselo yesenzo esichazwe kwezi ndima, iyintoni ekufuneka iyithethila kuthi namhlanje?`

INtaba iEbhali ikhankanywe kuphela kuDuteronomi (Dut. 11:29; Dut. 27:4, 13) nasencwadini kaYoshuwa (Yosh. 8:30, 33). Ikunye neGerizim, yaye iyindawo apho iintsikelelo neziqalekiso zaziza kufundwa khona. Okona kuchaneke kakhulu, ngokukaDuteronomi 11:29 noDuteronomi 27:4, 13, yaye iyindawo yeziqalekiso. Apha, amaIsrayeli kwakufuneka ame kumacala omabini etyeya phambi kwababingeleli (Yosh. 8:33). Iqela laliza kuma phambi kweNtaba iEbhali, elinye phambi kweNtaba iGerizim. Ukwenza oku kwakungumfuziselo weendlela ezimbini zokwamkela umnqophiso. Imibingelelo eyayiziswa yayisalatha kuYesu, owathathela phezu kwaKhe zonke iziqalekiso zomnqophiso, ukuze bonke bakholelwe kuYe baxhamle iintsikelelo zawo (Gal. 3:13, 2 Kor. 5:21).

`Kwakutheni ukuze kufuneke ukuba kubhalwe ikopi yomnqophiso kwilitye lesikhumbuzo, ubonakale kubo bonke? (Bona uDut. 4:31; Dut. 6:12; Dut. 8:11, 14; 2 Kumkani 17:38; Ind. 78:7.)`

Thina bantu sikholisa ukulibala. Sixinanisa izinto eziya zidida ngakumbi ezifuna ubomi bemihla ngemihla kwimihla kwixesha esinikwe lona eliya liba lifutshane nalo. Ekugqibeleni siyazilibala izinto ezingenzeki qho okanye ezingenabushushu kakhulu. Kwiinkonzo zonke zemithendeleko, sibanethuba elilodwa eNkosini nokuhlaziya ukuzinikela kwethu komnqophiso. Kungaba kuhle ukuba besingawabona la mathuba ingengawo okuba umntu azinikele ngokutsha kuphela kodwa nawokuhlaziywa kokunyaniseka kuThixo kwebandla lonke. Ekukhuleni kokuzimela yedwa komntu ekuhlaleni, kufuneka siwazuze ngokutsha amandla okuba yinxalenye yabantu ababelana ngokulibona ngendlela enye ihlabathi, nokuhle neenkolo, kunye nomsebenzi wovangelo.

`Ukufumana kulula kangakanani, kugxashi-gxashi wobomi, ukulibala uYehova nokuzama ukwenza izinto ngawakho amandla negunya? Kutheni le nto kulula ukwenzeka koku, ngakumbi xa izinto zikuhambela kakuhle?`