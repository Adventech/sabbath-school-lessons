---
title:  Ukunqwenela Ubukho BaKhe
date:   13/11/2025
---

`Funda Yoshuwa 18:1, 2. Sisenzo esithini esenza ukuba uYoshuwa aphazamise inkqubo yokwaba ilizwe ngenxa yaso?`

Emva kwenkcazo yokwabelwa imimandla izizwe ezibini ezikhulu kakhulu ngakwintshona yeYordan nakuhlanga olungaphelelanga lukaManase, le ndawo izoba intlanganiso yebandla eShilo, apho ilizwe lalahlulelwe izizwe ezincinane ezisixhenxe eziseleyo.

Ukwakhiwa kwengcwele, “uMnquba waM’” kumele ukuzaliseka kwesithembiso sikaThixo sokuhlala phakathi kwabantu baKhe (Eks. 25:8; Lev. 26:11, 12) nokuveza umxholo ongumbindi wencwadi: Ubukho bukaThixo esazulwini sikaIsrayeli kwenze kwaba nokwenzeka ukulifumana ilizwe kwaye kuya kuhlala kulithende lentsikelelo kuIsrayeli nokuba, ngabo, kuye kumhlaba wonke (Gen. 12:3). Ukunqulwa kukaThixo kuthabatha iqonga eliphakathi nokubalaseleyo, nangaphezu koloyiso nokwabiwa kwelizwe! Ubukho bengcwele, kamva beTempile, kwakumele ukusoloko kubanceda abantu ukuba babuqonde ubukho bukaThixo phakathi kwabo nokunyanzeleka kwabo ukuba bawulandele umnqophiso.

`Funda Hebhere 6:19, 20; Hebhere 9:11, 12; noHebhere 10:19–23. Thina singamaKristu angenayo ingcwele yasemhlabeni apho kukho ubukho bukaThixo esenyameni phakathi kwethu, yintoni esinokuyifunda kuYoshuwa?`

Imbonakalo yengcwele akufuneki ibekho ngequbuliso elimangalisayo, kuba umxholo wengcwele ubukho kwimbali kaYoshuwa ngetyeya yomnqophiso. Le yaye iyifanishala esembindini kwiNgcwele kaNgcwele, kwaye yayiphawula amacandelo amabini okuqala encwadi:ukuwela noloyiso. Ngoku, ngokubeka ukwakhiwa komnquba kwindawo ekujonge kuyo yokwabiwa kwelizwe, uYoshuwa ubonisa ukuba bonke ubomi bukaIsrayeli bujikeleza ingcwele, undlunkulu wasemhlabeni kaYehova.

Kubaluleke ngakumbi kuthi ukuphila kwinkqu yeMini yoCamagusho, ukubeka amehlo ethu kwingcwele yasezulwini njengoko siqhubeka namadabi ethu nezigebenga zangoku (okanye zasemva kwangoku) ezingumngeni kukholo lwethu, nethemba, nelifa lasemoyeni. Xa sizingisa ukuxhomekeka emsebenzini kaKristu awawufeza eMnqamlezweni nakwingcwele yasezulwini, siyakwazi ukukhangela phambili ngokholo kwixesha xa uThixo kwakhona eya kuhlala phakathi kwabantu baKhe, kodwa ngeli xesha, kuya kuba ngonaphakade. (Thelekisa nesiTy. 21:3.)