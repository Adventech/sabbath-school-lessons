---
title:  Ingcamango Eyongeziweyo
date:   14/11/2025
---

Funda: Ellen G. White, “Iintsikelelo Neziqalekiso,” Amaph.499–503, kuAmanyange Nabaprofeti.

“Ngokwemiyalelo eyanikwa nguMoses, isikhumbuzo samatye amakhulu samiswa kwiNtaba iEbhali. Phezu kwala matye, awayegqunywe ngokutyatyekwa kuqala, kwabhalwa umthetho, kungekuphela imithetho elishumi yaseSinayi eyayikrolwe emacwecweni amatye, kodwa imithetho eyayithethwe kuMoses, yaza yabhalwa nguye encwadini. Ecaleni kwesi sikhumbuzo kwakhiwa isibingelelo selitye elingambiwanga, apho kwenzelwa khona imibingelelo eya kuYehova. Le nto yokuba isibingelelo samiswa kwiNtaba iEbhali, ekwakubekwe kuyo isiqalekiso, yayifuzisela, ibonisa ukuba, ngenxa yokugqitha umthetho kaThixo, uIsrayeli wagagana nengqumbo kaThixo ngokufanelekileyo, nokuba oko kwakuya kuvelelwa kwakamsinyane, ukuba kwakungengalo ucamagushelo lukaKristu, olwalumelwe sisibingelelo somnikelo wombingelelo.”—Ellen G. White, Amanyange Nabaprofeti, iph. 500.

“Kanti xa iyinkonzo yoMthendeleko [kutyiwa isonka kuselwa newayini] ayililo ixesha lobuhlungu. Yayingeyo njongo yayo le. Xa abafundi beNkosi behlangene etafileni yaYo, akufuneki bakhumbule balilele ukusilela kwabo. Akufuneki bagxile kumava abo enkolo adlulileyo, nokuba loo mava ebephakamisa okanye exinzelela phantsi. Akufuneki bakhumbule iiyantlukwano phakathi kwabo nabazalwana babo. Inkonzo yokulungiselela ibikuquke konke. Ukuzihlola, ukuvunywa kwesono, ukuxolelaniswa kweeyantlukwano, konke bekusele kwenziwe. Ngoku, beze ukuba bahlangane noKristu. Akufuneki bame esithunzini somnqamlezo, kodwa ekukhanyeni kwawo okusindisayo. Kufuneka bavulele umphefumlo wabo kwimitha eqaqambileyo yeLanga loBulungisa.”—Ellen G. White, Ulangazelelo Lwamaphakade, iph. 659.

**Imibuzo Yokuxoxwa:**

`Kuthetha ukuthini kuwe ukufuna kuqala ubukumkani bukaThixo? Lo mthetho-siseko ubulungisa njani ubomi bakho bemihla ngemihla?`

`Khangelani impendulo yenu kumbuzo wokugqibela wangoLwesithathu ngokuba kulula kangakanani ukuyilibala iNkosi phakathi kokuxakeka kobomi. Xoxani eklasini ngokuba kutheni kulula kangako ukwenza njalo. Zithini izisombululo eninazo?`

`Singama-Adventists, sikholelwa ukuba uYesu ulungiselela ngenxa yethu engcweleni yasemazulwini. Ingasisisele sethemba namandla rhoqo njani le mbono? Kungokuba kutheni ukwazi ukuba nguYesu osezulwini osi“thethelelayo” (Heb. 7:25) kusinceda ukuba siwuqonde ukuba uzindaba ezilungileyo umsebenzi waKhe kwingcwele yasezulwini, ngoku kweyona Mini yoCamagusho?`