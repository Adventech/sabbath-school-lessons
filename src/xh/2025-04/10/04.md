---
title:  UYoshuwa, umfuziselo
date:   02/12/2025
---

`Ngokokufuzisela kweBhayibhile, yintoni ebalulekileyo ekuhambeni kunye okuninzi phakathi kobomi bukaMoses nobukaYoshuwa? Bona uEks. 3:1, 2; Yosh. 1:1–3; Num. 13:1, 2; Yosh. 2:1; Eks. 3:5; Yosh. 5:15.`

Njengoko sifumene kwiveki yokuqala, uYoshuwa ubekwe njengoMoses omtsha othi, kubomi besizukulwana esitsha, aphinde amanyathelo abaluleke kakhulu kwiMfuduko ephuma eYiputa. Kanye njengoko wayenjalo uMoses, uthunywe ngokuhlangana buqu noYehova. Phantsi kwenkokelo yokubini, udumo lukaIsrayeli phakathi kwezizwe lwenza uloyiko. UMoses ukhokela uIsrayeli ukuwela uLwandle oluBomvu, lo gama yena uYoshuwa emkhokela uIsrayeli ekuyiweleni iYordan ngendlela engummangaliso. Zombini ezi nkokeli zikhunjuzwe ngokufuneka kokwaluswa nokubaluleka kwePasika. Imana iqala ukuwa ngexesha likaMoses, ize iphele ngoYoshuwa. Zombini ziyalelwa ukuba zikhulule iimbadada zazo. Ukolulwa kwezandla zazo zombini kungumqondiso wokoyisa kukaIsrayeli. UMoses unika miyalelo yokwahlulwa kwelizwe nokumiswa kwemizi yokubalekela. UYoshuwa uzalisekisa imiyalelo. Zombini zinika iintetho zokugqibela esizweni zihlaziye umnqophiso wabantu ekupheleni kolungiselelo lwazo.

`Funda uDuteronomi 18:15–19, Duteronomi 34:10–12, Yohane 1:21, IZenzo 3:22–26, neZenzo 7:37. Ngubani ozalisekisa isiprofeto sikaMoses ngomprofeti onjengaye? Ungena njani uYoshuwa kulo mfanekiso?`

Ubomi bukaYoshuwa baba kukuzaliseka nganxanye kwesiprofeto esenziwa nguMoses (Dut. 18:15, 18). Sekunjalo, isiprofeto esenziwa nguMoses asizange sizalisekiswe kufikelelwe kweyona meko ipheleleyo. Kule meko ipheleleyo, isiprofeto sasinokwenzeka (okanye ukuzaliseka) ngoMesiya. [UMesiya] wayemazi uYise ngokusondeleyo (Yohane 1:14, 18); wayeyinyaniso waza wamtyhila uYise ngokwenyaniso (Luka 10:22, Yohane 14:6, Mat. 22:16). Ngokwenene, uThixo wawabeka amazwi aKhe emlonyeni waKhe (Yohane 14:24). Ngoko ke, bobubini, ubomi bukaMoses nobukaYoshuwa, buba yimifuziselo kaMesiya ozayo, uYesu.

`Usembindini kangakanani uYesu kuhambo lwakho neNkosi? Kutheni le nto kufuneka uYesu, noko akwenzele kona, abe sisiseko sako konke ukuphila kwakho ubuKristu?`