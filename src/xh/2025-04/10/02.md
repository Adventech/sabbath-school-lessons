---
title:  Umfuziselo WeBhayibhile
date:   30/11/2025
---

`Funda ezi zibhalo zilandelayo ezibhekisa kwimifuziselo uze uzame ukucacisa ukusetyenziswa kwemifuziselo eBhayibhileni: Roma 5:14, 1 Kor. 10:1–13, Heb. 8:5, noHeb. 9:23.`

Ezi zicatshulwa zeBhayibhile zisebenzisa isaci “umfuziselo” (Greek typos) okanye “isiqu” (Greek antitypos) ukubhekisa kwindlela entsha umbhali weTestamente eNtsha acacisa ngayo ulwalamano phakathi kwendima yeTestamente eNdala okanye isiganeko, nentsingiselo yayo kwixesha lakhe, okanye kwixesha elizayo.

Ukufuzisela kukucacisa okukodwa abantu, iziganeko okanye izimiso ezinika imfano kaYesu okanye ubunyani obukwigospile. Umfuziselo uhambelana noqobo kwimo yesixhobo sokubumba okanye kwinto enomngxuma ngaphakathi othi ube nokumila kwento yasekuqaleni, nokuba yeyamva, uqobo oluthi luzalisekise ngakumbi injongo yomfuziselo. Ngokunjalo, umfuziselo weBhayibhile wawumiliswe ngokokuceba kukaThixo okwakukho kuphatheka, okanye ngokwembono, engqondweni kaThixo, kwaye usebenza ukubumba iikopi [iziqu]. [Umfundi makacinge ngalo mzekelo womguquli: Xa usenza iqebengwana lekhekhe, usebenzisa umfuziselo ongenanto phakathi kodwa okumila kwale nto ufuna ukuyenza. Uthi wakuba ufake uqobo, oluyintlama, lwale nto uyifunayo, ibonakale injongo kwikhekhe elikumila kwala mfuziselo ubungenanto.]

Kubalulekile ukuqonda ukuba ababhali beTestamente eNtsha babengasuki nje esithubeni banike intsingiselo yomfuziselo kwiindima zeTestamente eNdala kuba befuna ukubethelela ingongoma ethile. Umfuziselo weTestamente eNdala, maxa onke, uyaqinisekiswa kwimibhalo yesiprofeto ngaphambi kokuba ufumane ukuzaliseka koqobo kwiTestamente eNtsha.

**Khangela indlela uDavide avela ngayo kwiTestamente eNdala, uze emva koko ibe yindlela abonakalaliswe ngayo kweNtsha. Zeziphi izifundo esinokuzifunda kwindlela ukufuzisela okusebenza ngayo kulo mzekelo?**

`a. UDavide (Ind. 22:1, 14–18):`

`b. UDavide omtsha (Jer. 23:5; Isa. 9:5, 6; Isa. 11:1–5):`

`c. UQobo lukaDavide (Yohane 19:24):`

Ngokukhangela kwezi ndima, sifumana ukuba iTestamente eNdala ngokwayo inika isitshixo sokwazi nokusebenzisa iintlobo zeziBhalo. Oko kukuthi, ababhali beTestamente eNtsha, abaziBhalo zabo zaziyiTestamente eNdala, babeye baphefumlelwa nguMoya Oyingcwele ukuba basebenzise iintlobo [imifuziselo] zeTestamente eNdala ukutyhila “inyaniso leyo ikhoyo” (2 Pet. 1:12), ngakumbi ngoYesu nolungiselelo lwaKhe.