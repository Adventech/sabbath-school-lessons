---
title:  UYoshuwa Oyinyaniso, uQobo
date:   03/12/2025
---

Ibali likaYoshuwa kufuneka libonwe ngokukhanya kwemfundo ngemifuziselo. Iimfazwe ezaliwa nguYoshuwa ziziganeko zembali, zinendawo efunekayo kwimbali kaIsrayeli. Umgomo wezi mfazwe kukuhlalisa amaIsrayeli eZweni ledinga, apho anokonwabela ilifa alinikiweyo eseluxolweni nokuba akhe isizwe phezu kwemithetho-siseko yomthetho kaThixo.

Kamva, ababhali beTestamente eNdala, njengoIsaya, bawubeka nawo umsebenzi kaMesiya njengowabela “amafa angamanxuwa [kubantu baKhe] (Isa. 49:8, NIV), besebenzisa intetho enye exhaphake kakhulu kwincwadi kaYoshuwa. Njengoko umsebenzi kaYoshuwa wawukwabela amaIsrayeli ilizwe, ngokunjalo noMesiya, uzotywe njengoYoshuwa omtsha, esabela ilifa lasemoyeni kuIsrayeli omtsha.

`Funda Hebhere 3:7—4:11. UYoshuwa, uMoses omtsha, uqinisekiswa njani kwiTestamente eNtsha ukuba naye ungumfuziselo kaYesu Kristu?`

Ababhali beTestamente eNtsha banika amacala amaninzi olungiselelo lukaYesu Kristu ngokokusebenza kukaYoshuwa. Njengoko uYoshuwa wanyathela eKanan emva kwama-40 eminyaka entlango, ngokunjalo “uQobo lukaYoshuwa,” uYesu, wangena kulungiselelo lwaKhe lwasemhlabeni emva kwama-40 eentsuku entlango (Mat. 4:1–11, Luka 4:1–13) nolungiselelo lwaKhe lwasezulwini emva kwama-40 eentsuku kwintlango yalo mhlaba (IZenzo 1:3, 9–11; Heb. 1:2).

Akuba ebhaptiziwe uYesu emlanjeni iYordan (uku“wela kwaKhe iYordan” [Mat. 3:13–17, Marko 1:9–11]), ababhali beegospile bacaphula Indumiso 2:7 noIsaya 42:1, kwiNdumiso engoMesiya Indumiso nakwingoma engoMkhonzi kaYehova ova ubunzima (Mat. 3:17, Marko 1:11, Luka 3:22). Ngako oko, ngokubhaptizwa, uYesu uvezwe njengomlwi wezulu oya kuthi— ngobomi bokunyaniseka, kude kuse ekufeni—alwe iimfazwe zikaYehova nemikhosi yobubi. Ubomi baKhe nokufa kwaKhe emnqamlezweni kwazisa ukulahlelwa phantsi kukaSathana, kwakhokelela ekoyiseni iintshaba zethu zasemoyeni, kwanika ukuphumla kubantu baKhe, kwabela ilifa abahlanguliweyo (Efese 4:8, Heb. 1:4, Heb. 9:15).

Kuthetha ukuthini ukukwazi “ukuphumla” koko uKristu asenzele kona?

`Oko kukuthi, singanengqiniseko njani ukuba uYesu umoyise uSathana ngenxa yethu?`