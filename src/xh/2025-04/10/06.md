---
title:  UYoshuwa Kunye Nathi
date:   04/12/2025
---

`UYoshuwa umfuziselo, walatha ngaphaya kolungiselelo lukaYesu aye ekuzalisekeni kobomi bebandla, umzimba kaKristu. Kungayiphi ingqondo ezithi iimfazwe ezaliwa nguIsrayeli phantsi kukaYoshuwa zinike kwangaphambili umbono wamadabi ebandla? Ohluke njani [la madabi]? Bona u-1 Tim. 1:18; 2 Tim. 4:7; Efese 6:10–12; 2 Kor. 10:3–5; noZenzo 20:32.`

Ababhali beTestamente eNtsha bayakwamkela ukuzaliseka ngokwebandla ukufundwa kukaYoshuwa ngokomfuziselo. Amalungu omzimba kaKristu, ibandla, kufuneka abandakanyeke emfazweni elwa nemikhosi yobubi; nangona ke phofu, kufuneka onwabele uphumlo lobabalo lukaThixo (Heb. 4:9–11) nentsikelelo yelifa lawo lasemoyeni.

`Zithini ezi ndima ngokuzaliseka komfuziselo wokugqibela kaYoshuwa? 1 Pet. 1:4, Col. 3:24, IsiTy. 20:9, IsiTy. 21:3.`

Okokugqibela nokupheleleyo ukuzaliseka kokufundwa ngomfuziselo kukaYoshuwa kuya kufezwa ekubuyeni kukaYesu Kristu kwesibini (isigaba sokugqitywa kwezinto).

Ubomi bukaYoshuwa bubonakalalise isimilo sikaThixo kangaka ada amacala athile obomi bakhe athabathe isimo sokuprofeta ibonisa kwangaphambili umsebenzi womntu onguMesiya.

Kuthi, namhlanje, uMesiya sefikile. Ulungiselelo lwaKhe aludingi kutyhilwa, kuboniswa kwangaphambili, kodwa sisenelungelo lokusibonisa isimilo saKhe— uzuko lukaKristu awayelangazelela ukwabelana ngalo nabafundi baKhe (Yohane 17:22) nokuba kokwethu oko ngokuthi sicamngce ngesimilo sikaKristu (2 Kor. 3:18). Okona sicamngca ngoYesu, kukona sibonisa ubuhle besimilo saKhe. Oku kufuneka kakhulu ukuba kusikhokele ekuhambeni kwethu noKristu imihla ngemihla. Yiyo le nto ukuba nexesha leLizwi yonke imihla kubalulekile kakhulu. Kungenxa yoku, kanjalo, ekufuneka sichithe ixesha sigxile kubomi nesimilo neemfundiso zikaYesu. Ngokujonga, kunjalo, siyaguqulwa.

`UYoshuwa, umfuziselo, wawabuza amaIsrayeli: "Koda kube nini na nikunqena ukuya kulihlutha elo zwe aninike lona uYehova uThixo wooyihlo?" (Yosh. 18:3, NKJV). UYesu, uqobo lukaYoshuwa, ebeya kuwubeka njani lo mbuzo namhlanje?`