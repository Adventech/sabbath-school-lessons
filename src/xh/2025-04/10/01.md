---
title:  Oyena Yoshuwa Wenene
date:   29/11/2025
---

### Fundela Isifundo sale Veki

1 Kor. 10:1–13; Mat. 2:15; Yosh. 1:1–3; IZenzo 3:22–26; Heb. 3:7—4:11; 2 Kor. 10:3–5.

> <p>Indima Yenkumbulo</p>
> “Ngoku, ezi zinto zenzeke kubo zaba ngumzekelo, kodwa zabhalelwa okwethu ukufundiswa, thina bafikelwe ziziphelo zamaphakade” (1 Korinte 10:11, ESV).

Encwadini kaYoshuwa, kukho into yokuba umdlali ophambili walatha ngaphaya kwayo [incwadi] kubunyaniso obukhulu kunomntu ngokwakhe. Siwubona lo mthetho-siseko kuyo yonke iBhayibhile, njengelizwe laseKanan, umfuziselo wethemba elingunaphakade kumhlaba omtsha. Inkonzo yengcwele yasemhlabeni yona yayisalatha kubunyaniso obungaphezulu: “Ke Yena uKristu ufike enguMbingeleli omKhulu wezinto ezilungileyo eziza kuza, enomnquba omkhulu nogqibelele ngakumbi ongenziwanga ngazandla, oko kukuthi, ongengowale ndalo” (Heb. 9:11, NKJV).

Ukho wona umbuzo: UYoshuwa walatha njani ekuzalisekeni kwexesha elizayo? Singaqiniseka njani ukuba inkcazo enjalo yencwadi isesikweni? Ithini imithethosiseko yeBhayibhile elawula ukusetyenziswa kwencwadi kaYoshuwa kubunyaniso beTestamente eNtsha nakwiziganeko zexesha lokuphela?

Kule veki siza kuqwalasela inkcazo yemithetho-siseko yeBhayibhile ngokubhekiselele kwimifuziselo. Siya kufunda indlela iBhayibhile ngokwayo ineenkomba kwimifuziselo nakwindlela ubomi bukaYoshuwa obaba ngumzekelo kwangoko ngaphambili kulungiselelo lukaMesiya, luze lwalathe kumfuziselo ozalisekiswe ebandleni, nasekwenzekeni kwembali yoluntu.

_*Funda: Isifundo sale veki ulungisela iSabatha kaDisemba 6._