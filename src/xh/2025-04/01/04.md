---
title:  Iindlalifa Zezithembiso
date:   30/09/2025
---

KuYoshuwa 1:2, 3, uYehova uxelela uYoshuwa ukuba ubanika ilizwe. Kwelinye icala, wathi, sele ebanikile. Kuthetha ntoni oko?

Ilizwe lasisipho esivela kuYehova, owayengoyena Mnini. KuYoshuwa 1:2, 3, kusetyenziswe iimo ezimbini zesenzi “ukunika” ukubonisa amacala amabini abalulekileyo okudla ilifa izwe. Imo yokuqala ithetha ngenkqubo yokunika izwe. Yimihlaba engaphesheya kweYordan eyayimiwe ngamaIsrayeli. Ubukhulu beZwe leDinga kwakusafuneka buthathiwe.

KuYoshuwa 1:3 isenzi sisetyenziswe kwimo yexesha elidlulileyo, enika imbono yokuba babesele balinikwa elo lizwe. Xa uThixo esisibizo esiyintloko kwizenzo ezinjalo, imo ibizwa ngokuba “sisiprofeto esikwixesha elidlulileyo.” Oko kwenziwa kuba, oko akuthembisileyo eLizwini laKhe kuyinyaniso eqinisekileyo enokuthenjwa njengeyenzeka ngoku.

Izimelabizo ezikwindima yesi-3, “lwenu,” no“ni” lo uku-ndininikile zikwisininzi, ngoko ke, isithembiso asinikwanga uYoshuwa kuphela kodwa uIsrayeli wonke. Ukubhekisa kwisithembiso esinikwe uMoses kubonisa ukuqhubeka komsebenzi kaThixo.

Kukho negama ukol, “zonke,” “wonke,” eliphindaphindwe kaninzi kwisahluko sokuqala. Ubukho obungena buphuma besi sibizo buthetha ukuphelela nemfezeko ebalulekileyo ekufikeleleni kumgomo obekwe phambi kukaYoshuwa. Kufuneka kubekho ukuhambelana okugqibeleleyo phakathi kukaThixo, noYoshuwa, nabantu bakwaIsrayeli ukuze kuqinisekiswe impumelelo kuloyiso oluzayo lweZwe leDinga.

`Funda Yoshuwa 1:4–6 noHebhere 6:17, 18. Ngaloo mzuzu, iZwe leDinga lalinjalo kanye, isithembiso. Kanti ke, uThixo ulibiza ngokuthi lilifa. Kuthetha ukuthini ukuba ziindlamafa zezithembiso zikaThixo?`

Akukho nto ingumlingo ngezithembiso zikaThixo. Zona azinawo amandla kuzo ngokwazo okuzuza ukuzaliseka kwazo. Isiqinisekiso sokuba ziya kufika silele kubukho bukaThixo, othi: “Ndiya kuba nawe.” Ngokwenene, ubukho bukaYehova kwakubalulekile ekuphileni kwesizwe sikaIsrayeli. Ngaphandle kwako, babeya kuba sesinye nje isizwe phakati kwezininzi, bengenalubizo lukhethekileyo, bengenamfano iyodwa, okanye bengathunywanga (Eks. 33:12-16). Ubukho bukaYehova kwakuyinto yonke uYoshuwa awayeyidinga ukuze aphumelele.

Akukho nto itshintshileyo namhlanje, nto leyo eyenza sibe nesithembiso sikaYesu esifunyanwa kuMateyu 28:20.