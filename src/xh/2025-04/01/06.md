---
title:  Ukuba Nenkqubela Nempumelelo
date:   02/10/2025
---

`Funda Yoshuwa 1:7–9 kunye noGenesis 24:40, uIsaya 53:10, neIndumiso 1:1–3. Ngokwezi ndima, kukuthini ukuba nenkqubela nempumelelo?`

Isaci sesiHebhere utsalakh, “inkqubela” (Yosh. 1:8), sithetha ukufeza ngokwanelisayo oko bekucetyiwe, okanye imo yeemeko ezintle.

Isaci sakal, “ukulumka” (Yosh. 1:8), singaguqulwa ngokuthi “phumelela” okanye “yiba nempumelelo.” Kunjalo, singathetha ukuthi “yiba nobulumko,” okanye “ukwenza ngobulumko.” Sifumaneka kaninzi kuYobhi, kwiMizekeliso, nakwiiNdumiso, apho ingqondo yempumelelo iqhagamshelene ngokusondeleleneyo nokwenza ngobulumko ngokoyika uThixo nokuthobela iLizwi laKhe.

Ngokwale mbono, impumelelo ayanelanga kuchazwa njengento ebambekayo nangona ingakubekanga ecaleni oko. Impumelelo kufuneka ibonwe njengemo yemvisiswano namaxabiso nemithetho-siseko yasemoyeni elele kwisiseko selizwe elidalwe nguThixo nezixelwe emthethweni waKhe.

Ngokwenene, mazithenjwe izithembiso zikaThixo, ngakumbi isithembiso sosindiso ngokholo kuphela nokuthobela umthetho waKhe, okungachasananga okunye nokunye. Oku kumele amacala amabini engqekembe enye yemali.

`Funda Roma 3:31. Ithini le ndima ngolwalamano phakathi komthetho nokholo?`

Ukuthelekisa ukholo kucamagusho nokufa ngokuzincama kukaYesu ngenxa yethu nokuthobela umthetho kaThixo ingaba kukubeka ubuxoki nembono-mbini eyingozi. Umthetho nobabalo kuhlala kuhlangene lonke ixesha. Kukuyiqonda nje okugwengula phezulu indawo edlalwa ngumthetho okukhokelela ekuwuboneni “umthetho” no“babalo” njengezinto ezichaseneyo.

Ababhali beTestamente eNdala babewuxabise kakhulu umthetho bewuthatha njenesisele sochulumanco (Ind. 1:2; Ind. 119:70, 77, 174). Xa ubonwa kakuhle, usetyenziswa, umthetho uya kukhokelela ekuyiqondeni okunzulu imeko yokuba nesono kwakhe umntu (Rom. 7:7) nokubudinga kwakhe ubulungisa bukaKristu (Gal. 3:24).

`Nokuba sowufuna kangakanani ukugcina umthetho kaThixo, ngobabalo lwaKhe, awakho amava akubonise njani intswelo yakho yobulungisa bukaKristu obugqubuthelayo?`