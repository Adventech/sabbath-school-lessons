---
title:  Ingcamango Eyongeziweyo
date:   03/10/2025
---

Funda: Ellen G. White, “Ukuwela IYordan,” amaph. 481, 482, kuAmanyange Nabaprofeti; “Ukungena Ezweni Ledinga,” iph. 175, kwi-Ibali lenkululo.

“Kwizithembiso nezilumkiso zaKhe, uYesu uthetha nam. UThixo walithanda ihlabathi kangaka, wada wanikela ngoNyana waKhe amzeleyo, ukuze mna, ngokukholwa kuYe ndingatshabalali, koko ndibe nobomi obungunaphakade. Amava ahambelana nelizwi likaThixo kufuneka abe ngamava am. Umthandazo nesithembiso, umthetho nesilumkiso, zezam. . . . Xa ke ngoko ukholo lusamkela, lwetyise imithetho-siseko yenyaniso, ithi ibe yinxalenye yomntu nenjongo yamandla obomi. Ilizwi likaThixo, xa lamkelwe ebomini, liyazibumba iingcinga, lungene ekuphuhliseni isimilo.” —Ellen G.White, Ulangazelelo Lwamaphakade, amaph. 390, 391.

“Ayikho indawo edinga ukuba kugxilwe kuyo ngenkulu inzondelelo, isoloko iphindwa, okanye imiliselwe kakhulu ezingqondweni zabantu bonke ngaphandle kokungakwazi komntu owileyo ukufanelwa nayintoni ngenxa yemisebenzi yakhe elungileyo. Usindiso lungokholo kuYesu Kristu yedwa.”—Ellen G. White, Faith and Works, p. 19.

**Imibuzo Yokuxoxwa:**

`Nokuba zohluke kangakanani iimeko zobomi bukaYoshuwa kwezethu, sifumana imithetho-siseko ethini kubomi bakhe esinokuyisebenzisa kobethu? Kutheni, phofu, kufuneka sihlale siyigcinile engqondweni imeko enikiweyo xa sizoba ufaniso?`

`Xoxani ngolwalamano phakathi kwezithembiso zikaThixo nokuthobela Yena. Zixhasana njani ezi zinto? Zeziphi iingozi ezinokubakho ngokucinezela kakhulu enye kuze kuyekelelwe kwenye yezi ngcamango? Ukuthi, ithini ingozi ethi ibekho ngokutyhala kakhulu umthetho lube lusitheliswa ubabalo? Okanye ukutyhala kakhulu ubabalo kube kusitheliswe umthetho?`

`Ngokusekwe kwisifundo sale veki, ungayicacisa njani impumelelo ngokweBhayibhile? Inendawo ethini inkqubela ekuchazeni komKristu impumelelo?`

`Khawucinge ngendlela uYoshuwa aweva ngayo, ukulandela uMoses. Sesiphi isithembiso awamnika sona uThixo esaya saqiniseka ukumxhasa (bona uYosh. 1:5) kumsebenzi womthwalo wakhe omkhulu?`