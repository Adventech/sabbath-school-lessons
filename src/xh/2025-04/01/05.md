---
title:  Yomelela!
date:   01/10/2025
---

`Funda Yoshuwa 1:7–9. Kwakutheni ukuze kufuneke ukuba uYehova acinezele kabini kuYoshuwa ukuba kufuneka omelele abe nesibindi?`

Umsebenzi owawubekwe phambi kukaYoshuwa wawubonakala ubandakanya imingeni engapha kwakhe. Iindonga zezixeko zaseKanan zazibonakala zingahlaseleki, nabantu belizwe luqeqeshelwe idabi. Kwelinye icala, amaIsrayeli, abantu nje abafuna amadlelo, bengenazo nezona zidala izixhobo zemfazwe abangathatha ngazo izixeko ezinatyisiweyo. Imbali isixelela ukuba neYiputha, igunya elongamileyo laloo maxesha, yayingakwazi ukubeka nonyawo eKanan.

Noko kunjalo, ubizo lokomelela nokuba nesibindi alwayamanga ekubeni nokuba nokuqina kwedabi okanye amacebo emfazwe. Isibindi namandla adingeka ekuhlaleni ngokuthembeka kwiTora nokuqinisekileyo ekufunayo, nto leyo eyayichaza umnqophiso kaIsrayeli noYehova.

`Funda Efese 6:10–18. Nangona namhlanje singafunekanga sibe nenxaxheba ekulweni komkhosi, singawasebenzisa njani amazwi enkuthazo awanikwa uYoshuwa ekulweni kwethu amadabi asemoyeni imihla ngemihla?`

Namhlanje, ukuzalisekisa ukuthunywa akunikwe nguKristu, kuwo, amaKristu ajongene nemingeni efanayo naleyo kaYoshuwa; oko kukuthi, kulindele ukuba ahlasele alwe neyawo imikhwa yesono ayithandayo, alwe neziphatha hlabathi, namagunya nezilawuli zobumnyama beli xesha, nemikhosi yenkohlakalo. NjengoYoshuwa, nawo anaso isiqinisekiso sobukho bukaKristu: “Mna ndinani yonke imihla, kude kube sekuphelisweni kwephakade eli” (Mat. 28:20). Njengoko ubukho obuxhasayo bukaYehova babanele ukugxotha uloyiko kuYoshuwa, ngokunjalo kumele kwanele ukugxotha iintandabuzo namaxhala ethu namhlanje.

Umngeni esinaye kukwazi iNkosi kakuhle ngokwaneleyo ukuba siyi‘Thembe Yona’ nezithembiso zayo kuthi. Yiyo le nto, ngaphezu kwayo nayiphi enye into, sidinga ubudlelane obayameneyo naYo.

`Umbuzo obalulekileyo kuthi namhlanje awahlukanga kulowo wayejongene nawo uYoshuwa. Singahlala njani sinyanisile koko kuthethwa liLizwi likaThixo nokuba asithandwa okanye sima kakubi?`