---
title:  Iqwili Lempumelelo
date:   27/09/2025
---

### Fundela Isifundo sale Veki

Dut. 18:15–22; Yoshuwa 1; Heb. 6:17, 18; Efese 6:10–18; Ind. 1:1–3; Roma 3:31.

> <p>Indima Yenkumbulo</p>
> “Yomelela, ukhaliphe Kunene, ukuze ugcine ukwenza ngokomyalelo wonke, awakuwisela wona uMoses umkhonzi wam. Musa ukutyekela ekunene nasekhohlo kuwo ukuze wenze ngengqiqo apho sukuba usiya khona” (Yoshuwa 1:7).

UBenjamin Zander, umlawuli womculo weqela iPhilharmonic Orchestra, wayefundisa iklasi yokuchaza umculo. Waphawula ukuba unxunguphalo lwabafundi xa bejongene novavanyo lokwenza kwabo, ukuze abenze bahlise umoya nokuba benze kangangoko banako, ngosuku lokuqala wazisa ukuba wonke umntu uya kufumana u“A.” Lo “A” wayengento elindeleke ukuba bayifikelele kodwa iyinto “abanako ukufikelela kuyo.” Into enye eyayifuneka kubafundi kukuba babhale ileta phakathi kweeveki ezimbini zesiqendu sesimista kodwa ibhalwe umhla wokuyibhala ongowokuphela kweklasi. Ileta le yayiza kuchaza ukuba kutheni ukuze bafanele inqaku eliphezulu.

Incwadi kaYoshuwa ingezinto ezintsha ezinokwenzeka. UMoses, owongama ama40 eminyaka yembali kaIsrayeli, wayengowemihla edlulileyo. IMfuduko yokuphuma eYiputa nokujikeleza entlango, enamabala amabi ovukelo neenkani, yayiphelile. Isizukulwana esitsha, esikulungeleyo ukumthobela uThixo, sasikulungele ukungena eZweni leDinga, ingeyo nto leyo elindelekileyo ukuba bafikelele kuyo kodwa iyinto enako ukwenzeka.

Masifunde indlela uThixo asivule ngayo isahluko esitsha kubomi bukaIsrayeli, nendlela angenza ngokunjalo nakobethu.

_*Funda Isifundo sale veki ulungisela iSabatha kaOkthobha 4._