---
title:  Izityholo...
date:   08/12/2025
---

`Funda ibali lezizwe ezibuyayo kuYoshuwa 22:9–20. Zityholo zini ezabekwa zizizwe zeNtshona Yordan ngakwizizwe zeMpuma Yordan? Zazinobunyaniso kangakanani ezi zityholo?`

Ngokuphikisana nendima 1, apho izizwe zangaseMpuma zibizwa ngohlobo lwazo oluqhelekileyo (amaRubhen, amaGadi, njl.), apha kusetyenziswe intetho eyahlukileyo: “oonyana bakaRubhen,” “oonyana bakaGadi,” ne“siqingatha sesizwe sikaManase,” ntoleyo ichasene noo“nyana bakaIsrayeli” (Yosh. 22:11, NASB), ngaloo ndlela imele into eyahlukileyo.

Ebalini, intetho ethi “lonke ibandla likaIsrayeli” ibhekisa kuphela kwizizwe zaseNtshona ezilithoba nesiqingatha, icinezela umsantsa owakhula phakathi kwamaqela amabini. Ngokwenene, umbuzo okhoyo webali elilandelayo ngowokuba ingaba izizwe zakwiMpuma yomlambo zibonwa njengamaIsrayeli na.

Singalindela isiphelo esihle sebali; noko kunjalo, ukungavani kuyakhula njengoko izizwe zakwiMpuma Yordan kuthiwa zakhe isibingelelo eYordan. Isicatshulwa apha asiniki sizathu ngesi senzo, kwaye singawuchazi umsebenzi wesibingelelo okanye isenzo esiqinisekileyo esihambelana naso. Ubumbono-mbini obungentsingiselo yesi sibingelelo buyakhula ngakumbi xa sijonga imiboniso yasemva ekuwelweni kokuqala kweYordan, kwisahluko sesi-3 nese-4, apho wonke uIsrayeli wangena esiphelweni seYordan ukuwuwela umlambo ukungena kumhlaba omkhulu weKanan. Apha inxenye kaIsrayeli ifika kummandla weYordan, kodwa ngoku ukuwela umlambo ukuya kwelinye icala.

Kwiimeko zombini, kumiswe isakhiwo samatye. Esokuqala saye sisisikhumbuzo, lo gama esesibini sibonwa ngokuthi sisibingelelo somboniso. Umbuzo onyanzeleka ufike engqondweni uthi: “Athetha ntoni la matye?” (thelekisa noYosh 4:6, 22). Ingaba esi sibingelelo sakhelwe imibingelelo, okanye sisikhumbuzo nje kuphela? Ingaba ezi zizwe seziqala ukukreqa?

Ukungabuzi kuYoshuwa, kuEliyezere, okanye kwiinkokeli zesizwe kudala ukuba kubekho ukungaqondani okunokukhokelela kwimfazwe embi.

`UYesu noPawulos babhekisa entweni xa besiyala ukuba sikuphephe ukubagweba abanye? Funda: Luka 6:37, Yohane 7:24, 1 Kor. 4:5. Kutheni le nto kulula ukutsibela kwizigqibo ezingalunganga ngeenjongo zabanye?`