---
title:  Ukuzingwa kukukhumbula okwadlulanyo
date:   09/12/2025
---

`Phinda ufunde uYoshuwa 22:13–15 kwakhona kodwa ngoku unoNumeri 25 engqondweni. Kutheni amaIsrayeli ekhetha uPinehasi njengentloko yabathunywa kwizizwe ezibini ezinesiqingatha?`

Ngaphambi kokuwamkela amarhe ento ebingabonwa njengokuthatyathwa kwegunya lokuzimela geqe, izizwe ezibini nesiqingatha, ezibizwe kabini ngokuthi zingoo“nyana bakaIsrayeli,” bakhupha abathunywa ukuba bayokucacisa injongo nentsingiselo kuPinehasi, unyana kaEliyezere umbingeleli omkhulu, owayeza kulandela uEliyezere emva kokufa kwakhe (Yosh. 24:33). UPinehasi wayesele ebonakele njengombingeleli owaphelisa ubuxumbululu kuIsrayeli eBhahali Pehore (Numeri 25).

“Wabona uPinehasi, unyana kaEliyezere, unyana ka-Aron umbingeleli, wesuka phakathi kwebandla, wathabatha umkhonto ngesandla sakhe. Wayilandela indoda engumIsrayeli, waya egumbini, wabahlaba amahlanza [amanxeba] bobabini, indoda engumIsrayeli nenkazana leyo esiswini sayo. Sathintelwa ke isibetho koonyana bakaIsrayeli” (Num. 25:7, 8).

Ngokuqinisekileyo uPinehasi wayenayo impembelelo. Abanye abathunywa babengabameli bezizwe ezilithoba nesiqingatha beNtshona Yordan, elowo eyintloko yosapho (ngokucacileyo, “intloko yendlu kayise”), phakathi kwezindlu zakwaIsrayeli.

Abathunyiweyo bavula isimangalo sokungcoliswa kwendawo engcwele novukelo, sinendlela yomprofeti esemthethweni “ithi ukuthetha”. Umahluko apha ngowokuba asinguYehova othethayo kodwa “libandla lonke likaYehova” (Yosh. 22:16, NKJV). Benza isityholo sokuba uIsrayeli ugqithe umthetho, nokungcatsha, novukelo. Isaci “ukugqitha” ligama elinye lesiHebhere elalisetyenziswa ukuchaza isono sika-Akan (Yosh. 7:1) kwaye sivela kaninzi kwiincwadi ezintlanu zikaMoses (umzekelo, Lev. 5:15; Lev. 6:2; Num. 5:6, 12). Imizekelo ka-Akan noBhahali Pehore iziganeko ezingumzekelo: kuqala sesokungcatsha, esinye sesovukelo. Zikwaxela ukoyika kwethoba elinesiqingatha ukuba isenzo sokwakha isibingelelo ngaphandle kwemvume kuya kukhokelela kukreqo, ekunqulweni kwezithixo, nokuziphatha kakubi, okunokuvusa ingqumbo kaYehova ngakuso sonke isizwe sikaIsrayeli.

`Sonke sinawo amava aphuma ecaleni kwixesha elidlulileyo athi amise ngwenxa indlela esiphatha ngayo iimeko ezifanayo kwixesha elizayo. Lungasinceda njani ubabalo lukaThixo ukuze iintlekele zethu ezidlulileyo zingalawuli indlela esiphatha ngayo abamelwane bethu bangoku?`