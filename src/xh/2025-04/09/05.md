---
title:  Isikhumbuzo sama-50 eminyaka
date:   26/11/2025
---

Ilizwe lalisembindini wobukho bukaIsrayeli bengabantu bakaThixo kangangokuba lalingenako ukunikwa lonke. Kwakufuneka lahlulelwe izizwe, iziduko, neentsapho (Num. 34:13–18) ukuze kuthintelwe ukuba libe lelabambalwa abaziinkokeli eziphambili.

`Funda Levitikus 25:1–5, 8–13. Yayiyintoni injongo yomnyaka wamashumi amahlanu wophumlo nomnyaka wokubhiyoza?`

Ngokungafaniyo neYiputa, apho abemi babekholisa ukulahlwekwa yimihlaba yabo babe ngamakhoboka Faro, injongo kaThixo ngamaIsrayeli yayiyeyokoba bangaze bahluthwe umhlaba ngonaphakade. Akukho mntu, ngaphandle kwesiduko nosapho owayabelwe ekuqaleni umhlaba, owawuza kuba ngowakhe. Inyaniso, ngokwecebo likaThixo, umhlaba wawungathengiswa; kwakunokuqeshiswa ngawo ngokwexabiso elimiselwe iminyaka yokubolekwa eshiyekileyo kude kufike isikhumbuzo sama-50 eminyaka. Ngenxa yoko, izizalwana zomntu owayenyanzelekile ukuba “awuthengise” umhlaba kayisemkhulu wayenoxanduva lokuwuhlangula ngaphambi kwexesha loPhumlo lwama-50 leminyaka (Lev. 25:25).

Ukwabiwa komhlaba kwakuba likroba lokubona ngaphakathi entliziyweni kaThixo. NjengoBawo wethu osezulwini, ufuna ukuba abantwana baKhe babe nobubele kwabo bangenanto bavumele ukuba imihlaba yabo ibondle rhoqo ngomnyaka wesixhenxe. Umnyaka woPhumlo wawusenza umthetho-siseko womthetho weSabatha ngendlela enkulu. Ngaphandle kokuxabisa nomsebenzi onzima okhuthazayo, umnini womhlaba ukwafuna intlonipho nobubele kwabo bajongene nemingeni yemali.

Ulawulo lokuba nomhlaba lwalunika wonke umntu wakwaIsrayeli ithuba lokukhululwa kwingcinezelo ebililifa okanye kwiimeko azenze ngokwakhe abe nokuqala ngokutsha ebomini.

Okona kukuko, le yayiyinjongo ephambili yegospile: ukucima umahluko phakathi kosisityebi nolihlwempu, umqeshi nomqeshwa, onamalungelo nonambalwa, ukusibeka sonke kumgangatho omnye ngokuba siyazi intswelo yethu epheleleyo yobabalo lukaThixo.

Ngelishwa, uIsrayeli wakutyeshela ukugcina umgangatho owabekwa nguThixo kwaza kwathi, emva kweenkulungwane, izilumkiso zokuhluthwa [komhlaba] zazalisekiswa (2 IziKro. 36:20, 21).

`Imithetho-siseko kaIsrayeli yokwabiwa komhlaba neSabatha zingasikhumbuza njani thina ukuba, emehlweni kaThixo, sonke siyalingana? ISabatha ingasinceda njani ukuba sikwazi “ukunqanda” ukuphinda-phindwa kokuxhatshazwa ngokuphanga okuyimbuqe ekuhlaleni?`