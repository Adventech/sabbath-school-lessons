---
title:  Ilizwe njengesipho
date:   24/11/2025
---

`Funda Eksodus 3:8; Levitikus 20:22; Levitikus 25:23; Numeri 13:27; Duteronomi 4:1, 25, 26; Duteronomi 6:3; neIndumiso 24:1. Babuyintoni ubudlelane obukhethekileyo phakathi kukaThixo, uIsrayeli, neliZwe leDinga?`

Kowona mgangatho usisiseko, ilizwe lisinika isizwe ukwaziwa kwasenyameni. Ngokusibeka isizwe, kukwamiselwa umsebenzi nendlela yokuphila kwaso. Amakhoboka ayengenazo iingcambu engengowandawo ithile; omnye othile esonwabela iziphumo zomsebenzi wawo. Ukuba nelizwe kwakuthetha inkululeko. Ukwaziwa kwabantu abakhethiweyo kwakuhlangene ngamandla nokuhlala kwabo elizweni.

Kwakukho ulwalamano olulodwa phakathi kukaThixo, uIsrayeli nelizwe. UIsrayeli walamkela ilizwe njengesipho, kungengalungelo lingenako ukuhluthwa. Abantu abakhethiweyo babeya kuba ngabanini belizwe lo gama besahleli kulwalamano lomnqophiso noYehova besayihlonipha imimiselo yomnqophiso. Ngamanye amazwi, babengayi kuba nalo ilizwe nentsikelelo yalo ngaphandle kwentsikelelo kaThixo.

Kwangelo xesha linye, yinyaniso ukuba ilizwe lalinika amehlo awayenokuthi ngayo uIsrayeli amqonde ngcono uThixo. Ukuhlala elizweni kwakuya kusoloko kubakhumbuza ngoThixo othembekileyo, ogcina isithembiso nofanele ukuthenjwa. Ngekungazange kwabakho lizwe naIsrayeli ngaphandle kokuba kuqale uThixo olithende nesiseko sobukho babo. Ngexesha uIsrayeli wayeseYiputa, umNayile nonkcenkceshelo, kwakunye nokusebenza nzima, kwakunika ukudla okwakudingwa ukuze kuphilwe. IKanan yayahlukile. Babexhomekeke emvuleni ukuze babe nezivuno ezikhulu, kwaye yayinguThixo kuphela olawula imo yezulu. Ngoko ke, ilizwe lalikhumbuza uIsrayeli ngokuba basoloko bexhomekeke kuThixo.

Nokuba uIsrayeli wayelifumene ilizwe njengesipho esivela kuThixo, ekugqibeleni, uThixo wayehleli enguMnini. njengoMnini oyinyaniso wawo wonke uMhlaba (Ind. 24:1), UYehova unelungelo lokumabela uIsrayeli ilizwe okanye ukulithabatha. Ukuba uThixo ungumnini welizwe, namaIsayeli, kunye nokuhlanganisa, abantu bonke bangabaphambukeli nabahambi, okanye, ngokwangoku, sonke singabamenywa bexesha elide elizweni okanye emhlabeni waKhe.

`Ngokuka-1 Petros 2:11 nomaHebhere 11:9â€“13, kuthetha ntoni kuwe ngokwakho ukuba ngowasemzini nomphambukeli kwisixeko esimzobi nomakhi waso inguThixo ngokwaKhe?`