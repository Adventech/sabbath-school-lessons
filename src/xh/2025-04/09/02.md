---
title:  IEden neKanan
date:   23/11/2025
---

`Funda Genesis 2:15 noGenesis 3:17–24. Zaba yintoni iziphumo zokuWa, ngokwendawo yokuhlala ngokubhekiselele kwisibini sokuqala sabantu?`

Ekudaleni, uThixo wababeka uAdam noEva endaweni egqibeleleyo eyayizele bubutyebi nobuhle. Isibini sabantu bokuqala bahlangana noMdali wabo kwimilo yendawo yokuhlala ebukekayo eyayikwazi ukunika konke okudingwa yinyama. Ukongeza ofunekayo kwasenyameni. Ukongeza kwilizwi likaThixo elithethiweyo, iGadi yase-Eden yabaliziko lemfundo apho uAdam noEva bazuza imbono kwisimilo sikaThixo nobomi awayebalungisele bona. Ngoko ke, ngokwaphula ulwalamano lokuthembana noMdali wabo, ulwalamano neGadi yase-Eden nalo lwatshintsha, kwaza kwanyanzeleka ukuba bayishiye iGadi, njengomqondiso wolwalamano olwaphukileyo. Balahlekwa ngummandla ababewunikiwe nguThixo. Ngoko, iGadi yase-Eden yaba ngumfuziselo wobomi obupheleleyo, kwaye siya kufumana kwakhona imixholo yayo kumxholo weZwe ledinga.

`Oobawomkhulu basibona njani isithembiso selizwe? (Bona uGen. 13:14, 15; Gen. 26:3, 24; Gen. 28:13.) Ucinga ukuba kuthetha ntoni kuthi, singama-Adventists, ukuphila sizindlalifa zamadinga (Heb. 6:11–15)?`

Xa uAbraham wayengena elizweni uThixo awambonisa lona, ngokholo loo mhlaba waba liliZwe leDinga kuye nakwinzala yakhe. Lahlala liliZwe leDinga iminyaka engama-400. Amanyange awazange abe nawo umhlaba ongowawo; ngale ndlela yokuba akwazi ukuwunika abantwana njengelifa. Endaweni yoko, wawungokaThixo, njengokuba iGadi yase-Eden yaye iyeyaKhe. Njengokuba uAdam noEva bengazange benza nto inokuba nika igunya kwiGadi yase-Eden, noIsrayeli akazange ebe negalelo ukuba angalibanga ilizwe. IZwe lesiThembiso lalisisipho sikaThixo ngokuqalwa nguYe. UIsrayeli wayengenalo ilungelo lelifa okanye ibango lokuba nelizwe (Dut. 9:4–6); kwakuphela ngobabalo lukaThixo ukuba babe nalo.

Amanyange ayezindlalifa zezithembiso zide zizaliseke. Nathi, njengabalandeli bakaKristu, sinelifa elingcono ukuba sithe “sangabalinganisa abo bathe ngokholo nomonde bazidla ilifa izithembiso” (Heb. 6:12, RSV).