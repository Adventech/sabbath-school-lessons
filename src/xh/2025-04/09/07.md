---
title:  Ingcamango Eyongeziweyo
date:   28/11/2025
---

Funda: Ellen G. White, “Imbambano Enkulu Iphelile,” Amaph. 672-678 kwi-Imbambano Enkulu.

“Siya kusindiswa ngonaphakade xa singena ngamasango esixekweni. Ngoko, siya kuvuya kuba siya kuba sisindisiwe, sisindiswe ngonaphakade. Kude kube lelo xesha, sidinga ukuthobela imiyalelo kampostile, ‘soyike, hleze kuthi ekubeni kusasele idinga ekuphumleni kwakhe, kubekho bani kuthi ungathi asilele’ [Hebhere 4:1]. Ukuba nokwazi iKanan, ukucula iingoma zaseKanan, ukuvuyela ithemba lokungena eKanan, akuzange kubenze abantwana bakwaIsrayeli bangene kwizidiliya namagcume eminquma yeZwe leDinga. Babenokulenza libe lelabo kuphela ngokulihlala, ngokuthobela iimeko, kokusebenzisa ukholo oluphilileyo kuThixo, ngokuzithabathela kubo izithembiso zaKhe.”—Ellen G. White, The Youth’s Instructor, February 17, 1898.

“EBhayibhileni, ilifa labantu abasindisiweyo kuthiwa “[ngu]mzi.” Hebhere 11:14-16. Apho, uMalusi wasezulwini ukhokelela umhlambi waKhe kwimithombo yamanzi aphilileyo. Umthi wobomi unika isiqhamo zonke iinyanga, aye amagqabi omthi engawokunceda izizwe. Kukho imisinga ebaleka njalo, ecoceke njengekrizolite, kwaye, ecaleni kwayo, imithi eyokozelayo iwisa izithunzi zayo kwiindlela ezilungiselwe abahlangulweyo beNkosi. Apho, amathafa athe thabalala anabele kwiinduli ezintle, neentaba zikaThixo zinyuka ziye kwiincochoyi eziphakamileyo. Kumathafa apholileyo, nemisinga yamanzi aphilileyo, abantu bakaThixo ababekade bengabaphambukeli nezibhadubhadu, baya kufumana ikhaya.”—Ellen G. White, Imbambano Enkulu, iph. 675.

**Imibuzo Yengxoxo:**

`Cinga ngeZwe leDinga njengomfuziselo wobomi obupheleleyo uKristu abuthembise abalandeli baKhe kuYohane 10:10. Okuhle kokuhlala kwilizwe elinako konke kuzizoba njani iintsikelelo zokusindiswa?`

`Luyintoni ulwalamano phakathi kokuba ngabemi belizwe nokuphila ubomi ngenye indlela ethile? Okunye kuyichukumisa njani okunye? Kuthetha ntoni ukuba ngummi wobukumkani bukaThixo?`

`Singabantu, siyakholiswa ukudaniswa zizithembiso zabanye, kanti ngamanye amaxesha nazezo sizenze kuthi. Kungokuba kutheni le nto sinokuzithemba izithembiso zikaThixo?`

`Singenza njani ukuba isithembiso somhlaba omtsha sibe yinxalenye yethu yexesha elizayo ngendlela eyiyo nephathekayo, nangoku?`