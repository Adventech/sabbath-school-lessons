---
title:  Iindlalifa Zamadinga, Ababanjwa Bethemba
date:   22/11/2025
---

### Fundela Isifundo sale Veki

Gen. 3:17–24; Dut. 6:3; Yosh. 13:1–7; Heb. 12:28; Lev. 25:1–5, 8–13; Hez. 37:14, 25.

> <p>Indima Yenkumbulo</p>
> “Buyelani enqabeni yenu, babanjwandini banethemba; nanamhla ndiyaxela ukuba ndiya kunibuyisela ngokuphindwe kabini” (Zekariya 9:12, ESV).

UYoshuwa 13–21 unoludwe olude lweebhakana zemida yomhlaba ezahlula iindawo zelizwe ezabelwe izizwe zakwaIsrayeli. Kumfundi wangoku, olu ludwe lungabonakala lungangeni ndawo, kodwa lusekwe ekuqondeni kokufundwa ngoThixo ngeliZwe leDinga okubalulekileyo namhlanje. Ngolu ludwe luphathekayo, uThixo wayefuna ukufundisa amaIsrayeli ukuba ilizwe lalingelilo iphupha. Ayelithenjiswe ngendlela ephathekayo, enokulinganiswa. Phofu bona kwakufuneka ukuba eso sithembiso basenze sibe siso ngokusebenza ngaso.

Oko kukuthi, kunjalo kona, uThixo wayeza kubanika ilizwe libe lilifa; laliza kuba sisipho, esenziwa ukuzalisekisa oko wayekuthembise kooyise babo. “Khangelani, ndinisikele ilizwe. Ngenani, nakhe kwelo zwe wafungayo uYehova kooyihlo, ooAbraham noIsake, noYakobi, ukuba wolinika bona, nembewu yabo emva kwabo” (Dut. 1:8, NKJV). Sekunjalo, nabo babenayo indawo abafanele bayidlale.

Kule veki siza kukhangela ezinye iimbono ezingokufunda ngoThixo ezihambelana neZwe leDinga kwabo babanga zonke izithembiso ezifunyanwa kuYesu.

_*Funda isifundo sale veki ulungisela iSabatha kaNovemba 29._