---
title:  UYehova Ungumlwi
date:   21/10/2025
---

`Funda Eksodus 2:23–25; Eksodus 12:12, 13; noEksodus 15:3–11. Kuthetha ukuthini ukuthi uThixo ungumlwi?`

Ngexesha elide lokuphambukela kwawo eYiputa, amaIsrayeli aye amlibala uThixo oyinyaniso wooyise. Njengoko zibonisile iziganeko ezininzi zohambo lwabo entlango, ulwazi lwabo ngoThixo ka-Abraham, noIsake, noYakobi lwafiphala, baza bazimanya nezinto zobuhedeni kwizenzo zenkolo yabo (thelekisa noEks 32:1–4). Phantsi kwengcinezelo yamaYiputa, bakhala kuYehova (Eks. 2:23–25), kwathi ngexesha elililo uYehova wangenelela ngenxa yabo.

Noko kunjalo, imfazwe echazwe kwizahluko zokuqala ezili-12 ze-Eksodus yayingaphezulu kunokubangisana nje ngegunya phakathi kukaMoses nefaro [ifaro ligama lesikhundla sobukhosi baseYiputa]. Ngokwengcamango yemfazwe yakwiNear East [iMpuma ekufuphi], iimfazwe phakathi kwezizwe zaziphela zithathwa njengokulwa phakathi kothixo okanye koothixo. UEksodus 12:12 uxela ukuba uYehova wawisa isibetho, kungekuphela phezu kwefaro, kodwa naphezu koothixo baseYiputa, ezo demoni zinamandla (Lev. 17:7, Dut. 32:17) ezazixhasa igunya elicinezelayo nohlelo olungenabo ubulungisa lwaseYiputa.

Ekugqibeleni, uThixo usemfazweni nesono kwaye engasokuze ayinyamezele le mfazwe ngonaphakade (Ind. 24:8, Rev. 19:11, Rev. 20:1–4, 14). Zonke iingelosi ezawayo ziya kutshatyalaliswa, kunye nabantu abaye bazayamisa nesono ngokuqinisekileyo nangokungenakujikwa. Xa kunje, amadabi okulwa abemi bomhlaba, kufuneka abonwe njengeqonga lokuqala sale mfazwe, eya kufika kuvuthondaba emnqamlezweni, kuze ukugqitywa kwayo kube kumgwebo wokugqibela, xa ubulungisa nesimilo sikaThixo ziya kuphindezelwa.

Ingcamango yokuba intshabalaliso ngokupheleleyo yamaKanan kufuneka iqondwe ngokwesiseko sembono yomhlaba wonke ngokweBhayibhile, apho uThixo abandakanyeka khona kwimfazwe yezwe lonke nabacacisi bobubi kwiyunivesi. Okusesichengeni ekugqibeleni ligama likaThixo nesimilo saKhe. (Roma 3:4, IsiTy. 15:3).

Kususela oko isono sangena kubukho bomntu, akakho onokuma kumhlaba ophakathi, umntu kufuneka abe ngakwicala likaThixo okanye kwicala lobubi. Kungoko xa kukho le mvelaphi engqondweni, ukususwa kwamaKanan kufuneka kubonwe nje ngesikhokelo somgwebo wokugqibela.

`Ubunyaniso bembambano enkulu buvumela ukuba kwicala elinye kuphela kula mabini. Wazi njani wena ukuba ukweliphi kanye icala?`