---
title:  Umphathi Womkhosi KaYehova
date:   19/10/2025
---

`Funda Yoshuwa 5:13–15. Ithini le ndima ngemvelaphi yokoyiswa kweKanan?`

UIsrayeli ebesandula kuwela iYordan wanyathela kumhlaba wotshaba. Inqaba yeYeriko iphambi kwabo, amasango avalwe ngokuqinileyo (Yosh. 6:1). Ngeli xesha uIsrayeli unezilingi, imikhonto, neentolo kuphela ukuba alwe nesixeko esinqatyisiweyo ukuze amelane nokungqingwa okude.

Imibuzo kaYoshuwa ngokubhekiselele kumhambi angamaziyo ukuba ungubani yafumana impendulo noko esitheleyo: “Hayi.” Impendulo yomhambi ityhila ukuba akanantumekelelo ukungena kumahlelo achazwe nguYoshuwa. Ngamanye amazwi, umbuzo wokugqibela awungowokuba ukwicala likaYoshuwa na; kodwa ingaba uYoshuwa ukwicala laKhe na?

`Thelekisa uYoshuwa 5:14, 15 no-2 Kumkani 6:8–17, Nehemiya 9:6, noIsaya 37:16.Yintoni oyifundayo ngokwazi umlawuli womkhosi kaYehova?`

Nangona intetho “umlawuli womkhosi kaYehova” ingaqhelekanga kwiBhayibhile yesiHebhere, ukuhlanganiswa kwezaci “mlawuli” no“mikhosi” kusoloko kwabhekisa kumabutho omkhosi, kwiingelosi, okanye kwiziqu zezulu, kusoloko kubhekisa kumphathi womkhosi. Igama “mkhosi” esiBhalweni lingabhekisa kumabutho omkhosi, kwiingelosi, okanye kwiziqu zasezulwini.

UKristu owayengekazalwa esenyameni uvela kuYoshuwa engengomxhasi nje, engenguye nomphathi ngenene womkhosi kaIsrayeli, kodwa njengoMphathi womkhosi ongabonwayo kodwa oqinisekileyo weengelosi okwimfazwe enkulu kakhulu kunokaYoshuwa olwa namaKanan. Impendulo kaYoshuwa ikubonisa ngokucacileyo ukumqonda kwakhe ukuba ungubani uMphathi. Uyalingana noThixo, ngoko uYoshuwa uthoba awe phambi kwaKhe njengomqondiso wembeko enzulu nonqulo (Yosh. 5:14, Gen. 17:3, 2 Sam. 9:6, 2 IziKro. 20:18). UYoshuwa ulungele ukwamkela icebo ledabi lephulo lomkhosi oyinxalenye yemfazwe enkulu uThixo wemikhosi ngokwaKhe abandakanyeka kuyo.

`Yintuthuzelo ethini, nesifanele ukuyifumana, ngokwazi ukuba “uMlawuli womkhosi kaYehova” usemsebenzini wokukhusela abantu baKhe?`