---
title:  UYehova uya kunilwela
date:   22/10/2025
---

`Ngokwe Eksodus 14:13, 14, 25, lalithini icebo likaThixo ekuqaleni nelalililo ngokubekiselele ekuzibandakanyeni kukaIsrayeli emfazweni?`

Ngaloo mzuzu wentlekele, xa abantu bakwaIsrayeli babetyhalelwe engxingweni ngokwabo, “uMoses wabaphendula abantu ‘Musani ukoyika. Yimani niqine ngokuba niya kukubona ukuhlangula kukaYehova aya kuninika kona namhlanje. AmaYiputa eniwabonayo namhlanje anisayi kuphinda niwabone kwakhona. UYehova uya kunilwela; nina nidinga ukuthi cwaka’” (Eks. 14:13, 14, NIV). Ngokwenkcazo yeBhayibhile, namaYiputa ngokwawo ayiqonda loo nyaniso, athi: “Masisabe phambi kwamaIsrayeli, kuba uYehova uyawalwela, esilwa namaYiputa” (Eks. 14:25).

Ukungenelela kukaThixo okungummangaliso kumaIsrayeli angenakuzinceda, angaqeqeshwanga kubuchule bomkhosi, kwaba ngumzekelo. IMfuduko yayenziwe ngomzekelo, umzekeliso wokungenelela kukaThixo ngenxa kaIsrayeli. Akwaneli apha ukuba idabi liliwe nguYehova, kodwa kufuneka uIsrayeli angalwi(Eks. 14:14). UThixo ungumlwi; umsebenzi ngowaKhe. Umisela icebo, achaze indlela, alawule iphulo. Ukuba uYehova akamlweli uIsrayeli, akubonakali ukuba banganayo impumelelo.

Ellen G. White uyichaza le nto njengebonisa ukuba uThixo “wayengazange amisele ukuba balizuze izwe lesithambiso ngemfazwe, kodwa.”—Ellen G. White, The Signs of the Times, Septemba 2, 1880. Njengasekuhlangulweni kwabo eYiputa, uThixo wayeza kuwalwela amadabi awo. Okuphela kwako ekwakufuneka bekwenzile yayikukuma babone ukungenelela kwaKhe okunamandla.

Imbali ibonisa ukuba nanini uIsrayeli emthembe ngokwaneleyo uThixo, babengadingi ukuba balwe bona (bona u-2 Kumkani 19, 2 IziKronike 32, Isaya 37).

KwelikaThixo icebo elililo, uIsrayeli akazange akudinge ukuzilwela. Kwakusisiphumo sokungakholwa kwabo, okwabonakala emva kweMfuduko, okwenza uThixo abavumele babe nenxaxheba kwimfazwe eyayiliwa namaKanan. Kwangaloo ndlela, babengadingi kuphakamisa nekrele elinye ngakumaYiputa ngexesha leMfuduko; ngekwakungazange kufuneke kubenjalo ukuba bona balwe ukoyisa amaKanan (Dut. 7:17–19).

`“Ukuba abantwana bakaIsrayeli babengamkhalazelanga uYehova, ngewayengazange abayekele kwiintshaba zabo ukuba zilwe nabo.”—Ellen G.White, The Story of Redemption, p. 134. Ukukhalaza okanye ukukrokra kunganempembelelo enjani ebomini bethu namhlanje?`