---
title:  Imfazwe Ezulwini
date:   20/10/2025
---

`UYoshuwa waqonda ukuba idabi laliyinxalenye yemfazwe enkulu. Yintoni esiyaziyo ngemfazwe awayephakathi kuyo uThixo ngokwaKhe? Funda: IsiTy. 12:7–9, Isa. 14:12–14, Hez. 28:11–19, noDan. 10:12–14.`

UThixo wayizalisa iyunivesi ngezidalwa ezinoxanduva awazinika intando ekhululekileyo, efunekayo ngaphambi kokuba zikwazi ukuthanda. Zingakhetha ukwenza ngokuhambelana okanye ngokuchasene nentando kaThixo. Enye yeengelosi ezinamandla angawona makhulu kakhulu, uKhwezi, yamvukela uThixo, yathatha imfumba yeengelosi yemka nazo.

UIsaya noHezekile bathetha ngale mfazwe, nangona abacacisi bezama ukuyibamba intsingiselo kaIsaya 14 noHezekile 28 iye kukumkani waseBhabheli nakumlawuli waseTire. Sekunjalo, kukho okubonisayo okucacileyo kwindima yeBhayibhile okwalatha kwinyaniso engaphezulu. Ukumkani waseBhabheli ubekwe ngokuthi wakha wasezulwini etroneni kaThixo (Isa. 14:12, 13), abe ukumkani waseTire kusithiwa wayehleli e-Eden njengengelosi ekhuselayo entabeni kaThixo engcwele (Hez. 28:12–15). Akukho nanye kwezi eyinyaniso ngaba kumkani, baseBhabheli naseTire.

Akukho nokuba kungathiwa ngookumkani basemhlabeni bakha ababi nakusoleka, bengu“msesane wengqibelelo.” Ngako oko, aba bantu [abaprofeti] balatha ngaphaya kwezikumkani ezikhoyo zaseBhabheli naseTire.

UIsaya unika “umzekeliso” (Heb. mashal), ozisa intsingiselo engaphaya kokubhaliweyo kwembali esondeleyo. Kule meko, ukumkani waseBhabheli uba ngumzekeliso wovukelo, ukwaneliseka nguye, nekratshi. Ngokufanayo, uHezekile wenza umahluko phakathi kweTshawe laseTire (Hez. 28:2) nokumkani waseTire (Hez. 28:11, 12), apho iTshawe lisebenza kummandla wasemhlabeni, libe ngumfuziselo wokumkani osebenza kowasezulwini. NgokukaDaniyeli Daniel 10:12–14, ezi zidalwa zasezulwini zinovukelo ziphazamisa ukuzaliseka kwenjongo zikaThixo emhlabeni. Kungokubonakala koku kuhlangana phakathi kwezulu nomhlaba esithi sibe nozikuqonda iimfazwe zikaIsrayeli ezivunyelwe lizulu. Sidinga ukuzamkela njengezibonakalaliso zasemhlabeni kobukhulu bemfazwe phakathi kukaThixo noSathana, naphakathi kokulungileyo nokubi—ekugqibeleni, konke ngenjongo yokubuyisela ubulungisa nothando lukaThixo kwihlabathi eliwileyo.

`Kungaziphi iindlela esithi sibone, kwihlabathi elisingqongileyo nasebomini bethu, ubunyaniso bedabi lezwe lonke phakathi kokulungileyo nokubi?`