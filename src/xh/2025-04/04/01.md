---
title:  Imfazwe Ezala Zonke Iimfazwe
date:   18/10/2025
---

### Fundela Isifundo sale Veki

Yosh. 5:13–15; Isa. 37:16; IsiTy. 12:7–9; Dut. 32:17; Eks. 14:13, 14; Yosh. 6:15–20.

> <p>Indima Yenkumbulo</p>
> “Ayizange ibekho imini efana nayo ngaphambili okanye ukususela oko, apho uYehova waliphulaphula ilizwi lomntu, kuba uYehova wawalwela amaIsrayeli” (Yoshuwa 10:14, ESV).

Ukufunda amaphepha kaYoshuwa, sijongana namaphulo omkhosi ohlaselayo esenziwa ngokomyalelo kaThixo, egameni likaThixo, nangoncedo lukaThixo. Ingcamango yokuba uThixo wayesemva koku koyisa iKanan izalise incwadi kaYoshuwa, kwaye ibekwe ngeentetho zomchazi (Yoshuwa 10:10, 11) ngamazwi kaThixo (Yosh. 6:2; 8:1), kwiintetho zikaYoshuwa (Yosh. 4:23, 24; Yosh. 8:7), nguRahabhi (Yosh. 2:10), ziintlola (Yosh. 2:24), nangabantu (Yosh. 24:18). UThixo ubanga ukuba ngumqali wezi mfazwe zimbi.

Le nyaniso ivusa imibuzo engaphephekiyo. Singakuqonda njani ukuba abantu bakaThixo abanyuliweyo baqhube izenzo ezinjalo ngamaxesha eTestamente eNdala? Kwenzeka njani ukuxolelanisa umfanekiselo kaThixo “wemfazwe” nesimilo saKhe sothando (umzekelo, Eks. 34:6, Ind. 86:15, Ind. 103:8, Ind. 108:4) ngaphandle kokuxuba ukuthembeka, igunya, nembali yeTestamente eNdala?

Kule veki nakwezayo, siza kuhlola umbuzo onzima wokukhokela kwezulu iimfazwe encwadini kaYoshuwa nakwezinye iindawo.

_*Funda Isifundo sale veki ulungiselela iSabatha kaOkthobha 25._