---
title:  Ukunyaniseka Okutsha
date:   07/10/2025
---

`FundaYoshuwa 2:12–21 noEksodus 12:13, 22, 23. Ezi ndima ze-Eksodus zikunceda njani ukuba usiqonde isivumelwano phakathi kweentlola noRahabhi?`

Ukukhethisa kukaRahabhi kucace kahuhle: ubomi ngobomi nobubele ngobubele. Igama chesed (Yosh. 2:12), “ububele,” lityebile ngentsingiselo ekunzima ukuyibeka ngegama elinye kwezinye ilwimi. Libhekisa kakhulu ekunyanisekeni kumnqophiso, kodwa likwathwele nembono yokuthembeka, inceba, ububele, nokulunga, nesisa.

Amazwi kaRahabhi akwakhumbuza uDuteronomi 7:12, apho uYehova ngokwaKhe wafungayo ukuyigcina ichesed [inceba] yaKhe ngakuIsrayeli. “Kothi ke ngenxa enokuba nithe naweva la mabango, nawagcina, nawenza, akugcinele umnqophiso nenceba [chesed] uYehova uThixo wakho, awawufunga kooyihlo” (Dut. 7:12).

Okunika umdla kakhulu, kwasona esi sahluko sinye, (Duteronomi 7) siwavala umlomo (cherem) amaKanan. Nanku uRahabhi, umKanan ophantsi kokuvalwa umlomo, ebanga izithembiso ezanikwa amaIsrayeli ngokholo lwakhe oluvelayo. Isiphumo soko, usindisiwe.

Umfanekiselo wokuqala onyanzeleka ufike engqondweni uhlangene nencoko yeentlola noRahabhi uyiPasika yeMfuduko. Apho, ukuze amaIsrayeli akhuseleke, kwafuneka ahlale ngaphakathi emakhayeni awo ayiphawule imigubasi neefestile zezindlu zawo ngegazi lemvana yombingelelo.

“Igazi elo loba ngumqondiso kuni ezindlwini enikuzo. Ndolibona igazi, ndigqithe kuni, singabikho isibetho esonakalisayo, ekulibetheni kwam ilizwe laseYiputa” (Eks. 12:13; bona nakuEks. 12:22, 23).

“Ngokuthobela, abantu babeya kuba banika ubungqina bokholo lwabo. Ngokunjalo, bonke abathembe ukusindiswa ngokulunga kwegazi likaKristu, kufuneka bazi ukuba ngabo ngokwabo ekufuneka benze into ukuze baluzuze usindiso lwabo. Naxa inguKristu kuphela onokusihlangula kwisohlwayo sokreqo, kufuneka sibuye esonweni size ekuthobeleni. Umntu uza kusindiswa ngokholo, kungengamisebenzi; kodwa ukholo lwakhe kufuneka lubonakalaliswe ngemisebenzi yakhe.”—Ellen G. White, Amanyange Nabaprofeti, iph. 279.

Xa kunjalo, igazi lalingumqondiso owabasindisayo kwingelosi kaThixo etshabalalisayo. Njengoko uThixo wabusindisa ubomi bamaIsrayeli ngexesha lesibetho sokugqibela eYiputa, amaIsrayeli kwakuza kufuneka amsindise uRahabhi nentsapho yakhe xa intshabalalo ifikile eYeriko.

`Sithini isigidimi esinamandla esinokusifumana kula mabali mabini? Zithini izifundo esinokuzithathela zona kuwo?`