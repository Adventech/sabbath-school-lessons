---
title:  Ithuba Lesibini
date:   05/10/2025
---

`Funda Yoshuwa 2:1, kunye noNumeri 13:1, 2, 25–28, 33; noNumeri 14:1–12. Kwakutheni ukuze uYoshuwa awuqale umsebenzi wokoyisa iZwe leDinga ngokuthumela iintlola?`

Indawo ezazisuka kuyo iintlola ezimbini ukuthunywa kwazo, iAcacia Grove (NKJV), ibizwa ngokuthi yi“Shitim” embhalweni wesiHebhere, kwaye isikhumbuza ngeziganeko ezibini ezingezihle zembali kaIsrayeli.

Esokuqala lelinye ibali leentlola (bona uNumeri 13) elalinabantu neziganeko ezifunekayo: ukuthunywa kweentlola, ukungena okufihlakeleyo kweentlola kummandla wotshaba; ukubuya kweentlola; ingxelo yeentlola ngezikufumeneyo; nesigqibo sokwenza ngokuxhomekeke kwingxelo.

Esinye isiganeko eShitim simele omnye wokona kwaphulwa komnqophiso okudelelayo, lonqulo lwezithixo olwenziwa ngamaIsrayeli, xa athi, ngokukhuthazwa nguBhileham, enza ubuxumbululu bokurheletya neentombi zamaMowabhi, anqula oothixo bazo (Num. 25:1–3, Num. 31:16). Kule ndawo, igama iShitim lenza kubekho ixhala elingapha kokucinga ngokuthi, kazi siya kuba yintoni isiphumo salo lonke ibali. Ingaba kuza kuba kokunye ukusilela emdeni weZwe leDinga? Okanye, ingaba kuya kukhokelela ekuzalisekeni kwesithembiso sakudala ekukade salindelwa?

`Funda Yohane 18:16–18, 25–27, noYohane 21:15–19. Kokuphi okuhamba kunye okufumanayo phakathi kwethuba lesibini elinikwe uIsrayeli njengesizwe nakuPetros ngokwakhe?`

UThixo nguThixo wethuba lesibini (nangaphezulu!). IBhayibhile ilibiza ithuba lesibini (nangaphezulu!) “ubabalo.” Ubabalo kukufumana nje okungasifanelanga. Imfundiso yeBhayibhile igcwele yimbono yobabalo (thelekisa noRoma 5:2, Efese 2:8, Roma 11:6). UThixo ngobubele baKhe unika wonke umntu ithuba lokukwazi ukuqala ngokutsha (Tito 2:11–14). NoPetros ngokwakhe walunikwa olu babalo waza walikhuthaza ibandla ukuba likhule elubabalweni (2 Pet. 3:18). Iindaba ziya ziba ngcono: siwafumana kakhulu amathuba esibini, akunjalo? (Ngesiphi ngoku ukuba bekungabanga njalo?)

`Cinga ngamava amaIsrayeli, xa ayenikwe ithuba lesibini ukuba angene eKanan, nangobabalo olwanikwa uPetros emva kokukhanyela iNkosi yakhe. Zinokusifundisa ntoni ezi ziganeko ngendlela nathi esinokunika ngayo ubabalo abo baludingayo?`