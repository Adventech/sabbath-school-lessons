---
title:  Ubabalo Olumangalisayo
date:   09/10/2025
---

`Funda Yoshuwa 9:21–27. Isisombululo sikaYoshuwa sbuhlanganisa njani ubulungisa nobabalo?`

Nokuba abantu bakwaIsrayeli babefuna ukuhlasela amaGibheyon, babengayi kuvunyelwa ukuba bawasukele ngenxa yesifungo esenziwa ngabalawuli bentlanganiso. Iinkokeli zikaIsrayeli zenza ngokomthetho-siseko othi, lo gama isifungo singabandakanyi isenzo esigwenxa okanye injongo yenkohlakalo (AbaGwebi 11:29–40), sisenamandla, nokuba sikhokelela ekulimaleni komntu.

KwiTestamente eNdala, ukuba nobulumko phambi kokwenza isifundo, nokusigcina isifundo sakho, kubonwa njengokuhle kongcwele (Ind. 15:4; Ind. 24:4; Intsh. 5:2, 6). Ngenxa yokuba isifungo senziwa egameni likaYehova, uThixo kaIsrayeli, iinkokeli zazingenako ukusiguqula.

Enesifungo esinendili esenziwa ziinkokeli zikaIsrayeli, isiphelo sikaIsrayeli sasiqhagamshelene ngokungenakwahlulwa kweso samaGibheyon. Kakuhle, ngokuzibeka njengabathezi beenkuni nabathuthi bamanzi bendlu kaThixo (Yosh. 9:23), amaGibheyon aba yinxenye yabantu abanqulayo bakaIsrayeli. Impendulo kaYoshuwa, ngokuchasene nesigwebo sabalawuli bakaIsrayeli, esawisa umthetho wobukhoboka “kwibandla lonke” (Yosh. 9:21), saguqulwa isiqalekiso, saba yintsikelelo enamandla kumaGibheyon (thelekisa no-2 Sam. 6:11).

Imbali elandelayo yamaGibheyon ingqinelana namalungelo aphezulu enkolo awaxhanyulwa sisixeko, kwakunye nokunyaniseka kwawo kubantu bakaThixo. Isifundo esenziwayo kwizizukulwana, ukuze, xa amaIsrayeli ebuyile ekuthinjweni kwaseBhabheli, amaGibheyon abe phakathi kwabo babenceda ekwakhiweni ngokutsha kweYerusalem (Neh. 7:25). Izenzo zabo ziya kuba neziphumo zaphakade ezakhayo kodwa kuphela ngenxa yobabalo lukaThixo.

Yintoni engeyenzeka ukuba amaGibheyon ayezivezile ukuba angoobani aza acela inceba njengoko wenzayo uRahabhi? Asazi, kodwa asinakugqiba sithi, ukuba kwakunokwenzeka ngokwentando kaThixo, ngekwaba neziphumo ezawasindisayo amaGebheyon entshabalalweni. Injongo kaThixo ephambili asikuko ukubohlwaya aboni kodwa kukubabona beguquka nokubanika inceba yaKhe (thelekisa noHez. 18:23 noHez. 33:11). Iqhinga lamaGibheyon kufuneka libonwe njengesibheno esifuna inceba kaThixo, kwisimilo saKhe esinobubele nesilungileyo. Yayikukwala kwamaKanan ukuguquka nokudelela kwawo iinjongo zikaThixo okwakhokelela kwisigqibo sokupheliswa kwawo (Gen. 15:16). UThixo wakuhlonipha ukwamkelwa kwaKhe njengowongamileyo ngamaGibheyon, kwakunye nokunqwenela kwawo uxolo kunokuvukela, nentumekelelo yawo ukwahlukana nonqulo lwezithixo anqule uThixo ekuphela kwaKhe oyinyaniso.