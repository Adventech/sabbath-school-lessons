---
title:  Utshaba Ngaphakathi
date:   01/11/2025
---

### Fundela Isifundo sale Veki

1 Pet. 1:4, Yoshuwa 7, Ind. 139:1– 16, Ezra 10:11, Luka 12:15, Yosh. 8:1–29.

> <p>Indima Yenkumbulo</p>
> “Mna Yehova, ndiya yigocagoca intlizyo, ndiyicikide ingqondo, ukuze ndinike ulowo nalowo ngokwendlela yakhe, ngokwesiqhamo seentlondi zakhe” (Yeremiya 17:10, ESV).

KuYoshuwa 7 kokokuqala apho, ngokwenzeka okunengozi abantu bakwaIsrayeli bafunda iziphumo ezihamba indawo ende zomnqophiso nentsingiselo yawo enzulu. Nangona ukuthobela imiyalelo yomnqophiso kuzuza uloyiso, ukungayithobeli imiqathango yawo kuzisa ukoyiswa. Impumelelo yomkhosi kaIsrayeli yayingaxhomekekanga kumanani abo, kwicebo lokulwa idabi, okanye kubuchule bamacebo kodwa kubukho boMlwi wezulu kunye nabo.

Ngexesha lokwabiwa kweZwe leDinga, uIsrayeli kwakufuneka efunde isifundo esinzima sokuba olona lutshaba luyingozi kuba lwalungekho ngaphandle kwankampi kodwa phakathi komxukuxela wabo. Owona mngeni umkhulu kakhulu ophambi kwabo wawungezondonga zinqatyisiweyo, ingezizo nezixhobo zomkhosi eziphucukileyo, kodwa intando enenkani yabathile phakathi kwenkampi yabo engayikhathaleli ngenkani imiyalelo kaYehova.

Njengoko silindele ilifa lasemazulwini (1 Pet. 1:4, Kol. 3:24), sijongene nemingeni efanayo. Njengoko sisemdeni weZwe leDinga, ukunyaniseka kwethu kuyavavanywa, kwaye siyakukwazi ukoyisa kuphela ngokuzinikela kuYesu Kristu.

_*Funda: Isifundo sale veki ulungisela iSabatha kaNovemba 8._