---
title:  Ingcamango Eyongeziweyo
date:   07/11/2025
---

Funda: Ellen G. White, “Ukuwa KweYeriko,” amaph. 493–498, kuAmanyange Nabaprofeti.

“Isono esibulalayo esakhokelela kwintshabalalo ka-Akan, ingcambu yaso yayisekubaweni, kuzo zonke izono, isesona sixhaphakileyo nesona sithatyathwa kancinane.

“UAkan wasivuma isono sakhe, kodwa sekusemva kakhulu ukuba ukuvuma kungamnceda. Wayeyibonile imikhosi kaIsrayeli ibuya eAyi yoyisiwe iqhiphuk’ umbilini; kodwa akeza phambili asivume isono sakhe. Wayembonile uYoshuwa namadoda amakhulu besiwa emhlabeni benentlungu enzulu kakhulu ukuba ingachazwa. Ukuba ngoko wayesivumile, ngewaba ubonise ubungqina bokuguquka ngenene; kodwa wathi cwaka. Wayevile kuvakaliswa ukuba kwenziwe isono esikhulu, wada weva sixelwa ngokucacileyo ukuba siluhlobo luni. Sekunjalo, wayitywina imilebe yakhe. Kwaya kwafika uphando oluzukileyo. Indlela umphefumlo wakhe owazaliswa ngayo luloyiko akubona isizwe sakhe sisalathwa, yalusapho lwakhe, yayindlu yakhe! Noko kunjalo, akatsho ukuvuma, wada umnwe kaThixo wabekwa phezu kwakhe. Kwaba ngelo xesha, xa isono sakhe sesingenakho ukufihlwa, awaqala ukuvuma inyaniso. Kuba kangakanani ukuvuma okufanayo kusenziwa. Kukho umahluko omkhulu phakathi kokuvuma inyaniso emva kokuba ibonakele nokuvuma izono ezaziwa kuphela sithi noThixo. UAkan ngewayengavumanga ukuba wayengathembanga kujika iziphumo zokwaphula kwakhe umthetho. Ukuvuma kwakhe kwaveza nje kuphela ukuba isohlwayo sakhe sifanelekile. Kwakungekho nguquko yenene esonweni, kungekho kutyumka, kungekho kutshintsha kwanjongo, kungekho nakuthiywa kobubi.”—Ellen G. White, Amanyange Nabaprofeti, amaph. 496–498.

**Imibuzo Yokuxoxwa:**

`Xoxani ngokuthethwa ngumthetho weshumi (Eks. 20:17) kwihlabathi elilawulwa ziintengiso nokuthenga. Singahlula njani ngokuphathekayo phakathi kwemfuno nesidingo, nokuba kubaluleke ngantoni oko kwahlula?`

`Funda umthandazo kaDaniyeli kuDaniyeli 9:4–19. Kubaluleke ngantoni ukuba uDaniyeli, ekuvumeni kwakhe izono zikaIsrayeli, asoloko esithi, “si” - sizenzile zonke ezi zinto zimbi, nangona singenayo ingxelo kaDaniyeli ngokwakhe esenza ububi?`

`Cingani ngombuzo osekupheleni kwesifundo sosuku lwangoLwesine. Kwakutheni ukuze ukuthobela kukaIsrayeli yonke “imimiselo nezigwebo” kubaluleke kakhulu ekungqineni kwabo? Lo mthetho-siseko mnye usebenza njani ebandleni lethu namhlanje? Oko kukuthi, bebuya kuba nempumelelo ngaphezulu kangakanani okwethu ukungqina ukuba ngokwenene besikulandela konke oko besikunikiwe nguThixo?`