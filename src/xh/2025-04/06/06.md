---
title:  Ubungqina kuMandla kaThixo
date:   06/11/2025
---

Njengoko sifundile (bona Isifundo sesi-5), uThixo wayezinike izizwe zabahedeni ithuba lokwazi ngaYe nokubuya kwiindlela zazo ezimbi. Noko kunjalo, zala zaza zajongana nogwebo lukaThixo.

`Funda uYoshuwa 7:6–9, ophethe ukusabela kokuqala kukaYoshuwa kwintlekele eyabahlelayo. Qwalasela ngakumbi kuYoshuwa 7:9. Nguwuphi umthethosiseko obalulekileyo ofumaneka kula mazwi?`

Ekuqaleni, uYoshuwa uvakala njengokuba abantwana bakwaIsrayeli benza phakathi kobunzima emva kokuba beyishiyile iYiputa, abathi: “Akwaba besife sisandla sikaYehova ezweni laseYiputa, xa sasihleli ngasezimbizeni zenyama, sisidla isonka sada sahlutha; ngokuba nisikhuphele kule ntlango, ukuze nisibhubhise sonke esi sikhungu ngendlala” (Eks. 16:3).

Nguye lo uYoshuwa: “Awu, Nkosi, Yehova, yini na ukuba aba bantu ubaweze iYordan, usinikele esandleni sama-Amori ukuba asibubhise? Akwaba kanye bekukholekile kuthi ukuhlala phesheya kweYordan!” (Yosh. 7:7).

Kamsinya emva koko, ubonisa inkathalo yakhe enkulu ngomonakalo oza kuba kwigama nokwaziwa kukaThixo koku koyiswa. “Aya kuva amaKanan, nabemi bonke belizwe, asirhawule, alicime igama lethu ehlabathini. Yintoni ke oya kuyenzela igama lakho elikhulu?” (Yosh. 7:9, NKJV).

Oku kuveza umxholo nomthetho-siseko owawusembindini weenjongo zikaThixo ngoIsrayeli. Nangona wayefuna ukuba izizwe zabahedeni ezibangqongileyo zibone izinto ezinkulu uThixo awayeza kuzenzela abantu baKhe abo bamthobelayo, nazo zazinako, njengoRahabhi, ukufunda ngoThixo kaIsrayeli ngamandla okoyisa kwabantu baKhe. Kwelinye icala, izinto zaziza kubambi, njengoko zaba njalo apha, izizwe ezazimbona uThixo kaIsrayeli engenamandla engenakuba nempumelelo (bona kuNum. 14:16, Dut. 9:28), nto leyo eyayinokunika isibindi ukuxhathisa kwaseKanan.

Ngamanye amazwi, nakumxholo wesiHebhere ukuthathwa kwelizwe, imiba emikhulu nemithetho-siseko enjalo yayikho, eyayiquka ukuziswa kwembeko nozuko kuThixo, owayekuphela kwethemba labahedeni, nabo njengamaIsrayeli.

`Funda: Duteronomi 4:5–9. Kungaziphi iindlela esingathi sibone ukuhamba kunye apha phakathi kukaIsrayeli namangqina akhe kwihlabathi namangqina ethu singamaSeventh-day Adventists namhlanje?`