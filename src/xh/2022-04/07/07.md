---
title:  Ukujula Nomcabango
date:  11/11/2022
---

Funda: Ellen G. White, “Engcwabeni LikaYosefu,” amaph. 769–778; “INkosi Ivukile,” amaph. 779-787; “Ulilelani”, amaph. 788-794; Uhambo Oluya E-Emawusi, amaph. 795-801; “Uxolo Malube Nani,” amaph. 802-808; ku-Ulangazelelo Lwamaphakade.

Uluvo lwangoku alukholelwa kwinto efana nokuvuka kukaYesu. Sekunjalo, ubungqina bembali buqinile ukuba, nabo bangayamkeliyo inyaniso yovuko, banyanzelekile ukuba bavume ukuba abantu abaninzi bakholelwa ukuba bambona uYesu ovukileyo. Ngoko ke, kuninzi okubhaliweyo okuzama ukuchaza ukuba inokuba yini eyenza ukuba bonke aba bantu bohlukeneyo bakholwe ukuba bambona uKristu ovukileyo.

Abanye bazathuza ngelithi, bonke abafundi baphazamiseka engqondweni ngenxa kaYesu ovukileyo; abanye bathi uYesu wayengazange afe ngokwenene kodwa wafa nje isiqaqa wabuya wavuka emva kokuba wayethulwe emnqamlezweni, waza wathi akubonakala kwakhona, abafundi baKhe bacinga ukuba uvuswe kwabafileyo. Abanye kanti bathi (ungangakholwa) uYesu wayenewele elingumntakwabo abaya baliphazamisa noYesu abafundi baKhe ngelithi linguKristu ovukileyo. Ngamanye amazwi, ubungqina bembali bunamandla ngokuvuka kukaKristu nto leyo eyenza ukuba kubekho zonke ezi ntetho bazihlanganisayo khon’ ukuze bakuchithe [ukuvuka kwaKhe]. Sinokuvuka okubaluleke kangaka, asimele kumangala zizo zonke izizathu ezilungileyo esizinikiweyo ukuba sikukholelwe.

“Ilizwi elakhala emnqamlezweni, “Kugqityiwe,” lavakala phakathi kwabafileyo. Lagqobhoza kwiindonga zamangcwaba, labiza abaleleyo ukuba bavuke. Kuya kuba njalo xa ilizwi likaKristu liya kuviwa liphuma ezulwini. Elo lizwi liya kugqobhoza amangcwaba lisuse imiqobo yamangcwaba, baze abafele kuKristu bavuke. Ekuvukeni koMsindisi, ayembalwa amangcwaba awavulekayo, kodwa ekufikeni kwesibini kwaKhe, bonke abaxabisekileyo abafileyo, baya kuliva ilizwi laKhe, baphume ke beze ebomini obuzukisiweyo obungenakufa. Kwalawo mandla avusa uKristu kwabafileyo aya kuvusa ibandla laKhe, alizukise kunye naYe, ngaphezu kwazo zonke iziphatha-mandla, ngaphezu kwawo onke amagunya, ngaphezu kwalo lonke igama elibiziweyo, kungekuphela kweli lizwe, kodwa nakulo ilizwe elizayo.”—Ellen G. White, Ulangazelelo Lwamaphakade, iph. 787.

**Imibuzo Yokuxoxwa**

`“ ‘Kugqityiwe!’ ” (Yohane 19:30) nokuthi “ ‘Uvukile!’ ” (Mat. 28:6) zezona zintetho zinambithekayo ezintetho yazo incamisileyo ezakha zathethwa. Zixhasana njani kwimbali yosindiso? Themba lini elikhulu esilakhelwa kula mazwi?`

`Ekuqaleni, iinkokeli zenkolo zafuna ukulalusa ingcwaba ukuze abafundi bangakwazi ukuza kuba umzimba kaYesu. Kamva, zahlawula abalindi ukuba bathi abafundi bawuba umzimba. Isinceda njani le ngxelo ngokuveza ubunyaniso bengcwaba elingenanto nto leyo ebaluleke ngokungathethekiyo kuthi njengamaKristu?`