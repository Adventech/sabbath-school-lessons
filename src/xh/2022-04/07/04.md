---
title:  Baninzi Abavuka NaYe
date:  08/11/2022
---

> <p></p>
> “Lasuka ikhuselo lengcwele lakrazuka kubini, lithabathele phezulu lada lesa phantsi; umhlaba wanyikima, namawa acandeka, namangcwaba avuleka, zathi izidumbu ezininzi zabangcwele ababelele zavuka; baphuma emangcwabeni emveni kokuvuka kwakhe, bangena kuwo umzi ongcwele, babonakala kuninzi.” (Mat. 27:51–53).

`Isifundisa ntoni le ngxelo enobunzima ukuyikholelwa ngokuvuka kukaYesu kwanoko kwakufezayo?`

Inyikima yaphawula ukufa kukaYesu (Mat. 27:50, 51), yaza enye yaphawula ukuvuka kwaKhe (Mat. 28:2). Ngomzuzu wokufa kukaYesu, “umhlaba wanyikima, namawa acandeka, namangcwaba aqhekeka avuleka, imizimba yabantu abaninzi ababefile yavuselwa ebomini. Baphuma emangcwabeni emveni kokuvuka kukaYesu, bangena kuwo umzi ongcwele, babonakala kubantu abaninzi” (Mat. 27:51–53, NIV). Aba bangcwele bavuswayo badumisa bengamangqina ovuko lwaKhe nanjengokuba beluhlobo lwabo baya kuvuswa kuvuko lokugqibela. Ngoko ke, kanye emva kokuvuka kukaYesu, abantu abaninzi kumaYuda banikwa ubungqina obunamandla ukuba bakholwe kukuvuka kwaKhe baze ngaloo ndlela bamamkele njengomsindisi wabo, nto leyo abayenzayo abaninzi, kuquka abaninzi kubabingeleli (khangela nakwi-Izenzo 6:7).

“Ngexesha lokusebenza kwaKhe [umsebenzi wayezele wona], uYesu wavusela abafileyo ebomini. Wayevuse unyana womhlolokazi waseNayin, nentwazana yomphathi kunye noLazaro. Phofu aba babengambathiswanga ngokungabi nakufa. Emva kokuba babevusiwe, babese phantsi kokufa. Bona abo baphuma engcwabeni ngexesha lokuvuka kukaKristu, bavuselwa ebomini obungunaphakade. Benyuka naYe njengeembasa zoloyiso lwaKhe phezu kokufa nengcwaba. . . . Aba bangena esixekweni, babonakala kwabaninzi, bevakalisa, besithi, uKristu uvukile kwabafileyo, nathi sivuke kunye naYe. Ngaloo ndlela yenziwa ukuba ingaze ife inyaniso engcwele yovuko.”—Ellen G. White, Ulangazelelo Lwamaphakade, iph. 786.

Ngokwentetho yoluntu, ababingeleli abakhulu namadoda amakhulu bonke babenethuba elihle. Babe negunya lenkolo yesizwe kwaye babenakho ukoyisela amagunya aseRoma nezihlwele ukuba bancedwe kumacebo wabo. Bayilibala kodwa loo nto yokuba “ ‘ “Osenyangweni ungumlawuli kummandla wonke woluntu ekwalunika nawuphi anqwenela ukumnika lona” ’ ” (Dan. 4:32, NASB). Ubuxoki babo baphikiswa benziwa into engekhoyo bubukho babangcwele abavukayo.

`Akukhathaleki nokuba izinto zingabambi ngaluphi uhlobo ngoku, yintoni enokwenza ukuba sikwazi ukuthembela kuloyiso lukaThixo lokugqibela ngenxa yethu njengoko sisalwa kulo mhlaba uwileyo?`