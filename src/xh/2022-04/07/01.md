---
title:  Uloyiso LukaKristu Phezu Kokufa
date:  05/11/2022
---

### Fundela Isifundo Sale Veki
Mat. 27:62–66; Yohane 10:17, 18; Mat. 27:51–53; Yohane 20:11–29; 1 Kor. 15:5–8.

> <p>Indima Yenkumbulo</p>
> “Ndithe ndakumbona, ndawa ezinyaweni zakhe ndaba njengofileyo.Wabeka isandla sakhe sokunene phezu kwam wathi, ‘Musa ukoyika. Mna ndingowokuQala nowokuGqibela. NdingOphilayo; ndaye ndifile, kodwa uyabona, ndiphile ngonaphakade kanaphakade! Kunjalo nje ndinezitshixo zokufa nezendawo enabafileyo’” (IsiTy. 1:17, 18, NCV).

Embindini wenkolo yobuKristu kukho ukuvuka kukaYesu. UPawulos wayicacisa kakhulu ngamandla le ndawo. Wabhala wathi: “Kuba, ukuba abafileyo abavuki, noKristu woba akavukanga. Ukuba ke uKristu akavukanga, loba luyinto engeyanto ukholo lwenu, noba nisesezonweni zenu; ngoko nabalele ukufa bekuKristu, bona batshabalele” (1 Kor. 15:16–18). Siza kukuqwalasela oku ngakumbi kwiveki ezayo.

Kungoko, kungakhathaleki nokuba uPawulos ucinezele kangakanani ngokufa kukaKristu, nokuba kwakubaluleke kanganani,—“Kuba ndagqiba kwelokuba ndingazi nto phakathi kwenu, ingenguYesu Kristu, naye ke ebethelelwe emnqamlezweni” (1 Kor. 2:2)—akusincedi nganto ngaphandle kokuvuka kwaKhe. Lunjalo ukubaluleka uvuko lukaYesu kuyo yonke inkolo yobuKristu necebo losindiso.

Noko ke, kunzima ukuqonda ukuba kutheni uvuko lukaKristu kunye nalo nokwethu ukuvuka lubaluleke kangaka xa, njengokukholwa kwabaninzi, abafele kuKristu sebonwabele uzuko lwezulu njengoko “beye ekhaya ukuba babe neNkosi.”

Sekubekwe ecaleni konke oko, kule veki siya kukhangela ekuvukeni kukaKristu nabo bonke ubungqina oboyisayo awasinikayo ukuba sikholelwe kuko.

_*Funda esi sifundo ukulungiselela iSabatha kaNovemba 12._