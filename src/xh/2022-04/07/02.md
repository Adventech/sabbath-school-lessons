---
title:  Ingcwaba Elitywiniweyo
date:  06/11/2022
---

Umsebenzi awayewuzele uKristu wawubonakala ngathi uphelile (nokuba uwe phantsi) ngokufa kwaKhe emnqamlezweni. USathana waphumelela ukukhuthaza uYudas ukuba angcatshe uMsindisi (Luka 22:3, 4; Yohane 13:26, 27) nababingeleli abakhulu kunye namadoda amakhulu ukuba bafune ngamandla ukufa kwaKhe (Mat. 26:59, Mat. 27:20). Emva kokubanjwa kukaYesu, “bonke abafundi bamshiya, babaleka” (Mat. 26:56), uPetros yena wamkhanyela kathathu (Mat. 26:69–75).

Ngoku uYesu wayelele engcwabeni elixholwe elityeni, livalwe latywinwa ngelitye elikhulu, likhuselwe ngabalindi bamaRoma (Mat. 27:57–66), lilindwe ngamagunya angabonwayo eedemon. “Ukuba wayenakho, [uSathana] wayeya kumgcina uKristu etshixelwe apho engcwabeni.”—Ellen G. White, Manuscript Releases, vol. 12, p. 412.

Ngexesha lolungiselelo lwaKhe lwasemhlabeni, uKristu akazange anele kuxela kwangaphambili ukufa kwaKhe kuphela emnqamlezweni kodwa kwanokuvuka kwaKhe. Esebenzisa ulwimi lwaseMpuma oluquka konke,— “imini epheleleyo nesiqingatha okanye inxalenye yayo njengemini epheleleyo, uYesu wathi, ‘njengokuba uYona ebemini ntathu nabusuku buthathu esiswini sentlanzi enkulu, kwangokunjalo, uNyana woMntu woba mini ntathu nabusuku buthathu embilinini womhlaba’ ” (Mat. 12:39, 40). Kwelinye ixesha uYesu wacinezela ukuba uya kubulawa kodwa ngomhla wesithathu wobuya avuke kwakhona (Mat. 16:21; Mat. 17:22, 23; Mat. 20:17– 19). Ababingeleli abakhulu nabaFarisi babeziqonda ezo ntetho baza bathabatha amanyathelo ababethembe ukuba aya kukuthintela ukuvuka kwaKhe.

`Funda: Mateyu 27:62–66. Zanceda njani ezi zenzo ukwenza kuphela ukuba ihlabathi kamva libe nobungqina obongeziweyo ngokuvuka kukaYesu?`

Onke amanyathelo enkuseleko awathatyathwayo ukugcina uYesu etshixelwe engcwabeni anela ukwenza ukuba uloyiso lwaKhe phezu kokufa nemikhosi yobubi luqapheleke ngaphezulu ngenxa yawo onke amacebo namanyathelo abawathabathayo ukuqinisekisa ukuba akayi kuvuka.

Kwakhona, la madoda ayevile ngemimangaliso kaYesu; ayeyibonile neminye yayo. Noko kunjalo, acinga ukuba abalindi phezu kwengcwaba babengamnqanda, Lowo wayekwazi ukwenza imimangaliso emininzi kangako, ukuba angavuswa?

Kanti ke, ukubeka abalindi barhangqe ingcwaba hleze –kuthini? Abafundi babengawuba umzimba baze bathi uYesu uvusiwe kwabafileyo? Xa abantu bebuza, Uphi uYesu ovukileyo? Babengasuka bathi: Yamkelani oko sikuthethayo.

Ukuba akukho nto yimbi, izenzo zabo zaveza nje indlela ababemoyika ngayo uYesu ababingeleli abakhulu, nasemva kokuba efile. Mhlawumbi, ngaphakathi kanye, babesoyika ukuba angasuka nje avuke, ngapha koko.