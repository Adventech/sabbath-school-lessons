---
title:  “Umntu Ophilileyo”
date:  09/10/2022
---

`Funda: Genesis 1:24–27 noGenesis 2:7, 19. Zinto zini ezifanayo nezahlukeneyo onokuzibona phakathi kwendlela uThixo adale ngayo izilwanyana noluntu? Usixelela ntoni uGenesis 2:7 ngendalo yomntu?`

Ingxelo kaGenesis ibabaza ukuba ngomhla wesithandathu weveki yokuDala uYehova uThixo wazisa ebomini izilwanyana zomhlaba nabantu bokuqala, isibini (Gen. 1:24–27). Sixelelwa ukuba “[uThixo] wenza emhlabeni zonke izilwanyana zasendle neentaka zonke zesibhakabhaka” (Gen. 2:19, NIV). “Wamenza nomntu ngothuli lomhlaba” (Gen. 2:7, NIV).

Nangona kwakufanwa ngumntu nezilwanyana ngokubakho ngokwenziwa “ngomhlaba,” ukwenziwa komntu kwakwahlukile koko kwezilwanyana ngeendlela ezibalulekileyo ezimbini. Kuqala, uThixo wambumba umntu umzimba, waza “waphefumlela emathatheni wakhe impefumlo yobomi, waza umntu wangumntu ophilileyo” (Gen. 2:7, NIV). Wayeyinto engumzimba ngaphambi kokuba abe ngophilileyo. Okwesibini, uThixo wadala indoda nebhinqa kanye ngokomfanekiso nemfano kaThixo (Gen. 1:26, 27).

UGenesis 2:7 uchaza ukuba ukufakwa “kwempefumlo yobomi” emzimbeni osisambuku ka-Adam kwamenza “wangumntu ophilileyo” (Heb. Nephesh chayyah) okanye “umphefumlo ophilileyo.” Ithetha ukuthi le nto, umntu ngamnye kuthi akanamphefumlo onako ukubakho unxamnye nomzimba. Endaweni yoko, elowo nalowo kuthi ungumntu ophilileyo okanye umphefumlo ophilileyo. Ibango lokuba lo “mphefumlo” uyinto enengqondo enako ukubakho yahlukene nomzimba iyingcamango yobubuhedeni, engenakwenza neBhayibhile. Ukuyiqonda imeko eyiyo yendalo yoluntu kusikhusela ekwamkeleni ingcinga ethandwayo yomphefumlo ongaphathekiyo nazo zonke iimposiso eziyingozi ezakhelwe phezu kwaloo nkolo.

Akukho kuba sengqondweni kwayo nayiphi inxalenye zomntu odaliweyo xa yahlukene nesiqu eso siphelele. UThixo wasidala ngendlela eyoyikekayo nemangalisayo, kwaye akufuneki siqashisele ngaphaya koko zikuthethayo iziBhalo ngawo wona lo mba. Kakuhle, asikuphela nje kwendalo yobomi imfihlelo (ososayensi abakavumelani ukuba kuthetha ntoni kanye xa kuthiwa into iphilile), kude kugqithise ukuba yimfihlelo imeko yokuba sezingqondweni. Kwenzeka njani ukuba intlamana nje engenzima kangako (cells and chemicals) ezintlokweni zethu, ubuchopho, ikwazi ukugcina nokudala izinto ezingaphathekiyo njengeengcinga neemvakalelo? Abo bafunda ezi ngcamango bayavuma ukuba, ngokwenene, asazi.

`Isimanga sento obuyiyo ubomi! Kutheni le nto kufuneka sisonwabele, phofu kungekuphela isipho sobomi kodwa ubomi obungunaphakade, onguwona mkhulu ke lowo ummangaliso?`