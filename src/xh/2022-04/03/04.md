---
title:  “Umoya Ubuyela KuThixo”
date:  11/10/2022
---

`Funda: Genesis 2:7 neIntshumayeli 12:1–7. Nguwuphi umahluko [okanye impikiswano] owubonayo phakathi kwezi ndawo zimbini zeBhayibhile? Zingasinceda njani ukuba siyiqonde ngcono imeko yomntu ekufeni? Bona nakuGenesis 7:22.`

Njengoko sesibonile, iBhayibhile ifundisa ukuba umntu ungumphefumlo (Gen. 2:7), nokuba umphefumlo uyeka ukubakho xa umzimba usifa (Hez. 18:4, 20).

Kwenzeka ntoni phofu ngo“moya”? ingaba usala usezingqondweni naxa kusemva kokufa komzimba? AmaKristu amaninzi akholelwa koko, aze azame ukuyithethelela loo mbono wayo ngokucaphula Intshumayeli 12:7, ethi, “Ngoko ke, uthuli lubuyela emhlabeni njengoko belunjalo, umoya ubuyele kuThixo owawunikayo. [“Ke lona uthuli lwethu luya kubuyela emhlabeni, apho lwaluvele khona kakade, umoya ubuyele kuThixo njengoko wawuvela kuye” IBHAYIBHILE]. Phofu le ntetho ayiniki into ethi umoya wabafileyo uhlala usezingqondweni phambi kukaThixo.

Intshumayeli 12:1–7 ngezangotshe zobuciko ichaza inkqubo yokuguga, efikelela ekufeni. Indima yesi-7 ibhekisa ekufeni njengokubuya umva kwenkqubo yendalo ekhankanywe kuGenesis 2:7. Njengoko sekutshiwo, ngomhla wesithandathu weveki yokuDala, “uYehova wambumba umntu ngothuli lwasemhlabeni, waphefumlela emathatheni akhe impefumlo yobomi; umntu ke waba ngumphefumlo ophilileyo” (Gen. 2:7). Ngoku ke, Intshumayeli 12:7 isixelela ukuba “uthuli luya kubuyela emhlabeni njengoko lwalunjalo, uze umoya ubuyele kuThixo owawunikayo” (NKJV). Ngoko, impefumlo yobomi awayiphefumlelayo uThixo emathatheni ka-Adam, nawayenza ukuba ifumaneke kubo bonke abanye abantu abadaliweyo, ibuyela kuThixo okanye, ngamanye amazwi, iyayeka ukuhamba ingene ibatyhutyhe.

Kufuneka sigcine engqondweni ukuba Intshumayeli 12:7 ichaza indlela yokufa yayo yonke indalo engumntu kwaye ayahluli phakathi kwamalungisa nabakhohlakeleyo. Ukuba imimoya ekuthethwa ngayo yabo bonke abafayo ihlala isezingqondweni phambi kukaThixo, makube nemimoya yabakhohlakeleyo iphambi kukaThixo? Le ngcamango ayivumelani nemfundiso yeziBhalo. Ngenxa yokuba indlela enye yokufa yenzeka kubantu nakwizilwanyana (Intsh. 3:19, 20), ukufa akunto yimbi ngaphandle kokuyeka ukubakho njengezidalwa eziphilileyo. Njengoko etshilo umdumisi, “Uyabusithelisa ubuso bakho; ziyakhwankqiswa; uyawuhlangula umoya wazo, ziphume umphefumlo, zibuyele eluthulini lwazo” (Ind. 104:29).

`Siye sithi ukufa kuyinxalenye nje yobomi. Kutheni le nto iyimposiso leyo? Ukufa kuyinto echaseneyo nobomi, lutshaba lobomi. Themba lini elikhulu, ke ngoko, elifunyanwa kule ndima: “Olokugqibela utshaba oluya kubhangiswa kukufa” (1 Kor. 15:26)?`