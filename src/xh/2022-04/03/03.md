---
title:  “Umphefumlo Owonayo Kuya Kufa Wona”
date:  10/10/2022
---

`Funda: Hezekile 18:4, 20 noMateyu 10:28. Zingasinceda njani ezi ndima ukuba siyiqonde imeko yomphefumlo womntu?`

Ubomi bomntu kweli hlabathi lizele sisono buethe-ethe baye budlula (Isa. 40:1–8). Akukho nto ingcoliswe sisono enokuma ngonaphakade ngokwendalo yayo. “Ngenxa yoko, njengokuba isono sangena ngamntu mnye ehlabathini, kwangena ke ukufa ngaso isono; kwaza ngokunjalo ukufa kwabatyhutyha abantu bonke, ekubeni bonke bonayo” (Roma 5:12). Ukufa kusisiphumo sendalo yesono, echukumisa bonke ubomi apha.

Kulo mcimbi, kukho iingcamango ezimbini ezibalulekileyo ngokweBhayibhile. Kulo mcimbi, zimbini iingcamango ezibalulekileyo zeBhayibhile. Enye yeyokuba izidalwa ezingabantu kunye nezilwanyana bayafa. Njengoko watshoyo ukumkani uSolomon, “ ‘Ngokuqinisekileyo isiphelo sezidalwa ezingabantu nezilwanyana siyafana; ezi zidalwa zilindelwe sisiphelo esinye: Njengoko esinye sisifa, nesinye siyafa. Zonke zinomphefumlo omnye; abantu abazidluli nganto izilwanyana. . . . zonke ziya kwindawo enye; zonke zivela eluthulini, kwaye zonke zibuyela eluthulini’ ” (Eccl. 3:19, 20, NIV).

Eyesibini ingcamango yethi, ukufa komzimba womntu kuthetha ukuyeka kobukho bakhe njengomphefumlo ophilileyo (Heb. nephesh). KuGenesis 2:16, 17, uThixo wabalumkisa uAdam noEva ukuba, xa bethe bona, ngokutya emthini wokwazi okulungileyo nokubi, baya kufa.

Ephinda esi silumkiso, uYehova wayibethelela le ngongoma kuHezekile 18:4, 20: “ ‘Umphefumlo owonayo kuya kufa wona’ ” (NKJV). Le ntetho ithetha izinto ezimbini. Enye yethi, njengoko zonke izidalwa ezingabantu zingaboni, sonke siphantsi kwenkqubo engenako ukuphetshwa yokuguga nokufa (Roma 3:9–18, 23). Enye yethi, ingcamango yeBhayibhile iyayiphuthisa ingcamango ethandwayo yokuba kucingwa ngomphefumlo ongenakufa. Ukuba umphefumlo awunakufa kwaye uhlala uhleli uphilile kwenye imo okanye kwenye indawo, ngoko ke, asifi ngokwenene, ingaba ke ngokwenene siyafa?

Kwelinye icala, isisombululo seBhayibhile kwingxuba-kaxaka asingumphefumlo ongenamzimba nokuba uya eParadisi na okanye uya kwintlambululo, okanye uya esihogweni na. Isisombululo ngokuqinisekileyo luvuko lokugqibela lwabo bafele kuKristu. Ngokokutsho kukaYesu kwintshumayelo yaKhe ngempefumlo yobomi, “ ‘bonke abambonayo uNyana, bakholwe kuye; ndandiya kubavusa mna ngomhla wokugqibela’ ” (Yohane 6:40).

`Kutheni le nto ingqiniseko yokuBuya kwesiBini, okubethelelwe kukufika kukaKristu kokuqala kubaluleke kangaka kuko konke esikukholelwayo? (Phofu, kwakuya kuba yintoni ukufika kukaKristu kokuqala ngaphandle kokwesiBini?) Themba lini ebesingaba nalo ngaphandle kwesithembiso sokubuya kwaKhe?`