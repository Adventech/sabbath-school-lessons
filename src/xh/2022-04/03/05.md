---
title:  “Abafileyo Abazi Lutho”
date:  12/10/2022
---

`Funda: Yobhi 3:11–13; Indumiso 115:17; Indumiso 146:4; neNtshumayeli 9:5, 10.Yintoni esingayifunda kwezi ndawo nemeko yabantu ekufeni?`

Abanye abacacisi beBhayibhile bacikoza ngezi ndawo (Yobhi 3:11–13; Ind. 115:17; Ind. 146:4; Intsh. 9:5, 10), zibhalwe ngolwimi lokubonga besithi, azinako ukusetyenziswa ukucacisa imeko yabantu ekufeni. Yinyaniso ukuba maxa wambi izibongo zinganazo iintsingiselo ezimbaxa zize zingaqondwa kakuhle, kodwa akunjalo apha ngezi ndima. Ulwimi lwazo lucacile, kwaye nezikufundisayo kuhambelana nazo zonke iimfundiso zeTestamente eNdala kulo mba.

Kuqala, kuYobhi 3, inyange lithiye okwalo ukuzalwa, ngenxa yako konke ukubulaleka. (Ngemizuzu enzima kakhulu, ngubani ongazange anqwenele ukuthi ange engazalwanga?)  Uyaqonda ukuthi ukuba wayefe ezalwa, wayeya kuhlala elele ephumle (Yobhi 3:11, 13).

I-Indumiso 115 icacisa indawo apho abafileyo bagcinwe kuyo njengendawo yokuthula, kuba “abamdumisi uYehova” (Ind. 115:17). Kunzima ukuba oku kuvakale ngokungathi abafileyo, abathembekileyo, (nabanombulelo) abafileyo, basezulwini benqula uThixo.

NgokweIndumiso 146, imisebenzi yengqondo yomntu iyeka nokufa” kwakhe: “Umoya wakhe uyaphuma, ubuyela emhlabeni; ngaloo mini kanye ayatshabalala amacebo wakhe”(Ind. 146:4, NASB). Ngumzobo ofezekileyo weBhayibhile lo ngoko kwenzekayo ekufeni.

Intshumayeli 9 yongeza isithi “abafileyo abazi lutho” nokuba engcwabeni “akukho kwenza, nakucinga, nakwazi, nakulumka (Intsh. 9:5, 10). Ezi ntetho ziqinisekisa imfundiso yeBhayibhile yokuba abafileyo abakho zingqondweni.

Imfundiso yeBhayibhile yokungabi sezingqondweni ekufeni ayimele yenze kubekho ukoyika kumaKristu. Ngaphambi kwako konke, akukho sihogo sivutha ngonaphakade okanye indawo yentlambululo elindele abo bafa bengasindiswanga. Okwesibini, kukho umvuzo omangalisayo olindele abo bafela kuKristu. Akumangalisi ukuba “kulowo ukholwayo, ukufa kuyinto nje encinane. . . .  Kumntu ongumKristu, ukufa kukulala kuphela, umzuzu wokuthula nobumnyama. Ubomi bufihlwe noKristu kuThixo, kwaye “xa athe wabonakalaliswa uKristu, obubomi bethu, ngelo xesha niya kubonakalaliswa nani, ninaye ebuqaqawulini.”Yohane 8:51, 52; Kol. 3:4.”—Ellen G. White, Ulangazelelo Lwamaphakade, iph. 787.

`Cinga ngabafele kuKristu. Bawavala amehlo wabo ekufeni kuze bathi, nokuba basengcwabeni i1500 leminyaka okanye iinyanga ezi-5, konke kuyafana kubo. Into elandelayo abaya kuyazi kukubuya kukaKristu. Utsho njani, ke ngoko, omnye ukuthi, ngenye indlela, abafileyo beva ngcono kunathi baphilileyo?`