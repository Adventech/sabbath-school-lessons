---
title:  Ukuqonda Indalo Yomntu
date:  08/10/2022
---

### Fundela Isifundo Sale Veki
Gen. 1:24–27; Gen. 2:7, 19; Mat. 10:28; Eccl. 12:1–7; 1 Kumkani 2:10; 1 Kumkani 22:40.

> <p>Indima Yenkumbulo</p>
> “UYehova uThixo wambumba umntu ngothuli lwasemhlabeni, waphefumlela emathatheni akhe impefumlo yobomi; umntu ke waba ngumphefumlo ophilileyo” (Genesis 2:7).

Ukungadibani phakathi kwelizwi likaThixo, “ ‘Uya kufa’ ” (Gen. 2:16, 17) nesithembiso sikaSathana esingunomgogwana, “Ngokuqinisekileyo akuyi kufa!”(Gen. 3:4, NASB) wawungaphelelanga eGadini yase-Eden. Kuvakele kuyo yonke imbali. Abantu abaninzi bazama ukuvumelelanisa amazwi kaSathana namazwi kaThixo. Kubo, isilumkiso, “ ‘Uya kufa’ ” sibhekisa kuphela kumzimba owonakalayo okanye otshabalalayo, lo gama isithembiso, “ ‘Ngokuqinisekileyo uya kufa!’ ” sikukubhekisa kumphefumlo okanye umoya onokufa.

Noko ke, le ndlela yokubona ayisebenzi. Umzekelo, ingaba amazwi aphikisanayo kaThixo noSathana angenziwa avumelane? Ingaba kukho umphefumlo ongeyonto iphathekayo okanye umoya onokusinda ekufeni komzimba? Mininzi imizamo yobulumko nesayensi ezama ukuphendula le mibuzo. Noko kunjalo, njengamaKristu azinze eBhayibhileni, kufuneka siqonde ukuba kuphela nguSomandla uThixo, Owasidalayo, nosazi ngokugqibeleleyo (bona Indumiso 139). Ngoko ke, kuphela kuseLizwini laKhe, eziBhalweni, apho sinokufumana iimpendulo kule mibuzo ibaluleke kangaka.

Kule veki siza kuqwalasela indlela iTestamente eNdala eyicacia ngayo indalo yomntu nemeko yezidalwa ezingabantu ekufeni.

_*Funda esi sifundo ukulungiselela iSabatha kaOkthobha 15._