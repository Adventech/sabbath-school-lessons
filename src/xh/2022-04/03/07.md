---
title:  Ukujula Nomcabango
date:  14/10/2022
---

Ellen G. White, “Inkohliso Enkulu Yokuqala,” amaph. 531–550, kwi-Imbambano Enkulu.

Ukuba wakha wangena kwigumbi lokuhlinzwa walaliswa ngamachiza wakhona, unokuba nalo ufifi lokuba kunokuba kunjani kwabafileyo. Nalapho, xa uphantsi kwalamachiza, ingqondo yakho isasebenza. Cinga ke ukuba kunganjani kwabafileyo, xa konke ukusebenza kwengqondo, yonke into, iyeke mpela ukusebenza. Amava wabo ekufeni, ngoko, kukuvala amehlo wabo, kanti ngokwakuthi, thina bahleliyo, into elandelayo abaya kuyazi kukubuya kwesibini kukaYesu okanye ukubuya kwaKhe emva kweminyaka eliwaka (bona IsiTy. 20:7–15). Kuya kude kube lelo xesha, bonke abafileyo belindile, ixesha elingathi ngumzuzwana kubo. Kuthi basele bephila, ukufa kubonakala ngokungathi kulixesha elide. Kwabaphilayo kunjalo; kodwa kwabafileyo kungathi kungumzuzwana kuphela.

“Ukuba bekuyinyaniso ukuba imiphefumlo yabo bonke abantu idlula iye ngqo ezulwini ngeyure yokuphela, ngoko nathi besifanele ukukunqwenela ukufa kunobomi. Baninzi abenziwe yile nkolo ukuba babucime ubukho babo [bazibulale]. Bathi xa besoyiswa ziinkathazo, ukudideka, nokuphoxwa, kubonakale kuyinto elula ukuwuqhawula umsonto ocekeceke wobomi baze banyukele kumgcobo welizwe likanaphakade..”—Ellen G. White, Imbambano Enkulu, iph. 539.

“Ayikho indawo esiBhalweni esiNgcwele apho kukho intetho ethi amalungisa awufumana umvuzo wawo okanye abakhohlakeleyo bathunyelwa ekohlwayweni kwabo xa bafayo. Amanyange nabaprofeti abashiyanga siqinisekiso sinjalo. IBhayibhile ikufundisa ngokucacileyo ukuba abafileyo abayi kwangoko ezulwini. Babekwe njengabalindileyo kude kube seluvukweni.”—amaph. 549, 550.

**Imibuzo Yokuxoxwa**

`Ingcinga yeBhayibile ngomntu ephelele-osala esezingqondweni kuphela xa engahluka-hlukananga-isinceda njani ukuba siyiqonde ngcono imeko yokufa?`

`Ihlabathi liye lawexulwa lagutyungelwa yimfundiso yokungabi nakufa komphefumlo ngokwendalo, nako konke okuhambelana nako. Sibaluleke kakhulu ngokuba kutheni ngoko isigidimi sethu semeko yabafileyo? Kutheni le nto, naphakathi kwamaKristu, sifumana inkcaso enamandla kule mfundiso imangalisa ngokwenene?`

`Ukuyiqonda imeko yabafileyo kusikhusela njani koko “kunokuvela” phambi kwamehlo wethu? Ukuthi, kutheni kungazokufuneka sisoloko sikuthemba oko sikubonayo, ngakumbi ukuba oko sikubonayo kungumoya wezizalwana ezifileyo, njengoko besithi abanye bayazibona?`