---
title:  Ukufa Kwihlabathi Elizele Sisono
date:  01/10/2022
---

### Fundela Isifundo Sale Veki
Gen. 2:16, 17; Gen. 3:1–7; Ind. 115:17; Yohane 5:28, 29; Rom. 5:12; 2 Kor. 5:21.

> <p>Indima Yenkumbulo</p>
> “Ngenxa yoko, njengokuba isono sangena ngamntu mnye ehlabathini, kwangena ke ukufa ngaso isono; kwaza ngokunjalo ukufa kwabatyhutyha abantu bonke, ekubeni bonke bonayo” (Roma 5:12).

UKristu wayenguMthunywa Ongcwele wezulu awathi ngaYe uThixo wenza ukuba kubekho iyunivesi nomhlaba (Yohane 1:1–3, 10; Kol. 1:16; Heb. 1:2). Kanti ke, xa uThixo uYise wayebeka imbeko eyodwa phezu kukaKristu evakalisa ukuba bekunye baza kudala lo mhlaba, “uKhwezi waba nomona nekhwele ngoYesu Kristu” (Ellen G. White, The Story of Redemption, p. 14) waza wanamayelenqe ngakuYe.

Akuba ekhutshwe ngesixhanti ezulwini, uSathana wagqiba ekubeni “aluchithe ulonwabo luka-Adam noEva” emhlabeni aze abe ngokwenjenjalo “ungenisa isikhalo sentlungu ezulwini.” Waba nengcinga yokuba “xa enokuthi, nakanjani, abalukuhle [uAdam no-Eva] ukuba bangathobeli, uThixo uya kwenza indlela abaya kuthi ngayo baxolelwe, aze yena neengelosi zakhe eziwileyo bazuze kunye nabo kwinceba kaThixo.”—Ellen G. White, The Story of Redemption, p. 27. Kuba wayeliqonda ngokupheleleyo uThixo icebo likaSathana, wabalumkisa uAdam noEva ukuba bangazibeki esichengeni sesilingo (Gen. 2:16, 17). Oku kuthetha ukuthi, nangona umhlaba wawusagqibelele ungenasiphako, yayisele ikhona imiqathango emayithotyelwe ngabantu.

Kule veki siza kuqwalasela ekuweni kuka-Adam noEva, ukuba sawoyisa njani isono nokufa umhlaba wethu, nokuba uThixo wayityala njani imbewu yethemba loluntu apho e- Eden.

_*Funda esi sifundo ukulungiselela iSabatha kaOkthobha 8._