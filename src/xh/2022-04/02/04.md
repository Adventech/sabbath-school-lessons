---
title:  “Anisayi Kufa”
date:  04/10/2022
---

`Funda: Genesis 3:4. Zithini iindlela ezininzi ezahlukeneyo obuye babekwa ngazo obu buxoki kwinkulungwane?`

Enye indlela enamandla obubonakalaliswe ngayo obu buxoki ibonwa kwinkolo eqhelekileyo yokungabi nakufa komphefumlo. Le nkolo yayisekwe kwiinkolo neengqondo zobuciko nolwazi ezininzi zakudala. KwiYiputa yakudala, yakhuthaza ukuqwayitwa namangcwaba angamabhotwe, njengamapoma wamatye [iiphiramidi].

Le nkolo yaba yenye yeentsika zobuciko nolwazi lwamaGrike. Umzekelo, encwadini The Republic of Plato, uSocrates buza uGlaucon: “Akuqondi na ukuba umphefumlo wethu awufi kwaye awuze utshabalale?” KwekaPlato incwadi, iPhaedo, uSocrates ucikoza kwangale ndlela esithi, “umphefumlo awufi kwaye awutshabalali, ngokwenene imiphefumlo yethu ihleli eHadesi [kwelabafileyo].” Ezi mbono zobuciko bolwazi zaya zangunozala wento eninzi kwinkcubeko yasentshona nakubuKristu basemva kwexesha labapostile. Phofu zonke ezi nkolo neemfundiso zaqala kude, ekuqaleni kakhulu, eGadini yase-Eden, ngoSathana ngokwakhe.

Kumongo wesilingo sase-Eden, uSathana wamqinisekisa uEva, “ ‘Ngokuqinisekileyo, anisayi kufa!’ ” (Gen. 3:4, NASB). Ngale ntetho ecinezelwe ngamandla, uSathana wabeka elakhe ilizwi ngaphezu kwelizwi likaThixo.

`Ngokuchasene nokungabi nakufa komphefumlo, zifundisa ntoni ezi ndima, zaye zinokusetyenziswa njani ukulwa nobu buxoki? (Ind. 115:17; Yohane 5:28, 29; Ind. 146:4; Mat. 10:28; 1 Kor. 15:51–58).`

Ulwazi lobuxoki lokungabi nakufa ngokwendalo komphefumlo luye lwazingisa, nakweli lethu ixesha kwihlabathi langoku. Iincwadi, imiboniso, neenkqubo zeTV zonke ziqhuba zikhuthaza le ngcamango ithi, xa sisifa, sisuka sidlulele kwenye imo youba sengqondweni.

Obu buciko bungomphefumlo ongenako ukufa busqhuba okoko, nakweli lethu ihlabathi langoku. Iincwadi, imiboniso, neenkqubo zeTV zisaqhubeka ukukhuthaza ingcamango yokuba, xa sisifa, sisuka sidlulele kwenye imo yokuba sezingqondweni. Lilishwa ukuba le mpazamo ivakaliswa emaqongeni amaninzi ekushumayela kuwo namaKristu. Nesayensi iyabandakanyeka. Kukho iqumrhu eMelika elizama ukwenza izixhobo elithi, ngokutsho kwalo, ziya kukwazi ukusenza ukuba sixhumane nabafileyo, abakholelwa ukuba basaphilile kodwa bekho “bengabantu-abaziziquzasemva-kokufa.” Ngenxa yokuxhaphaka kwale mposiso, akumangalisi ukuba le nkohliso iya kudlala indawo ebalulekileyo kwiziganeko zokugqibela zembali yoluntu.

`Zeziphi iindlela obu buxoki obubonakala ngazo kweyakho inkcubeko? Kutheni le nto kufuneka sixhomekeke eLizwini likaThixo ngaphezu koko izivo zethu zisixelela kona?`