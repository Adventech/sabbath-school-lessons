---
title:  Ukujula Nomcabango
date:  07/10/2022
---

Ellen G. White, “Ukulingwa NokuWa,” amaph. 52–62 ne“Icebo LokuHlangulwa,” amaph. 63-70, kuAmanyange Nabaprofeti; “The Knowledge of Good and Evil,” pp. 23–27, in Education.

Kwiminyaka esanda kudlula, izifundo zenziwa kwinto ebizwa ngokuthi, nguAWOKE, ngokufutshane (Amava-Okuba-Kufuphi-Ekufeni). Into eyenzekayo yeyokuba abantu “bayafa,” ngokuthi iintliziyo zabo ziyeke ukubetha, bayeke ukuphefumla. Noko kunjalo, babuyela ebomini, kodwa benamabali amangalisayo okutyibilikela komnye umhlaba wokuhlala apho bahlangana nesidalwa esingumntu wokukhanya. Abanye bade bathethe ngokuhlangana nezizalwana ezafa kudala. Abantu abaninzi, namaKristu uqobo, abangayiqondiyo inyaniso ngokufa, bakholelwa ukuba la mabali angqina ngokupheleleyo ukuba umphefumlo awufi. Phofu, (le into yeyona icacisa kakhulu ukuba kukho into engahambi kakuhle), abaninzi abaye babe nala mava babanga ukuba izidalwa ezingumoya abahlangana nazo ngexesha  babanika amazwi entuthuzelo, iintetho ezimnandi ngothando, uxolo, nokulunga. Phofu abavanga nto ngosindiso kuKristu, akukho nto ngesono, akukho nto nangomgwebo. Nangona bengcamla ubomi bobuKristu basemva kobu ubomi, bebengamele yini oku kokudyojwa nje ziimfundiso ezisiseko zobuKristu kunye nobu bomi? Kanti, into abayifundiswayo ivakala kakhulukazi okwemfundiso yeNew Age, nto leyo echaza ukuba kutheni, kwiimeko ezininzi, baphuma bekekelele kancinane kubuKristu kunokuba babenjalo ngaphambi kokuba “bafe.” Ngokunjalo, kutheni le nto bengekho kumaKristu, abakholelwayo ukuba ama-AWOKE wawo ayefumana intshayelelo yezulu, efumana imfundiso yolwazi ngoThixo wobuKristu ngexesha elapho, ngokuchaseneyo nokujovwa okukhulu ngentshiseko yeNew Age? Impendulo yethi, bebekhohliswa kwangumkhohlisi omnye owakhohlisa uEva e-Eden, nabo, kwangobuxoki obunye. (Bona Isifundo 11.)

**Imibuzo Yokuxoxwa**

`Abonisa njani amava ka-Adam noEva ukuba ukuxolela kukaThixo akusirhoxisi zonke iziphumo zesono? Kubaluleke ngantoni oku le nto kufuneka sihlale sikukhumbula?`

`Umthi wokwazi okulungileyo nokubi yayingumhlaba “ongafanelekanga” wotshaba luka-Adam noEva. Yeyiphi eminye “imihlaba engafanelekanga” esinokuzifumana silingeka ukuba siyingene?`

`USathana uzama ukukhokelela abantu bakaThixo ekubeni bakholwe ukuba “iimfuno zikaKristu zinganeno ngobungqongqo kunokuba babekholelwa ngaphambili, nokuba ngokuyekelela okanye ngokuvumelana nehlabathi baya kuba negalelo lempembelelo engaphezulu kubathandi behlabathi.”—Ellen G. White, Testimonies to Ministers and Gospel Workers, p. 474. Yintoni esifanele ukuyenza ukuze singangeni kulo mgibe unobuqhophololo?`