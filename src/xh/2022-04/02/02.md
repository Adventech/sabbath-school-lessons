---
title:  Iintetho Ezingavaniyo
date:  02/10/2022
---

Umhlaba, xa wawuvela kuYehova, wawugqibelele (Gen. 1:31). Ukufa kwakuyinto engaziwayo nguAdam noEva. Kuloo meko, uThixo weza eGadini yase-Eden walumkisa: “ ‘Ningatya ngokukhululekileyo kuyo yonke imithi yaseGadini, kodwa umthi wokwazi okullugileyo nokubi nize ningatyi kuwo, kuba mhla nithe natya kuwo niya kufa’ ” (Gen. 2:16, 17, NRSV).

`UGenesis 2:16, 17 ububonisa njani ubunyaniso bentando ekhululekileyo kwiEden egqibeleleyo? Oko kukuthi, yintoni eyayinokwenza ukuba uThixo abalumkise ukuba babengakwazi ukukhetha ngokukhululekileyo?`

Sekulixesha elide emva kwesi silumkiso sivela kuThixo, uSathana wathabatha imo yenyoka wangena e-Eden. UEva wayibona inyoka isitya ngokonwaba isiqhamo esalelweyo kodwa ingafi. “Yena ngokwakhe wayetyile kwisiqhamo esalelweyo” (Ellen G. White, Amanyange Nabaprofeti, iph. 54), akwaze kwenzeka nto kuye.

`Funda: Genesis 3:1–4. Xa unokuzibeka endaweni kaEva,Yintoni eyayinokwenza ukuba la mazwi avakale enyanisile?`

Ngokobuciko nobulumko bomntu, ingxoxo yenyoka yayivakala isengqondweni, isoyisa ngaphezulu kakhulu kunelizwi likaThixo. Kuqala, kwakungekho nto ibonakalayo elizweni elidaliweyo, ngokwelo xesha, yobukho besono nokufa. Okwesibini, inyoka yayihleli isitya isiqhamo esalelweyo isonwabele kunjalo. Ngoko, wayeza kuthini ukuthinteleka uEva ukuba yena angayenzi le nto yenziwa yinyoka? Umyalelo kaThixo wabonakala ungqwabalala ungavakali kakuhle.

Ngelishwa, ekwenzeni isigqibo phakathi kweentetho ezimbini ezingqubanayo, uEva watyeshela imithetho-siseko emithathu esisiseko: (1) ingcamango yomntu ayisoloko iyindlela ekhuselekileyo yokuxabisa imiba yakomoya; (2) iLizwi likaThixo lingabonakala kuthi lingabhadlanga lingenangqondo kuthi, kodwa lihlala lilungile futhi linokuthenjwa; kanti (3) zikho izinto ezingekho mbi okanye ezingekho gwenxa zona ngokwazo, kodwa uThixo azinyulileyo njengezixhobo zokuhlola intobelo.

Kufuneka siqonde ukuba amava ka-Eva eGadini yase-Eden asinto iza kube kanye ebomini. Yonke imihla nayo yonke imizuzu sidinga ukwenza isigqibo phakathi kweLizwi  likaThixo (elingathandeki kakhulu kwabaninzi) kunye nezibheno zenkohliso zenkcubeko esijikelezileyo. Ukukhetha kwethu kuya kuba neziphumo ezingunaphakade.

`Zeziphi iindlela ethi imfundiso ecacileyo yeBhayibhile ingqubane neendlela zehlabathi?`