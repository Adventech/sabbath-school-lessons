---
title:  Umgwebo Wokugqibela
date:  18/12/2022
---

Kwabaninzi, ingcamango yomgwebo ithetha ukufunyanwa unetyala. Nangona leyo iyinxalenye yenkqubo, kufuneka singalibali ukuba umgwebo unalo icala elihle, kuba umgwebo ukwa bandakanya impindezelo kumalungisa. Ngokwenene, incwadi kaDaniyeli ibhekisa kwixesha lesiphelo-ixesha lomgwebo “ ‘[o]gwebela abangcwele bOsenyangweni’ ” (Dan. 7:22). Umgwebo kaThixo uquka kokubini— umthetho-siseko ofunyanwa kule ndima yeTestamente eNdala: “ ‘Yiva ke wena emazulwini, wenze, ugwebe kubakhonzi bakho; umgwebele olilungisa, umnike ngokobulungisa bakhe’ ” (1 Kumkani 8:32).

`Funda: Mateyu 25:31–46 noYohane 5:21–29. UKristu wayalatha njani imbono yokugwetywa nokuphindiselwa emgwebeni wokugqibela?`

Abanye bathi iintetho ezithi “ ‘akagwetywa’ ” (Yohane 3:18) nokuthi “ ‘akagwetywa’ ” (Yohane 5:24, NIV) zithetha ukuba abo bakuKristu abagwetywa konke, konke. Kanti ke, ezi ntetho zithetha ukuba amakholwa awagwetywa emgwebeni. Kungoko ezi ndima zifanele ukuqondwa njengezithi “ ‘akagwetywa’ ” (Yohane 3:18) kwaye “ ‘akayi kuza emgwebeni’ ” (Yohane 5:24).

Ngokufutshane, isiphelo sethu sigqitywa kubomi bethu bangoku. Abo bakuKristu banempindezelo yabo emgwebeni osele uqhuba, baye abo bangekho kuKristu bahlala begwetyiwe. Echaza umgwebo (Mat. 25:31–46), uKristu wakhankanya ubukho, hayi obeebhokhwe kuphela kodwa neegusha (amalungisa). Umpostile uPawulos wabeka ngokucacileyo, “Kuba thina aba sonke simelwe kukuthi sibonakalaliswe phambi kwesihlalo sokugweba sikaKristu, ukuze elowo azuziswe okwenziwe ngomzimba, ngoko akwenzileyo, nokuba kokulungileyo, nokuba kokubi” (2 Kor. 5:10).

Lo gama sijonge emgwebeni, kufuneka siyigcine engqondweni into yokuba sisindiswa ngobabalo (Isa. 55:1, Efese 2:8–10), sigwetyelwa ngokholo (Gen. 15:6, Roma 5:1), nokuba sigwetywa ngemisebenzi (Intsh. 12:14, Mat. 25:31–46, IsiTy. 20:11–13). Isiseko senkqubo yomgwebo ngumthetho kaThixo wokuziphatha njengoko ushwankathelwe kwimiThetho eliShumi (Intsh. 12:13, 14; Yakobi 1:25; Yakobi 2:8– 17). Imisebenzi yethu ibubungqina bangaphandle bokunyaniseka kwamava wethu asindisayo nokuba, emva koko, iziqalelo eziya kubekwa kwisilinganiso ngexesha lomgwebo.

Khumbula: akukho mthetho ukheth’ icala kuThixo ekunyuleni abanye ukuba basindiswe nabanye ukuba balahlwe. Elowo unoxanduva lwakhe ekuziphatheni ngesiphelo sakhe.

Ekupheleni, umgwebo awulilo ixesha xa uThixo esenza isigqibo sokusamkela okanye sokusala, kodwa lixesha xa uThixo egqibzela ukukhetha kwethu nokuba simamkele okanye asimamkelanga—ukukhetha okwenziweyo kubonakalaliswa ngemisebenzi yethu.