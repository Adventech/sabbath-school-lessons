---
title:  Ukujula Nomcabango
date:  23/12/2022
---

Funda: Ellen G. White, “Without a Wedding Garment,” pp. 307–319, in Christ’s Object Lessons; “Ukuphanziswa Komhlaba,” amaph. 653–661; “Ukuphela Kwembambano,” amaph. 662–673, kwi-Imbambano Enkulu.

“Ngemini yomgwebo wokugqibela, wonke umphefumlo olahlekileyo uya kuyiqonda indlela yokwala kwawo inyaniso. Umnqamlezo uya kuboniswa, ithi nentsingiselo yawo yenene ibonwe yiyo yonke ingqondo eye yamfamekiswa kukwaphula umthetho. Phambi kombono weKhalvari neXhoba lawo elingaqondwayo, aboni baya kuma benetyala. Konke ukuxoka okuthethelelwayo kuya kupheliswa. Ukreqo lomntu luya kubonakala lulubi njengoko lunjalo. Abantu baya kubona ukuba kube kuyintoni ukukhetha kwabo. Wonke umbuzo wenyaniso nemposiso kwimbambano ekade ikho uya kuba ucacisiwe. Ekugwetyweni kwendalo yonke, uThixo uya kuma emsulwa engasoleki ngobukho okanye ukuqhubeka kwenkohlakalo. Kuya kuboniswa ukuba imithetho engcwele yezulu ayinagalelo esonweni. Kwakungekho siphako kulawulo lukaThixo, kungekho sizathu sankcaso. Xa iingcamango zazo zonke iintliziyo ziya kutyhilwa, abanyanisekileyo nabavukelayo baya kuhlangana ekuvakaliseni, ukuthi, “Zinobulungisa, ziyinyaniso iindlela zakho, Kumkani weentlanga. Ngubani na ongekhe akoyike wena, Nkosi, angalizukisi igama lakho? . . . ngokuba imisebenzi yakho yobulungisa ibonakalalisiwe.” IsiTyh. 15:3, 4..”—Ellen G. White, Ulangazelelo Lwamaphakade, iph. 58.

**Imibuzo Yokuxoxwa**

`“Ukuba utshele kumna, usala ukuyekela intando yakho kuThixo, ukhetha ukufa. Kwisono, nokuba sifumaneka phi, uThixo ungumlilo odlayo. Ukuba unyula isono, wale ukwahlukana naso, ubukho bukaThixo, obusidla busigqibe isono, bunyanzelekile ukuba bukudlile nawe.”—Ellen G. White, Thoughts From the Mount of Blessing, p. 62. Esi sicatshulwa sisinceda njani ukuba siyiqonde indalo okanye imeko yomgwebo wokubulala okanye wokugqibela?`

`Gxilani kwingcamango (enikwe ekupheleni kwesifundo sangoLwesibini) yokuba akukho noyedwa kwabalahlekileyo oya kujonganga nomgwebo wokugqibela bade abo bahlangulweyo babe bayinxalenye yenkqubo yokugweba. Kwakhona, kusifundisa ntoni oku ngokuba selubala nokuba phandle kukaThixo? Kwiyunivesi ekulawula kuyo uthando, kutheni le nto kubaluleke kakhulu kangaka oku kuba phandle [kukaThixo]?`

`Ukuthabatha inxaxheba kwabangcwele kugwebo lweminyaka eliwaka kuya kubathuthuzela njani ngokubhekiselele kwabo babathandayo baya kuba belahlekile?`