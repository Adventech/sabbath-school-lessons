---
title:  Inkqubo Yokugweba
date:  17/12/2022
---

### Fundela Isifundo Sale Veki
Mat. 25:31–46; Dan. 7:9–14; 1 Kor. 6:2, 3; 2 Pet. 2:4–6; Mal. 4:1; IsiTy. 21:8.

> <p>Indima Yenkumbulo</p>
> “Kuba thina sonke simelwe kukuvela phambi kwesihlalo sokugweba sikaKristu, ukuze umntu ngamnye kuthi azuze oko kusifaneleyo ngezinto ezenziweyo ngomzimba, nokuba zilungile okanye zimbi” (2 Korinte 5:10, NIV).

Ukuba iZiBhalo kukho into enye ezicace kuyo, kukuqiniseka komgwebo. UThixo uya kuligweba ihlabathi. Iindima, kwiTestamente eNdala nakweNtsha, zininzi kwaye azinantsingiselo zimbaxa. Ubulungisa obungekhoyo kangaka apha ngoku ngenye imini buya kufika.

IBhayibhile ithi uThixo “ ‘unolwazi olugqibeleleyo’ ” (Yobhi 37:16) kwaye “wazi yonke into” (1 Yohane 3:20), kuquka nezona njongo zethu zisemfihlakalweni (Intsh. 12:14, Yer. 17:10). Zingazifihla kuye wonke nakweyiphi enye into, kodwa akukho nto ifihlakeleyo kuThixo.

Okuthethwa koku, ngokwenene, kukuthi uThixo akadingi mgwebo ukunceda Yena ukuba azi ubomi bomntu ngamnye. Imigwebo kaThixo, ngokwenene, ikukulungiselela okungcwele, okwenziwa ngenxa yezidalwa zaKhe, ezisezulwini kunye nezisemhlabeni. Le nkqubo iluhlobo lezwe lonke-imbali yendalo kuba uKhwezi waqala uvukelo lwakhe ezulwini waza waluhlwayela kulo mhlaba (IsiTy. 12:7–9).

Ngale veki siza kuqwalasela umgwebo wexesha lokuphela nezigaba ezithathu eziphambili zawo: umgwebo waphambi kokubuya kukaYesu, umgwebo weminyaka eliwaka, nomgwebo wokususa isono, imbangi yaso, naboni. Iyonke inkqubo iphela ngokuphindezelwa kwamalungisa nokufa kwesibini kwabakhohlakeleyo.

_*Funda esi sifundo ukulungiselela iSabatha kaDisemba 24._