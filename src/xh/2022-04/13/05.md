---
title:  Umgwebo Wokohlwaya
date:  21/12/2022
---

Ngexesha leMiddle Ages kwakukho ukukekelela ekuzobeni uThixo njengoMgwebi othanda ukohlwaya nongqongqo. Namhlanje ukukekela kukumchaza njengoBawo onothando, ovumakonke nongaze abohlwaye abantwana baKhe. Kanti ke, uthando olungenabo ubulungisa lujika lube sisiphithiphithi, nokungabikho komthetho [kwavula-zibhuqe], nobulungisa obungenawo umthetho buba yingcinezelo nobungwanyalala boloyiso. Inkqubo yokugweba kukaThixo ingumxube omhle wobulungisa nenceba, izinto eziphuma kuthando lwaKhe olungalawulwa yimeko ethile.

Umgwebo wokohlwaya kukungenelela kokugqibela kukaThixo kwimbali yoluntu nokohlwaya okungenako ukujikwa. Izigwebo ezohlwayayo ezinomda zakha zenzeka, umzekelo, ekugxothweni ezulwini kukaSathana neengelosi zakhe ezinovukelo (IsiTy. 12:7–12), ukukhutshwa kuka-Adam noEva egadini yase-Eden (Genesis 3), uNogumbe (Genesis 6–8), ukutshatyalaliswa kweSodom neGomora (Genesis 19, Yuda 7), ukufa kwamazibulo eYiputa (Exodus 11–12), nokufa kukaHananiya noSafira (Izenzo 5:1–11). Ngoko ke, akumangalisi ukuba kuya kubakho nomgwebo wokohlwaya abakhohlakeleyo ekupheleni kwembali yoluntu.

`Funda: 2 Petros 2:4–6 no-2 Petros 3:10–13. Zisinceda njani ezi ndima ukuba siyiqonde imo yomgwebo wokohlwaya wokugqibela? Ziyinika njani ingcamango yokugqitywa komgwebo ngokuchasene nokuqhuba kwawo ngonaphakade, nto leyo eya kuba kukugqwethwa kobulungisa ingabi kukububonisa?`

“Ukulunga nokunyamezela kukaThixo, umonde nenceba yaKhe esetyenziswe kubantu baKhe, azisayi kumthintela ekohlwayeni umoni owalayo ukuthobela oko uThixo akufunayo. Asikuko okomntu—owaphula umthetho ongcwele kaThixo, waxolelwa kuphela ngombingelelo omkhulu awawenzayo [uThixo] ngokunikela uNyana waKhe ukuba afele abanetyala kuba umthetho waKhe wawungenakho ukuguqulwa—ukumxelela uThixo [ukuba enze ntoni].”—Ellen G. White, Manuscript Releases, vol. 12, p. 208.

Konke uThixo awayenokukwenza ukusindisa uluntu ekulahlekeni ngonaphakade wakwenza, nako, ngexabiso elikhulu kuYe. abo balahlekileyo ekugqibeleni benza ukukhetha okwabakhokelela kwesi siphelo sibuhlungu. Ingcamango yokuba ukugweba kukaThixo abalahlekileyo, nokucinywa kuphele kwabo balahlekileyo akhethe (ngokuphikisana nokuthuthunjiswa ngonaphakade), ihamba ngokuchaseneyo nesimilo sikaThixo onothando leyo ayilunganga nje ngokupheleleyo. Luthando lwaKhe uThixo, kwaye luthando lwaKhe lodwa, olufuna ubulungisa, nalo.

`Usifundisa ntoni uMnqamlezo wona ngokwawo ngoko uThixo wayelungele ukukwenza ukuze asindise wonke ubani obenga angasindiswa?`