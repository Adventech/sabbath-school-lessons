---
title:  Ithemba LeTestamente Entsha
date:  12/11/2022
---

### Fundela Isifundo Sale Veki
1 Kor. 15:12–19, Yohane 14:1– 3, Yohane 6:26–51, 1 Tes. 4:13–18, 1 Kor. 15:51–55.

> <p>Indima Yenkumbulo</p>
> “Bubo obu ke ubungqina: ukuba uThixo usinike ubomi obungunaphakade; baye obo bomi bukuye uNyana wakhe. Lowo unaye uNyana, unabo ubomi; lowo ungenaye uNyana kaThixo, akanabo ubomi” (1 Yohane 5:11, 12).

Nangona bebhala ngesiGrike, bonke ababhali beTestamente eNtsha (ngaphandle kukaLuka) babengamaYuda, baza ngoko bayivela indalo yabantu ngokwesiHebhere ngokupheleleyo, akwabi ngeyobuhedeni besiGrike.

Kungoko, kuKristu nabapostile, ithemba lamaKristu lalingelitsha kodwa, endaweni yoko, likukuvezwa kwethemba lakudala elalikade ligcinwe ngamanyange nabaprofeti. Umzekelo, uKristu wakhankanya ukuba uAbraham wabona kwantlandlolo wanovuyo ukubona imini yaKhe (Yohane 8:56). UYuda waxela ukuba uEnoki waprofeta ngako ukuBuya kwesiBini (Yuda 14, 15). Yona incwadi yamaHebhere ithetha ngamagorha okholo njengawayelindele umvuzo awayengayi kuwufumana side sifumane owethu (Heb. 11:39, 40). Le ntetho yayingayi kuthetha nto ukuba imiphefumlo yawo yayisezulwini neNkosi.

Ngokucinezela ukuba kuphela ngabo bakuKristu abanobomi obungunaphakade (1 Yohane 5:11, 12), uYohane uphikisa imbono yomphefumlo onokungafi ngokwendalo. Ngokwenene, abukho ubomi obungunaphakade ngaphandle kolwalamano olusindisayo noKristu. Ithemba leTestamente eNtsha,

Ke ngoko, lithemba elizinze kuKristu, kwaye ikuphela kwethemba obu bukho bunokufa buya kuthi ngenye imini bube bobungenako ukufa.

_*Funda esi sifundo ukulungiselela iSabatha kaNovemba 19._