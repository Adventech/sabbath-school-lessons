---
title:  “Ndiya Kubuya Ndize Kwakhona”
date:  14/11/2022
---

`Funda: Yohane 14:1–3. Sele kuza kuba ngama-2,000 yeminyaka seloko uYesu wathembisa ukubuya kwakhona. Singabanceda njani abanye ukuba, nangona lilide kakhulu ixesha (nto leyo engenamsebenzi), esi sithembiso sisemgceni nakwisizukulwana sethu, nangona sikude kangako kwixesha awathetha ngaso uYesu?`

Kwaba kane encwadini yesiTyhilelo awathetha esithi, “ ‘Ndiyeza kamsinya!’ ” (IsiTy. 3:11; IsiTy. 22:7, 12, 20). Ukulindela ukuza kwakhe kamsinya kwawukhuthaza umsebenzi wokuvangela webandla labapostile kwazalisa ubomi bamaKristu angenakubalwa kuzo zonke iinkulungwane ngethemba. Naxa isizukulwana emva kwesizukulwana sithe safa, singekenzeki esi sithembiso. Ngenxa yoko, abaninzi bayabuza: Kuya kude kube nini sishumayela ukuba “UYesu uyeza kamsinya”? Ingaba la mazwi enze ukuba kubekho ukungathembeki na ekulindeleni? (Bona u-2 Pet. 3:4).

AmaKristu amaninzi akhalaze ngobude “bokulibala” (thelekisa noMateyu 25:5). Thina ke phofu, sazi njani ukuba “kukulibala” okude? Beliya kuba ngakanani ixesha elililo lokuba abe uYesu ubuyile? Ibingaba ngama-50, i-150, i-500 leminyaka? Eyona nto kanye ebalulekileyo sisithembiso seBhayibhile sokuba “INkosi ayilibali ekugcineni kwayo idinga layo, ngokwendlela abaninzi abakwazi ngayo ukulibala. Endaweni yoko, inomonde ngani, ngokungafuni kubekho noyedwa othi atshabalale, kodwa wonke ubani aze afike enguqukweni” (2 Pet. 3:9, NIV).

Nangona izinkulungwane ezinde kususela uYesu wenyuka, isithembiso sokubuya kwaKhe sise lulutho, nanamhla. Kuba kutheni? Ngokuba konke esinako kuphela ububomi bethu obufutshane (Ind. 90:10), bulandelwa kukuphumla okungekho zingqondweni engcwabeni (Intsh. 9:5, 10), kuze emva koko kube luvuko lokugqibela, kungakhange kubekho elinye ithuba lokusiguqula isiphelo sethu (Heb. 9:27). Ngokubhekiselele kumntu ngamnye kwabafileyo (njengoko kutshiwo kwisifundo sesithathu), ngenxa yokuba bonke abafileyo balele abazi lutho, ukubuya kwesibini kukaKristu akukho ngaphezulu komzuzwana okanye emibini emva kokuba befile. Kuwe, kwawakho amava, (njengakubo bonke abantu bakaThixo kuzo zonke izizukulwana), ukubuya kukaKristu akukho ngaphezulu komzuzwana emva kokufa kwakho. Oko kukuthi, kungoku, akunjalo?

Mini nganye edlulayo isisondeza kufutshane ngosuku ebuqaqawulini bokubonakala kweNkosi uYesu Kristu emafini ezulu. Nangona singazi ukuba koba nini ukuza kwaKhe, sinakho ukuqiniseka ukuba uza kuza, kwaye yeyona nto leyo ibalulekileyo ngokwenene.

`Omnye umfundisi wakha washumayela intshumayelo exoxa ngokuthi akahlupheki kukuba uKristu uya kubuya nini. Yena ukhathalele ukuthi uKristu uza kubuya. Le ndlela yokucinga ikusebenzela njani wena, kwaye ingakunceda njani xa utyhafiswa kukuba uKristu angade abuye?`