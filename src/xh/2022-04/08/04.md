---
title:  “ ‘Ndiya Kumvusa’ ”
date:  15/11/2022
---

Komnye wemizekeliso yaKhe, uYesu wondla amawaka amahlanu abantu ngezonka ezimbalwa nentlanzi (Yohane 6:1–14). Ebona ukuba isihlwele sinenjongo yokumenza ukumkani (Yohane 6:15), uYesu wahamba ngomkhombe waya kwelinye icala loLwandle lwaseGalili. Kwathi ngemini elandelayo isihlwele samlandela apho, waza apho washumayela emangalisayo yona intshumayelo ngeSonka soBomi, ecinezela ngokukodwa kwisipho sobomi obungunaphakade (Yohane 6:22–59).

`Funda: Yohane 6:26–51. UYesu wasihlanganisa njani isipho sobomi obungunaphakade novuko lokugqibela lwamalungisa? `

Entshumayelweni yaKhe, uYesu wababaza ingcamango ezintathu ezisisiseko ngokubhekiselele kubomi obungunaphakade. Kuqala wazazisa  “ ‘njengesonka esehlayo ezulwini saye esinika ubomi ehlabathini’ ” (Yohane 6:33, 58, NIV). Ngokuvakalisa athi “ ‘Ndim isonka [Greek egō eimi] sobomi’ ” (Yohane 6:35, 48), uYesu wazinikela njengo“NDINGUYE” omkhulu weTestamente eNdala (Eks. 3:14). Okwesibini, uYesu wachaza ukuba ubomi obungunaphakade bunokuzuzwa kuYe: “ ‘lowo uza kuM’ ” aze “ ‘akholelwe kuM’ ” uya kuba nayo le ntsikelelo (Yohane 6:35). Ekugqibeleni, uYesu wahlanganisa isipho sokungabi nakufa novuko lokugqibela, eqinisekisa abaphula-phuli baKhe kathathu, “ ‘ndaye ndiya kumvusa ekufeni ngomhla wokugqibela’ ” (Yohane 6:40, 44, 54, IBHAYIBHILE).

UYesu wayawanika esi sithembiso simangalisayo: “ ‘Inene, inene, ndithi kuni, Lowo ukholwayo kum unobomi obungunaphakade’ ” (Yohane 6:47). Ngoko ke, isipho sobomi obungunaphakade siyinto eqinisekileyo ekhoyo ngoku. Oku ke akuthethi ukuba okholwayo akasayi kuze afe, kwaukuba kubekho intetho ethi “uya kuvuswa” (Yohane 6:40) ithetha loo nto ukubuyela ebomini emva kokuba ubani efile.

Umfanekiso ucacile. Ngaphandle kukaKristu, umntu akanabo ubomi obungunaphakade. Kanti ke, nasemva kokwamkela uKristu, sibe nengqiniseko yobomi obungunaphakade, siqhubeka ngokwangoku sinokufa nokuba, ngenxa yoko, siphantsi kokufa kwemveli. EkuBuyeni kwesiBini, uYesu uya kusivusa aze, kwangoko, asinike isipho sokungabi nakufa eyayisesethu kakade. Isipho siqinisekisiwe, kungengakuba kukho umphefumlo ekucingwa ukuba awunako ukufa, kodwa, endaweni yoko, ngenxa yobulungisa bukaYesu obuza kuthi ngokholo kuYe.

`Gxila kumazwi kaYesu othe wawafunda othe, ukuba uyakholwa kuYe, (njengangoku), unobomi (njengangoku) obungunaphakade! Singakunceda njani esi sithembiso simangalisayo ukuba umelane nenyaniso ebuhlungu yexesha esikulo lokufa okwangoku, nangona kuya kuba kokwexeshana?`