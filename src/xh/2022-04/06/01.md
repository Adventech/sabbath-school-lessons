---
title:  Wafela Thina
date:  29/10/2022
---

### Fundela Isifundo Sale Veki
IsiTy. 13:8; Mat. 17:22, 23; Marko 9:30–32; Yohane 19:1–30; Rom.6:23; 1 Kor. 1:18–24.

> <p>Indima Yenkumbulo</p>
> “Njengokuba ke uMoses wayiphakamisayo inyoka entlango, umelwe kukuphakanyiswa ngokunjalo uNyana woMntu; ukuze bonke abakholwayo kuye bangatshabalali, koko babe nobomi obungunaphakade” (Yohane 3:14, 15).

Yintetho eqhelekileyo ethi asinakuze sikwazi ukuphepha ukufa neerhafu. Asiyonyaniso ngokupheleleyo leyo. Abantu bayakwazi ukuphepha iirhafu, kodwa hayi ukufa. Bangakwazi ukukulibazisa ukufa iminyaka nje embalwa, kodwa kungekudala, ukufa kuyafika. Ngenxa yokuba sisazi ukuba abafileyo, bonke amalungisa nabangengawo, babheka ndawonye, ithemba lethu lovuko lithetha okukhulu kuthi. Njengoko watshoyo uPawulos, ngaphandle kweli themba, “ngoko nabalele ukufa bekuKristu, boba batshabalele” (1 Kor. 15:18), nto leyo enokuba yingxaki ukuyithetha xa abo “bafele kuKristu” bejikeleza ezulwini phambi kukaThixo.

Ngoko ke, ukuvuka kukaKristu kungundoqo wokholo, kuba ekuvukeni kwaKhe sinesiqinisekiso sokwethu ukuvuka. Phambi kokuba uKristu avuke kwabafileyo, naYe, phofu, kwafuneka ukuba afe. Yiyo le nto, phakathi kwentlungu yaseGetsemane , ngokulindela ukufa kwaKhe, wathandaza: “ ‘Kukalokunje umphefumlo wam ukhathazekile, mandithini na? Bawo, ndisindise kweli lixa. Hayi, ndizele khona oku kweli lixa.’ ” (Yohane 12:27). Loo njongo yayikukufa.

Kule veki siza kuqwalasela ukufa kukaKristu nokuba kuthetha ntoni kwisithembiso sobomi obungunaphakade.

_*Funda esi sifundo ukulungiselela iSabatha kaNovemba 5._