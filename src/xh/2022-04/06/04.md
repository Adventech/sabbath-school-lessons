---
title:  “Kugqityiwe!”
date:  01/11/2022
---

`Funda: Yohane 19:1–30. Sithini isigidimi esibaluleke kakhulu esiza kuthi kwintetho kaYesu ethi, “Kugqityiwe”?`

Ekugqibeleni, imizuzu ebalulekileyo kaKristu, yoluntu, yendalo yonke [yeyunivesi] yayifikile. Esentlungwini enzulu, walwa namagunya obumnyama. Kancinane waya kufika eGadini yaseGetsemane, waphumela ekulingweni okungenabulungisa, waya kufika entabeni yaseKalvari. Iingelosi ezikhohlakeleyo zazizama ukumoyisa. Ngexesha uYesu wayejinga emnqamlezweni, ababingeleli abakhulu, ababhali, namadoda amakhulu bamgculela besithi, “ ‘Abanye wabasindisa; yena ngokwakhe akanakuzisindisa. Ukuba unguKumkani kaIsrayeli, makehle kalokunje emnqamlezweni; sokholwa nguye’ ” (Mat. 27:42).

Wayengehla na uKristu emnqamlezweni azisindise? Ewe, wayekwazi kodwa wayengenayo intumekelelo yokwenza oko. Uthando lwaKhe olungenazixhomekeko [olupheleleyo] loluntu lonke, kuquka nabo babemgculela, aluzange lumvumele ukuba ancame okanye oyiswe. Eyona nto, “ababemculela babephakathi kwabo wayesifa ukuba abasindise; ngoko ke wayengenako ukuhla emnqamlezweni azisindise Yena, kuba wayebanjwe, hayi zizikhonkwane, kodwa yintando yaKhe yokubasindisa.”— Alfred Plummer, An Exegetical Commentary on the Gospel According to S. Mateyu (London: Elliot Stock, 1910), p. 397.

Apha ekubulalekeni kukaKristu, uYesu wayesoyisa ubukumkani bukaSathana, nangona yayinguSathana owayekhuthaza iziganeko ezakhokelela emnqamlezweni, kuquka ukungcatsha kukaYudas (Yohane 6:70; Yohane 13:2, 27). “Ngandlela ithile, nendlela umVangeli angazamiyo ukuyichaza, ukufa kukaYesu kuquke isenzo sikaSathana.”—George E. Ladd, A Theology of the New Testament, IsiTy. ed. (Cambridge, UK; Lutterworth Press, 1994), p. 192.

Ekhala emnqamlezweni, wathi, “ ‘Kugqityiwe’ ” (Yohane 19:30), uKristu wayenganele kuphela ukuthi intlungu yaKhe ifikelele esiphelweni kodwa ngakumbi ukuthi woyisile kwimbambano eyimbalasane enkulu yendalo yonke ngakuSathana nemikhosi yakhe ekhohlakeleyo. “Lonke izulu loyisa ngoloyiso loMsindisi. USathana woyiswa, wazi futhi ukuba ubukumani bakhe bulahlekile.”—Ellen G. White, Ulangazelelo Lwamaphakade, iph. 758.

Kunzima ukuwubamba umahluko omangalisayo apha kule ntetho: ekuzithotyelweni phantsi okupheleleyo awakwenziwayo uNyana kaThixo, kuthi nakwiyunivesi, wazuza olona loyiso lukhulu noluzukisekileyo.

`Cinga ngendlela esimele ukuba sibi ngayo isono ngokokude sidinge ukufa kukaKristu ukuba sicanyagushelwe. Imele ukusifundisa ntoni le nyaniso ngendlela engenamsebenzi ngayo imisebenzi ekuzuzeni okuhle phambi kukaThixo? Ngapha koko, yintoni esingayongeza koko uKristu wasenzela kona? Yiza nempendulo yakho eklasini ngeSabatha.`