---
title:  Kususela Ekusekweni Kwehlabathi
date:  30/10/2022
---

`Funda: IsiTyhilelo 13:8, Izenzo 2:23, no-1 Petros 1:19, 20. Uthatyathwa njani uKristu njengowathi “waxhelwa kwasekusekweni kwehlabathi”?`

“Baya kulinqula bonke abo bemiyo phezu komhlaba, abamagama abo angabhalwanga eNcwadini yoBomi yayo iMvana, exheliweyo kususela ekusekweni kwehlabathi”(IsiTy. 13:8). Okubalulekileyo apha kuthi yinto yokuba uKristu “exhelwe kususela ekusekweni kwehlabathi.” Ngokuqinisekileyo, kufuneka sikuqonde oku ngengqondo yomfuziselo (incwadi yesiTyhilelo izele yimifuziselo), kuba uKristu wayengazange abethelelwe kwada kwangamawaka eminyaka emva kokudalwa komhlaba. Okuthethwa yile ndima yethi icebo losindiso lalilungisiwe kwangaphambi kokudalwa komhlaba. Embindini woku kukho ukufa kukaYesu, iMvana kaThixo, emnqamlezweni.

`Funda:Tito 1:2. Isifundisa ntoni le ndima ngokuba libe nexesha elide kangakanani likho icebo losindiso, elizinze ekufeni kukaKristu?`

“Icebo lokuhlangulwa kwethu asinto yacingwa sekusemva, elicebo elacetywa emva kokuba kuwe uAdam. . . . Yayikukutyhilwa kwemithetho-siseko eyathi kwasephakadeni yasisiseko setrone kaThixo.”—Ellen G. White, Ulangazelelo Lwamaphakade, iph. 22.

Elo cebo lavezwa kuqala kuAdam noEva eGadini yase-Eden (Gen. 3:15, 21), laza lafuziselwa ngalo lonke igazi lombingelelo kuyo yonke iTestamente eNdala. Umzekelo, xa kwakuvavanywa ukholo luka-Abraham, uThixo wanikela ngenkunzi yegusha ukuba inikelwe endaweni kaIsake (Gen. 22:11–13). Oku kwananisa kwakufuzisela ngokucace nangaphezulu imo yombingelelo wocamagusho lukaKristu emnqamlezweni.

Kungoko, embindini walo lonke icebo losindiso kukho ukufa kukaYesu okumi endaweni [yokufa komntu] okwenziwa ngokufa kwezilwanyana ngokubingelelwa, iseso ngasinye sifuzisela ukufa kukaYesu emnqamlezweni “[eyi]Mvana kaThixo, ethwala isuse isono sehlabathi” (Yohane 1:29).

`Imibingelelo yezilwanyana kubuhlungu kakhulu kunegazi-yinyaniso leyo. Kanye ngoku kunjalo, yintoni obu buhlungu nobukho begazi, kanye ngoku kunjalo, obusifundisa yona ngokufa kukaKristu endaweni yethu, nokuba lalinjani ukoyikeka ixabiso lesono?`