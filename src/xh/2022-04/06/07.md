---
title:  Ukujula Nomcabango
date:  04/11/2022
---

Funda: Ellen G. White, “Gethsemane,” amaph. 685–697; “IKalvari,” amaph. 741–758, ku-Ulangazelelo Lwamaphakade; “Inguquko,” iph. 27, kuAmanyathelo Okuya KuKristu.

“Ndabona ukuba izulu lonke linomdla ekusindisweni kwethu; ingaba ke thina siza kungahoyi na? siza kungakhathali, ngokungathi yinto encinane ukusindiswa okanye ukulahlwa kwethu? Ingaba siza kuwudelela na umbingelelo esiwenzelweyo? Abanye bakwenzile oku. Badlale ngenceba enikiweyo, kwaza ukujala kukaThixo kwaphezu kwabo. UMoya kaThixo awuyi kusoloko usenziwa buhlungu. Uya kusuka umke xa eqhubeka ehlungiswa. Kwakuba kwenziwe konke uThixo anokukwenza ukusindisa abantu, ukuba babonisa ngobomi babo ukuba bayayidelela inceba abenzele yona uYesu, ukufa kuya kuba sisabelo sabo, kwaye kuyakuba kuthengwe ngexabiso elikhulu. Kuya kuba kukufa okoyikekayo; kuba baya kunyanzeleka ukuba bayive intlungu awayivayo uKristu emnqamlezweni ukubathengela ukuhlangulwa abaye bakwala. Ngelo xesha baya kuqonda ukuba balahlekwe bubomi obungunaphakade nelifa elingenakonakala. Umbingelelo omkhulu owenzelwe ukusindisa imiphefumlo usibonisa ixabiso layo. Xa ithe yalahleka le miphefumlo exabiso likhulu, yoba ilahleke ngonaphakade.”—Ellen G. White, Testimonies for the Church, vol. 1, p. 124.

**Imibuzo Yokuxoxwa**

`AmaHebhere 10:4 athi, “Akunakwenzeka ukuba igazi leenkomo neleebhokhwe lisuse izono.” Ngoko ke, babe sindiswa njani abantu ngamaxesha eTestamente eNdala? Umfuziselo wokuhlawula ngemalimboleko ekufuneka ibuye ihlawulwe, awukwazi na ukusinceda siyibone njalo le nto ithethwa kule ndima? [Masikubone ukuhlawulela izono ngeenkomo neebhokhwe ikukubambisa kuba kuseza kuhlawulwa ngegazi likaYesu – utsho lo uguqulelayo.]`

`Funda: 2 Korinte 5:18–21. Ukuba uKristu wafela izono zalo lonke ihlabathi, kutheni le nto engayi kusindiswa wonke umntu? Kutheni le nto ukuzikhethela komntu kudlala indawo ebelulekileyo ekwenzeni isigqibo ngabo baya kusindiswa ngomnqamlezo nabo baya kulahlwa nangona wawenziwe umbingelelo omkhulu endaweni yabo okanye ngenxa yabo?`

`Zeziphi ezine izinto obuthi “ubulumko behlabathi” buzifundise ukuba “bubudenge” kuThixo? Injani yona ingcamango yokuba konke okulungisiweyo okungakholelekiyo nobuhle behlabathi kuyinto nje “ngusambhaqa” nje wendalo? Ngokukwanjalo nokuthi indalo yonke [iyunivesi] yasuka yabakho nje ingasuki ntweni? Yeyiphi eminye imizekelo enicinga ngayo?`

`Cingani ngombuzo wokugqibela wesifundo sangoLwesibini. Nithini ngomnqamlezo, noko kwenzekayo apho, okwenza ukuba usindiso ngemisebenzi kube yinkunkuma, eyimposiso nje enkulu, nechasene kakhulu necebo losindiso?`