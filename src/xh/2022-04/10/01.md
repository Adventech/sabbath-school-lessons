---
title:  Imililo Yesihogo
date:  26/11/2022
---

### Fundela Isifundo Sale Veki
Marko 9:42–48; Mal. 4:1; Yuda 7; 1 Tim. 2:5; Izenzo 2:29, 34, 35; 1 Yohane 5:3–12.

> <p>Indima Yenkumbulo</p>
> “Izinto zonke zicikideni, nibambe leyo intle.” (1 Tesalonika 5:21. NKJV).

Imbongi yomTaliyane uDante Alighieri (1265–1321) wabhala umsebenzi wakhe odume kakhulu, The Divine Comedy, engentsomi yohambo lomphefumlo emva kokufa. Umphefumlo waya kwelinye iziko (isihogo) kwalapha emhlabeni; okanye entlambululweni, apho umoya womntu unokuzihlambulula khona ukuze ukufanele ukunyukela ezulwini; okanye uye eParadisi, phambi kukaThixo ngokwaKhe.

Nangona ingumbongo nje, intsomi, amazwi kaDante aphela enento enkulu yokwenza nempembelelo ekufundeni kwamaKristu ngoThixo, ngakumbi ukwazi ngoThixo kweRoma Katolika. Isiseko sengqiqo yomphefumlo ongenakufa oya esihogweni okanye epegatori [entlambululweni] okanye eParadisi isisiseko kwelo bandla. Uninzi lwamaProtestanti angqongqo nawo luyakholelwa kumphefumlo ongenakufa othi emva kokufa unyuke uye eParadisi okanye uhle uye esihogweni. Ngenene, ukuba umphefumlo womntu awuze ufe, kufuneka ke ngoko ube nendawo oya kuyo emva kokuba umzimba ufile. Ngakufutshane, ukuqonda okuphuthileyo ngemo okanye indalo yomntu kwenze kwakho iimpazamo ezoyikekayo ngolwazi ngoThixo.

Kule veki siza kuxovula ezinye zezi mfundiso zingazinzanga eBhayibhileni ezingokwenzekayo emva kokufa.

_*Funda esi sifundo ukulungiselela iSabatha kaDisemba 3._