---
title:  IParadisi Enemiphefumlo Engenamizimba
date:  30/11/2022
---

Nangona amaProtestanti engayamkeli imfundiso yentlambululo, amaninzi phofu akholelwa ukuba imiphefumlo yamalungisa afileyo seyonwabile eParadisi kanye phambi kukaThixo. Amanye ade athi loo “miphefumlo” ngoomoya nje abangenamizimba; amanye akholelwa ukuba ngoomoya abangenamizimba kodwa abambathiswe umzimba kamoya wozuko.

Nokuba yeyiphi imeko yolwazi ngomzimba wabaphilileyo befile, ezi mfundiso ziyithabatha lula imfundiso yeBhayibhile yovuko lokugqibela nokugwetywa kwabafileyo. Kutheni le nto kukho uvuko nomgwebo (IsiTy. 20:12–14) ukuba imiphefumlo yamalungisa seyonwabe eParadisi?

`Funda: Izenzo 2:29, 34, 35 no-1 Korinte 15:16–18. Ezi ndawo zikufaka njani ukukhanya kwimeko yabafileyo nabo balindele uvuko?`

IBhayibhile ifundisa ukuba yonke into engumntu eseyisezulwini, yaya ngokuba yayiguqulwe iphilile, njengakwimeko kaEnoki (Gen. 5:24) noEliya (2 Kumkani 2:9–11), okanye yavuswa kwabafileyo, njengoMoses (Yuda 9) kunye nabo bavuswa kunye noKristu (Mat. 27:51–53).

Njengoko sesibonile, ukurhesha kwimiphefumlo “ephantsi kwesibingelelo” ekhalela kuThixo impindezelo (IsiTy. 6:9–11) leyo ngumfanekiselo wobulungisa kwaye ingabonisi bunyaniso kwimfundiso okanye inkolo yomphefumlo ongenakufa ngokwendalo. Kungenjalo, aba bantu [bafileyo] abavakali ngokungathi bawonwabele umvuzo wabo ongunaphakade. Ngokwenene, ingcwaba yindawo yokuphumla kwabafileyo, abalindele bengekho zingqondweni uvuko lokugqibela, xa ubukho babo basengqondweni buya kubuyiselwa.

Abafileyo, kanye nabo bangamalungisa afileyo, abayiyo imiphefumlo engenamizimba ejikeleza izulu, ilinde ngomonde  ukuba ibe ihlanganiswe nemizimba yayo ngovuko lokugqibela.

Kwakhona, unokuba uthetha ngantoni uPawulos ku-1 Korinte 15:18, xa athi ukuba belungekho uvuko lwabafileyo, ngoko “nabalele ukufa bekuKristu, boba batshabalele.” Bangatshabalala njani xa sebeselonwabeni ezulwini, baye belapho ngonaphakade seloko bafa? Imfundiso engumongo nesisitshixo yeTestamente eNtsha, uvuko lwabafileyo xa uKristu ebuya, yenziwa ingabi nto yanto yimfundiso yobuxoki yokuba amalungisa afileyo ayenyuka aye kumvuzo wawo ongunaphakade kwangoko emva kokufa kwawo. Kanti ke phofu, oko sikuva lonke ixesha, ngakumbi emingcwabeni.

`Zeziphi iindlela ongathi ngazo uncede abantu baqonde ukuba ingcamango yokuba abafileyo balele emhlabeni, inene, “ziindaba ezilungileyo,” ngendlela yokuba ngokwenene basekuphumleni, abazani nantlungu nakubulaleka?`