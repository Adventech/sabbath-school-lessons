---
title:  Abangcwele Entlambululweni
date:  29/11/2022
---

Ibandla laseRoma libambe ukuthi abafileyo abangafanele sihogo kodwa abangekayilungeli iParadisi zingahlanjwa izono zabo entlambululweni baze emva koko banyuke ukusuka apho baye eParadisi. Ukubulaleka kwabo entlambululweni kunakho ukucuthwa yimithandazo novumo lwezono ngabo babathandayo.

Incwadi yokufundisa ngomgaqo webandla leKatolika [The Catechism of the Catholic Church] ithetha ngokuphandle ngentlambululo: “Bonke abafela elubabalweni nakubuhlobo bukaThixo, kodwa bengakhange bahlanjululwa ngokugqibeleleyo, ngokwenene baqinisekisiwe ngosindiso olungunaphakade; kodwa emva kokufa badlula kwintlambululo, ukuze bakwazi ukufikelela kubungcwele obufunekayo ukuba bangene kuvuyo lwezulu.”—Catechism of the Catholic Church, (New York: Doubleday, 1995) p. 291. Ikwatsho nokuthi, ukubulaleka kwabo kunokuphungulwa yimithandazo yabantu babo ababathandayo kwakunye nezinye izenzo ezenzela abafileyo. “ibandla likwakhuthaza amalizo, ukuthenga uxolelo, nemisebenzi yokuzohlwaya eyenzelwa abafileyo.”—Catechism of the Catholic Church, p. 291.

`Funda: Intshumayeli 9:10, Hezekile 18:20–22, namaHebhere 9:27. Ezi ndawo ziyiphikisa njani imbono yepegatori [yendawo yentlambululo]?`

Intsika yenkolo ngentlambululo ihlanganisa imbono yobuhedeni besihogo esivuthayo nokwenziwa ngabahedeni ukuthandaza kwabafileyo. Le ntsika yenkolo ayamkeleki kwabo bakholelwa kwiimfundiso zeBhayibhile (1) ukuba abafileyo baphumle bengekho zingqondweni emangcwabeni wabo (Intsh. 9:10); (2) ukuba ubulungisa bomntu owileyo abukwazi ukudluliselwa komnye umntu owileyo (Hez. 18:20–22); (3) ukuba ngumThetheli wethu ekuphela kwaKhe nguYesu Kristu (1 Tim. 2:5); nokuba (4) ukufa kulandelwa ngumgwebo wokugqibela, kungekho naliphi ithuba lesibini lokuguquka kwizigodi zobu bomi (Heb. 9:27).

Eyona ntsingiselo eyiyeyona imbi yindlela le ngcamango ichasene neBhayibhile yentlambululo ekruna ngayo isimilo sikaThixo. Ngokwenene, “umsebenzi kaSathana kususela ekuweni kwakhe kukubeka ngendlela engeyiyo uBawo wethu osemazulwini. Waceba imfundiso yomphefumlo ongenako ukufa. . . . Imbono yesihogo esivutha ngonaphakade yavela kuSathana; intlambululo yaphuma kuye. Ezi mfundiso zizoba ubuxoki ngesimilo sikaThixo, ukuze abonwe njengongqongqo, onempindezelo, onekhethe, nongakwenziyo ukuxolela.”—Ellen G. White, Manuscript 51 (Dec. 10), 1890. Endaweni yokulala okunzulu, kulindelwe ukubuya kukaKristu, le mbono ithi basentlambululweni [epegatori], besezintlungwini apho kude kubekho othile onokukwazi ukubakhupha apho.

`Iimpazamo ezinje ngale yentlambululo okanye yentuthumbiso engunaphakade zisifundisa ntoni ngokubaleka kwemfundiso? Kutheni le nto into esiyikholelwayo ibalulekile, kungapheleli nje ekuthini ngubani esikholelwa kuye?`