---
title:  Uvukelo Kwiyunivesi Egqibeleleyo
date:  24/09/2022
---

### Fundela Isifundo Sale Veki
1 Yohane 4:8, 16; 1 Yohane 4:7–16; Hez. 28:12–19; Isa. 14:12–15; IsiTyhilelo 12.

> <p>Indima Yenkumbulo</p>
> “ ‘Utheni na ukuwa emazulwini, Khwezi, nyana wesifingo! Uye wanqunyulelwa phantsi emhlabeni, wena wazoyisayo izizwe!’ ” (Isa. 14:12, NASB).

Iinkcuba-buchopho ezininzi zizamile ukuyichaza imvelaphi yobubi. Ezinye zithi ububi bukade bukho ngenxa yokuba, ngokwembono yazo, okulungileyo kunokwaziwa kuphela xa kuthelekiswa nokubi. Ezinye zikholelwa ukuba umhlaba wadalwa wagqibelela kodwa, ngandlela ithile, bavela ububi. Umzekelo, ngokwengqokelela yoothixo bamaGrike, ububi baqala xa othand’ulwazi uPandora wathi wavula ibhokisi etywiniweyo apho kwathi kwaphuma khona kuntinga zonke izinto ezimbi zomhlaba (le ntsomi, phofu, ayiyichazi intsusa yobubi ekuthiwa babufihlwe kuloo bhokisi).

Kwicala elibeka ngolunye uhlobo, iBhayibhile ifundisa ukuba uThixo wethu onothando unguSomandla (1 IziKro. 29:10, 11) ekwagqibelele (Mat. 5:48). Konke akwenzayo nako kufuneka kugqibelele (Dut. 32:4), kwaye oko kuquka indlela awadala ngayo umhlaba wethu. Kwakunokwenzeka njani ke ukuba ububi nesono zibekho kumhlaba ogqibeleleyo? NgokukaGenesis 3, ukuwa kuka-Adam noEve kwazisa isono, ububi, nokufa apha.

Kanti ke loo mpendulo ivusa omnye umba. Kwangaphambi kokuWa, ububi babusele bukho, bubonakalaliswa “yinyoka,” eyakhohlisa uEva (Gen. 3:1–5). Ngenxa yoko, sidinga ukuba sibuyele emva, siyokufika kwithuba laphambi kokuWa, ukuze sifumane intsuka phi nesiqalo sabo bonke ububi obugunyileyo phezu kobukho bethu bangoku nobuthi ngamanye amaxesha busenze sibe mpatshampatsha.

_*Funda esi sifundo ukulungiselela iSabatha kaOkthobha 1._