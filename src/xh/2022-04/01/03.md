---
title:  Intando Ekhululekileyo, Isiseko Sothando
date:  26/09/2022
---

`Funda: 1 Yohane 4:7–16. Isixelela ntoni le ndawo ngentando ekhululekileyo njengemeko yokukhulisa uthando?`

Zingaba ntle iintyatyambo ezenziweyo, kodwa azikhuli ziveze iintyatyambo njengezidaliweyo. Iimashini ezenziwe ukuba zenze izinto (iirobhothi) zingenziwa zithethe nokuba zenze imisebenzi emininzi, kodwa azinabo ubomi, zingenazo nezimvo. Inyaniso yeyokuba, ubomi nengqondo yokuzenzela ngokuthanda ziimeko ekungenako ukwahlukwanwa nazo ukuze ubani akwazi ukuzuza, ukukhulisa, nokwabelana ngothando. Ngoko ke, uThixo wethu onothando wadala iingelosi (kuquka uKhwezi) nabantu konke kunenkululeko yokuzikhethela, kuquka uxanduva lokulandela indlela etenxileyo. Ngamanye amazwi, uThixo wadala iyunivesi yonke yakwimo egqibeleleyo kunye nemvisiswano yezidalwa zaKhe ukuze zikhule eluthandweni nasebulumkweni.

Ku-1 Yohane 4:7–16, umpostile uYohane ubethelela ukuba “uThixo uluthando,” nokuba ukubonakalalise ukusithanda kwaKhe ngokuthumela uNyana waKhe ukuba afele izono zethu. isiphumo soko, sifanele ukubonisa umbulelo ngothando lwaKhe olungenamda ngokuthi sithandane omnye nomnye. Uthando olunjalo, oluvela kuThixo, beluya kuba yeyona nto ibonisa ngokoyisayo ukuba uThixo uhleli ngaphakathi kwethu nokuba nathi sihleli kuYe. Olu bizo lokokuba sibonakalalise uthando lukaThixo komnye nomnye luvakala kuphela xa lubhekiswa kwizidalwa ezinokukhetha ukulukhulisa nokulwenza olo thando okanye, ngokuchaseneyo, ukuphila ubomi obujonge kwiziqu zazo. Noko kunjalo, inkululeko yokuzikhethela kulula ukuyisebenzisa ngendlela engeyiyo, usizi lwento olwabonakalaliswa kuvukelo olubi kakhulu lukaKhwezi ezulwini.

Kanti bathe nangona bekubona ukubaluleka kwentando ekhululekileyo, abanye abantu basamangala, Ukuba uThixo wayesazi ukuba uKhwezi uya kuze avukele, kwakutheni ukuze uThixo amdale? Ingaba ukudalwa kukaKhwezi akuzange kwenze ukuba ekugqibeleni kube luxanduva lukaThixo ukubakho kwesono?

Unokuba ngumbuzo onzima kakhulu lowo ukujikajikana nawo, kuba kuxhomekeke kwizinto ezininzi, eziquka kanye oku kuthethwa ligama “uxanduva.” Ukuvela kunye nemo yesono zizinto eziyimfihlakalo ekungekho bani unako ukuyichaza ngokupheleleyo.

Kwangokunjalo, uThixo akazange amisele ukuba kubekho isono; into awayenzayo Yena kukuvumela ukuba sibekho, kwaza emva koko emnqamlezweni, wasithabathela phezu kwaKhe isohlwayo sokugqibela seso sono, ngaloo ndlela, ekugqibeleni, aze akwazi ukusisusa siphele. Kuko konke ukucamngca kwethu ngobubi, kufuneka singaze silibale ukuba uThixo ngokwaKhe wahlawula elona xabiso liphezulu ngobukho besono kunye nobubi (khangela kuMat. 5:43–48, Roma 5:6–11), nokuba waphatheka kakubi kwezo zinto ngaphezu kwakhe nawuphi umntu kuthi apha ongaze aphatheke kakubi.

`Intando ekhululekileyo, isipho esivela kuThixo, ingcwele, kodwa iza igcwele ziziphumo ezinamandla, kungekuphela kuwe onayo kodwa nakwabanye, ngokunjalo. Ziphumo zini ezibalulekileyo othi wena, usebenzisa esi sipho, oza kuzenza, zaye ziya kuba yintoni iziphumo zako nakuphi ukukhetha okwenzayo?`