---
title:  Ukuzimilisa Okwabanye Nokunye Ukubonakala
date:  08/12/2022
---

Ukuthetha nabafileyo okufanayo kukuzimilisa okwabafileyo kweedemon nezinye iimbonakalo zeedemon. Ukuzimilisa ngakumbi kunokuba kwimo yelungu losapho olufileyo, umhlobo, okanye nabanina. Kokubini, imbonakalo yasemoyeni nelizwi zizinto ezifana kakhulu nezabo bafileyo. Zonke ezi nkohliso zongendawo ziya kusetyenziswa  ukukhohlisa abo bangazinzanga eliZwini likaThixo. UEllen G. White ulumkisa athi, “Abapostile, njengoko bevezwa ngokuthi le mimoya ixokayo izimilise okwentsobi yabo, benziwa ukuba baphikise oko babekubhalile ngokubizelwa nguMoya Oyingcwele ngexesha wayesemhlabeni.”— Imbambano Enkulu, iph. 557. Ukudlula apho, “Esokugqibela isenzo somdlalo omkhulu wenkohliso, siya kuba nguSathana ngokwakhe ezimilisa okukaKristu.”—Imbambano Enkulu, iph. 624.

`Funda: 2 Korinte 11:14, 15 namaEfese 6:10–18.Yintoni emele ukuba sisikhuselo kwakwiinkohliso zeedemon?`

Umpostile uPawulos uyasilumkisa ukuba ngelithi, “idabi lethu asikokulwa neentshaba zegazi nenyama, kodwa kukulwa nabalawuli, namagunya, nabaphathi-behlabathi bobu bumnyama bangoku, nemikhosi yomoya kwezasemazulwini iindawo” (Efese 6:12, NRSV). Singanakho ukukhuseleka kwezi nkohliso kuphela xa sambathiswe okanye sinxibe “sonke isikrweqe sikaThixo” (Efese 6:13) esichazwe kumaEfese 6:13–18.

Ukuzimilisa nokubonakala kweedemon kungoyikisa kulahlekise kakhulu, kodwa akunako ukubalahlekisa abo bakhuselwe nguThixo nabazinzileyo eliZwini laKhe. Ngokwayo imfundiso, abo bakholelwa kwimfundiso yeBhayibile yokungabi nakufa kwabantu phantsi kwemeko ethile bayazi ukuba imbonakalo okanye ukuxhumana nabafileyo kuyimveli yongendawo nokuba kudinga ukuba kwaliwe ngobabalo lukaThixo olunamandla. Kwakhona, akukhathali nokuba kunamandla angakanani kusoyisa kangakanani, nokuba ibonakala iyinyaniso kangakanani imbonakalo, kufuneka sisoloko simi siqinile kwimfundiso yokuba abafileyo balele engcwabeni.

Yiba nombono, kodwa, ulahlekwa ngumntu omthandayo uze ukholelwe ukuba, kwayena lo umthandayo, uyabonakala kuwe; abonise uthando kuwe; athethe izinto, ewe, ezinokwaziwa nguye kuphela; Aze athi ngoku usendaweni elunge kakhulu. Ukuba umntu akazinzanga ngokupheleleyo koko kufundiswa yiBhyibhile ngemeko yabafileyo, cinga ukuba kungalula kangakanani ukuba awe kule nkohliso. Ngakumbi kuba ufuna ukukholelwa kuyo nawe.

`Kuthetha ukuthini ukunxiba “sonke isikrweqe sikaThixo? Ngokwendlela ephathekayo yemihla ngemihla, sikwenza njani oku kuyo yonke indawo yobomi bethu, kunganeli nje ukuba kube kukuphatha iinkohliso zexesha lokuphela?`