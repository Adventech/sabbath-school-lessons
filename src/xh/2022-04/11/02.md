---
title:  Imfundiso Okanye Uluvo Lokwazi UThixo Ngokucamngca
date:  04/12/2022
---

Ihlabathi lethu lizele ngamaza oluvo lokwazi uThixo ngokucamngca. Igama elithetha oku lisisaci esiyingxaki esiquke imfumba yeengcamango ezahlukeneyo. Ukusuka kwimbono yenkolo, eligama lithetha umanyano lomntu ngamnye noNgcwele okanye Opheleleyo ngohlobo lokubasemoyeni okanye ukuba sembonweni. Oku kuluphawu olubonakala kunqulo lwamanye amabandla athile. Izenzeko zingahluka kwiimo nobuninzi, kodwa ukuqheleka kukholisa ukuma endaweni yegunya leliZwi eliBhaliweyo likaThixo ngokwenziwa ngamava omntu lowo.  Nakweyiphi imeko, iBhayibhile ilahlekwa ngumsebenzi wayo wokufundisa, aze umKristu ahlale elixhoba lwamava wakhe. Olu hlobo lwenkolo yokuzibonela ayiniki sikhuselo kwinkohliso, ngakumbi kwezi zexesha lokuphela.

`Funda: Mateyu 7:21–27. Ngokwamazwi kaYesu ngokwaKhe, kuthetha ntoni ukwakha indlu yasemoyeni “phezu kwelwalwa” nokuyakha “phezu kwentlabathi”?`

Kukho ukukekela okunamandla kubuKristu bala maxesha ngasekuzijongeleni phantsi iimfundiso zeBhayibhile, ngokuzibona njengendinisa ephindaphindwayo yemo yenkolo eyaphelelwa lixesha. Kule nkqubo, endaweni yeemfundiso zikaKristu kubekwa umntu kaKristu—exoxa, umzekelo, ukuba elinye okanye elinye ibali leBhayibhile alikwazi ukuba yinyaniso kuba uYesu, ngokokumbona kwabo, wayengekhe avume ukuba oko kwenzeke njengoko kubhaliwe. Iimvakalelo zomntu nakuthandayo kuphela kungumgangatho wokucacisa iziBhalo okanye ukwala ngokuphandle oko iBhayibhile ikufundisa ngokucacileyo, ngakumbi ngokuthobela uThixo, into leyo, ngokutsho kukaYesu, ebaluleke kakhulu ekwakheni indlu yakhe umntu phezu kolwalwa.

Abo bacinga ukuba ayibalulekanga into abayikholelwayo ngokwemfundiso, ukuba basakholelwa kuYesu Kristu, bami kumhlaba oyingozi. Abancini [abatshutshisi] baseRoma abagwebela ukufa intlaninge yamaProtestanti babekholelwa kuYesu Kristu. Abo babekhupha “iidemon ngegama likaKristu” (Mat. 7:22), babekholelwe kuYe. “Ingqondo ethi akukho nto nokuba abantu bakholelwa entweni na, yeyona nkohliso aphumelela kuyo leyo uSathana. Uyazi ukuba inyaniso, eyamkelwe ngokuba ithandwa, iyawungcwalisa umphefumlo walowo uyamkelayo; ngoko ke, uthi rhoqo ezama ukubeka endaweni yayo iingcamango ezibubuxoki, iintsomi, nenye ivangeli.”—Ellen G. White, Imbambano Enkulu, iph. 520.

`Singawulwa njani wona lo mkhwa wobuntu wokuvuma ukuba iimvakalelo zethu neminqweno zisenze ukuba senze izinto ezichasene neliZwi likaThixo?`