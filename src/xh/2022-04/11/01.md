---
title:  Iinkohliso Zexesha Lesiphelo
date:  03/12/2022
---

### Fundela Isifundo Sale Veki
Mat. 7:21–27, Yohane 11:40–44, 1 Pet. 3:18, 1 Sam. 28:3–25, Efese 6:10–18.

> <p>Indima Yenkumbulo</p>
> “Akummangaliso oko! Kaloku uSathana ngokwakhe uzimilisa okwesithunywa sokukhanya. Akunto inkulu, ke  ngoko, ukuba abalungiseleli bakhe nabo bazimilise okwabalungiseleli bobulungisa. Isiphelo sabo siya kuhambelana nemisebenzi yabo” (2 Korinte 11:14, 15, NRSV).

Ilizwe esiphila kulo liyimbiza ebilayo yokwenza imali ekukho kuyo imimoya engaphaya kwendalo nentsonkothileyo, ekhuthazwa yiHollywood, engenangxaki yokwenza imiboniso eyingxubevange yenkolo neemfihlelo zemposiso nenkohliso.  Ubuxoki bakudala, “ ‘Ngokuqinisekileyo akuyi kufa!’ ” (Gen. 3:4, NASB) nabo bukhuthaza ubukho bezona ncwadi zifundwa kakhulu nemiboniso eyiyeyona ibukelwa kakhulu kumashumi eminyaka edlulileyo, kwakunye neminye imidlalo ebukelwayo ethandwa kakhulu.  Ngendlela engenako ukuphikwa, sisizisulu esisesichengeni kwaye sisekulingweni sokuba sibe semnatheni kaSathana, oza kuthi ngeendlela ngeendlela ude uthi, maxa wambi, uze wambethe ingubo yesayensi.

Olunye ulahlekiso olubonwa ngamehlo yinto ekuthiwa “ukufa isiqaqa” [okanye ukungafi ncam], apho abo “bafileyo” bebuya baphile benamabali asemva koko kufa. Abaninzi bazibonile ezi ziganeko zomphefumlo ongenakufa!

Kule veki siza kuqwalasela iinkohliso zexesha lesiphelo, ziquka inyaniso yokwaziwa kukaThixo ngokucamngca nangokukhanyiselwa kwengqondo, ukungafi ncam, ukubuya komphefumlo ungene kwesinye isilwanyana, ubugqi bokuthetha nabafileyo nokunqula izinyanya, nezinye. Zizinto eziyingozi ezi ekufuneka siziqondile ukuba zikho kodwa singazibeki thina esichengeni sempembelelo yazo.

_*Funda esi sifundo ukulungiselela iSabatha kaDisemba 10._