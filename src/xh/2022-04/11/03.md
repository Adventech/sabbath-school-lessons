---
title:  Amava Okusondela-ekufeni
date:  05/12/2022
---

Obunye bobona buciko obuthandwa kakhulu beli xesha ‘ukubonisa” inkcazo eyingcingane yokungabi nakufa komphefumlo ngamava okuba “kufuphi ekufeni” [ukujuba isiqaqa].” Encwadini yakhe, Life After Life: The Investigation of a Phenomenon—Survival of Bodily Death (Atlanta, GA: Mockingbird, 1975), uRaymond A. Moody, Jr., unika iziphumo zophando lwakhe lweminyaka emihlanu kubantu abangaphezu kwekhulu “abafayo, baxilongwa, kwafunyaniswa ukuba bafile” kodwa babuya bavuka. Aba bantu babanga ukuba babone umntu onothando nofudumeleyo [nonobubele] wokukhanya phambi kokuba babuyele ebomini. Oku kuye kubonwe njengokuba “bubungqina obuthabathekisayo bokuphila komoya womntu ngaphaya kokufa” (kwiqweqwe langasemva). Eminyakeni, zininzi ezinye iincwadi ezifana nale ezipapashiweyo, zikhuthaza kwayona le ngcamango inye. (Bona Isifundo 2.)

`Funda: ingxelo engokuvuka ku-1 Kumkani 17:22–24, 2 Kumkani 4:34–37, Marko 5:41–43, Luka 7:14–17, noYohane 11:40–44. Zingaphi kuzo ezithetha ngalo naluphi uhlobo lokubasengqondweni ngexesha babefile abo bavusiweyo, nokuba kungani ibalulekile nje loo mpendulo?`

Konke ukufa isiqaqa okubhalwe kwiincwadi zangoku zezabantu ekuthiwa ngokuxilongwa babefile, kodwa bengafanga ncam, ngokungafaniyo noLazaro, owayentsuku-ne efile nosidumbu sakhe sase sibola (Yohane 11:39). Akazange uLazaro okanye nawuphi kwabo bavuswa ngamaxesha eBhayibhile owakha wathetha ngamava asemva kobu ubomi, nokuba kuseParadisi, entlambululweni, okanye esihogweni. Le, ngokwenene, yingxoxo ephuma ekuthini cwaka, kodwa ivumelana ngokuzeleyo neemfundiso zeBhayibhile zemeko yokungabikho zingqondweni kwabafileyo!

Phofu, kwenzeka ntoni “ngokufa isiqaqa” okuxhaphake kangaka okubaliswa namhlanje? Ukuba siya yamkela imfundiso yeBhayibhile yokungabikho zingqondweni kwabafileyo (Yobhi 3:11–13, Ind. 115:17, Ind. 146:4, Intsh. 9:10), ke ngoko sisala nezinto ezimbini eziphambili ekunokuthi kanti zizo:  mhlawumbi yimpambano yokusebenza kwengqondo yemveli phantsi kweemeko ezibaxekileyo, okanye kunokuba ngamava olahlekiso longendawo olungaphezu kwendalo (2 Kor. 11:14). Inkohliso kaSathana, ngokwenene, inokuba yiyo inkcazo, ngakumbi kuba kwezinye iimeko aba bantu bathi bathethe nabazalana nabo abafileyo! Kusenokwenzeka kodwa ukuba yintlanganisela yezo mbono zombini.

Ngokuxhaphaka kwale nkohliso, neyoyisayo kwabaninzi, kubalulekile ukuba sibambelele siqinise kwimfundiso yeliZwi likaThixo, nokuba anjani amava thina okanye abanye esinawo ahamba ngokunxamnye neemfundiso zeBhayibhile.

`Yek’ indlela omkhulu ngayo umtsalane njengokuba ngoku ukujuba [ukutikileka kuxhatshwe amagwebu] kukholisa ukuza uxhaswa nayi“sayensi.” Isifundisa ntoni le nto ngendlela esimele ukulumka ngayo nakwizinto isayensi “izivumelayo”?`