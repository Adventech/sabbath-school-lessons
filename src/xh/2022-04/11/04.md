---
title:  Ukuba Nomzimba Omtsha
date:  06/12/2022
---

Ingcinga yobuhedeni yomphefumlo ongenakufa inika isisekko senkcazo engekho eBhayibileni yokunikwa komzimba omtsha okanye yokuphuma komphefumlo ekufeni uye komnye umzimba. Le nkcazo iyingcingane yamkeleka kwiinkolo ezinkulu zehlabathi. Nangona amaKristu amaninzi ekholelwa kubukho bomphefumlo ongenakufa ohlala uhleli ezulwini okanye esihogweni emva kokufa, abo bakholelwa ekuzuzweni umzimba omtsha emva kokufa bathi umphefumlo onjalo ongenakufa utyhutyha imijikelezo emininzi yokufa nokuzalwa ngokutsha kwalapha emhlabeni.

Kwabanye, ukuzuza umzimba omtsha kubonwa njengenkqubo ye-evolushini yomoya evumela ukuba umoya ufikelele kumanqanaba aphezulu ekwazini nasekuziphatheni kuhambo lwawo olusinga ekugqibeleleni. AmaHindus akholelwa ukuba umphefumlo ongunaphakade uphumela ekuhambeleni phambili kokuba sengqondweni okanye “samsara” [udlula] kwiindidi ezintandathu zobomi: obasemanzini, obezityalo, obeenyoka, nobezinambuzane, iintaka, izilwanyana, nabantu kuquka abahlali basezulwini.

`Funda: Hebhere 9:25–28 no-1 Petros 3:18. Ukuba uYesu wafa nje “kwaba kanye” (Heb. 9:28, 1 Pet. 3:18) nokuba ngokunjalo bonke abantu bafa nje “kube kanye” (Heb. 9:27), kungani ukuba nabo kuthiwa bangamaKristu bakholelwe kuhlobo oluthile lomphefumlo ohamba ufuna umzimba?`

Abantu abaninzi abakholelwa kwinto abamele ukukholelwa kuyo kodwa kwinto abafuna ukuyikholelwa. Ukuba inkcazo yengcingane ibazisela uxolo nentuthuzelo yokuphila, kwanele oko ukuphelisa ingxoxo kubo. Bona abo bayithabatha ngqongqo iBhayibhile, abakwazi ukuyamkela inkcazo-ngcingane yomphefumlo ofuna umzimba.

Okokuqala, le nkcazo-ngcingane iphikisana neemfundiso zeBhayibhile ezingokufa “komphefumlo” nokuvuka komzimba (1 Tes. 4:13–18).

Okwesibini, ichasa imfundiso yosindiso ngobabalo ngokukholwa kumsebenzi wokuhlangula kukaYesu Kristu (Efese 2:8–10) ize ibeke imisebenzi womntu endaweni yayo.

Okwesithathu, le nkcazo-ngcingane iphikisa imfundiso yeBhayibhile yokuba isiphelo esingunaphakade sigqitywa ngonaphakade zizigqibo zomntu kobu ubomi (Mat. 22:1–14, Mat. 25:31–46).

Okwesine, inkcazo-ngcingane ilahla phantsi okuthethwa nokufanelekileyo kokubuya kwesibini kukaKristu (Yohane 14:1–3).

Okwesihlanu, inkcazo-ngcingane icebisa ukuba amathuba asemva kokufa kulowo kusafuneka oyise ukuwa kwakhe ebomini, nto leyo engekhoyo eBhayibhileni (Heb. 9:27).

Ngokufutshane, ayikho indawo yengcamango yomphefumlo ofuna umzimba kwinkolo yobuKristu.