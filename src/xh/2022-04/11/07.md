---
title:  Ukujula Nomcabango
date:  09/12/2022
---

Funda: Ellen G. White, “Dealing With False Science, Cults, Isms, and Secret Societies,” pp. 602–609, in Evangelism; and “Spiritism,” pp. 86–93, in Confrontation.

Kukho isiseko esibanga ukuba sidala ubuchwepheshe ukuba busivumele sixhumane nabafileyo “ngoWhatsapp, ngokuthetha ngefowuni, nokuncokola sijongene efowunini.” Ukufowunela abafileyo (abantu abangasaphathekiyo), iwebsite yabo obu buchwepheshe ibanga ukuba xa abantu besifa bavela badlulele “kwesinye isigaba sikanaphakade” kodwa “bakugcine ukuba sezingqondweni kwabo, into abayiyo, nemiba eyindoqo yemo yomzimba yangaphambili.” Phofu, okona kubaluleke kakhulu, aba bantu bomphefumlo ekuthethwa nabo, babanga ukuba baphuhlisa, ngezigaba ezithathu, ubuchwepheshe obuza kuvumela ukuxhumana phakathi kwaba abanokuphathwa ngezandla [bengumzimba] nabo badlulileyo kuloo meko [bayimeko esemva kwaleyo inokuphatheka.

Isigaba sokuqala “siya kuvuma ukuthunyelwa kwesigidimi ngokusibhala efowunini sichwethezwe siye kwabasemva kokunokuphatheka abalusapho, abahlobo, namachule kuko konke okufuna oochwepheshe.” Isigaba sesibini sifanele ukwenza ukuba kukwazeke ukuthetha nabantu abathandwayo behlala kwenye indawo kanaphakade.” Size isigaba sesithathu, sithi, siya kuvula indlela “yokuva nokubona abo baxhamla kwinkalo yako konke okunokwenzeka bemi kwinkalo eyahlukileyo yokujonga.”

Okona koyikisa kakhulu yindlela abavavanya ngayo ukuba abafileyo abathethayo ngokwenene bangaba bathi bangabo na. “Umzekelo,” le ndawo kuthethwa kuyo ithi, “umzali ova intlungu angabuza lo mbuzo ulandelayo ngonyana okanye intombi etshintshe amazwe: ‘Ubunenja egama linguSnoopy ngexesha ubungumntwana? Ingaba sikhe sakunika imela yepokotho ngomhla wokuzalwa kwakho weshumi?’” Indlela enika umdla ngayo ngesi silumkiso: “Abantu abangumoya ngamanye amaxesha bayabonakala bekwimo yabahlobo babo abafayo, bachaze iziganeko ezihlangene nobomi babo, benze izenzo ababefudula bezenza besaphila.”—Ellen G. White, Amanyange Nabaprofeti, iph. 684.

**Imibuzo Yokuxoxwa**

`AmaKristu amaninzi athi asebenzise ukuzithethelela ngelithi afuna ukwamkeleka kwinkcubeko yawo ngokusuka aginye konke okuvezwa nokuthethwa zizixhobo zonxibelelwano zale mihla. Yeyiphi imithetho-siseko yeBhayibhile efanele ukukhokela kulwalamano lwethu nezi zixhobo, ngakumbi apho zikhuthaza ngokuphandle iimbono esaziyo ukuba azilunganga kwaye ziyinkohliso?  (bona Ind. 101:1–8, Imizekeliso 4:23, Filipu 4:8)?`

`Singabanceda njani abanye ukuba boyise iinkohliso zikaSathana zexesha lokuphela sibe nathi ngokwethu singabanga ngamaxhoba azo ezo nkohliso?`

`AmaKristu amaninzi balibone ibali lika“Samuweli” obizwe engcwabeni njengesiqinisekiso seBhayibhile sokuba abafileyo baqhubeka bephila. Ingaba le ngxelo isifundisa ntoni ngokuba kutheni le nto singenako ukuxhomekeka kwindima enye okanye ebalini ukwakha imfundiso yethu kodwa, endaweni yoko, kufuneka sikhangele kuko konke okuthethwa yiBhayibhile ngomba othile?`