---
title:  “Abafileyo Bakho Baya Kuphila”
date:  19/10/2022
---

`Funda: Isaya 26:14 ne-19.Yintoni umahluko phakathi kwabo baya kutshabalala ngonaphakade (Isa. 26:14; bona nakuMal. 4:1) nabo baya kufumana ubomi obungunaphakade (Isa. 26:19)?`

Incwadi kaIsaya ibeka umahluko omkhulu phakathi kobungangamsha bukaThixo nokuba krobokrobo kwethu bantu (bona nakuIsaya 40). Njengokuba thina sifana nengca ebunayo nentyatyambo efayo, lona ilizwi likaThixo limi ngonaphakade (Isa. 40:6–8). Sesizaliswe sisono sinjalo singabantu, ubabalo lukaThixo olusindisayo luyafumaneka kuzo zonke izidalwa ezingabantu lusebenze nakwabeeNtlanga abawamkelayo umnqophiso waKhe bayigcine iSabatha (Isaya 56).

Encwadini kaIsaya, ithemba lovuko lenziwe banzi ngokukhulu. Nangona ukurhesha kweBhayibhile kuvuko ngaphambili kube kuthetha kakhulu kujonge ngakwicala lomntu ngokwakhe (Yobhi 19:25–27, Ind. 49:15, Ind. 71:20), umprofeti uIsaya uthetha ngako njengoko kuquka yena kunye nentlanganisela yamakholwa omnqophiso (Isa. 26:19).

UIsaya 26 uthelekisa iziphelo ezicacileyo zabakhohlakeleyo namalungisa. Kwelinye icala, abakhohlakeleyo baya kusala befile, bengakhange bavuswe kwakhona, ngexesha lasemva “kokufa kwesibini”(IsiTy. 21:8). Baya kutshatyalaliswa kuphele tu, nayo yonke inkumbulo ngabo itshabalale ngonaphakade (Isa. 26:14). Le ndawo icinezela imfundiso ethi akukho miphefumlo isindayo okanye imimoya esala iphilile emva kokufa. Ithetha ngokutshatyalaliswa kokugqibela kwabakhohlakeleyo, okuza kamva, uYehova waxela kwenye indawo ukuba abakhohlakeleyo baya kutshiswa ngokupheleleyo, baphele, kungashiyeki “ ‘ngcambu nasebe’ ” (Malaki 4:1).

Kwelinye icala, amalungisa afileyo aya kuvuswa ekufeni ukuba azuze umvuzo osikelelekileyo. UIsaya 25 ubabaza ukuba iNkosi uYehova “iya kuginya ukufa kuphele” ize “izisule iinyembezi ebusweni bonke” (Isa. 25:8). KuIsaya 26, sifumana la mazwi alandelayo: “Abafileyo bakho baya kuphila; bekunye nomzimba wam ofileyo baya kuvuka. vukani, nimemelele, nina bahleli eluthulini; kuba umbethe wenu unje ngombethe wezihlahla, nomhlaba uya kubakhupha abafileyo” (Isa. 26:19, NKJV). Bonke abangamalungisa baya kuba nesabelo kwisidlo sovuyo iNkosi eya kusilungisela bonke abantu (Isa. 25:6). Uvuko lokuqibela luya kuhlanganisa onke amalungisa azo zonke izizukulwana, kuquka iintandane zakho ezafela kuKristu.

`Khawucinge ukuba besingenalo naliphi ithemba, kungekho siqinisekiso, kungekho sizathu sokucinga ukuba ukufa kwethu kwakululutho ngaphandle kokuba sisiphelo sento yonke kuthi. Nangelo xesha, okona kubi kakhulu, nabani na owayesazi uya kuba engekho, kuthi kungekudala kube ngathi asizange sabakho, nokuba ubomi bethu abuzange bakha balulutho konke. Esi siphelo sichasana njani nethemba esinalo?`