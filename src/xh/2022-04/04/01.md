---
title:  Ithemba LeTestamente ENdala
date:  15/10/2022
---

### Fundela Isifundo Sale Veki
Yobhi 19:25–27; 1 Tim. 6:16; Indumiso 49; Indumiso 71; Isa. 26:14, 19; Daniyeli 12.

> <p>Indima Yenkumbulo</p>
> “Ngokholo, wathi akulingwa uAbraham, wamnikela uIsake. Waye owawamkelayo ngovuyo amadinga lawo, ekulungele ukunikela unyana wakhe ekuphela kwakhe. . . . ecamanga ngokuthi, uThixo unako ukuvusa kwabafileyo-athe ngokomzekeliso, wamzuza” (Hebhere 11:17, 19, NRSV).

Ithemba leTestamente eNdala lizinze, hayi kwiingcamango zamaGrike ngokungabi nakufa ngokwendalo komphefumlo, kodwa kwimfundiso yeBhayibhile  yovuko lwabafileyo lokugqibela.

Kanti kuya kwenzeka njani ukuba uvuselwe ebomini kwakhona umzimba womntu ongasekhoyo, owatshiswayo waluthuthu okanye watshabalala ngezinye iindlela? Kungenzeka njani ukuba umntu owafa, mhlawumbi, iinkulungwane okanye amawaka eminyaka, ukuba abuye abe nguye njengoko wayenjalo?

Le mibuzo isenza sikhangele kwimfihlelo yobomi. Siyaphila sonwabele ubomi athi uThixo ngenceba asinike yonke imihla. Singekaqali nokuqonda imvelaphi yangaphezu kwendalo yobomi, siyazi ukuba ekuqalekeni uThixo wenza ubomi bakho kwinto engebubo ubomi ngamandla eliZwi laKhe (Genesis 1; Ind. 33:6, 9). Ngoko ke, ukuba uThixo wakwazi ukudala ubomi emhlabeni kuqala ekuqaleni kwinto engekhoyo (Latin ex nihilo), yintoni eyenza ukuba sisithandabuze isakhono saKhe sokudala ngokutsha ubomi bomntu abubuyisele obabuyiyo kwasekuqaleni?

Kule veki siza kujonga kwindlela ingcamango yovuko lokugqibela olutyhilwa ngayo ngamaxesha eTestamente eNdala, siqwalasela ngendlela ekhethekileyo kwiintetho zikaYobhi, abanye abadumisi, nabaprofeti uIsaya noDaniyeli.

_*Funda esi sifundo ukulungiselela iSabatha kaOkthobha 22._