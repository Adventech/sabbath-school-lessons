---
title:  Isityebi NoLazaro
date:  20/11/2022
---

`Funda:Luka 16:19–31. Kutheni le nto eli bali lingelo bali lithe ngqo ngokwenkcazo yobomi basemva kokufa?`

Ezinye izifundiswa zithi kufuneka uLuka 16:19–31 achazwe njengento eyenzeka iphatheka, njengechaza imeko yabafileyo. Phofu le mbono ingakhokelela kwiimfundiso eziliqela ezingamilanga eBhayibhileni nezingaphikisa iindawo ezininzi esele siziqwalasele.

Kuqala, kuza kufuneka sivume ukuba izulu nesihogo zisondelelene ngokwaneleyo ukuba zivumele incoko phakathi kwabahlali bazo zombini ezi ndawo (Luka 16:23–31). Kuza kufuneka sicinge nokuthi, kubomi obulandelayo, nangona umzimba ulele engcwabeni, kusele imo esengqondweni yomoya womphefumlo onezi zinto: “ ‘amehlo, nomnwe, nolwimi,’ ” node ukwazi ukuva unxano (Luka 16:23, 24).

Ukuba le ndawo ibiyinkcazo yemo yomntu ekufeni, ngoko izulu beliya kuba asindawo yovuyo nolonwabo ngenxa yokuba abasindisiweyo bebeya kuba sezinyaweni kakhulu belandela ababo abafileyo bebathanda ekubulalekeni kwabo kwaphakade, bade babe nencoko nabo (Luka 16:23–31). Angonwaba njani umama ezulwini xa ebona iincwina ezingapheliyo zomntwana wakhe amthandayo esihogweni? Kwimeko enjalo, akukwazeki ukuba singazaliseka isithembiso sikaThixo sokungabikho kosizi, ukukhala nentlungu (IsiTy. 21:4).

Ngenxa yokungahlangani okunjalo, izifundiswa zeBhayihile zangoku zilithabatha ibali lesityebi noLazaro njengomzekeliso apho kungasetyenziswa yonke inkcukacha ichazwe njengeyenzekayo. UGeorge E. Ladd, nangona engenguye uMlindi, ngokuqinisekileyo, uvakala njengomnye apha xa athi eli bali linokuba lalingumzekeliso owasebenzisa ingcinga yamaYuda yelo xesha kwaye ungajonge kufundisa nanto ngemeko yabafileyo.”—G. E. L[add], “Eschatology,” in The New Bible Dictionary, edited by J. D. Douglas (Grand Rapids, MI: Eerdmans, 1962), p. 388.

Umzekeliso wesityebi noLazaro unika umahluko omkhulu phakathi kwendoda “esisityebi” enxibe kakuhle kakhulu “ ‘nahlwempu lithile , ligama linguLazaro, . . . lizele zizilonda’ ” (Luka 16:19, 20). Ingxelo isifundisa ukuba (1) umgangatho nokwaziwa emphakathini ngokwangoku akungawo amanqaku omvuzo wexesha elizayo, nokuba (2) isiphelo esingunaphakade somntu ngamnye sigqitywa kobu bomi baye abukwazi ukurhoxiswa kubomi obulandelayo (Luka 16:25, 26).

`“ ‘Uthe ke kuso, Ukuba uMoses nabaprofeti ababeva, abayi koyiseka, nokuba kuthe kwavuka bani kwabafileyo’ ” (Luka 16:31). Sifundo sini esifanele ukusizuza kula mazi anamandla kangaka kaYesu ngokubhekiselele kwigunya leBhayibhile nendlela esithi sisabele ngayo thina kuyo?`