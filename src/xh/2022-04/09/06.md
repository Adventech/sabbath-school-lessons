---
title:  Imiphefumlo Phantsi Kwesibingelelo
date:  24/11/2022
---

`Funda: IsiTyhilelo 6:9–11. Kwenzeka njani ukuba “imiphefumlo” yabafelukholo ibe “phantsi kwesibingelelo”?`

Ukuvulwa kwetywina lesiprofeto lesihlanu ngumboniso ongaqhelekanga. Imiphefumlo yabafelukholo yabonwa ngokomfanekiselo “phantsi kwesibingelelo” ikhala kuThixo ifuna impindezelo (IsiTy. 6:9–11). Abanye abacacisi bakekelele ekubeni basichaze esi “sibingelelo’ njengesibingelelo sesiqhumiso esikhankanywa phantsi kwetywina lesixhenxe (IsiTy. 8:1–6). Kanti ke, ukuthetha nge“gazi” (endaweni “yesiqhumiso”) kwisiTyhilelo 6:9–11 kusikhokelela ukuba sibone apha ukurhesha kwisibingelelo somnikelo onyukayo, apho igazi lemibingelelo laligalelwa khona (Lev. 4:18, 30, 34). Njengoko igazi laloo mibingelelo laliye litshizwe jikelele esibingelelweni, ngokunjalo igazi labafelukholo laligalelwa ngokomfuziselo esibingelelweni sikaTkhixo xa, ngokuhlala bethembekile elizwini likaThixo nakubungqina bukaYesu (IsiTy. 6:9, bona nakuIsiTy. 12:17, IsiTy. 14:12), balahlekwa bubomi babo.

“Imiphefumlo” phantsi kwesibingelelo ikwa ngumfuziselo. Ngokuyithabatha njengoko injalo uqobo, umntu angagqiba kwelithi abafelukholo abonwabanga ngokupheleleyo ezulwini, kuba basakhalela impindezelo. Kunzima ukuba oku kuvakale ngokungathi bonwabele umvuzo wosindiso. Umnqweno wempindezelo ungabenza bube mandundu ubomi bakho. Kungaba nokufa kwakho nako?

Kwakhona, kubalulekile ukukhumbula ukuba uYohane akazange anikwe umbono wezulu njengoko linjalo kanye. “Phaya akukho mahashe ayimibala ngemibala [mhlophe, bomvu, mnyama, okanye luthuthu] nabakhweli abangathi basemfazweni. UYesu akabonakali apho ekwimo yeMvana enenxeba lemela elophayo. Amarhamncwa amane awamelanga izidalwa zoqobo ezinamaphiko esilwanyana esineempawu eziqatshelweyo. . . .  Kwangokunjalo, akukho ‘miphefumlo’ ikumazantsi esibingelelo ezulwini. Uwonke umboniso wawungumzobo nomfuziselo onikiweyo.”—The SDA Bible Commentary, vol. 7, p. 778.

UGeorge E. Ladd, ongenguye uMlindi [umAdventist], wabala (kwakhona evakala ngokomAdventist): “Kwesi siganeko sangoku [IsiTy. 6:9–11], isibingelelo sicacile ukuba sisibingelelo somnikelo apho igazi lombingelelo laligalelwa khona. Into yokuba uYohane wabona imiphefumlo yabafelukholo ngaphantsi kwesibinglelo ayinanto yakwenza nemeko yabafileyo okanye imeko yabo kwimo esesithubeni; yindlela nje ecacileyo yokuzoba inyaniso yokuba babebulewe egameni likaThixo wabo.”—A Commentary on the Revelation of John (Grand Rapids, MI: Eerdmans, 1972), p. 103.

`Ngubani (ngakumbi kwabo babengamaxhoba entswelo-bulungisa) ongazange wakhalela ubulungisa, obungekabikho nangoku? Kutheni le nto kufuneka, ngokholo, sithembe ukuba ekugqibeleni ubulungisa obunqabe kangaka kulo mhlaba buya kude bubekho? Ntuthuzelo ni onokuyifumana kwesi sithembiso singummangaliso?`