---
title:  “ ‘Namhlanje . . . Nam EParadisi’ ”
date:  21/11/2022
---

Enye yepaseji zeBhayibhile esetyenziswa kakhulu ukuzama ukubonisa ukungabi nakufa komphefumlo nguLuka 23:43—“Waphendula, ‘Inene, ndithi kuwe, namhlanje uya kuba nam eParadisi’ ” (NRSV). Phantse zonke iinguqulelo zeBhayibhile (ngaphandle kwezimbalwa) ziyiguqula le ndima ngendlela efanayo, zinika into ethi ngale mini wafa ngayo uKristu, uKristu wayeza kuba kunye nesela eParadisi. Akumele kusimangalisa oku kuba ezo nguqulelo zenziwe zizifundiswa zeBhayibhile ezikholwa kwimfundiso yokungabi nakufa ngokwendalo komphefumlo. Ingaba kodwa yeyona nguqulelo ilungileyo na yale ndima?

`Thelekisa uLuka 23:43 noYohane 20:17 noYohane 14:1–3. Simelwe ukuqondwa njani lisela eliguqukayo isithembiso sasemnqamlezweni ngokwamazwi kaYesu kuMariya waseMagadala, nesithembiso saKhe kubafundi baKhe?`

Ukucingela ukuba uKristu nesela bemka kwangaloo mini inye ukuya eParadisi (okanye ezulwini) kuphikisa amazwi kaYesu kuMariya waseMagala emva kokuvuka kwaKhe, aqinisekisa ukuba wayengekayi kuYise ezulwini (Yohane 20:17). Le mpazamo, yokuba uYesu nesela elaguqukayo baya ezulwini ngaloo mini, ikwaphikisana nesithembiso sikaYesu kubafundi baKhe sokuba baya kusiwa ezulwini kuphela ekufikeni kwaKhe kwesibini (Yohane 14:1–3).

Umba okuLuka 23:43 ungokuba ingaba isihlomelo u“namhlanje” (Greek sēmeron) simele ukuhlanganiswa na nesenzi (“uthi kandithi”) esisilandelayo okanye isenzi sima phambi kwaso [isihlomelo] (“unamhlanje”). UWilson Paroschi ubona ukuba “ngokokuma kwegrama” akwenzeki konke ukuqikelela enye indawo efanelekileyo. “ULuka, phofu, unomkhwa oqinisekileyo wokusebenzisa esi sihlomelo kunye nesenzi esihamba ngaphambi kwaso. Oku kwenzeka kwi-14 kuma20 okusetyenziswa kuka“sēmeron” [namhlanje] kuLuka nakwi-Izenzo.”—Wilson Paroschi, “The Significance of a Comma: An Analysis of Luka 23:43,” in Ministry, June 2013, p. 7.

Ngoko ke, eyona ndlela iyiyo yemveli yokufunda uLuka 23:43 ibiya kuba yethi “Inene ndithi kuwe namhlanje, uya kuba naM eParadisi.” Kule meko, isimbo sokuthetha “Ndithi kuwe namhlanje” sicinezela ukuba semxholweni nokuba nendili kwentetho “uya kuba naM eParadisi.” Ngokufutshane, uYesu walithembisa, apho kwangoko, ukuba liya kusindiswa.

`Lifunde ibali lesela elaguqukayo (Luka 23:39–43), elathi, linesono linjalo, injalo inyaniso yokuba lalingenanto lingamnika yona uThixo, kodwa lathenjiswa ubomi obungunaphakade nguKristu. Eli bali liyityhila ngamandla kangakanani inyaniso enkulu yokusindiswa ngokholo kuphela? Kungaziphi iindlela nathi esifana ngazo nela sela? Kungaziphi iindlela esahluka ngazo?`