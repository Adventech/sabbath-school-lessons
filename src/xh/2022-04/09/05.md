---
title:  Ukushumayela Kwimimoya Esentolongweni
date:  23/11/2022
---

`Funda: 1 Petros 3:13–20. Washumayela njani uKristu “koomoya abasekukhonkxweni . . . ngemihla kaNowa”? (bona nakuGen. 4:10).`

Abacacisi abakholelwa ekungabini nakufa ngokwendalo komphefumlo bakholisa ukuthetha ngokuthi uKristu washumayela “koomoya abakhonkxiweyo” (1 Pet. 3:19) ngoku wayephumle engcwabeni. Kubo, umoya waKhe owaphumayo emzimbeni waya esihogweni washumayela koomoya engenamizimba yabantu ababephila ngaphambi kukaNogumbe.

Kanti ke, le mbono ibukeka intle, ayamkeleki ngokweBhayibhile, kuba akukho thuba lesibini losindiso kwabafileyo (Heb. 9:27, 28). Ngoko ke, wayeza kuthini uYesu ukushumayela kwabo babengasenalo elinye ithuba losindiso?

Ngeli xesha linye, nokona kubaluleke kakhulu, le mbono iphikisana nemfundiso yeBhayibhile yokuba abafileyo bahlala engcwabeni bengekho zingqondweni kude kufike ixesha lovuko lokugqibela (Yobhi 14:10–12; Ind. 146:4; Intsh. 9:5, 10; 1 Kor. 15:16–18; 1 Tes. 4:13–15).

Kwakhona, ukuba le ndima ngokwenene ibisithi uYesu, ngexesha asengcwabeni, wehla waya esihogweni washumayela kwabakhohlakeleyo ababephila phambi koNogumbe, kungani ukuba ibe ngabo kuphela abeva isigidimi saKhe? Babengekho yini abanye abantu abatshayo esihogweni kunye nabo? Kutheni le nto iza kuba ngabaphambi koNogumbe abamva eshumayela?

Ayenzi ngqondo naleyo yokuthi uKristu washumayela kwiingelosi eziwileyo ezazingathobeli ngemihla kaNowa. Kanti ke, njengoko “oomoya abakhonkxiweyo” bechazwa ngokuthi “babefudula bengeva” kwangaphambili (1 Pet. 3:19, 20), iBhayibhile ithetha ngeengelosi ezingathobeliyo nanamhla (Efese 6:12, 1 Pet. 5:8). Ukudlula apho, iingelosi eziwileyo “zigcinwe phantsi kwesithokothoko zikhonkxwe ngamatyathanga kanaphakade ukuze zigwetywe ngeMini enkulu” (Yuda 6, NIV), zingenalo naliphi ithuba losindiso.

Kufuneka siqaphele ukuba ku-1 Petros 3 “oomoya abakhonkxiweyo” bendima ye-19 bachaziwe kwindima yama-20 njenga“babengathobeli” abekho ngaphambi “kwemihla kaNowa.” Isaci umoya (Greek pneuma) sisetyenziswe kule ndima, nakwenye indawo kwiTestamente eNtsha (1 Kor. 16:18, Gal. 6:18), ukubhekisa kubantu abaphilileyo abangakwazi ukusiva nokusamkela isimemo sosindiso. Inteto “yokukhonkxwa” ngokucacileyo ayibhekisi kuqobo lwentolongo, kodwa kwintolongo yesono apho indalo yomntu engalungisiyo ifunyanwa khona (Roma 6:1–23, Roma 7:7–25).

Ukushumayela kukaKristu kubantu bangaphambi koNogumbe abangazange bafune ukuguquka kwafezwa ngoNowa owayeyalelwe lizulu nguThixo (Heb.

11:7) wangu“mshumayeli wobulungisa” kubantu bexesha lakhe (2 Pet. 2:5). Iindima zkaPetros zabhalwa kwimeko yokuba kuthetha ntoni ukuthembeka [okanye ukunyaniseka]; aziyonkcazo yemeko yabafileyo.