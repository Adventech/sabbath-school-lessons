---
title:  Phambi KukaThixo
date:  27/12/2022
---

IBhayibhile ithi uThixo “uhleli ekukhanyeni ekungenakusondelwa” (1 Tim. 6:16), nokuba “akakho namnye owakha wambona uThixo” (Yohane 1:18, 1 Yohane 4:12). Ingaba kuthetha ukuba abangcwele abasezulwini abasokuze bambone uThixo uYise? Nakanye. Kucace nokuphandle ukuba ukubona uThixo kubhekisa kubantu emva kokuWa, kuba kuninzi okubonisayo esiBhalweni ukuba abangcwele baya kumbona ngqo uThixo ezulwini.

`Funda: Mateyu 5:8; 1 Yohane 3:2, 3; neIsiTyhilelo 22:3, 4. Zisixelela ntoni ezi ndawo ngelungelo eliphezulu kakhulu lokubona uThixo?`

Kwayena umpostile uYohane owathi “akakho namnye owakha wambona uThixo” (Yohane 1:18, 1 Yohane 4:12) ukwatshilo ukuthi “siya kumbona njengoko anjalo” (1 Yohane 3:2, 3) nokuthi “[ba]bubone ubuso baKhe” (IsiTy. 22:3, 4). Ingakho intetho ngokuba ezi ndawo zibhekisa kuThixo uYise okanye kuKristu. Phofu konke ukuthandabuza kuyaphela xa kujongwe kwintetho kaKristu ngokwaKhe.

“ ‘Banoyolo abahlambulukileyo intliziyo; ngokuba baya kumbona uThixo bona’ ” (Mat. 5:8). Ilungelo elinjalo ukumangalisa eliya kuba lelabo banqula uThixo etempileni yaKhe! Kanti ke elona lungelo likhulu kakhulu labo bonke liya kuba kukubona ubuso baKhe.

“Abantu bakaThixo banikwa ilungelo lokuba babe bathethe ngokukhululekileyo noBawo noNyana. ‘Ngoku sikhangela esipilini ngokwamanakanibe.’ 1 Korinte 13:12. Siwubona umfanekiselo kaThixo ubonakalalisiwe, njengasesipilini, kwimisebenzi yendalo nasekubaphatheni kwaKhe abantu; kodwa ngoko, siya kumbona [uThixo] ubuso ngobuso, kungekho sigqubuthelo sisisithayo. Siya kuma phambi kwaKhe sibubone ubuqaqawuli bembonakalo yaKhe.”—Ellen G. White, Imbambano Enkulu, amaph. 676, 677.

Qaphela ukuba kwezinye iindima zanamhlanje uqhagamshelano phakathi kobunyulu nokubona uThixo.

“ ‘Intliziyo ehlambulukileyo’ ” iya kumbona uThixo; lowo unga angambona uThixo “uzenza nyulu, njengoko naYe enyulu” (1 Yohane 3:3). Into etyhilwa zezi ndima yeyokuba uThixo kufuneka enze umsebenzi ngaphakathi kuthi ngoku ukunceda ukusilungisela izulu.

Nangona, ekugqibeleni, ilungelo lethu lezulu liqinisekisiwe ngokuhlanjululwa apha ngoku, oko kuya kunceda ukusilungisela ikhaya lethu elingunaphakade. Embindini wokuhlanjululwa kukuthobela iliZwi laKhe uThixo.

`Funda: 1 Petros 1:22. Le ndima iluveza njani kuthi uqhagamshelano phakathi kokuthobela nokuhlanjululwa? Yintoni le engokuthobela isihlambululayo? Uthi uPetros, ngokuthe ngqo, kuya kubonakalaliswa njani ukuthobela kwethu?`