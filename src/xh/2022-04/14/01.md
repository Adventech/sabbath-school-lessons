---
title:  Izinto Zonke Zintsha
date:  24/12/2022
---

### Fundela Isifundo Sale Veki
2 Pet. 3:13; IsiTy. 21:3, 22; 1 Yohane 3:2, 3; 1 Pet. 1:22; Isa. 25:8; IsiTy. 22:3–5.

> <p>Indima Yenkumbulo</p>
> “Waza lowo uhleli phezu kwetrone wathi, Uyabona, izinto zonke ndizenza ntsha. Athi kum, Bhala, ngokuba lawo ngamazwi ayinyaniso, athembekileyo” (IsiTyhilelo 21:5).

IsiBhalo sisinika eli themba: “Kodwa, thina ngokwedinga laKhe silinde elitsha izulu nomtsha umhlaba, apho kumi ubulungisa” (2 Pet. 3:13). Kwabanye, phofu, isithembiso [idinga] “sezulu elitsha nomhlaba omtsha” (IsiTy. 21:1) kubonakala ngokungathi liphupha, amabali abaliswa ngabo basemagunyeni abasebenzisa ithemba ukuthetha ngobomi obulandelayo ukunceda izihlwele ukuba ziziphathe kakuhle. Ingcamango iyile: Nangona kunzima kuni ngoku, ngenye imini niya kuvuzwa ezulwini, okanye into enjalo.

Nangona abanye abantu besebenzise ithemba lexesha elizayo elibekwe eBhayibhileni ngaloo ndlela, ukuphatha kwabo kakubi akuyiguquli inyaniso yezithembiso esinazo mayela namazulu amatsha nomhlaba omtsha.

Ngemihla yokugqibela, abagculeli baya kuhlekisa ngethemba lethu (2 Pet. 3:3–7). Sekunjalo, ukuhlekisa kwabo njengoko kuxelwe kwangaphambili, kungabonwa ibubungqina bokuba oko kuthethwa yiBhayibhile kuyinyaniso, kuba bahlekisa njengoko ithe iBhayibhile ukuba baya kwenjenjalo.

Kule veki siza kuqwalasela kwisithembiso esihle kakhulu sezulu elitsha nomhlaba omtsha, kuhlanganiswa netempile yasemazulwini, ubukho bukaThixo, ukuphela kokufa neenyembezi—kuze, ekugqibeleni, kube luloyiso lokugqibela lothando lukaThixo.

_*Funda esi sifundo ukulungiselela iSabatha kaDisemba 31._