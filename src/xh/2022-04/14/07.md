---
title:  Ukujula Nomcabango
date:  30/12/2022
---

Funda: Ellen G. White, “Ukuphela Kwembambano,” amaph. 674–678, kwi-Imbambano Enkulu; “The Earth Made New,” pp. 133–145; “Heaven Is a School,” pp. 146–158; “It Will Not Be Long,” pp. 159–166; “Heaven Can Begin Now,” pp. 167–176; “The Music of Heaven,” pp. 177–184; “A Call for Us to Be There,” pp. 185–192, in Heaven.

Umnqamlezo kaKristu uya kuba sisifundo nengoma yabahlangulweyo kulo lonke iphakade. KuKristu ozukisiweyo baya kubona uKristu obethelelweyo. Akusokuze kulityalwe ukuba Lowo omandla aKhe adala axhasa amazwe angenakubalwa esibhakabhakeni, iNtanda kaThixo, iNgangalala yezulu, Lowo ikherubhi neserafi ezibengezelayo zonwabela ukumdumisa—wazithoba ukuze aphakamise umntu owileyo; waza wathwala ityala nehlazo lesono, nokufihlwa kobuso bukaYise, lwada usizi lwelizwe elilahlekileyo lwayaphula intliziyo yaKhe, lwabutyumza ubomi baKhe emnqamlezweni waseKalvari. Khon’ ukuze uMenzi wamazwe onke, umthetheleli wamaphakade onke, abeke bucala uzuko lwaKhe azithobe ngokuthanda umntu kuya kuvusa ukumangala nokudumisa kwindalo yonke.”— Ellen G. White, Imbambano Enkulu, iph. 651.

“Imbambano enkulu iphelile. Isono naboni abasekho. Indalo yonke [iyunivesi] icocekile. KuLowo udale konke, kumpompoza ubomi nokukhanya nolonwabo, kuwo wonke ummandla wendawo engenamida. Kususela kweyona nto incinane kuse kwelona likhulu ihlabathi, zonke izinto, eziphilayo nezingaphiliyo, kubuhle bazo obungenaso isithunzi novuyo olugqibeleleyo, zivakalisa ukuba uThixo uluthando”—Ellen G. White, Imbambano Enkulu, iph. 678.

**Imibuzo Yokuxoxwa**

`AmaKristu amaninzi athanda ihlabathi abuphila ubomi bawo ngokungathi ihlabathi liya kuma ngonaphakade (Luka 12:16–21). Singazizinzisa njani iimbono zethu nokubeka phambili okwasezulwini? Singakwalusa sikugcine njani oko uYesu asilumkise ngako kuLuka 12?`

`Ukuba izulu liqala apha, yintoni ekufuneka siyenzile ukuguqula amakhaya wethu nobomi esibuphilayo ukuba sibe sisibonakalaliso esincinane lwemithetho-siseko yezulu?`

`Gxilani embuzweni osekupheleni kwesifundo sangeCawa. Yintoni evakalayo abayame ngayo abo banembono etenxileyo abangakholelwayo kubomi obungunaphakade? Kwangelo xesha linye, abanye baba bantu bona babonakala noko kunjalo bephia ubomi “bokonwaba,” naxa bengazange bathi bathembe ubomi bexesha elizayo. Nicinga ukuba bakwenza njani oko? Oko kukuthi, bakuthabatha njani njengento elula ukuphila, bade baneliseke, ngaphandle kwethemba lenye into engaphaya kobu bomi?`