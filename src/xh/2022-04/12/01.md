---
title:  Imbono YeBhayibhile Yehlabathi
date:  10/12/2022
---

### Fundela Isifundo Sale Veki
Luka 2:52; Mat. 4:23; 1 Kor. 6:19, 20; Ind. 24:3, 4; Izenzo 8:4–24; 1 Yohane 3:1–3.

> <p>Indima Yenkumbulo</p>
> “Wanga uThixo woxolo ngokwaKhe anganingcwalisa niphelelisekile; uthi, ugqibelele owenu umoya nomphefumlo nomzimba, ugcinwe ngokungenakusoleka ekufikeni kweNkosi yethu uYesu Kristu.” (1 Tesalonika 5:23).

Incwadi yeIsiTyhilelo ithetha “ngokuzaliswa komhlaba” okukhulu okuntlantlumbini ngaphambi kokuBuya kwesiBini kukaKristu. IsiTyhilelo 13 sichaza ukuzaliswa komhlaba ngemposiso, xa “wonke umhlaba” uya kumangaliswa uze ulandele irhamncwa eliphuma elwandle (IsiTy. 13:3, 7, 8, 12, 16). IsiTyhilelo 14 sibabaza ukuzaliswa komhlaba yinyaniso, xa “iindaba ezilungileyo” ziya kushunyayelwa “kuzo zonke izizwe, intlanga, nelwimi, nabantu” (IsiTy. 14:6, 7). Ngaloo “maxesha anoxinzelelo” (2 Tim. 3:1), “umoya wonke [wohlobo] lwemfundiso” uya kuvuthuza (Efese 4:14) baze abantu “basuke ekuyiphulaphuleni inyaniso babhadulele kwiintsomi” (2 Tim. 4:4). “Ngeemposiso ezimbini ezinkulu, ukungabi nakufa [okanye ukungafi] komphefumlo nobungcwele beCawa, uSathana uza kubabeka phantsi kwenkohliso yakhe abantu. Lo gama le yokuqala [ukungafi komphefumlo] ibeka isiseko sonqulo lwemimoya [izinyanya], le yamva [iCawa engcwele] idala iqhina lovelwano neRoma.”—Ellen G. White, Imbambano Enkulu, iph. 588.

Makude kube kukutyhileka kwezi ziganeko zokugqibela, thina masihlale siqinile kwinkolo yethu kuyo yonke inyaniso esinayo, equka imeko yendalo yoluntu neyokufa, ngexesha sifuna inkokelo kaMoya Oyingcwele ngenjongo yokuba silungele ubuqaqawuli bokubonakala kukaKristu.

_*Funda esi sifundo ukulungiselela iSabatha kaDisemba 17._