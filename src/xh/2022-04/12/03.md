---
title:  Umzimba Oyitempile
date:  12/12/2022
---

Inkcazo-ngcingane yokuba ndalo-mbini komzimba onokufa nomphefumlo ongenakufa iqale iinkcazo-ngcingane eziliqela ngomzimba womntu. Umzekelo, ngokwengcungela zobuchule zamaGrike akudala, umzimba womntu wawuyintolongo yomphefumlo, owawukhululwa kukufa. Ekuphenduleni kule mbono yobuhedeni, amaKristu amaninzi namhlanje akholelwa ukuba umzimba uyindlu yexeshana yomphefumlo ongenakufa, oya kuphinda uhlanganiswe nawo eluvukweni. Kwelinye icala, abakholelwa koothixo abaninzi bawenza ngcwele umzimba womntu; bakholelwa ukuba uThixo neyunivesi yinto enye. Kubo, zonke izinto zinguThixo nomzimba womntu uyinxalenye wento enye ehlangeneyo nekwindawo yonke iNgcwele. Sijikelezwe zinkcazo-ngcingane ezingqubanayo kulo mba, kufuneka sime siqine koko kufundiswa yiBhayibhile ngokubhekiselele kwindalo yoluntu.

`Funda: 1 Korinte 6:19, 20 no-1 Korinte 10:31. Ukuqonda ukuba imizimba yethu “[iyi]tempile kaThixo” nokuba “[]yitempile kaMoya Oyingcwele kusiphembelela njani ngendlela entle kwindlela esiphila ngayo?`

Bobabini uAdam noEva badalwa ngokomfanekiselo kaThixo nangokufana naYe (Gen. 1:26, 27), nto leyo eyabonakalaliswa kungekuphela kwisimilo sabo kodwa nakwicala lasemzimbeni. Ngenxa yokuba umfanekiselo wonakala wada wafihlwa bubukho besono, umsebenzi wokuhlangula kukubuyisela abantu kwimo yabo yasekuqalekeni, kuquka impilo yabo yomzimba, kude kufikelele ekubeni abantu bakwazi ukuba batye emthini wobomi.

Oku kubuyiselwa ngumsebenzi wobomi bonke obuphilwayo oya kugqitywa kuphela ekubuyeni kwesibini kukaKristu, xa okonakalayo kwambatha ukungonakali nokufayo kuba nokungafi (1 Kor. 15:53, 54).

Umpostile uYohane wabhalela umhlobo wakhe uGayo, “Ntanda, ndithandazela ukuba konke kungahamba kakuhle kuwe nokuba ube sempilweni, njengoko kukuhle kumphefumlo wakho” (3 Yohane 1: 2, NRSV).

Ukuba siyaqonda ukuba umntu usisidalwa esinganako ukwahlulwa, nokuba inkolo ihlanganisa onke amacala obomi bomntu, kufuneka, ke ngoko, siyiqaphele impilo yethu yomzimba nayo njengomsebenzi wenkolo. Kufuneka sikhokelwe ngumthethosiseko ophefumlelweyo, “nokuba niyadla nokuba niyasela, nokuba nenza nayiphi na into, zenzeleni uzuko lukaThixo zonke izinto” (1 Kor. 10:31). Masikhumbule, kodwa, ukuba sisaphila ehlabathini apho abantu abalungileyo banokwenza okona kulungileyo kodwa babulaleke ziziphumo zendalo yomntu enesono nokusijilezileyo nako okunesono. Ngoko ke, kufuneka sithembele kuThixo, senze okona kulungileyo, siyekele iziphumo kuThixo.