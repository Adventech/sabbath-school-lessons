---
title:  Ukujula Nomcabango
date:  16/12/2022
---

Funda: Ellen G. White, “Ukunyangwa Kwengqondo,”amaph. 241–259, ku-Ulungiselelo Lwempiliso; “True and False Theories Contrasted,” pp. 7–16, in The Sanctified Life.

“Imbambano enkulu isondela esiphelweni sayo. Yonke ingxelo yentlekele elwandle okanye emhlabeni ibubungqina benyaniso yokuba isiphelo sezinto zonke sikufuphi. Iimfazwe namarhe eemfazwe zixela oko. Ingaba usekho umKristu ontliziyo yakhe ingabethi ngokukhawuleza njengoko elindele iziganeko ezikhulu ezibonakalayo phambi kwethu? INkosi iyeza. Siva izingqi zikaThixo ofikayo.”— Ellen G. White, Maranatha, iph. 220.

“Phila ubomi bokholo imihla ngemihla. Musa ukuba nexhala noxinzelelo ngexesha lembandezelo, uze ngenxa yoko ube nembandezelo ngaphambi kwexesha. Musa ukusoloko ucinga ukuthi, ‘Ndiyoyika, andiyi kuma ngemini yovavanyo.’ Kufuneka uphilele ixesha langoku, le mini kuphela. Ungomso akangowakho. Namhlanje kufuneka ulugcine uloyiso lwakho phezu kukamna. Namhlanje kufuneka uphile ubomi bomthandazo. Namhlanje kufuneka ulwe umlo olungileyo wokholo. Namhlanje kufuneka ukholwe ukuba uThixo uyakusikelela. Njengokuba uzuza uloyiso phezu kobumnyama nokungakholwa, uya kukwazi ukukwenza okufunwa yiNkosi, uze ube yintsikelelo kwabo bakungqongileyo.”—Ellen G. White, Signs of the Times, Okthobha 20, 1887.

“INkosi iyeza kamsinya, kufuneka sibe sikulungele ukuyihlangabeza siseluxolweni. Masizimisele ukukwenza konke okusemandleni wethu ukusasaza ukukhanya kwabo basijikelezileyo. Akufuneki sibe lusizi, kodwa masichwayite, kwaye kufuneka siyigcine iNkosi uYesu ngamaxesha wonke iphambi kwethu. . . . Kufuneka sibe silungile silindele ukubonakala kwaKhe. Athi, ubuhle bokuyibona iNkosi, size samkelwe njengabayo abahlangulweyo! Sekukade silindile, kodwa ukholo lwethu alwethi mandla. Ukuba besingabona uKumkani

Ebuhleni baKhe, siya kusikeleleka ngonaphakade kanaphakade. Kuthi mandikhwaze kakhulu, ‘Siyagoduka!’ sisondele kwixesha xa uKristu eya kuza enamandla nobuqaqawuli obukhulu, ukuba abase ekhaya abaKhe abahlangulweyo kwikhaya labo likanaphakade.”—Ellen G. White, Heaven, pp. 165, 166.

**Imibuzo Yokuxoxwa**

`Ingcamango yomntu-umzimba, umphefumlo, nomoya njengento engenako ukwahlulwahlulwa-isinceda njani ukuba sikuqonde konke okubandakanywe kwinkolo nokubaluleka kwendlela yethu esiphila ngayo?`

`Zonke iimvuselelo nohlaziyo oluyinene zizinto ezizinze kuThixo ezingazange zamila emntwini nakwindlela aziphethe ngayo. Ingaba umzekeliso womFarisi nombuthi werhafu (khangela kuLuka 18:9–14) uyawubonisa na lo mthetho-siseko?`

`Eklasini, xoxani ngempendulo yenu yombuzo wokugqibela wangoLwesine. Ningazi njani ukuba sele nilungile, nokuba ninayo ingqiniseko ngaphandle kokuziqhatha okanye kokuba nobuganga bobugagu?`