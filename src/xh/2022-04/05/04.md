---
title:  Unyana Womhlolokazi WaseNayin
date:  25/10/2022
---

IBhayibhile ithi uYesu “ ‘wagqiba ilizwe esiza, ephilisa bonke abaxinzelelweyo nguye uMtyholi; ngokuba uThixo ubenaye’ ” (Izenzo 10:38, NASB). Ngokwenene, zonke iiVangeli zizele zingxelo zikaYesu elungiselela kwabaninzi abasweleyo nemiphefumlo esentlungwini, nto leyo eyenza ukuba kamva amaYuda akholwe ukuba uYesu wayenguye uMesiya wesithembiso.

“Kweminye imizi bekungakhe kubekho noko amnye ogula sisifo nokuba kukuyiphina indlu; kuba, ubethi akudlula kuyo ayiphilise imilwelwe yayo. Umsebenzi wakhe ubumxelela kanye ukuba unyulwe nguThixo. Bonke ubomi baKhe babuphawuleke ngothando, ngenceba, nemfesane. Ubevelana kakhulu nosapho loluntu. Wathabathela phezu kwaKhe ubume bomntu, ukuze abe nokumazelelela umntu kwizinto azisweleyo. Amahlwempu nabaphantsi bebengoyiki ukusondela kuYe. Nabantwana abancinane bebemthanda.”—Ellen G. White, Amanyathelo Okuya KuKristu, amaph. 11, 12.

`Funda: Luka 7:11–17. Uyintoni umahluko phakathi koko kwenzekayo kolu vuko noko besikuqwalasele izolo?`

Ngexesha lolungiselelo lwaKhe eGalili, uYesu waphilisa abagulayo wakhupha iidemon. Ngelinye, ixesha Yena kunye nabalandeli baKhe bafika kumasango eNayin xa ukrozo lomngcwabo luphuma ngamasango. Kumkhumbi ovulekileyo, kwakukho intwana ekuphela konyana womhlolokazi, owayekhala engathuthuzeleki. Ezele yimfesane ngenxa kanina okhalayo, uYesu wathi kuye, “ ‘Musa ukulila.’ ” Kwangoko uYesu wajika wakhangela kunyana ofileyo osemkhumbini wabhekisa kuye wathi, “ ‘ Ndodana, ndithi kuwe, Vuka.’ ” unyana wabuyela ebomini waza uYesu “wamnikela kunina” (Luka 7:13–15). Ubukho bukaYesu kwayiguqula ngokupheleleyo imeko, baza abantu abaninzi abawubonayo ummangaliso bazi, kungekuphela ukuba kwenzeke into emangalisayo, kodwa nokuba ukho phakathi kwabo okhethekileyo (abathi “ngumprofeti omkhulu”).

Bobabini, umhlolokazi umFonekikazi (1 Kumkani 17:8–24) nomShunamikazi (2 Kumkani 4:18–37) babelucelile uncedo—kuElijah nakuElisha [ngokulandelelana]. Kanti owaseNayin yena umhlolokazi wancedwa engakhange alucele. Oku kuthetha ukuba uThixo usikhathalela sikwazi okanye siziva singafanele ukucela uncedo kuYe. UYesu wabona ingxaki waza wajongana nayo—wayenjalo ke uYesu kuko konke ukusebenza kwaKhe.

`Inkolo yenene ibandakanya ukukhathalela iinkedama namahlwempu asijikelezileyo (Yakobi 1:27). Nangona, ngokucacileyo, sinokungakwazi ukwenza uhlobo lwemimangaliso awayenzayo uYesu, yintoni esinokuyenza ukulungiselela kwabo basentlungwini basijikelezileyo?`