---
title:  Iimeko ezimbini ZeTestamente ENdala
date:  24/10/2022
---

`Funda: 1 Kumkani 17:8–24 no-2 Kumkani 4:18–37. Zinto zini ezifanayo nezahlukeneyo ozibonayo kwezi mvuko zimbini? `

KumaHebhere 11, sifunda ngokholo “lwabafazi ababazuzayo abafileyo babo ngovuko” (Heb. 11:35, NASB). Oku kokwathi kwenzeka kwiimvuko ezimbini ezizotywe kwiindima zanamhla.

Okokuqala, (bona u-1 Kumkani 17:8–24) kwenzeka ngexesha lokreqo olukhulu lukaIsrayeli, olwenzeka phantsi kwempembelelo kakumkani uAhabhi nomfazi wakhe uJezebhele owayengumhedeni. Yathi xa imbalela enkulu idlavula ilizwe, uThixo wayalela uEliya ukuba aye eTsarfati, idolophu eyayingaphandle kwaIsrayeli. Apho wahlangana nomhlolokazi olihlwempu ongumFoneki owayelungisela ukupheka isidlo sokugqibela ukuze kutye yena nonyana wakhe. Kunjalo, ubomi babo baya basindiswa ngommangaliso womgubo neoli, ezingazange ziphele yada yadlula imbalela. Emva kwexesha elithile, unyana wakhe wagula wafa. Edakumbe kakhulu, umama wambongoza uEliya , owakhala kuYehova. “Waliva uYehova ilizwi likaEliya; babuyela ubomi bomntwana kuye, waphila” (1 Kumkani 17:22, NASB).

Uvuko lwesibini (bona u-2 Kumkani 4:18–37) lwenzeka eShunem, umzi omncinane kumzantsi weNtaba iGilbhowa. UElisha wanceda umhlolokazi olihlwempu ukuba ahlawule ityala lakhe ngommangaliso wokuzaliswa kwezitya ezininzi ngeoli (2 Kumkani 4:1–7). Kamva, eShunem, wahlangana nomfazi owaziwayo owayetshatile kodwa engenabo abantwana. Umprofeti wamxelela ukuba uya kuba nonyana, kwaza oko kwenzeka njengoko bekuprofetiwe. Wakhula umntwana wabasempilweni, kodwa ngenye imini wagula wafa. UmShunemekazi waya entabeni yeKarmele wacela uElisha ukuba ahambe naye ayokubona unyana wakhe. UElisha wathandaza wazingisa kuYehova, kwathi ekugqibeleni umntwana waphila kwakhona.

Aba bafazi babephuma kwiindawo ezahlukeneyo, benokholo olunye olusindisayo. Umhlolokazi womFoneki wamkela uEliya umprofeti njengondwendwe ngexesha imeko yayinzima kakhulu engenayo indawo ekhuselekileyo kwaIsrayeli. UmShunemekazi nomyeni wakhe bakha igumbi elilodwa apho wayesakuhlala khona umprofeti xa edlula kuloo mmandla. Bathi bakufa abantwana ababini, oomama babo babhenela kwabo baprofeti bakaThixo baza banovuyo lokubabona abantwana babo bebuyela ebomini kwakhona.

`Ngamabali amakhulu la, kodwa kwingxelo nganye kwezi, mangaphi amanye amabali angabaliswanga awayengenayo wona imimangaliso enjalo eyenzekayo? Inokuba isifundisa ntoni le nyaniso ilusizi ngendlela esibaluleke ngayo kwinkolo yethu isithembiso sovuko ekupheleni kwexesha?`