---
title:  Iimvuko Ngaphambi Komnqamlezo
date:  22/10/2022
---

### Fundela Isifundo Sale Veki
Juda 9, Luka 9:28–36, 1 Kumkani 17:8–24, Luka 7:11–17, Marko 5:35–43, Yohane 11:1–44.

> <p>Indima Yenkumbulo</p>
> “Athi kuye uYesu, Ndim uvuko, ndim ubomi, lowo ukholwayo kum, nokuba ubethe wafa, wodla ubomi; bonke abaphila bekholwa kum abasayi kufa naphakade. Uya kholwa na koko?’” (Yohane 11:25, 26, LEB).

Iindima zeTestamente eNdala ezingovuko esiye saziqwalasela ukuza apha zisekwe kakhulu ekulindeleni kwabantu ngokwabo (Yobhi 19:25–27, Heb. 11:17–19, Ind. 49:15, Ind. 71:20) nakwizithembiso zexesha elizayo (Dan. 12:1, 2, 13). Sekunjalo, sikwanazo iingxelo zeemeko eziphefumlelweyo apho abantu bavuswayo kwabafileyo.

Uvuko lokuqala lwalulolukaMoses (Yuda 9, Luka 9:28–36). Ngexesha lookumkani bakwaIsrayeli, unyana womhlolokazi waseZarefati (1 Kumkani 17:8–24) nonyana womShunami (2 Kumkani 4:18–37) nabo bavuswa. Ngoku wayelapha esenyameni, uKristu wavusa unyana womhlolokazi waseNayin (Luka 7:11–17), intombi kaYayiro (Luka 8:40–56), kwaza kwaba nguLazaro (Yohane 11). Ngaphandle kukaMoses, bonke aba bavuswa njengabanokufa abathi ekugqibeleni bafa kwakhona. Ezi meko zikwaqinisekisa imfundiso yeBhayibhile yokungabikho zingqondweni kwabafileyo (Yobhi 3:11–13; Ind. 115:17; Ind. 146:4; Intsh. 9:5, 10). Akukho nakweyodwa kwezi ngxelo, nakuyo nayiphi eyenye yovuko lweBhayibhile, apho kukhankanywa amava asemva kobu ubomi.

Kule veki siza kukhangela kwiimvuko ezenzeka ngaphambi kokukaKristu ukufa novuko.

_*Funda esi sifundo ukulungiselela iSabatha kaOkthobha 29._