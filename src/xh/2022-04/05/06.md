---
title:  ULazaro
date:  27/10/2022
---

`Funda: Yohane 11:1–44. Yeyiphi indlela “awazukiswa” ngayo uYesu ngokugula nokufa kukaLazaro (Yohane 11:4)?`

Nalapha, uYesu usebenzisa isafobe sokulala xa ethetha ngokufa. “ ‘Umhlobo wethu uLazaro ulele; kodwa ndiyaya ukuba ndimvuse’ ” (Yohane 11:11, NIV). Bathi abanye bakucinga ukuba uthetha ngokulala oku kwesiqhelo (Yohane 11:11–13), uYesu wayichaza ngokuphandle into ayithethayo: “ ‘ULazaro ufile’ ” (Yohane 11:12–14, NIV). Inyaniso yeyokuba, xa uYesu wayefika eBhethani, uLazaro wayesele eneentsuku ezine efile; isidumbu sakhe sasisesibola (Yohane 11:17, 39). Ngexesha umzimba uqala ukonakala kakubi uqale ukunuka, akukho kuthandabuza: umntu ufile.

Ngokwendawo le, xa uYesu wayemxelela uMarta, esithi, “ ‘Umnakwenu uya kuvuka kwabafileyo’ ” (Yohane 11:23, NASB), wayeqinisekisa inkolo yakhe kuvuko lokugqibela. UYesu wathi, “ ‘Ndiluvuko, ndibubomi. Lowo ukholwayo kum, nokuba uthe wafa, uya kuphila, kwaye bonke abaphilileyo bekholwa kum abasayi kufa naphakade. Uyakholwa na koku?’ ” (Yohane 11:23–26, LEB). Wongeza kwakhona uYesu, “ ‘Ukuba uyakholwa, uya kulubona uzuko lukaThixo’ ” (Yohane 11:40, NASB). UMarta wakholwa, walubona uzuko lukaThixo ekuvukeni nomnakwabo.

IBhayibhile ithi ngelizwi likaThixo ubomi badalwa (Ind. 33:6), kwangelizwi laKhe ubomi bunakho ukudalwa ngokutsha, njengakwimeko kaLazaro. Emva komthandazo omfutshane, uYesu wamyalela, “ ‘Lazaro, phuma!’ ” (Yohane 11:43). Ngoko nangoko aba bantu balibona igunya likaThixo elinika ubomi, kwalona elo gunya lathetha lakho ihlabathi lethu, kwalona igunya eliya kuthi ekupheleni kwexesha libize abafileyo babuyele ebomini eluvukweni.

Ngokuvusa uLazaro, uYesu wabonisa ukuba wayenalo igunya lokoyisa ukufa, nto leyo ethi kuthi, thina baza kufa ekugqibeleni—kokuphi okunye ukubonakalaliswa kozuko lukaThixo ekufuneka kwenziwe?

`Funda: Yohane 11:25, 26. Kumgca omnye uYesu uthetha ngamakholwa esifa, kuthi kolandelayo athethe ngamakholwa angasokuze afe. Usifundisa ntoni apha uYesu, kwaye kutheni le nto ukuqonda ukuba ukufa kukulala ethi ingqondo ingasebenzi kuko kubalulekile kakhulu ekuwaqondeni amazwi kaKristu? Kutheni le nto amazwi waKhe esinika ithemba elikhulu kangaka, thina zidalwa ezijonge ukuya engcwabeni?  `