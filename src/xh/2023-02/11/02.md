---
title:  Unyamezelo Oluzinzileyo
date:  04/06/2023
---

Njengoko sibonile kwisiTyhilelo 14:7, uThixo ubiza bonke abantu ukuba banqule uMdali. Esi sisigidimi sengelosi yokuqala. KwisiTyhilelo 14:8, uThixo ulumkisa abantu nge ‘Bhabheli,” uhlelo lwenkolo yobuxoki engcambu zayo zisemva kwiBhabheli yakudala. Esi sisigidimi sengelosi yesibini.

KwisiTyhilelo 14:9, 10, ingelosi yesithathu ilumkisa ngokunqulwa kwerhamncwa. Ingelosi ithetha ngezwi elikhulu, isithi, “ ‘Ukuba umntu uyalinqula irhamncwa nomfanekiselo walo, amkele uphawu lwalo ebunzini lakhe, nokuba kusesandleni sakhe, yena wosela iwayini yomsindo kaThixo’ ” (RV).

`Funda IsiTyhilelo 14:12. Zeziphi iimpawu ezimbini esizifumanayo kule ndawo ngabantu bakaThixo bemihla yokugqibela? Kuthethi le nto zombini zibalulekile?`

Igama lesiGrike lo“nyamezelo” nguhupomone, eliguqulwa ngcono ngokuthi “unyamezelo oluzinzileyo.” UThixo uya kuba nabantu bexesha lesiphelo abathembekileyo kuYe phambi kwenkcaso nentshutshiso eyoyikekayo. Ngobabalo lwaKhe, baya kuma benokunyamezela okuzinzileyo, bephila ubomi obumile kuThixo, nobomi obuthobelayo, obuzaliswe lubabalo.

Ukunqula uMdali (IsiTyh. 14:7) kumi kuchasene ngqo nonqulo lwerhamncwa (IsiTyh. 14:9) kwaye kufumana ukwenziwa kwako ngabantu abagcina imithetho kaThixo benokholo lukaYesu (IsiTyh. 14:12). Eli dabi lokugqibela ngokunikwa kwembeko kuKristu okanye ukunikwa imbeko kwirhamncwa kujikeleza unqulo, kwaye embindini wale mbambano inkulu phakathi kokulungileyo nokubi iza kuba yiSabatha.

`Funda Roma 8:1–4, Efese 2:8–10, nomaKolose 1:29.Yintoni ezisifundisa yona ezi zicatshulwa ngesiphumo sokuphila ngokholo?`

Xa siphila ngokholo, sifumana ubabalo lwaKhe, baye ubomi bethu buguqulwa. Abalandeli abazinikeleyo boMsindisi abayi kwanela ukuba nokholo kuphela “ku”Yesu, baya kuba nokholo “luka”Yesu. Uhlobo lokholo lukaYesu lwexesha lokuphela luya kuba lolwabo, baye baya kuhlala bethembekile, kude kuse ekufeni, njengoko wenzayo uYesu.

`Uthembeke kangakanani kwizinto ezincinane? Kungakuxelela ntoni oko ngendlela oya kuba yiyo xa isilingo soqobo sifika? (Bona uLuka 16:10.)`