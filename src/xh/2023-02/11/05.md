---
title:  Abo Balandela IMvana
date:  07/06/2023
---

`Funda IsiTyhilelo 13:1, 2. Liphuma phi irhamncwa, ingubani onika irhamncwa igunya lakhe?`

Igunya lerhamncwa lokuqala lesiTyhilelo 13, liwafumana amandla walo, isihlalo, negunya elikhulu kwinamba. IsiTyhilelo 12:9 nesiTyhilelo 20:2 ziyibonisa inamba njengoSathana. USathana ulutshaba olunamaqhinga nolusebenza ngamagunya omhlaba. IsiTyhilelo 12:3–5 sithi le “namba”—umtyholi—yazama ukutshabalalisa “umntwana oyinkwenkwe” ngako nje ukuba azalwe. Lo “mntwana uyinkwenkwe” kamva “wathiwa xwi, wasiwa kuye uThixo, nakuyo itrone yakhe” (RV). Oku, ke, kubhekisa kuKristu. Efuna ukumtshabalalisa umntwana uKristu, uSathana wasebenza ngoHerode nobukumkani beRoma. Ekupheleni obomi bukaKristu, irhuluneli yaseRoma, UPilato, wamgwebela ukufa uKristu, umbulali waseRoma wambethelela kumnqamlezo wenkohlakalo, isoldati lomRoma, lamhlaba ngomkhonto, amasoldati amaRoma alilinda ingcwaba laKhe. NgokwesiTyhilelo 13:2, inamba, uSathana, besebenza ngeRoma yobuhedeni, baya kunikela ulawulo lwabo kweli rhamncwa legunya livelayo.

“Nangona phambili imele uSathana, inamba, ngendlela yesibini, imele ubukumkani bamaRoma. . . . Igunya elilandela ubukumkani bamaRoma, obazuza kwinamba, ‘amandla wayo, isihlalo sayo, negunya layo elikhulu,’ ngokucacileyo yiRoma yobupopi.”—The SDA Bible Commentary, vol. 7, p. 817. Umbhali wembali uA. C. Flick uchaza ukuba “kumanxuwa eRoma yopolitiko, kwaphuma ubukumkani obukhulu bokuziphatha kakuhle ‘imo enkulu’ yebandla laseRoma.”—A. C. Flick, The Rise of the Medieval Church (1900) p. 150 as quoted in The SDA Bible Commentary, vol. 7, page 817.

`Funda IsiTyhilelo 13:3 nesiTyhilelo 14:4. Uyintoni umahluko owubonayo kwezi ndima?`

Ukuphikisana nokuba “wonke umhlaba,” olandela irhamncwa, uThixo uya kuba nabantu bona abaya “kulandela iMvana” endaweni yoko. Njengokuba kuhlala kusenzeka, iya kuba lelinye icala okanye elinye, ngakuYesu okanye ukuchasa uYesu. Ngelo xesha kuya kuthi, njengangoku, kungabikho ndilele, akukho ndawo iphakathi. Ukungazinikeli ngokuqinileyo kuYesu kukuthi, uqonda okanye ungaqondi, kube kukukhetha ukuba kwelinye icala.

`“ ‘Niya kuthiywa ngabantu bonke ngenxa yegama lam; ke onyamezelayo kwada kwasekupheleni, uya kusindiswa yena’ ” (Mat. 10:22). Nikulungele kanjani ukunyamezela kude kuse ekupheleni?`