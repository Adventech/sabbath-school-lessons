---
title:  Ukuvuna Oko Sikuhlwayelayo
date:  06/06/2023
---

Isiprofeto esingophawu lwerhamncwa singokungabikho kokunyamezelwa kwenkolo, ukwayo lwezendyebo, intshutshiso, ekugqibeleni umthetho wokufa. Okumangalisayo, sikwasisigidimi senkuthazo. Nakumaxesha amabi kakhulu, uThixo uya kubaxhasa abantu baKhe abo “bagcina imithetho kaThixo benokholo lukaYesu” (IsiTyh. 14:12). Kanti ke, phakathi kwaloo mithetho, phofu, kukho owesine— iSabatha yosuku lwesixhenxe.

Isiprofeto sophawu lwerhamncwa lesiTyhilelo 13 sisixelela ngeyona imbi kakhulu, ekumgangatho wokufa, imfazwe kaSathana esilwa uThixo. Icebo lakhe lokulwa kulo mkhankaso yinkohliso.  IsiTyhilelo 13 sisixelela ngexesha xa omtyholi eya kusebenza ngegunya lenkolo nopolitiko lomhlaba wonke ekuthiwa lirhamncwa lize libhenele kunyanzeliso.

Intshutshiso yenkolo, yona, ayikho ntsha. Ibisoloko ikho kususela ukuba uKayin wabulala uAbheli ngokunqula uThixo ngendlela awayebayalele ngayo uThixo ukuba banqule (bona uGen. 4:1–8). UYesu wathi, intshutshiso iya kuphinda yenzeke kumakholwa enkulungwane yokuqala nakuwo amaphakade: walumkisa, “ ‘Kuza ilixa lokuba bonke abanibulalayo, babe bona bakhonza uThixo,’ ” (Yohane 16:2; bona nakuMat. 10:22, 1 Pet. 4:12).

Isiprofeto sophawu lwerhamncwa singoqhagamshelwano kweli tyathanga lokungahloneli Thixo. Njengeentshutshiso zexesha eladlulayo, silungiselwa ukunyanzelisa wonke ubani ukuba avumelane nemiqathango ethile yeenkolo nohlelo oluvunyiweyo lonqulo.

`Funda IsiTyhilelo 13:15–17.Abantu bakaThixo bexesha lesiphelo baya kujongana nantoni kwintlekele yokugqibela? `

Isiprofeto siyaxela ukuba intshutshiso iya kuqala ngemiqobo kwindyebo: “Akakho oya kuthenga athengise” engenalo “uphawu.”Xa oku kusenzeka, uninzi olukhulu luya kujika. Nawuphi owalayo, ekugqibeleni, uya kufakwa phantsi komthetho wokufa.

Ongendawo ulungisa abazibiza ngobuKristu ngokuvuma ebomini babo ukuba balwamkele uphawu lwerhamncwa xa uvavanyo lokugqibela lusifikela kwixesha elizayo. Uthando lukaThixo lomntu ngamye kuthi luya kusomeleza lusigcine ngamaxesha embandezelo azayo.

`Funda: Galati 6:7–9. Nangona oku kungabhalwanga ngokwemeko yeziganeko zemihla yokugqibela, kutheni le nto umthetho-siseko ofumaneka apha uhambelana kakhulu nemiba engophawu lwerhamncwa nendlela esingema ngayo sinyanisekile? `