---
title:  Imfazwe Yelizwe Lonke
date:  05/06/2023
---

`Funda Mateyu 27:45–50. Kusifundisa ntoni oku ngoko uKristu wakuvayo emnqamlezweni? Wayethetha ntoni uYesu ngokubuza uThixo ukuba wayemshiyela ntoni na, kwaye lo mboniso usinceda njani ukuba sikuqonde okuthethwa kukuba “nokholo lukaYesu”? `

Ejinga emnqamlezweni, egqunywe bubumnyama, ethwele ubutyala, ihlazo nokugwetywa ngenxa yezono zehlabathi, esusiwe kwimbono yothando lukaYise, uYesu wayexhomekeke kubudlelwane noYise kubo bonke ubomi baKhe. Oko kukuthi, ngobomi bokuxhomekeka kuYise, nangamaxesha alungileyo, nawona mabi amaxesha, awasemnqamlezweni, uYesu wayewalungele. UMsindisi wayethembile, nangona iimeko ezazimjikelezile zazimfuna ukuba athandabuze. Naxa kwakubonakala ngokungathi uThixo umshiyile, uYesu akazange ancame.

“Phakathi kobumnyama oboyikekayo, naxa wayengathi ushiyiwe nguThixo, uKristu wayeyisele neyokugqibela intlenga yendebe yentlungu yoluntu. Ngeeyure ezoyikekayo, wayexhomekeke phezu kobungqina bokwamkelwa awabunikwa nguYise ukuza kufika apha. . . . Ngokholo, uKristu waba ngumoyisi.”—Ellen G. White, Christ Triumphant, p. 277.

Ukholo lukaYesu lukholo olunzulu, oluthembayo, oluzinikeleyo, kangangokuba zonke iidemon elizweni nazo zonke izilingo emhlabeni azingeke zilushukumise. Lukholo oluthemba lungakwazi ukubona, lukholwa lungaqondi, lubambelela sele kukuncinane olubambelele kuko. U“kholo lukaYesu” lona ngokwalo lusisipho esisifumana ngokholo noluza kusithwala siphumele ngaphaya kombhodamo ongaphambili. Lu“kholo lukaYesu” oluhlala ezintliziyweni zethu lusenze simnqule uKristu ngokukhulu lunyamezele naxa uphawu lwerhamncwa lunyanzelwa.

Kanti ke, alunto ivela nje esithubeni. Abantu bakaThixo bebefunda ukuphila ngokholo, imihla ngemihla, ngoku. Ngamaxesha alungileyo, ngamaxesha amabi, xa uThixo evakala ekufuphi, naxa uThixo engathi ukude kakhulu—akukho nto. “Ilungisa liya kuphila ngokholo” (Gal. 3:11; bona nakuHab. 2:4). Ixesha lokulungiselela lingoku. Sonke isilingo ngoku, ukuba sinyamezelwe ngokholo, singathwala isiqhamo sexabiso ebomini bethu.

`Cinga ngexesha xa ubomi babungathi buyaphela ecaleni kwakho inye kuphela into onayo, ilukholo lwakho. Waphumelela njani? Zifundo zini owazifundayo? Athini amava wakho onganceda abanye ngawo nabo abanokuba bathubeleza phakathi kwento efana naleyo yakho?`