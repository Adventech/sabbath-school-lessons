---
title:  'UYesu: UMthetheleli Wethu Ekuphela KwaKhe'
date:  08/06/2023
---

`Funda IsiTyhilelo 13:4, 5. Zeziphi iimpawu zerhamncwa  legunya esizifumanayo kwezi ndima? `

Irhamncwa lesiTyhilelo ligunya lenkolo ekreqileyo yeRoma yobuhedeni elikhula libe luhlelo lonqulo lwehlabathi. KwiTestamente eNtsha, unyeliso lulinganiswa nokuthabatha amalungelo nezipho zikaThixo njengolingana naYe. Ngokutsho kwesiTyhilelo  13:5, ligunya elinonyeliso.

`Funda Luka 5:18–26 noYohane 10:33. Ngawaphi amacala amabini onyeliso aboniswa zezi ndima?`

UYesu watyholwa ngokunyelisa ziinkokeli. Kwityala likaYesu izityholo zazingenabo ubulungisa kuba unalo lonke igunya namalungelo kaThixo—kuquka ilungelo lokuxolela izono zethu. Konke oko kuba uYesu unguThixo. Okanye njengoko wakubeka oko ngamandla amakhulu: “ ‘Ndinaxesha lingakanana ndinani nje, akukandazi na, Filipu? Lowo undibonileyo mna umbonile uBawo; utsho ngani na ke wena ukuthi, “Sibonise uYihlo”?’ ” (Yohane 14:9).

Ngelo xesha linye, u-1 Timoti 2:5 ufundisa ukuba mnye umlamli phakathi kukaThixo nabantu, umntu uYesu Kristu. Kwelinye icala, iBandla laseRoma lifundisa ukuba umbingeleli ungumlamli phakathi kukaThixo nolungu olonileyo. Kanti ke, kuba umbingeleli ngokwakhe usisidalwa esingumoni, akakwazi ukuba ngummeli wethu kuba naye uyamdinga ummeli. Ukunyelisa kukwacaciswa njengebango lakhe nabani lokubanguThixo okanye lokuma endaweni kaThixo. Ezi zizicatshulwa nje ezibini eziphuma kwiingxelo ezinegunya zeBandla laseRoma:

“Upopi unendili enkulu kangangoko ekwaphakame kangangokuba akamntu nje. . . . [kodwa] okukuko unguthixo emhlabeni.”—Lucius Ferraris, “Papa,” article 2 in his Prompta Bibliotheca (1763), vol. 6, pp. 25–29.

UPope Leo XIII wagwagwisa esithi: “Thina [bopopi] sibambe kulo mhlaba indawo kaThixo uSomandla.”—The Great Encyclical Letters of Pope Leo XIII (New York: Benziger, 1903), p. 193.

La mabango asuka atsho khona xa siqonda ukuba igama “anti-,” njengakumchasi-Kristu [anti-Christ], alisoloko lithetha “ukuchasa” kodwa linokuthetha “endaweni ka. . . .” Kungoko umchasi-Kristu ekwama endaweni kaKristu.” Uthetha ngonyeliso, wena!