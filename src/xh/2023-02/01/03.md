---
title:  Uhlaselo LukaSathana
date:  27/03/2023
---

Kususela kwasekuqaleni, uSathana, Satan (bona IsiTyh. 12:4, 5) wazama ukutshabalalisa uKristu. Kanti ke, kuyo yonke imizamo wawa phantsi. Ekuzalweni kukaKristu, umzekelo, ingelosi yabalumkisa uYosefu noMariya ngamacebo akhohlakeleyo kaHerode, baza basabela eYiputa. UYesu wajongana nezona zilingo zinomtsalane zikaSathana entlango ngokuthi “kubhaliwe,” waba ngaloo ndlela ufumana inkuseleko eLizwini likaThixo. Ekufeni kwaKhe emnqamlezweni, watyhila ubukhulu bothando lwaKhe wasihlangula kwisohlwayo sokubulawa sisono. Ekuvukeni kwaKhe, njengoMbingeleli wethu oMkhulu ophilileyo, wasihlangula kwigunya lesono ebomini bethu.

**Funda IsiTyhilelo 12:4–6, 9; Efese 5:25–27, 32; neNdumiso 2:7–9 uze ucacise le mifuziselo okanye imifanekiso ilandelayo:**

`Inamba`

`Umfazi`

`Umntwana Oyinkwenkwe`

`Intonga Yentsimbi`

EBhayibhileni, intonga ngumfuziselo wolawulo okanye ukuphatha. Intonga yentsimbi ngumfuziselo wolawulo olungophukiyo, olunamandla onke, olungeke loyiswe. UYesu wajongana naso ngasinye isilingo esisifumanayo, kodwa watola engumoyisi. Ongendawo ulutshaba oloyisiweyo. UKristu wamoyisa ekuphileni kwaKhe, ekufeni, nasekuvukeni. Ngenxa yokuba uYesu semoyisile ongendawo emnqamlezweni eKalvari, sinako ukoyisa nathi. Uloyiso lukaKristu lwaluphelele, kodwa imbambano enkulu phakathi kukaKristu noSathana ayikapheli, isaqhubeka.

Nangona kunjalo, xa sisamkela ngokholo oko uKristu wasenzela kona, ityala lezono zethu lixolelwe. Sima sigqibelele phambi kukaThixo, sambathiswe ngobulungisa bukaKristu. Njengoko uPawulos abhalayo athi, “ndifunyanwe ndikuye, ndingenabo obam ubulungisa, obo basemthethweni; ndinobo bungokukholwa kuKristu, ubulungisa ke obuphuma kuThixo ngalo ukholo” (Filipu 3:9). Ukuba sixolelwe, akusekho nto singabe simangalelwe ngayo. UYesu wanqoba woyisa ngonaphakade okona kubi isono nobubi obungakwenza kuYe. Wabuhlasela ngako konke anako ububi waboyisa. Xa simamkela uYesu ngokholo, uloyiso lwaKhe lolwethu.

`Kutheni le nto ingqiniseko yoloyiso ibaluleke kangaka kuthi, ngenxa yoloyiso lukaKristu phezu kukaSathana? Kungaba ngamava wethu njani oko kubhalwe nguPawulos kuFilipu 3:9? `