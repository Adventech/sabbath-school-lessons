---
title:  Ukujula Nomcabango
date:  31/03/2023
---

Ngandlela ithile, singathi, uThixo wayengenako ukunceda: ukuba wayefuna ukuba abantu abanokuthanda Yena baze bathande nabanye abantu, kwakufuneka abadale bakhululeke. Ukungakhululeki bekuya kwenza bangakwazi ukuthanda, ibe yintoni ke indalo yonke ngaphandle kothando? Ibiya kuba yile nto abanye iyiyo: umashini ongenangqondo osebenza ngokwemithetho engqongqo yesenzo nesiphumo apho kungekho ntando ikhululekileyo, kungekho kukhetha kukhululekileyo, imiqulu nje yenyama negazi yezinto ezifana nenkunkuma ezilandela kuphela imithetho yendalo. Asingumfanekiso omhle lowo, waye ungakumelanga oko sikwaziyo, thina ngokwethu, ukuba kungayinyaniso. Ngubani phakathi kwethu, umzekelo, ocinga ukuba ukuthanda kwethu abazali bethu, abantwana bethu, amaqabane wethu, akunto ngaphandle kokuba iziiatom nje ezenziwe ukuba zenze oko?

“Umthetho wothando usisiseko solawulo lukaThixo, ulonwabo lwazo zonke izidalwa ezinobulumko luxhomekeke ekuvumelaneni okugqibeleleyo kwazo nemithetho-siseko emikhulu yobulungisa. UThixo ufuna kuzo zonke izidalwa zaKhe inkonzo yothando—inkonzo ephuma ekuxatyisweni kwesimilo saKhe. Akakwamkeli ukuthotyelwa ngonyanzelo; waye ebanika bonke inkululeko yokuzicingela, ukuze bamnike inkonzo yokuzithandela.

“Ngalo lonke ixesha zonke izidalwa zazikuvuma ukuthobela ngothando, kwakukho ucwangco olukhulu kuyo yonke indalo kaThixo. Kwakuluvuyo kwimikhosi yasezulwini ukuzalisekisa injongo yoMdali wayo. Yayikonwabela ukubonakalisa ubuqaqawuli baKhe nokunyusela kuYe indumiso. Ngexesha ukuthanda uThixo kwakuphezulu, uthando lomnye komnye umntu lwalunokumthemba, lungasekelezanga okwalo. Kwakungekho nto yayisisibhidi kucwangco lwasezulwini.”—Ellen G. White, Amanyange Nabaprofeti, amaph. 34, 35.

**Imibuzo Yokuxoxwa**

`Kutheni le nto IsiTyhilelo 12 sisisikhokelo esifanelekileyo kwizigidimi zeengelosi ezintathu, ngakumbi xa kulindeleke imfazwe eza kubakho ngexesha lesiphelo?`

`IsiTyhilelo 12 siphinda-phinda njani ukuninika amandla kwizihendo nezilingo enijongene nazo mihla le?`

`Kukho abakholelwa ukuba izenzo zethu kakhulukazi ziphuma kwimfuza nokusingqongileyo. Ithini inxaxheba edlalwa kukuzikhethela kwethu ekumiseleni ukuziphatha kwethu? Xoxani ngolwalamano phakathi kokuzikhethela kwethu namandla kaThixo asebenza ebomini bethu.`