---
title:  Uvavanyo LweSabatha
date:  15/06/2023
---

Nangoku, mhlawumbi, ilungiselwa ibala le ntshutshiso ilindelekileyo. NgoJuni 6, 2012, uPope Benedict XVI wenza esi sibheno sikhawulezileyo kubantu abangaphezu kwe-15,000 ababehlangene kwibala iSt. Peter’s Square eRoma esithi iCawa kufuneka ibe lusuku lokuphumla kwakhe wonke umntu, ukuze abantu bakhululeke ukuba neentsapho zabo kunye noThixo. “Ngokukhusela iCawa, umntu ukhusela inkululeko yoluntu.” Oku akunto inye, phofu, nokuthi abanye mabalugcine olu suku, ngokuchasene neSabatha yeBhayibhile, kodwa kuyabonisa ukuba ingcamango yeCawa elu“suku lokuphumla” ngokuqinisekileyo ingumba okhoyo. Kungekudala, imithetho iya kwenziwa, baze abo bathi besezingqondweni, balandele iLizwi likaThixo, bagcine iSabatha yenene, baya kutyabekwa njengabachasene nokulungele umphakathi ngokukhulu.

Ngeli xesha lengxaki, abantu abathembekileyo bakaThixo, ngobabalo lwaKhe nangamandla waKhe, baya kuma baqine kwinkolo yabo yokumlandela. Abayi kuyekela kuxinzelelo.

Ngokungafaniyo nophawu lwerhamncwa, baya kwamkela itywina likaThixo. Amatywina ayesetyenziswa ngamaxesha akudala ukungqinisisa amaxwebhu olawulo. Besiya kulindela, ke ngoko, ukulifumana itywina likaThixo limiliselwe emthethweni waKhe. Amatywina wakudala ayengamaphawu acacileyo awahluke ngabantu bawo. Umrofeti uIsaya uthi, Bopha isingqino, tywina uqinise isiyalo kubafundi bam” (Isa. 8:16).

`Funda Eksodus 20:8–11. Zeziphi iziqalelo zetywina leBhayibhile ozifumana kumthetho weSabatha? Wahluke njani umthetho weSabatha kuyo yonke eminye imithetho? `

Umthetho wesine uneziqalelo ezithathu zetywina elililo. Esokuqala, igama lotywinayo: “UYehova uThixo wakho” (Eksod. 20:10). Esesibini, isihlonipho sotywinayo: uYehova “wenza,” (Eksod. 20:11) okanye uMdali. Esesithathu, ummandla wetywina: “amazulu nomhlaba, ulwandle, nazo zonke izinto ezikwezo zinto” (Eksod. 20:11). NgokwesiTyhilelo 7:1, 2, itywina likaThixo libekwa kuphela emabunzini ethu, umfuziselo wengqondo zethu. UYesu uhlonipha inkululeko yethu yokukhetha. Uyasimema ukuba simvumele alungise iingqondo zethu ngoMoya waKhe Oyingcwele ukuze singasuki kwiankile yokholo lwethu eLizwini likaThixo (Efese 4:30). Kungoko, siqonda ukuba ukunyaniseka kwabo ba“gcina imithetho kaThixo, benokholo lukaYesu” (IsiTyh. 14:12), bahlanganise kuloo mithetho, nomthetho omnye owaguqulwa ligunya lerhamncwa.

`Zeziphi iimeko ongazibona ngoku ziphuhla ezinokuba namandla okukhokelela izithintelo zenkululeko zenkolo yethu? Zeziphi izithintelo ezisaseleyo, nazo?`