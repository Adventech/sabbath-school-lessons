---
title:  'ITywina LikaThixo NoPhawu LweRhamncwa: Isiqendu 2'
date:  10/06/2023
---

### Fundela Isifundo Sale Veki
IsiTyh. 12:6, 14; Dan. 7:25; 2 Tes. 2:3, 4; Dut. 6:8; Dut. 11:18; Eksod. 20:8–11.

> <p>Indima Yenkumbulo</p>
> “Ndabona esinye isithunywa sezulu, sinyuka sivela empumalanga, sinetywina likaThixo ophilileyo. Sadanduluka ngezwi elikhulu kuzo izithunywa zezulu zozine, ezanikwa igunya lokuwonakalisa umhlaba nolwandle, sisithi ‘Musani ukuwona umhlaba, nolwandle, nemithi, side sibatywine abakhonzi boThixo wethu emabunzini abo’ ” (IsiTyhilelo 7:2, 3).

Ngenkulungwane ye-15, iintlambo zePiedmont, kwiintaba iAlps kumantla eItali, zazingamakhaya amaWaldensi, abantu ababezimisele ukuma bethembekile kulwazi lwabo lweBhayibhile. Isiphumo sokuma kwabo beqinile kuKristu, batshutshiswa ngokumasikizi. Ngowe-a.d. 1488, amaWaldensi kwintili iLoyse abulawa dlakadlaka libandla laseRoma ngenxa yenkolo yawo.

Omnye umsinga wentshutshiso wafika ngenkulungwane ye-17, xa umkhosi wekumkani weSavoyo yathumela umkhosi wama-8,000 kummandla wawo wathi kubantu bakhona mabagcine umkhosi wakhe kumakhaya wabo. Benza ngokunjalo, kodwa eli yayiliqhinga lokunika amasoldati indlela elula yokufikelela kumaxhoba awo. NgoApreli 24, 1655, ngentsimbi ye-4:00 a.m., kwanikwa umqondiso wokuba kuqale ukubulala. Kwafa ngaphezu kwama-4,000.

Imbali, ngelishwa, ikholisa ukuphindwa. Isiprofeto so“phawu lwerhamncwa” singokuhlangana ketyathanga elingahloneli Thixo lentshutshiso yenkolo eza kubuyela emva emaphakadeni. Njengentshutshiso eyadlulayo, ilungiselwe ukunyanzela wonke umntu ukuba avumelane nocwangciso lweenkolo nonqulo olamkelekileyo. Njengoko kuhlala kunjalo, uThixo Yena uya kuba nabo abantu baKhe abangayi kuguquka.

_*Funda esi sifundo ukulungiselela iSabatha kaJuni 17._