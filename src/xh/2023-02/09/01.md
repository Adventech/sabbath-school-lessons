---
title:  Isixeko Ekuthiwa Sisiphithiphithi
date:  20/05/2023
---

### Fundela Isifundo Sale Veki
IsiTyh. 17:1, 2, 15; IsiTyh. 18:1– 4; IsiTyh. 17:4–6; Mat. 16:18; Jer. 50:33–38; Ps. 115:4–8.

> <p>Indima Yenkumbulo</p>
> “ ‘Aba baya kwenza imfazwe neMvana,. IMvana iya kubeyisa, ngokuba inguNkosi kankosi, inguKumkani kakumkani; baya kweyisa nabo banayo, babiziweyo, banyuliweyo, bathembekileyo’ ” (IsiTyhilelo 17:14).

Umxholo wembambano enkulu ushwankathelwa kwisiTyhilelo  ngomfuziselo wabafazi ababini: omnye wambethe ilanga, kwisiTyhilelo 12, omnye unxibe bomvu kwisiTyhilelo 17.

Umfuziselo ogqamileyo womfazi owambethe ilanga, kubuqaqawuli bukaKristu obuphandlayo, ufunyanwa kwisiTyhilelo 12. Uthembekile kumthandi wakhe oyinyaniso, uYesu. Inkohlakalo  yeemfundiso zobuxoki ayimsulelanga. Kuyo yonke iBhayibhile, umfazi onyulu ufuzisela umtshakazi kaYesu, okanye ibandla lenyaniso. KuYeremiya 6:2, umprofeti uthi, “Intombi eyiZiyon ndiyifanisa nedlelo elikhethekileyo” (IBHAYIBHILE). Umprofeti usebenzisa intetho “intombi eyiZiyon” okanye umfazi othembekileyo uchaza abantu bakaThixo. (Bona nakumaEfese 5:25–32 noHos. 2:20.)

Kwelinye icala, iBhayibhile ifanisa ukreqo nobuhenyu okanye nokukrexeza (Yakobi 4:4). Ithetha ngovukelo lukaIsrayeli nokungathembeki, uHezekile uyakhala, “Mfazindini okrexezayo! Wena ufuna abahambi endaweni yomyeni wakho! (IBHAYIBHILE)’ ” (Hez. 16:32).

Esifundweni sale veki, siza kufunda ngaba bafazi babini besiTyhilelo sombe, nzulu ngakumbi, ngedabi phakathi kwenyaniso nemposiso.

_*Funda esi sifundo ukulungiselela iSabatha kaMeyi 27._