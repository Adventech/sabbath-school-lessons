---
title:  Amahlelo Amabini Achaseneyo
date:  21/05/2023
---

`Funda IsiTyhilelo 12:17 and IsiTyhilelo 17:14. Lichazwe njani ibandla likaThixo, kunjani ukuvukela kukaSathana kulo?`

Kuzo zonke iinkulungwane, uThixo wasoloko enabantu abathembekileyo kuYe. IsiTyhilelo 12:17 sikuchaza ukuthembeka ngokuthi ngabo “bayigcinayo imithetho kaThixo,” bekwachazwe kwenye indawo njengabantu “‘[a]babiziweyo, banyuliweyo, bathembekileyo’ ” (IsiTyh. 17:14).

`Funda IsiTyhilelo 14:8 nesiTyhilelo 17:1, 2. Sithini isaziso esinendili esenziwa yingelosi, iyintoni eyenziwa yiBhabheli ukufanela isaziso esinjalo? `

UYohane wayibhala incwadi yesiTyhilelo ekupheleni kwenkulungwane yokuqala. Ngeli xesha, isixeko sakudala saseBhabheli sasesiyinkunkuma. Xa uYohane wayebhala phantsi izigidimi encwadini yesiTyhilelo, isixeko saseBhabheli sona ngokwaso sesatshatyalaliswa ngaphezu kweqela leenkulungwane.

KwisiTyhilelo isixeko saseBhabheli sithatyathwa njengohlobo, okanye umfuziselo, weBhabheli yexesha lesiphelo. Eziprofetweni zesiTyhilelo, iBhabheli imele uhlelo lwenkolo oluya kufana neempawu zeBhabheli yeTestamente eNdala. Imithethosiseko eyayikhokela iBhabheli iya kuba yesisiseko sesakhiwo sangoku, iBhabheli yasemoyeni.

KwisiTyhilelo 17:1–6, umfazi onxibe ingubo ebomvu nemfusa ungxabalaze kububanzi bomhlaba olixesha. Lo mfazi uhleli phezu kwerhamncwa elibomvu. IBhayibhile imbiza ngokuthi lihenyukazi.  Usishiyile isithandwa sakhe sokuqala, uYesu Kristu. Apha umpostile uYohane unika umzobo ocacileyo wenkolo yohlelo olukreqileyo olunempembelelo enamandla emhlabeni. Khangela kwinkcazo: eli gunya lalilinye nelo “ ‘abahenyuze nalo ookumkani bomhlaba, ao bawumiyo umhlaba, banxiliswa yiwayini yobuhenyu balo’ ” (IsiTyh. 17:2). Banxilile? Lonke ixesha yimeko echasekileyo eBhayibhileni. Nohenyuzo? Ukufuzisela iimfundiso zobuxoki, nezenzo ezikwanjalo.

`Kokubini, iinkokeli nabantu ngokufanayo bafumene impembelelo engeyiyo kweli gunya. Yintoni inkuseleko yethu ekuphela kwayo? (Funda: Efese 6:10–18.)`