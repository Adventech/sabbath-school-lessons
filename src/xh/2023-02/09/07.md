---
title:  Ukujula Nomcabango
date:  26/05/2023
---

“Isigidimi sesiTyhilelo 14, esivakalisa ukuwa kweBhabheli, simele ukubhekisa kwiimbumba [kumaqela] awaye enyulu ngaphambili aza abuya onakala, simele ukunikwa ngemihla yokugqibela; ngoko ke, asikwazi ukubhekisa kwiBandla laseRoma kuphela, kuba elo bandla belisoloko likwimo yokuwa iinkulungwane ezininzi.”—Ellen G. White, Imbambano Enkulu, iph. 383.

UDaniyeli 3—ibali lamaHbhere amathathu awayalelwa ukuba “ ‘[a]qubude kumfanekiso wegolide awumiseleyo uNebhukadenetsare ukumkani’ ” (Dan. 3:5) kwiBhabheli yamandulo—limi lingumfuziselo, isibonelo, soko kuya kwenzeka xa iBhabheli yasemoyeni, ngemihla yokugqibela, iya kunyanzelisa unqulo ‘lomfanekiso’ wobuxoki, (bona IsiTyh. 13:15; IsiTyh. 14:9, 11; IsiTyh. 16:2; IsiTyh. 19:20; IsiTyh. 20:4). Inika umdla kakhulu into yokuba amaHebhere amathathu emangalisa ngayo into yokuba umthetho wokuba amaHebhere amathathu ayeya kuba aphule umthetho wesibini (Eksod. 20:4, 5), owawungomnye wemithetho emibini eli gunya elachazwa kwenye indawo ukuba liya kuzama “ukuwaguqula amaxesha nomthetho” (Dan. 7:25), lazamana nawo.

Nguwuphi omnye umthetho elawonakalisayo? Ewe, umthetho wesine, wona, njengoko sesibonile, kwaye sisaya kubona kwakhona, ohleli embindini wawo wonke umba wonqulo noya kuba sembindini kwimbudumbudu yokugqibela xa sijongene nomba wokuba siya kunqula okanye asiyi kunqula Lowo “wenza amazulu nomhlaba, ulwandle, neento zonke ezikwezo zinto, waza waphumla ngomhla wesixhenxe” (Eksod. 20:11; bona nakwisiTyh. 14:7), okanye irhamncwa nomfanekiso walo.

**Imibuzo Yokuxoxwa**

`Yintoni ulwalamano phakathi kweNqaba yeBhabheli neBhabheli yasemoyeni yeli xesha? Zinto zini ezifanayo phakathi kwazo zombini?`

`Uzihlanganisa njani iingcamango ezimbini ezichaseneyo? UYesu ulinike igunya ibandla laKhe, kodwa kuyingozi ukubeka amava wethu enkolo ezandleni zayo nayiphi inkokeli yasemoyeni. Ithini imida yegunya lebandla?`

`Singakufunda njani ukuba unqulo lwezithixo, esinye sezono zeBhabheli, asikuphela nje ukuguqa kwimifanekiso eqingiweyo? Zeziphi ezinye iindela athi amaProtestanti awele ekunquleni izithixo?`

`Zeziphi ezinye izinto ezihambelanayo onokuzifumana phakathi kukaDaniyeli 3 nonqulo olunyanzeliswayo, noko siye salunyukiswa kuko ngemihla yokugqibela?`