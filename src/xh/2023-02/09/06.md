---
title:  'IBhabheli: Iziko Lonqulo Lwezithixo'
date:  25/05/2023
---

Yiyo le enye impendulo ecacisa ngokupheleleyo nge“mfihlelo yeBhabheli enkulu.” Oyena ndoqo wonqulo lwaseBhabheli yayilolwezithixo.

`Funda Yeremiya 50:33–38 noYeremiya 51:17, 47. Ufumana ntoni kwezi ndima engonqulo lwemifanekiso eBhabheli nendlela uThixo asabela ngayo kuko? `

UYeremiya 50 nama-51 uxela kwangaphambili intshabalaliso yeBhabheli ngamaMedi namaPersi. Esinye sezizathu zokubhanga kweBhabheli sesokunqula kwabo izithixo. AmaBhabheli ayekholelwa ukuba le mifanekiso yayingabameli boothixo bawo. Ngokwenkolo yeBhabheli, inkonzo yokugcinwa nokunqulwa kwemifanekiso eqingqiweyo emele oothixo kwakubonwa kungcwele; oothixo babephila ngaxesha linye nemifanekiso yabo eqingqiweyo ezitempileni nakwimikhosi yendalo eyayithatyathwa ngokuba bahleli kuyo. Ukuwiswa okanye ukutshatyalaliswa kwezithixo kwakubonwa kuyilahleko yokuxhaswa ngoothixo; ngexesha leNeo-Babylonian, ukumkani wamaKaledi uMarduk-apla-iddina II wabalekela kwimigxobhozo yangasezantsi kweMesopotami ephethe imifanekiso eqingqiweyo yoothixo baseBhabheli eyisindisa kwimikhosi kaSenakeribhe of Assyria. (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] pp. 35–43).

Abaprofeti beBhayibhile baluthelekisa unqulo lwale mifanekiso iqingqiweyo ingenabomi noThixo uMdali, owayephila ekwangumniki wobomi (Jer. 51:15, 16, 19).

`Funda Eksodus 20:4–6 neNdumiso 115:4–8. Zisifundisa ntoni ngonqulo lwemifanekiso eqingqiweyo? `

Nangona imiba yokunqulwa kwezithixo yiBhabheli yasemoyeni kusihla nzulu kunokuthoba nje phambi kwemifanekiso eqingqiweyo yemithi namatye, iBhabheli yasemoyeni iyalingana neBhabheli yakudala ngemifanekiselo yezinto ezinqulwayo. Ukusetyenziswa kwemifanekiso njengefanelwe ukunqulwa okanye, “ihlonitshwe” kukwaphula umthetho wesibini kuba kuthintela ukukwazi kukaMoya Oyingcwele ukubeka ezingqondweni zethu izinto zikanaphakade kubunciphise ubungangamsha bukaThixo bufane nobesigodo esingabo ubomi. Le mifanekiso yangeniswa ebuKristwini ngenkulungwane yesine ukwenza ukuba ubuKristu bamkeleke ngakumbi kuluntu lobuhedeni. Ngelishwa, le mifanekiso ikholisa ukunikwa ubungcwele nembeko ezizezikaThixo kuphela, nto leyo eyenza ukuba iyonke le nto ibe iyawuhlisa umgangatho wasemoyeni.