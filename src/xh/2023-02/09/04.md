---
title:  Imfihlelo, IBhabheli Enkulu
date:  23/05/2023
---

`Funda IsiTyhilelo 17:4–6. Zisifundisa ntoni ezi ndima ngemo yemvelo yolu hlelo lungalunganga?`

Njengoko sesibonile, isiTyhilelo 17 sichaza uhlelo lwenkolo ewileyo olungenise kubuKristu ezininzi kwiimfundiso zeBhabheli yeTestamente eNdala.

“Ukuze sikwazi ukufuna ukuqonda kwendalo yeBhabheli, sidinga ukubuyela emva apho kuqale khona ukuthethwa ngayo kwengxelo yeBhayibhile, kwiGenesis. Kwaqala konke kwithafa lomhlaba waseShinare, isithili esikumazantsi eMesopotami, namhlanje umzantsi weIraq, obizwa ngokuba yiBhabhiloniya. Kulapho iNqaba yeBhabheli yakhiwa khona, umfuziselo wokuzanelisa komntu, nokuzigcina komntu, nokukhululeka kulawulo lukaThixo ([Gen.] 11:1–4).”—Ángel Manuel Rodríguez, paper entitled “The Closing of the Cosmic Conflict: Role of the Three Angels’ Messages,” p. 43.

INqaba yeBhabheli, isiza seBhabheli yakudala, yakhiwa ngokudelela ngokuphandle iLizwi likaThixo. Abakhi beBhabheli basakha esi sikhumbuzo ukuba bazizukise, waza uThixo waziphazamisa iilwimi zabo. Ingxelo yeGenesis iyibeka ngolu hlobo, “Ngenxa yoko kwathiwa igama lawo yiBhabheli, ngokuba uYehova wayiduba khona apho intetho yehlabathi lonke” (Gen. 11:9).

Lubi kangako olu hlelo kangangokuba luchazwa ngokuthi “[lu]nxila ligazi labangcwele, naligazi lamangqina kaYesu” (IsiTyh. 17:6)—imifanekiso emibi kakhulu yendlela ekhohlakele ngayo iBhabheli (bona nakuIsa. 49:26).

Okukuko kona, iBhabheli yasemoyeni imele inkolo eyakhelwe phezu kweemfundiso zabantu, isekwe phezu kweengcamango zabantu, ixhaswa zizithethe zabantu. Iluhlobo lwenkolo eyakhiwe ngumntu, mhlawumbi, iinkokeli ezinobuchopho ezingabantu, kodwa imi ichasene negunya leendaba Ezilungileyo Ezingunaphakade kunye nebandla awalakhayo uKristu, ibandla elakhiwa phezu kothando, hayi phezu kobungonyama.

Incwadi yesiTyhilelo ichaza amahlelo amabini enkolo. Olokuqala lutyhila ukuthembela ngokupheleleyo kuYesu nokuxhomekeka kwiLizwi laKhe. Olwesibini lutyhila ukuthembela kwigunya lomntu nokuxhomekeka kwiititshala zenkolo ezingabantu. Enye yinkolo emile kuKristu enokuxhomekeka ngokupheleleyo kubabalo lukaKristu, kumbingelelo, nocamagusho losindiso. Olunye luxhomemeka kwinkolo eza ngokukhawulwa bubuntu obumi kwindawo yokuxhomekeka ngokupheleleyo kuKristu ngosindiso, kukho nokuxhomekeka kwizithethe zebandla.

`Singazikhusela njani kwimpembelelo erhuqa phantsi yeBhabheli, njengomkhwa, olula kakhulu, wokuxhomekeka kuthi kungabi ngokupheleleyo kuThixo?`