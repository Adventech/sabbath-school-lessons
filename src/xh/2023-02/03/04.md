---
title:  Ibali Lobabalo
date:  11/04/2023
---

Izigidimi zeengelosi eezintathu zilibali lobabalo. Zilibali lothando loMsindisi olungaphaya komlinganiselo—ibali likaYesu osithanda kangangokuba angangcamla isihogo ngokwaso kunokuba kubekho nomnye wethu olahlekayo. Ngamabali othando olungenamda, olubunzulu bungafikelelekiyo, olungenakuqondwa, olungafiyo, olungapheliyo, olungenasiphelo.

UThixo akaze othuswe nto. Akachukunyiswa yimimoya eguqukayo yokukhetha koluntu. Njengoko sesibonile, icebo laKhe lokusihlangula kulawulo lwesono lalingento yacingwa emva kokuba isono sesingenile saveza intloko yaso embi. UThixo akazange afumaneke engalindelanga ngumdlalo owoyikekayo wesono.

`Funda IsiTyhilelo 13:8 no-1 Petros 1:18–20. Zisifundisa ntoni ezi ndima ngecebo losindiso?`

Isaci “iindaba ezilungileyo ezingunaphakade” kwisiTyhilelo 14:6 sithetha ngexesha elidlulileyo, ngela ngoku, nelizayo. Xa uThixo wayedala uluntu lukwazi ukwenza ukhetho lokuziphatha, wayelindele ukuba baya kuzenza iimposiso ekukhetheni. Njengokuba izidalwa zaKhe zazinesakhono sokukhetha zasinaso nesokuvukela indalo yaKhe enothando. Indlela ekuphela kwayo yokuphepha le nyaniso yayikukuba adale abantu abaziimashini ezizisebenzelayo abalawulwa basetyenzwe ngecebo lendalo yonke elenziwe lizulu. Kona ukuthembeka okunyanzelwayo kuchasene noqobo lwendalo kaThixo. Uthando lufuna ukukhetha, kwaye ngako nje ukuba izidalwa zinikwe igunya lokukhetha, ukuba nokukhetha okuphosisayo kunokwenzeka. Ngoko ke, icebo losindiso lacetywa engqondweni kaThixo ngaphambi kovukelo lwabazali bethu bokuqala e- Eden.

“Icebo lokuhlangulwa kwethu asinto yacingwa sekusemva, elicebo elacingwa emva kokuba kuwe uAdam. Laba kukutyhilwa “kwemfihlelo ebifihlwe kwasephakadeni.” Roma 16:25. Yayikukutyhilwa kwemithetho-siseko eyathi kwasephakadeni yasisiseko setrone kaThixo.”—Ellen G. White, Ulangazelelo Lwamaphakade, iph. 22.

“Iindaba Ezilungileyo Ezingunaphakade” azithethi kuphela ngexesha elidlulileyo neli langoku—zikwa sisiseko sekamva elinethemba. Zithetha ngokuhlala ngonaphakade naLowo ontliziyo yaKhe iqhekekayo kukufuna ukuba nathi ngonaphakade.

`Funda Efese 1:4. Cinga ngokuba kuthetha ukuthini ukuthi, ngaphambi “kwesiseko sehlabathi,” nani“khethiwe” kuKristu ukuba nilufumane usindiso kuYe. Kutheni le nto kufuneka ufumane ukuba le nyaniso iyakhuthaza kakhulu?`