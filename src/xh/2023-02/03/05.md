---
title:  Ikuwo Wonke Umhlaba
date:  12/04/2023
---

`Funda kwakhona IsiTyhilelo 14:6. Kubanzi kangakanani ukuvakaliswa kweeNdaba Ezilungileyo Ezingunaphakade, yaye ibaluleke ngokuba kutheni impendulo kuthi noko sikuthunyiweyo nesibizelwe kona silibandla? `

Ngokwesigidimi esikhawulezileyo sexesha lokuphela seyokuqala iingelosi kwezi zintathu, “Iindaba Ezilungileyo Ezingunaphakade” zimele ukuvakaliswa kuzo zonke izizwe, intlanga, iilwimi, nabantu. Olu luthumo olukhulu, olubanzi, nolupheleleyo kangangokuba luthabatha into yonke. Lufuna eyona mizamo yethu ilungileyo kwaye ikwafuna ukuzinikela kwethu okupheleleyo. Sisisusa ekuxakekeni kwethu zizinto ezithandwa sithi ukuba sibe nobushushu ngomsebenzi kaKristu. Sisikhuthaza ngento engaphezu kwethu ukuba siphume ekucuthekeni kweengqondo zethu sibe nombono ophangaleleyo.

`Funda Mateyu 28:19, 20. Ezi ndima zihambelana njani twatse nesigidimi sengolosi yokuqala?  `

Encwadini yakhe, A Quest for More: Living for Something Bigger Than You, uPaul David Tripp uxoxa ngesidingo sengqondo kumntu wonke yokuba yinxalenye yento enkulu kunabo: “Abantu badalelwa ukuba babe yinxalenye yento enkulu kunobabo ubomi. Isono senza ukuba sibucuthe ubomi bethu buze kumlinganiselo wobomi esinabo ngoku. Ubabalo lukaKristu lunikwe ukuze lusihlangule kwiinkonkxa esikuzo zobukumkani obuncinane esiqwalasele kubo lusikhulula ukuba siphilele iinjongo ezingunaphakade nolonwabo olwanelisayo lobukumkani bukaThixo.”

Akukho nto ikhuthaza ngaphezulu, eyanelisa ngaphezulu, enomvuzo ongaphezulu kunokuba yinxalenye yentshukumo yezulu, emiswe kukubonelela kukaThixo ukuba ifeze umsebenzi omkhulu kakhulu nobanzi kakhulu, kunaye nawuphi umntu abengawufeza ngokwakhe. Ukuthunywa okuchazwe nguThixo okuchazwe kwisiTyhilelo 14 ngowona msebenzi mkhulu owaka wanikwa ibandla laKhe. Sisibheno esinyanisekileyo esinikwe ubomi bethu ngumsebenzi omkhulu kakhulu wezulu ukuba sityhile uthando lukaThixo olungenamlinganiselo kanye phambi kokubuya kukaYesu.

`Athini awakho amava okubandakanyeka kwinto enkulu kunawe? La mava akunceda njani ukuba uyiqonde ingongoma yesifundo sanamhlanje? Kwakhona, yintoni enokuba nkulu kunokuba wena usetyenziswe nguMdali wezwe lonke ukuba wenze umahluko kwindalo yonke [yunivesi]?`