---
title:  Incwadi Ezaliswe Lubabalo
date:  09/04/2023
---

Xa abantu abaninzi becinga ngencwadi yokugqibela yeBhayibhile, IsiTyhilelo, abaninzi ngobabalo lukaThixo. Xa becinga ngesigidimi somhla wokugqibela, iingcinga zabo zikholisa ukuya kwizilo ezoyikekayo, imifuziselo eyimfihlelo, nemifanekiso eyoyikekayo. Incwadi yesiTyhilelo yoyikisa abantu abaninzi kwanjengabo ibaqinisekisayo, nto leyo elilishwa kuba injalo, ngokwenene, izele lubabalo kanti ikwazaliswe nalithemba. Oko kukuthi, naphakathi kwamarhamncwa awoyikisayo nezilumkiso zentshutshiso namaxesha anzima azayo, uThixo usasinika izizathu zokuvuya elusindisweni lwaKhe.

`Funda IsiTyhilelo 1:1–3 nesiTyhilelo 14:6. Ezi ndima zihlangene azisixeleli nje ngencwadi yesiTyhilelo kodwa nange“Ndaba Ezilungileyo Ezingunaphakade”? `

IsiTyhilelo singoYesu. Sisigidimi saKhe kubantu baKhe kwaye siqonde ngakumbi kwibandla lemihla yokugqibela. Sisigidimi esizaliswe lubabalo sethemba lethu lexesha lokugqibela. Kuyo yonke incwadi, uKristu uchazwa njengeMvana exheliweyo, kwaye kuthenjiswe intsikelelo kwabo bazifundayo, baziqonde, bazenze iinyaniso ezityhiliweyo.

NgokwesiTyhilelo 1:5, 6, uYesu ngulo “wasithandayo, wasihlamba ezonweni zethu ngelilelaKhe igazi, wasenza nokumkani nababingeleli kuYe uThixo uYise” (NKJV). KuKristu sixolelwe. Ubabalo luxolela okwethu okudlulileyo, lusinika amandla exesha langoku, lusinike ithemba lexesha elizayo. Oko kukuthi, kuKristu, sihlagulwa kwisohlwayo negunya lesono, kwaye ngenye imini kwakamsinyane, siya kuhlangulwa kubukho besono. Siso eso isigidimi sencwadi yokugqibela yeBhayibhile, IsiTyhilelo.

Kanti ke, ikwasisigidimi esikhawulezileyo, esizotywe kuqala njengengelosi ephapha ngokukhawuleza esazulwini sezulu inee“ndaba ezilungileyo ezingunaphakade.”

Iindaba Ezilungileyo Ezingunaphakade? Usindiso ngokholo kuKristu? Ukufa kukaKristu okusicamagushelayo? Isithembiso sobomi obungunaphakade, kungengakuba sinento esinokuyenza kodwa ngenxa yento uKristu asenzele yona? Konke kusekuqaleni kwezigidimi zeengelosi ezintathu? Ngokuqinisekileyo!

Akumangalisi, ngoko, ukuba zibe zizigidimi ezizaliswe lubabalo ezizele lithemba nesithembiso kuthi njengezidalwa ezaphukileyo nezibulalekayo.

`Nangona kulula ukuqwalasela kumarhamncwa nezilumkiso zemihla yokugqibela, njengoko kuzotyiwe kwisiTyhilelo, singafunda njani ukuzizinzisa zonke ezi noko kungenakuphikwa, kusesona sigidimi sibaluleke kakhulu sesiTyhilelo: Ukufa kokuzibingelela kukaKristu ngenxa yethu?`