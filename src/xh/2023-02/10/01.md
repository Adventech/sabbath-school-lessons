---
title:  Iinkohliso Zokugqibela ZikaSathana
date:  27/05/2023
---

### Fundela Isifundo Sale Veki
IsiTyh. 12:9; IsiTyh. 16:13, 14; 1 Tes. 4:16, 17; Hez. 8:16; Hez. 20:1–20; IsiTyh. 18:4, 5.

> <p>Indima Yenkumbulo</p>
> “ ‘Bangcwalise ngayo inyaniso yaKho. Ilizwi lakho liyinyaniso’ ” (Yohane 17:17).

Kwakuyenye yezo ntsasa zintle kakhulu zikaSeptemba eChicago. Lathi xa ilanga linyuka phezu kweChibi iMichigan abakhwele iimoto bexakene nengxinano koohola iKennedy neEisenhower, abantwana besiya esikolweni, kwavela ibali eliqhiphul’ umxhelo kubantu baseChicago. Abantu bagula kakubi, abanye besifa kwiiyure nje ezimbalwa emva kokusela iipilisi iTylenol. Bakuxilongwa, ipilisi nganye yayinenwebu yepotassium cyanide, ityhefu ebulalayo. Umntu ophambeneyo wadlala ngeyeza. Kude kube namhla akukaziwa ukuba yayingubani.

Njengoko sibonile, IsiTyhilelo siyasilumkisa ukuba “abemi bomhlaba’ baya kusela indebe ebulalayo ekuthiwa yi“wayini yaseBhabheli.” Kukho ukufundisa neemfundiso ezibubuxoki eziya kuthi, ekupheleni, zikhokelele ekufeni. Phofu ke, umhlaba awushiywanga ungenalo ichiza lokulwa ukufa, isikhuselo, ngakwityhefu yasemoyeni: izigidimi zeengelosi ezintathu.

Kwisifundo sale veki, siza kuqhubeka sikhangela, kungekuphela kwiinkohliso zeBhabheli, kodwa nakwicebo likaYesu lokusisindisa kuzo nasekufeni ezingathi, ngandlela ithile, zize nako.

_*Funda esi sifundo ukulungiselela iSabatha kaJuni 3._