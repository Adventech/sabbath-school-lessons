---
title:  Ubuxoki Bakudala Bokungabi Nakufa
date:  29/05/2023
---

`Funda IsiTyhilelo 16:13, 14 and IsiTyhilelo 18:2, 23. Lurheshwe njani unqulo lwemimoya olufumanayo kwezi ndima?`

Iintetho ezinje ngethi “ikhaya leedemon” no“kukhafula” zonke zibonisa ukusebenza kweedemon. Akumangaliso ukuba silunyukiswe ngokuthi kukho iindidi ezimbini zenkohliso kule mihla yokugqibela, enye yazo iya kuba “kukungabi nakufa komphefumlo” (bona Ellen G. White, Imbambano Enkulu, iph. 588).

Kakade, kulula kakhulu ukukubona oko namhlanje. Kude kuthi nakwihlabathi lamaKristu, ingcamango yomphefumlo ongenako ukufa, ibe kukutya okuqhelekileyo. AmaKristu amaninzi akholelwa ukuba ekufeni, abasindisiweyo bayanyuka basinge ezulwini, baze abalahlekileyo bahle bangene esihogweni. Kukangakanani, umzekelo, emva kokuba umvangeli omkhulu uBilly Graham efile, sisoloko sisiva ukuba “uBilly Graham ukhuselekile ngoku ezulwini, ezingalweni zothando zikaYesu,” okanye intetho ezinjalo? Olu hlobo lwento ifundiswa lonke ixesha emaqongeni okushumayela, emagumbini okufundisa, ngakumbi, emingcwabeni.

`Funda Intshumayeli 9:5; Yobhi 19:25–27; 1 Tesalonika 4:16, 17; nesiTyhilelo 14:13.Uthini umyalelo ocacileyo awawunikayo uThixo kubantu baKhe ngobomi emva kokufa, nokuba kuphi na apho silifumana khona ithemba lethu?   `

Enye yeentsika zenkohliso yeBhabheli kukwazi okugwenxa ngokufa, okuthi, luzinze kwingcamango yokungabi nakufa komphefumlo, kuyilungise indlela yempembelelo ekhohlisayo yonqulo lweimoya. Ukuba ukholelwa ukuba abafileyo, ngemo ethile, baphilile kwaye banakho ukunxibelelana nathi, ngoko loluphi ukhuseleko onalo kulo naluphi kwinyambalala yolahlekiso uSathana analo? Ukuba ubani obucinga ukuba ngumama wakho okanye umntwana, okanye omnye umntu obumthanda, ebengathi gqi athethe nawe, bekungaba lula kanjani ukuba ubhanxwe zizivo zakho? Oku kwenzeka kwixesha eladlulayo, kuyenzeka ngoku, kwaye, njengoko sisondela kuzo kanye iintsuku zokuphela, kuya kwenzeka kwakhona. Ukhuselo lwethu ekuphela kwalo kukuma sizinze ngokuqinileyo koko iBhayibhile ifundisa kona nokuba sibambelele kwimfundiso emi eBhayibhileni yokufa njengokulala kude kube kukubuya kwesibini kukaYesu.

`Yeyiphi imizekelo yonqulo lwemimoya efumaneka kwinkcubeko yakho namhlanje? Kungani ukuba ukunamathela ngokuqinileyo eLizwini likaThixo kube kuphela kwenkuseleko esinayo?`