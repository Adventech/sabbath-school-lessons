---
title:  Ukujula Nomcabango
date:  02/06/2023
---

“ ‘IBhabheli enkulu’ encwadini yesiTyhilelo imele ngokukodwa, iinkolo ezimanyeneyo ekupheleni kwexesha. . . . ‘IBhabheli enkulu’ ligama ethi impefumlelo ilisebenzise kunxantathu womanyano lwenkolo yobupopi, ubuProtestanti obuwileyo, nonqulo lwemimoya. . . .  Isaci ‘Bhabheli’ sibhekisa kumaqumrhu ngokwayo nakwiinkokeli zawo, kungekho kangako kumalungu. Amalungu wona kubhekiswa kuwo njenga‘manzi amaninzi.’ (IsiTyh. 17:1, 15).”—The SDA Bible Commentary, vol. 7, pp. 851, 852.

“Ngeemposiso ezimbini ezinkulu, ukungabi nakufa [okanye ukungafi] komphefumlo nobungcwele beCawa, uSathana uza kubabeka phantsi kwenkohliso yakhe abantu. Lo gama le yokuqala [ukungafi komphefumlo] ibeka isiseko sonqulo lwemimoya [izinyanya], le yamva [iCawa engcwele] idala iqhina lovelwano neRoma”—Ellen G. White, Imbambano Enkulu, iph. 588.

Kwinkolo yaseBhabheli, kwiTestamente eNdala, imimoya yabafileyo yayidlala indawo ephambili. AmaBhabheli ayenenkolelo eqinileyo kwimfundiso yokungabi nakufa komphefumlo. Ayekholelwa ukuba ekufeni umphefumlo wawungena kwilizwe lemimoya. Imbono yomphefumlo ongenakufa ayikho kwiimfundiso zeziBhalo. I-The Jewish  Encyclopedia iyicacisa ngokuphandle imvelaphi yembono yobuxoki yomphefumlo ongenakufa. “Inkolo yokuba umphefumlo uqhubeka ukhona emva kokuphela komzimba . . . ayinandawo efundiswa kuyo ngokuphandle kwiziBhalo eziNgcwele. . . . Inkolo yokungafi komphefumlo yafika kumaYuda ngokuhlangana nengcamango yamaGrike kakhulu ngobulumko bukaPlato, oyena mxhasi mkhulu wayo, owakhokelelwa kuyo ziimfihlelo zeOrphic and Eleusinian apho iimbono zamaBhabheli namaYiputa ngandlela ithile zaya zamanyana.”— Kaufmann Kohler, The Jewish Encyclopedia, “Immortality of the Soul,” (1906).

**Imibuzo Yokuxoxwa**

`Kutheni le nto kubaluleke kakhulu ukuyazi inyaniso ngokufa? Kusikhusela entweni oko? Kutheni le nto oko kukwayintuthuzelo enkulu?`

`Ezinye zeenkohliso zongendawo zicacile, kanti ezinye ziyarhubuluza kakhulu. Singakuphepha njani ukuba singalehlekiswa nazeziphi?`

`Eklasini, thethani ngombuzo obuke wachukunyiswa ngeCawa, ongabo benza ububi bekholelwa ukuba balandela intando kaThixo, njengoko ityhiliwe eBhayibhileni. Siyichaza njani le meko? Nxaxheba ni ethi idlalwe ngumthetho kaThixo ekuchazeni?`