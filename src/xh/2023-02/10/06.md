---
title:  Ubabalo Lokuthobela
date:  01/06/2023
---

Umfazi onxibe ingubo ebomvu nemfusa, ophezu kwerhamncwa elambathiswe bomvu, ujikelezisa indebe yakhe yewayini, laye ihlabathi linxilile yiwayini yeemfundiso zaseBhabheli zobuxoki. Ethetha nge“wayini yaseBhabheli,” uEllen G. White wenza le ngcaciso icacileyo: “Iyintoni loo wayini? Iimfundiso zobuxoki zayo [iBhabheli]. Ilinike ihlabathi iSabatha yobuxoki endaweni yeSabatha yomthetho wesine, yabuphindaphinda ubuxoki uSathana awabuxela kuEva e-Eden,—indalo yokungabi nakufa komphefumlo.”—Ellen G. White, Review and Herald, Dec. 6, 1892. Ezi mfundiso zingeyonyaniso zikhohlise izigidi. Isiphumo, uThixo unika abantu baKhe, abasazike kwimposiso, isibheno semihla yokugqibela.

`Funda IsiTyhilelo 18:4, 5. Sithini isibhebo sikaThixo kwintlaninge yabantu abasafumaneka kumahlelo enkolo awileyo? `

Njengoko sesibonile (kodwa kufanele ukuphindwa), abaninzi babantu bakaThixo bakumahlelo enkolo aye aziyekelela iimfundiso zeBhayibhile. Abaziqondi iinyaniso zesiBhalo. Isibheno sikaThixo sothando sicacile: “ ‘Phumani kuyo, bantu bam, ukuze ningadlelani nayo ngezono zayo, nokuze ningamkeliswa kwizibetho zayo’ ” (IsiTyh. 18:4).

`Funda 1 Yohane 3:4 uthelekise namaRoma 14:23. IBhayibhile isichaza njani isono? Ezi zicatshulwa zeBhayibhile zihambelana njani? `

Isono kukugqitha umthetho okanye ukwaphula umthetho kaThixo. Indlela ekuphela kwayo nabanina anokuthobela ngayo umthetho kungokholo kumandla kaKristu ophilileyo. Asinamandla, sibuthakathaka, siyaphazama, sizidalwa ezinezono. Ngokholo, xa simamkela uKristu, ubabalo lwaKhe luyasicamagushela oko kwadlulayo kwethu lusinike amandla exesha langoku. Usinika “ubabalo nobupostile . . . [kubekho] ukulululamela ukholo (Roma 1:5). Isibheno sezulu kubantu baKhe emabandleni angawuhloneliyo awuthobele umthetho kaThixo sithi mabaphume ngokholo. Isibheno saKhe kuma-Adventist kumabandla ayigcinayo iSabatha sithi mawakushiye konke ukuzithanda, nemizamo yomntu yokuthobela aphile ubomi bokuhlonela uThixo ngokholo kubabalo lukaKristu, olusikhulula ekugwetyweni sisono nasekulawulweni sisono. Kanye njengokuba ukunyaniseka kukaIsrayeli emthethweni (Dut. 4:6) kwakuya bubungqina obunamandla ukunceda ukukhokela abantu baphume eBhabheli.