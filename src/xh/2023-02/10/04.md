---
title:  'IBhabheli: Iziko Lonqulo Lwelanga'
date:  30/05/2023
---

Ungqulo lwelanga lwalubalasele eYiputa, eAsiriya, ePersi, naseBhabheli. Encwadini yakhe ethi The Worship of Nature, uJames G. Frazer wenza le mbono, EBhabheli ilanga lalinqulwa kususela ephakadeni.”—Volume 1, p. 529. Kungamangalisa, kodwa ngamanye amaxesha unqulo lwelanga lwakukhuthaza ukunqula kwabantu bakaThixo kwiTestamente eNdala.

`Funda Hezekile 8:16 noo-2 Kumkani 23:5, 11. Babhala bathini abaprofeti ngempembelelo yonqulo lwelanga kwaIsrayeli nakwaYuda?  (Bona nakuRoma 1:25.)`

Umprofeti uHezekile, owaphila ngaxeshanye noDani, wazoba umfanekiso abanye abantu bakaThixo benikele umva itempile kaThixo benqula ilanga ngasempuma. Endaweni yokunqula uMdali welanga, banqula ilanga.

kwisiTyhilelo 17, uYohane uchaza ixesha ekuya kuthi ngalo  imithetho-siseko yaseBhabheli, kuqukwa ukunqulwa kwelanga, iyekelelwe. Ukuguquka okuyekeyeke kukaKonstantina, kwabanga uvuyo olukhulu kubukumkani baseRoma. UKonstantina wayeluthanda ngokuqinileyo unqulo lwelanga. “ILanga lalibonwa  liyinkokeli nomkhuseli ongenakoyiswa kaKonstantina.”—The History of the Decline and Fall of the Roman Empire, chapter 20. Ngomnyaka ua.d. 321, uKonstantina wakhupha umthetho wokuqala “wokugcinwa kweCawa.” Lo mthetho wawusithi, “Ngemini ehloniphekileyo yeLanga bonke ooMantyi nabantu abahlala ezixekweni mabaphumle, zithi neevenkile zonke zivalwe.”—Edict of Constantine, a.d. 321. Yayingenguwo umthetho onyanzelisa ukugcinwa kweCawa ngabo bonke abaphantsi kukaKonstantina, kodwa yakunika amandla ukugcinwa kweCawa ezingqondweni zoluntu lwaseRoma.

Kwaye kumashumi eminyaka elandelayo abathi ookumkani noophapha baqhubeka ngemithetho yoburhulumente ukumisela iCawa njengosuku olulodwa lokunqula, eselulo nanamhla, kuninzi olukhulu lwamaKristu. Athi ukuba namandla umzekelo wenyaniso eyiyo ethi nje kuba uninzi lwabantu lukholelwa entweni, okanye ukuyenza, akuyenzi ukuba ilunge.

`Laqazisa amehlo ubone ukuxhaphaka nokutyhutyha konqulo lweCawa kumabandla obuKristu. Imele ukusifundisa ntoni le nyaniso ngendlela ezoyisa ngayo iinkohliso zikaSathana? Kwakhona, njengakwimeko yabafileyo, iyintoni inkuseleko yakho ekuphela kwayo?`