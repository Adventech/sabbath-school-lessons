---
title:  Nqulani UMdali
date:  08/05/2023
---

`Funda IsiTyhilelo 14:7. Siphela njani isigidimi sengelosi yokuqala? Sithini isibheno sokugqibela esenziwa sesi sigidimi selixa lomgwebo? (Bona nakuIsa. 40:26, Yohane 1:1–3, nomaRoma 1:20.)`

IsiTyhilelo 14:7 siphela ngesandi esikrakra esibizela ekunqulweni koMdali; olu bizo lubaluleke ngokukodwa ngoku, xa ubuninzi besayensi nobuKristu behlabathi bamkele ievolushini, imfundiso ebetha kanye embindini wazo zonke izinto zeBhayibhile nobuKristu. Ukuba ievolushini ibiyinyaniso, ukholo lwethu, ngokuqinisekileyo, bebuya kuba bubuxoki. Icace ngolo hlobo imiba.

Isibheno sokugqibela sesiTyhilelo, ngoko, simile kwincwadi yokuqala yeBhayibhile, iGenesis. Asisokuze siyiqonde ngokupheleleyo imiba kweli dabi lezwe lonke ngonqulo singakhange siqonde ukubaluleka kweNdalo. “Ekuqalekeni uThixo wadala amazulu nehlabathi” (Gen. 1:1). Le ndima isisiseko saso sonke isiBhalo. “Ekuqalekeni uThixo wadala.” Igama lesiHebhere lo“kudala” kule ndawo ngubara, isenzi esisetyenziswa kuphela nangokukhethekileyo noThixo ngokwaKhe njengentloko.

Ukuzuza nje ingcamango encinane yokuba anjani na amandla kaThixo ukungabi namda, masiqwalasele nje into ibe nye yendalo yaKhe—ilanga. Ilanga liveza amandla amakhulu ngomzuzwana omnye kunalawo uluntu luwaveze ngeoli, ngomoya [irhasi], ngamalahle, okanye ngomlilo kususela ekuqalekeni kwexesha.

Ilanga linobubanzi obuqikelelwa kwiimayile ezingama- 865,000 nokuba lingathwala isigidi seeplaneti ezingangomhlaba. Kunjalo nje, ilanga liyenye yeenkwenkwezi ezilikhulu leebhiliyon, ubuncinane, kumnyele wethu, iMilky Way. Enye inkwenkwezi ekuthiwa nguPistol Star inika amandla afika kwizigidi ezilishumi ngaphezu kwamandla aphehlwa lilanga lethu. Iinkwenkwezi ezisigidi ezingangelanga lethu zingangena lula kwindawo ekukho kuyo uPistol Star. Sikuqala njani kwaukuqala ukuqamangela iingqondo zethu ngomcimbi wendalo?

Indalo ityhila uThixo obungangamsha boyikekayo, namandla angenamda. Amandla waKhe adalayo awanelanga ukwenza kubekho amazulu nomhlaba, kodwa asebenzile ngenxa yabantu baKhe kwiinkulungwane. UnguThixo owawuqalayo lo mhlaba, ohlala ekho kuwo lo mhlaba, nongasayi kuze abashiye abantu baKhe kulo mhlaba.

`Ubukhulu, obungaphaya kokucinga, beNdalo bubukhulisa njani ubunyaniso bothando lukaThixo, kuba lubonisa ukuba, naxa sibancinane kangaka, xa kuthelekiswa neNdalo, uKristu wafela thina, kunjalo?`