---
title:  UThixo Osondeleyo
date:  09/05/2023
---

UThixo weNdalo, owenza kubekho ilanga, inyanga, neenkwenkwezi, omandla awoyikekayo adala le planeti wayizalisa ngezinto eziphilileyo, ukwanguThixo onomdla kumntu ngamnye kuthi. UnguThixo owahlangula abantu baKhe ebukhobokeni baseYiputa, owabakhokelayo ekubhaduleni kwabo entlango, wanisa imana ezulwini, owawisa iindonga zeYeriko, waza woyisa iintshaba zikaIsrayeli. KwaYena loo Thixo owayekela amandla waKhe angenamda ukuba oyise imikhosi yobubi eyayixhokonxa amadabi ifuna imiphefumlo yethu.

`Funda 2 Korinte 5:17, Ndumiso 139:15–18, iZenzo 17:27, nomaKolose 1:17. Zisifundisa ntoni ezi ndima ngokusondela kukaThixo?  `

Abafundele ukwazi ngoThixo bathetha ngokunyukela ngasentla kukaThixo. Le yingcamango yokuba uThixo ukho ngaphezulu naphezu kwayo yonke iNdalo. Kanti ke, bakwathetha ngobukho kukaThixo.  Yingcamango anayo naYe uThixo, ngandlela ithile, ikho ehlabathini lethu kwaye, njengoko imbali yeBhayibhile ibonisa, ibandakanyeka ngendlela exakileyo nesondeleyo kuyo. Nangona iNkosi ihlala “kwindawo ephezulu nengcwele,” ikwa“naye onentliziyo etyumkileyo nomoya othobekileyo” (Isa. 57:15). Njengoko uYesu ngokwaKhe watsho, ethetha ngabalandeli baKhe abathembekileyo: “ ‘Mna ndikubo, wena ukum, ukuze babe ngabazalisekileyo ntweninye; ukuze liqonde ihlabathi ukuba wena undithumile, wabathanda, njengokuba wandithandayo’ ” (Yohane 17:23). Ayisondeli ngcono okanye kufuphi kakhulu kunoko.

Iindaba ezinkulu ngoThixo wethu zezokuba ubukhulu baKhe namandla waKhe konke kubanzi kangangokuba kuquka izwe lonke kanti nangaphakathi kubomi ngabunye bethu. Uthembisa ngokusenza ngokutsha, ukusibumba, ukusiguqula sibe nemfano yomfanekiso waKhe. Cinga ngoko kuthethwa koku. UThixo owadala noxhase iibhiliyon zeminyele ikwanguThixo ekunganelanga nje ukuba kuYe sibe “ ‘sihleli, siyashukuma, sikho’ ” (Zenzo 17:28), kodwa uyasebenza phakathi ezintliziyweni zethu, ukusinika iintlizyo ezintsha, ukusihlamba esonweni, nokusenza ukuba sibe zizidalwa ezitsha kuKristu. Ingcamango enamandla athuthuzelayo ukuqonda ukuba uThixo wethu, unguThixo onamandla angako, nothando nenkathalo ngathi.

`Singakufunda njani ukuzuza ithemba nentuthuzelo ekukuqondeni ukuba kufuphi kukaThixo? Okanye ingaba kuyakoyikisa, kuba uThixo esazi ezona ngontsi zakho zimnyama? Iindaba Ezilungileyo Ezingunaphakade zimele ukukunika njani uxolo kuloo meko?`