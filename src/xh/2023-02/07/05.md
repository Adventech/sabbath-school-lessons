---
title:  Iindaba Ezilungileyo Ezingunaphakade, umgwebo, iNdalo
date:  10/05/2023
---

Khangela kwisigidimi sengelosi yokuqala. Iindaba Ezilungileyo Ezingunaphakade. Ilixa lokugweba. Ukunqula uMdali. Khangela kwindlela ezalamene ngayo ezingcamango. Xa simi phambi koMdali wethu emgwebeni, zizo kuphela Iindaba Ezilungileyo Ezingunaphakade ezisinika naliphi ithemba esinalo. “Ngoku akukho kugwetywa kwabakuKristu Yesu; abangahambiyo ngokwenyama, abahamba ngokoMoya” (Rom. 8:1). Akukho kugwetywa ngoku—kanti ke, ngokuqinisekileyo, nasemgwebeni.

Isigidimi sikaThixo onguMdali sngumongo wenyaniso yeli xesha, ngakumbi xa ievolushini, naxa yambethe ingubo “yobuKristu” ithembisa ukusitshabalalisa sonke isiseko senkolo yobuKristu.

Kanti ke kunjalo, naphakathi kokudlavula kwengcamango yeevolushini, uThixo uvuse ibandla, abantu abagama eli labo ngokwalo libubungqina ukuchasa ingcamango yeevolushini—abantu ekufuneka bevakalise inyaniso esisiseko kaThixo njengoMdali noMhlanguli wethu.

`Funda Efese 3:9, Kolose 1:13–17, IsiTyhilelo 4:11, namaRoma 5:17–19. Zisifundisa ntoni ezi ndima ngoYesu njengoMdali noMhlanguli?  `

Khangela kwindlela uYesu onguMdali noYesu onguMhlanguli  ekuhlangene ngokusondeleyo ngayo. Umzuzwana ethi indawo yaKhe enguMdali isuswe, njenge evolushini ngokuqinisekileyo isenza, indawo yeKhe njengoMhlanguli wethu isuka ethandabuzeke, nayo. UYesu uza ukuba asihlangule esonweni, ekufeni, ekubulalekeni, nakubundlobongela—lo gama isono, ukufa, ukubulaleka, nobundlobongela konke, ngokokufundisa kwe-evolushini, kuyindlela kanye yokudala ngokwako? UThixo usihlangula kwinkqubo kanye awayisebenzisayo ukusidala, zisuka nje. Bubuxoki obuyingozi.

Eyona nto yenza kube kubi kakhulu yeyokuba ievolushini ihlekisa kanye ngengcamango yokufa kukaYesu emnqamlezweni. Ngokuba kutheni? UPawulos (bona Roma 5:17–19) ukuhlanganisa ngokungenakwahlulwa ukungena kwesono, ngoAdam, nokufa kukaYesu. Kukho iqhina elihlangene nkqi phakathi kuka-Adam noYesu. Nakuwuphi umboniso we-evolushini, phofu, akakho uAdam ongenasono obengangenisa ukufa, kuba ukufa—izigidi zeminyaka yokufa— yayimele, kwakufanele ukuba yimikhosi namagunya awayedinga ukudala uAdam kwasekuqaleni.

Kungoko, kususela ekuqaleni ievolushini itshabalalisa isiseko seBhayibhile, umnqamlezo. Ukuphikisa, amaSeventh-day Adventists, ngokubiza ihlabathi ukuba linqule uMdali, ami njengobungqina obuphilileyo ukuchasa imposiso.