---
title:  Ukujula Nomcabango
date:  12/05/2023
---

Ukunqula uThixo kungumongo eziBhalweni kwaye kusoloko kulithambo ekujijiswana ngalo kuluntu luphela nabantu bakaThixo. Kuyo yonke iTestamente eNdala, abaprofeti babebangxolisa abantu bakaThixo ngokunqula abanye oothixo okanye ngokunqula uYehova besenza iinkonzo ezenziwa kunqulo lwehlabathi lobuhedeni. Ukungqubana phakathi kokunqulwa kukaThixo okanye kokunqulwa kwabanye oothixo kusenzulwini kanye yedabi lonqulo lwezwe lonke kwaye lwafika lukhatshwa kukungahoywa komthetho kaThixo.

“Unqulo lubhekisa kowona mba usisiseko sobukho boluntu kuba lunento yokwenza noko izidalwa eziphilileyo zimelwe kukukwenza xa zijongene nobukho boMdali. . . . Ngabo kuphela baphilileyo abanokuyinqula iNkosi. . . .  Lowo wasidalayo uyasimema ukuba sinikele ubomi bethu kwisenzo sokunqula ukuze sibuye sibuzuze kuYe butyetyisiwe, khon’ ukuze busetyenziselwe ukunceda abanye. Unqulo lunento yokwenza nendalo nenjongo kanye yobukho bethu nesidingo sokuba sibe neziko ngaphandle kwethu elisikhululayo ekufuneni okukokwethu. Ukungamnquli uThixo kukulahlekwa sisizathu sobukho bethu; kukubakho kwimo yokulahlekwa yingqondo nto leyo ethetha ukuba siyafa, siza kuphela nya ngenxa yokuba sisusiwe kwiliso lobomi.”—Ángel Manuel Rodríguez, “The Closing of the Cosmic Conflict: Role of the Three Angels’ Messages,” p. 42.

**Imibuzo Yokuxoxwa**

`Khanihlale ngakumbi kule ngcamango yokuba kutheni, kwilizwe eliwileyo, kunganelanga ukuba sidalwe ngokomfanekiso kaThixo. Kungani ukuba sisidinge nesithembiso sokuhlangulwa?`

`Cingani ngamanye amava enawabona kuwo ngokwenene amandla kaThixo esebenza ebomini benu; ukuthi, ngendlela eyanibonisayo uthando lukaThixo kuni ngokwenu. Emva koko, gxilani kwinto yokuba nguThixo lo wadala yonke into! Lo Thixo ke, unithanda kakhulu kangangokuba akhathale ngobomi benu. Kungani ukuba oku kunganeli nje ukuba yintuthuzelo nokudala ukuzithoba kuYe?`

`Ukuba ievolushini ibiyinyaniso, cingani ngendlela ebesiya kubizwa ngayo ukuba sinqule uMdali owasebenzisa amabhiliyon eminyaka yokufa, ubundlobongela, intshabalalo, ukubulaleka, nokufa kwenyambalala ukusidala, lo gama, kwangelo xesha linye, esinika ibali elahluke ngokupheleleyo kwiGenesis kwindlela esadalwa ngayo. Kanti ke, simelwe kukumnqula? Simnqulele ntoni? Ukusixokisa amawaka eminyaka ngendlela esiye sabakho ngayo apha zisuka nje?`