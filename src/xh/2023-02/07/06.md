---
title:  UMdali Emnqamlezweni
date:  11/05/2023
---

Nokuba singanakho kangakanani, kuba siyamangala siyinqule iNkosi njengoMdali wethu, kukho okungaphezu koko. Njengoko sesibonile, kodwa nokufanele ukukhangelwa kwakhona, yingcamango yokuba uMdali wethu ukwanguMhlanguli wethu. UThixo owasidalayo ikwanguYe uThixo owasihlangulayo. UThixo owathi, “Masenze umntu ngokomfanekiselo wethu, ngokufana nathi” (Gen. 1:26), ikwa ngulo wathi, emnqamlezweni, wakhwaza, “ ‘Eli, Eli, lama sabhaktani?’” oko kukuthi, “ ‘Thixo wam, Thixo wam, undishiya ngani na?’ ” (Mat. 27:46). Uthetha ngesizathu sokoyika uThixo okanye, ngaphezu koko, ukunika uzuko kuYe nokumnqula, kwangokunjalo!

Singenza njani thina, njengezidalwa eziwileyo, ukusabela ngendlela eyiyo kwinyaniso emangalisa nje ngale? Yintoni esinokuyenza ukusabela? Siyaxelelwa, kwisigidimi sengelosi yokuqala, ukuba masenze ntoni: “ ‘Moyikeni uThixo, nimzukise; ngokuba lifikile ixa lokugweba kwakhe; nimnqule lowo wenza izulu, nomhlaba, nolwandle, nemithombo yamanzi’ ” (IsiTyh. 14:7).

`Funda uYohane 19:16–30, ingxelo kaYohane ngoYesu emnqamlezweni. Ngexesha uyifunda, cinga ngeendima zeBhayibhile esikhe sazijonga ezingoYesu onguMdali, ezithe ngaYe zonke izinto, ezisemazulwini nezisemhlabeni, ezinokubonwa nezingenakubonwa, nokuba ziitrone, nokuba zibubukhosi, nokuba zizilawuli, nokuba ngamagunya; zonke izinto zidalwe nguye, zidalelwe yena” (Kol. 1:16). Simelwe kukusabela njani koku kubonakalaliswa kumangalisayo kothando lukaThixo?`

Isigidimi sengelosi yokuqala sokuba kunqulwe uMdali seza emva komnqamlezo, emva kokuba kwaziwe yindalo yonke [iyunivesi] nakubalandeli bakaKristu ukuba Lowo “wenza izulu nomhlaba, ulwandle nemithombo yamanzi” ikwa nguLowo wathi, nangona enguThixo, wathabatha “ubume bomkhonzi, enziwe wafana nabantu; wathi ngemo efunyenwe enjengomntu, wazithoba waba ngolulamileyo, wada wesa ekufeni, ukufa ke kwasemnqamlezweni” (Filipu 2:7, 8).

Umbono omanglisayo esinokuba sasinguyo kwabo babemazi uYesu engekezi kulo mhlaba njengomntu. Akumangalisi ukuba izidalwa zasezulwini nazo zimnqula. Kuthi, thina bahlangulwe negazi laKhe, yintoni enye ebesingayenza ngaphandle kokumnqula uMdali noMhlanguli wethu?

`Xa sivela ngakwicala lomnqamlezo, kutheni ingcamango yoluntu oluwileyo olunokukwazi ukongeza nanto ni koko uKristu wakwenzayo emnqamlezweni iyingcamango yokreqo nje? Nguwuphi kwimisebenzi wethu ongongeza koko uMdali sele esenzele kona?`