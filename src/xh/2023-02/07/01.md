---
title:  Ukunqula UMdali
date:  06/05/2023
---

### Fundela Isifundo Sale Veki
IsiTyh. 1:9, Isa. 40:26, 2 Kor. 5:17, Kol. 1:17, IsiTyh. 4:11, Yohane 19:16–30.

> <p>Indima Yenkumbulo</p>
> “ ‘Ufanele, Nkosi, ukwamkela uzuko, nembeko, namandla; ngokuba inguwe owadala zonke izinto, nangenxa yokuthanda kwakho zikho, zadalelwa oko’” (IsiTyhilelo 4:11).

Kulula ukuziqhela izinto, ngakumbi izinto esisoloko sizazi okanye sizixhamla. Kulula kangakanani, umzekelo, ukuba abantwana abancinane babaqhele abazali babo, abakhula bebazi kubo bonke ubomi babo obufutshane? Kulula kakhulu nakuthi, thina, ukuliqhela ilanga, isibhakabhaka, umoya, okanye umhlaba lo siwunyathelayo.

Phofu ke, sewakha wama ukuba ucinge ukuba kungakanani esikuqhelileyo ngobukho, bona obu bethu? Oko kukuthi, singaba sikhe sime sibuze umbuzo othandwayo wobuciko othi, Kutheni le nto kukho into endaweni yokuba kungabikho nto?

Kutheni le nto iyunivesi yethu ngokwayo, nabo bonke ubungangamsha nobuhle nezinto ezimangalisayo kuyo, zikho kwazisuka nje? Ibiya kuba nkulu kangakanani impikiswano, phofu ibonakala ivakala, ukuba iyunivesi yethu, nathi siphakathi kuyo ibingekho? Ngokwemfundo yobuciko boososayensi bangoku (bahlala beguquka), le yunivesi yethu yakha ayabikho. Ngamanye amazwi, okwethu bubukho obuthandabuzekayo, kwaye ngumlingo ukuba sibe sikho kwalapha. Kuthi ke, sezikho zonke iintlobo zeentsomi ngobukho beyunivesi ephuma kwinto engekhoyo ngokupheleleyo, okanye kuhlobo oluthile lolinganiso lwezibalo, iyunivesi yethu ikho ngenxa kaThixo, uMdali, uyenzile nayo yonke into ekuyo.

_*Funda esi sifundo ukulungiselela iSabatha kaMeyi 13._