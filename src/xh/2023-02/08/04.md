---
title:  Inkohliso Engekho Kangako
date:  16/05/2023
---

Ekuzameni ukutshabalalisa ukungaqheleki kwendalo yethu, ongendawo ungenise unomgogwana ongemncinane kangako. Unomgogwana, owamkelwe nangabanye bethu, uhamba ngolu hlobo. UThixo uyimbangi ephambili yendalo, kodwa wathabatha iinkulungwane ukuzisa ubomi ukuba bubekho. Ievolushini yaba yinkqubo awayisebenzisayo. Le ndlela izama ukwenza kubekho ukusebenzisana kwesayensi nengxelo yeGenesis. Ibeka ukuba iintsuku zendalo ngamathuba amade, angachazekiyo exesha nokuba ubomi emhlabeni buziibhiliyon zeminyaka ubudala.

`Funda INdumiso 33:6, 9 namaHebhere 11:3. Ezi ndawo zicacileyo zeBhayibhile zisixelela ntoni ngendlela uThixo awadala ngayo umhlaba?`

Ingxelo yeBhayibhile icacile. UThixo “wathetha, kwabakho; wawisa umthetho yena, kwema” (Ndumiso 33:9). “Ngokholo siyaqonda ukuba indalo le yonke yenziwe yabakho ngelizwi likaThixo” (Heb. 11:3). Isahluko sokuqala seGenesis sibethelela ukuba uThixo wawudala umhlaba ngeentsuku ezintandathu zesiqhelo [ezibude bungama-24 eeyure waza waphumla ngolwesixhenxe. Ukwakhiwa kwentetho kaGenesis 1 ne-2 akuyivumeli enye into. Kanti ke, nezifundiswa ezingakholelwayo kwiintsuku ezintandathu eziqhelekileyo zeNdalo ziyavuma ukuba injongo yombhali yayikukufundisa iNdalo yemihla emithandathu.

Igama lesiHebhere le“mini” kuGenesis 1 ngu“yom.” Kuyo yonke iBhayibhile, lonke ixesha kunikwa inani elisisichazi kwigama  u“yom/imini” (imini yesithathu, imini yokuqala, njalo), liligcina ithuba lexesha kuma-24 eeyure. Akukho nanye indawo eBhayibhileni apho inani eliyinkcazo yesibizo u“yom” elinani libonisa ixesha elingachazekiyo. Kusoloko kulithuba lama-24 eeyure, kungekho kwahluka.

Kanti ke, kwimeko yangoku, ukuba uThixo akazange awudale umhlaba ngeentsuku ezintandathu eziqhelekileyo, inokubaluleka ngantoni iSabatha? Wayeya kuyiyalela ngokuba kutheni? Bekuya kuba yinto engenangqondo konke ukushiya iSabatha njengelifa elingunaphakade leveki entsuku zintandathu xa iveki entsuku zintandathu ingazange yabakho kwasekuqalekeni. Ukwamkela iinkulungwane zeminyaka yendalo kukunika umngeni kwaukudingeka kweSabatha yosuku lwesiXhenxe. Kukwakhulisa intandabuzo nangokuthembeka kwesiBhalo.

Ngokuhlasela iSabatha, uSathana unika umngeni owona mongo wegunya likaThixo, iyintoni ke enokuba ngaphezulu ukusebenza ukutshabalalisa isikhumbuzo seNdalo yemihla emithandathu ngaphezu kokukhanyela ubunyaniso beNdalo yemihla emithandathu? Akumangalisi ukuba abantu abaninzi kangaka, kuquka amaKristu, bayityeshele kangaka iSabatha yomhla wesixhenxe. Ukongama kwemeko emisiweyo yenkohliso yokugqibela!