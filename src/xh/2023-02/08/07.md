---
title:  Ukujula Nomcabango
date:  19/05/2023
---

“Isizathu esinikiweyo . . . sokunqula uThixo sesi sokuba unguMdali. Kwingoma yasezulwini, izidalwa zezulu ziyitsho le ngcamango ngendlela emfutshane necacileyo: ‘Ngokuba inguwe owadala zonke izinto’ ([IsiTyh.] 4:11. Emhlabeni, ukudala kukaThixo kudinga ukuba kucinezelwe kangangoko kunako, ngenxa yoko, ingelosi ithi, ‘Mnquleni lowo wenza izulu nomhlaba nolwandle nemithombo yamanzi’ (IsiTyh. 14:7). Kutshiwo kwatyapha xa kusithiwa ingelosi isebenzisa ulwimi lomthetho wesine ukubonisa ubunyaniso kubizo lokuba kunqulwe uThixo (Eksod. 20:11). . . .

“Phaya kwimithetho eliShumi, umthetho weSabatha umi njengetywina ngokuthi umbonise ukuba ungubani uThixo —uMdali; uqinisekisa ummandla awulawulayo—yonke into awayidalayo; utyhile ilungelo laKhe lokulawula—kuba wadala yonke into. Ukuze inamba ikwazi ukuphumelela, kwafuneka, ngandlela ithile, isibekele bucala esi sikhumbuzo.”—Ángel Manuel Rodríguez, ” The Closing of the Cosmic Conflict: Role of the Three Angels’ Messages,” pp. 40, 41.

**Imibuzo Yokuxoxwa**

`Isigidimi seSabatha siphendula njani kwimibuzo emikhulu yobomi, njengothi, ndandivela phi, kutheni ndilapha, siyintoni isiphelo sam esingunaphakade?`

`Gxilani kummangaliso weNdalo. Gxilani kummangaliso wobethu ubukho kule yunivesi. Inyaniso yokuba isikhumbuzo esiphambili sale ndalo, iSabatha, iza kuthi (ingesithi abaya kuyo) zonke iiveki kungekho isalayo, ifanele ukusifundisa ntoni ngokubaluleka kwemfundiso yeNdalo?`

`KuDaniyeli 3 nakuDaniyeli 6, niwubona njani umba wonqulo udlalwa kwezi ngxelo ziphefumlelweyo? Zinto zini ezifunyanwa kwezi ngxelo ezingasinceda ukuba silungiselele, silindele nawuphi umngeni abaya kujongana nawo abantu abathembekileyo bakaThixo ngexesha lomngeni “[ongo]phawu lwerhamncwa”?`

`Simbonisa njani umntu okholelwa kwizigidi, okanye kumabhiliyon yeminyaka ye-evolushini njengeyona ndlela yokudala, ukungachubeki kokugcinwa kweSabatha yomhla wesixhenxe njengesikhumbuso sayo loo ndalo?`