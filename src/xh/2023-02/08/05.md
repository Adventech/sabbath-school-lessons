---
title:  INdalo, iSabatha, Nexesha Lokuphela
date:  17/05/2023
---

Imbambano enkulu eyaqala ezulwini kwiinkulungwane zakudala, yayingomba wegunya likaThixo. Umngeni usahleli ikwangulowo nanamhla ngokunjalo.

**Funda IsiTyhilelo 14:7, 9, ne-12. Shwankathela ezi ndima ngokugqibezela izivisa kwimigca elapha ngasezantsi.**

`IsiTyhilelo 14:7 lubizo lokuba`

`IsiTyhilelo 14:9 sisibheno esinendili sokuba kunga`

`IsiTyhilelo 14:12 uchaza abantu aba`

Ezi zicatshulwa zikubeka ukuba umongo wedabi lemihla yokugqibela phakathi kokulungileyo nokubi, kukaKristu noSathana, lunqulo. Ingaba sinqula uMdali okanye irhamncwa? Ngenxa yokuba iNdalo yenza umhlaba wazo zonke esikukholelwayo (ngapha koko, yintoni esiyikholelwayo evakalayo ngaphandle kukaThixo onguMdali wethu?), yiSabatha yomhla wesixhenxe emile kwingxelo yeNdalo yeGenesis ngokwayo (Gen. 2:1–3)—imi ingumqondiso ongunaphakade ongenakuguqulwa wayo loo Ndalo. Ingowona mfuziselo osisiseko weyona mfundiso isisiseko. Into ekuphela kwayo esisiseko ngaphezulu kuyo nguThixo ngokwaKhe.

Kungoko, ukuhlutha iSabatha yomhla wesixhenxe kukuhlutha igunya leNkosi kwelona nqanaba liphezulu elikhoyo, eli lokuba unguMdali. Kukujikela ngaphaya kwako konke kunyothulwe engcanjini. Ngokwenene, kukuzama ukuthabatha indawo kaThixo ngokwaKhe (2 Tes. 2:4).

Phofu, owona mba kwimihla yokugqibela luthando lwethu nokuthembeka kuYesu. Kanti ke, ngokweBhayibhile, olu thando luboniswa ngokuthobela imithetho (1 Yohane 5:3, IsiTyh. 14:12)—kwaye iSabatha iyodwa phakathi kwemithetho isemva kwayo yonke enye into kuba yiyo yodwa eyalatha kuThixo njengoMdali (Eksod. 20:8–11). Akumangalisi ukuba uya kuba ngumqondiso wangaphandle oya kwahlula phakathi kwabo banqula iNkosi nabo banqula irhamncwa (IsiTyh. 14:11, 12). Xa kuqwalaselwa ekubeni sisiseko kweSabatha kuyo yonke enye into, kunzima ukubona ukuba umba wokugqibela wokunqulwa koMdali ungaba ngenye into.

`Abantu abaninzi baphika ngelithi akwenzi mahluko ukuba loluphi usuku umntu alugcina njengeSabatha, ukuba nje uya lugcina olunye. Ungaphendula uthini kwingxoxo enjalo ngeBhayibhile? `