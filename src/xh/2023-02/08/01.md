---
title:  ISabatha NeSiphelo
date:  13/05/2023
---

### Fundela Isifundo Sale Veki
Yakobi 2:8–13; Dut. 5:12–15; Ndu. 33:6, 9; IsiTyhilelo 14; 2 Pet. 3:13; IsiTyh. 21:1.

> <p>Indima Yenkumbulo</p>
> “Ndibenze bonke, bayibone into obuyiyo ubudlelane bemfihlelo ebifihliwe kususela ekuqalekeni kwasemaphakadeni, ikuye uThixo owazidalayo zonke izinto ngoYesu Kristu” (Efese 3:9).

Undoqo wesidima soluntu yindalo enye.  Inyaniso yokuba sidalwe nguThixo ibeka ixabiso phezu komntu ngamnye odaliweyo. Ongekazalwa osesibelekweni sikanina, umntwana osisilima [okhubazekileyo], ityendye elinesikhwasilima sokungaqondi nokuthetha, nogogo ohlaselwe kukulibala, bonke banexabiso elingathethekiyo kuThixo. UThixo unguYise wabo. Bangoonyana neentombi zaKhe. “ ‘UThixo yena, owenza ihlabathi neento zonke ezikulo, lowo, oyiNkosi nje yezulu nomhlaba, akahlali zitempileni zenziwe ngazandla. . . . Kanjalo wazenza ngagazi-nye zonke iintlanga zabantu, ukuba zime phezu kwawo wonke umhlaba’ ” (IZenzo 17:24–26).

Okwethu lilifa elabiweyo. Singabosapho olunye. Singabazalwana noodade abenziwe, babunjwa, baqulunqwa nguThixo omnye. Indalo isinika ingqondo eyiyo yokuzixabisa. Wathi uThixo akugqiba ukuhlanganisa izibindi zembewu [ekayihlo nekanyoko]  ezazisenza ubuntu bakho wawulahla kude umzekelo wokwakha ubuntu bakho. Akakho omnye ofana nawe kuyo yonke indalo. Uyinto eyodwa, uhlobo-olulodwa endalweni, isidalwa esinexabiso elikhulu kakhulu awathi uThixo owayedala izwe lonke wathabathela phezu kwaKhe imizimba yethu yenyama wazinikela njengombingelelo ngenxa yakho nezono zakho!

_*Funda esi sifundo ukulungiselela iSabatha kaMeyi 20._