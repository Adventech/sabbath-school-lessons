---
title:  UNyana WoMntu Uyabuya
date:  03/04/2023
---

IsiTyhilelo 14 sineendima ezisisitshixo ngokubhekiselele kwisigidimi seNkosi semihla yokugqibela kubantu baYo kunye  nehlabathi. Embindini wako konke, kukubuya kukaYesu, ukuzaliseka kwesithembiso saKhe esithi, “ ‘niya kumbona nokumbona uNyana woMntu, ehleli ngasekunene kwamandla, esiza namafu ezulu’ ” (Marko 14:62).

`Funda IsiTyhilelo 14:14. Sesiphi isihlonipho esisetyenzisiweyo esichaza uYesu xa ebuyela emhlabeni? `

UYesu wasebenzisa isaci “Nyana woMntu” ukubhekisa kuYe amaxa angama-82 kwIindaba Ezilungileyo Ezingunaphakade. Yayisesinye sezihlonipho awayezithanda. Wayesisebenzisa ukubonisa ububele bokuzifanisa nathi. UnguMsindisi osiqondayo, onamava okuhendwa, waphumela kwizilingo zethu. Ungu“Nyana woMntu” obuyela ukuza kusithabathela ekhaya. UYesu obuyela thina ukwanguYesu owayehlala phakathi kwethu. Ukufanele ukusihlangula kuba waba ngomNye wethu, kanti ke, njengomnye wethu, waqubisana nengqumbo epheleleyo yezihendo zikaSathana, waza Yena woyisa.

**Sifunda ntoni kwiindima ezilanelayo zeBhayibhile ngoYesu, uNyana woMntu?**

`Mat. 16:27`

`Mat. 24:27, 30`

`Mat. 25:31, 32`

Qaphela ezinye zeziqalelo kwezi ndawo: (1) UYesu, uNyana woMntu, uyabuya esebuqaqawulini neengelosi zaKhe. (2) Uya kuzahlula izimvu ezibhokhweni (umgwebo ke lowo). (3) isiphelo sezizwe nalo lonke uluntu siya kumiswa ngonaphakade.

`Cinga ngesaci u“Nyana woMntu” nesikuthethayo ngokuzithoba kukaKristu. Nangona enguThixo, waba ngomnye wethu, ngokufana nathi, kodwa ngokungafaniyo nathi, akazange wona. Themba lini elimangalisayo olinikwayo kwesi saci (1) ngokwazi uthando uThixo analo kuthi; (2) ukwazi ukuba unakho ukuqhelana namadabi wakho nokuba akunike uloyiso kuwo?`