---
title:  Umgwebo Wasezulwini
date:  04/04/2023
---

`Funda IsiTyhilelo 14:14 neZenzo 1:9—11. Zinto zini ezifanayo ozifumanayo?  `

UYohane uthi, “Ndabona, nalo ilifu elimhlophe; elifini apho kuhleli ofana noNyana woMntu” (IsiTyh. 14:14). Xa uYesu wayenyukela ezulwini, uLuka ubhala kwiZenzo 1:9 athi, bathi besamile abafundi beqwalasele ezulwini, “bekhangele, [uYesu] wafukulwa; lathi ilifu lemka naye emehlweni abo” (RV). UYesu wenyuka ngelifu leengelosi kwaye uya kubuya ngelifu leengelosi. Iingelosi, ngelo xesha, zavakalisa kubafundi abamangalisiweyo kwiZenzo 1:11, ukuba, “ ‘Kwayena lo Yesu unyusiweyo kuni, wasiwa emazulwini, uya kuza ngolu hlobo nimbone esiya ngalo emazulwini’ ” (RV). Kukho inyaniso yezulu emiliselwe kule ndawo enokungabonakali kakuhle. Lo “Yesu mnye,” uNyana woMntu,” Lo wayehamba kwizitrato ezinothuli zaseNazarete, elungiselela kwizitrato ezixineneyo zaseYerusalem, ephilisa abagulayo kwimizi yakwaIsrayeli, washumayela kumacala eenduli anengca waseGalili, uya buya kwakhona.

UNyana woMntu ukwakhankanywa ngokubhekiselele kumgwebo kuDaniyeli 7.

`Funda Daniyeli 7:9, 10, 13, 14. Kwakutheni ukuze uDaniyeli ambize uYesu ngokuthi ngu“Nyana woMntu” kwinto enzima njengomgwebo? Yintoni, njengoko sesibonile, enokuthuthuzela ekwazini ukuba “uNyana woMntu” usembindini kakhulu womgwebo? `

KuDaniyeli 7:9, 10, uDaniyeli ubona kuhleli enkundleni yasezulwini amawaka angamashumi amawaka ngamawaka ezidalwa ezizingelosi zijikeleze itrone.  Umgwebo uhleli, neencwadi —iingxelo zobomi bethu—zivuliwe phambi kweyunivesi. KuDaniyeli 7:13, 14, uNyana woMntu uza kuNyange-leMihla, uYise, amkele ubukumkani baKhe obungunaphakade. Umgwebo utyhila phambi kweyunivesi yonke ukuba uYise, uNyana, noMoya Oyingcwele bakwenze konke okufanele ukwenziwa ukusindisa lonke uluntu. Lo mgwebo awuphindezeli kuphela abangcwele kodwa nesimilo sikaThixo ngakwizityholo zobuxoki zikaSathana (bona uYobhi 1—2, INdum. 51:1—4).

`Cinga ngenyaniso yokuba bonke ubomi bakho buza kuqwalaselwa phambi kukaThixo. Liyintoni, ke ngoko, ithemba lakho elikuphela kwalo xa oku kusenzeka? (Bona amaRoma 8:1.)`