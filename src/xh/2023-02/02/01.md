---
title:  Umzuzu Wesiphelo
date:  01/04/2023
---

### Fundela Isifundo Sale Veki
Mat. 24:14, IsiTyh. 14:14—20, Mat. 16:27, IZenzo 1:9—11, Marko 4:26—29, IsiTyh. 16:1.

> <p>Indima Yenkumbulo</p>
> “Ndabona, nalo ilifu elimhlophe; elifini apho kuhleli ofana noNyana woMntu, enesithsaba segolide entloko, esandleni sakhe enerhengqa elibukhali. Kwaphuma esinye isithunywa sezulu etempileni, sidanduluka ngezwi elikhulu kulo uhleli efini, sisithi, ‘Lifake irhengqa lakho, uvune; ngokuba lifikile kuwe ilixa lokuvuna; ngokuba ukudla komhlaba kuvuthiwe’ ” (IsiTyhilelo 14:14, 15).

UThixo wasoloko ethetha nabantu baKhe, ebanika zonke iinyaniso ezifanelekileyo ababezidinga ukuba bazive ngelo xesha. Ukusuka kwisilumkiso ngoNogumbe (Gen. 6:7) ukuya ekufikeni kokuqala kukaYesu (Dan. 9:24—27) kuse kumgwebo waphambi kokuba abuye okwesibini (Dan. 7:9, 10; Dan. 8:14) kude kuyokufika kwiziganeko zokugqibela phambi kokubuya kukaKristu (IsiTyhilelo 12—14), uThixo uthethile nathi. Kule mihla yokugqibela uthumele isigidimi esisodwa ehlabathini nakubantu baKhe, esilungiselwe ukuhlangabezana nezidingo zeli xesha. Usizoba esi sigidimi njengesiphethwe zingelosi ezintathu eziphaphazela esazulwini sezulu zinesigidimi esingxamileyo, sexesha lokuphela esiya kulo lonke ihlabathi.

Izigidimi zengelosi ezintathu sisigidimi sokugqibela senceba sikaYesu, ubizo olusisusa ekuthembeleni kobethu ubulungisa ukuba sithembele kubulungisa bukaYesu ukuba asigwebele, nokuba, ekupheleni kwexesha, asizukise.

Njengoko kuhlala kunjalo, phofu, kufuneka simkhethe uKristu, sizinikele kuYe simthobele, kwaye ukukhetha esikwenzayo ngoku kuya kuba negalelo kukhetho esilwenza ngexesha lembudumbudu ezayo ngaphambi kwethu.

Ngenxa yoko, ngoku lixesha lokulungiselela.

_*Funda esi sifundo ukulungiselela iSabatha kaApreli 8._