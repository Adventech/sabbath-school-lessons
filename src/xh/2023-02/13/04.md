---
title:  UHlaziyo Luyaqhubeka
date:  20/06/2023
---

UThixo unyuse abantu bemihla yokugqibela ukuba bame kumagxa abaHlaziyi abakhulu bamandulo beneBhayibhile ekuphela kwenkolo yabo, uKristu yedwa elithende losindiso lwabo, uMoya Oyingcwele ekuphela kweliso lamandla wabo, nokubuya kweNkosi yethu ikukufezekiswa kwawo wonke amathemba wabo. Iinyaniso ekukade zasithwa bubumnyama bemposiso nesithethe, kuquka iSabatha eyinyaniso yeBhayibhile, iya kuvakaliswa ehlabathini kanye phambi kokubuya kweNkosi yethu.

Izigidimi zengelosi ezintathu zazala le ntshukumo yemihla yokugqibela ukuze ifezekise uHlaziyo nokuba isebenze noKristu ekugqibeni umsebenzi waKhe emhlabeni. Iziprofeto ezikhulu zencwadi yokugqibela yeBhayibhile zityhila intshukumo yezulu yesiphelo iphuma kuDano lokuvakalisa isigidimi sikaThixo sokugqibela ehlabathini. IsiTyhilelo 14 sichaza ibandla elithunge umhlaba wonke uphela ngeendaba ezilungileyo ezingunaphakade.

Iingelosi ezintathu zesiTyhilelo 14 kuhlanganwa nazo yingelosi yesine yesiTyhilelo 18. Le ngelosi inika amandla ekuvakaliseni kweengelosi ezintathu ukuze “umhlaba wonke ukhanyiselwe bubuqaqawuli bukaThixo” (IsiTyh. 18:1). Isahluko 18 siqwalasela kwiziganeko ezikhulu ezikhokelela kuvutho-ndaba lwembali yoluntu kunye nesiphelo, uloyiso lokugqibela lwazo Iindaba Ezilungileyo Ezingunaphakade.

`Funda IsiTyhilelo 18:1. Zinto zini uYohane asixelela zona ngale ngelosi? (Khangela nakuHab. 2:14.)`

Ingelosi ehla iphuma ezulwini phambi kobuqaqawuli bukaThixo etroneni yengcwele yayithunywe ukuba ivakalise isigidimi sikaThixo sokugqibela senceba nokuba ilumkise abemi bomhlaba ngoko kuyizelayo iplanethi yoMhlaba.

Indima ithi, ingelosi iza “ngegunya elikhulu.” Igama lesiGrike kwiTestamente eNtsha elithetha “igunya” nguexousia [erhusiya]. UYesu usebenzisa eli gama kwIindaba Ezilungileyo Ezingunaphakade zikaMateyu ngokuhambelana nokuthunywa kwabafundi baKhe. KuMateyu 10:1, uYesu unika abafundi baKhe “igunya” (NIV) phezu kwezilawuli namagunya obubi. Ubathuma ngegunya lezulu ukuba boyise edabini phakathi kokulungileyo nokubi. KuMateyu 28:18, 19, uyaphinda kwakhona abathume, kodwa ngoku ngalo “lonke igunya” ezulwini nasemhlabeni ukuba baye “ ‘[ba]zenze abafundi zonke iintlanga’ ” (NKJV).

`Ekugqibeleni, kwenzeka njani ukuba imiba yexesha lokugqibela, (njengoko isenzeka yonke imihla) ibe ligunya?  Ligunya likabani esililandelayo: lelikaThixo, lelethu, ngamandla erhamncwa, okanye lelomnye umntu? Lelikabani igunya olilandelayo ngoku?`