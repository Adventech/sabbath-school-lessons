---
title:  Uzuko LukaThixo Luzalisa Umhlaba
date:  21/06/2023
---

`Funda IsiTyhilelo 4:11, IsiTyhilelo 5:12, IsiTyhilelo 19:1, nesiTyhilelo 21:26. Athini amazwi ahambelana nozuko lukaThixo oluzalisa umhlaba njengoko kuchazwa kwisiTyhilelo 18:1?`

Imbambano enkulu phakathi kokulungileyo nobubi kwindalo yonke [iyunivesi] ikwangembeko kaThixo okanye ngeGama laKhe. USathana, ingelosi eyavukelayo, ivakalise ukuba uThixo akanabo ubulungisa, nokuba unyanzelisa ukunqulwa kodwa unika imbuyekezo encinane ngoko. Ongendawo uthi umthetho kaThixo uthintela inkululeko yethu umise nemida yovuyo lwethu.

Ubomi bukaYesu, ukufa nokuvuka kwaKhe kwayiveza loo ntsomi. Lowo wasidalayo waziphosa kulo mhadi wenyoka oleli hlabathi ukuba asihlangule. Emnqamlezweni, wanika impendulo kwizityholo zikaSathana wabonisa ukuba uThixo unothando ekwalilungisa.

Betsalwe luthando lwaKhe, benomdla kuzuko lwaKhe, abantu baKhe bexesha lokuphela batyhila uzuko lwaKhe-uthando, umbingelelo wesimilo sokuzincama kwihlabathi elizaliswe kukufuna okwalo nelikhohlakeleyo, uthi umhlaba ukhanyiselwe sisimilo sikaThixo.

`Funda Eksodus 33:18, 19. UThixo ulutyhila njani uzuko lwaKhe kuMoses? Luyintoni uzuko lukaThixo?`

Uzuko lukaThixo sisimilo saKhe. Umhlaba uya kuzaliswa luzuko lukaThixo xa thina sizaliswe luthando lukaThixo, zathi nezimilo zethu zaguqulwa luthando oluhlangulayo.

Ukutyhila uthando lwaKhe ebomini bethu, isimilo saKhe, ehlabathini. Isigidimi sokugqibela ukuvakaliswa emhlabeni ogutyungelwe bubumnyama basemoyeni esithwele ziingelosi ezintathu esazulwini sezulu sithi, “ ‘Moyikeni uThixo, nimzukise’ ” (IsiTyh. 14:7).

Akukho luzuko sinalo thina ngemisebenzi yethu elungileyo, okanye ngobulungisa bethu, okanye ngokulungileyo kwethu. “Isigidimi sobulungisa bukaKristu kufuneka sivakaliswe ukusuka esiphelweni somhlaba ukuya kwesinye. . . . Luzuko  lukaThixo olu oluwugqibezelayo umsebenzi wengelosi yesithathu.”—Ellen G. White, Testimonies for the Church, vol. 6, p. 19. UEllen G. White Ukwabhala athi: “Kuyintoni na ukugwetyelwa ngokholo? Ngumsebenzi kaThixo ngokubeka phantsi uzuko lomntu, aze amenzele umntu oko angenawo yena amandla okuzenzela.” Testimonies to Ministers and Gospel Workers, p. 456.

Asinalo uzuko thina, kunjalo, kuba uzuko lolukaThixo.