---
title:  Ukuvutha Bubuqaqawuli BukaThixo
date:  17/06/2023
---

### Fundela Isifundo Sale Veki
1 Tes. 5:1–6; Yohane 8:32; IsiTyh. 18:1; IsiTyh. 4:11; Eksod. 33:18, 19; IsiTyh. 5:6, 12; IsiTyh. 13:8.

> <p>Indima Yenkumbulo</p>
> “Ndaza emva koko ndabona isithunywa sezulu sisihla, siphuma ezulwini, sinegunya elikhulu; umhlaba wakhanyiselwa bubuqaqawuli baso” (IsiTyhilelo 18:1).

Kungekudala, iziganeko zokugqibela ziza kutyhileka. Ukuba nini, okanye njani—asixelelwanga. Kona kona, sixelelwe ngokwaneleyo. Luza kubakho lona uhlobo olunyanzelisa ukugcinwa kweCawa, ngokuchasene nokugcinwa komthetho wesine. IsiTyhilelo sisityhilele imiba ebalulekileyo eza kuphathwa, abadlali abaphambili, kwathi ngokukhulu, sasixelela oko kuya kwenzeka xa, ngokuphikisana nonqulo lwaLowo “ ‘wenza izulu nomhlaba, nolwandle nemithombo yamanzi’ ” (IsiTyh. 14:7), abantu—bonke “abamagama abo angabhalwanga eNcwadini yoBomi yeMvana eyaxhelwayo kwasekusekweni kwehlabathi” (IsiTyh. 13:8)—baya kulinqula irhamncwa nomfanekiselo walo. Ngamanye amazwi, bonke abo banyule ukulandela iNkosi uYesu Kristu bathobele imithetho yaYo—amagama wabo ahleli encwadini yobomi. Kuya kuba kuhle kangakanani ukuba amagama wabo esencwadini kaThixo kunokuba abe kwiingxelo zabantu!

UThixo umisele iBandla lamaSeventh-day Adventist ukuba lishumayele esi sigidimi emhlabeni. Kungoko, sidinga, thina, ukuba siguquke kwinyaniso njengoko injalo kuYesu, nokuba senziwe kumila kumbi sibe batsha “ziindaba ezilungileyo ezingunaphakade” zesiTyhilelo 14:6, ezizinze ekufeni kukaKristu ngenxa yethu, isiqinisekiso sosindiso lwethu kuYe.

_*Funda esi sifundo ukulungiselela iSabatha kaJuni 24._