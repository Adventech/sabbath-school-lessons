---
title:  Ukujula Nomcabango
date:  23/06/2023
---

“Abakhonzi bakaThixo, benobuso obukhanyayo nobubengezela bubungcwele bokuzinikela, baya kukhawuleza ukuya kwiindawo ngeendawo bevakalisa izigidimi ezivela ezulwini. Ngamawaka amazwi, kuwo wonke umhlaba, isilumkiso siya kunikwa. Imimangaliso iya kwenziwa, abagulayo baphiliswe, imiqondiso nemimangaliso iya kulandelana namakholwa. USathana naye uyasebenza, ngemimangaliso yobuxoki, ade ahlise nomlilo uphuma ezulwini abantu bekhangele.  IsiTyhilelo 13:13. Ngoko ke, abemi bomhlaba baya kufuneka babe necala abemi kulo.

Isigidimi asiyi kuthwalwa kakhulu ngengxoxo kunokoyiseka okunzulu ngoMoya kaThixo. Iingxoxo zenziwe. Imbewu ihlwayelwe, ngoku iza kuntshula ikhule, ithwale isiqhamo. Iincwadi ezisasazwe ngabasebenzi abangabavangeli zibe nayo impembelelo yazo, baza abaninzi abangqondo zabo zakhuthazekayo bathintelwa ekuyiqondeni ngokupheleleyo inyaniso okanye ekuziyekeleni ekuthobeleni. Ngoku, imitha yokukhanya ingena kuyo yonke indawo, inyaniso ibonwa ngolu hlobo icace ngalo, baye abantwana bakaThixo abanyanisekileyo bewaqhawula amatyathanga ababambileyo. Ukuhlangana neentsapho, ubudlelane namabandla, konke akunawo amandla okubabamba ngoku. Inyaniso ixabiseke kakhulu kunako konke okunye. Nangona izenzeleli zihlangana ukuchasa inyaniso, iqela elikhulu liyema ngakwicala leNkosi.”—Ellen G. White, Imbambano Enkulu, iph. 612.

**Imibuzo Yokuxoxwa**

`UEllen G. White uthi, “isigidimi sokugwetyelwa ngokholo siluqobo lwesigidimi sengelosi yesithathu.”—Evangelism, p. 190. Kuthetha ukuthini oko? Budlelane buni obukhoyo phakathi kokugwetyelwa ngokholo nezigidimi zeengelosi ezintathu?`

`Funda kwakhona: IsiTyhilelo 14:12. Yintoni umahluko phakathi kokugcina imithetho kaThixo nokuba nobungqongqo ekugcineni umthetho? Zeziphi iindlela anokuthi umntu engawugcini umthetho kaThixo kodwa abe nobungqongqo kuwo umthetho?`

`Singaphendula sithini kwabo basigxekayo xa sithetha ngamarhamncwa akhohlakeleyo nesilumkiso esoyikekayo, izinto ezifumaneka kwisiTyhilelo? Ngaphandle kwezi mpendulo zicacileyo kuba ke ezi zinto zikho encwadini, zeziphi ezinye iimpendulo eninokuzinika?`

`Xoxani eklasini ngeziganeko zehlabathi eziqhubekayo. Zinto zini ezibonakele zisenzeka ezinganceda ukukhokelela kwiziganeko zokugqibela? Sikuzinzisa njani ukuwaqaphela amaxesha esiphila kuwo kodwa singazifaki kwiingcinga ezingekhoyo ngezinto ezingatyhilwanga kuthi?`