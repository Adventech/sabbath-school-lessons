---
title:  Ukujula Nomcabango
date:  21/04/2023
---

Cingani ngamazwi amangalisayo kaPawulos kumaHebhere 7:25, ethetha nguMbingeleli Omkhulu onguYesu, athi, “Unako nokubasindisa kanye abo bezayo ngaye kuThixo.” Ukubasindisa kanye. Igama lesiGrike elitolikwe ngokuthi “kanye” lithetha “ngokupheleleyo, ngokugqibeleleyo, konke.” NguYesu osisindisayo; okwethu kukuba sizinikele kuYe, silubange uloyiso lwaKhe njengolwethu. Simele ukuthembela kuYe, singazithembi.

“Singakushwankathela ukunyanzelisa kwentetho ethi ‘Moyikeni uThixo’ kwisiTyhilelo njengobizo lukaThixo lokugqibela kuluntu ukuba lukhethe Yena njengoThixo walo onobuqaqawuli nobungangamsha, . . . noya kuyoyisa imikhosi yobubi emchasayo Yena necebo laKhe lokusindisa uhlanga loluntu (thelekisa [IsiTyh.] 14:9–11). Oku koyika akuzibonakalalisi okwangoku (thelekisa, [IsiTyh.] 6:14–17), ngokutyhwatyhwa nokungcangcazela, kodwa ngokuzinikela ngovuyo nangothando kumthetho kaThixo nasekumnquleni okukodwa. Alikho elinye igunya elifanele ukuba livunywe njengelifaneleyo ukuba likhonzwe lithotyelwe. Ngokuqinisekileyo, akukho kumbi, kuba oko sikubonisiweyo elundini lwemfazwe yomhlaba wonke njengokunokwenzeka zizenzo zamagunya eedemoni ezimiselwe ukubhangiswa (IsiTyhilelo 16:13, 14; 17:14; 20:11–15). Ukoyika iNkosi, ke ngoko, kusisimemo esihle . . . ukuma ngakwicala likaThixo kwidabi lezwe lonke ukuze kumiwe phambi kobuso baKhe obunobuqaqawuli obukhulu, sizaliswe luvuyo kulwalamano naYe olungunaphakade ([IsiTyh.] 21:3–4; [IsiTyh.] 22:3–5).”— Ángel Manuel Rodríguez, “The Closing of the Cosmic Conflict: Role of the Three Angels’ Messages,” p. 27.

**Imibuzo Yokuxoxwa**

`Cingani ngamandla kaThixo angenakulinganiswa, Lowo wadala nolixhasayo ihlabathi lonke. Asikwazi nokuyicinga into yendalo yonke; singaqala njani ukucinga ngoMdali walo? Cingani ngobukhulu nobubanzi nokuba namandla ngokungaphaya kakhulu kokuba sinjalo thina. Ngulo Thixo ke lo uza kusigweba ngenye imini? Oku kukonke, kusinceda njani ukuba sibe nokuyiqonda ingcamango “yokoyika uThixo” nento eyithethayo?`

`Singakuphepha njani ukuba ngqongqo emthethweni xa sixoxa iimbono zeBhayibhile zobungcwele, zokoyisa noloyiso? Kutheni le nto kufuneka sihlale siqonda ukuba yayiluloyiso lukaKristu emnqamlezweni ngenxa yethu olukuphela kwalo olusele lusisiseko sethemba lethu losindiso, nokuba thina singoyisa (okanye singoyiswa) kangakanani apha ngoku?`

`Kungani le nto, sezikhona izithembiso zokoyisa isono, kodwa sikholisa ukuzifumana sisiwa singaphili kumgangatho wobulungisa awasibonisa wasimisela umzekelo ngawo uYesu ngokwaKhe, nathembise ukuba uya kuba ngowethu nathi? Mpazamo zini esizenzayo ngokungamvumeli uThixo ukuba asebenze ngaphakathi kwethu oko wasithembisa kona?`