---
title:  Ukumnika Uzuko UThixo
date:  19/04/2023
---

Isifundo sokusetyenziswa kwesaci kwiTestamene eNdala “ukumzukisa uThixo” (IsiTyh. 14:7) sibonisa ukuba, okunika umdla ngokwaneleyo, sikholisa (kungekuphela) ukubonakala kwimo yomgwebo wezulu (Yoshuwa 7:19; 1 Sam. 6:5; Yer. 13:15, 16; Mal. 2:2), njengoko isenza nakwisigidimi sengelosi yokuqala, (IsiTyh. 14:7). Le ngcamango iyabonwa nakwisiTyhilelo 19:1, 2—“ ‘Haleluya! Usindiso, nozuko, nembeko, namandla ngaweNkosi uThixo wethu! Ngokuba iyinyaniso, inobulungisa, imigwebo yayo’ ”(RV).

`Funda 1 Korinte 3:16, 17; 1 Korinte 6:19, 20; no-1 Korinte 10:31. Ezi zicatshulwa zisinceda njani ukuba siyiqonde indlela eyodwa esingamzukisa ngayo uThixo? `

Ngokukampostile uPawulos, imizimba yethu iyindawo engcwele, indawo yokuhlala uMoya kaThixo, itempile eyenziwe ngcwele bubukho bukaThixo. IziBhalo zisinika ubizo oluhlab’ umxhelo ukuba simzukise uThixo macala onke obomi bethu. Xa uThixo engumbindi wobomi bethu, umnqweno wethu kukumzukisa xa sityhila isimilo saKhe sothando ehlabathini ngokuzinikela kwethu kwintando yaKhe. Kubaluleke nangaphezulu oku xa sikhangele kumgwebo womhlaba ekupheleni kwexesha.

`Funda Roma 12:1, 2. Sisibheno esithini asenzayo umpostile uPawulos ngokubhekiselele ekupheleleni kokukhetha kobomi bethu?`

Igama sesiGrike lemizimba kwiTestamente eNtsha kwesi sicatshulwa ngusomata, eliguqulwa ngcono ngokuthi ingqokelela yentlanganisela yento oyiyo—umzimba, ingqondo, imvakalelo. Inguqulelo yeBhayibhile iPhillips isiguqula isaci “inkonzo esengqondweni” njengesenzo sonqulo olusezingqondweni.” Ngamanye amazwi, xa uzinikela ngokupheleleyo ukuba “umoyike uThixo” nokuba “umzukise” kuko konke okwenzayo, unikela ingqondo yakho, umzimba, neemvakalelo kuYe, esi sisenzo sonqulo olusengqondweni. Kanti ke, kwakhona, ngokubona umgwebo kaThixo, ukunyamekela ukuthobela, ngokwenene, yingcamango elungileyo.

`Cinga ngokwenza ngomzimba wakho. Yintoni onokuyenza ukukuqinisekisa ukuba ngokwenene uyamzukisa uThixo ngawo? `