---
title:  Ukuphila Ubomi Obumile KuThixo
date:  18/04/2023
---

Kwisizukulwana soginya-konke, xa ukuzithanda kuyeyona nto igqubayo elizweni, isibheno sezulu sithi makubuywe kubugebenga bokuzicingela nobukhoboka bokuzibona umntu ebalulekile kubekwe uThixo embindini wobomi bethu. Kwabanye, imali ikumbindi wobomi babo. Kwabanye, ziziyolo okanye igunya [isikhundla]. Kwabanye kusenokuba yimidlalo, umculo, ukuzokwabisa. Isigidimi sesiTyhilelo lubizo lwexilongo ukuba koyikwe, kuhlonitshwe, kuzukiswe uThixo njengeyonanto engumongo wenene ebomini.

`Funda Mateyu 6:33, Kolose 3:1, 2, namaHebhere 12:1, 2. Zisixelela ntoni ezi zicatshulwa ngokwenza ukuba uThixo abe ngumongo wenene ebomini bethu? `

Umba ongundoqo kwidabi lokugqibela lomhlaba lidabi elilwela ingqondo. Kaloku yiyo enokuthemba, enegunya, nokuzinikela kwintando kaThixo.

Kwimbambano enkulu, idabi lokugqibela elilwela ukulawula iingcinga zethu liphakathi kokulungileyo nokubi. Umpostile uPawulos usinika el siyalo: “Yibani nale ngcinga kuni, wayenayo kuye uKristu Yesu”(Filipu 2:5). Ingqondo iyinqaba yobuthina. Ilithende lezenzo zethu. igama “yibani” lithetha ukuvuma okanye ukukhetha. Lithetha ngesenzo esiyintado yengqondo. Ukukhetha ukuba nengqondo kaKristu kukukhetha ukuvumela uYesu ukuba akubumbe ukucinga kwethu ngokuzalisa iingqondo zethu ngezinto zikanaphakade. Izenzo zethu zityhila apho inkqubo yokucinga kwethu ikhona. Ukoyika uThixo kukumenza ukuba abe ngowokuqala ebomini bethu.

Cinga ngendlela ekulula ngayo ukuzilawula iingcinga zakho, ngelinye ixesha, mhlawumbi xa usengqodweni yokuba uya kudinga ukuzilawula. Kuyakholisa ukuba ingxaki ibe yeyokuba, sithi sesicingile ukuba senze umzamo wokuhlala kwizinto ezilungileyo, “izinto zangasentla, ezingezizo ezasemhlabeni,” zisuke iingqondo zethu eziwileyo nezinesono, ngokwendalo, zikekelele kwizinto eziphantsi, izinto zehlabathi. Kungoko sikudinga, ngokutsho kukaPawulos, ukukhetha ngenjongo nangabom, ukusebenzisa isipho esingcwele sentando ekhululekileyo, ukuhlala [sicinga] izinto zasezulwini.

`“Elokugqiba, bazalwana, ndithi, iinto zonke eziyinene, iinto zonke ezindilekileyo,, iinto zonke ezibubulungisa, iinto zonke ezinyulu, iinto zonke ezithandekayo, iinto zonke eziludumo lulungileyo, ukuba kukho sidima, ukuba kukho ndumiso, zithelekeleleni ezo zinto” (Filipu 4:8). Sikufunda njani ukukwenza oku uPawulos asixelela kona apha? `