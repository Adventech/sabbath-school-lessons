---
title:  Aboyisi BesiTyhilelo
date:  20/04/2023
---

“Naba abayigcinayo imithetho kaThixo, nokholo lukaYesu” (IsiTyhilelo 14:12). Ngumfanekiso lo wabantu bakaThixo abathembekileyo ngemihla yokugqibla. Kanti ke, indlela ekuphela kwayo angathi akwazi ukuyigcina mithetho kaThixo, ngelo xesha okanye nangoku, kungokholo lukaYesu. Qaphela indima yethu ayithi, “ukholo kuYesu,” nangona oko kubaluleke kakhulu, kodwa esi saci “ukholo lukaYesu,” siyinto engaphezulu. Luhlobo lokholo olwamenza uKristu ukuba oyise ezona zihendo zoyikekayo okanye zikhohlakeleyo zikaSathana. Ukholo sisipho esinikwa ikholwa ngalinye. Xa silusebenzisa ukholo alufaka ngaphakathi  ezintliziyweni zethu, olo kholo luyakhula. Soyisa, kungengawo amandla engqondo yethu, kodwa ngamandla kaKristu ophilayo osebenza ngathi. Soyisa, kungengakuba singoobani, kodwa ngokuba ungubani Yena.

Singoyisa kuba naYe woyisa. Singongama kuba naYe wongama.

`Funda Hebhere 4:14–16 noHebhere 7:25. Ithini indlela yokoyisa nokuphila ubomi obu“moyikayo uThixo” nobu “mzukisayo”?`

UYesu, uNyana ongcwele kaThixo, uwoyisile amaqhinga kamtyholi. Wajongana nezihendo ethembele kumadinga kaThixo, enikela intando yaKhe kwintando kaYise ekwaxhomekeke kumandla kaYise. Simthembile, sikhangele kuYe, sikholelwa kuYe, nathi, singoyisa. UYesu uyinto yonke kuthi, kwaye izigidimi zeengelosi ezintathu zingaYe kuphela.

Isigidmi sesiTyhilelo sesoloyiso, hayi ukoyiswa. Sithetha ngabantu abathe, ngobabalo lwaKhe nangamandla waKhe, boyisa.

Igama “ukoyisa” ngenye indlela lisetyenziswe amaxesha ali-11 encwadini yesiThilelo. Embonweni wamabandla asixhenxe amele ibandla lobuKristu ukususela kwinkulungwane yokuqala ukuza kweli xesha lethu, akho amakholwa kwinkulungwane athi uYohane, “oyisa.” Ekupheleni kwexesha, abo “boyisayo” badla ilifa izinto zonke (IsiTyh. 21:7). Asibubo ubungqongqo basemthethweni obu. Luloyiso ngoYesu Kristu, obomi baKhe bugqibeleleyo bobulungisa obugqibeleleyo, bona bodwa, yinto ebanika isithembiso sobomi obungunaphakade. Lukholo lusebenza. Lubabalo oluguqulayo, oluguqula ubomi, nolungummangaliso ebomini bekholwa.

`Ingaba zikho izinto ebomini bakho onga ungazoyisa? Singayiguqula njani iminqweno yethu ibe zizenzo? Manyathelo mani aphathekayo esiwathabathayo ukuze sibe ngabanye “baboyisi” besiTyhilelo? `