---
title:  Ukumoyika Nokumthobela UThixo
date:  17/04/2023
---

Yintoni enye iBhayihile esifundisa yona ngokuba kuthetha ntoni ukoyika uThixo?

`Funda Duteronomi 6:2; Ndumiso 119:73, 74; kunye neNtshumayeli 12:13, 14. Yintoni eziyityhilayo ezi ndima esisiphumo “sokoyika uThixo”?`

Ezi zicatshulwa zityhila uqhagamshelwano phakathi kokoyika uThixo nokugcina imithetho yaKhe. Ukoyika uThixo yimeko yentlonipho yembeko eyenza kubekho ukuthobela. Isibheno sezulu esikhawulezileyo sesabo basindiswe ngobabalo ukuba bathobele imiyalelo kaThixo (Efese 2:8–10). Ubabalo alusikhululi ekuthobeleni imiyalelo kaThixo. Iindaba Ezilungileyo Ezingunaphakade zisikhulula ekugwetyweni ngumthetho, hayi kuxanduva lwethu lokuwuthobela.

Ubabalo alwaneli nje ukusihlangula kubutyala bexesha lethu elidlulileyo, kodwa lusinika amandla okuphila ubomi obuthobelayo bokuhlonela uThixo ngeli xesha langoku. Umpostile uPawulos uyaxela ukuba “samkela ubabalo nobupostile, ukuze . . . kubekho ukulululamela ukholo phakathi kwazo zonke iintlanga” (Roma 1:5).

Kukho abanye abantu abaneengcamango ezigwenxa zokuba usindiso ngobabalo, ngandlela ithile, kuyawuphikisa umthetho okanye kuya kucutha ukufuneka kokuthobela. Bakholelwa ukuba nayiphi intetho ngokuthobela bubungqongqo emthethweni. Bathi, into ekuphela kwayo endiyifunayo nguYesu. Umbuzo ke uthi, “Owuphi uYesu?” UYesu owenziwe sithi, okanye uYesu wesiBhalo? UKristu wesiBhalo akaze asenze ukuba sijongele phantsi  iimfundiso zeBhayibhile, ezityhila ngokucacileyo ngakumbi ukuba ungubani nokuba liyintoni icebo laKhe ngalo mhlaba. UKristu wesiBhalo akaze ayithothise imfundiso yaKhe ukuba ize kwimigangatho yobungcwele engadingekiyo. KuKristu kuhlangene yonke inyaniso eyimfundiso. UYesu uyinyaniso ezelwe ngokwenyama. Uyimfundiso ephilwayo.

Isibheno sokugqibela sesiTyhilelo siyasibiza ukuba, ngokholo kuYesu, masamkele ukuphelela kwayo yonke into asinika yona. Sisibizela ukuba “simoyike uThixo,” okuboniswa ngokholo kwigunya laKhe elihlangulayo lokusinika amandla okuphila ngokumhlonela uThixo, ubomi bokuthobela.

`Amazwi kaYesu apha—" ‘Ningaboyiki abo babulala umzimba, kodwa bengenako ukuwubulala umphefumlo; yoyikani ke kanye lowo unako ukutshabalalisa umphefumlo kwanomzimba esihogweni somlilo’ ” (Mat. 10:28) — asinceda njani ukuba sikuqonde okuthethwa kukoyika uThixo?`