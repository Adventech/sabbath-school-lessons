---
title:  Moyikeni UThixo Nimzukise
date:  15/04/2023
---

### Fundela Isifundo Sale Veki
IsiTyhilelo 14; Gen. 22:12; Intsh. 12:13, 14; Kol. 3:1, 2; Heb. 12:1, 2; 1 Kor. 3:16, 17.

> <p>Indima Yenkumbulo</p>
> “Nalu unyamezelo lwabangcwele; naba abayigcinayo imithetho kaThixo nokukholwa kuYesu” (IsiTyhilelo 14:12).

Umbhali othile uSØren Kierkegaard wenza umzekeliso ngexesha lokuphela. Wawusithi: Kwabakho umlilo emva eqongeni leholo elikhulu lemidlalo. Umhlekisi, owayeyinxalenye yomdlalo owawuboniswa, waphuma elumisa ababukeli, esithi: Phumani; le ndawo iyatsha! Ababukeli bacinga ukuba usahlekisa. Basuka baqhwaba kakhulu. Wasiphinda isilumkiso: Phumani! Phumani! Okona ethetha ngamandla, kwaba kukona bemqhwabela kakhulu. NgokukaKierkegaard, kuza kuba njalo ukuphela kwehlabathi; ngokuthi, kumqhwabo omkhulu wezilumko ezicinga ukuba kuyaqhulwa.

Isiphelo sehlabathi, neziganeko ezikhokelela kuko, njengoko sisazi, asiyonkqulo. Umhlaba ujongene neyona mbudumbudu imbi kususela emva kukaNogumbe. Isiphelo sehlabathi neziganeko ezikhokelela kuko, njengoko sisazi, asingomdlalo. Ihlabathi lijongene neyona ntlekele inkulu seloko kwakukho uNogumbe. Yena uPetros ngokwakhe usebenzisa ibali likaNogumbe njengomfuziselo wesiphelo, elumkisa ukuba kanye njengokuba ihlabathi lakudala latshabalala ngamanzi, ngamaxesha okuphela, “izulu [liya] kuthi lidlule liqhuqhumba, zithi ke iziqalelo zitshe, zichithakale, nomhlaba nayo imisebenzi ekuwo, itshiswe kuthi tu” (2 Pet. 3:10). Njengoko silunyukisiwe ngoko kuzayo, ngoku sidinga ukuyilungela, nayo.

_*Funda esi sifundo ukulungiselela iSabatha kaApreli 22._