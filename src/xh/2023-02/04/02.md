---
title:  Moyikeni UThixo
date:  16/04/2023
---

Injongo yencwadi yesiTyhilelo kwisizukulwana sethu kukulungisa abantu ukuba bafunde ngokubuya okumsinyane kukaYesu nobamanyana naYe ekunikeni isigidimi somhla wokugqibela ehlabathini. IsiTyhilelo sityhila amacebo kaThixo nokususa isigqibuthelo kumacebo kaSathana. Sinika isibheno sokugqibela sikaThixo, isigidimi saKhe esingxamileyo, esingunaphakade, sezwe lonke soluntu lonke.

`Funda isibheno sompostile uYohane sexesha lokuphela esingxamileyo kwisiTyhilelo 14:7. (Bona nakuGen. 22:12; Nd. 89:7; Imize. 2:5; Intsh. 12:13, 14; Efese 5:21.) Ngumyalelo oqinisekileyo othini asinika wona?`

Igama lesiGrike kwiTestamente eNtsha lo“koyika” kwisiTyhilelo 14:7 nguphobeo. Lisetyenziswe apha ngengcamango yokoyika uThixo kodwa ngendlela yokuhlonipha, ukunika imbeko, nokubeka. Lizisa ingcamango yokuthembeka okupheleleyo uThixo nokuzinikela ngokupheleleyo Kwintando yaKhe. Liyimo yengqondo ezinze kuThixo endaweni yomntu. Liphikisana nomoya kaKhwezi kuIsaya 14:13, 14, xa athi entliziyweni yakhe, “ ‘Ndiya kunyukela ezulwini, ndiyiphakamise itrone yam ngaphaya kweenkwenkwezi zikaThixo; ndiya kuhlala encotsheni yentlanganiso kwawona akude amacala angasentla; ndiya kunyuka ngaphezu kweziganga zamafu, ndiya kufana nOsenyangweni’ ” (NKJV).

Endaweni yoko, ngumoya kaKristu, othe, “esebumeni bukaThixo . . . wazithoba waba ngolulamileyo, wada wesa ekufeni, ukufa kwasemnqamlezweni” (Filipu 2:6, 8).

Umongo wembambano enkulu usekululameleni uThixo. UKhwezi wayenokuzithanda yena. Wala ukululamela naliphi igunya ngaphandle kwelakhe. Kunokuba alulamele Lowo uphezu kwetrone, uKhwezi walangazelela ukulawula esetroneni. Ngokulula, ukoyika uThixo kukumbeka phambili ekucingeni kwethu. Kukulahla ukuzithanda thina nekratshi nokuphilela Yena ubomi ngokupheleleyo.

Kumele kucace ngokuphandle ngenxa yokuba ngamazwi wokuqala awaphuma emlonyeni wengelosi yokuqala kwezintathu.

Kungoko, kufuneka siqaphele.

`Athini amava wakho okoyika uThixo? Ungamchazela njani omnye umntu, ngendlela entle, ukuba kutheni “ukoyika uThixo” kuyinto elungileyo nje?`