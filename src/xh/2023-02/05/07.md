---
title:  Ukujula Nomcabango
date:  28/04/2023
---

Khangelani iimbono ezinamandla ezinikwa nguMoya wesiProfeto ngokubhekiselele kwimo yabantu bakaThixo ngemihla yokugqibela, ngexesha lomgwebo nasekupheleni kwehlabathi.

”Ithemba labo elikuphela kwalo likwinceba kaThixo; isikhuselo sabo ekuphela kwaso siya kuba ngumthandazo. Njengoko uYoshuwa wayebongoza phambi kweNgelosi, koba njalo kwibandla lesisalela, ngentliziyo eyaphukileyo, nokholo olunyanisekileyo, liya kungxengxeza lucela uxolo nokuhlangulwa ngoYesu uMthetheli wabo. Bakuqonda kakuhle ukuba nesono kobomi babo, baya bubona ubuthakathaka nokungafaneleki kwabo, kwaye, ngokuzibona kwabo, bakufuphi ukuba bancame. Umlingi umi ukuba abamangalele, njengoko wemayo ukuba achase uYoshuwa. Walatha kwiingubo zabo ezimdaka, kwizimilo zabo ezineziphoso. Ubeka ubuthakathaka babo nokona kwabo, izono zabo zokungabi nambulelo, ukungafani kwabo noKristu, okuthe akwamzukisa uMhlanguli. . . .  Abantu bakaThixo baye baneziphoso ngeendlela ezininzi. USathana unolwazi olululo ngezono zabo awathi wabalinga ukuba bazenze, kwaye ngoku ubeka zona ngeyona ndlela yandiswe kakhulu, esithi: “ ‘Ingaba uThixo uya kundigxotha mna neengelosi zam phambi kobuso baKhe, kanti uza kuvuza abo banobutyala bezono ezinye [nezethu]? Akukwazi ukuyenza loo nto, Nkosi, ngobulungisa. Itrone yakho ayisayi kuma ebulungiseni nasemgwebeni. Ubulungiswa bufuna ukuba basinikwe nabo isigwebo.’ Kanti ke, nangona abalandeli bakaKristu bonayo, abazange bazinikela ekulawulweni bububi. Basibeke nxamnye isono, bafuna ukuthobeka nokutyumka kweNkosi, waza uMthetheli wakhunga ngenxa yabo. Lowo waphatheka kakubi kakhulu kukuswela kwabo umbulelo, ozaziyo izono zabo, kwanokuguquka kwabo, uthi: ‘INkosi mayikukhalimele, Sathana.’ Ndanikela ngobomi baM ngale miphefumlo. Ikroliwe ezintendeni zezandla zaM.’ ”—Ellen G. White, Testimonies for the Church, vol. 5, pp. 473, 474.

**Imibuzo Yokuxoxwa**

`Ingaba ukwazi ukuba “lifikile ilixa lokugweba kwaKhe” kunagalelo lini ebomini bethu bemihla ngemihla? Ukuba abaninzi kuthi bathembekile, besingathi ayinamsebeni, akunjalo? Singaguquka njani kuloo meko?`

`Kutheni le nto umgwebo uzindaba ezimnandi ezingekho mbi? Eklasini, thethani ngendima edlalwa nguYesu ngenxa yethu emgwebeni. Kungasikhuthaza njani oku ukuba sithembeke kuYe, sisazi nje ukuba kuphela ngenxa yoko asenzele kona le nto sinethemba losindiso?`

`Gxilani ngakumbi kwingcamango yomgwebo, nokutyhila kwawo isimilo sikaThixo kwindalo yonke [iyunivesi]. Ingena njani ncam le ngcamango kuwo wonke umdlalo wembambano enkulu?`