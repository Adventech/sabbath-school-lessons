---
title:  Ukubaluleka Kwelixa Lomgwebo
date:  23/04/2023
---

Incwadi yokugqibela yeBhayibhile iqwalasela kwimbambano yezizukulwana phakathi kokulungileyo nokubi. UKhwezi, ingelosi engumvukeli, yanika umngeni ubulungisa, ukulunga, nobulumko bukaThixo. Wabanga ukuba uThixo akazange alungise engenabo nobulungisa ngendlela awayeyilawula ngayo iyunisesi. Umgwebo wesiTyhilelo wokugqibela usembindini wale mbambano ngesimilo sikaThixo.

IsiTyhilelo 14:7, uthi: “Moyikeni uThixo nimzukise, ngokuba lifikile ilixa lokugweba kwaKhe; nimnqule lowo wenza izulu nomhlaba, ulwandle nemithombo yamanzi” (RV). Kubaluleke ngantoni ukuba kanye emva kokuba sixelelwe ngeendaba Ezilungileyo Ezingunaphakade,” ingelosi yokuqala ithethe ngomgwebo kaThixo?

`Zinanto ni yokwenza Iindaba Ezilungileyo Ezingunaphakade” nomgwebo kaThixo?`

Iindaba Ezilungileyo Ezingunaphakade nomgwebo, zombini ziyinxalenye yesigidimi sengelosi yokuqala, nezimanyene ngendlela engenakwahlulwa. Ukuba bekungengazo Iindaba Ezilungileyo Ezingunaphakade, besingayi kuba nathemba emgwebeni. Njengoko sizakubona, eyona nto, Iindaba Ezilungileyo Ezingunaphakade ngokwenene, kuphela kwethemba lethu emgwebeni. Akukho kuthandabuza ukuba inxalenye yazo Iindaba Ezilungileyo Ezingunaphakade kukuvakaliswa komgwebo.

Ngexesha lalo mgwebo, amazwe angawanga aya kubona ukuba uThixo wenze konke anakho ukusindisa sonke isidalwa esingumntu. Lo mgwebo uveza ubulungsa nenceba kaThixo. Uthetha into ngothando lwaKhe nomthetho waKhe. Uthetha ngobabalo lwaKhe lokusindisa namandla waKhe okuhlangula.

Umgwebo uyinxalenye yesisombululo sikaThixo sokugqibela kwingxaki yesono. Kwimbambano enkulu phakathi kokulungileyo nokubi kwiyunivesi yonke, uThixo waphendula kwizimangalo zikaSathana emnqamlezweni, kodwa emgwebeni, utyhila ukuba wenze konke anakho ukusisindisa nokusikhokelela emnqamlezweni.

Iingxelo zezulu ezingenasiphelo, ezingaphazamiyo, ezichola konke ziya kuvulwa (bona uDan. 7:10). Sixabiseke kakhulu kuThixo kangangokuba iyunivesi yonke ima ngxi ukuba iqwalasele ukukhetha esikwenzileyo ngokokucengwa nguMoya Oyingcwele nokuhlangulwa ngokukhululeke kakhulu okunikwe nguKristu emnqamlezweni waseKalvari.

`Funda ngocoselelo iNdumiso 51:1–4, ngakumbi indima yesine. Ezi ndima zisinceda njani ukusinika ukukhanya kwintsingiselo nenjongo yomgwebo?`