---
title:  Iindaba Ezilungileyo Zomgwebo
date:  22/04/2023
---

### Fundela Isifundo Sale Veki
IsiTyh. 14:7; Ps. 51:1–4; IsiTyh. 20:12; Dan. 7:9, 14, 26; IsiTyh. 4:2–4; IsiTyh. 5:1–12.

> <p>Indima Yenkumbulo</p>
> “Sisithi ngezwi elikhulu, ‘Moyikeni uThixo nimzukise; ngokuba lifikile ixa lokugweba kwakhe; nimnqule lowo wenza izulu, nomhlaba, nolwandle, nemithombo yamanzi’” (IsiTyhilelo 14:7).

Ukuba iBhayibhile yakha yacaca nangayiphi into, icacile ekuthini uThixo unguThixo womgwebo, nokuba, kungekudala, ngandlela ithile, umgwebo—umgwebo ongekhoyo apha ngoku—uza kuza wenziwe nguThixo ngokwaKhe, “uMgwebi womhlaba wonke” (Gen. 18:25; bona nakwiNd. 58:11, INd. 94:2, Nd. 98:9). Okanye, njengoko uPawulos ngokwakhe ebhalile: “Ngoko ke elowo kuthi uya kuziphendulela kuThixo” (Roma 14:12).

Ingcamango eyoyikekayo, akunjalo? Ukunika ingxelo ngathi phambi kukaThixo, uThixo owazi ezona zinto zinzulu, uThixo oza “kuzizisa ekugwetyweni, izinto zonke ezifihlakeleyo, nokuba zilungile nokuba zimbi.”

Kanti ke, ekugqibeleni umgwebo utyhila ukulunga nobabalo lukaThixo nokuba ukuko konke, ulungile nokuba unenceba ngendlela aphatha ngayo abasindisiweyo, kwanabo balahlekileyo.

Kule veki siza kuphanda imixholo enzulu yomgwebo ngokwayame kwimbambano enkulu kwiyunivesi, size sikhangele ngakumbi okwenzekayo xa abantu bakaThixo abathembekileyo bejongene “nomgwebo ozayo” oqinisekileyo (IZenzo 24:25).

_*Funda esi sifundo ukulungiselela iSabatha kaApreli 29._