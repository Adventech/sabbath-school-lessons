---
title:  Ukuhlanjululwa Kwengcwele
date:  30/04/2023
---

Njengoko sesibonile, kumele kubekho umgwebo phambi kokuba uYesu aze. Ingelosi ivakalisa ngelizwi elikhulu ukuba “ilixa lokugweba kwaKhe lifikile” (IsiTyh. 14:7). Incwadi kaDaniyeli isinika ixesha oya kuthi lo mgwebo uqale ngalo.

`Funda Daniyeli 8:14. Luthini ucwangcwiso lwexesha asinika lona uDaniyeli ngokubhekiselele ekuhlanjululweni kwengcwele?`

UmYuda ngamnye wayeyiqonda intsingiselo yokuhlanjululwa kwengcwele yasemhlabeni. Yayisenzeka ngeMini yoCamagushelo, eyayiyimini yocamagushelo. Nangona uDaniyeli wayeyiqonda imfundiso yokuhlanjululwa kwengcwele nomgwebo, wayebhidekile ngezi ntsuku zingama-2300.

`Funda Daniyeli 8:27 noDaniyeli 9:21, 22. Yathini impendulo kaDaniyeli kumbono wama-2,300 eentsuku, yathini ekaThixo impendulo kuye?`

Ekupheleni kukaDaniyeli 8, uDaniyeli wawa isiduli wakhala, “Ndamangaliswa yimbonakalo leyo; kwakungekho uyiqondayo” (Dan. 8:27). Oko kukuthi, umbono wama-2,300 eentsuku (ingxenye yombono ibichaziwe bona uDaniyeli 8:19–22). Isahluko esilandelayo, uDaniyeli 9, sibhala ngengelosi uGabriyeli esiza kuchazela uDaniyeli isiprofeto sama-2,300 eentsuku. “ ‘Daniyeli, ngoku ndiphumile ukuba ndikufundise, uqonde’ ” (Dan. 9:22).

UGabriyeli uyammangalisa uDaniyeli xa etyhila impendulo kumthandazo wakhe ngokubanzi kakhulu kunokuba ebekhe wacinga. Ingelosi uGabriyeli yamkhokelela uDaniyeli kumsinga wexesha etyhila inyaniso ngoMesiya ozayo, enika imihla echanileyo yokuqala kolungiselelo lwaKhe nendlela ekhohlakeleyo yokufa kwaKhe, iziganeko ezaziqhagamshelene ncam nokuhlanjululwa kwengcwele, okukuDaniyeli 8. Ngamanye amazwi, ukufa kukaKristu nomgwebo zihlangene ngendlelo engenakwahlulwa.

`Kutheni le nto kubalulekile ukuba ukufa kukaYesu, njengoko kutyhiliwe kuDaniyeli 9:24–27, kube kuhlangene ncam nomgwebo, okuDaniyeli 8:14? Yeyiphi inyaniso enkulu efundiswa apha koku kuqhagamshelana?`