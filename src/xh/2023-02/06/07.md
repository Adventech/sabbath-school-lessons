---
title:  Ukujula Nomcabango
date:  05/05/2023
---

Yiyo le indlela ekhawulezayo nelula yokufunda isiprofeto sikaDaniyeli 9:24–27.

Kuqala, ama-70 eeveki (Dan. 9:24).

Okulandelayo, isi-7 seeveki nama-62 eeveki, okanye ama-69 eeveki (Dan. 9:25) akuma-70 eeveki.

Kukho iveki yokugqibela, yama-70 (Dan. 9:27). Ekugqibeleni, loo veki yahlulwe—“ngesiqingatha seveki”(Dan. 9:27)—kwizigaba ezibini zeminyaka emithathu enesiqingatha.

Yiyo leyo. Amashumi asixhenxe eeveki awenziwe ngama-69 kwakunye neveki enye. Loo veki inye yahlulwe phakathi. Ekuqaleni, Qala kumnyaka wama-457. B.C, kuze uthi ngokubala okulula sifike kowe-1844 ekulandelaneni kwexesha. Kanti ke, ethetha ngama-2,300 eentsuku, uDaniyeli 8 akazange athi xa iintsuku ezingama-2,300 ziqala. “Koda kube kukuhlwa kusisa, okungamawaka amabini anamakhulu amathathu; yandule ukulungiswa ingcwele” (Dan. 8:14). Iintsuku ezingama-2,300 – kususela nini? Kutheni kungabi ngexesha uDaniyeli wayenikwa umbono, “[u]mnyaka wesithathu wokulawula kukaBheleshatsare” (Dan. 8:1)?

Ayihambi ngolo hlobo. Umbono kaDaniyeli 8 wawungayiquki iBhabheli. Waqala ngeziganeko zasemva kwayo, oko kukuthi, iMedi-Persi, iGrike, iRoma, kuse “ekupheleni.” Ngani ukuba kumiswe isiganeko, ukuhlanjululwa kwengcwele, esembonweni, kususele kwisiganeko, iBhabheli, engekho apho yona? Umhla wokuqala kovutho-ndaba lombono ngokwawo, owaqala ngeMedi-Persi use “ekupheleni.”Yiminyaka emininzi kakhulu leyo.

Ngubani owawuqalayo? Asixelelwanga kuDaniyeli 8. Asixelelwanga nakuDaniyeli 9.

**Imibuzo Yokuxoxwa**

`Eklasini, xoxani ngolwalamano olusondeleyo phakathi kweendaba Ezilungileyo Ezingunaphakade nomgwebo njengoko ubonakala kwezi ndawo zimbini zoko, phofu, kusisiprofeto esinye. Kutheni le nto ukuhlangana koku kubini kuzindaba ezilungileyo kuthi? Oku kuhlangana kufanele ukukudambisa njani ukoyika abaninzi abanako ngokucinga ngomgwebo?`

`Gxilani ngakumbi kwinyaniso etyhilwe kuDaniyeli 9:26, yokuba uMthanjiswa [uMesiya] unqunyulwe, kodwa “kungenzelwa Yena.” Kuthetha ngantoni oku? Wanqunyulelwa bani, ngokuba kutheni?`

`Fundani kwakhona: Levitikus 16:16 noLevitikus 23:26–29. Thethani ngesizathu sokuhlanjululwa kwengcwele (Lev. 16:16) nangendlela ekwakufanele ukuba abantu benze ngayo xa oko kwakusenzeka (Lev. 23:26– 29). Luyintoni ulwalalamano phakathi kokwenzekayo apha, noko kufanele ukuba kuthetha kona kuthi namhlanje?`