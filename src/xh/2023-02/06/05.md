---
title:  “Ukunqanyulwa” KukaMesiya
date:  03/05/2023
---

UGabriyeli wasiqala esi siprofeto sama-490 eminyaka ngesiganeko esasibaluleke kakhulu kuDaniyeli nakumaYuda  —umyalelo wokuba ibuye yakhiwe iYerusalem. Nangona imithetho eminizi yenziwa ngokubhekiselele kwiYerusalem, kuEzra 7, sifumana ukuba umthetho owenziwa ngomnyaka wama-457 b.c.  wawavumela ama-Yuda ukuba anganeli nje ukubuyela kwelakuwo kodwa azakhe abe sisizwe senkolo (bona Ezra 7:13, 27).

Kubalulekile ukuphawula ukuba umthetho ka-Artaxerxes’ wakhutshwa ekwindla ngowe-457 b.c. Ukusuka kulo mthetho, ngowe-457 b.c., kuse kuMesiya, ngokukaDaniyeli, kwakuza kuba ziiveki ezingama-69, okanye iminyaka engama-483. Xa siqala kumnyaka ama-457 b.c. sibheke phambili ngomgca wexesha, sifika kua.d. 27.

Igama Messiah lthetha “umthanjiswa.” Ngo-a.d. 27, uYesu, Kristu, uMesiya wabhaptizwa. (Bona Mat. 3:13–17.) UDaniyeli waxela kwangaphambili kumakhulu eminyaka ngaphambili umnyaka othe ngqo wokubhaptizwa kukaKristu, ixesha awathi ngalo uYesu waqala iminyaka emithathu enesiqingatha yolungiselelo.

`Funda Roma 5:6–9 kunye noDaniyeli 9:26. Zeziphi iinyaniso ezinkulu ezityhiliweyo apha? `

“ ‘Emveni ke kweeveki ezimashumi mathandathu anambini, uya kunqunyulwa umthanjiswa, angabi saba nanto’ ” (Dan. 9:26, NKJV). UMesiya wayeya “kunqunyulwa,” okanye abethelelwe. Indima yongeza ukuthi “ ‘kodwa kungekho ngenxa yaKhe.’ ” Ngamanye amazwi, ukufa kukaKristu eKalvari kwakukokwethu, kungekuko okwaKhe, sizathu eso sokuba uPawulos abhale athi: “Ke yena uThixo uqondakalisa okwakhe ukusithanda ngokuthi, sakubon’ ukuba sisengaboni, uKristu asifele” (Roma 5:8).

KuDaniyeli 9:27, sifunda ukuba phakathi evekini [ngesiqingatha seveki], iminyaka esixhenxe yokugqibela, uKristu uya “[kuphelisa] imibingelelo neminikelo.” Phakathi kule veki yamashumi asixhenxe, ngo a.d. 31, uKristu wawuqinisela umnqopiso ongunaphakade ngegazi laKhe ngokufa emnqamlezweni, lwaza uhlelo lwemibingelelo lwalahlekana nako konke nakuphi ukubaluleka.

Ezi ziprofeto zityhila ukuba uKristu, uMesiya, wayeya kubethelelwa alwenze uhlelo lwemibingelelo luphelelwe kukubaluleka kobuprofeti balo entlakohlaza ngomnyaka a.d. 31. Ezi ziprofeto zazaliseka ngeenkcukacha zonke. Kanye ngePasika, xa umbingeleli omkhulu wayenikela imvana yePasika, uKristu wabethelelwa ngenxa yethu.

`Yithi unako engqondweni oku kubhaliweyo ngentla, ufunde uMarko 15:38 noMateyu 3:15, 16. Ezi ndima zisinceda njani ukuba sisiqonde isiprofeto sikaDaniyeli 9:24–27?`