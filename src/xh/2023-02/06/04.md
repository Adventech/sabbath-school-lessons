---
title:  Umyalelo Wengelosi kuDaniyeli
date:  02/05/2023
---

`Funda Daniyeli 9:23. Uthini umyalelo othe ngqo ingelosi ewunika uDaniyeli? Kubaluleke ngokuba kutheni oku ekuqondeni ukuhlanjululwa kwengcwele kuDaniyeli 8:14?`

Ingelosi imyalele ngokucacileyo uDaniyeli isithi, “Liqonde ke ilizwi, uqonde umbono” (Dan. 9:23). Owuphi umcimbi, ingowuphi umbono? Ngokuba kungekho mbono obhaliweyo kuDaniyeli 9, ingelosi uGabriyeli inokuba ithetha ngenxalenye yombono kaDaniyeli 8 angakhange awuqonde umprofeti—umbono weentsuku ezingama-2,300 (Dan. 8:27).

`UGabriyeli uqhubeka kuDaniyeli 9:24–27. Zeziphi iziganeko ebomini bukaYesu nakulungiselelo lwaKhe okuthetha ngazo oku?`

Indawo yokuqala yesi siprofeto ibhekisa kubantu bakaThixo, amaYuda. “Bamiselwe iiveki ezimashumi asixhenxe abantu bakowenu” —isizwe samaYuda (Dan. 9:24). Kwisiprofeto seBhayibhile, imini enye yesiprofeto ilingana nomnyaka omnye oqhelekileyo (Hez. 4:6, Num. 14:34). KuDaniyeli nesiTyhilelo, xa unomfanekiselo ongumfuziselo, uye ube nesiprofeto sexesha elingumfuziselo, ngokunjalo. Enye yeendlela esingaqiniseka ngayo ukuba umthetho-siseko wemini-mnyaka wesiprofeto uyasebenza apha yeyokuba xa sisisebenzisa esiprofetweni sikaDaniyeli, isiganeko ngasinye emgceni wesiprofeto siphuma ngendlela echanileyo (bona isifundo sangomso). Xa sisebenzisa lo mthetho-siseko, iiveki ezingama-70 zineentsuku ezingama-490. Njengoko imini yesiprofeto ilingana nomnyaka omnye oqhelelkileyo, ama-490 eentsuku ayiminyaka engama-490 eqhelekileyo.

UGabriyeli uxelela uDaniyeli ukuba iminyaka engama-490 “inqunyulwe” (intsingiselo eqhelekileyo yegama lesiHebhere uchathak, maxa wambi liguqulwa ngokuthi “nqumla”). Linqunyulwe kwintoni? Kusenokuba kuphela kwesinye isiprofeto sexesha esirheshiweyo apha: iintsuku ezingama-2300 kaDaniyeli 8:14. Le minyaka ingama-490, isiprofeto sexesha, ihlanganiswe ngqo nesiprofeto sexesha sikaDaniyeli 8:14, inxalenye yombono eshiyeke ingachazwanga kuDaniyeli 8 nesiprofeto sexesha ekuphela kwaso kuDaniyeli 8, ngokunjalo. Ngoko ke, siyabona ukuba uGabriyeli ngesi siprofeto uzekunceda uDaniyeli ukuba aqonde oko ebengakhange akuqonde kwisahluko esidlulileyo: iinsuku ezingama-2,300.