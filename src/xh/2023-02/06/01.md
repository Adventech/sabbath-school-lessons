---
title:  Ilixa Lokugweba KwaKhe
date:  29/04/2023
---

### Fundela Isifundo Sale Veki
Daniyeli 8, Daniyeli 9, Ezra 7, Mat. 3:13–17, Roma 5:6–9, Marko 15:38, Lev. 16:16.

> <p>Indima Yenkumbulo</p>
> “Ke oko masikwenze silazi nje ixesha eli, ukuba lilixa lokuba ngoku sivuke ebuthongweni; kuba ngoku usindiso lukufuphi kuthi, kunokuya saqalayo ukukholwa. Ubusuku buhambile, ukusa ke kusondele” (Romans 13:11, 12).

Kwiminyaka eliqela eyadlulayo, iphepha iNational Geographic labalisa ngomlilo wehlathi eYellowstone National Park eUnited States. Emva kokuba uphelile, abagcini behlathi babala umonakalo. Omnye umgcini wafumana intaka eyatsha yaluthuthu esikhondweni somthi. Ekhathazwe kakhulu ngulo mbono, wayichwetha le ntaka ngentonga.

Wathi akuyibetha, amagwede amancinane kakhulu abaleka aphuma phantsi kwamaphiko kanina ofileyo. Uthando lukamama, ebona kakuhle intlekele ezayo, lwenza ukuba ayithwale intsapho yakhe aye phantsi esikhondweni somthi ayifihle phantsi kwamaphiko wakhe. Wayenako ukubhabha amke aye enkuselekweni kodwa wakwala ukushiya iintsana zakhe. Ubuhle bomfanekiso wekholwa, elikhuselekileyo kuKristu!

Imililo yomgwebo kaThixo yatshisa Yena Thixo eKalvari, baza bonke abakuKristu bakhuseleka phantsi kwamaphiko waKhe. Emnqamlezweni, uKristu wagwetywa njengomoni omele ukufa ukuze thina sikhululwe kwintshabalalo yemililo yelahleko engunaphakade, ngendlela ezimbini, ngokomfuziselo nangoqobo, ngokunjalo.

_*Funda esi sifundo ukulungiselela iSabatha kaMeyi 6._