---
title:  UYesu NguMthetheleli Wethu
date:  03/01/2022
---

Imbono yemfundo ngoThixo yeTestamente eNdala enika umdla yeyokuba ukumkani wesithembiso womnombo kaDavide uya kumela isizwe phambi kukaThixo.

`Thelekisa uEksodus 4:22, 23 no-2 Samuweli 7:12–14; uDuteronomi 12:8–10 no-2 Samuweli 7:9–11; noDuteronomi 12:13, 14 neINdumiso 132:1–5, 11–14. Zizithembiso ezithini kuIsrayeli eziya kuzalisekiswa ngesithembiso sokumkani owathenjiswayo wendlu kaDavide?`

UIsrayeli wayengunyana kaThixo, waye uThixo eya kuwanika indawo apho ayeya kuphumla [ayeya kukhululeka] khona kwiintshaba zawo. UThixo wayeza kuwanyulela nendawo phakathi kwawo apho igama laKhe laliya kuhlala khona. Ezi zithembiso kuIsrayeli zagqithiselwa kukumkani wendlu kaDavide. Wayeza kwamkelwa njengonyana kaThixo, uThixo eya kumnika ukuphumla ezintshabeni zakhe, aze akhele uThixo itempile eZiyon apho igama likaThixo laliya kuhlala khona. Oku kuthetha ukuba uThixo wayeza kuzalisekisa izithembiso zaKhe kuIsrayeli ngokumkani owathenjiswayo wendlu kaDavide. Ukumkani wendlu kaDavide wayeya kumela uIsrayeli phambi kukaThixo.

Ukungeniswa kommeli kulwalamano phakathi kukaThixo noIsrayeli kwenza ukuba lungaze luphele ulwalamano lomnqophiso wabo. Umnqophiso kaMoses wawufuna ukuthembeka kwakhe wonke uIsrayeli ukwamkela inkuseleko neentsikelelo zikaThixo (bona uYoshuwa 7:1–13). Umnqophiso kaDavide, phofu, wazikhusela iintsikelelo zomnqophiso phezu kukaIsrayeli ngokuthembeka komntu omnye, ukumkani wendlu kaDavide.

Ngelishwa, kwaba yindawo enkulu ookumkani bendlu kaDavide bengathembekanga, waza uThixo akakwazi ukumsikelela uIsrayeli ngendlela awayefuna ngayo. ITestamente eNdala izele ziingxelo zendlela abaninzi kwabo Kumkani ababe yiyo ngokwenene.

Iindaba ezimnandi zezokuba uThixo wathumela uNyana waKhe ukuba azalwe njengoNyana kaDavide, kwaye waye thembeke ngokugqibeleleyo. Ngoko ke, uThixo uyakwazi ukuzalisekisa kuYe zonke izithembiso awazenzayo kubantu baKhe. Xa uThixo esikelela ukumkani, bonke abantu bakhe [ukumkani] bazuza okuhle. Yiyo le nto uYesu enguMlamli wentsikelelo kaThixo kuthi. UnguMlamli ngolu hlobo lokuba ulijelo ethi ihambe ngalo intsikelelo kaThixo. Ithemba lethu lokugqibela lifumaneka kuphela kuYesu noko athe wasenzela kona.

`Cinga ukuba kukangaphi ungathembeki kweyakho indawo yomnqophiso. Kusifundisa ntoni oku ngendlela esimele ukuxhomekeka ngayo kuphela kuYesu ngosindiso?   `