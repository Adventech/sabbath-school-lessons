---
title:  Isigidimi SamaHebhere
date:  01/01/2022
---

### Fundela Le Veki
Heb. 1:5–14, Luka 1:30–33, INd. 132:1–5, Heb. 2:14–16, Heb. 5:1–4, 1 Pet. 2:9, Heb. 8:8–12.

> <p>Indima Yenkumbulo “Eyona nto iyintloko kwezi zinto zithethwayo yile: Sinombingeleli omkhulu onje, othe wahlala phantsi ngasekunene kwetrone yobuKhulu emazulwini” (Hebhere 8:1).</p>
> Umbhalo wesiYuda owabhalwa kumashumi eminyaka emva kwencwadi yamaHebhere, kwisithuba sika-100 a.d., unomthandazo othi: “Konke oku ndikuthethile kuwe, Nkosi, kuba wawuthe wawudalela thina lo mhlaba. . . . ngoku ke, Nkosi, khangela, ezi zizwe, ezingenalo negama, ziyasongamela zisitshabalalise. Thina ke, singabantu bakho, obabize njengamazibulo wakho, ekuphela kowazeleyo, silangazelela wena, nobathanda kakhulu, siye sanikelwa ezandleni zazo.”—James H. Charlesworth, ed., The Old Testament Pseudepigrapha, vol. 1, [New York: Hendrickson Publishers, 1983], p. 536.

Abafundi bamaHebhere kunokuba beva into efanayo. Ukuba babe ngabantwana bakaThixo, kwakutheni ukuze baphumele kubunzima obunjalo?

Kungoko uPawulos wabhala incwadi yamaHebhere ukomeleza ukholo lwamakholwa phakathi kwezilingo zawo. Wawakhumbuza (nathi) ukuba izithembiso zikaThixo ziya kuzaliseka ngoYesu, ohleli ngasekunene kukaYise, noya kusithabathela ekhaya, kungekudala. Okwangoku, uYesu udlulisela iintsikelelo zikaYise kuthi. Ngoko ke, sidinga ukubambelela siqine kukholo lwethu kude kuse ekupheleni.

*Funda isifundo sale veki ulungiselela iSabatha kaJanuwari 8.