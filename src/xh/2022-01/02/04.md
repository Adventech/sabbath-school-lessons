---
title:  UYesu Intshatsheli Yethu
date:  04/01/2022
---

`Thelekisa u-1 Samuel 8:19, 20 nomaHebhere 2:14–16. AmaIsrayeli ayelindele ntoni kukumkani, yaza yazaliseka njani le minqweno kuYesu?`

AmaIsrayeli ayefuna ukuba ukumkani abe ngumgwebi wawo nenkokeli yawo edabini kuba ayelibele ukuba uThixo wayenguye ukumkani wawo. Ukubuyiselwa okupheleleyo kolawulo lukaThixo phezu kwabantu baKhe kwafika noYesu. NjengoKumkani wethu, uYesu uyasikhokela edabini lokulwa notshaba.

AmaHebhere 2:14–16 amchaza uYesu njengentshatsheli yabantu abangenamandla. UKristu ujongene kwaye emoyisa ongendawo xa bejongene ekulweni aze asihlangule ekuthinjweni. nasebukhobokeni. Le nkcazo isikhumbuza ngedabi phakathi kukaDavide noGoliyati. Emva kokuba ethanjiswe wangukumkani (1 Samuweli 16), uDavide wasindisa abantakwabo ebukhobokeni ngokoyisa uGoliyati. Izigqibo zokwenziwa komsebenzi zizo ezazixela ukuba ophumeleleyo ekulweni uya kubenza amakhoboka abantu balowo woyisiweyo (1 Sam. 17:8–10). Ngoko ke, uDavide wenza njengentshatsheli kaIsrayeli. Wayemele wona.

`Funda: Isaya 42:13 noIsaya 59:15–20. UYahweh [Yehova] uzichaza njani kwezi ndawo? `

AmaHebhere 2:14–16 arhesha kwingcamango yokuba uThixo wayeza kumsindisa uIsrayeli kumlo wokujongana notshaba bebobabini. Qaphela le ndawo ekuIsaya: “Inene, utsho uYehova ukuthi, Nabathinjwe ligorha baya kuthatyathwa, namaxhoba omngcangcazelisi aya kusinda; ke obambana nawe, mna ndiya kubambana naye, ndibasindise mna oonyana bakho’” (Isa. 49:25).

SingamaKristu siye sicinge ukuba sikumlo apho elowo ejongene noSathana bebobabini. Xa sifunda kumaEfese 6:10–18, siyabona ukuba kuyinyaniso ukuba sisekulweni nongendawo. Noko kunjalo, uThixo ungumeyisi wethu, kwaye ungena edabini ngaphambi kwethu. Siyinxalenye yomkhosi waKhe; yiyo le nto kufuneka sisebenzise izixhobo zaKhe. Kwakhona, asilwi sisedwa. Kwabase-Efese 6 kuthethwa nesininzi. Njengebandla sithabatha izixhobo silwe kunye emva komeyisi wethu oyintshatsheli, enguThixo ngokwaKhe.

`Kuthetha ukuthini ukunxiba isixhobo sikaThixo? Oko kukuthi, kumadabi wethu emihla ngemihla nomna, isihendo, njalo njalo, singenza njani ukuze sizuze amandla asenza ukuba sithi ngokomelela kukaThixo sikwazi ukuthembeka?`