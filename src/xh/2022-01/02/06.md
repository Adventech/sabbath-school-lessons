---
title:  UYesu Uthethela Umnqophiso Ongcono
date:  06/01/2022
---

AmaHebhere 8–10 aqwalasela emsebenzini kaYesu njengomthetheli womnqophiso omtsha. Umba womnqophiso omdala yayikukuba nje wawusisithunzi sezinto ezilungileyo ezaziza kuza. Ukumiselwa kwayo [iminqophiso] kwakulungiselwe ukuba ibe ngumfuziselo, ibonise, umsebenzi owawuza kwenziwa nguYesu kwixesha elizayo. Ngoko ke, ababingeleli babengumfuziselo kaYesu, kodwa babenokufa bekwangaboni. Babengakwazi ukunika ingqibelelo awakwaziyo Yena uYesu ukuyinika. Balungiselela engcweleni eyayi “ngumzekelo nesithunzi” (Heb. 8:5, NKJV) wengcwele esemazulwini.

UYesu ulungiselela kwingcwele yenene ekwasinika inyoba yokufika kuThixo. Imibingelelo yezilwanyana yayimi endaweni yokufa kukaYesu njengombingelelo endaweni yethu, kodwa igazi layo lalingakwazi ukusihlambulula isazela. Ukufa kukaYesu, kodwa, kuyazihlambulula izazela zethu ukuze sikwazi ukuza phambi kukaThixo ngesibindi (Heb. 10:19–22).

`Funda: Hebhere 8:8–12. Wasithembisa ntoni uThixo emnqophisweni omtsha?`

Ngokunyula uYesu njengombingeleli omKhulu, uYise wamisela umnqophiso omtsha owawuza kufeza oko umnqophiso omdala wanela nje ukuyilindela. Umnqophiso omtsha uzisa oko umbingeleli ongumntu-Thixo ogqibeleleyo kuphela onako ukuyizisa. Lo Mbingeleli mKhulu akaneli nje ukuchaza umthetho kaThixo kodwa uyawutyala umthetho ngaphakathi ezintliziyweni zethu. Lo Mbingeleli mKhulu unikela umbingelelo ozisa uxolelo. Lo mbingeleli uyasihlambulula asenze ngokutsha. Wenza ngokutsha iintliziyo zethu zisuke ekubeni ngamatye zibe yinyama (Hezek. 36:26). Ngokwenene usidala ngokutsha (2 Kor. 5:17). Lo mbingeleli uyasisikelela ngeyona ndlela ingakholelekiyo, ngokusinika inyoba yokungena siye kanye phambi kukaYise ngokwaKhe.

UThixo wabeka endaweni umnqophiso omdala ukuze walathe phambili kwixesha elizayo, umsebenzi kaYesu. Wawumhle ngokwenziwa kwawo kwakunye nenjongo yawo. Kanti ke, abanye abazange bayiqonde injongo yawo. Ngokungabi nantumekelelo yokushiya imifuziselo, izithunzi, bamkele iinyanizo ezazisalatha kuwo, baphosana nokuhle okumangalisayo okuvela kulungiselelo lukaYesu.

“UKristu wayesisiseko nobomi betempile. Iinkonzo zayo zazifuzisela umbingelelo woNyana kaThixo. Ububingeleli basekwa ukuba bumele imo yokuthethelela nomsebenzi kaKristu. Lilonke icebo lonqulo lwemibingelelo lalikukuhamba ngaphambili okubonisa ukufa koMsindisi ukuhlangula ihlabathi. Yayingasayi kuba sasebenza nto le minikelo sakuba isiganeko esikhulu eyayisalatha sithe senzeka.”—Ellen G. White, Ulangazelelo Lwamaphakade, iph. 165.