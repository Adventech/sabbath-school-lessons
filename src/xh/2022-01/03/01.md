---
title:  UNyana Wesithembiso
date:  08/01/2022
---

### Fundela Le Veki
Isa. 2:2, 3; Heb. 1:1–4; Eks. 24:16, 17; Isa. 44:24; Heb. 1:10; Luka 1:31, 32; Heb. 1:5.

> <p>Indima Yenkumbulo “Kodwa ke kula maxesha okugqibela uthethe nathi ngoNyana wakhe. UThixo wammisela ukuba abe yindlalifa yezinto zonke, kwaye futhi ihlabathi liphela walidala ngaye. Ewe, uNyana lo uphuhlisa ubungangalala bukaThixo, ibe ke yena noThixo bangumceph’ ucandiwe” (Hebhere 1:2, 3, IBHAYIBHILE).</p>
> Kanye emva kokuba uAdam noEva bonile, uThixo wabathembisa nge“mbewu” uNyana owayeya kubahlangula elutshabeni, abuyise ilifa elalilahlekile, aze ayizalisekise injongo abadalelwa yona (Gen. 3:15). Lo Nyana wayeza kubamela abahlangule ngokuthabatha indawo yabo, ekugqibeleni, atshabalalise inyoka.

Ukuqala ukusiva kuka-Adam noEva isithembiso, balindela ukuzaliseka kwaso okukhawulezileyo. Bamamkela ngovuyo unyana wabo wamazibulo, benethemba lokuba unokuba unguMkhululi. Noko kunjalo, ukuzaliseka kwesithembiso kwalibala.”—Ellen G. White, Ulangazelelo Lwamaphakade, iph. 31. Izithembiso saqinisekiswa kamva kuAbraham. UThixo wafunga kuye ukuba uya kuba “nembewu,” uNyana ekuya kuthi ngaye zonke izizwe zomhlaba zisikeleleke (Gen. 22:16–18, Gal. 3:16). UThixo wenza okufanayo nakuDavide. Wamthembisa uDavide ukuba unyana wakhe wayeya kwamkelwa nguThixo njengowaKhe uNyana aze amiselwe abe ngumlawuli olilungisa phezu kwabo bonke ooKumkani bomhlaba (2 Sam. 7:12–14, INd. 89:27–29). Into engazange ifike ezingqondweni, kuAdam noEva, kuAbraham, okanye uDavide, phofu, yeyokuba uMhlanguli wabo wayeza kuba nguThixo ngokwaKhe.

*Funda isifundo sale veki ulungiselela iSabatha kaJanuwari 15.