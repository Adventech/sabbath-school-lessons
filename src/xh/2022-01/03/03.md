---
title:  UThixo Uthethe Kuthi NgoNyana WaKhe
date:  10/01/2022
---

`Funda: Hebhere 1:1–4. Yeyiphi eyona ngcamango ephambili yezi ndima?`

AmaHebhere 1:1–4 kuphela kwesivisa-ngcinga esinye esiphuma kwisiGrike sentsusa, kwaye kukade kuxoxwa kusithiwa sesona sihle kakhulu kuyo yonke iTestamente eNtsha xa kujongwa umzobo wentetho yaso. Eyona nto iphambili esiyithethayo yeyokuba uThixo uthethe nathi ngoNyana waKhe uYesu.

KumaYuda, kwinkulungwane yokuqala A.D., igama likaThixo lalingazanga laviwa isithuba sexesha elide. Isityhilelo sokugqibela eliZwini eliBhaliweyo likaThixo sabakho ngomprofeti uMalaki nolungiselelo lukaEzra noNehemiya kwiinkulungwane ezine ngaphambili. Kanti ke ngoku, ngoYesu, uThixo wayethetha nabo kwakhona.

Isityhilelo sikaThixo ngoYesu, phofu, sasingaphezulu kwisityhilelo awasenzayo uThixo ngabaprofeti kuba uYesu uyindlela enkulu kakhulu yesityhilelo. UnguThixo ngokwaKhe, owadala izulu nomhlaba nolawula indalo yonke. KuPawulos, ubuThixo bukaKristu abuzange buthandabuzeke. Buyinto yonke engakhiwa enkqayini.

Kwakhona, kuPawulos, iTestamente eNdala yayililiZwi likaThixo. Kwayena uThixo owathetha kwixesha eladlulayo uyaqhubeka ethetha kwixesha langoku. ITestamente eNdala yathetha ngolwazi oluyinyaniso lwentando kaThixo.

Phofu ke, kwakunokwenzeka ukuqonda intsingiselo ezele kakhulu kuphela xa uNyana efikile emhlabeni. Engqondweni yombhali, isityhilelo sikaYise kuNyana sanika isitshixo sokubuqonda ububanzi obuyinene beTestamente eNdala, kanye njengomfanekiso obekwe kwibhokisi ye“jigsaw puzzle” ukuze kufumaneke indawo eyiyo yamaqhekezana wayo. UYesu wazisa ukukhanya [okanye ukwaziwa] okuninzi kakhulu kokukwiTestamente eNdala.

Kwangeli xesha linye, uYesu weza ukuba abe nguMmeli noMsindisi wethu. Wayeza kuthabatha indawo yethu ekulweni aze ayoyise inyoka. Ngokufanayo, kumaHebhere, uYesu ungu“vulindlela” okanye “umphathi” okanye “ohamba phambili” kwabakholwayo (Heb. 2:10, Heb. 6:20). Ulwela thina, ekwamele thina. Oku kukwathetha ukuba oko uThixo wakwenzela uYesu, uMmeli wethu, uYise ukwafuna ukukwenzela thina. Lowo wamphakamisayo uYesu wambeka ngasekunene kwaKhe ukwafuna ukuba nathi sihlale noYesu etroneni yaKhe (IsiTy. 3:21). Isigidimi sikaThixo esiza kuthi ngoYesu asanele nje ukuquka oko uYesu wakuthethayo kodwa noko uYise wakwenzayo ngaYe [uYesu] nakuYe, konke kuyinzuzo yethutyana esinalo nonaphakade.

`Cinga ukuba kuthetha ukuthini ukuthi uYesu—Thixo—weza kulo mhlaba. Kutheni le nto le nyaniso ifanele ukusiphathela ithemba elikhulu? `