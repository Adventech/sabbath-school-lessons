---
title:  Ngaye Wayenza Indalo Yonke
date:  12/01/2022
---

AmaHebhere aqinisekisa ukuba uThixo wawudala umhlaba “ngo”Yesu nokuba uYesu uwuxhasile umhlaba ngelizwi laKhe elinamandla.

`Funda: Isaya 44:24, Isaya 45:18, noNehemiya 9:6. Ngenxa yokuba iTestamente eNdala yaqinisekisa ukuba wadala umhlaba “eyedwa” nokuba unguThixo “ekuphela kwaKhe,” singasihlanganisa njani esi siqinisekiso neziqinisekiso ezikwiTestamente eNtsha zokuba uThixo wadala indalo yonke “ngo”Yesu (Heb. 1:2, 3)?`

Abanye bacinga ukuba uYesu wayesisixhobo awadala ngaso uThixo. Ayikwazi ukwenzeka loo nto. Kuqala, kuPawulos, uYesu uyiNkosi eyadala umhlaba; wayengenguye umncedi. AmaHebhere 1:10 athi uYesu uyiNkosi eyadala umhlaba namazulu, abe uPawulos esebenzisa kuYe oko INdumiso 102:25–27 ikuthethayo ngeNkosi (Yahweh) njengoMdali. Okwesibini, amaHebhere 2:10 axela ukuba indalo yonke yadalwa “ngu” okanye “ngo” Yise. (intetho enye ngqo naleyo isetyenziswe kuYesu kumaHebhere 1:2.) UYise wadala noYesu wadala (Heb. 1:2, 10; Heb. 2:10). Kukho ukuvumelana okugqibeleleyo phakathi kukaYise noNyana kwinjongo nasekwenzeni. Le yinxalenye yemfihlelo yeTriniti. uYesu wadala noThixo wadala, kodwa mnye uMdali, uThixo—nto leyo ethetha ukuba uYesu unguThixo.

Kwangeli xesha linye, amaHebhere 4:13 abonisa ukuba uYesu ukwanguMgwebi. Igunya laKhe lokulawula nokugweba liphuma kwinyaniso yokuba uThixo wadala zonke izinto kwaye exhasa indalo yonke (Isa. 44:24–28).

AmaHebhere 1:3 nomaKolose 1:17 aqinisekisa ukuba uYesu ukwayixhasa indalo yonke. Esi senzo sokuxhasa sinokuba siquka ingcamango yokukhokela okanye ulawulo. Igama lesiGrike upheron (ukuxhasa, ukuthwala) lisetyenziswa ukuchaza umoya oqhuba umkhombe (IZenzo 27:15, 17) okanye uThixo ekhokela abaprofeti (2 Pet. 1:21). Kungoko, ngeyona ndlela eyiyo, uYesu enganeli kusidala kodwa ekwasixhasa, kanjalo. Wonke umphefumlo, konke ukubetha kwentliziyo, wonke umzuzu wobukho bethu kufunyanwa kuYe, uYesu, isiseko sabo bonke ubukho bendalo.

`Khangela IZenzo 17:28. Ithini kuthi ngoYesu namandla waKhe? Cinga kwakhona ngokuthethwa kwangalo Yesu esifa emnqamlezweni ngenxa yezono zethu. Isifundisa ntoni le nyaniso ngesimilo sokuzilandula kweNkosi yethu? `