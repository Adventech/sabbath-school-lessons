---
title:  Ukujula Nomcabango
date:  04/03/2022
---

“Ukunyukela kukaYesu ezulwini, kwakusalatha ukuba abalandeli baKhe baya kuyamkela intsikelelo ethenjisiweyo. Yinto le ekwakufuneka bayilindele phambi kokuba bangene emsebenzini wabo. Wathi akungena kumasango ezulu, uKristu wahlaliswa etroneni phakathi kweengelosi ezazimdumisa. Wathi wakugqitywa lo msitho, uMoya Oyingcwele wehla phezu kwabafundi ngemisinga emikhulu, wazukiswa ngokwenene uKristu ngozuko awayenalo noYise kususela ephakadeni....

Ukuthululwa kwePentekoste yayiyindlela yokwazisa ngokufezwa komsebenzi wokubekwa koMsindisi. Wamthumela uMoya Oyingcwele kubalandeli baKhe ngokwesithembiso saKhe, ephuma ezulwini njengophawu lokuba, njengombingeleli nokumkani, ulinikiwe lonke igunya ezulwini nasemhlabeni, nokuba Othunyiweyo wathanjiswa ukuba abe phezu kwabantu baKhe. . . .

Bathetha ngegama likaYesu beqinisekile; asithi kaloku wayenguMhlobo noMkhuluwa wabo? Bathi ngokusoloko bethetha naYe uKristu, bahlala naYe kwezasezulwini iindawo. Athi ubushushu bolwimi lwabo xa bebeka iingcamango zabo bengqina ngaYe!”—Ellen G. White, IZenzo Zabapostile, amaph. 38, 46.

**Imibuzo Yokuxoxwa**

`➊ 	Umdumisi wathi: “Umphefumlo wam unxanela uThixo ophilileyo. Ndiya kufika nini na, ndibonakale ebusweni baKhe?” (INd. 42:2, ESV). Singanalo njani unxano olunye lokuza phambi kukaThixo? Ukuba asonwabi ngoku phambi kukaThixo xa simnqula size phambi kwaKhe  ngokholo, ingaba siya kuvuya na kwixesha elizayo? Ziintoni ezenza kubekho uvuyo phambi kukaThixo?`

`➋ Encwadini eyenza intlekisa ngokholo, umbhali wenza umashini athi umashini lowo wenzela thina ukukholwa. Nangona le yayiyinkohliso, singakulumkela njani ukuba singenzi njengoko wenzayo uIsrayeli entlango, ukuthi sicele abameli phakathi kwethu noThixo? Sinento yokuvumela abanye abantu ukuba bafundele thina iBhayibhile bafumane amagugu enyaniso eBhayibhileni. Abanye abantu bangaziva belingekile ukuba bacinge ukuba imithandazo yabanye endaweni yabo inokuvakala phambi kukaThixo kuneyabo imithandazo. Kutheni le nto kufuneka siwuphephile lo mgibe wasemoyeni? Kutheni le nto, ngenxa kaYesu, sinako ukuvela phambi koThixo ngaphandle kwesidingo somnye umntu?`

`➌ AmaHebhere angengqiniseko yosindiso. Sekunjalo, kufuneka silumke njani ukuba singenzi impazamo yokuthabatha ubuganga njengengqiniseko?`