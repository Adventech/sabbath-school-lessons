---
title:  UYesu Uvula Indlela Ephumela Ngaphaya Kwekhuselo
date:  26/02/2022
---

### Fundela Le Veki
Heb. 9:24; Eks. 19:3, 4; Heb. 12:18–21; Lev. 16:1, 2; Heb. 10:19–22; Kolose 3:1.

> <p>Indima Yenkumbulo “Kuba uKristu akangenanga kweyona ngcwele inokwenziwa ngezandla, engumfuziselo weyenyaniso; ungene kuwo amazulu ngokwawo, ukuba abonakale ngoku ebusweni bukaThixo ngenxa yethu” (Hebhere 9:24).</p>
> Xa abafundi babebuya entabeni yemiNquma, kanye emva kokuba uYesu wayenyukele ezulwini, bazaliswa luvuyo noloyiso. INkosi yabo noMhlobo wabo wayenyukele kwisikhundla segunya phezu komhlaba kwaye ebamemile ukuba baye kuThixo egameni laKhe benesibindi esipheleleyo sokuba uThixo woba phendula kakuhle kwimithandazo yabo (Yohane 14:13, 14). Nangona baqhubeka [behleli] ehlabathini, behlaselwa yimikhosi yobubi, ithemba labo laliqinile. Babesazi ukuba uYesu wenyuka ukuya kulungiselela bona indawo (Yohane 14:1–3). Babesazi ukuba uYesu wayenguMphathi wosindiso lwabo, nokuba wayeyivulile indlela yokungena kwikhaya lasezulwini ngegazi laKhe.

Ukunyuka kukaYesu aye ezulwini kungumongo kufundo ngokwazi uThixo kumaHebhere. Kuphawula ukuqala kolawulo lukaYesu nokuqala kolungiselelo lwaKhe lobubingeleli obuKhulu ngenxa yethu. Ekugqibeleni, nokona kubaluleke ngakumbi, ukunyuka kukaYesu kuphawula umzuzu wokumiselwa komnqophiso omtsha,   owenza kubekho indlela ekuthi ngayo sikwazi ukuya kuThixo ngesibindi ngokholo. Kulilungelo lethu ngoku ukuya kuThixo ngesibindi ngoYesu nobuhle bobulungisa baKhe.

*Funda isifundo sale veki ukulungiselela iSabatha kaMatshi 5.