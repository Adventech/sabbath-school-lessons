---
title:  Baya Kububona Ubuso BaKhe
date:  03/03/2022
---

`Funda: Hebhere 12:22–24. Kungayiphi ingqondo esesifike ngayo kwiYerusalem yasezulwini phambi kobuso bukaThixo?  `

Kuthiwa amakholwa “afikile” kwiNtaba yeZiyon, iYerusalem yasezulwini, ngokholo. Ngale ngqondo, amava wabo alindele ixesha elizayo. Ngoko ke, iYerusalem yasezulwini ikubukumkani bezinto “ezilindelweyo” ne“zingekabonwa” kodwa kunjalo ziqinisekiswe kuthi ngokholo (Heb. 11:1).

Nangona iyinyaniso, asiyiyo yonke intsingiselo yale ndawo. Sele sifikile kwiNtaba yeZiyon, kanye phambi kobuso bukaThixo, ngommeli wethu uYesu (Efese 2:5, 6; Kolose 3:1). Ukunyuka kukaYesu asiyonto nje yokholo, kodwa yinyaniso. Ngulo mlinganiso wembali wokunyuka kukaYesu okunika amandla anyanzelisayo kwisiyalo samaHebhere ukuba sikubambe sikuqinise  ukuvuma kwethu (Heb. 4:14, Heb. 10:23). UPawulos uthi: “Sinombingeleli omkhulu ocande emazulwini, . . . masisondele ke ngoko sinokungafihlisi” (Heb. 4:14, 16).

Ngoko ke, sele sifike ngommeli wethu kwaye, ngenxa yoko, kufuneka senze ngokufanelekileyo. NgaYe, “sisingcamle isipho sasezulwini . . . sakungcamla nokulunga kwelizwi likaThixo namandla ephakade eliza kuza” (Heb. 6:4, 5, ESV). Ubunyaniso bokunyuka kukaYesu nolungiselelo kwingcwele yasezulwini “yiankile yomphefumlo enqabileyo neqinileyo” (Heb. 6:19, ESV), isiqinisekiso sokuba izithembiso ziyaphatheka kwaye zifanele ukuthenjwa (Heb. 7:22). Kuthi, ukholo luneankile enembali.

Injongo kaThixo iya kuzaliseka, phofu, kungekuphela kuYesu, kodwa nakuthi. Sele sitshilo ukuthi ukunyuka kukaYesu kwazalisekisa uhlobo lweehambo ezinde zokuqala zakwaIsrayeli, ezenziwa rhoqo kwiminyaka emibini, iPasika nePentekoste. Ngokwencwadi yamaHebhere neyesiTyhilelo, uhambo olude, isiDlo semiNquba, sisaza kuzalisekiswa. Siya kusibhiyozela noYesu, xa sikuwo “umzi . . . [lo] ungcibi, umbangi wawo, inguThixo,” kwikhaya elisemazulwini (Heb. 11:10, 13–16). Asisayi kwakha minquba, kodwa umnquba kaThixo, okanye intente, iya kuhla ivela ezulwini, size thina sihlale naYe ngonaphakade (IsiTy. 7:15–17; IsiTy. 21:1–4; IsiTy. 22:1–5; Num. 6:24–26).

`Singakufunda njani ukwenza ukuba isithembiso sobomi obungunaphakade sibe yinyaniso kuthi ngoku, phakathi kwehlabathi elizele yintlungu nokuva ubunzim? Singanika impendulo ethini kwabo bathi konke oku liphupha nje lokusinceda ukuba sive kamnandi ngobomi bethu apha ngoku? `