---
title:  Isimemo SikaThixo
date:  28/02/2022
---

`Funda: Hebhere 12:18–21. Ayenjani amava kaIsrayeli eNtabeni yeSinayi?`

Xa uThixo wayemkhupha uIsrayeli eYiputa, icebo laKhe yayikukudala ulwalamano oluphathekayo nolusondeleyo nabo. Wathi, “Nina niyibonile into endiyenzileyo kumaYiputa, ukuba ndanithwala ngamaphiko okhozi, ndanizisa kum” (Eks. 19:3, 4).

Ngoko ke, ngoMoses, uThixo wanika imiyalelo edingekayo ukubalungisa abantu ukuba bahlangane naYe. Abantu babedinga ukuzinikela kuqala (Eks. 19:10–15). Abo baphumayo bengakulungelanga, babeya kufa. Kwathi kodwa, ngako nje ukuba abantu bathabathe iintsuku ezimbini bezilungiselela, emva koko, “ ‘sakolula isandi sesigodlo ukuhlokoma,’” ngosuku lwesithathu, uThixo wabayalela abantu ukuba “banganyuka bona baye entabeni’” (Eks. 19:13, ESV). Wayefuna ukuba babe namava uMoses neenkokeli zabantu ababeza kuba nawo xa benyuke intaba baze “bambone uThixo, badle basele” (Eks. 24:9–11, ESV). Emva koko abantu baqonda ukuba balubonile uzuko lukaThixo nokuba unako uThixo ukuthetha “ ‘ “nomntu, aphile noko” ’ ” (Dut. 5:24, ESV). Kwathi kodwa wakufika umzuzu, baphelelwa lukholo. UMoses wabachazela emva kweminyaka: “ ‘nibe nisoyika umlilo, ananyuka niye entabeni” (Dut. 5:5, ESV). Endaweni yoko, bamcela uMoses ukuba abe ngummeli wabo (Dut. 5:25–27, thelekisa noEks. 20:18–21).

Ukubonakalalisa kukaThixo ubungcwele baKhe entabeni yeSinayi kwakuza kubafundisa abantu “ukumoyika” okanye “ukumhlonipha.” “Ukoyika uYehova” kukhokelela ebomini, ebulumkweni, nasekuzukiseni (Dut. 4:10; thelekisa neINd. 111:10, iMiz. 1:7, iMiz. 9:10, iMiz. 10:27)—kwanokufunda ukuba [uYehova] unenceba nobabalo (Eks. 34:4–8). Ngoko ke, njengoko uThixo wayefuna uIsrayeli eze kuYe, abantu boyika baza bacela uMoses ukuba abe ngummeli wabo. Inkcazo kwisiHebhere yeziganeko zaseSinayi ilandela kakhulu ukubakhumbuza kukaMoses abantu ngokuswela kwabo ukholo kunye nokukreqa kwabo ngethole legolide, nendlela yena awoyika ngayo ukuhlangana noThixo ngenxa yesono sabo (Dut. 9:19). Ukusabela kwabantu kwakungelilo icebo likaThixo ngabo; endaweni yoko, kwakusisiphumo sokungabi nalukholo kwabo.

`Ngenxa kaYesu, kutheni le nto kufuneka singoyiki ukusondela kuThixo ongcwele? Zithini iimeko, phofu, zokuba sikwazi ukusondela kufuphi?   `