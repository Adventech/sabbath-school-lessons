---
title:  Umbingeleli Onempumelelo
date:  01/02/2022
---

“Ke ngoko, ukuba okunene inzaliseko ibingabakho ngobubingeleli bakwaLevi (kuba abantu bewiselwe owobubingeleli umthetho), bekusafuneka ngantoni na ke, ukuba kubuye kuvele mbingeleli wumbi ngokohlobo lukaMelkitsedeke, angabizwa ngokohlobo lukaAron?” (Heb. 7:11).

Ababingeleli bangabathetheli phakathi kukaThixo nabantu. AmaHebhere athi, phofu, ababingeleli babaLevi babengenako ukunika inyoba yesibindi esipheleleyo ukuya kufika kuThixo kuba babengenako ukunika ingqibelelo (Heb. 7:11, 18, 19). Ngapha koko, bona ngokwabo babengagqibelelanga; ngoko, babengathini ukubeka ingqibelelo phezu kwabanye?

Nemibingelelo yezilwanyana, kanti, yayingakwazi ukusihlambulula isazela somoni. Injongo yayo yayikukwalatha phambili kulungiselelo lukaYesu nowaKhe umbingelelo, ekuphela kwawo owawuza kunika ukuhlambuluka kwenene esonweni (Heb. 9:14; Heb. 10:1–3, 10–14). Umsebenzi wababingeleli babaLevi kunye nemibingelelo yabo wawungowexesha kwaye usisibonakalaliso. Ngolungiselelo lwabo, uThixo wayefuna ukukhokelela abantu ekubeni babeke ukholo kulungiselelo lukaYesu lwexesha elizayo, “imvana kaThixo ethwala isuse isono sehlabathi!” (Yohane 1:29.

`Funda: Hebhere 7:11–16. Kwakutheni ukuze kubekho isidingo sokuba kuguqulwe umthetho?`

AmaHebhere 7:12 achaza ukuba ukuguqulwa kobubingeleli kwenza ukuba ukuguqulwa emthethweni kuba yinto efunekayo. Kuba kutheni? Ngenxa yokuba kwakukho umthetho ongqongqo kakhulu owawumalela umntu owayengaphumi kumnombo kaLevi ngoAron ukuba asebenze njengombingeleli (Num. 3:10; Num. 16:39, 40). AmaHebhere 7:13, 14 achaza ukuba uYesu wayengowomnombo kaYuda, ngoko ke lo mthetho wawumalela ukuba angaba ngumbingeleli. Ngoko ke, uPawulos uzathuza ngelithi ukunyulwa kukaYesu abe ngumbingeleli kwakuthetha ukuba uThixo wayewuguqule umthetho wobubingeleli.

Ukufika kukaYesu kwakukwathetha ukuguqulwa komthetho wemibingelelo. Aboni kwakufuneka bazise iintlobo ezahlukeneyo zemibingelelo ukuze bazuze ukucanyagushelwa (Levitikus 1–7), kodwa ngoku njengoko uYesu efikile wanikela umbingelelo ogqibeleleyo, umthetho wemibingelelo yezilwanyana nawo ubekelwe ecaleni (Heb. 10:17, 18) ngenxa yomnqophiso omtsha nesityhilelo esizeleyo secebo losindiso.

`Cinga ngemibingelelo yezilwanyana engaphele ndawo enikelwe kususela ntlandlolo, yonke isalatha kuYesu, kanti akukho nowodwa—okanye yonke iphela—ngokwenene yayingenako ukuhlawulela izono. Kungani ukuba ibe kukufa kukaYesu kuphela okunokuzihlawulela izono? `