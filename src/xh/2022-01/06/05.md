---
title:  Umbingeleli Ongunaphakade
date:  02/02/2022
---

`Funda: Hebhere 7:16. Kuphantsi kwayiphi imeko awathi uYesu wangumbingeleli?`

UYesu wamkela ububingeleli phantsi kokuba  engenabo ubomi obunokutshabalala nangokuba uphethe ulungiselelo lwaphakade. Okuthethwa zezi nyaniso kuyamangalisa. Kuthetha ukuba ulungiselelo lukaYesu alusayi kuze ludlulwe okanye lugqweswe nto. UYesu usindisa ngokupheleleyo, ngonaphakade, “kube sekupheleni” (Heb. 7:25). Usindiso uYesu alunikayo luphelele kwaye alukho olunye. Lufikelela kwimiba esengontsini yendalo yomntu (Heb. 4:12, Heb. 9:14, Heb. 10:1–4). Ukuthethelela kukaYesu phambi kukaThixo kubandakanya konke okuhle okunikwa phantsi komnqophiso omtsha.

Kuquka okungaphezulu kokuxolelwa kwezono, ngokunjalo. Kuthetha ukubeka umthetho ezintliziyweni zethu, ukusenza abantu abatsha kuYe, nokukhokelela ekusasazweni kweendaba ezilungileyo ehlabathini. (Heb. 8:10–12). Njengomye noThixo kunye nezidalwa ezingabantu, usimele phambi kukaYise. Njengowanikela ubomi baKhe bube ngumbingelelo, uYesu unokwamkeleka okungagungqiyo phambi kukaThixo.

`Funda: Hebhere 7:22. Luyintoni ulwalamano lukaYesu nomnqophiso omtsha? `

UYesu usisibambiso somnqophiso omtsha kuba uThixo wenza isifungo sokuba uYesu uya kuba ngumbingeleli “ngonaphakade” (Heb. 7:21). Kulula kakhulu ukusilela ukukuqonda ukubaluleka kwesi sifungo. UPawulos wayesele ethethile ngezifungo uThixo awazenzayo kwisizukulwana sasentlango nakuAbraham (Heb. 3:7–11, Heb. 6:13–15). Umahluko phakathi kwezo zifungo nesifundo uThixo asifungileyo kuNyana waKhe ngowokuba ezo izifungo wazenza kubantu abanokufa. Izifungo zihlala zimi zisebenza lonke ixesha abaya kuzuza nazo besaphila. Isifungo sikaThixo kwisizukulwana sasentlango nakuAbraham sasimi lonke ixesha sasikho isizukulwana sasentlango nenzala ka-Abraham (bona umaGal. 3:29).

Kwimeko yoNyana, kodwa, obomi baKhe “bungenako ukutshabalala,” isifungo sikaThixo esenziwe kuYe siya kuqamangela ngonaphakade. Umntu omi esisibambiso okanye isiqinisekiso somnye wayenoxanduva lokuthwala izohlwayo ezinye nezomntu lowo ami endaweni yakhe esisibambiso, kuquka nokufa. Kanti ke, uYise wamisela uYesu ukuba abe sisiqinisekiso kuthi sokuba akayi kuze arhoxe kwizithembiso zaKhe. Yindlela leyo esinokuqiniseka ngayo ngosindiso esilunikiweyo kuYesu.