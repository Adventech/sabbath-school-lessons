---
title:  Umbingeleli Ongenasono
date:  03/02/2022
---

`Funda: Hebhere 7:26. Zithini iimpawu ezintlanu zikaYesu kule ndawo?`

UYesu waye“ngcwele.” Oku kuthetha ukuba uYesu wayengenalo ikhwiniba kulwalamano lwaKhe noThixo (Heb. 2:18; Heb. 4:15; Heb. 5:7, 8). Inguqulelo yesiGrike esidala seTestamente eNdala yasebenzisa isaci esinye sesiGrike ukubalula abo balugcinileyo ulwalamano lwabo lomnqophiso noThixo kunye nabanye.

UYesu wayenga“dyobhekanga.” Wahlala enyulu engachukunyiswanga bububi, nangona wayehendiwe kuzo “zonke iindawo” (Heb. 4:15, Heb. 2:18). Ukugqibelela kokungabi nasono kukaYesu kubalulekile kububingeleli baKhe. Umnqophiso omdala wawucacisile ukuba amaxhoba ombingelelo kwakufuneka “engenaso isiphako” ukuze amkeleke kuThixo (Lev. 1:3, 10, njl.). ukuthobela okugqibeleleyo kukaYesu ngexesa wayephila emhlabeni kwenza ukuba abenakho ukunikela isiqu saKhe njengomnikelo owamkelekileyo kuThixo (Heb. 9:14).

UYesu waye “ahlukile kuboni” ukunyukela kwaKhe ezulwini. Ixesha lesenzi sesiGrike lixela ukuba le yimeko yexesha elimiyo kuYesu, elaqala kwindawo ecacileyo exesheni. UYesu wanyamezela ubukrwada obuphuma kubomi ngexesha wayephila emhlabeni, kodwa woyisa waza wahlala ngasekunene kukaThixo (Heb. 12:2, 3). UYesu ukwa“hlukile kuboni” kuba wayegqibelele ukungabi nasono (Heb. 4:15).

UYesu waye“phakanyiselwe . . . ngaphaya kwamazulu” (ESV). Kutsho ukuthi uYesu ube ephakanyiswe ngaphezu kwayo yonke into ekhoyo kwaye, ngenxa yoko, mnye noThixo. KwiiNdumiso, UThixo nguYe “ophakanyiswe ngaphezu kwamazulu” (INd. 57:5, 11; INd. 108:5).

UYesu wayengumntu ngokupheleleyo, kodwa wayengengumntu onesono njengokuba sinjalo (Heb. 2:14–16, Heb. 4:15). UYesu ugqibelele, kungekuba nje ngenxa yokuba engazange one kodwa kuba akazange onakaliswe sisono njengokuba kunjalo kuthi.  Kanti ke, njengoko wayengumntu ngokupheleleyo, ukwangumzekelo wethu. Usibonisa indlela yokubaleka ugqatso lobomi (Heb. 12:1–4). Ungumzekelo ekufuneka siwulandele (1 Pet. 2:21–23). Ngenxa yokuba “engcwele, emsulwa, engadyobhekanga, ahlulwe kuboni” (Heb. 7:26, ESV), unguMsindisi wethu, kwaye nathi, ngokwethu, sinako ukusibonisa isimilo saKhe.

`Nangona uYesu wayengumntu, njengathi, akazange one. Akazange wona. Siziqamangela njani iingqondo zethu ngale ngcinga imangalisayo? Cinga nje ngokuba unokuba ngcwele njani! Kutheni, ke ngoko, le nto kufuneka ukuba isithembiso sobungcwele baKhe obubalelwa kuthi ngokholo busincede ukusiqinisekisa ngosindiso?  `