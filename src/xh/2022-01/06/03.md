---
title:  Ngokohlobo LukaMelkitsedeki
date:  31/01/2022
---

`Funda: Genesis 14:18–20 namaHebhere 7:1–3. Wayengubani uMelkitsedeki, kwaye waba ngumzekelo kaYesu njani?`

UMelkitsedeki wayekuko kokubini, ngukumkani nombingeleli. Wayekwamkhulu kunoAbraham, kususela ukuba uAbraham wahlawula kuye isishumi. Ngokunjalo, uYesu ungukumkani nombingeleli (Heb. 1:3); kodwa ngokungafaniyo noMelkitsedeki, kuba uYesu wayengenaso isono (Heb. 7:26–28).

AmaHebhere 7:15 achaza ukuba uYesu wayengumbingeleli “ngokokufana noMelkitsedeki.” Intetho yesiHebhere yakuqala yayiyibeka kanje, “ngohlobo lukaMelkitsedeki” (Heb. 5:6). UYesu wayengegnuye umlandeli kaMelkitsedeki, kodwa ububingeleli baKhe babufana nobakhe [uMelkitsedeki].

Umzekelo, uPawulos uthi uMelkitsedeki wayengenaye uyise, unina, namnombo, engenakuzalwa nakufa. Abanye bathi uMelkitsedeki wayenguYesu esenyameni ngexesha lika-Abraham. Le ngcamango, phofu, ayingeni ncam kumaHebhere. UMelkitsedeki “wayefana” noYesu, into ethetha ukuba wayahlukile kuYesu (Heb. 7:3).

Ikho nengcamango yokuba uMelkitsedeki wayengumntu wasezulwini, kodwa oku kuyayichitha ingxoxo yamaHebhere. Ukuba uMelkitsedeki wayengenaye uyise, umama, isiqalo, okanye isiphelo, wayeya kuba unguThixo ngokwaKhe. Oku kuzisa ingxaki. Ukuba ngowasezulwini kukaMelkitsededi, ububingeleli obunguThixo ngokupheleleyo bebuya kuba bahamba ngaphambili kulungiselelo lukaYesu. Ukuba oku kwakunjalo, ngokutsho kwamaHebhere, bekusafuneka ngantoni na ke, ukuba kubuye kuvele mbingeleli wumbi” (Heb. 7:11)?

Endaweni yoko, amaHebhere asebenzisa ukuthi cwaka  kwesiBhalo ngokubhekiselele ekuzalweni, ekufeni, nakumnombo kaMelkitsedeki ukwakha uhlobo, umfuziselo, wolungiselelo lobubingeleli bukaYesu (Gen. 14:18–20) kwanenyaniso yokuba uYesu ngokwaKhe wayekho kwasephakadeni. Ngokufutshane, uMelkitsedeki wayengukumkani-mbingeleli ongumKanana owayesebenza njengohlobo lukaKristu.

“YayinguKristu owayethetha [ngejelo] elinguMelkitsedeki, umbingeleli woThixo ophezulu kakhulu. UMelkitsedeki wayengenguye uKristu, kodwa wayelilizwi likaThixo emhlabeni, ummeli kaYise. Kuzo zonke izizukulwana zexesha eladlulayo, uKristu uthethile; uKristu ubakhokele abantu baKhe, kwaye ube kukukhanya kwehlabathi.”—Ellen G. White, Selected Messages, book 1, p. 409.

Intyilelo ngoMelkitsedeki isifundisa ntoni ngendlela uThixo asebenza ngayo phakathi kwabo bantu kungazange kubekho bavangeli abangabantu abashumayela kubo?

Lwesibini