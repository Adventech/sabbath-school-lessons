---
title:  UYesu, UMbingeleli Othembekileyo
date:  29/01/2022
---

### Fundela Le Veki
Heb. 5:1–10; Gen. 14:18–20; 1 Pet. 2:9; Heb. 7:1–3; Heb. 7:11–16, 22, 26.

> <p>Indima Yenkumbulo “Kuba ebesifanele umbingeleli omkhulu onjalo, ongcwele, ongenabubi, ongenabala, owahlukileyo kubo aboni, othe waba ngaphezu kwalo izulu” (Hebhere 7:26).</p>
> Umsantsa owawukho phakathi kukaThixo nathi wawubangwa sisono. Ingxaki yenziwa nkulu kuba isono sikwathetha ukonakala kwendalo yethu. UThixo ungcwele, saye isono asikwazi ukubakho phambi kukaThixo; ngoko ke, eyethu indalo eyonakeleyo yasahlula kuThixo, kanye njengokuba oomazibuthe abangafaniyo bechithana. Ukongeza, indalo yethu eyonakeleyo yenza ukuba bangabinakho abantu ukuwuthobela umthetho kaThixo. Isono sikwabandakanya ukungaqondani. Abantu balahlekwa kukubona inceba nothando lukaThixo basuka bambona njengonengqumbo nonyanzelisayo.

Kule veki, siza kufunda izinto ezimangalisayo uYise noYesu abazenzayo ukungciba loo msantsa. AmaHebhere 5–7 anika ucazululo oluhle lobubingeleli bukaYesu. Umbhali ucazulula imvelaphi nenjongo (Heb. 5:1–10) aze abakhuthaze abafundi ukuba bangayilahli kude (Heb. 5:11–6:8) kodwa endaweni yoko babambelele baqinise kwingqiniseko yethemba elinikayo (Heb. 6:9–20). Ukwacacisa iimpawu zobubingeleli baKhe (Heb. 7:1–10) nokuthethwa bubo kulwalamano lukaThixo namakholwa (Heb. 7:11–28). Kule veki siza kuqwalasela ngokukodwa kumaHebhere 5:1–10 nomaHebhere 7:1–28.

*Funda isifundo sale veki ulungiselela iSabatha kaFebruwari 5.