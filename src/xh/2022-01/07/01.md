---
title:  UYesu, IAnkile Yomphefumlo
date:  05/02/2022
---

### Fundela Le Veki
Heb. 6:4–6, Mat. 16:24, Roma 6:6, Heb. 10:26–29, Heb. 6:9–13, Heb. 6:17–20.

> <p>Indima Yenkumbulo “Ithemba ke esinalo ngokweankile yomphefumlo, linqabile, likwaqinile, lingena liye ngaphaya kwesikhuselo; apho umanduleli uYesu wangena khona ngenxa yethu, ethe ngokohlobo lukaMelkitsedeki, waba ngumbingeleli omkhulu osa ephakadeni” (Hebhere 6:19, 20).</p>
> AmaHebhere 5:11–6:20 angenelela kwinkcazo yemfundo engolwazi ngoThixo engobubingeleli bukaYesu endaweni yethu. UPawulos ufakela apho isiyalo esingqongqo ngengozi yokushiywa kukaKristu.

Kubonakala ngokungathi abantu babesengozini ngokwenene yokuhla kwithambeka elimtyibilizi lokuzisizela nokungathembi nto. Umpostile uPawulos ukhathazwa kukuba izivo [iindlela abaziva ngazo] zasemoyeni zabafundi nabaphulaphuli bakhe kunokwenzeka ukuba zaya zadodobala ngenxa yobunzima beemeko ababejongene nazo, baza, ngenxa yoko, bayeka ukukhula ekuziqondeni nasekuziphileni iindaba ezilungeleyo.

Asiyingozi enamandla kuthi sonke le, ukutyhafa ngenxa yezilingo, kuze ngenxa yoko kubekho ukoyisakala kuyekwe?

Isilumkiso esingqongqo kodwa siphelela siyinkuthazo eyenziwa ngothando. UPawulos uthetha ngokholo kubafundi bakhe emphakamisa uYesu njengoqulathe isithembiso sikaThixo sokusindiswa kwabo esingenako ukwaphulwa (Heb. 6:9–20). Lo mjikelo wesilumkiso nenkuthazo uyaphindwa kumaHebhere 10:26-39.

Siza kuwufunda lo mjikelo siqwalasele kumazwi alukhuni enkuthazo asinika yona uYesu.

*Funda isifundo sale veki ulungiselela iSabatha kaFebruwari 12.