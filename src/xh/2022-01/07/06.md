---
title:  UYesu, IAnkile Yomphefumlo
date:  10/02/2022
---

UPawulos usigqibezela isilumkiso sakhe ngasekukreqeni ngenkuthazo ekuthandeni naselukholweni ngentetho entle nephezulu yengqiniseko kuKristu.

`Funda: Hebhere 6:17–20. UThixo waziqinisekisa njani izithembiso zaKhe kuthi? `

UThixo waziqinisekisa izithembiso zaKhe kuthi ngeendlela ezininzi. Kuqala, uThixo wasiqinisekisa isithembiso saKhe ngesifundo (Heb. 6:17). NgokwesiBhalo, isifungo sikaThixo kuAbraham noDavide saba sisiseko sokugqibela sokuthembela kuthando lukaThixo kuIsrayeli olungasokuze luphele. Xa uMoses wayezama ukuzuza ukuxolelwa kukaIsrayeli emva kokumka benze ithole legolide, wabhekisa kwisifundo sikaThixo kuAbraham (bona uEks. 32:11–14, Gen. 22:16–18). Amandla athethwa sisibongozo sakhe akwinto yokuba isifundo sikaThixo asikwazi ukurhoxiswa (Roma 9:4; Roma 11:28, 29).

Ngokufanayo, xa umdumisi wayengenelela phambi kukaThixo ngenxa kaIsrayeli, wabanga isifungo sikaThixo kuDavide. UThixo wathi: “Andiyi kuwuhlambela umnqophiso wam, ndiyijike into ephume emlonyeni wam. Ndibufunge kwakanye ubungcwele bam, ndathi, Inene, andiyi kumxokisa uDavide; imbewu yakhe iya kubakho ngonaphakade, netrone yakhe njengelanga phambi kwakhe. Iyakuqiniseka njengenyanga ngonaphakade; ingqina elisesibhakabhakeni elithembekileyo” (INd. 89:34–37, ESV). NgokweTestamente eNtsha, zozibini izifungo zazalisekiswa kuYesu, imbewu ka-Abraham, owanyukayo waza wahlaliswa etroneni kaDavide (Gal. 3:13–16; Luka 1:31–33, 54, 55).

Okwesibini, uThixo uqinisekise izithembiso zaKhe kuthi ngesenzo sokuhlalisa uYesu ngasekunene kwaKhe. Ukunyuka kukaYesu kunenjongo yokuquka isithembiso esenziwa kumakholwa ngenxa yokuba uYesu wanyuka wangena “njengomanduleli . . . ngenxa yethu” (Heb. 6:20, ESV ucinezelo lolombhali).  Ngoko ke, ukunyuka kutyhila kuthi ukuqiniseka kosindiso lukaThixo ngenxa yethu. UThixo wamkhokelela uYesu  kubuqaqawuli ngokuva ubunzima “bokufela wonke umntu,” ukuze abazise “oonyana abaninzi eluzukweni” (Heb. 2:9, 10). Ubukho bukaYesu phambi kukaYise buyi“ankile yomphefumlo” (Heb. 6:19), eye yaqiniselwa etroneni kaThixo. Uzuko lolawulo lukaThixo luye lwavuzwa ekuzalisekisweni kwesithembiso saKhe kuthi ngoYesu. Singaba sesiphi isiqinisekiso esisidingayo ngaphezulu?

`Yintoni oyivayo xa ucinga ukuba uThixo wenze isifundo kuwe? Kungani ukuba loo ngcinga nje iyodwa kufuneka ukuba ikunike ingqinisekiso ngosindiso, naxa uziva ungalufanele? `