---
title:  UYesu, Umzalwana Wethu Othembekileyo
date:  15/01/2022
---

### Fundela Le Veki
Lev. 25:25–27; Heb. 2:14–16; Heb. 11:24–26; 1 Kor. 15:50; Heb. 5:8, 9; Heb. 12:1–4.

> <p>Indima Yenkumbulo “Ekubeni ngoko abantwana abo bengamadlelane naye ngenyama negazi, wathi naye ngokwakhe ngokukwanjalo wabelana nabo ngezo zinto, ukuze ngako ukufa ambhangise lowo unamandla okufa, oko kukuthi uMtyholi lo” (Hebhere 2:14).</p>
> AmaHebhere 1 athetha ngoYesu onguNyana kaThixo, umlawuli weengelosi, nolu“bengezelo lobuqaqawuli baKhe, nombhalo wenkqu yaKhe” (Heb. 1:3). KumaHebhere 2, UYesu unguNyana woMntu, owaba ngaphantsi kancinane kuneengelosi nowamkela indalo yomntu inabo bonke ubuthakathaka bayo, kwada kwasa ekufeni (Heb. 2:7).

KumaHebhere 1, uThixo uthi ngoYesu: “UnguNyana wam” (Heb. 1:5). KumaHebhere 2, uYesu ubhekisa kubantwana abangabantu nje“ngabazalwana” (Heb. 2:12).

KumaHebhere 1, uBawo uvakalisa ububanzi bolawulo loNyana wezulu (Heb. 1:8–12). KumaHebhere 2, Unyana uqinisekisa ukuthembeka kwaKhe kuYise (Heb. 2:13a).

KumaHebhere 1, uYesu uyiNkosi yezulu, uMdali, uMxhasi, uSomandla. KumaHebhere 2, uYesu ungumbingeleli omkhulu ongumntu, onenceba nothembekileyo.

Ngokufutshane, ukuchazwa kukaYesu njengomzalwana othembekileyo onenceba ozotywe kwinkcazo yoNyana  njengokuvezwa kokugqibela kukaThixo waphakade nomdali  (Heb. 1:1–4).

*Funda isifundo sale veki ukulungiselela iSabatha kaJanuwari 22.