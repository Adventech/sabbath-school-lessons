---
title:  Ukujula Nomcabango
date:  21/01/2022
---

AmaHebhere 2:13 anamazwi kaYesu aya kuYise ethetha ngabazalwana baKhe: “Ndilapha, nabantwana andinike bona uThixo” (Heb. 2:13, NKJV). UPatrick Gray ucinga ukuba uYesu uchazwa apha njengomkhapheli [umalusi] wabazalwana baKhe. Inkqubo yaseRoma yetutela impuberum yayisithi, ekufeni kukayise, “umkhapheli [okanye umalusi] wayeza kuba nomthwalo wokukhathalela abantwana abaselula ajonge nelifa labo bade bafikelele kwixabiso lokuba badala, ngaloo ndlela awandise umsebenzi woyena mdala ofanele yena ngokwendalo ukuba akhathalele abantakwabo abaselula.”—Godly Fear: The Epistle to the Hebhere and Greco-Roman Critiques of Superstition [Atlanta: Society of Biblical Literature, 2003), p. 126. Le nto ichaza ukuba kutheni amaHebhere ebhekisa kuthi njengabantwana abazalwa kunye noYesu, kanti nanjengabantwana baKhe. Njengomkhuluwa wethu, uYesu ungumkhapheli, umalusi, nomkhuseli.

“UKristu weza emhlabeni, wathabatha ubuntu nemo njengommeli womntu, ukubonisa kwimbambano noSathana ukuba umntu, njengoko uThixo wamdalayo, uhlangene noYise noNyana, unakho ukuthobela konke okufunwa lizulu.”—Ellen G. White, Selected Messages, book 1, p. 253.

“Ebomini baKhe nakwizifundo zaKhe, uKristu unike isibonakaliso solungiselelo olungenamona olumvelo yalo ikuThixo. UThixo akangohlohl’ esakhe. Ngokudala ihlabathi, nangokuxhasa zonke izinto, uhleli elungiselela kwabanye. “Ilanga laKhe [u]lenza liphume phezu kwabakhohlakeleyo nabalungileyo; nemvula eyinisa phezu kwabalungisayo nabangalungisiyo.” Mat. 5:45. Lo mgangatho osisiseko uThixo wawunikela kuNyana waKhe. UYesu wanikwa ukuba abe yimbalasane yoluntu, ukuze ngomzekelo waKhe afundise ukuba kukuthini ukulungiselela.”—Ellen G. White, Ulangazelelo Lwamaphakade, iph. 649.

**Imibuzo Yokuxoxwa**

`➊ 	AmaHebhere asixelela ukuba uYesu waba ngumzalwana wethu ukuze asisindise. Cingani ngoko kuthethwa koku ngokoko uThixo wakwenzayo ukuze asisindise.  Kutheni, ke ngoko, ukuhlehla kobu bunyaniso bumangalisayo bekuya kuba yimpazamo eyingozi embi kakhulu?`

`➋ 	Kutheni le nto kubalulekile kuthi ukuba uYesu wayengazelwanga “wathengiswa phantsi kwesono” njengathi (Roma 7:14)? Cingani ngoMoses, nokuba kwakutheni ukuze kube kubalulekile kumaIsrayeli ukuba wayengelilo ikhoboka njengawo?`

`➌ 	Hlalani ngakumbi kwindawo yokuva ubunzima ebomini bethu. Kutheni kungafuneki ukuba size sicinge ukuba ukuva ubunzima, kona ngokwako, kulungile, nokuba ngamanye amaxesha kungakhe kubekho okulungileyo okuphuma kuko?`