---
title:  Amalungisa Aya Kuphila Ngokholo
date:  06/03/2022
---

`Funda: Hebhere 10:35–39. Uthini kuthi uThixo kwezi ndima?`

Ukunyamezela kuluphawu lwabantu bakaThixo bexesha lokuphela, ekuya kuthi ngaphandle kwalo bangakwazi ukuzamkela izithembiso (IsiTy. 13:10, IsiTy. 14:12). Ukuze bakwazi ukunyamezela, phofu, abakholwayo badinga ukuba “balubambe baluqinise” ukholo lwabo (Heb. 10:23, Heb. 4:14). UPawulos ubonisile ukuba isizukulwana sasentlango asizange sikwazi ukusizuza isithembiso ngenxa yokuswela ukholo (Heb. 3:19). AmaHebhere akwazoba amakholwa njengawayesecicini lokuzaliseka kwezithembiso (Heb. 9:28; Heb. 10:25, 36–38) kudingeka nje ukuba asebenzise ukholo ukuba ayefuna ukuwazuza amadinga (Heb. 10:39).

UPawulos uyiveza inkcazo yakhe yokholo nesicatshulwa kuHabhakuki 2:2–4. UHabhakuki wayembuzile uThixo ukuba kutheni ebanyamezele nje abantu abangathembekanga abacinezela amalungisa (Hab. 1:12–17). Umprofeti nabantu bakhe babesiva ubunzima ; ngoko ke, babefuna ukuba uThixo asebenze. UThixo waphendula, kodwa, ngelithi kwakukho ixesha elamiswayo lokuzalisekiswa kwesithembiso saKhe, kwaye babedinga ukulinda (Hab. 2:2–4). UHabhakuki nabantu bakhe babephila, njengathi, phakathi kwexesha lesithembiso nexesha lokuzaliseka kwaso. Isigidimi sikaThixo saqhubeka kumaHebhere, “ ‘Lowo uzayo uya kufika, angalibali’ ” (Heb. 10:37, NIV; bona nakuHab. 2:3).

Isigidimi sibhekisa kuYesu. Ungolilungisa, inzaliseko yokholo omkholisayo uThixo enika ubomi (Heb. 10:5–10).

Yintoni ke ngoko enokwenza “alibale”? Akasoze? Sele efikile wasifela (Heb. 9:15–26), kwaye ngokuqinisekileyo uza kuza kwakhona ngexesha elimisiweyo (Heb. 9:27, 28; Heb. 10:25).

Isigidimi sikaThixo siyaqhuba: “ ‘Abam abangamalungisa baya kuphila ngokholo’” (Heb. 10:38, ESV). UPawulos uthetha kwaloo nto kumaRoma 1:17 nakumaGalati 3:11. AmaRoma 1:16, 17 ayicacisa ngakumbi kuba achaza ukuba ubulungisa bukaThixo “buphuma elukholweni buse elukholweni.” Into ayithethayo uPawulos ithetha ukuba ukuthembeka kukaThixo kwizithembiso zaKhe kuza kuqala, kuze ukuthembeka kwaKhe kuveze ukholo lwethu, kwakunye nokuthembeka kwethu.

Ngoko ke, ngenxa yokuba ehlala ehleli ethembekile kwizithembiso zaKhe (2 Tim. 2:13), amalungisa, ukusabela ekuthembekeni kukaThixo, aya kuhlala ethembekile, nawo.

`Kutheni le nto kubalulekile ukuqonda ukuba ukholo lwethu lusisiphumo esiphuma nesondliwa kukuthembeka kukaThixo? Singafunda njani ngakumbi ukuthembela ekuthembekeni kwaKhe kuthi nakwizithembiso azenzileyo kuthi?  `