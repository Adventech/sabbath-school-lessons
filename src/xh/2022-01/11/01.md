---
title:  UYesu, IMbangi NoMgqibelelisi Wokholo Lwethu
date:  05/03/2022
---

### Fundela Le Veki
1Heb. 10:35–39, Roma 1:17, Hebhere 11, Yoshuwa.2:9–11, Heb. 12:1–3.

> <p>Indima Yenkumbulo “Sise amehlo kuyo iMbangi noMgqibelelisi wokholo lwethu, uYesu, owathi, ngenxa yovuyo olwalubekwe phambi kwake, wawunyamezela unqamlezo, elidelile ihlazo, waza wahlala phantsi ngasekunene kwetrone” (Hebhere 12:2).</p>
> AmaHebhere 11 ne-12 anokuba zezona zahluko zithandwayo zale ncwadi. Zichaza ubomi bobuKristu njengogqatso apho bonke abantu bethabatha inxaxheba nekuthi bonke abaye bathembeka beya kufumana umvuzo. Zikwachaza umdlalo wokuhlangulwa njengogqatso ekwathi kulo abantu bokholo bexesha eladlulayo bazingisa, sekukho ubunzima, kodwa abakawuzuzi umvuzo.

Oko kubangwa kukuba ibali liphela ngathi, nathi, hayi ngabo kuphela. Thina sisisiqendu sokugqibela. Umdlalo ufikelela ekungeneni nasekubalekeni indawo yokugqibela yogqatso, noYesu ehleli emgceni wokugqibela ngasekunene kukaThixo. Unika inkuthazo naYe njengomzekelo wokugqibela wendlela ugqatso olubalekwa ngayo. Ulingqina lokugqibela lokuba umvuzo uyinyaniso kwaye ungowokuqala ukuvulela thina indlela (Heb. 6:19, 20; Heb. 10:19–23).

AmaHebhere 11 achaza ukuba ukholo kukuqiniseka ngezithembiso zikaThixo, nokuba asikwazi ukuzibona ngokwangoku. Esi sifundo siya kuphanda ukuba luyintoni ukholo nokuba lufunyanwa njani ngemizekelo yakudala kodwa, ngakumbi nangokusembindini, ngomzekelo kaYesu, “umseki nomgqibelelisi wokholo lwethu (Heb. 12:2, ESV).

*Funda isifundo sale veki ukulungiselela iSabatha kaMatshi 12.