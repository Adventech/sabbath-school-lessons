---
title:  Ngokholo URahabi Nabanye . . .
date:  09/03/2022
---

`Funda: Hebhere 11:31 noYoshuwa 2:9–11. Uhlanganiswe ngokuba kutheni kule ndawo nabantu beziBhalo ezingcwele uRahabhi, umhedeni olihenyukazi? `

URahabhi kunokwenzeka ukuba ungoyena mntu ongakhange walindeleka ukuba singamfumana kumaHebhere 11. URahabhi ngomnye wabafazi ababini abakhankanywe ngamagama. Ungoweshumi kuluhlu, abokuqala ingoomawokhulu namanyange akwaIsrayeli, elowo nalowo ethatyathwa njengelungisa. Xa sifika kuye, uRahabhi, sifumanisa ukuba akangumfazi kuphela, kodwa ukwalihenyukazi eliyintlanga.

Eyona nto imangalisa kakhulu yeyokuba ukwasembindini walo mba nencopho yesahluko. Uluhlu lulungiswe ngendlela eyodwa. Igama ngalinye elifakiweyo liqala ngokuphindaphindwa kokusetyenziswa kwesaci “ngokholo.” Umzekelo osisiseko uthi,  “Ngokholo ukuthi-nokuthi kwenzeka kubani-bani.” Kunjalo nje, oku kuphinda-phindwa komzekelo kunyusa ukulindela kumfundi ukuva incopho yokuxelwa kokuba “ngokholo uYoshuwa wabakhokelela abantu eZweni leDinga [elithenjisiweyo].”

Asinto ke le ethethwa yindima. Endaweni yoko, uYoshuwa uyadlulwa, lize ihenyukazi lithabathe indawo yakhe. Emva kokuba kukhankanywe uRahabhi, uvela uphele ngoko umzekelo ophindaphindwayo ngelithi, “Yintoni enye endingaba sayithetha”? (Heb. 11:32, NKJV). Emva koko, uPawulos ukhawuleza adwelise amanye amagama neziganeko angaziniki iinkcukacha.

Isenzo sokholo sikaRahabhi sesokuba weva, wakholwa, wathobela, nangona engazange wabona. Akazange azibone izibetho zaseYiputa, okanye ukuhlangulwa kuLwandle oluBomvu, okanye amanzi empompoza eliweni, okanye isonka sisihla sivela ezulwini; kodwa kunjalo, wakholwa. Waba ngumzekelo olungileyo kubaphulaphuli bamaHebhere, abangazange bamve uYesu eshumayela okanye bambone esenza ummangaliso, kanti nakuthi ngokunjalo, thina singazange sibone naziphi kwezi zinto.

“URahabhi wayelihenyukazi elalihlala eludongeni lweYeriko. Wazifihla iintlola ezimbini zakwaIsrayeli ezazithunywe ukuya kuhlola eso sixeko. Ngenxa yobubele kuzo, nokuvuma ukukholwa kwakhe kuThixo, iintlola zathembisa ukuba ubomi bukaRahabhi nentsapho yakhe babeya kusindiswa xa uhlaselo lufikile eYeriko.”—Introduction to Rahab found in Daughters of God, p. 35.

UPawulos uyaqhubeka (Heb. 11:35–38) noludwe lweenzima abajongana nazo abaninzi. Intethwana ethi “besala ukwamkelwa ukukhululwa” (Heb. 11:35, ESV) inika into ethi babenako ukusinda kodwa bakhetha ukungasindi, ngenxa yokuba babekhangele kumvuzo kaThixo.

`Nangona singabonanga nayiphi kwezi zinto isenzeka (ukudala kweentsuku ezintandathu, iMfuduko, umnqamlezo kaKristu), kutheni le nto sinezizathu ezininzi kakhulu ezilungileyo ukuba sikholwe ukuba zenzeka?`