---
title:  Umnqophiso Omtsha Usombulule Ingxaki Yentliziyo
date:  17/02/2022
---

`Thelekisa izithembiso zomnqophiso omtsha zikaYeremiya 31:33 noHezekile 36:26, 27. Zihambelana njani?`

Uxwebhu lomnqophiso wokuqala lwabhalwa nguThixo emacwecweni amatye aza afakwa kwityeya yomnqophiso ukuba abe bubungqina obubalulekileyo bomnqophiso kaThixo nabantu baKhe (Eks. 31:18, Dut. 10:1–4). Amaxwebhu abhalwe ematyeni, phofu, anokwaphulwa; iincwadi ezisongwayo, njengezabonwa nguYeremiya, zazinokukrazulwa zitshiswe (Yer. 36:23).

Ngokunje, uThixo uya kuyibhala imithetho yaKhe ezintliziyweni zabantu. Intliziyo ibhekisa engqondweni, ilungu lenkumbulo nengqiqo (Yer. 3:15, Dut. 29:4), ngakumbi apho izigqibo ezenziwa kucingiwe zenziwa khona (Yer. 3:10, Yer. 29:13).

Esi sithembiso asizange sizuze nje inyoba yokufikelela nolwazi lomthetho nguye wonke umntu. Okona ubalulekileyo, sakwazisa inguquko entliziyweni yesizwe. Ingxaki kaIsrayeli yayikuba isono sabo sasikrolwa “ngenkxola yesinyithi,” “ngetsolo ledayiman . . . emacwecweni entliziyo yabo” (Yer. 17:1). Babenentliziyo eneenkani (Yer. 13:10, Yer. 23:17); ngoko ke, babengenako ukwenza nto ilungileyo (Yer. 13:23).

UYeremiya akazange avakalise ukuguqulwa komthetho, kuba ingxaki kaIsrayeli yayingenguwo umthetho kodwa yayiyintliziyo. UThixo wayefuna ukuthembeka kukaIsrayeli kube yimpendulo enombulelo koko [uThixo] wayebenzele kona; kungoko, wabanika imithetho eliShumi enesikhokelo esiyimbali, ethetha ngothando lwaKhe nenkathalo yaKhe (Eks. 20:1, 2). UThixo wayefuna ukuba uIsrayeli athobele imithetho yaKhe njengokuvuma ukuba wayebafunela okona kulunge kakhulu, inyaniso eyatyhilwa ngokukhululwa kwabo okukhulu eYiputa. Ukuthobela kwabo kwakuza kuba kukubonakalalisa umbulelo, ukutyhilwa kobunyaniso bolwalamano lwabo [naYe].

Kunjalo nakuthi namhlanje. Uthando lukaYesu nenkathalo yaKhe ngokusifela lusisikhokelo somnqophiso omtsha (Luka 22:20). Ukuthobela kwenene kuphuma entliziyweni njengomboniso wolo thando (Mat. 22:34–40). Olu thando luphawu olugqamisa ubukho bukaMoya Oyingcwele ebomini bekholwa. UThixo uthulula uthando lwaKhe kuthi ngoMoya waKhe (Roma 5:5), othi ubonakaliswe ngothando (Gal. 5:22).

`Ukuba amaIsrayeli wakudala kwakufuneka amthande uThixo, naxa kwakungekho ukuqonda ngokufa kukaKristu, kungani ukuba thina singamthandi uThixo nangaphezulu kokuba wona enzayo? Ukuthobela kububonakalalisa njani ubunyaniso bolo thando?`