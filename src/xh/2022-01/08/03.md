---
title:  "[Umnqophiso] Omtsha Nohlaziyiweyo"
date:  14/02/2022
---

`Thelekisa amaHebhere 8:10–12 noDuteronomi 6:4–6, Duteronomi 30:11–14, noYeremiya 31:31–34. Kusifundisa ntoni oku ngemo yomnqophiso omtsha?`

Isithembiso somnqophiso omtsha kumaHebhere sibhekisa emva kuYeremiya. Ngokwencwadi kaYeremiya, isithembiso sikaThixo somnqophiso omtsha, ngokwenene, kukwenziwa mtsha komnqophiso awayewenzile kuqala noIsrayeli ngoMoses (Yer. 31:31–34). Ke ngoko kungathethwa kuthiwe, uYeremiya 31 wayengathethi ngqo ngomnqophiso “omtsha” kodwa “ngokwenziwa mtsha” komnqophiso wokuqala noIsrayeli. Inyaniso ithi, igama lesiHebhere ngobu-“tsha,” uhadashah, linako ukuba neengcamango ezimbini-u“kwenziwa ntsha” [kwento endala] no“butsha rhaca.”

Ingxaki ngomnqophiso omdala yayikuba abantu bawaphula (Heb. 8:8, 9). Kanti ke, umnqophiso wawungenasiphako; ingxaki yayingabantu. Ukuba uIsrayeli wayebone ngaphaya kwemifuziselo ukufika kukaMesiya baza balubeka kuYe ukholo lwabo, umnqophiso ngewungazange waphulwe. Kanti ke, eyona meko, ayemaninzi amakholwa ngokwembali kaIsrayeli ekukuwo apho iinjongo zomnqophiso zazalisekiswa khona nawayegcine umthetho ezintliziyweni zawo (INd. 37:31, INd. 40:8, INd. 119:11, Isa. 51:7).

Nangona umnqophiso ikukwenziwa mtsha komnqophiso omdala, ikho ingqondo ethi, ngokwenene, mtsha. Isithembiso sikaYeremiya “somnqophiso omtsha” sasingenambono wokwenziwa ntsha kweemeko ezazikho ngaphambi kokuba kuyiwe ekubhaceni, nazo ezaphulwayo zahlaziywa amaxesha amaninzi ngenxa yokuba isizwe sawa amaxesha amaninzi ekumkeni [kuThixo]. Oko kwabangwa kukuba abantu babengenayo intumekelelo yokugcina ukuthembeka kweyabo inxaxheba kumnqophiso noThixo. (Yer. 13:23).

Kungoko, uThixo wathembisa ukwenza “into entsha” (Yer. 31:22). Umnqophiso wawungazi kufana nomnqophiso uThixo awawenza “nooyise” (Yer. 31:32). Ngenxa yokungathembeki kwabantu, izithembiso awazenzayo uThixo phantsi komnqophiso noMoses azizange zizaliseke. Ngoku, kubuhle besiqinisekiso esinikwe nguNyana (Heb. 7:22), uThixo wayeya kuzizalisekisa iinjongo zomnqophiso waKhe. UThixo akazange awuguqule umthetho waKhe okanye ayithobe imigangatho yaKhe; endaweni yoko, wathumela uNyana waKhe ukuba abe sisiqinisekiso sezithembiso zomnqophiso (Heb. 7:22, Heb. 6:18–20). Yiyo le nto lo mnqophiso ungenazo iziqalekiso. Uneentsikelelo kuphela kuba uYesu wawuzalisekisa ngokugqibeleleyo.

`Funda: 2 Timoti 2:13. Yintoni esinokuyifunda ekuthembekeni kukaThixo kubantu baKhe nakumacebo waKhe xa siqaphela ulwalamano lwethu nabanye kunye namacebo wethu? `