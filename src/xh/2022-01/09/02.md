---
title:  Yayidingelwa Ntoni Imibingelelo
date:  20/02/2022
---

AmaHebhere 9:15 achaza ukuba ukufa kukaYesu engumbingelelo kwakunenjongo yokwenza kubekho “ukuhlangulwa kokugqithwa komthetho okwenziwa phantsi komnqophiso wokuqala,” ukuze abantu bakaThixo “bazuze isithembiso selifa elingunaphakade” (NASB).

KwiMpuma Ekufuphi [Ancient Near East] yakudala, umnqophiso phakathi kwabantu ababini okanye izizwe wawungumcimbi obaluleke kakhulu. Wawuquka ukutshintshiselana ngezithembiso phantsi kwesifungo. Wawuthetha ukucingela ukuba oothixo baya kubohlwaya abo baphula isifungo. Kwakukholisa ukuba le minqophiso ilungiswe ngombingelelo wesilwanyana.

Umzekelo, xa uThixo wenza umnqophiso noAbraham, inkonzo yayiquke ukusikwa phakathi [ukwahlula amacala alinganayo] kwezilwanyana (Gen. 15:6–21). Abanini ndaba babesakuhamba phakathi kwamacala njengesivumo sokuba ezo zilwanyana zazimele isiphelo salowo umelweyo xa ewaphule umnqophiso. Okubalulekileyo, nguThixo kuphela owayehamba phakathi kwezilwanyana, ngenjongo yokumxelela uAbraham ukuba Yena Thixo akayi kusaphula isithembiso saKhe.

`Thelekisa uGenesis 15:6–21 noYeremiya 34:8–22. Zifundisa ntoni ezi ndima ngomnqophiso? `

Umnqophiso noThixo wamnika uIsrayeli indlela yokungena eZweni leDinga njengelifa labo. Yayiquka, phofu, uluhlu lwemithetho kwakunye nokutshizwa kwegazi phezu kwesibingelelo. Oku kutshizwa kwakuthetha isiphelo selungu eliwaphuleyo umnqophiso. Yiyo le nto amaHebhere athi “ngaphandle kokuphalazwa kwegazi alukho uxolelo [lwezono]” (Heb. 9:22, inguqulelo ephandle).

Ukuwaphula kukaIsrayeli umnqophiso, uThixo wajongana nengxaki ebuhlungu. Umnqophiso wawufuna ukufa kwabagqithi-mthetho, kodwa uThixo wayebathanda abantu baKhe. Ukuba uThixo wayengasuka ajonge nje kwelinye icala okanye ale ukohlwaya abagqithi-mthetho, imithetho yaKhe yayingasokuze inyanzeleke, laye eli hlabathi laliya kuba nesiphithiphithi.

UNyana kaThixo, kodwa, wazinikela ukuba abe nguMmeli. Wafa endaweni yethu ukuze “sizuze isithembiso esililifa elingunaphakade” (Heb. 9:15, 26, ESV; Roma 3:21–26). Oko kukuthi, wayeza kubuphakamisa ubungcwele bomthetho waKhe lo gama ngaxesha nye ebasindisa abo bawaphuleyo loo mthetho.  Wayenokukwenza oku kuphela ngomnqamlezo.

`Singakubona njani apha ukuba kutheni le nto umthetho ungumongo kwisigidimi seendaba ezilungileyo? `