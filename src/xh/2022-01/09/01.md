---
title:  UYesu, Umbingelelo Ofezekileyo
date:  19/02/2022
---

### Fundela Le Veki
Heb. 9:15, Gen. 15:6–21, Yer. 34:8–22, Efese 3:14–19, Heb.7:27, Heb. 10:10, Heb. 9:22–28.

> <p>Indima Yenkumbulo “Kuba ngamnikelo mnye ubenze bagqibelela ngokungapheliyo abo bangcwaliswayo” (Hebhere 10:14).</p>
> Ingcamango yokuba umntu ofunyenwe enetyala wabulawa emnqamlezweni kufuneka anqulwe njengoThixo yayingathandeki [yayikhubekisa] kwingqondo yakudala. Kumbalwa okuthetha ngomnqamlezo kuncwadi lwamaRoma okubonisa ukungayithandi kwawo le ngcamango. KumaYuda, umthetho wawusithi umntu obulewe ngomthi wayeqalekisiwe nguThixo (Dut. 21:23).

Ngoko ke, imifanekiso yokuqala esiyifumanayo kwimizobo yamaKristu emangcwabeni yaye iyipikoko (eyayimele ukufuzisela ukungabi nakufa), ihobe, isundu loloyiso lwentshatsheli kugqatso, kunye nentlanzi. Kamva, eminye imixholo yavela: umkhumbi kaNowa; uAbraham ebingelela inkunzi yemvu endaweni kaIsake; uDaniyeli emhadini wengonyama; uYona ehlanzwa yintlanzi; umalusi ethwele imvana; okanye imizobo yemimangaliso - ukuphiliswa komlwelwe nokuvuswa kukaLazaro. Le yayiyimifuziselo yosindiso, uloyiso, nenkathalo. Umnqamlezo, kwelinye icala, wawunika ingqondo yokoyiswa nehlazo. Kanti ke, yayingumnqamlezo owaba luphawu lobuKristu. Kakuhle, uPawulos wasuka wayibiza igospile ngelithi “ilizwi lomnqamlezo” (1 Kor. 1:18, ESV).

Kule veki siza kuqwalasela umnqamlezo njengoko ubonakala kwincwadi yamaHebhere.

_*Funda isifundo sale veki ulungiselela iSabatha kaFebruwari 26._