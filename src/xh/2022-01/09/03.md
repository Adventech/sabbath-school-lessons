---
title:  Iintlobo Ezahlukeneyo Zemibingelelo
date:  21/02/2022
---

Ukufa kukaYesu kwakusenza kubekho uxolelo, okanye ukuwiswa kohlobo oluthile loxolelo lwezono zethu. olu hlobo luthile loxolelo lwezono zethu, phofu, lwaluquka okungaphezulu kakhulu kunokucinywa kwesohlwayo ngenxa yokugqitha kwethu umthetho womnqophiso. Kwakuquka eminye imiba ebalulekileyo nayo. Yiyo le nto uhlelo lwemibingelelo kaIsrayeli luneentlobo ezintlanu zemibingelelo. Uhlobo ngalunye lwalufuneka ukubonisa ubutyebi bentsingiselo yoMnqamlezo kaKristu.

`Funda: Efese 3:14–19. Sathini isicelo somthandazo kaPawulos ngenxa yabakholwayo?`

Umnikelo owawuyintshabalalo (okanye umnikelo wedini elinyukayo) wawufuna ukuba sonke isilwanyana sitshiswe esibingelelweni (Levitikus 1). Wawumele uYesu, obomi baKhe bagqitywayo ngenxa yethu. Ucamagusho lwalufuna ukuzinikela ngokupheleleyo kukaYesu kuthi. Nangona wayelingana noThixo, uYesu “wazibhokoxa, ethabatha imo yomkhonzi” (Fil. 2:5–8, ESV).

Umnikelo wokudla wawusisipho sombulelo ngenxa yomsindleko kaThixo wokuxhasa abantu baKhe (Levitikus 2). Nawo wawumele uYesu, “isonka sobomi” (Yohane 6:35, 48), ekuthi ngaYe sibe nobomi obungunaphakade.

Umnikelo woxolo okanye wobudlelane wawuthetha isidlo sabaninzi nabahlobo nosapho kubhiyozelwa intlalo entle evela kuThixo (Levitikus 3). Wawumele uKristu, ombingelelo waKhe wawusilungisele uxolo (Isa. 53:5, Roma 5:1, Efese 2:14). Wawukwacinezela ukuba sidinga ukuthabatha inxaxheba embingelelweni kaYesu ngokutya inyama yaKhe sisele igazi laKhe (Yohane 6:51–56).

Umnikelo wombingelelo wesono okanye wokuhlanjululwa wenza ukuba kubekho intlawulelo yezono (Lev. 4:1–5:13). Lo mbingelelo ucinezela indawo yegazi lwesilwanyana—elalimele ubomi baso—ukunika ukuhlangulwa ezonweni (Lev. 17:11) usalatha phambili egazini likaYesu osihlanguleyo ezonweni zethu (Mat. 26:28, Roma 3:25, Heb. 9:14).

Umnikelo wetyala okanye wembuyekezo (Lev. 5:14–6:7) wenze kwabakho uxolelo kwiimeko apho imbuyekezo okanye ukubuyisela kunokwenzeka khona. Usixelela ukuba uxolelo lukaThixo alusikhululi kumthwalo wokwenza imbuyekezo okanye ukubuyisela kunokwenzeka, kwabo sithe sabona.

Imibingelelo yengcwele isifundisa ukuba amava osindiso angaphezulu kunokwamkela nje uYesu njengoMmeli wethu. Sikwadinga uku“zondla” ngaYe, sabelane ngokuhle kwaKhe nabanye, senze imbuyekezo kwabo sithe sabona.