### Kule mihla yokugqibela: isigidimi samahebhere

Kwakusenkonzweni ukuqala kwakhe ukumbona. Wayenomcimbi awayewuphethe, ekwiingcinga ezinzulu, akumthi ntla. Umfanekiso wawungaphantsi kancinane kwiimitha ezimbini ukuphakama neemitha ezintathu ububanzi, kodwa intwazana ezotywe kuwo yamthimba ngendlela engaqhelekanga umfana. Yintoni eyenza ukuba kube nzima ukuwasusa amehlo akhe [mfana] kuyo [ntwazana]? Yintoni? Emva kokucingisisa, waqonda ukuba ngamehlo wayo. Umfanekiso wawuzotywe kuphela ubuso bayo, ibe yona ikhangele ngomdla kwenye into. Yayiyintoni ke phofu, kutheni itsalwe umdla yiyo loo nto? Emva kwexesha elide emva koko, awuzange ukwazi ukuphuma loo mzobo engqondweni yakhe.      

Kwiminyaka emininzi emva koko, umzobi, uArnold Jiménez, watyhila ezinye zeemfihlelo zawo kuye. Umzobo wawenziwe ukuze utsalele amehlo ababuki emehlweni ayo, kodwa eyona mfihlelo yayisezinkozweni zamehlo ayo. Xa uthe waqwalasela ukufuphi, wawuya kufumana ukuba yintoni ayijongileyo. Amehlo ayo ayegxile kuYesu osemnqamlezweni. 

Umfanekiso kaYesu kwincwadi eya kumaHebhere uyakwazi ukuba namandla athimba ngokufanayo nakuthi. UYesu uchazwa, ngaphambi kwako konke, njengoMlawuli wendalo yonke [iyunivesi], ehleli etroneni ngasekunene kukaThixo. Iingelosi eziingenakubalwa ziyamdumisa, ziyamnqula, ziyamkhonza (Heb. 1:5–14, Heb. 12:22–24). Uzuze ilungelo lokulawula kuba ngokufa kwaKhe ukuqinisekisile ukutshabalala kongendawo (Heb. 2:14–16). UYesu ukwa nguMbingeleli Omkhulu. Engenasono, enobungcwele obugqibeleleyo, uhleli ngonaphakade ukuba alungiselele ngenxa yethu engcweleni yasemazulwini (Heb. 7:26–8:5). Uzuze ilungelo lokwenza oko kuba wazinikela wangumbingelelo ogqibeleleyo kwaba kanye, osebenzela wonke ubani ngonaphakade (Heb. 10:1–14). 

Into ethimba ingqondo yabafundi ngomfanekiso kaYesu, phofu, asinto nje awayenzayo uYesu kodwa le yokuba ungubani. Wazalwa ngumfazi, njengathi, waza wahendwa wagculelwa, njengoko kwenziwa kuthi. Sekunjalo, usahleli embindini wamandla [okulawula] indalo yonke. Xa siqwalasela kumboniso wasezulwini, ondalo yawo inezinto ezahlukeneyo nezinkulu, amehlo wethu atsalelwa kuLowo usembindini wako konke, othe, ngendlela emangalisayo, wafana nathi kuba waba ngomnye wethu. UYesu, uMzalwana wethu, ukhona apho, ezulwini, esimele, naxa sisehlazweni lesono nokuwa kwethu. 

Kwisiqu sikaYesu, iindlela ezintathu zebali lokuhlangulwa ziyahlangana. Eyokuqala yeyasekhaya, engobuntu baKhe. Kwabo bafundi badiniweyo zingcikivo nobunzima zobomi bobuKristu  (Heb. 10:32–34), uYesu uyiMbangi noMgqibelelisi wokholo. Badinga ukukhangela kuYe, Yena owaphathwa kakubi ngaboni (Heb. 12:1–4). Eyesibini yeyesininzi, indlela yesininzi. Kubantu bakaThixo, abakuhambo olusinga ezweni ledinga, uYesu unguYoshuwa omtsha. Badinga ukulandela ukukhokela kwaKhe (Hebhere 3, 4, 11, 12). Eyesithathu yeyendalo yonke. UYesu unguAdam omtsha, uNyana womNtu ezizalisekiswe kuYe iinjongo zikaThixo ngoluntu (Heb. 2:5–10, Heb. 12:22–28). 

Umzobo kaYesu, othimba ububanzi nobude nokuphakama nobunzulu bothando lukaThixo kuthi, lusisifundo sethu kule kota. Kanye njengoko umfanekiselo kaYesu emehlweni omzobi ethimba ingqwalaselo yomfana, akwaba umfanekiso kaYesu njengoko ezotyiwe kwincwadi yamaHebhere ubungathimba kungabi kuphela umdla wethu, kodwa nothando nokuthabatheka kwethu njalo kuYesu. INtandane yethu esemazulwini.

UFélix H. Cortez-Valles ulisekela-profesa kwicandelo loncwadi lweTestamente eNtsha kwiziko lezifundo ngoThixo eAndrews University. Utshate noAlma Gloria Alvarez kwaye banabantwana ababini, uHadid, ongumfundisi eNew Jersey, noAlma, ofundela ukutshatshela kwizifundo zokuphanda ngokugrumba kwiindawo ezindala ezingeBhayibhile eAndrews University.