---
title:  Idabi
date:  27/12/2021
---

Xa amakholwa evuma ukukholwa kwawo kuKristu aze azimanye nebandla, amisa uphawu lomda owahlula kwinxenye yomphakathi. Ngelishwa, oku kwaba ngunobangela wongquzulwano kuba kwasuka, ngaphandle kwentandabuzo, kwabonisa ukungahambelani nabantu kwanezinto abazixabisileyo.

`Funda: Hebhere 10:32–34 noHebhere 13:3. Abanjani amava abaphulaphuli bamaHebhere emva kokuguquka kwabo?`

Kunokwenzeka kakhulu ukuba abafundi bamaHebhere bafumana ukuphatheka kakubi ngamazwi nasenyameni kwizandla zezixuku ezaxhokonxwa ngabachasi (umzekelo: IZenzo 16:19–22, IZenzo 17:1–9). Bafakwa nasentolongweni, kanti kusenokwenzeka ukuba babethwa nokubethwa, kuba amagosa ayenegunya lokugunyazisa ukuba bohlwaywe bavalelwe, phofu kungalandelwanga migaqo yomthetho yokohlwaya, ngexesha kuqokelelwa ubungqina (umzekelo: IZenzo 16:22, 23).

`Funda: Hebhere 11:24–26 no-1 Petros 4:14, 16. Amava kaMoses nawabafundi baka-1 Petros asinceda njani ukuba sisiqonde isizathu sokuba amakholwa amaKristu atshutshiswe?`

“Ukuthwala ungcikivo lukaKristu” ngokulula kwakuthetha ukuzifanisa noKristu ngokuthwala ihlazo nokuphathwa kakubi okuza nolu lwalamano. Ubutshaba basekuhleni ngakumaKristu kwakusisiphumo sokuzinikela kwawo kwinkolo eyahlukileyo. Abantu bayakwazi ukukhubeka zizenzo zenkolo abangayaziyo okanye ngabantu abandlela yabo yokuphila nokuziphatha kwabo okunokwenza ukuba abanye bazive benobutyala okanye behlazekile. Ngethuba lasembindini wenkulungwane yokuqala ngoku sele efikile uYesu, uTacitus wawabona amaKristu njengabantu abanetyala “lokuthiya uluntu.”—Alfred J. Church and William J. Brodribb, trans., The Complete Works of Tacitus, (New York: The Modern Library, 1942) Annals 15.44.1. Nokuba sasiyintoni isizathu sesi sityholo, sibubuxoki phofu, amaKristu okuqala amaninzi, njengala uPawulos wawabhalela le ncwadi, ava ubunzima ngenxa yenkolo okanye ukholo lwawo.

`Wonke ubani, ongumKristu nongenguye, uphatheka kakubi. Kukuthini, phofu, ukuphatheka kakubi ngenxa kaKristu? Kungakanani ukuphatheka kakubi esijongene nako ngenxa kaKristu, kungakanani okuza ngenxa yokukhetha kwethu?`