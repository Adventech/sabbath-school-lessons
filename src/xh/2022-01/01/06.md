---
title:  Kule Mihla Yokugqibela
date:  30/12/2021
---

`Funda: Hebhere 1:2; Hebhere 9:26–28; Hebhere 10:25, 36–38; noHebhere 12:25–28. Ithini ingongoma ayicinezelayo uPawulos apha, ngakumbi ngokubhekiselele exesheni?  `

Kukho isiqalo esibaluleke kakhulu asicinezelayo umpostile esongeza ekukhawulezeni kwenkuthazo yakhe: abafundi baphila kanye “kwimihla yokugqibela” (Heb. 1:2) kwanezithembiso esele ziza kuzalisekiswa (Heb. 10:36–38). Kunika umdla, njengoko siza kubona, ukuba, kuwo wonke umbhalo, uPawulos uthelekisa abamphulaphuleyo nesizukulwana sasentlango esama sifanelekile phambi kwemida yaseKanana. Ubakhumbuza esithi,“‘Kuba kusaya kuba mzuzwana mncinanana, athi lowo uzayo afike, angalibali’” (Heb. 10:37). Ubuya ke abakhuthaze athi: “Asingabahlehla baye ntshabalalweni; singabokholo olusa ekuzuzeni umphefumlo” (Heb. 10:39). Le nkuthazo yokugqibela yabakhuthaza abafundi, kunye nathi, ngengozi abathi abantu bakaThixo ngokwembali babakuyo kanye phambi kokuba kuzalisekiswe izithembiso zikaThixo.

Incwadi kaNumeri ithetha ngale nto kanye. Ingxelo yeBhayibhile ithi aba mabini amaxesha, kanye phambi kokuba kungenwe eZweni leDinga, awaya woyiswa ngawo kabuhlungu.

Okokuqala, ngokubhalwe kuNumeri 13 ne-13, sixelelwa ngokuthandabuza okwasasazwa ziinkokeli eziliqela ebandleni kwaza oko kwalenza lwehla ukholo lukaIsrayeli. Isiphumo, ibandla lagqiba ukunyula inkokeli entsha ukuze libuyele eYiputa, kanye xa yayilixesha lokuba bangene eKanana.

Okwesibini, amaIsrayeli aziqamangela ngombulo nokunqula uthixo wobuxoki uBhahali Pehore (Numeri 24, 25). Nangona uBhahali wayengenako ukuzisa isiqalekiso kumaIsrayeli, uSathana wasebenzisa izilingo zesondo ukukhokelela amaIsrayeli kunqulo lobuxoki nesono, nokwenza ukuba uThixo angakholiseki ngawo.

Umpostile ulumkisa abafundi bamaHebhere ngakuzo zombini ezi ngozi. Kuqala, ubakhuthaza ukuba babambelele baqinise kuvumo lokholo lwabo nokuba bamilisele amehlo wabo kuYesu (Heb. 4:14, Heb. 10:23, Heb. 12:1–4). Okwesibini, ubakhuthaza ukuba balumkele ukuziphatha kakubi [umbujlo] nokuba bangabi nakubawa [ukuthanda imali](Heb. 13:4–6). Ekugqibeleni, ubakhuthaza ukuba baziqwalasele bazithobele iinkokeli zabo (Heb. 13:7, 17).

`Xa siqwalasela kweyethu indlela esiyiqonda ngayo imeko yabafileyo—nokuba ngako nje ukuba siwavale emehlo wethu ekufeni, okulandelayo ngokwazi kwethu, kukuBuya kwesiBini— kutheni le nto sinokuthi bonke abantu baphila “kwimihla yokugqibela”?   `