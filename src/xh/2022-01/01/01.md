---
title:  Ileta YamaHebhere Nathi
date:  25/12/2021
---

### Fundela Le Veki
Heb. 2:3, 4; 1 Pet. 4:14, 16; Heb. 13:1–9, 13; 1 Kumkani 19:1–18; Heb. 3:12–14; Numeri 13.

> <p>Indima Yenkumbulo “Kuba kufuneka nibe nomonde, ukuze nithi, nakuba nikwenzile ukuthanda kukaThixo, nizuzane nalo idinga” (Hebhere 10:36).</p>
> Ingaba yakha yathi qatha kuwe into yokuba kunganjani ukuva uYesu, okanye omnye wabafundi baKhe, eshumayela? Sinezicatshulwa nezishwankathelo ezibhaliweyo zeentshumayelo zabo, kodwa ezi zisinika kuphela ingcamango engaphelelanga yokuba kunokuba kwakunjani ukuva bona. UThixo Yena usigcinele eziBhalweni oku kwentshumayelo enye: ileta kaPawulos eya kumaHebhere. UPawulos, umbhali wamaHebhere, wabhekisa kowakhe umsebenzi njenge“lizwi lenkuthazo [lemvuselelo]” (Heb. 13:22). Esi saci sasetyenziswa ukubonisa intshumayelo, endlwini yesikhungu, (IZenzo 13:15) nakunqulo lobuKristu (1 Tim. 4:13). Yiyo le nto kukho ingxoxo yokuba amaHebhere yeyona ntshumeyelo yobuKristu yokuqala epheleleyo esinayo. AmaHebhere ayebhekisa kumakholwa awayamkele uYesu kodwa emva koko afumana ubunzima. Amanye ahlaziswa ekuhleni atshutshiswa (Heb. 10:32–34). Amanye akhangelana neengxaki zemali (Heb. 13:5, 6). Amaninzi adinwa aqala ukuba nemibuzo ngenkolo yawo (Heb. 3:12, 13). Ingaba bakho na kuthi abangathi nakuthi kunje?

Umpostile, kwintshumayelo echukumisayo, wabanika umngeni, (nakuthi kwangokunjalo) ukuba bazingise elukholweni kuYesu bamilisele amehlo wabo kuYe, ngoku ekwingcwele yasemazulwini.

*Funda isifundo sale veki ulungiselela iSabatha kaJanuwari 1.