---
title:  Ayamanani
date:  29/12/2021
---

Umpostile wabacebisa ukuba benze ntoni abafundi ngokwemeko yabo? Yintoni esingayifunda kumaHebhere ibe yinzuzo kuthi? Masisoloko siyicazulula indlela uThixo awanceda ngayo uEliya ukuze aphume ekuphelelweni kwakhe lithemba.

`Funda: 1 Kumkani 19:5–18. Yintoni awayenzayo uThixo ukubuyisela ukholo kuEliya, umkhonzi waKhe? `

Ibali lendlela uThixo awamphatha ngayo uEliya emva kweKarmele linika umdla kuba libonisa inkathalo enothando nobulumko uThixo alungiselela ngayo kwabo baphantsi koxinzelelo nabalwela ukuphinda bazuze ukholo. UThixo wenza izinto ezininzi. Kuqala wakhathalela izidingo zasenyameni. Wamnika ukutya, wamvumela ukuba aphumle. Emva koko, emqolombeni, wamthethisa ngobubele—“Uzokwenza ntoni na apha, Eliya?” (NKJV)—wamnceda ukuba azuze ukuqonda okunzulu kwendlela Yena Thixo asebenza ngayo nazizalisekisa ngayo iinjongo zaKhe. UThixo wayengekho emoyeni, kwinyikima, okanye emlilweni, kodwa wayekwilizwi elincinane. Emva koko, uThixo wamnika uEliya umsebenzi amakawenze, waza wamqinisekisa [ngokuba naye].

`Funda: Hebhere 2:1, Hebhere 3:12–14, Hebhere 5:11–6:3, noHebhere 10:19–25. Yintoni uPawulos acebisa ukuba amakholwa ayenze?`

Kuyo yonke incwadi yamaHebhere siyakwazi ukufumana imiyalelo emininzi umpostile awayinika abafundi ukubanceda ukuba babuyele kumandla nokholo lwabo lwasekuqaleni. Omnye umba awucinezelayo umbhali kukukhathalela izidingo zasenyameni kwabakholwa kunye nabo. Ucebisa ukuba kufuneka babenze ububele, bahambele nabo basentolongweni, into ethi bababonelele kwizidingo zabo. Umpostile ukhuthaza abafundi ukuba babe nobubele, bakhumbule ukuba uThixo akasayi kubashiya (Heb. 13:1–6). UPawulos uyabangxolisa  ekwabakhuthaza. Wabalumkisa ukuba bangayi “behlehla” (Heb. 2:1, ESV) balahleke nokuba bangabi “nentliziyo engendawo, engakholwayo” (Heb. 3:12), wabakhuthaza ukuba bakhule ekuluqondeni ukholo (Heb. 5:11–6:3). Waya wathetha ngokubaluleka kokuzingisa ukuya emihlanganweni yenkonzo (Heb. 10:25). Ngokufutshane, wacebisa ukuba bayamane, bakhuthazane, baluvuselele uthando nemisebenzi emihle, kodwa wamphakamisa uYesu nolungiselelo lwaKhe engcweleni ngenxa yabo (Heb. 8:1, 2; Heb. 12:1–4).