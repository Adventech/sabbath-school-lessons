---
title:  Isiqalo Esingumangaliso
date:  26/12/2021
---

Ukuze sibe nokuyiqonda intshumayelo size sisamkele sisibhekise kuthi isigidimi sayo, sidinga ukuba siqonde imbali yebandla nemeko yalo xa abantu babefumana incwadi kampostile.

`Funda: Hebhere 2:3, 4. Babenamava anjani abaphulaphuli bamaHebhrere xa babesanda kuguquka? `

Le ndawo ithetha ukuba abaphulaphuli bamaHebhere babengazange bamva Yena uYesu eshumayela; kodwa kunjalo babezamkele iindaba ezilungileyo kwabanye abavangeli ababevakalisa kubo iindaba zo“sindiso.” UPawulos uyatsho ukuthi, abavangeli “basiqinisekisa” isigidimi kubo nokuba, uThixo ngokwaKhe wanika ubungqina ngemiqondiso nezimanga.” Oku kuthetha ukuba uThixo wanika isiqinisekiso esiphathekayo seendaba ezilungileyo ngemiqondiso nezinye izenzo ezinamandla—phakathi kwabo ikukukwabiwa kwezipho zikaMoya Oyingcwele.” ITestamente eNtsha ichaza ukuba imiqondiso enjengemimangaliso yokuphilisa, ukukhutshwa kweedemin, nokuthululwa kwezipho zikaMoya kwakusoloko kuhamba kunye nokushunyayelwa kweendaba ezilungileyo kwiindawo ezintsha.

ITestamente eNtsha ibalisa ukuba imiqondiso efana nemimangaliso yokuphilisa, ukukhutshwa kweedemon, nokuthululwa kwezipho zikaMoya yayikholisa ukuhamba kunye nokushunyayelwa kwegospile kwiindawo ezintsha.

Ekuqalekeni kwebandla lobuKristu, uThixo wathulula uMoya waKhe phezu kwabapostile eYerusalem ukuze bakwazi ukuvakalisa iindaba ezilungileyo ngeelwimi ababengazazi nokuze benze imimangaliso (IZenzo 2, 3). UFilipu wenza izimanga eSamariya (IZenzo 8), uPetros eYopa naseKesareya (IZenzo 9, 10), kanti uPawulos kulo lonke ulungiselelo lwakhe eAsia Minor naseYurophu (IZenzo 13–28). Ezi zenzo zamandla zaba bubungqina obaqinisekisa isigidimi so“sindiso”—ukumiselwa kobukumkani bukaThixo nokusindiswa ekugwetyweni nenkululeko kumagunya obubi (Heb. 12:25–29).

UMoya wawanika amaKristu okuqala ingqiniseko yokuba izono zawo zazixolelwe; ngoko ke, ayengoyiki kugwetywa, kwaza ngenxa yoko imithandazo yawo yaqina iqinisekile, inkolo yawo izele luvuyo (IZenzo 2:37–47). UMoya wabahlangula nabo babethinjwe ngamagunya enkohlakalo, nto leyo eyaba bubungqina obunamandla kokongama kwamandla kaThixo phezu kwemikhosi yobubi, kwatyhila ukuba ubukumkani bukaThixo babumiselwe ebomini bawo.

`Lithini ibali lokuguquka kwakho? Zeziphi iindlela owaqinisekiswa ngazo elukholweni lwakho nasekukholweni kuYesu Kristu njengoMsindisi neNkosi yakho? Kutheni le nto kulungile ukuba ngamanye amaxesha ukhumbule indlela uThixo awaqala ngayo ukusebenza ebomini bakho ukukuzisa kuYe?`