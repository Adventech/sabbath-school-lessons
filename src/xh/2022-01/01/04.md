---
title:  Ukungemi Kakuhle
date:  28/12/2021
---

Abafundi bamaHebhere baphumelela ukulugcina ukholo lwabo nokuzinikela kuKristu, naxa saliwa batshutshiswa. Ukungqubana, phofu, kwabakho ekuhambeni kwexesha. Balwa idabi elilungileyo boyisa nangona babenxaphile.

`Funda: Hebhere 2:18; Hebhere 3:12, 13; Hebhere 4:15; Hebhere 10:25; Hebhere 12:3, 12, 13; noHebhere 13:1–9, 13. Yeyiphi eminye imingeni awayejongene nayo amakholwa?`

AmaHebhere [incwadi] asixelela ukuba abafundi baqhubeka nokuva ubunzima. Kwaqhubeka ukuwahlasela ngamazwi mhlawumbi nangezinye iindlela (Heb. 13:13). Amanye amakholwa ayesavalelwe (Heb. 13:3)—nto leyo enokuba yalisenga ibandla ngokwasemalini nasengqondweni. Babediniwe (Heb. 12:12, 13) kulula ukuba “angatyhafa” (Heb. 12:3, NIV).

Kuqhelekile ebantwini ukuba kuthi emva kokoyisa okuhle ukuzikhusela kwasengqondweni nokwezinye izinto kukhe kuyekelelwe, nto leyo eyenza ukuba kube lula ukuhlaseleka xa iintshaba zikhawuleze zabuya. Amandla athi ahlanganiswe ngumntu okanye isizwe ukuba kujonganwe notshaba oluzayo kunzima ukuwaphuthuma okwesibini.

`Funda: 1 Kumkani 19:1–4. Yintoni eyenzekayo kuEliya?`

“Into eye yenzeke emva kokholo oluphezulu nempumelelo ephakame kakhulu yathi zinzi phezu kukaEliya. Woyika hleze uhlaziyo oluqale eKarmele lunganyamezeli; waza wathiwa hlasi kukudakumba. Ebephakanyiselwe kwincopho yentaba iPisga; ngoku wayesentilini. Ngexesha wayephantsi kwempefumlelo kaSomandla, wamelana  nezona zilingo zokholo zikhulu; kodwa ngeli xesha lokutyhafiswa, isoyikiso sikaIzebhele sivakala ezindlebeni zakhe, noSathana esasebenza ngokuceba kwalo mfazi ukhohlakeleyo, walahlekwa kukubambelela kuThixo. Kuba ephakanyiswe ngaphezu komlinganiselo, unkwantyo lwakhe lwacaca kakhulu.”—Ellen G. White, Abaprofeti NooKumkani, amaph. 161, 162.

`Cinga ngamaxesha owakha wasilela ngawo ebomini bakho bobuKristu uzame ukuqonda iimeko nezinto ezabangela ukoyiswa kwakho. Yintoni ongowawuyenze ngenye indlela?`