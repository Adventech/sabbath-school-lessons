---
title:  Ukujula Nomcabango
date:  18/03/2022
---

“Ngexesha lewaka leminyaka phakathi kovuko lokuqala nolwesibini, kugwetywa abakhohlakeleyo. Umpostile uPawulos walatha kulo mgwebo njengesiganeko esilandela ukubuya kwesibini. “Musani ukugweba nto phambi kwelona xesha, ide ifike iNkosi, eya kuthi izikhanyise nokuzikhanyisa izinto ezifihlakeleyo zobumnyama, iwabonakalalisile amacebo entliziyo.” 1 Korinte 4:5. UDaniyeli uthi, xa athe wafika uNyangeleMihla “wabagwebela abangcwele bOsenyangweni.” Daniyeli 7:22. Ngeli xesha amalungisa alawula njengookumkani nababingeleli kuThixo. UYohane kwisiTyhilelo uthi: Ndabona iitrone, nabahleli phezu kwazo, banikwa ugwebo.” “Baya kusuka babe ngababingeleli bakaThixo nabakaKristu, babe ngookumkani kunye naye iminyaka eliwaka.” IsiTyhilelo 20:4, 6. Kungeli xesha, elaxelwa kwangaphambili nguPawulos, xa “abangcwele aba baya kuligweba ihlabathi.” 1 Korinte 6:2. Bekunye noKristu, bagweba abakhohlakeleyo, bethelekisa izenzo zabo nencwadi yemimiselo, iBhayibhile, baligqibe ityala ngalinye ngokwezenzo ezenziwe ngomzimba. Ngelo xesha, isabelo ekufuneka sizuzwe ngabakhohlakeleyo siyakhutshwa, ngokwemisebenzi yabo; kwaye ibhaliwe ecaleni kwamagama abo encwadini yokufa.

Naye uSathana nezithunywa zakhe bagwetywa nguKristu nabantu baKhe. Uthi uPawulos: “Anazi na, ukuba niya kugweba izithunywa zezulu?” Indima 3. UYuda yena uthi, “izithunywa zezulu, ezo zazingalugcinanga ulawulo lwazo, zesuka zalishiya ikhaya lazo, zigcinelwe umgwebo womhla omkhulu ngemixokelelwane engunaphakade.” Yuda 6.”—Ellen G. White, Imbambano Enkulu, amaph. 660, 661.

**Imibuzo Yokuxoxwa**

`➊	Ukuthabatha inxaxheba kwabangcwele emngwebeni wabangendawo (1 Kor. 6:3, Jude 6) kuthini ngoThixo nendlela aya kuba selubala ngayo kuthi ekusiboniseni ukulunga nobulungisa kwindlela awasiphatha ngayo isono nobubi?`

`➋	Funda: Eksodus 32:32, INdumiso 56:8, INdumiso 69:28, INdumiso 139:16, Isaya 4:3, Daniel 12:1, Malaki 3:16, Luka 10:20, IsiTyhilelo 13:8, IsiTyhilelo 17:8. Ezi ziindawo ekuthethwe kuzo ngeencwadi zikaThixo ezulwini. Zizinto ezinjani ezibhalwe kwezi ncwadi? Kubaluleke ngantoni ukuba uThixo agcine ingxelo yeenyembezi zethu (INd. 56:8), umzekelo? Ukuba uThixo wazi yonke into, yintoni injongo yeencwadi ezinjalo okanye iingxelo?`

`➌	Ucinga ukuba kubaluleke ngantoni ukuba amaHebhere ayigqibezele ingxoxo yeleta ngokuyiqhagamshela nezithembiso zikaDaniyeli 7? Abaluleke ngantoni la maqhina kwakufika kulungiselelo lukaYesu ezulwini?  Usifundisa ntoni uDaniyeli 7 ngesiphelo sazo zonke izinto ezizezomhlaba neziwileyo?`