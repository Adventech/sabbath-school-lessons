---
title:  Ukunyikimisa Amazulu Nomhlaba
date:  15/03/2022
---

Emva kokuchaza umhlangano womsitho wenzeka ezulwini, uPawulos ulumkisa abafundi ukuba badinga ukuqaphela ilizwi likaThixo kuba uThixo uya kunyikimisa “ ‘kwakhona . . .  ingengumhlaba kuphela kodwa namazulu’ ” (Heb. 12:26, ESV). UPawulos uthi nangona uYesu ebe bekiwe etroneni ezulwini, usindiso lwethu alukafezeki. Sidinga ukuqaphela kuba kuseza kwenzeka isiganeko esibalulekileyo.

`Thelekisa uHagayi 2:6–9, 20–22; INdumiso 96:9, 10; INdumiso 99:1; namaHebhere 12:26, 27. Iyintoni injongo kaThixo yokunyikimisa amazulu nomhlaba? Kuthetha ntoni oko? `

KwiTestamente eNdala, ukunyikimiswa komhlaba kwakuyinto eqhelekileyo yobukho bukaThixo, owayevela kuhlangula abantu baKhe. Xa uDebhora noBharaki babesilwa noSisera, uThixo walwa esezulwini endaweni yabo (Abagwebi 5:20). Oku kuchazwe njengenyikima enamandla, ukunyikima komhlaba neentaba ngenxa yobukho bukaThixo (Abagwebi 5:4, 5). Siyawufumana kwalo mfanekiso uvela kuyo yonke iTestamente eNdala xa uThixo evala ukuza kuhlangula abacinezelweyo (INd. 68:7, 8; INd. 60:2; INd. 77:17, 18). Ngoko ke, ukunyikima kwaba ngumboniso okanye umqondiso womgwebo kaThixo xa esebenzisa igunya laKhe phezu kwezizwe zomhlaba. Abaprofeti baxela kwangaphambili ukuba oku kuyakwenzeka ngeMini kaYehova (Isa. 13:13, Isa. 24:18–23).

KumaHebhere, “ukunyikima” kwezulu nomhlaba kubhekisa ekutshatyalalisweni kweentshaba zikaThixo. Yinto le uThixo awayithembisayo ekuthwesweni kukaYesu. UThixo wathi: “Hlala ngasekunene kwam, ndide iintshaba zakho ndizenze isihlalo seenyawo zakho” (Heb. 1:13, ESV). Ngoku ke, uYesu uloyisile utshaba (Heb. 2:14–16) waza wahlaliswa etroneni (Heb. 1:5–14), kodwa iintshaba azikatshatyalaliswa (Heb. 10:11–14, 1 Kor. 15:23–25).

UThixo, phofu, uza kuzitshabalalisa ezi ntshaba kwixesha elizayo, xa uThixo eya kuwanyikimisa amazulu nomhlaba. Ukunyikimisa amazulu nomhlaba, ngoko, intshabalalo yamagunya omhlaba atshutshisa abantu bakaThixo, kanti okona kubalulekileyo, nokutshatyalaliswa kwamagunya asemazulwini (uSathana nezithunywa zakhe) abaxhasa amagunya omhlaba awalawule.

`Le nto isithembiso sokuba ngenye imini ubulungisa buya kwenziwa, buze ububi obebukho kuyo yonke indawo emhlabeni wethu ngenye imini butshatyalaliswe, kutheni isisithembiso esizaliswe lithemba kuthi sonke, ngakumbi kwabo beva ubunzima obuphuma ngqo ezandleni zenkohlakalo?`