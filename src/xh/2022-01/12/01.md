---
title:  Ukwamkela Ubukumkani Obungekhe Bushukunyiswe
date:  12/03/2022
---

### Fundela Le Veki
Heb. 12:18–29; Eks. 32:32; Dan. 7:9, 10, 13–22; Hag. 2:6–9, 20–22; INd. 15:5; 16:8; Heb. 13:15, 16.

> <p>Indima Yenkumbulo “Masithi ngoko, sisamkela ubukumkani obungenakuzanyazanyiswa nje, sibe nombulelo, simkhonze ngawo uThixo ngokukholekileyo, sinokuhlonela nokoyika” (Hebhere 12:28).</p>
> AmaHebhere 12:18–29, indawo yale veki, iyincopho yale ncwadi, kwaye shwankathela eyona nkathalo inkulu yayo ngokuphinda ingcamango ebiqale ngayo: uThixo uthethe kuthi ngomntu onguNyana waKhe, kwaye sidinga ukuba simmamelisise (Heb. 1:1, 2; Heb. 12:25). Ukuchazwa kukaYesu kumaHebhere 12:22–24 kushwankathela ngendlela entle oko kuthethwe kule leta ngaYe: UYesu unguMthetheli womnqophiso omtsha, kwaye igazi laKhe linika usindiso kwabakholwayo. Ulungiselelo lobubingeleli nobukhosi baKhe ngenxa yethu lungunobangela wokuvuya kwemikhosi yasezulwini. Ekugqibeleni, amaHebhere 12:25–29 athwele inkuthazo yokugqibela nephezulu: Umgwebo kaThixo uyeza. Uya kuzisa intshabalalo kwiintshaba zaKhe, kodwa impindezelo nobukumkani kubantu baKhe (Heb. 12:28, 29).

Isiphelo siqinisekisa ukubaluleka kokuzuzwe nguYesu emnqamlezweni size sikhombise amakholwa ekuzalisekeni koloyiso lukaYesu. UPawulos usebenzise umfanekiso kaDaniyeli 7 ukukhumbuza abafundi ukuba uYesu ufumene ubukumkani kuThixo, uMgwebi (Dan. 7:9–14), kwaye uza kwabelana ngobukumkani baKhe nabakholwayo, “abangcwele bOsenyangweni, ” obuya kuba bobabo ngonaphakade kanaphakade. (Dan. 7:18).

*Funda isifundo sale veki ukulungiselela iSabatha kaMatshi 19.