---
title:  Masibe Nombulelo
date:  17/03/2022
---

AmaHebhere asigqibezela esi siqendu ngokuxela ukuba ukusabela okufanelekileyo kuThixo ngazo zonke izinto ezintle okanye ezingumangaliso asenzele zona kukubonisa umbulelo ngokunikela kuYe uhlobo olufanelekileyo lonqulo.

`Thelekisa amaHebhere 12:28 namaHebhere 13:15, 16. Simnika njani uThixo unqulo olwamkeleyo okanye olumkholisayo? `

Kuhlelo lomnqophiso omdala, umbingelelo wezilwanyana wawuyindlela abantu ababebonisa ngayo inguquko nombulelo, kodwa le mibingelelo kwakufuneka iyimiqondiso nje yombulelo nenguquko entliziyweni yalowo unqulayo. Ngoko ke, uThixo wakwenza kwacaca kwiNdumiso nangabaprofeti ukuba eyona nto imkholisayo yayingelilo igazi lezilwanyana kodwa yayingumbulelo, izenzo ezilungileyo, nobulungisa babo banqulayo (INd. 50:7–23, Isa. 1:11–17).

Ngenxa yoko, uPawulos uyasimema ukuba simnqule uThixo ekwingcwele yasezulwini ngokunikela imibingelelo yendumiso, ukuvuma izono, umbulelo, nemisebenzi elungileyo, unqulo lwenene olo olumvuyisayo [uThixo]. Siyinikela le mibingelelo emhlabeni, kodwa yamkelwa njengemanelisayo uThixo esezulwini. Le mvuselelo ihlanganisa konke ukubiza umbhali akwenzileyo kuyo yonke ileta ukuba livunywe igama likaYesu (Heb. 3:1, Heb. 4:14, Heb. 10:23) kwakunye neziyalo zaKhe [uYesu] zokuba siqhubeke sisenza imisebenzi elungileyo (Heb. 6:10–12; Heb. 13:1, 2, 16).

Isimemo sikaPawulos kubaphulaphuli “sokunika uThixo unqulo olwamkelekileyo” (Heb. 12:28, ESV) sithetha ukuba abakholwayo ngokwenene ngoku basisizwe sababingeleli esenziwe sagqibelela sangcwaliswa ngombingelelo kaYesu (Heb. 10:10–14, 19–23). Oku kuzalisekisa injongo kaThixo yasekuqaleni ngoIsrayeli, yokuba babeya kuba sisizwe sobubingeleli ekwakuza kuthi ngaso abe nako [uThixo] ukuvakalisa iindaba ezilungileyo zosindiso ehlabathini (Eks. 19:4–6; 1 Pet. 2:9, 10; IsiTy. 1:6; IsiTy. 5:10).

AmaHebhere 13:1–6 achaza ngamazwi aphathekayo ukuba kukuthini ukubonisa uthando lobuzalwana, kanye njengoko uYesu walubonisayo kuthi uthando lobuzalwana (Heb. 2:11, 12). Luthetha ukuba nobubele [ukubuka iindwendwe], ukuhambela abo basentolongweni okanye abaphatheke kakubi (Heb. 13:3), nokwala ukukrexeza nokubawa.

`Kubaluleke ngokuba kutheni ukuqaphela imisebenzi elungileyo nokwabelana ngoko sinako njengenxalenye yonqulo lwethu kuThixo? Kwangelo xesha linye, zeziphi ezona ndlela zizizo ngokwenene enokuthi imibingelelo yethu yasemoyeni kuThixo ibe nokonakala (Isa. 1:11–17)? `