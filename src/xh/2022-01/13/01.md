---
title:  Uthando Lobuzalwana Maluhlale Luhleli
date:  19/03/2022
---

### Fundela Le Veki
Hebhere 13; Roma 12:13; Eph. 5:3–5; 1 Pet. 5:1–4; Heb. 2:9; Heb. 4:16; Gal. 2:20.

> <p>Indima Yenkumbulo “Uthando lobuzalwana maluhlale luhleli” (Hebhere 13:1).</p>
> AmaHebhere 13 anika isilumkiso agqibezela ngaso umpostile. “Uthando lobuzalwana maluhlale luhleli” (Heb. 13:1). Ubethelele ukuba kuyo yonke incwadi ukuba silusapho lukaKumkani—Mbingeleli omKhulu, uYesu, abantakwabo noodade. Umbhali akababoni abamphulaphuleyo kuphela njengesixuku sabantu abasebenza usindiso lwabo ngendlela yolwalamano lomntu ngamnye noYesu, kodwa njengosapho, okanye abendlu, besindiswe kunye. UPawulos uwenze umsebenzi kaYesu ukuba ubonakale kuthi unjengo“thando lobuzalwana”: waye“ngenazintloni ukubabiza ngokuthi ngabazalwana” (Heb. 2:11). Yinto enjalo afanele ukuyenza amakholwa omnye komnye njengoko uYesu wenzayo kuwo.

Kuyo yonke incwadi [ileta], uthando lobuzalwana lwalubandakanya “ukuvuselelana omnye nomnye” ukuze kungabikho osilelayo kubabalo lukaThixo (Heb. 3:13; Heb. 10:24, 25; Heb. 12:15–17). Isahluko se-13 siquke izakhi eziliqela: ukubuka iindwendwe (Heb. 13:2), ukuvelela nokuxhasa ababanjiweyo nabo babephatheke kakubi (Heb. 13:3), ukuhlonipha umtshato (Heb. 13:4), ukuphepha ukubawa [ukuthanda imali] (Heb. 13:5, 6), ukukhumbula nokuthobela iinkokeli zebandla (Heb. 13:7–17), nokuthandazela umbhali ngokwakhe (Heb. 13:18, 19).

*Funda isifundo sale veki ukulungiselela iSabatha kaMatshi 26.