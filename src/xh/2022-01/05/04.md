---
title:  Namhla, Ukuba Nithe Naliva Ilizwi Lakhe
date:  25/01/2022
---

`Funda: Hebhere 4:6–11. Sithini isimemo sikaThixo kuthi kule ndawo?`

Ukusilela kwesizukulwana sasentlango ukungena ekuphumleni akuzange kumjike uThixo ekusebenzeni ngabantu baKhe. UThixo wahlala ethembekile, sebengathembekanga bona (2 Tim. 2:13). Ngenxa yoko, uPawulos uphinda-phinda amaxesha amaninzi ukuthi isithembiso sikaThixo “simi” (Heb. 4:1, 6, 9). Usebenzisa izenzi zesiGrike ukataleipō noapoleipō, ezithetha ukuba izithembiso “zishiywe emva” okanye azihoywanga. Inyaniso yokuba isimemo sokungena saphindwa ngexesha likaDavide (Heb. 4:6, 7, ebhekisa kwiNdumiso 95) iyayithetha ukuba isithembiso sasingazange sabangwa nokuba sasisafumaneka. Ngenene, uthetha ukuba ukuphumla bekusoloko kukho kususela kwixesha lokudalwa (Heb. 4:3, 4).

Ngeli xesha linye, uThixo uyasimema “namhla” ukuba singene ekuphumleni kwaKhe. U“namhlanje” yimbono ezeleyo yintsingiselo. Ukuhlaziya kukaMoses umnqophiso noThixo kwimida yeZwe leDinga, wakucinezela ukubaluleka kuka“namhlanje” (Dut. 5:3, thelekisa noDut. 4:8, Dut. 6:6, Dut. 11:2, njl.). U“namhla” yayingumzuzu wokucinga apho wabamema khona abantu ukuba baqonde ukuba uThixo wayethembekile kubo (Dut. 11:2–7). U“namhla” wayekwalithuba lokwenza isigqibo sokuthembeka kuYehova (Dut. 5:1–3). Esi sigqibo sasingenako ukubekelwa ixesha elizayo.

Kwangokunjalo, u”namhlanje” lixesha lethu lesigqibo, ixesha lelungelo, nelengozi, njengoko lalisoloko linjalo kubantu bakaThixo.

Encwadini yamaHebhere, imbono ka“namhla” ibonisa ixesha lokuzaliseka kwezithembiso zikaThixo. UThixo walimisela eli xesha ngomyalelo, “Namhla ndikuzele” (Heb. 1:5, NKJV) nto leyo embekayo uYesu njengoMlawuli ukuzalisekisa izithembiso zikaThixo (2 Sam. 7:8–16). Ngoko ke, ukuhlaliswa kukaYesu etroneni kwabeka esihlalweni ixesha elitsha leentsikelelo namathuba kuthi. UYesu uzoyisile iintshaba (Heb. 2:14–16) waza wamisela umnqophiso omtsha (Hebhere 8–10). Ngoko ke, sinako ukusondela “ngesibindi” phambi kukaThixo (Heb. 4:14–16, Heb. 10:19–23) sivuye phambi kwaKhe ngemibingelelo yokubulela nokudumisa (Heb. 12:28, ESV; Heb. 13:10–16). Isibheno esenziwa “namhla,” ngoko, siyasimema ukuba samkele ukuba uThixo ubekade ethembekile kuthi nokuba usibekele zonke izizathu zokuba sisamkele isimemo saKhe ngoku, singalibazisi.

`Zeziphi izigqibo zasemoyeni ekufuneka uzenzile “namhla,” oko kukuthi, ungazibekeli elinye ixesha? Athini amava wakho wangaphambili okulibazisa ukwenza oko wawukwazi ukuba uThixo ufuna ukwenze kanye ngelo xesha?`