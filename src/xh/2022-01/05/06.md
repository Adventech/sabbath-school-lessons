---
title:  Ukungcamla INdalo Entsha
date:  27/01/2022
---

`Thelekisa uEksodus 20:8–11, Duteronomi 5:12–15, nomaHebhere 4:8–11. Ngoomahluko abanjani obafumanayo ngokubhekiselele kwintsingiselo yokuphumla kweSabatha?`

Njengoko sesibonile, ezi ndima zikuEksodus neDuteronomi zisimema ukuba sikhangele kwixesha eladlulayo. Zisikhuthaza ukuba siphumle ngeSabatha ukuze sivuyele okufezwe nguThixo eNdalweni nasekuHlanguleni. AmaHebhere 4:9–11, phofu, asimema ukuba sikhangele kwixesha elizayo. Asixelela ukuba uThixo ulungise ukuphumla kweSabatha okukwixesha elizayo. Athetha ngomlinganiso omtsha wokugcinwa kweSabatha. Ukuphumla kweSabatha akwaneli nje ukukhumbuza ngoloyiso lukaThixo kwixesha eladlulayo, kodwa nokuvuyela izithembiso zexesha elizayo.

Umlinganiso wokugcinwa kweSabatha kwexesha elizayo, kukade kukho, kodwa kube kusaliwa. Emva kokuwa, kwaya kwathetha isithembiso sokuba uThixo ngenye imini uya kuyibuyisela indalo kubuqaqawuli basekuqaleni ngoMesiya. UThixo wasiyalela ukuba sivuyele umsebenzi waKhe wokuhlangula ngokugcina iSabatha kuba iSabatha isalatha phambili ekuzalisekeni kokuhlangulwa kwindalo entsha. Ukugcinwa kweSabatha kukulindela izulu kulo mhlaba ungagqibelelanga.

Oku kwakusoloko kubonakala kakuhle kwisithethe samaYuda. “Life of Adam and Eve,” The Old Testament Pseudepigrapha, by James H. Charlesworth, p. 18, umsebenzi owaqulunqwa phakathi kwe-100 b.c. nama-200 wawusithi: “Umhla wesixhenxe ungumqondiso wokuvuka, ukuphumla kwexesha elizayo.” Omnye uvimba wakudala wamaYuda wathi: Ixesha elizayo “yimini eya kuba yiSabatha ngokupheleleyo ngonaphakade” —Jacob Neusner, The Mishnah, a New Translation (New Haven: Yale University Press, 1988), p. 873. Uvimba wamva, The Othiot of Rabbi Akiba, wathi: “ ‘UIsrayeli wathi phambi kOngcwele, Makabongwe, “Nkosi yoMhlaba, ukuba siyayigcina imithetho, mvuzo mni esiya kuwuzuza?” Wathi kubo: “Ilizwe elizayo.” Bathi kuYe: “Sibonise ukuba linjani.” Wababonisa iSabatha.’ ” —Theodore Friedman, “The Sabatha Anticipation of Redemption,” Judaism: A Quarterly Journal, vol. 16, amaph. 443, 444.

ISabatha yeyokukhunjulwa, ngovuyo nombulelo. Xa sigcina iSabatha, sibonisa ukuba siyakholelwa kwizithembiso zikaThixo, nokuba siyasamkela isipho sobabalo. ISabatha ilukholo luphila lushukuma. Ngokwemisebenzi, ukugcinwa kweSabatha kubonisa ngokupheleleyo kakhulu ukoyiseka kwethu kukuba sisindiswe ngobabalo ngokholo kuYe.

`Ningakufunda njani ukuyigcina iSabatha ngendlela enokuthi, ngokwenene, ibonise ukukuqonda kwethu ukuba ukusindiswa ngokholo, ngaphandle kwemisebenzi yomthetho kuyintoni? Ukuphumla ngeSabatha kusisiboniso njani sokusindiswa ngobabalo?`