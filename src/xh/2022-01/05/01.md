---
title:  UYesu, Umniki Wokuphumla
date:  22/01/2022
---

### Fundela Le Veki
Gen. 15:13–21; Heb. 3:12–19; Heb. 4:6–11; Heb. 4:1, 3, 5, 10; Dut. 5:12–15; Heb. 4:8–11.

> <p>Indima Yenkumbulo “Abantu bakaThixo balindwe luphumlo” (Hebhere 4:9).</p>
> AmaHebhere 1 ne-2 ajonge ekubekweni esihlalweni sobukhosi kukaYesu njengomlawuli nomkhululi wabantu bakaThixo. AmaHebhere 3 ne-4 amveza uYesu engoya kusinika ukuphumla. Oku kubheka phambili kuvakala kakuhle ngako nje ukuba sikhumbule ukuba umnqophiso kaDavide wathembisa ukuba uThixo uya kunika ukumkani nabantu bakhe “ukuphumla” kwiintshaba zabo (2 Sam. 7:10, 11). Olu phumlo luyafumaneka kuthi ngoku njengokuba uYesu ehleli ngasekunene kukaThixo.

AmaHebhere achaza ukuphumla njengophumlo olulolukaThixo nanjengophumlo lweSabatha (Heb. 4:1–11). UThixo walwenza olu phumlo, nolwalulolwaKhe, ukuba lufumaneke kuAdam noEva. ISabatha yokuqala yayingamava okufezeka nalowo wenza oko kufezeka kubekho. UThixo ukwathembisa uphumlo lweSabatha kuba ukugcinwa kweSabatha ngenene kuhlanganisa isithembiso sokuba uya  kubuyisa oko kufezeka.

Xa sigcina iSabatha, sikhumbula ukuba uThixo wasenzela umsindleko ofezekileyo xa wayedala umhlaba naxa wayewuhlangula emnqamlezweni. Ukugcinwa kweSabatha ngokwenene, phofu, kungaphezulu kwesenzo sokukhumbula. Kukungcamla, kulo mhlaba ungagqibelelanga, ixesha elizayo athembise lona uThixo.

*Funda isifundo sale veki ulungiselela iSabatha kaJanuwari 29.