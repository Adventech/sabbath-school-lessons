---
title:  Iingxaki Zetyala
date:  29/01/2023
---

`Funda iDuteronomi 28:1, 2, 12. Yintoni injongo kaThixo ngabantwana baKhe malunga netyala? Bangafikelela njani kule njongo? Nangona le meko yahlukile kweyethu, mimiselo mini esinokuyifumana kule meko size siyisebenzise kweyethu? `

Izifundo zibonisa ukuba zithathu izizathu eziphambili ezibangela abantu bangena kwinzima yetyala. Zidwelisiwe apha ngokweqondo lazo lobuninzi obumandla.

Esokoqala kukungazi. Abantu abaninzi, nkqu nezifundiswa, ngamaqaba ngokwasezimalini. Abazange konke konke baqhelaniswa nemimiselo yeBhayibhile okanye eyelizwe yokulawula imali. Likhona ithemba, noko kunjalo! Esi sifundo sizakubonelela ngamagqabantshintshi alula ale mimiselo nendlela yokuyisebenzisa.

Isizathu sesibhini seenzima zezezimali kukunyoluka, okanye ukuzicingela. Ngokusabela kwintengiso nomdla womntu, abantu baphila ngaphaya kwengeniso yabo. Abakulungelanga ukuhlala, ukuqhuba, okanye ukunxiba oko banako ngokwenene ukufikelela kuko. Abaninzi kwakwababantu banye baziva kanjalo bezimpula zikalujaca uba bangakhupha isishumi. Kangangokuba, baphila ubomi babo ngaphandle kobulumko nentsikelelo kaThixo azithembisileyo (bona kuMal. 3:10, 11; Mat. 6:33). Likhona ithemba nakwaba abantu, kodwa lidinga ukuguqulwa kwentliziyo-kunye nomoya wokwanela.

Isizathu sesithathu sokuba abantu bazibone bekwinzima yezezimali lilishwa lomntu buqu. Banokuba bangcamle uthotho lwezigulo kungekho inshorentsi yaneleyo yezempilo. Basenokuba bashiywe benkolonkoloza liqabane lomtshato elidyiwazayo. Isithwakumbe sendalo sisonokuba sitshayele kwanto kubuncwane babo. Okanye basenokuba kanti bazalelwe bakhulela kulwamvila lwentlupheko. Likhona ithemba kwaba bantu, ngokunjalo. Nangona indlela yabo inzima ngakumbi, iinzingo zabo zinokweyiswa. Inguqu ingeza ngenkxaso yabahlobo abangamaKristu; icebiso kunye/ okanye uncedo lwabacebisi abanobuthixo; ukusebenza nzima ukuhamba nemfundo eyiyo; kwakunye nentsikelelo nezibele zikaThixo.

Nokuba sesiphi isizathu, nokuba kungenxa yokugqwidiza komntu, ityala lingasitshulwa neengcambu. Noko kunjalo, abo basetyaleni kwakudingeka benze iinguqu ebomini babo, inkcitho yabo, kwakunye nezinto zokuqala kwezezimali.

`Funda 1 Timoti 6:6-9. Yintoni ayithethayo uPawulos apha ekufuneka sonke siyilumkele? La mazwi athini kuwe, kwaye kungaziphi iindlela ongathi ulandele ngcono oko iLizwi likufundisayo apha? `