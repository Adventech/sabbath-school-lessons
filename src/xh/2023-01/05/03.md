---
title:  Ukulandela Icebiso Lobuthixo
date:  30/01/2023
---

Sizizidalwa zezinto eziphathekayo, kwaye siphila kwihlabathi elinezinto eziphathekayo, ihlabathi elinokuthi, ngamanye amaxesha, libe nombizane ngeyona ndlela. Kufuneka ube kanti wenziwe ngentsimbi kwakunye ne-oli edityanisiweyo, hayi inyama negazi, ukuze ungawuva, ngamanye amaxesha, umtsalane wezinto eziphathekayo nokulangazelela ubutyebi. Ngaxa lithile okanye kwelinye, ngubani ongakhange azibone esisityebi okanye ephumelele kumngcakazo?

Nangona sonke sijamelene nayo, kwaye akukho nto ingalunganga kuyo ngokunokwayo ukusebenza nzima ukuze uphile kakuhle okanye ube sisityebi, akukho namnye kuthi omakayele kumgibe wokwenza izithixo ngemali, ubutyebi, nezinto eziphathekayo. Sithenjiswe ngamandla angcwele ukuze sihlale sithembekile koko sikwaziyo ukuba kulungile. Oku kubalulekile, kuba ukulukuhla kobutyebi nezinto eziphathekayo kukhokelele ekonakaleni kwemiphefumlo emininzi.

`Funda kuMateyu 6:24 naku-1 Yohane 2:15. Nangona ivakaliswe ngokwahlukeneyo, yintoni umxholo ofanayo ofumaneka kuzo zombini? `

Ngelishwa, ukuthanda ihlabathi kusenokuba mandla kangangokuba abantu bangene etyaleni ukuze-njengoko benethemba-banelise olo thando. (Ayisebenzi; bona kwiNtshu 4:8.)

Kwaye ngenxa yokuba ityala lingomnye weminatha kaSathana agcayisela ngayo imiphefumlo, kuyavakala xa uThixo engathanda ukuba abantwana baKhe bengenatyala. Usinike icebiso eBhayibhileni nakwisipho sobuprofeti eliyakusikhokelela kwinkululeko yezezimali.

`FundakwiNdumiso 50:14, 15. Sesiphi isimo amabaphile ngaso abantu bakaThixo? Kuthetha ukuthini “ukuzalisa izibhambathiso zakho”? `

Singena kubulungu bethu bebandla ngemibongo nemibulelo kuThixo, osidalileyo wasikhulula. Kwinqaku lesi-9 (kwele-13) kwizibhambathiso zethu zobhaptizo, siyabuzwa, “Uyakholelwa ekuqulunqweni kwebandla? Ingaba yinjongo yakho ukunqula uThixo nokuxhasa ibandla ngezishumi neminikelo nangomgudu nempembelelo yakho?” NjengaBalindi, sonke sathi ewe. Ngoko le ndima (Ndum. 50:14, 15) sisithembiso kwabo banikezela umbulelo kuThixo nabathembekileyo ekuzaliseni izibhambathiso zabo.

`Izinto ozikhethayo zikuxelela ntoni ngendlela ngendlela omelana ngayo kakuhle nombizane wehlabathi? Kutheni le nto ukusebenza nzima ukuze ufumane impilo engcono kungeyo nto enye nokwenza isithixo ngobutyebi okanye imali? Singawufunda njani umehluko?`