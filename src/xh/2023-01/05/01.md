---
title:  Ukujongana Netyala
date:  28/01/2023
---

### Funda Ukulungiselela Isifundo Sale Veki
Dut. 28:1, 2, 12; Mat. 6:24; 1 Yohane 2:15; ImiZe. 22:7; ImiZe. 6:1–5; Dut. 15:1–5.

> <p>Indima Yenkumbulo</p>
> “Isityebi siya kuwalawula amahlwempu; nobolekayo ngumkhonzi endodeni embolekayo” (ImiZekeliso 22:7).

I nye ingcaciso yetyala “ukuphila namhlanje ngokuxhomekeka koko ulindele ukufumana kwixa elizayo.” Namhlanje amatyala akhangeleka eyindlela yobomi, kodwa akufuneki abe sisiqhelo kumaKristu. IBhayibhile iyaligatya ityala. KwiziBhalo ubuncinane zinga-26 indawo ezisingisele etyaleni, kwaye zonke ziyalikhaba. Ayithi kusisono ukuboleka imali, kodwa iyathetha ngeziphumo zokwenza oko ezivamise ukuba zibi. Xa wayeqwalasela amaxanduva ezemali, uPawulos wacebisa: “Ngoko bonke banikeni okubafaneleyo; mnikeni irhafu ofanelwe yirhafu, unikelo ofanelwe lunikelo, ukoyika ofanelwe kukoyikwa, imbeko ofanelwe yimbeko” (Rom. 13:7, 8).

Kutheni le nto ityala liphantse lasisibetho sika zwe-lonke kuwo onke amanqanabaisiqu, intlanganisela, nakurhulumente? Lo uluntu belusoloko ubuncinane lunepesenti ephantsi yabo basetyaleni. Kodwa namhlanje isixa esikhulu sabantu sisetyaleni, yaye kuphantse kungabi loncedo kubo.

Kule veki sizakuqwalase izizathu zetyala nendlela yokumelana nalo. Usenokungabi natyala, kodwa unako ukwabelana ngolu lwazi luxabisekileyo nosapho kunye nabahlobo abanokuncedakalo lulo.

_*Funda isifundo sale veki ukulungiselela iSabatha, Februwari 4._