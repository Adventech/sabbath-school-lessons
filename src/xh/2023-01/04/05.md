---
title:  UThixo Uyayiqwalasela Iminikelo Yethu
date:  25/01/2023
---

`Funda kuMarko 12:41-44. Nokuba sizizityebi okanye asiziso, myalezo mni esinokuwuthatha kweli bali? Mmiselo mni oku okuwufundisayo, kwaye singawusebenzisa njani kumava ethu onqulo?`

UYesu nabafundi baKhe babekwintendelezo yetempile apho ityesi zendyebo zazibekwe khona, waza wababukela abo babesizisa izipho zabo. Wayekufutshane ngokwaneleyo ukuba abone ukuba umhlolokazi unikele ngamaqhosha amabini ekondrante. Wayegalele konke awayenako. “Kodwa uYesu wayiqonda injongo yakhe. Wayekholelwa ukuba inkonzo yetempile lidinga noThixo, kwaye wayenomdla wokwenza konke kangangoko anako ukuyixhasa. Wenza awayenako ukukwenza, yaye isenzo sakhe sasizakuba sisikhumbuzo sokukhunjulwa kwakhe emaphakadeni, kwakunye novuyo lwakhe kunaphakade. Intliziyo yakhe yahamba nesipho sakhe; ixabiso laso laqikelelwa, hayi ngexabiso lengqekembe yemali, kodwa ngothando kuThixo kunye nomdla kumsebenzi waKhe ezaxhokonxa isenzo.”—Ellen G. White, Counsels on Stewardship, p. 175.

Enye ingongoma ebalulekileyo kukuba esi kuphela kwesipho uYesu awakha wasincoma-isipho kwibandla ekwakumbuvu ukuba limbukule Yena, ibandla elalishenxe ngokumandla kubizo nomsebenzi walo.

`Funda kwiZenzo 10:1-4. Kwakutheni ukuze umthetheli-khulu waseRoma axhamle utyelelo oluvela kwisithunywa sezulu? Zeziphi ezibini kwizenzo zakhe ezaye zaphawulwa lizulu?`

Kuyabonakala, ukuba imithandazo yethu ayiviwa nje kuphela ezulwini, kodwa nenjongo yezipho zethu nayo iyaphawulwa. Esi sicatshulwa siyaphawula ukuba uKorneli wayenikela ngesisa. “ ‘kuba apho bukhona ubutyebi benu, yoba lapho nentliziyo yenu’ ” (Mat. 6:21). Intliziyo kaKorneli yayilandela izipho zakhe. Wayekulungele ukufunda ngakumbi ngoYesu. Umthandazo kunye namalizo aqhagamshelene ngokusondeleyo kwaye abonakalisa uthando lwethu ngakuThixo kunye nabantu abafana nathi-imimiselo emibini emikhulu yomthetho kaThixo: “ ‘ “Uze uyithande iNkosi uThixo wakho ngentliziyo yakho iphela, nangomphefumlo wakho uphela, nangamandla akho ephela, nangengqondo yakho iphela; nommelwano wakho, njengoko uzithanda ngako” ’ ” (Luka 10:27). Owokuqala utyhilwa kumthandazo, owesibini kumalizo.