---
title:  Isikhuthazo sokuNikela
date:  22/01/2023
---

Siyamthanda uThixo kuba wasithanda kuqala. Ukunikela kwethu kungokusabela kwisipho saKhe esimangalisayo kuthi, uYesu. Eneneni, sixelelwa ukuba, “INkosi ayidingi minikelo yethu. Asinakuyityebisa ngezipho zethu. Uthi umdumisi: ‘Ngokuba zivela kuWe zonke izinto; sikunika okuvela esandleni saKho.’ Noko kunjalo uThixo uyasivumela ukuba sibonakalise ukuxabisa kwethu iinceba zakhe ngemigudu yokuzincama ukudlulisela oko kwabanye. Oku kuphela kwendlela esinako ngayo ukubonakalisa umbulelo nothando lwethu kuThixo. Ayikho enye ayivezileyo.”— Ellen G. White, Counsels on Stewardship, p. 18.

Xa siniklela “imali yethu” kuYesu, eneneni iqinisa uthando lwethu ngakuYe nakwabanye. Ngenxa yoko, Imali inako ukuba ngamandla okwenene okulungileyo. UYesu wachitha ixesha elininzi ethetha ngemali nobutyebi kunawo nawuphi umbandela ongomnye. Ivesi nganye qho kwezintandathu kuMateyu, Marko, noLuka ingemali. Iindaba ezilungileyo zegospile zezokuba uThixo angasikhulula ekudyiwazeni nasekuthandeni imali.

`Funda kuMateyu 6:31-34 nakwiDuteronomi 28:1-14. UThixo uthembisa ngokusenzela ntoni ukuba siyamthobela? Kukuzicingela kuthi ukuba sibange amadinga kaThixo? `

Iminikelo yethu ibubungqina bokulungela ukuzincama ngenxa kaThixo. Inako ukuba ngamava anzulu akwamoya, imbonakaliso yokuba ubomi bethu ngokupheleleyo bunikelwe kuThixo njengeNkosi yethu. Kuthi, njengoko iqhalo lesiNgesi lisithi, “kukubeka imali yethu apho umlomo wethu ukhoyo.” Ungatsho ukuba uyamthanda uThixo, kodwa iminikelo yesisa inceda ukutyhila (kwaye ikwaqinisa) olo thando.

Umnikelo ophuma kwintliziyo ethembele kuThixo osisiqu othe gqolo ukubonelela iintswelo zethu njengoko ebona ngcono. Iminikelo yethu ingqengqe kukweyiseka kokuba sifumene ingqiniseko yosindiso kuKristu. Ayikokuxolisa okanye ukuzingelana nokwamkeleka kuThixo. Ndaweni yoko, iminikelo yethu iphuphuma kwintliziyo eyamkele uKristu ngokholo njengeyona ndlela yobabalo nenkululo ekuphela kwayo neyaneleyo.

`Funda 2 Korinte 9:6, 7. Ithini iNkosi kuthi apha? Kuthetha ukuthini ukunikela “njengoko ubani agqibe entliziyweni yakhe”? Sifunda njani ukunikela ngokuchwayitileyo? `