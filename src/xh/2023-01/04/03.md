---
title:  Sixa sini Seminikelo?
date:  23/01/2023
---

`Funda kwiDuteronomi 16:17. Endaweni yepesenti, yeyiphi indlela uThixo ayinikayo njengesiseko sesixa seminikelo yethu?   `

Iminikelo yethu kukuvuma nembonakaliso yombulelo wethu kuThixo ngenxa yezipho zaKhe eziphuphumayo zobomi, inkululo, inkxaso, kunye neentsikelelo ezithe rhoqo zeentlobo ezininzi. Ngoko ke, njengoko siphawule kwindima engentla, isixa somnikelo wethu sixhomekeke kwinto esisikelelwe ngayo.

“ ‘Kuba bonke abanikwe okukhulu, kuya kufunwa okukhulu kubo’ ” (Luke 12:48).

`Funda kwiNdumiso 116:12-14. Sifanele kukuwuphendula njani umbuzo obuzwe kwindima ye-12? Imali ingena njani gingci kwimpendulo?`

Singaze simbuyisele njani uThixo ngazo zonke iintsikelelo zaKhe kuthi? Impendulo elula kukuba asinakuze sikwazi. Kukhangeleka ngathi okungcono esinokukwenza kukuba nesisa kumsebenzi kaThixo nasekuncedeni abantu abafana nathi. Xa uYesu wayethumela abafundi baKhe kuhambo lovangelo, wabaxelela “ ‘Namkele ngesisa, yiphani ngesisa’ ” (Mat. 10:8). Iminikelo yethu yinxalenye yokuphuhliswa kwesimilo sobuKristu. Ngenxa yoko siyaguqulwa ekuzicingeleni sisiwe eluthandweni; kufuneka sikhathalele abanye nomsebenzi kaThixo njengoko wayenjalo uKristu.

Masisoloko sikhumbula ukuba “Wenjenje uThixo ukulithanda. . . ude wancama” (bona kuYohane 3:16). Ngokwahlukileyo-ngokuqiniseke ngohlobo imini elandela ngayo ubusuku-ngokuya siqokelelela iziqu zethu, kokukona sizicingela ngakumbi ezintliziyweni zethu, kwaye kokukona siyakuziva siludwayi.

Kuxhomekeke kuthi ukugqiba ukuba sinikela sixa singakanani na kwaye iyeyiphi indawo eyamkela izipho zethu. Kodwa ukuzisa umnikelo eNkosini luxanduva lobuKristu elinamasolotya akwamoya nawesimilo. Ukutyeshela oku kukwenza umonakalo wakwamoya kwiziqu zethu, mhlawumbi ngaphezu kokuba siqonda, kanjalo.

`Iminikelo yakho, kunye nesimo sakho ngokuyinikezela, zithetha ntoni ngobudlelane bakho noThixo?`