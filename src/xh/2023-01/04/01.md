---
title:  Iminikelo kaYesu
date:  21/01/2023
---

### Funda Ukulungiselela Isifundo Sale Veki
2 Kor. 9:6, 7; Dut. 16:17; Ndum. 116:12–18; 1 ZiKro. 16:29; Marko 12:41–44; Marko 14:3–9.

> <p>Indima Yenkumbulo</p>
> “Ndingambuyisela ngantoni na uYehova konke ukundiphatha kwakhe kakuhle? Ndophakamisa indebe yosindiso, ndinqule igama likaYehova. Ewe, ndozizalisa izibhambathiso zam kuYehova, phambi kwabantu bakhe bonke kalokunje” (Ndumiso 116:12–14).

Ngaphandle kokubuyisa okweshumi, kukho iminikelo, nephuma kwi90 pesenti eseleyo kubuncwane bethu emva kokuba isishumi sethu sibuyiselwe kuThixo. Kulapho isisa sethu siqala khona. Iintlobo ezohlukeneyo zeminikelo zazinikelwa ngabantu bakaThixo, ezifana neminikelo yesono, eyayinikezelwa ngokusabela kubabalo lukaThixo, okanye iminikelo yombulelo, eyayinikezelwa ukuvuma inkuseleko kaThixo, kunye neentsikelelo zempilo, impumelelo, kwakunye namandla axhasayo. Kwakukho kanjalo neminikelo yamahlwempu, kwakunye neminikelo yokwakha nokuxhasa indlu yonqulo.

Xa sigqala ubukhulu bezipho zikaThixo kuthi, siqalisa ngoko ukubona ukunikela kwethu njengento engaphezu kokwandlala indawo yokumisa imoto okanye ukuthenga iimpahla zikanokutsho. Sizisa izipho zethu ngokusabela koko uThixo asenzele kona, ngokukodwa kwidini likaYesu. “Thina siyamthanda, ngokuba yena wasithanda kuqala”(1 Yohane 4:19). Ibandla, ngoko, nokuba likwingingqi yakho, inkomfa, okanye uzwe-lonke, lisebenzisa izipho zethu ukuqhubela phambili umsebenzi kaThixo. Kule veki sizakuqwalasela oko iBhayibhile ikuthethayo ngeminikelo njengenxalenye yokugcina kwethu izinto zikaThixo emhlabeni.

_*Funda isifundo sale veki ukulungiselela iSabatha, Janyuwari 28._