---
title:  Ukweyisa Ukubawa
date:  02/03/2023
---

Ukubawa ngumba osentliziyweni kwaye, njengekratshi nokuzicingela, kusoloko kungaqapheleki, nto leyo engunobangela wokuba kutshabalalise ngeyona ndlela yaye kukhohlise. Kunzima ngokwaneleyo okweyisa izono eziphandle: ukuxoka, ukrexezo, ukuba, unqulo-zithixo, ukwaphula iSabatha. Kodwa ezi zizenzo zangaphandle, izinto ekufuneka sicinge ngazo ngaphambi kokuba sisenze. Kodwa ukweyisa iingcinga ezimbi ngokunokwazo? Kunzima oko.

`Funda ku-1 Korinte 10:13. Sithembiso sini esinikezelwe apha, yaye kutheni le nto oko kubaluleke ngolo hlobo ukukuqonda kumba wokubawa? `

Ngoko ke, ngamandla kaThixo, singakhuseleka njani kwesi sono siyingozi silukuhlayo?

1\. Yenza isigqibo sokukhonza nokuxhomekeka kuThixo nokuba yinxalenye yosapho lwakhe. “Zinyuleleni namhla oyena niya kumkhonza; . . . ke mna nendlu yam siya kukhonza uYehova” (Yosh. 24:15).

2\. Yiba semthandazweni yonke imihla uze ubandakanye noMateyu 6:13, “Ungasingenisi ekulingweni, sihlangule enkohlakalweni. Ngokuba bubobakho ubukumkani, namandla, nozuko, kuse kuwo amaphakade.” Xa uziva ubawela into oyaziyo ukuba awumele kuba nayo, yithandazele, ubange amadinga aseBhayibhileni oloyiso, njengama- 1 Korinte 10:13.

3\. Yithi gqolo ekufundeni iBhayibhile. “Ndiyibeke intetho yakho entliziyweni yam, ukuze ndingoni kuwe” (Ndum. 119:11).

UYesu wayisingatha ingxaki yomntu/yesono. Wahendwa ngento yonke esihendwa ngayo. Kwaye ukuze abe namandla okuchasa, wachitha bonke ubusuku kunxibelelwano olunomthandazo noYise waKhe. Kwaye uYesu akazange awushiye lo mhlaba de waba kanti ngokufanayo wayakha indlela ngomzekelo waza emva koko wathembisa amandla okuba wonke umntu aphile ubomi bokholo nentobeloukuphuhlisa isimilo esifana nesikaKristu.

“Funani uYehova esenokufunyanwa; mbizeni esekufuphi. Ongendawo makayishiye indlela yakhe, indoda enobutshinga mayishiye iingcinga zayo, ibuyele kuYehova: woba nemfesane kuyo; ibuyele kuThixo wethu ngokuba woxolela ngokukhulu” (Isa. 55:6, 7).

`Ibe yintoni, ukuba ikhona, imiphumela ebomini bakho yokubawa? Zifundo zini ozifundileyo? Yintoni osadinga ukuyifunda kuyo?  `