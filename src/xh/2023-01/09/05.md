---
title:  UHananiya noSafira
date:  01/03/2023
---

Yayi lixesha elinika umdla kakhulu ukuba lilungu lebandla. Ukulandela ukuthululwa okumandla kukaMoya oyiNgcwele ngomhla wePentekost, abapostile babeshumayela igospile ngamandla, yaye namawaka ngamawaka ayezimanya nebandla.

“Bakubon’ ukuba bakhungile, yazanyazanyiswa indawo ababehlanganisene kuyo, bazaliswa bonke nguMoya oyiNgcwele, balithetha ilizwi likaThixo ngokungafihlisiyo. Ke kaloku inkitha yababekholiwe yayintliziyo-nye, imphefumlo mnye; kwaye kungekho namnye ubesithi kukho nto iyeyakhe empahleni yakhe; zonke izinto zaye zizozobudlelane kubo” (Zenzo 4:31, 32).

Icham elingako uHananiya noSafira abantu ababini ababe nalo, ukuba yinxalenye yebandla lokuqala, ukulibona likhula, nokubona ukubonakaliswa koMoya oyiNgcwele ngohlobo oluphawuleka kangako. “Kuba kwakungekho namnye phakathi kwabo, wayeswele, kuba bonke ababenemihlaba, nokuba zizindlu, babesithi bathengise ngazo, wazise amaxabiso ezo zinto kuthengisiweyo ngazo, bawabeke ezinyaweni zabapostile; waye ke elowo esabelwa njengoko ebesukuba eswele ngako” (Zenzo 4:34, 35).

Kwaku kule meko awathi uHananiya noSafira, ngokuqinisekileyo bechukunyiswe koko kwenzekayo kwaye benqwenela ukuba yinxalenye yako, bagqiba ekuthini bathengise umhlaba wabo baze babe nenxaxheba kwiinkqubo zebandla. Okwangoku, konke kusalungile.

`Funda kwiZenzo 5:1-11. Ucinga ukuba yeyiphi eyayimandundu, ukugoxa isixa semali okanye ukuxoka ngayo.Yintoni isohlwayo esiqatha ngolo hlobo?`

Ekuqaleni, kwakukhangeleka ngathi banyanisekile kulangazelelo lwabo lokunikela emsebenzini. Noko kunjalo, “emva koko, uHananiya noSafira bawuhlungisa uMoya oyiNgcwele ngokuyekela iimvakalelo zokubawa. Baqalisa ukusola isithembiso sabo baza kamsinya baphulukana nempembelelo emnandi yentsikelelo eyayifudumeze iintliziyo zabo ngolangazelelo lokwenza izinto ezinkulu bezenzela umsebenzi kaKristu.”—Ellen G. White, The Acts of the Apostles, p. 72. Ngamanye amazwi, nangona babeqalise ngenjongo eyiyeyona ingcono, ukubawa kwabo kwababangela bazise umphambili baze bazenze into abangeyiyo konke konke.

`“Kwabakho ukoyika kulo lonke ibandla, nakubo bonke abazivayo ezo zinto” (Zenzo 5:11, NKJV). Emva kwesi siganeko, abantu ngokuqinisekileyo makube bakulumkela ngakumbi ukubuyisa isishumi sabo. Kodwa le ngxelo ilusizi ayizange iqukwe eBhayibhileni njengesilumkiso kwisishumi. Endaweni yoko, isifundisa ntoni ngendawo ekunokukhokelela kuyo ukubawa?`