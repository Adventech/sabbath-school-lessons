---
title:  Esona Sono Sokuqala?
date:  26/02/2023
---

Umbuzo usoloko uvela, kwaye kuyaqondakala oko, ngendlela isono esaqhambuka ngayo kwindalo kaThixo. Siyaqonda ukuba njani, ubuncinane pha napha. Kwaye embindini waso, kwakungenxa yokubawa. Mhlawumbi ukubawa, ngoko, sesona sono sokuqala.

`Funda ku-Isaya 14:12-14. Zeziphi iintluva ezidandalaziswe apho ngokuwa kukaKhwezi? Ukubawa kwayidlala njani indima ebalulekileyo koko kuwa?`

“Enganelisekanga sisikhundla sakhe, nangona wayebekekile ngaphezu komkhosi wezulu, wagqaza wanqwenela imbeko efanele uMdali kuphela. Endaweni yokufuna ukumenza uThixo aphakame kwiintando nokuzibophelela kwazo zonke izidalwa, yaba ngumgudu wakhe ukuzuzela kuye inkonzo nentembeko yazo. Waza enqwenela uzuko uBawo ongunaphakade alubeke kuNyana waKhe, eli tshawe leengelosi lalangazelela igunya elalililungelo likaKristu kuphela.”—Ellen G. White, Patriarchs and Prophets, p. 35.

`Funda kuma-Efese 5:5 nakumaKolose 3:5. UPawulos ukudibanisa nantoni ukubawa, kwaye kutheni? `

Kunika umdla kanjani ukuba kabini uPawulos adibanise ukubawa kunye nonqulozithixo. Abantu benza unqulo-zithixo xa benqula-oko kukuthi, benikela ubomi babo-kwinto engenguye uThixo, into edaliweyo endaweni yoMdali (Rom. 1:25). Ukubawa, ngoko, kukunqwenela into esingafanele kuba nayo, yaye siyinqwenele kakubi ngeyona ndlela de umnqweno wethu ngakuyo, endaweni yeNkosi, kube lapho intliziyo yethu igxile khona?

Akuthandabuzeki, uKhwezi akazange azi kwasekuqaleni apho iminqweno yakhe emibi izakumkhokelela khona. Kunokuba njalo nakuthi. Umthetho ochasene nokubawa, umthetho okuphela kwawo ojongene neengcinga, unokusinqanda kwizenzo ezizakukhokelela ekwaphuleni eminye imithetho kanjalo. (Bona, umzekelo, ku-2 Samuweli 11.)

`Funda ku-1 Timoti 6:6, 7. Ukugxila koku uPawulos akubhala apha kunganceda njani ukusikhusela ekubaweni? `