---
title:  Into Esingelwe Phantsi Ekampini
date:  27/02/2023
---

Kungenzeka ukuba yayi lelinye lamaxesha abalaseleyo kwimbali kaSirayeli. Emva kweminyaka engama-40 yokubhadula entlango, ngelingeni babengena kwiLizwe leDinga. Ngommangaliso omandla, abantwana bakaSirayeli bawela uMlambo iYordane uzalisile-emhlabeni owomileyo. Okukuwela kumhlaba owomileyo kwakutsal’umdla kakhulu kangangokuba iintliziyo zookumkani babahedeni zaanyibilika, zaza azaba namoya wakulwa (Yosh. 5:1).

Umceli-mngeni wokuqala wokwenene ekweyiseni iKanan yayi sisixeko esibiyelweyo nesinqatyisiweyo saseYeriko. Akukho mntu wayesazi ngento emayenziwe ukweyisa abemi baseYeriko-noYoshuwa ngokwakhe. Ukuphendula umthandazo kaYoshuwa, uThixo watyhila icebo lokutshatyalaliswa kwesixeko, nabaye balilandela. Kodwa emva koko izinto zajika kakubi.

`Funda kuYoshuwa 7. Kweenzeka ntoni emva koloyiso olumandla lwaseYeriko, kwaye myalezo mni emasizithathele wona kweli bali? `

Esa kunkqangiswa, u-Akan wakuvuma akwenzileyo, esithi “ndazinqwenela” ezo mpahla. Igama lesiHebhere eliguquliweyo apho “ukunqwenela,” chmd, lisetyenzisiwe kwiindawo ezithile eBhayibhileni ngendlela entle kakhulu. Le ngcambu inye iyavela kuDaniyeli 9:23, umzekelo, xa uGabriyeli wayexelela uDaniyeli ukuba uyindoda “enqwenelekayo.”

Kule imeko, noko kunjalo, lo chmd wayeziindaba ezimbi. Nangona wawucace gca umyalelo wokungazithatheli nto kwizixeko ezithinjiweyo (Yosh. 6:18, 19), u-Akan wenza kanye loo nto, wazisa ukuhlazeka kwalo lonke uhlanga. Eneneni, emva kokoyiswa kwase-Ayi, uYoshuwa woyikisela ukuba “Aya kuva amaKanan, nabemi bonke belizwe, asirhawule, alicime igama lethu ehlabathini. Wenze ntoni na ke kwigama lakho elikhulu?”(Yosh. 7:9). Ngamanye amazwi, uYehova wayefuna ukusebenzisa oku kweyisa njengenxalenye yokwazisa iintlanga ezingqongileyo amandla nokusebenza kwaKhe kubantu baKhe. Izoyiso zabo (ngendlela eyahlukileyo) zazi zakuba lingqina kwiintlanga ngamandla kaYehova. Eneneni, emva kwempoxeko yase-Ayi, ngaphandle kokuphulukana nobomi bomntu, elo ngqina lamiselwa.

`Cinga ngendlela ekwanokuba lula ngayo ukuba u-Akan athethelele izenzo zakhe: eneneni, yintwana nje encinci xa uyithelekisa nempahla xa iyonke. Akukho uzakuyazi, kwaye izakonakalisa ntoni? Ngaphandle koko, usapho lwam luyayidinga imali. Singazikhusela njani kolu hlobo lokucinga luyingozi? `