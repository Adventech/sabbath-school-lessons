---
title:  Isisa Sasekhukhweni Lokufa
date:  08/03/2023
---

**Mimiselo mini emasiyithathe apha kwezindima zilandelayo ngokuphathelele kwindlela emasiyiphathe ngayo imali?**

`1 Tim. 6:17`

`2 Kor. 4:18`

`ImiZe. 30:8`

`Ntshum. 5:10`

Imali iyakwazi ukubabamba ngokumandla abantu, ukubamba okukhokelele kwintshabalalo yoninzi. Ngubani ongakhange eve ngabantu abenze izinto ezoyikekayo ngenxa yemali-nkqu naxa sele benentywenka yayo okokuqala?

Akumele kuba njalo, ngoko. Ngamandla kaThixo, sinokuweyisa umzamo wotshaba wokuthatha oko bekumela ukuba yintsikelelo (izinto eziphathekayo) luze luzijike zibe sisiqalekiso.

Kumba wokuba ligosa elililo ekucwangciseleni ukufa, inye ingozi abantu abajamelene nayo sisihendo sokuqweba ubuncwane ngoku, bathethelele oko kuqweba ngengcamango yokuba, uyabona, “Xa ndisifa, ndakukunikezela konke ngoko.” Nangona kungcono kunokukuchitha ngoku (omnye usozigidi wathi uyazazi ukuba uyakube uphile kakuhle xa itshekhi yomngcwabo wakhe iqakatha/ibuyiselwa kuwe ngenxa yokungabikho kwemali yayo ebhankini), sinako yaye kufuneka senze ngcono kunoko.

“Ndabona ukuba uninzi bayagoxa emsebenzini lo gama besaphila, bezolisa izazela zabo ngelithi bakuba nesisa besakufa; kunzima ukuba babe nesibindi sokusebenzisa ukholo nokuthemba uThixo banikele nantoni lo gama besaphila. Kodwa esi sisa sekhukho lokufa asikoko uKristu akufunayo kubalandeli baKhe; asikwazi kuthethelela ukuzicingela kwabaphilayo. Kwabo batshele nkqi kwimpahla yabo de kube ngumzuzu wokugqibela bayinikela ekufeni endaweni yokunikela emsebenzini. Iilahleko ziyenzeka ngokungenasiqabu. Iibhanki ziyasilela, kwaye impahla iyadleka ngeendlela ezininzi. Abaninzi banenjongo yokwenza into, koko bayakudungudelisa oko, aze uSathana asebenzele ukuthintela obo buncwane ekungeneni kwindyebo konke konke. Bulahleke ngaphambi kokuba bubuyiselwe kuThixo, aze uSathana achulumance xa kunjalo.”—Ellen G. White, Testimonies for the Church, vol. 5, p. 154.

`Kutheni le nto kufuneka silumke ngendlela esikuthethelela ngayo ukuzisebenzisa kwethu naziphi iintsikelelo eziphathekayo esinazo?`