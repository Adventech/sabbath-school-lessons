---
title:  Ukubuyisa
date:  04/03/2023
---

### Funda Ukulungiselela Isifundo Sale Veki
Luka 12:16–21, Ntshuma. 2:18–22, ImiZe. 27:23–27, 2 Kor. 4:18, Ntshuma. 5:10, Kol. 1:15–17.

> <p>Indima Yenkumbulo</p>
> “Ndeva izwi liphuma emazulwini, lisithi kum, Bhala, uthi, Banoyolo abafi, abo bafela eNkosini, kuthabathela apha; ewe, utsho uMoya, ukuba baphumle ekubulalekeni kwabo; imisebenzi yabo ke ilandelana nabo” (IsiTyhi 14:13).

Ngokuya sisondela ekupheleni kweminyaka yokwamkela, ingqalelo yethu yezezimali iguqukela ekulondolozeni ubuncwane bethu ngenxa yokucingela ukuphela kobomi. Untlaba-zahlukane wokusuka ekuphangeleni ukuya kumhlala-phantsi uyakwazi ukuba ngamava oyikekayo. Ngokwasezimalini zethu, yeyiphi indlela engcono yokubheka phambili?

Ngokuya abantu bekhula, baphantse ngokwendalo baqalise ukuzikhathaza ngengomso. Ezona zoyikiso zixhaphakileyo: ukunabel’uqaqaqa kwamsinya (ngaphambi kokuba usapho lukhathalelwe); ukuphila ixesha elide kakhulu (ukuphila ixesha elide kunobuncwane babo okanye iimali ezongiweyo); ukugula okusisithwakumbe (yonke imithombo yam ingemka ngexesha elinye); kwakunye nokulimala kwengqondo kunye/ okanye umzimba (ngubani oyakundihoya?)

Xa ehlomla kwezizoyikiso, u-Ellen G. White ubhala athi: “Zonke ezi zoyikiso zivela kuSathana. . . . Ukuba bangathatha indawo uThixo afuna bayithathe, iintsuku zabo zokugqibela ingazezona zingcono zimnandi. . . . Mababekele bucala inkxalabo nemithwalo, baze bagcine ixesha labo bonwabile kangangoko benako, yaye bavuthelwe izulu.”—Testimonies for the Church, vol. 1, p. 424.

Kule veki sizakuphonononga icebiso likaThixo ngokuphathelele kwiminyaka yethu yokugqibela. Zintoni izinto ekufuneka sizenzile, yintoni emasiphephe ukuyenza, yaye yeyiphi imimiselo emasiyilandele?

_*Funda isifundo sale veki ukulungiselela iSabatha, Matshi 11. 76_