---
title:  Ilifa Lakwamoya
date:  09/03/2023
---

Nangona kunzima ukwazi ukuba bebuyakuba yintoni ubomi ehlabathini ukuba abantu babengonanga, inye into esinokuyazi ngokuqinisekileyo: ngekungekho kuqweba, kungekho kunyoluka, kungekho ntlupheko-izinto ezigubungele ihlabathi lethu kususela kwimbali. Ubunini bethu, koko sikusebenzeleyo kunye, ukuba sikwenze ngokunyanisekileyo, kokwethu ngokwenene, noko kunjalo yimbonakaliso yobomi kwihlabathi eliwileyo. Ekugqibeleni, noko kunjalo, nokuba kungakanani esinako okanye esingenako, inye ingongoma ebalulekileyo ekufuneka sisoloko siyikhumbula.

`Funda ezi ndima zilandelayo.Yintoni ingongoma engumongo wazo zonke, kwaye kutheni le nto loo ngongoma kufuneka inefuthe koko sikwenzayo ngayo nantoni na ebubuncwane obuphathekayo uThixo asisikelele ngabo? (Ndum. 24:1, Heb. 3:4, Ndum. 50:10, Gen. 14:19, Kol. 1:15–17). `

Singamagosa nabaphathi koko sigosiswe ngako; oko kukuthi, uThixo ekugqibeleni ubanga konke, kwaye nguYe osinika ubomi, ubukho, kwakunye namandla okufumana kwanto. Kuyaqiqeka kuphela, ngoko, ukuba xa sigqibile ngoko uThixo asinike kona, kwaye silukhathalele nosapho lwethu, konke okunye okuseleyo sikubuyisele kuye.

“Ekunikeleni emsebenzini kaThixo, uziqwebela ubutyebi emazulwini. Konke okuqwebela phezulu kukhuselekile kwintlekele nelahleko, kwaye kongezelekela kwindyebo engunaphakade, engapheliyo.”—Ellen G. White, Counsels on Stewardship, p. 342.

Zininzi izinto ezintle ekunikeleni ngoku, lo gama sisaphila. Nazi ezimbalwa: Lo unikelayo unokuyibona imiphumela yesipho-isakhiwo esitsha sebandla, umntu omtsha osekholejini, ilinge lezovangelo elixhaswe ngemali, njalo njalo.

1. Isifundisi okanye umntu angaxhamla kwangoku xa intswelo imandla.
2. Akukho kuxhwithana phakathi kosapho okanye abahlobo emva kokufa kwakho.
3. Kubeka umzekelo omhle wemigaqo yosapho yesisa kunye nokuthanda abanye.
4. Kunciphisa umphemela werhafu yelifa.
5. Kuqinisekisa ukuba isipho siyakwenziwa kwinto enqwenelwa nguwe (kungekho     kuphazamiseka okuvela ezinkundleni okanye izizalwane ezingonelisekanga).
6. Kubonakalisa ukuba intliziyo yalo unikelayo iguqulwe ukusuka ekuzicingeleni ukuya ekungazicingelini.
7. Kugcina ubutyebi emazulwini.