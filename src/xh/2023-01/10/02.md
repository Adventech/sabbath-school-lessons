---
title:  Isiyatha Esityebileyo
date:  05/03/2023
---

`Funda kuLuka 12:16-21. Yintoni umyalezo osifaneleyo apha? Sohlwayo sini esimandla iNkosi eyasinika le ndoda inobuyatha, kwaye yintoni emayithethwe koko kuthi malunga nemo yethu koko sinako?`

Nangona umyalezo uphangalele kunoku, umntu angaxoxa ngelithi eli yayi libali uYesu awalibalisa ngento emayingenziwa kumhlala-phantsi. Ngokufanayo, ukuba umntu uyeka umsebenzi ukuya kuchitha ubuncwane abuqwebeliyo kwisiqu sakhe, makalumke yaye alithande eli bali. Ingxaki ayikho sekusebenzeni nzima okanye ukuzuza ubutyebi, ngokukodwa xa umntu ekhula kwaye, mhlawumbi, nkqu etyeba. Ingxaki ingqengqe kwimo ngakubo. Amazwi aKhe-“phumla, yidla, sela, yiba nemihlali” (Luka 12:19)—achaza oyena nqontsonqa apha.

“Iinjongo zale ndoda zazingekho ngaphezulu kunezo zezilwanyana ezitshabalalayo. Yayiphila ngathi akukho Thixo, akukho zulu, akukho bomi buzayo; ngokungathi yonke into anayo yayi yeyakhe, kungekho nto amtyala yona uThixo okanye umntu.”—Ellen G. White, Christ’s Object ISIFUNDOs, pp. 257, 258.

Ukuba, kweli nqanaba lobomi, sicinga kuphela ngeziqu zethu size singazinanzi iintswelo zabanye kwakunye nomsebenzi kaThixo, silandela umzekelo wesiyatha esisityebi. Kumzekeliso kaYesu kwakungekho luphawu lubonakalisa ukuba le ndoda isisityebi yayilivila okanye ingathembekanga. Ingxaki yayi kwindlela eyayiyichitha ngayo into uThixo ayigosise yona. Ngenxa yokuba singayazi imini yokubhubha kwethu, kufuneka sisoloko siyilungele ngokuphilela ukwenza intando kaThixo endaweni yokuzungulana nobomi bokuzicingela.

Umfanekiso oqhelekileyo ozotywe eBhayibhileni ngowokuba umntu usebenza aze ahlale evelisa kangangoko anako. Eneneni, kunika umdla ukuphawula ukuba ababhali beencwadi eziprofetayo ekaDaniyeli neSiTyhilelo bobabini, abaninzi bakholelwa ukuba, babekuma-80 eminyaka xa babe gqiba umsebenzi wabo. Oku kwakungexesha apho iminyaka eqhelekileyo yokufa yayikwisithuba sama-50. U-Ellen G. White wapapasha ezinye zezona ncwadi zakhe zaziwayo nezithandwayo, ezifana ne-Desire of Ages, emva kweminyaka engama-70 ubudala. Ubudala, ngoko, lo gama sisesempilweni, mabungathethi kuthi masiyeke ukuba nemveliso kunye, ukufikelela naphina, nokwenza okulungileyo.

UYesu wacebisa abo balinde ukuBuya kwaKhe kwesiBini ukuba bangalindi nje koko baqhubekeke besebenza kanjalo (Mat. 24:44–46).

`Kuyo nayiphi iminyaka yobudala kwaye nangasiphi isixa semali, singakuphepha njani ukweyela kumgibe eyangena kuwo le ndoda apha? Zibuze, “Ndiphilela ntoni?”`