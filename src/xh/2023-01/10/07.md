---
title:  Ingcamango Ngakumbi
date:  10/03/2023
---

U-Ellen G. White wabhala izahluko ezibini ngesi sihloko sibalulekileyo esingokwaba ubuncwane bethu. Bona “To (Aged and) Wealthy Parents,” in Testimonies for the Church, vol. 3, pp. 116–130, and “Wills and Legacies,” in Testimonies for the Church, vol. 4, pp. 476–485.

Likhona kanjalo necandelo elishukuxa ukucwangciswa kwelifa kwiCounsels on Stewardship, pp. 323–335. U-Ellen G. White wabhala kanjalo: “Oko abaninzi bacinga ukukudungudelisa de babe kanti bazakufa, ukuba bebengamaKristu ngokwenene bebezakukwenza lo gama besabambelele ngamandla ebomini. Bebezakuzinikela bona buqu kunye nempahla yabo kuThixo, baze, lo gama besebenza njengamagosa aKhe, babe nolwaneliseko lokwenza umsebenzi wabo. Ngokuba ngababi-mafa beziqu zabo, bebezakuwafikelela amabango kaThixo ngokunokwabo, endaweni yokudlulisela uxanduva kwabanye.”—Testimonies for the Church, vol. 4, p. 480.

Uthetha ukuthini ngokuba “ngababi-mafa eziqu zabo”? Kumyolelo wesiqhelo, lo wenza umyolelo uchonga umabi-lifa wokwahlula ubuncwane emva kokufa kwakhe ngokuhambelana neminqweno yakhe njengoko idandalazisiwe kumyolelo. Ngokuba ngumabi-lifa wesiqu sakho, ngokulula wahlula ubuncwane bakho ngokunokwakho lo gama usaphila. Ngokwenza oko, uyakuba nokwaneliseka bokubona imiphumela nokokwazi ukuba uziphethe ngokukuko iitalente uThixo akugosise zona.

KumaKristu, ukubuya kwesibini kukaKristu “liThemba elinoYolo.” Sonke sikhe sayicinga indlela ekuyakumangalisa ngayo ukubona uYesu esiza emafini ezulu. Sifuna ukuva amazwi athi, “Heke.” Kodwa ukuba siye saphunyuzwa ngaphambi kokuba uYesu abuye? Ukuba silandele intando yaKhe etyhiliweyo, siyakuba nokwaneliseka ngoku bokubona umsebenzi uqhubela phambili ngenxa yamalinge ethu, sisazi ukuba ngenxa yesicwangciso sethu selifa, umsebenzi uzakuqhubekeka naxa singasekho.

**Imibuzo Yengxoxo**

`Nangona sinokuziqwebela ubutyebi emazulwini ngoku, kutheni le nto oko kungeyo nto inye nokuzama ukuzuza, okanye nkqu “ukuthenga,” indlela yakho eya elusindisweni?`

`Lo gama kufuneka sibe nesisa ekunikeleni ngoko sinako ngoku, kufuneka kananjalo silumke. Kukangaphi sisiva abantu, ngokukodwa abamisi-mihla, besenza izibongozo zemali kuba isiganeko esithile sizakwehla ngomhla othile, kwaye kuba imali yethu ingazokuba namsebenzi ngoko, kungcono siyithumele kulungiselelo lwakhe ngoku? Singafunda njani ukwahlula phakathi kwale nkqatho kunye neendlela ezisemthethweni esinokuzisebenzisa kuzo imali yethu nangoku emsebenzini kaThixo?`