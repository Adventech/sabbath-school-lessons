---
title:  Siyinxalenye Yosapho LukaThixo
date:  01/01/2023
---

`“Ngenxa yoko ndiyawagoba amadolo am kuye uYise weNkosi yethu uYesu Kristu, ebizwe ngaye yonke imizalwane esemazulwini nesemhlabeni” (Efe. 3:14, 15). Mfanekiso mni ovezwa kule ndima, yaye leliphi ithemba elifumaneka apho?`

Ekuqaleni kulungiselelo lukaYesu, Yena uthi, “ ‘Thandazani ngoko nina nenjenje: Bawo wethu osemazulwini, malingcwaliswe igama lakho’ ”(Mat. 6:9). Kamva uyawuphinda kwaloo mthandazo ebucala kunye nabafundi baKhe (Luka 11:2). UYesu wasixelela ukuba uYise masimbize, “Bawo wethu osemazulwini.” Xa uYesu wayequbisana noMariya emva kokuvuka kwaKhe, wayefuna ukumanga Yena. “Uthi uYesu kuye, Ungandichukumisi; kuba andikanyuki ndiye kuBawo; ke yiya kubazalwana bam, uthi kubo, Ndiyenyuka, ndiya kuBawo, kuYihlo; kuThixo wam, kuThixo wenu” ’ ” (Yohane 20:17).

Ngenxa yokuba sinoBawo omnye noYesu, Yena ungumzalwana wethu, yaye thina sonke singabazalwana noodade eNkosini. UYesu waba lilungu losapho lwasemhlabeni ukuze sikwazi ukuba ngamalungu osapho lwasezulwini. “Usapho lwasezulwini nosapho lwasemhlabeni lunye.”—Ellen G. White, The Desire of Ages, p. 832.

`Funda kwi-Eksodus 3:10; Eksodus 5:1; namaGalati 3:26, 29. Ezi ndima zithini ngendlela uThixo asibiza ngayo? Kutheni oku le nto kumele ukukhuthaza ngeyona ndlela?`

Ngokwahlukileyo kwingcamango yokubonwa kwendalo nalapho sibonwa siyimiphumela nje yemithetho yemvelo ebandayo, engenankathalo, isiBhalo sona asifundisi nje kuphela ukuba uThixo ukho, koko nokuba uyasithanda kwaye unxulumana nathi ngendlela enothando kangangokuba umfanekiso wosapho usoloko usetyenziswa ukudandalazisa obo budlelane. Nokuba uYesu ubiza uSirayeli “Bantu Bam,” okanye thina “bantwana bakaThixo,” okanye xa ebiza uThixo uthi “Bawo wethu,” ingongoma isenye” UThixo usithanda ngendlela amalungu osapho afanele ukuthandana ngayo omnye komnye. Zamnandi ezo ndaba phakathi kwehlabathi, kulo nangokunokwalo, elikwaziyo ukukelema ngeyona ndlela!

`Cinga ngehlabathi apho ebesinokuphatha omnye njengosapho. Singafunda njani ukunxulumana ngcono nabo bonke abantu njengabantakwethu noodade.`