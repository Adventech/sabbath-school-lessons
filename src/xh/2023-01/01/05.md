---
title:  Amaxanduva Amalungu Osapho LukaThixo
date:  04/01/2023
---

Sonke sonwabela iintsikelelo zakwamoya nezethutyana kunye nezipho uThixo asinika zona. Konwabisa kangakanani ukwazi, ukuba nathi, “siyinxalenye yosapho.”

`Funda kwiDuteronomi 6:5 nakuMateyu 22:37. Kuthetha ntoni oku, kwaye sikwenza njani? `

Ungamthanda njani uThixo “ngentliziyo yakho” (Mat. 22:37)? Okunika umdla kakhulu, iBhayibhile isinika impendulo, kwaye asikuko oko ikulindeleyo inkoliso yabantu, nako.

`Funda kwiDuteronomi 10: 12, 13 naku-1 Yohane 5:3. Sithetha ngokweBhayibhile, kuyintoni ukusabela kwethu okukuko kubudlelane bethu bothando kunye noBawo wethu osemazulwini?`

Ukugcina umthetho? Ukuthobela imithetho? KumaKristu amaninzi, ngelishwa, ingcamango yokuthobela umthetho (ngokukodwa umthetho wesine) bubungqongqo ngokomthetho, kwaye babanga ukuba sibizelwa, ngokulula, ukuthanda uThixo nokuthanda ummelwane wethu njengoko sizithanda ngako. Noko kunjalo, uThixo uselubala: sibonakalisa uthando lwethu ngakuThixo nakubamelwane bethu, ewe, ngokugcina imithetho yaKhe.

“Kuba ukumthanda uThixo kuko ukuthi, siyigcine imithetho yakhe” (1 Yohane 5:3). Siqhelile ukujonga kule ndima, kanjalo, xa sithanda uThixo yaye, ngoko, sigcina imithetho yaKhe. Kulungile oko. Kodwa mhlawumbi singayifunda kanjalo ngale ndlela “olu luthando lukaThixo,” oko kukuthi, silwazi size silungcamle uthando lukaThixo ngokugcina imithetho yaKhe.

KuMateyu 7:21-27, uYesu wathi abo bawevayo bawenze amazwi kaThixo bafanekiswa nomakhi osisilumko owakhela indlu yakhe elulwalweni. Abo bawevayo kodwa bangawenzi bafanekiswa kumakhi osisiyatha owakhela indlu yakhe entlabathini-yaneziphumo ezitshabalalisayo. Bobabini balivile ilizwi; omnye wathobela, omnye akathobela. Iziphumo zenza umahluko phakathi kobomi nokufa.

`Cinga ngekhonkco phakathi kokuthanda uThixo kunye nokuthobela imithetho yaKhe. Kutheni le nto uthando ngakuThixo luzakubonakaliswa ngalo ndlela? Yintoni le isekugcineni imithetho ethi, ngokwenene ityhile olo thando? (ukuntluvisa: cinga ngoko kubangelwa kukungathobeli imithetho yaKhe.) `