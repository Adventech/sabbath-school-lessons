---
title:  Ingcamango Ngakumbi
date:  06/01/2023
---

“Intliziyo kaThixo ilangazelela abantwana baKhe abasehlabathini ngothando olunamandla ngaphezu kokufa. Ekuncameni uNyana waKhe, ubhokoxele kuthi lonke izulu kwisipho esinye. Ubomi nokufa nentethelelo yoMsindisi, ulungiselelo lweengelosi, ukucenga kukaMoya, uBawo esebenza ngasentla nangazo zonke, nomdla onganqamkiyo weziqu ezisezulwini,zonke zidweliswe endaweni yokukhululwa komntu.”—Ellen G. White, Steps to Christ, p. 21.

“Ukuba uwulahlile umna waza wazinikela kuKristu ulilungu losapho lukaThixo, kwaye yonke into esendlwini kaBawo yeyakho. Bonke ubuncwane bukaThixo buvulelekile kuwe, kokubini kwihlabathi langoko kwakunye nelo lizayo. Ulungiselelo lweengelosi, isipho soMoya waKhe, imigudu yezicaka zaKhe-zonke zezakho. Ihlabathi, nento yonke ekulo, lelakho kangangoko linokukulungela.”— Ellen G. White, Thoughts From the Mount of Blessing, p. 110.

**Imibuzo Yengxoxo**

`Ngazo zonke izipho ezimangalisayo uThixo azinika abantwana baKhe, siyanyanzeleka sibuze, njengoko wenzayo umdumisi, “Ndingambuyisela ngantoni na uYehova, ngako konke ukundiphatha kwakhe kakuhle?” (Ndum. 116:12). Yenza uluhlu lweentsikelelo nezipho zikaThixo kubomi bakho bakwamoya nobomzuzwana, uze ulungele ukwabelana ngalo neklasi yakho. Oku kukufundisa ntoni ngendlela nyani omele kukuba nombulelo ngayo kuThixo?`

`Nangona sicinga ngoThixo, kwaye oko kulungile, njengoMdali wethu, isiBhalo sithe gqolo sisifundisa ukuba unguMxhasi wethu kanjalo. (Bona Heb. 1:3; Yob 38:33–37; Ndum. 135:6, 7; Kol. 1:17; Zenzo 17:28; 2 Pet. 3:7.) Ukusuka kwiminyele ekwelimiweyo, ukusinga ekubetheni kweentliziyo zethu, ukuya kumandla adibanisa amasuntswana awenza yonke into eyaziwayo, ngamandla kaThixo axhasayo kuphela azigcine ziphila. Le nyaniso yeBhayibhile ingasinceda njani ukuba siqonde ukuba ayintoni na amaxanduva ethu kuThixo, ngendlela esisebenzisa ngayo nantoni na athe wasinika yona? Le nyaniso isinceda njani ekugcineni ubomi bethu nenjongo yobomi bethu zisemgaqweni onguwo?`

`Isifundo sithethe ngesizathu sokuba, kuko konke uThixo asinike kona, uYesu necebo losindiso abe sesona sipho sibalaseleyo kunazo zonke. Kutheni oko kuyinyaniso nje? Besizakuba nantoni ukuba besingenako oko kwakunye nethemba elikhulu okusibonelela ngalo? Umbhali womphiki-thixo wachaza abantu ukuba abayonto koko “amaqhekeza onakeleyo enyama enukayo kumathambo aqhawukanayo.” Kutheni, ngaphandle kwesipho segospile, ebezakuba nenqaku?`