---
title:  Imithombo Efumanekayo Kusapho lukaThixo
date:  03/01/2023
---

Esona sipho sikhulu sikaThixo ebantwaneni baKhe nguYesu Kristu, osizisela uxolo lokuxolelwa, ubabalo lokuphila imihla ngemihla nokukhula ngokwasemoyeni, kunye nethemba lobomi obungunaphakade.

“ ‘Kuba wenjenje uThixo ukulithanda kwakhe ihlabathi, ude wancama uNyana wakhe okuphela kwamzeleyo, ukuze bonke abakholwayo kuye bangatshabalali, koko babe nobomi obungunaphakade’ ” (Yohane 3:16). “Ke bonke abamamkelayo wabanika igunya lokuba babe ngabantwana bakaThixo, abo ke bakholwayo kwigama lakhe” (Yohane 1:12).

Usindiso lusisipho esisiseko kuba, ngaphandle kwesi sipho, yintoni engenye ebesinokuyizuza kuThixo ebinokubaluleka okwangoku? Nokuba yintoni na esinayo apha, ngenye imini sizakuba ngabafileyo singabikho kwaye kuyakuba njalo kuye wonke umntu owakha wasikhumbula, kwaye nakuphi okulungileyo esikwenzileyo kuyakulityalwa nako. Okokuqala nokuphambili, ngoko, kufuneka sisoloko sisibeka isipho segospile, oko kukuthi, uKristu naye ebethelelwe emnqamlezweni (1 Kor. 2:2), esembindini wazo zonke izicamango zethu.

Noko kunjalo, kunye nosindiso, uThixo usinika okuninzi ngakumbi. Kwabo babexhalabe ngokutya nempahla yabo, uYesu wabonelele ngentuthuzelo ngokuthi, “ ‘Funani ke tanci ubukumkani bukaThixo nobulungisa bakhe, zaye zonke ezo zinto ziya kongezelelwa kuni’ ” (Mat. 6:33).

`Funda iNdumiso 23:1, Ndumiso 37:25, namaFilipi 4:19. Ezi ndima zithini ngomsindleko kaThixo weentswelo zethu zemihla ngemihla? `

Kanjalo, xa uYesu wayethetha kubafundi baKhe ngokumka, wathembisa ngesipho sikaMoya Oyingcwele ukubonwabisa. “Ukuba niyandithanda, yigcineni imithetho yam. Mna ndiyakucela kuBawo, aninike omnye uMthetheleli, ukuze ahlale nani ngonaphakade: kwakunye noMoya wenyaniso, lowo lingenako ihlabathi ukumamkela, ngokuba lingamboni, lingamazi nokumazi. Nina ke niyamazi; ngokuba uhleli nani, kanjalo uya kuba kuni” (Yohane 14:15-17). “Uya kunikhokelela kuyo yonke inyaniso’ ” (Yohane 16:13)

Uze uMoya ngoKwawo unikezele ngezipho zakwamoya ezimangalisayo kubantwana bakaThixo. (Bona 1 Kor. 12:4–11.)

Ngamafutshane, ngoThixo “sihleli, siyashukuma, sikho” (Zenzo 17:28), uThixo “ ‘obanika bonke ubomi, nomphefumlo, nazo zonke izinto”(Zenzo 17:25), usinike ukuphila, idinga losindiso, iintsikelelo eziphathekayo, nezipho zomoya ukuze sibe yintsikelelo kwabanye. Kwakhona, nokuba buyintoni ubuncwane esinabo, nokuba ziyintoni na izipho okanye iitalente esisikelelwe ngazo, sizek’ityala ngandlela zonke kuMniki ngendlela esizisebenziyo ngayo ezo zipho.