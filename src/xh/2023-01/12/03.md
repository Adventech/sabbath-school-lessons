---
title:  Ubomi Obungunaphakade
date:  20/03/2023
---

Njengabantu (yaye nokuba siyathanda na okanye asithandi), unaphakade usilindile. Kwaye ngokweBhayibhile, lo naphakade uzakuza ngenye kwimbonakaliso ezimbini, phantse ngamnye kuthi njengeziqu: nokuba bubomi obungunaphakade okanye ukufa okungunaphakade. Kunjalo. Akukho khwel’ecingweni. Akukho kungxabalaza, intwana yecala elinye okanye elingelinye. Endaweni yoko, ngenye (ubomi) okanye enye (ukufa). Le ngokwenene yimeko yabo bonke okanye akukho nto.

`Funda kumaRoma 6:23 nakuYohane 3:16. Zigqibo zini ezithiwe theca kuthi?`

Kunzima ukucinga izinto ezicacileyo ezimbini okanye izikhetho ezicace ngakumbi, akunjalo?

Amathuba kukuba, ukuba ufunda oku, ukhethe ubomi obungunaphakade, okanye ngokuqinisekileyo ucinga ngabo. UThixo unesakhono esisodwa sokwenza nantoni na athi angayenza-ukuzalisekisa zonke izithembiso zaKhe. Indima yethu kukumkholelwa nje, sayame kwimifaneleko kaYesu, size ngokholo sithobele iLizwi laKhe.

`Funda kuYohane 14:1-3. Read John 14:1–3. Yintoni icebiso leNkosi kuthi kwindima 1, kwaye isithembisa ntoni kwiindima 2 no-3?   `

Kwintsuku zokugqibela zolungiselelo lwakhe lwasemhlabeni, uYesu wanikezela la mazwi amangalisayo ethemba nenkuthazo kubafundi baKhe. La mazwi ayezakufunqula imimoya yabo ngamaxesha okutyhafiswa nokulingwa. Kufuneka enze lo nto kuthi. UYesu wehla ezulwini, wabuyela ezulwini, kwaye usithembisile, “Ndiya kubuya ndize, ndinamkelele kum ngokwam; ukuze apho ndikhona mna, nibe khona nani.”

Kwaye, mhlawumbi ngaphezu kwayo nayiphi enye into, ukufa kukaKristu emnqamlezweni ekuzeni kwaKhe kokuqala yeyona ngqiniseko yethu inkulu yokubuya kwaKhe kwesibini, kuba ngaphandle kokuBuya kwesiBini, kwanceda ntoni okokuqala? Njengoko siqinisekile ukuba uYesu wasifela emnqamlezweni sinokuqiniseka ukuba, ewe, njengoko ethembisile: “ ‘Ndiya kubuya ndize, ndinamkelele kum ngokwam; ukuze apho ndikhona mna, nibe khona nani’ ” (Yohane 14:3).

`Gxila ngakumbi kwingcamango yokuba ukuza kokuqala kukaKristu kusisiqinisekiso sokwesibini. Kwenzeka ntoni kukuza kokuqala le yenza okwesibini kube lidinga esinokulithemba?   `