---
title:  Imivuzo Yokuthembeka
date:  18/03/2023
---

### Funda Ukulungiselela Isifundo Sale Veki
Heb. 11:6, Isa. 62:11, Rom. 6:23, Yohane 14:1–3, IsiTyhi 21, Mat. 25:20–23, Rom. 8:16–18.

> <p>Indima Yenkumbulo</p>
> Yathi ke kuye iNkosi yakhe, “ ‘Hee ke, mkhonzi ulungileyo, uthembekileyo! Ubuthembekile kwiinto ezimbalwa; ndiyakumisa phezu kweento ezininzi; ngena eluvuyweni lwenkosi yakho” ’” (Mateyu 25:21).

Nangona singenakuze sizizuzele usindiso, iBhayibhile isebenzisa ithemba lomvuzo njengesikhuthazo sokuphila okuthembekileyo njengabaxhamli abangafanelekanga bobabalo lukaThixo, ngoba ekugqibeleni nantoni na esiyifumanayo, isoloko yaye kuphela, ingobabalo lukaThixo.

Njengoko uDavide wabhalayo: “Umyalelo kaYehova ugqibelele, ubuyisa umphefumlo; isingqino sikaYehova sinyanisekile, sinika isiyatha ubulumko. Izimiselo zikaYehova zithe tye, zivuyisa intliziyo; umthetho kaYehova unyulu, ukhanyisela amehlo. Ukoyika uYehova kucocekile, kumi ngonaphakade; izigwebo zikaYehova ziyinyaniso, zibubulungisa kwaphela. Zinokunqweneleka kunegolide zona, nakunengcwengileweyo eninzi; zimnandi kunobusi, kunencindi yobusi. Zikwakhanyisela umkhonzi wakho; ekuzigcineni mkhulu umvuzo” (Ndum. 19:7–11).

Kwiindawo ezohlukeneyo iBhayibhile ithetha ngemivuzo yethu, oko sikuthenjisiweyo ngoKristu emva kokuBuya kwesiBini nesi siphambuka sibi sinesono siphele nyaa singekho.

Yintoni esiyithenjisiweyo, kwaye yintoni ingqiniseko esinayo yokuzuza oko sikuthenjisiweyo?

_*Funda isifundo sale veki ukulungiselela iSabatha, MATSHI 25._