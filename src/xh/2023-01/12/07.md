---
title:  Ingcamango Ngakumbi
date:  24/03/2023
---

Nanku umfanekiso obhaliweyo wosapho lwebandla olungabaphathi bezezimali abathembekileyo bomsebenzi kaThixo ehlabathini.

**UMbono wezobuGosa wamaBandla aBalindi Kwihlabathi Jikelele**

Ngelinye ixesha ikwingomso; yaye abefundisi kwakunye neenkokheli zebandle elikwingingqi yakho ziphumelele ekudaleni imeko yezobugosa ebandleni. Balifundisile, baliqeqesha, balixhasa, yaye balikhuthaza usapho lwebandla ekuphatheni ezezimali ngokweBhayibhile.

Abantu bahlomela imimiselo yeBhayibhile ebomini babo. Bayakhola kwisisa, besongela ngokuthe gqolo oko kungalindelekanga, kwaye bekhululeka kubukhoboka betyala lomthengi.

Iintlalo yobomi babo zinokuzilinganisela, ucwangco, kwakunye nokuzinikela.

Imali ishenxisiwe njengothixo olutshaba, yaye bayakhula kubudlelane babo kunye noThixo onguMdali.

Yintsasa yangeSabatha, yaye abantu bayafika ukuza enkonzweni. Ekuziphatheni kwabo kukho isimo soxolo-ukungabi naxhala ngenxa yemiba yezezimali, imo etyhutyhayo yokwaneliseka kwakunye nombulelo.

Ungquzulwano lwasemtshatweni ngezezimali luguzulwe ngokumandla. Bangena kunqulo benemo yokunxanelwa nokulindela ubukho nomsebenzi kaThixo phakathi kwabo.

Amacandelo ebandla axhaswe ngemali ngokupheleleyo, kwaye linokufikelela ngaphandle okumandla. Lolulela uthando lukaKristu ngeendlela eziphathekayo ngakwabo basweleyo.

Iimali zenziwe zafumaneka ukubonelela amacandelo ebandla axhasa isifundisi kwakunye nagcinwe ngokugqwesa.  Umbuzo ophambi kwethu sonke ngulo, “Yintoni uThixo asibizela ukuba siyenze ngayo nayiphi imithombo asigosise ngayo?”

**Imibuzo Yengxoxo**

`Eklasini, thethani ngombuzo wendlela emasiziqonde ngayo iimfundiso ezimbini ezicacileyo zeBhayibhile: usindiso ngokholo kwakunye nokuvuzwa ngokwemisebenzi. Ezi ngcamango zimbini sizilungelelanisa njani?`

`Kutheni le nto ukufunda ukwaneliseka koko sinako ngoku kungathethi kuthi asinakuzama ukwenza ngcono indawo esikuyo ngokwezezimali? Oko kukuthi, kutheni ezi ngcamango zingangqubani?`

`Akuthandabuzeki ukuba unaphakade usilindile. Loluphi ukhetho esilwenzayo ngoku, nkqu “oluncinane”, oluzakunceda ukugqiba ukuba sizakumchithela phi loo naphakade?`