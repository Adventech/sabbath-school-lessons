---
title:  UNowa Wababalwa
date:  05/02/2023
---

Ifanelwe kukuqwalaselwa eyokuba abo bafuna ubutyebi basezulwini basoloko bebizwa nguThixo ukuba benze iinguqu zobomi ezimandla apha emhlabeni. Kulungele ukujamelana kwanoko, ukuba sikhona isidingo.

`Funda kwiGenesis 6:5-14. Zeziphi iinguqu ezimandla ezeza kuNowa ngenxa yokuthobela uThixo? Mimiselo mini esinokuzifumanela yona apha kwihlabathi eliding ukulunyukiswa ngentshabalalo ezayo?`

UNowa wayenako ukuchitha ixesha nemithombo yakhe ekuzakheleni ekhaya, kodwa wakhetha ukwenza inguqu emandla ebomini bakhe nokuchitha iminyaka eli120 yobo bomi ekulandeleni isimemelelo sikaThixo sokwakha umkhombe.

Abaninzi abangakholwayo namhlanje bayaliphika ibali likaNogumbe njengentsomi, oko kusoloko kusekelezelwe kwiingqikelelo zobunzulu-lwazi ngemithetho eyaziwayo yendalo. Oku akuyonto intsha. “Ihlabathi ngaphambi koNogumbe lalicinga ukuba kangangeenkulungwane imithetho yendalo yayi miselwe. Amaxesha azenzekelayo eza ngokwe ndlela yawo. Kude kube ngoku imvula zange yanetha; umhlaba wawunyakamiswa yinkungu okanye umbethe. Imilambo kude kube ngoku zange igqithe kwimida yawo, kodwa yayiwadlulisela amanzi ayo elwandle. Imithetho engagungqiyo yawagcina amanzi ekukratyalakeni ngaphaya kwamanxweme ayo.”— Ellen G. White, Patriarchs and Prophets, p. 96. Ngaphambi koNogumbe, abantu babe xoxa ngelithi unogumbe akanakuze ehle ngenxa yomqondo otenxileyo wokukhoyo; emva koNogumbe, ngenxa yomqondo otenxileyo woko kukhoyo, baxoxa ngelithi akazange wakhona kwasekuqala. Njengoko iBhayibhile isithi: “Akukho nto intsha phantsi kwelanga” (Ntshuma. 1:9).

Kwelinye icala, iBhayibhile itsho kananjalo ukuba abantu abokukholelwa kwiziganeko zexesha lokugqibela, njengoko babe njalo kuNogumbe (bona ku- 2 Pet. 3:3–7). Singayilungiselela njani, ngoko, intshabalalo ezayo? Kukho isigqibo esicingiweyo esibizwa ngokuba “ukwaneliswa okulibazisekileyo.”Oku ngokuphandle kuthetha ukuba kufuneka siwenze ngomondo umsebenzi uThixo asibizele ukuba siwenze sinethemba lomvuzo ozayo oqaqambe ngakumbi. Asiyazi ukuba uKristu uzakubuya nini. Okubalulekileyo endaweni yoko kukuba, njengoNowa, senze oko uThixo akufunayo kuthi okwangoku, nkqu nokuba, njengoNowa, kufuneka senze iinguqu zobomi ezimandla.

`Ubuyakulungela kangakanani ukwenza inguqu emandla ebomini bakho bukaThixo ukuba, njengoNowa, ubuyakubizelwa ekwenzeni oko? (Intluva: Bona kuLuka 16:10.) `