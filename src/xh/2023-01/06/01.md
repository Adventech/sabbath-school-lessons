---
title:  Ukuziqwebela Ubutyebi Emazulwini
date:  04/02/2023
---

### Funda Ukulungiselela Isifundo Sale Veki
Gen. 6:5–14, Heb. 11:8–13, 2 Kor. 4:18, Gen. 13:10–12, Gen. 32:22–31, Heb. 11:24–29.

> <p>Indima Yenkumbulo</p>
> “ ‘Kuba komnceda ntoni na umntu, ukuba uthe walizuza ihlabathi liphela, waza wonakalelwa ngumphefumlo wakhe?’ ” (Marko 8:36, 37).

UYesu wasinika elona qhinga lingcono lotyalo-mali xa wayesithi:  “ ‘Ningaziqwebeli ubutyebi emhlabeni, apho konakalisa inundu nomhlwa, nalapho amasele agqobhozayo ebe; ziqwebeleni ke ubutyebi emazulwini, apho kungonakalisi nundu namhlwa, nalapho amasela angagqobhoziyo ebe’ ” (Mat. 6:19, 20). UYesu uqukumbela eli qhinga lakhe lotyalo-mali ngokuthi, “ ‘Kuba apho bukhona ubutyebi benu, yoba lapho nentliziyo yenu’ ” (Mat. 6:21). Ngamanye amazwi: ndibonise oko uyichithela kuko imali yakho, mna ndakukubonisa apho ikhoyo intliziyo yakho, kuba naphi na apho uyibeke khona imali yakho, iqinisekile eyokuba izakulandela nentliziyo yakho, ukuba aseyilapho kakade.

Ufuna intliziyo yobukumkani bukaThixo? Ukuba kunjalo, ngoko ke beka imali yakho apho izakuvuna khona imivuzo engunaphakade. Beka ixesha lakho nemali yakho nomthandazo emsebenzini kaThixo. Ukuba wenza njalo, kungekudala uzakuba nomdla ngakumbi kuloo msebenzi, kwaye nentliziyo yakho ngokunjalo. Kule veki sizakuphonononga iindima nemifuziselo ebonakalisa kuthi indlela yokuziqwebela ubutyebi emazulwini size, kamva, sivune umvuzo ongunaphakade.

_*Funda isifundo sale veki ukulungiselela iSabatha, Februwari 11._