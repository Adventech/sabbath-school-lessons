---
title:  U-Abram, uYise Wabathembekileyo
date:  06/02/2023
---

UThixo wabiza u-Abram uba ashiye ilizwe lakhe lokuzalwa nabantu bakhe aye kwilizwe Yena azakumbonisa lona. Kungaloo ndlela awathi waqaleka umnombo kaMesiya. Nangona iinkcukacha zinganikezelwanga, u-Abram kwafuneka ashiye ilizwe azalelwe kulo neminyaka yakhe yobutsha. Ngokuqinisekileyo, yayi ngesosigqibo silula, yaye ngaphandle kwamathandabuzo waancama uyolo oluthile lwehlabathi nezinto ezikholisayo ukuze akwenze oko.

`Funda kwiGenesis 12:1-3. “Zasikelelwa” njani “zonke izizwe zehlabathi” ngenxa yeli dinga kunye nokwamkelwa kwalo?`

Esi yayi sisiganeko esimandla esiguqula ubomi ku-Abram nosapho lwakhe. “Ngokholo u-Abraham wathi, akubizwa, wakululamela ukuba aphume, aye kuloo ndawo abeza kuyamkela ukuba ibe lilifa; waphuma ke, engazi kakuhle nalapho aya khona” (Heb. 11:8). “Intobelo ka-Abraham engakrokriyo yenye yobungqina obumangalisayo bokholo olunokufumaneka kuyo yonke iBhayibhile.”—Ellen G. White, Patriarchs and Prophets, p. 126.

Inkoliso yethu ayingekwazi ukushiya ilizwe layo lokuzalwa kunye nabahlobo bethu namalungu osapho. Kodwa u-Abram wakwenza oko. U-Abram waneliswa kukuba lapho uThixo wayemfuna abe khona. Kukhangeleka kungumnqa onjalo oku, u-Abram, u-Isake, noYakobi zange balizuze eloo lizwe ngamaxesha abo-noko kunjalo bahlala bethembekile kuThixo sekunjalo.

`Funda kumaHebhere 11:8-13. Uyintoni umyalezo ofanele thina apha?`

U-Abram wayesaziwa njengenkosi ngabo babe mngqongile. Wayesaziwa ngesisa, ikhalipha, imvuzemvuze, kwakunye nomkhonzi woThixo Osenyangweni. Ukungqina kwakhe ngoThixo kwakungumzekelo. Ngobabalo lukaThixo, siziindlalifa no-Abraham. “Njengokuba u-Abraham wakholwayo nguThixo, kwaza oko kwabalelwa ebulungiseni kuye. Yazini ngoko ukuba abaselukholweni, ngabo abo abangoonyana baka-Abraham” (Gal. 3:6, 7). “Ukuba ke nina ningabakaKristu, niyimbewu ka-Abraham ngoko, neendlalifa ngokwedinga” (Gal. 3:29).

Ku-Abraham, njengakuNowa, sibona umntu esenza isigqibo esimandla esiguqula ubomi ngenxa yokuthobela uThixo.

`Funda ku-2 Korinte 4:18. Umyalezo wale ndima umele ukuba nefuthe elinjani kuhlobo lwezigqibo zasemoyeni esizenzayo? UMoses no-Abraham bawulandela njani loo mmiselo mnye?`