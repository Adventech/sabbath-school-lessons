---
title:  Indodana Esisityebi
date:  14/02/2023
---

Asazi lukhulu ngendodana esisityebi ingekuko ukuba yayiselula, ingumlawuli, kwaye isisityebi. Kwaye yabanomdla kwizinto zasemoyeni, kanjalo. Yayisemandleni ngeyona ndlela kuba yeza kuYesu ibaleka (Marko 10:17). Yayi semdleni wokufunda ngobomi obungunaphakade. Eli bali libaluleke ngeyona ndlela kangangokuba lishicilelwe kuzo zontathu iigosipile ezishwankathelayo: Mateyu 19:16–22, Marko 10:17–22, noLuka 18:18–23.

`Funda kuMateyu 19:16-22. UYesu wayethetha ukuthini xa wayesithi kuye, “Ukuba unga ungafezeka, hamba uyokuthengisa ngeempahla zakho, uphe amahlwempu; woba nobutyebi emazulwini; uze ke undilandele” (Mat. 19:21)? `

UYesu akathi inkoliso yethu mayithengise konke esinako size ke sinike amahlwempu loo mali. Kodwa imali makube yayi sisithixo sale ndodana isisityebi, kwaye nangona impendulo kaYesu ingakhangeleka inobuzaza noko, Yena wayesazi ukuba eli yayilithemba lokugqibela lo sindiso kule ndoda.

IBhayibhile ithi yemka ibuhlungu ngenxa yokuba yayi sisityebi kakhulu, nto leyo ibonisa indlela eyayiyinqula ngayo imali yayo. Wanunuswa ngobomi obungunaphakade kwakunye nendawo kwisigqeba sikaYesu (“Yiza undilandele”amazwi amanye uYesu awawasebenzisayo ukubiza abafundi abali-12. Noko kunjalo asiphindanga sive ngalityendyana kwakhona. Wananisa unaphakade ngenxa yobuncwane bakhe bomhlaba.

Unaniselwano olubi ngolohlobo, lwalu ngenjalo? Umzekelo olo lohlobo wokungalandeli “ukwanezwa okulibazisekileyo” (bona kwisifundo seveki ephelileyo). Ukukhetha ngohlobo eyakhetha ngayo le ndoda yeyona nkohliso kuba, nokuba yintoni into ephathekayo ubutyebi obunokusinika yona ngoku, kungekudala sonke sizakufa size sijamelane nethemba lika naphakade. Kwaye kwelinye icala, inyambalala yabo bazizityebi bafumanise ukuba ubutyebi babo akubanikanga uxolo nolonwabo ebebenethemba lwalo; eneneni, kwiimeko ezinzi, kukhangeleka kwenzeke into engenye. Ziyinqwaba ngeyona ndlela ingxelo zobomi ezibhaliweyo zendlela ebebelusizi ngayo abantu ebebezizityebi. Eneneni, kuyo yonke imbali eshicilelweyo omnye wemizobo engcono owakha wakho wendlela obunganelisi ngayo ubutyebi, kubo ngokunokwabo, ufumaneka kwincwadi yeNtshumayeli. Nokuba zeziphi ezinye izifundo umntu anokuzithatha kuyo, inye ingongoma egqamayo: imali ayinako ukuthenga uxolo nokonwaba.

`“Kuba othe wathanda ukuwusindisa umphefumlo wakhe, wolahlekelwa nguwo; ke yena othe wawulahla umphefumlo wakhe ngenxa yam, nangenxa yeendaba ezilungileyo ezi, wowusindisa. Kuba komnceda ntoni na umntu, ukuba uthe walizuza ihlabathi liphela, waza wonakalelwa ngumphefumlo wakhe? Okanye worhola ntoni umntu, ibe sisananelo somphefumlo wakhe? (Marko 8:35–37). Kuthetha ukuthini ukulahla ubomi bakho ngenxa yegospile?`