---
title:  UZakeyu
date:  15/02/2023
---

UZakeyu wayengumYuda osisityebi owayezenzela imali yakhe ngokusebenza njengombuthi werhafu wamaRoma athiyiweyo. Ngenxa yoko, nangenxa yokuba yena nabanye ababuthi berhafu babebiza irhafu ethe kratya kunaleyo yayifuneka, uZakeyu wayethiyiwe yaye ebizwa ngokuba “ungumoni.”

UZakeyu wayehlala eYeriko, neyayimi kwindlela yonaniselwano eyayinoshishino oluninzi lorhwebo. Ukuqubisana kukaZakeyu noYesu kwakungeyonto ezenzekeleyo. UZakeyu kuyabonakala wafikelela kukweyiseka kwasemoyeni waza wanqwenela ukwenza iinguqu ezithile ebomini bakhe. Wayevile ngoYesu waza wanqwenela ukumbona Yena. Makube laphuma ilizwi elithi iqela uYesu ahamba nalo lizakufika eYeriko ngala mini. UYesu kwakufuneka ecande eYeriko ukusuka eGalili, kuhambo lwaKhe lokugqibela ukusinga eYerusalem. Amazwi okuqala kaKristu kuZakeyi atyhila ukuba, nkqu kwangaphambi kokuba angene kwesa sixeko, uYesu wayesazi konke ngaye.

`Funda kuLuka 19:1-10. Zaba yintoni iyantlukwano phakathi kwamava ale ndoda isisityebi noYesu kunye nalawo endodana esisityebi?`

UZakeyu nendodana esisityebi babenezinto abafana ngazo. Bobabini babezizityebi; bobabini babefuna ukubona uYesu, kwaye bobabini babefuna ubomi obungunaphakade. Kodwa ukuza kuthi xhanxe apha izinto ezifanayo ziyaphela.

Qaphela ukuba xa uZakeyu wayesithi uzakunikezela “isiqingatha sempahla yakhe” (Luka 19:8)kumahlwempu, uYesu wawamkela lo mqondiso njengembonakaliso yamava enguquko yokwenene. Akazange athi kuye, Ngxee, Zac, kodwa njengakwindodana esisityebi, yinto yonke okanye ingabikho. Isiqingatha asizikuyiqhawula. Ngoba? Kungenzeka kakhulu ukuba, nangona ngokuqinisekileyo uZakeyu wayebuthanda ubutyebi bakhe, babungesosithixo kuye njengoko babusiso kwindodana esisityebi. Eneneni, singakwazi oko uYesu wakuthethayo kuye ngokutsolileyo, uZakeyu nguye othetha kuqala ngokunikezela imali kumahlwempu. Ngokwahlukileyo, uYesu kwafuneka axelele indodana esisityebi ngokutsolileyo ukuncama konke; kungenjalo kwakuzakumtshabalalisa. Nangona uZakeyu, njengaye nawuphi umntu osisityebi, wayedinga ukuhlakanipha ngeengozi zobutyebi, wayekhangeleka ebubeke phantsi kolawulo olungcono kunoko yayi senza indodana esisityebi.

“Emva kokuba indodana esisityebi yemkayo kuYesu, abafundi bakhwankqiswa kukuthetha kweNkosi yabo, ‘Hayi, ukuba ngenkankulu, ukuthi abo banobutyebi bangene ebukumkanini bukaThixo. Badanduluka omnye komnye, ‘Ngubani na ke ongasindiswayo?’ Ngokuba benombonakaliso wamazwi kaKristu, ‘Izinto ezingenakwenzeka kubantu, zinokwenzeka kuye uThixo.’ ’ Marko 10:24, 26; Luka 18:27. Babona indlela, ngobabalo lukaThixo, isityebi esinokungena ngayo ebukumkanini.”—Ellen G. White, The Desire of Ages, p. 555.