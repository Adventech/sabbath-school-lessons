---
title:  Ingcamango Ngakumbi
date:  17/02/2023
---

“ ‘Xa ke athe wafika uNyana woMntu esebuqaqawulini bakhe, enazo zonke izithunywa ezingcwele, ngelo xa uyakuhlala phezu kwetrone yobuqaqawuli bakhe; zihlanganiswe phambi kwakhe zonke iintlanga, abahlule abanye kwabanye’ Kungaloo ndlela uKristu awathi wazoba kubafundi baKhe isiganeko somgwebo omkhulu. Waza wabonakalisa isigqibo sayo njengesixhomekeke kwingongoma enye. Xa iintlanga zihlanganiselwa phambi kwaKhe, kuyakubakho amaqela amabini, kwaye nesiphelo sawo sikanaphakade siyakugqitywa koko akwenzileyo okanye atyesheleyo ukukwenzela Yena kwabo bangamahlwempu nababandezelekileyo.”—Ellen G. White, The Desire of Ages, p. 637.

“Ngokuya uvula ucango lwakho kubantu bakaKristu abasweleyo nababandezelekileyo, wamkela iingelosi ezingenakubonwa. Umema ubudlelane beziqu zasezulwini. Zizisa impepho engcwele yovuyo noxolo. Ziza zinemibongo emilebeni yazo, ize intsholo ephendulayo ivakale emazulwini. Sonke isenzo senceba senza umculo apho. UBawo kwitrone yaKhe uyababala abasebenzi abangazicingeliyo phakathi kwamagugu akhe axabisekileyo.”—The Desire of Ages, p. 639.

**Imibuzo Yengxoxo**

`”Kuba alisayi kuza lingabikho ihlwemphu phakathi kwelizwe elo” (Dut. 15:11). Ngaphandle kwenyaniso yokuba esi siprofeto, nangona sineminyaka eliwaka ubudala, ngelishwa sizalisekile, simele kukusiqonda njani namhlanje? Abanye basebenzise la mazwi kuko konke kodwa ukuthethelela ukungancedi amahlwempu, becinga ngolu hlobo, “Kunjalo, uThixo wathi amahlwempu azakuhlala ekhona phakathi kwethu, ngoko ke, yindlela okuyiyo.” Yintoni isiphoso saloo ngcingane?`

`Funda ku-1 Timoti 6:17-19: “Abazizityebi kweli phakade langoku bathethele bangakratshi, bangathembeli butyebini bungagqalekiyo; mabathembele kuThixo ophilileyo, obeka phambi kwethu izinto zonke ngokobutyebi, ukuba zidliwe; benze okulungileyo, babe zizityebi zemisebenzi emihle, babe nokwaba kakuhle, babe nobudlelane, baziqwebele isiseko esihle, base exesheni eliza kuza, ukuze babubambe ubomi obungunaphakade.” Qaphela into eyingozi:  ukuthembela kubutyebi bomntu endaweni kaThixo ophilayo. Kutheni le nto kulula ngolo hlobo kwabo banemali ukukwenza oko, nangona besazi ukuba kakade nkqu loo mali yabo yonke ayokubagcina bephila. Kutheni le nto sonke kufuneka silumke ngokungakholisi ngayo nayiphi into ingengoThixo ophilayo?`