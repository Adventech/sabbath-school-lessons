---
title:  Mzukise uYehova
date:  10/01/2023
---

Incwadi yeMizekeliso ayigxilanga kakhulu kokulungileyo nobubi njengoko ingobulumko nobuyatha. Xa ubani efunda kule ncwadi, ubani uyakubona amaqithiqithi obulumko nemingcipheko yobuyatha.

`Funda kwiMizekeliso 3:1-10. Zithembiso zini ezimangalisayo ezidandalaziswe apha? Kanjalo, ithetha ukuthini “intlahlela yongeniselo lwakho”?  `

UThixo ucela ukuba simbeke kuqala elulawulweni lwazo zonke izinto zethu njengokuvuma ubunini baKhe kwizinto zonke, kwakunye nokubonakalalisa kwethu ukholo kuYe ngokusibonelela. Kodwa nangaphezu koku, utsho ukuthi ukuba sithe sambeka ekuqaleni, Yena ngoko uyakusikelela oko kuseleyo. Ukuze thina sikwenze oku-oko kukuthi, ukumbeka phambili-sisenzo sokholo, isenzo sokukholosa, imbokaliso yokukholosa ngoYehova ngentliziyo yakho yonke yaye, ngokwenene, ungayami kokwakho ukuqonda (okubaluleke ngakumbi, kuba amaxesha amaninzi izinto ziyenzeka esingaziqondiyo nesingakwazi kuziqiqa kakuhle).

Akukho nto, ngoko, efanele kukusahlula ngakumbi ekuthembeni uThixo nothando lwaKhe kunoko usenza umnqamlezo. Xa uqonda oko ngamnye kuthi akunikiweyo ngoYesu, hayi nje kuphela njengoMdali (Yohane 1:1-4) noMxhasi wethu (Heb. 1:3), koko kanjalo njengoMkhululi wethu (IsiTyhi. 5:9), ukubuyisela kuThixo intlahlela yako konke esinako, eneneni, kokona kuncinci esinokukwenza.

“UYehova akasibangi nje kuphela isishumi njengesaKhe, kodwa usixelela nendlela emasibekwa ngayo bucala njengesaKhe. Uthi, ‘Mzukise uYehova ngobuncwane bakho, nangentlahlela yonke yongeniselo lwakho.’ Oku akufundisi ukuba masichithe esinako kwiziqu zethu, size sizise kuYehova intsalela, nokuba yona izakube isisishumi esinyanisekileyo. Isixa sikaThixo masibekelwe bucala kuqala.”—Ellen G. White, Counsels on Stewardship, p. 81.

UThixo uthi ukuba sithe sambeka phambili, “ogcwala amaqonga ethu”. Noko kunjalo oku akuzokwenzeka ngommangaliso; oko kukuthi, akuzokothuka ngenye imini ufumanise ukuba amaqonga akho novimba ngesiquphe bagcwele.

Endaweni yoko, iBhayibhile izele yimimiselo engobugosa obububo, ucwangciso oluhlakaniphileyo, kwakunye noxanduva lwemali, nalapho intembeko koko uThixo asixelela ukuba masikwenze ilolona xanduva lokuqala noluphambili kuthi.

`Sikwazi njani, ngoko, ukufunda ukuthembela kuThixo nakwizithembiso zaKhe ngamaxesha anzima ezezimali xa, kanye sizama ukuthembeka, amaqonga noovimba bengagcwelanga? `