---
title:  Umnqophiso Wosindiso
date:  08/01/2023
---

Ukufa kukaYesu eKalvari kwenza usindiso lwafikeleleka kumntu wonke owakha waphila okanye osezakuphila. Ngokungafaniyo nesithembiso samaxesha onyaka, usindiso olukho cala-nye-alunikezelwa kumntu wonke, kungananzwanga oko akwenzayo. Inkolelo yokuba wonk’ ubani uyakusindiswa ibizwa ngokuba “wonke wonke.”

Endaweni yoko, uYesu ngokuselubala wafundisa ukuba, nangona efele lonke uluntu, inkumbula yabantu ihamba indlela ephangaleleyo esinga kwantshabalala nasekufeni okungunaphakade (Mat. 7:13, 14).

**Yintoni ethethwa zezi ndima ngendlela abantu abasamkela ngayo isipho sosindiso ngoYesu?**

`1 Yohane 5:13`

`Mat. 10:22`

`Yohane 6:29`

`2 Pet. 1:10, 11`

UPawulos wayeyiqonda imo entlantu-mbini yomnqophiso wosindiso. Esazi ukuba kungekudala uzakubulawa, kwaye naphakathi kokuba uninzi loo gxa bakhe babemfulathele, uPawulos wamxelela enengqiniseko umhlobo wakhe oyintanda uTimoti ukuba ulibambe kwada kwasekupheleni elakhe icala lesivumelwano. “Kuba mna sendithululwa ngokomnikelo; nalo ixesha lokunduluka kwam likufuphi. Umzamo omhle ndiwuzamile, ugqatso ndilufezile, ukholo ndilugcinile. Okokugqibela ndibekelwe isithsaba sobulungisa, eya kundibuyisela ngaso ngaloo mini iNkosi, umgwebi olilungisa; ingabi ndim ndedwa ke, ibe ngabo bonke abakuthandayo ukubonakala kwayo” (2 Tim. 4:6–8).

UPawulos uthi, “Ndikulungele [ngenxa yokuba] umzamo omhle ndiwuzamile, nogqatso ndilufezile, ukholo ndilugcinile.” UPawulos, ngoko, wayesoloko ecacelwe kukuba usindiso lungokholo kuphela, hayi ngezenzo zomthetho, yaye apha akajonganga kwimisebenzi yakhe okanye iimpumelelo zakhe njengezimzuzisa umfaneleko kuThixo. “Isithsaba sobulungisa” esimlindileyo bubulungisa bukaYesu, athe uPawulos, ngokholo, wabubangela yena siqu waza wabambelela de kwasekupheleni kobomi bakhe.

`Nangona usindiso lusisipho esingasifanelanga, yintoni umahluko phakathi kwabo basamkela isipho kunye nabo bangasamkeliyo? Ukwamkela esi sipho kufuna ukuba senze ntoni?`