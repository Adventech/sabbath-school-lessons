---
title:  Ingcamango Ngakumbi
date:  13/01/2023
---

“Nanini na abantu bakaThixo, kulo naliphi ixesha lehlabathi, bathe balenza ngokuchulumancileyo nangomzimb’ongenaxha icebo laKhe kwisisa esicwangcisiweyo [ukubuyisa okweshumi] nakwizipho neminikelo, baye basiqonda isithembiso esimileyo sokuba impumelelo izakulandela yonke imisebenzi yabo kanye ngokulinganayo nokuthobela kwakhe imiyalelo yaKhe. Xa bevuma amabango kaThixo baze balulamele imiyalelo yaKhe, bemzukisa ngobuncwane babo, amaqonga abo akugcwala yintabalala. Kodwa xa babemphanga uThixo kwizishumi neminikelo babesenziwa baqonde ukuba abaphangi nje Yena yedwa kodwa iziqu zabo, kuba wayezibamba iintsikelelo ngakubo ngokufanayo nendlela ababeyibambe ngayo iminikelo yabo kuYe.”—Ellen G. White, Testimonies for the Church, vol. 3, p. 395.

IBhayibhile iyibeka icace gca eyokuba sisindiswa ngokholo kuphela, isipho sobabalo lukaThixo. Intobelo yethu kwimithetho kaThixo kukusabela kubabalo lukaThixo; ayiluxhamli (kakade, ukuba beluxhanyulwa, belungazokuba lubabalo: bona kumaRom. 4:1–4).

Eneneni, xa sikhangela umnqophiso ontlantu-mbini kaThixo kunye nathi, singazibona zombini iintsikelelo zethu namaxanduva. Ngendlela esisabela ngayo koko uThixo asibonelela ngako, simisela ubudlelane bethu kunye naYe size, ngokukakhulu, sifince isiphelo sethu. Intobelo-inkonzo nomanyano lothandongumqondiso wokwenene wobufundi. Endaweni yokusikhulula kwintobelo, lukholo, kwaye ukholo lodwa, olusenza sixhamle kubabalo lukaKrisu, olusenza sinikezele intobelo uThixo ayifuna kuthi.

**Imibuzo Yengxoxo**

`Kuthiwa ukuba wonke uMlindi ebethembekile ekubuyiseni isishumi, ibandla lethu belizakuba nemali egqithisileyo yokwenza konke elidinga ukukwenza ukusasaza udaba. Wenza ntoni, ngokuphathelele kwizishumi neminikelo, ukunceda ibandla ukwenza oko libizelwe ukukwenza?`

`Gxila kakhulu kwingcamango yendlela okubaluleke ngayo ukukhetha kwethu nemisebenzi yethu kubudlelane bethu noThixo. Siyigcina njani imibuzo yemisebenzi nentobelo, kuquka nokuhlawula isishumi nobugosa obububo, phambi kwethu kodwa singakhange seyele kumgibe wobungqongqo emthethweni?`

`Eklasini, thethani ngombuzo osekupheleni kwesifundo sangoLwesibini ngokuza kwamaxesha anzima nkqu naxa besithembekile. Sikuqonda njani oku xa kusenzeka, kwaye sizinceda njani singatyhafiswa xa kusenzeka?`