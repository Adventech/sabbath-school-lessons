---
title:  Ukuphulaphula Ngenkuthalo
date:  09/01/2023
---

Incwadi yeDuteronomi yinguqulelo eshicilelweyo yemiyalezo yokuvalelisa kukaMoses kwisizukulwana sesibini samaSirayeli emva kweminyaka engamashumi amane yokubhadula entlango. Le miyalezo yavakaliswa kumathafa akwaMowabhi kanye kwimpuma yeYeriko. IDuteronomi ngokufanelekileyo ibizwe “Incwadi Yenkumbulo.”

Kule ncwadi, uMoses uphonononga imisebenzi ethembekileyo kaThixo kuSirayeli. Ubalisa iihambo ukusuka kwiNtaba yeSinayi ukusinga eKadesh Barneya kumda weLizwe leDinga, kwangokunjalo novukelo kunye neminyaka engama-40 yokubhadula entlango. Imisela kwakho iMithetho eliShumi, amabango esishumi kunye nendlu yobuncwane esembindini. Kodwa ingqalelo esemqoka yeDuteronomo kukuthobela uThixo nokwamkela iintsikelelo zaKhe. UMoses uzoba uThixo njengaLowo onesakhono, nolangazelelo, lokukhathalela abantu baKhe.

`Funda kwiDuteronomi 28:1-14. Zeziphi iintsikelelo ezinkulu ezithenjiswa abantu? Kodwa yintoni ekufuneka beyenzile ukuze bazizuze?  `

UMoses wayekunyamekele ngeyona ndlela ukuba abantu baqonde ukuba uThixo engqondweni wayeneentsikelelo ezikhwankqisayo, nkqu ezimangummangaliso zabo. Amazwi aKhe, “ukuba uthe waliphulaphula ngenkuthalo,” ayebazisa ukuba isiphelo sabo esingunaphakade sisemngciphekweni apha. Imbonakaliso emangalisa ngolo hlobo yenyaniso yokukhetha okukhululekileyo. Babe luhlanga lwaKhe alunyulileyo, abaxhamli beentsikelelo ezinkulu kwakunye namadinga amakhulu, kodwa ezo ntsikelelo nalo madinga zazingengohalala. Kwakufuneka zamkelwe, zizuziwe, kwaye zilandelwe.

Kwaye akukho nto uThixo awayeyifune kubo eyayinzima kakhulu kubo uba bangayenza, nabo. “ ‘Ngokuba lo mthetho ndikuwiselayo namhla awunto ikunqabeleyo, awukude nokuba kude. Awusemazulwini, ukuba uthi, Ngubani na oya kusinyukela ezulwini, asithabathele siwuve, siwenze? Awuphesheya kolwandle, ukuba uthi, Ngubani na oya kusiwelela ulwandle, asithabathele, siwuve, siwenze? Ngokuba ilizwi eli lisondele kunene kuwe, emlonyeni wakho nasentliziyweni yakho, ukuba ulenze’ ” (Dut. 30:11–14).

Eneneni, ngaphandle kweentsikelelo, kwakukho izilumkiso zeziqalekiso, zoko kuyakubehlela ukuba bathe abathobela (Dut. 28:15–68), oko kukuthi, miphumela mini eyakuziswa sisono sabo novukelo.

`Kuthetha ukuthini kuthi, namhlanje, “ukuphulaphula ngenkuthalo” oko uThixo asixelela ukuba masikwenze? `