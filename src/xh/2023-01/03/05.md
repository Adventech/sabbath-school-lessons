---
title:  Sibuyisa isishumi kumvuzo ongekatshalwaokanye kumvuzo Osowutsaliwe?
date:  18/01/2023
---

Sibala isishumi sethu “kumvuzo” wethu  ukuba sihlawulwa ngeyure okanye ngomrholo, size sisihlawule “kwingeniso” yethu okanye inzuzo ukuba siyazisebenzela kwaye sinalo neshishini lethu. Kumazwe amaninzi, urhulumente utsala irhafu kumvuzo womqeshwa ukuhlawula iindleko zeenkonzo ezenzelwa abantu, ezifana nokhuseleko, iindlela neebhulorho, iinzuzo zokungaphangeli/ izibonelele zabangaphangeliyo, kunye nezinye. Umbuzo womvuzo ongekatsalwa okanye osewutsaliwe(wegross okanye inet) kwasekuqala uquka ukuba ingaba sibuyisa isishumi kumvuzo wethu ngaphambi okanye emva kokuba ezoo rhafu zitsalwe na.

Abo bazisebenzelayo ngokuselungelweni banotsala ngokusemthethweni iindleko zokuqhuba ishishini ukuze bakwazi ukuqonda eyona ngeniso yabo yokwenene ngaphambi kokuba iirhafu zabo zixhuzulwe.

Izifundo ngezimbo zokunikela kwamalungu zityhila ukuba inkoliso yaBalindi babuyisa isishumi kumvuzo ongekatsalwa: oko kukuthi, ngaphambi kokuba kuxhuzulwe iirhafu. Eneneni ngokweMithetho-siseko yesiShumi nemigaqo (Tithing principles and Guidelines), ezipapashwe yiNkomfa Eyongameleyo (General Conference)ngo-1990, “Isishumi sibalwa kwisixa somvuzo ongekatsalwa okanye kumvuzo womrholo ngaphambi kokuba imixhuzulo esemthethweni efunekayo okanye eminye egunyazisiweyo yomqeshwa.

Oku kuquka iirhafu ezisemvuzweni zemanyano nombuso ezibonelela ngeenkonzo nezinye iinzuzo zokuba ngummi onoxanduva. Amagalelo kuKhuseleko lweNtlalo anokuthatyathwa-Bona kwiMigaqo 111-F."- iphepha 22.

`Funda kwi-1 Kumkani 17: 9-16. Yayisithini imeko yomhlolokazi ngaphambi kokuba uEliya afike kuye? Umprofeti wamcela ukuba makamenzele ntoni kuqala ngaphambi kokuba azihoye yena nonyana wakhe? Singafunda ntoni kule ngxelo ngalo mbuzo usemqoka? `

Umhlolokazi waseTsarfati waxelelwa nguThixo ukuba kukho umfo wakwaThixo ozakuza kumbona (1 Kumkani 17:9). Ekufikeni kukaEliya, wazandlala iimeko zakhe ezimaxongo. UEliya waqala wacela ukusezwa amanzi waza wongeza, "Musa ukoyika; yiva, wenze ngokwelizwi lakho; kodwa ke ndenzele isonkana ngawo ukuqala, undizisele, uzenzele ke wena nonyana wakho emveni koko. Ngokuba utsho uYehova, uThixo wakwaSirayeli, ukuthi, Umphanda womgubo awuyi kuphela, neselwa leoli aliyi kuminyelelwa, ide ifike imini ayakuyinisa ngayo imvula uYehova phezu komhlaba. '" (1 Kumkani 17:13, 14). Ingaba oku yayi kukuzicingela kwelakhe icala, okanye wayevavanya nje ukholo lwakhe-eneneni, emvumela ukuba abonakalalise ukholo lwakhe? Impendulo ifanele ukucaca.

Njengoko sixelelwe, “Mntu ngamnye ufanele ukuba Ngumhloli wesiqu sakhe, uyekelwe ukuba anikele ngokweenjongo ezisentliziyweni yakhe."- Ellen G. White, Testimonies for the church, vol, 4, p. 469.

`Uzicacisa njani emntwini ongazanga anikele isishumi iintsikelelo eziza ngokunikela sona? Zeziphi ezoo ntsikelelo, kwaye ukubuyisa isishumi kuluqinisa njani ukholo lwakho?`