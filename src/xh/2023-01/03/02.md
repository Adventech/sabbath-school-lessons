---
title:  Isishumi Silingana Nokweshumi
date:  15/01/2023
---

Izichazi-magama zisichaza isishumi “njengenxalenye yeshumi kwinto” okanye “ishumi ekhululwini.” Le nkcazelo kungenzeka ithathwe kwimbali yeBhayibhile. Isishumi ngokulula kukubuyisa ishumi ekhulwini (10 pesenti) kumvuzo wethu, okanye kungeniselo lwethu, kuThixo. Siyakuqonda ukuba konke esinako kokwaKhe kuqala. Umyalelo wesishumi owanikwa uSirayeli kwiNtaba yeSinayi udandalazisa ukuba isishumi singcwele kwaye sesikaThixo (Bona kwiLev. 27:30, 32). UThixo ubiza kuphela ishumi laKhe ekhulwini (10 pesenti). Iminikelo yethu yombulelo yahlukile kwisishumi yaye yongezelela phezu kwesishumi. Isishumi bubungqina obuncinci bethu bokuzibophelela ebuKristwini. Akukho ndawo eBhayibhileni apho sifumana khona umqondiso wokuba isabelo sikaThixo singaphantsi kwesishumi.

`Funda kwiGenesis 14: 18-20 nakumaHebhere 7:1-9. Wasabela njani u-Abram ekuhlanganeni kwakhe noMelkitsedeke? Oku kusifundisa ntoni ngendlela esisidala ngayo esi senzo kwimbali?  `

Ukuqala kokukhankanywa kwesishumi eBhayibhileni kukwiGenesis 14, okusixelela ngebali lokuqubisana kukaMelkitsedeke no-Abram. Ukukhankanywa kokugqibela kwesishumi eBhayibhileni kubalisa kwa okokuhlangana kunye, kodwa amazwi “okweshumi” kunye “nesishumi” asetyenziswe ngokwahlukahlukeneyo (bona kumaHeb. 7:1–9). Qaphela ukuba kumaHebhere ayingoMelkitsedeke okanye uKristu owayephuma kwisizwe sikaLevi, ngoko ke isishumi sandulela size silandele ukubekwa bucala kwabaLevi. Ukubuyisa okweshumi ayisosithethe sobuYuda kuphela kwaye akuzange kuqaleke ngamaHebhere eSinayi.

`Funda kwiGenesis 28:13, 14, 20-22. UThixo wathembisa ukumenzela ntoni uYakobi, kwaye kwaba yintoni ukusabela kukaYakobi kuThixo? `

Ukufulathela kukaYakobi ikhaya, ebaleka umntakwabo onengqumbo, u-Esawu, ngabusuku buthile waba nephupha leleri esuka emhlabeni ifikelele emazulwini. Izithunywa zazisehla zinyuka kuyo. Waza uThixo wema phezu kwayo wathembisa ukuba uzakuba noYakobi aze ngenye imini ambuyisele ekhaya. Eli gatyana lilodwa laba namava okwenene enguquko laza lathi, “ ‘uYehova woba nguThixo wam. . . . neento zonke othe wandinika, ndokunika isishumi sazo’ ” (Gen. 28:21, 22).

`Kutheni le nto kubalulekile nje ukuqonda ukuba isishumi, njengeSabatha, asiyonto eyasungulwa kwinkqubo yomthetho kaSirayeli okanye inkqubo yonqulo buqu? Myalezo mni, thina baphila emva komnqamlezo, emasiwuthabathe kule nyaniso?`