---
title:  Iphi Indlu Yobuncwane?
date:  16/01/2023
---

`Funda kuMalaki 3:10. Singafunda ntoni kule ndima ngendawo emasiye kuyo isishumi sethu? `

Nangona imiqathango etsolileyo inganikezelwanga kule ndima, kucacile noko kunjalo ukuba abantu bakaThixo babesazi ukuba uthetha ukuthini ngeli gama “indlu yobuncwane.” UThixo uyongeza kwimiqathango yaKhe, “ize ke kubekho ukudla endlwini yam”. Abantu baKhe babeqonda ukuba indlu kaThixo ekuqaleni yayingumnquba-intente ehonjisiweyo eyayakhiwe ngemiqathango etsolileyo eyayinikwe uMoses kwiNtaba yeSinayi. Kamva xa uSirayeli wayehlala kwiLizwe leDinga, indawo esembindini ekuqaleni yayiseShilo yaza ngokusisigxina ngakumbi yaba setempileni eYerusalem.

`Funda kwiDuteronomi 12:5-14. Ezi ndima azibonisi ukuba abantwana bakaThixo bangasebenzisa eyabo ingqiqo ngendawo emasifakwe kuyo isishumi sabo. Mimiselo mini esinokuzithathela yona kwezi ndima namhlanje? `

Ngokwamalungu osapho lukaThixo, sifuna ukuqonda size senze intando yaKhe ngokuphathelele kwinto emasiyenze ngesishumi sethu. Kwingxelo yeBhayibhile, sifunda ukuba kathathu ngonyaka-iPasika, iPentekost, neSidlo semiNquba (Eksod. 23:14–17)—abantu bakaThixo kwakufuneka basinge eYerusalem ukusa buqu izishumi neminikelo yabo kwaye badumise banqule uThixo. Emva koko abaLevi babehambisa isishumi kubazalwana babo kulo lonke ilizwe lakwaSirayeli (bona kwi- 2 IziKroni. 31:11–21, Neh. 12:44–47, Neh. 13:8–14). Ngokuhambisana nale mfundiso yeBhayibhile engendlu yobuncwane esemmbindini, iBandla laBalindi limisele inkomfa ekwingingqi, iimishini, kunye neemanyano (yuniyoni) zamabandla njengendlu yobuncwane endaweni yebandla lika zwe-lonke, nalapho abefundisi bahlawulwa khona.

Ukuhlangabezana namalungu ebandla, isishumi siziswa kwibandla ongena kulo, nalapho, njengenxalenye yamava alo onqulo, amalungu azisa khona izishumi zawo neminikelo, nangona abanye besebenzisa indlela yobuchwephesha ukunikela (online). Baze onondyebo bamabandla basithumele isishumi kwindlu yobuncwane yenkomfa. Le nkqubo yokulawula isishumi, edandalaziswe yamiselwa nguThixo, ibangele iBandla laBalindi ukuba libe nefuthe elikuzwe-lonke nelikhulayo ehlabathini.

`Cinga xa wonke umntu ebengagqiba ukunika isishumi sakhe nabani na athanda ukumnika, kuchaneke ibandla laBalindi ngokwalo. Bekuzakwenzeka ntoni kwibandla lethu? Kutheni eso senzo, ngoko, siyingcamango embi ngeyona ndlela nekhabanayo nesiBhalo?`