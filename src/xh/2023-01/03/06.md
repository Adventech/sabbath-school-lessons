---
title:  Isishumi Esinyanisekileyo okanye Esithembekileyo
date:  19/01/2023
---

`Funda ku-1 Korinte 4:1, 2. Njengabantwana bakaThixo namagosa eentsikelelo zaKhe, kuthiwa masibe ngabantu abanjani? `

Ngoko ke, kuthetha ukuthini ukuthembeka kwisishumi sethu? Kule veki siqwalasele iziqalelo eziphambili eziliqela zesishumi:

1. Isixa-esikokweshumi, okanye ishumi ekhulwini (10 pesenti), somvuzo okanye ingeniso.
2. Sisiwa kwindlu yobuncwane-indawo apho abefundisi begospile bamkeliswa khona.
3. Ukuzukisa uYehova ngesixa sokuqala somvuzo wakho.
4. Sisetyenziselwa injongo elungileyo-ukuxhasa abefundisi.

Luxanduva lwethu njengamalungu ebandla ukuphakamisa ezi ngongoma zintathu zokuqala; luxanduva lwabasemagunyeni kwindlu yobuncwane ukuqinisekisa ukuba iimali zesishumi zisetyenziswa ngendlela eyiyo.

Kwaye, kanjalo, ngokungafaniyo neminikelo yethu, isishumi ayingozikhethele kwelethu icala. Okweshumi kunye nendlu yobuncwane zombini yinxalenye yoxanduva lwethu. Asibeki milinganiselo, nguThixo owenza njalo. Ukuba andibuyisi i-10 pesenti epheleleyo “yongeniselo” lwam, ngokwenyani andirholi sishumi; yaye ukuba loo 10 pesenti andiyizisi “kwindlu yobuncwane,” ngokwenene andirholi sishumi nalapho.

`Funda kuMateyu 25:19-21. Sibizwa nini ukuba sizokunikezela ingxelo ngendlela esiziphethe ngayo iimali zikaThixo? Yintoni ethethwayo kwabo bathe bathembeka ngokwasezimalini?  `

“ ‘Ziziseni zonke izishumi endlwini yobuncwane’ (Malaki 3:10), lowo ngumyalelo kaThixo. Akukho ibhekisele kumbulelo okanye isisa. Lo ngumba wokunyaniseka okusulungekileyo. Isishumi sesikaYehova; kwaye uyasiyalela ukuba sibuyise oko kukokwaKhe.”—Ellen G. White, Education, p. 138. Ukugcinela uThixo yinyhweba eyodwa-kunye noxanduva, kanjalo. Uyasisikelela asixhase aze abize kuphela okweshumi, aze Yena asebenzise isishumi ukubonelela abo basebufundisini, njengoko wenzayo kwisizwe sikaLevi ngamaxesha kaSirayeli wamandulo.

`Abanye baxoxa ngelithi abayithandi indlela esetyenziswa ngayo imali yabo yesishumi yaye yiyo lo nto bengabuyisi sishumi okanye bethumela imali yabo kwenye indawo engenye. Kodwa kuphi apho uThixo athe, “Zisani isishumi kwindlu yobuncwane, kuphela xa niqinisekile ukuba indlu yobuncwane isisebenzisa ngendlela eyiyo?`