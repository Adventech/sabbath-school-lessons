---
title:  Ingcamango Ngakumbi
date:  17/03/2023
---

nangona eBhayibheleni kungekho nto ilumkisa ngobutyebi, akukho nto eBhayibhileni ethetha ngobutyebi busandisa ukuzibophelela komntu ngokwakwamoya, kanjalo. Eneneni, ingozi echaseneyo iyinyani. “Ukuthanda imali, ukulangazelela ubutyebi, lityathanga elihle elibaqamangela [abantu] kuSathana.”—Ellen G. White, Steps to Christ, p. 44.

Eneneni, ukususela ekusungulweni kobuKristu, akukho bandla lakha lonwabela ukuxhamla kubutyebi obunjalo kwakunye nezinwabiso zezidalwa njengebandla kumazwe amaninzi ehlabathi namhlanje. Umbuzo ngothi: Zithini iindleko? Obo butyebi ngokuqinisekileyo buphembelela iqondo lasemoyeni kuthi-kwaye hayi kakuhle, kanjalo. Njani? Buqale nini ubutyebi kwakunye nentabalala yobuncwane ukukhuthaza iimpawu zobuKristu zokuzincama kwakunye nokuzibingelela? Ukufika endlwini izikhenkcezisi zithe mome kukutya okungaphezu kwesinokukutya, kunye nokuba nemoto enye okanye ezimbini, kwakunye nokuthatha amakhefu onyaka, kwakunye nobuchwephesha bokuthenga nobuxhakaxhaka balemihla (online), kwakunye nokuba nekhompyutha yasekhaya kanokutsho kwakunye neemfonomfono eziqhafuqhafu zingenza kube lula ukuba singalithandi ihlabathi okanye izinto ezisehlabathini? Nangona amalungu amaninzi ebandla lethu engenabo obubunewunewu, amaninzi anabo-yaye akwenza oko emngciphekweni wemiphefumlo yawo. Oku ngoku ayikokuthetha “ngezityebi” ngoku, njengakosozigidi nangaphezulu. Noko bayazi ukuba batyebile, kwaye bangazilumkela (ukuba bakhetha jalo) izilumkiso zeBhayibhile abazinikiweyo. Sithetha, endaweni yoko, ngabaninzi nkqu nalapha kudidi oluphakathi ebantwini, abathi-phakathi kwemfonomfono eziqhafuqhafu, iMacs, iziphozisi, kwakunye nemoto ezingamaqukumba-baluthuzeliswa ngokwaneleyo ukucinga ukuba ngenxa yokuba “bekudidi oluphakathi,” abekho sengozini yokubanjwa ngokwakwamoya yimpumelelo yabo. Yiyo lo ukubuyisa isishumi kunokuba, ayikho enye, lichiza lakwamoya elimandla kwimingcipheko yobutyebi, nkqu nakwabo “bangatyebanga” ncakasana.

**Imibuzo Yengxoxo**

`Nokuba asityebanga ngokwamanqanaba ehlabathi, kutheni le nto sonke kufuneka siyilumkele imo yethu ngasemalini nasebutyebini?`

`Zintoni ezinye izinto eziphathekayo esinokuzenza, ngaphandle kokubuyisa isishumi, ezinokusinceda siqiniseke ukuba asibotshelelwa ngeyona ndlela zizinto zeli hlabathi?`

`Kungenzeka ntoni kuwe ngomso xa, ngequbuliso, ungenakuthenga okanye uthengise ngenxa yokuba ubalelwa kwabo “bayigcinayo imithetho kaThixo nokukholwa kuYesu” (IsiTyhi. 14:12)? Lungakuqhuba kakuhle njani ukholo lwakho?`