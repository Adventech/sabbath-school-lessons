---
title:  Lixesha Lokucombulula
date:  14/03/2023
---

Yintoni emayenziwe ngamaKristu angaBalindi ukusabela kumaxesha anzima? Sirhuqa phantsi sibe kwimeko yokuphila? Hayi, eneneni, kanye ukuchasa yinyani. Ngenxa yokuba sisazi ukuba isiphelo sehlabathi kwakunye nokubuya kwesibini kukaYesu kusondele, sifuna ukusebenzisa ubuncwane bethu ukuxelela abanye iindaba ezilungileyo zegospile kwakunye noko uThixo akulungiselele abo bamthandayo. Siyaqonda ukuba ngenye imini kungekudala yonke into ekulo mhlaba izakutshiswa nqunqe.

`Funda ku-2 Petros 3:3-12.Yintoni asixelela yona uPetros ngala mazwi? `

Siyaqonda kwiLizwi likaThixo ukuba akathumeli zinqwelo zihambayo ukuthuthela izinto zethu ezulwini. Konke kuyakutshiswa nqunqe kumlilo wokugqibela xa zonke iziqalelo zesono nobubi, ngaphandle kwemiqela esezandleni zikaKristu, ziyakutshatyalaliswa ngonaphakade.

Ngoko ke, yintoni emasiyenze ngobuncwane bethu? “Kungoku apho abazalwane bethu amabaphungule ubuncwane babo endaweni yokubandisa. Sizakufudukela kwilizwe elingcono, kanye elasemazulwini. Ngenxa yoko masingabi ngabemi bomhlaba, koko izinto zibumbane okwekhampasi kangangoko sinako.”—Ellen G. White, Counsels on Stewardship, p. 59.

Kakade, wawabhala loo mazwi kwisithuba esingaphezu kwenkungulungwane eyadlulayo! Kodwa ummiselo usamile: ixesha soloko lilifutshane, ngenxa yokuba ubomi bethu busoloko bubufutshane. Iyintoni iminyaka engama-60, okanye iminyaka engama-80, okanye iminyaka eli-100 (xa unemfuzo entle kwakunye nezenzo zempilo ezilungileyo) xa uthelekisa nonaphakade? Ubomi bakho bunokuphela ngaphambi kokuba ugqibe ukufunda esi sifundo sale veki, ize into elandelayo oyakuyazi ibe kukubuya kwesibini kukaYesu. (Yhoo, kukhawulezi kakade oko, akunjalo?)

NjengamaKristu angaBalindi kufuneka sisoloko siphila sijonge unaphakade. Ewe, kakade, kufuneka sisebenze nzima ukuze sikwazi ukuzixhasa kwakunye neentsapho zethu; kwaye ukuba sisikelelwe ngobutyebi, akukho nto igwenxa nokubonwabela ngoku, kuphela asibi nakunyoluka kwaye sibe nesisa ngakwabo basweleyo. Noko kunjalo kufuneka sisoloko sikhumbula ukuba nantoni na esiyiqweba apha iyemka, iyedlula, yaye, ukuba asilumkanga, inamandla okonakalisa ngokwasemoyeni.

`Ukuba ubusazi ukuba uYesu uyabuya kwiminyaka elishumi, ubuzakubutshintsha njani ubomi bakho? Okanye iminyaka emihlanu? Okanye emithathu? `