---
title:  Izinto Zokuqala
date:  15/03/2023
---

Imizekeliso neemfundiso zikaYesu, amabali abantu beBhayibhile, kwakunye necebiso lika-Elleni G. White zonke zidandalazisa ngokuselubala ukuba akukho kuzibophelela kuKristu kuphela esithubeni. Sikwicala okanye asikho kwicala leNkosi.

Xa wayebuzwa ngumbhali ukuba ngowuphi umthetho omkhulu, uYesu waphendula, “ ‘Uze uyithande ke iNkosi uThixo wakho ngentliziyo yakho iphela, nangomphefumlo wakho uphela, nangengqondo yakho iphela, nangamandla akho ephela’ ” (Marko 12:30). Xa sinikela konke kuKristu, akukho nto iseleyo yenkosi engenye. Oko yindlela ekuyiyo. Oko yindlela ekumela ukuba yiyo.

`Funda kuMateyu 6:24. Abe yintoni amava akho ngenyaniso ekula mazwi? `

Qaphela, uYesu akazange athi kunzima ukukhonza uThixo nemali, okanye kufuneka ulumkele indlela ozikhonza ngayo zombini. Wathi, ayinako ukwenzeka. Qha qwaba. Le ngcamango kufuneka ibeke intwana yokoyika nokugubha kwimiphefumlo yethu (Fil. 2:12).

`Fundaku-1 Yohane 2:15-17. Ezi zinto zintathu zibonaliswa njani ehlabathini lethu, kwaye kutheni le nto umngcipheko eziwubekayo uvamise ukungaqondangali ngamanye amaxesha kunokuba siqonda? `

Yiyo lo nto uPawulos wabhala, “Nyamekelani izinto zaphezulu, zingabi zezasemhlabeni” (Col. 3:2). Eneneni, kulula ukuthetha kunokwenza, kuba izinto zehlabathi zilapha kanye phambi kwethu yonke imihla. Ukulukuhla kwako “konke okusehlabathini” kumandla; umbizane wokuzaneza okufutshane usoloko ukhono, usebeza ezindlebeni zethu okanye utsala imikhono yeehempe zethu, okanye zombini. Akazange noyena mKristu othembekileyo akhe eve uthando oluthile “lwezinto zehlabathi”? Nkqu nangoko sesisazi ukuba ngenye imini konke kuzakuphela, sisakuva ukutsaleka, akunjalo? Iindaba ezimnandi, ngoko, kukuba asidingi kuvumela ukuba isitsalele kude kwiNkosi.

`Funda ku-2 Petros 3:10-14. Oko akuthethayo apha kumele ukuba nefuthe njani kwindlela esiphila ngayo, kuquka noko sikwenzayo ngemithombo yethu?  `