---
title:  Xa Kungekho Bani Unokuthenga okanye Athengise
date:  16/03/2023
---

IBhayibhile izoba umfanekiso obuhlungu wehlabathi ngaphambi kokubuya kwesibini kukaYesu. UDaniyeli uthetha “ngexesha lembandezelo elingazange libekho elinjalo, kususela koko lwabakhoyo uhlanga, kude kube nangelo xesha” (Dan. 12:1). Uqwalasele amanye kumaxesha anzima adlulileyo, oko asingisele kuko apha kumele ukuba kubi ngeyona ndlela.

Incwadi yeSiTyhilelo nayo yalatha kumaxesha anzima ngaphambi kokubuya kukaKristu.

`Funda kwiSiTyhilelo 13:11-17. Imiba yezezimali ingena njani gingci kwintshuntshiso yexesha lesiphelo? `

Awunakuthenga okanye uthengise? Sisixa esingakanani sobomi bethu namhlanje esixhomekeke ekuthengeni nasekuthengiseni? Ukusebenza kwethu, ngandlel’ithile, kukuthengisa kwethu ixesha lethu nezakhono zethu kwakunye neempahla kwabo banqwenela ukuzithenga. Ukungakwazi kuthenga okanye ukuthengisa kodwa konke kuthetha ukungakwazi kugushuza eluntwini. Uxinzelelo ngakwabo bahleli bethembekile ulakuba lukhulu ngoko. Ukongeza, ngokuya unemali eninzi, kokona uyakuba semngciphekweni kweli hlabathi, phantse ngokwezinto eziphathekayo, kwaye ngoko, ngokuqinisekileyo, kokona luyakuba mandla uxinzelelo lokulinganisa.

Silungiselela njani ngoko? Silungiselela ngoku, ngokuqinisekisa ukuba ngobabalo lukaThixo asingomakhoboka kwimali yethu, kwizinto zehlabathi. Ukuba asibophelelekanga kuzo ngoku, asokubopheleleka ngexa, ukuze sithembeke, kuyakufuneka sizincame.

`Funda kuDuteronomi 14:22 kwakunye nesigaba sokugqibela kwindima 23. Kwakufuneka benze ntoni abantu bakaThixo ngongeniso okanye imveliso yonyaka ngamnye? Kwakutheni ukuze uThixo abacele benze oku? `

UThixo wacacisa ngoMoses ukuba esinye sezizathu sokuba asungule inkqubo yesishumi “ukuze ufunde ukumoyika uYehova uThixo wakho yonke imihla” (Dut. 14:23). Kuthelekiso lokubonga kwiNdumiso 31:19, siyabona ukuba ukoyika kuyafana nokuthemba.

“Hayi, ubukhulu bokulunga kwakho, obuqwebele abakoyikayo. Obenzela abazimela ngawe”.

Le migca imeleneyo isibonisa ukuba ukoyika uYehova kukumthemba Yena. Ngenxa yoko, siyaqonda ukuba uThixo waasungula inkqubo yesishumi ukukhusela thina kukuzicingela nokusikhuthaza ukuba simthembe Yena ngokusibonelela. Nangona ukuthembeka kwisishumi kungesosiqinisekiso sokuba abantu bayakuthembeka ekugqibeleni, abo bangathembekanga kwisishumi ngokuqinisekileyo bazibeka enkathazweni.