---
title:  Ukugcina/ ukulawula Kumaxesha Anzima
date:  11/03/2023
---

### Funda Ukulungiselela Isifundo Sale Veki
2 IziKro. 20:1–22, 1 IziKro. 21:1–14, 2 Pet. 3:3–12, 1 Yohane 2:15–17, IsiTyhi. 13:11–17.

> <p>Indima Yenkumbulo</p>
> “ ‘Bingelela kuYehova umbulelo, uzizalise kOsenyangweni izibhambathiso zakho; ubize mna ngemini yembandezelo, ndikuhlangule, undizukise’ ” (Ndum 50:14, 15).

Ngamanye amaxesha ihlabathi lethu likhangeleka lihesheheshe: iimfazwe, isatyalatyala sophalalo-gazi, ulwaphulo-mthetho, ukwaphukaneka kwezimilo, izithwakumbe, oobhubhane, ukuhexa kwezoqoqosho, urhwaphilizo lwezopolitiko, kunye nezinye. Kukho ulangazelelo olumandla kwiziqu neentsapho lokucinga kuqala ngokuphila kwabo. Ngenxa yoko, ukucinga kugxile ekufuneni igwiba lokhuseleko kula maxesha ahesheheshe, nto leyo, ngokwenene, eqondakalayo.

Amajingi-qhiwu obomi axathula isixa esikhulu kwingqalelo yethu yemihla ngemihla. Amatyala ekufeneka ehlawulwe, abantwana ekufuneka bekhulisiwe, izindlu ekufuneka zilungisiwe, kuthatha ixesha nengcinga. Kwaye, ngokuqinisekileyo, siyazikudinga iimpahla, ukutya, nendawo yokufihl’intloko. KwiNtshumayelo yaseNtabeni, uYesu wazishukuxa ezitswelo ziphambili waza wathi, “ ‘Kuba uYihlo wasemazulwini uyazi ukuba ezo zinto zonke ziyafuneka kuni. Funani ke tanci ubukumkani bukaThixo nobulungisa bakhe, zaye zonke ezo zinto ziya kongezelelwa kuni’ ” (Mat. 6:32, 33).

Phakathi kwamaxesha anzima, xa sidinga ukwayama kwiNkosi kakhulu kunakuqala, kukho amanyathelo angqingqwa, ngokusekelezelwe kwimimiselo yeBhayibhile, ekufuneka siwalandele.

_*Funda isifundo sale veki ukulungiselela iSabatha, Matshi 18._