---
title:  Ukubeka uThixo Kuqala
date:  12/03/2023
---

`Funda ku-2 ZiKronike 20:1-20. Yeyiphi imimiselo ebalulekileyo yakwamoya esinokuzithathela yona kweli bali, nakweziphi iinzima esijamelene nazo?  `

Ekuthambekeni kolawulo lukaYehoshafati, uYuda wathinjwa. UYehoshafati wayeyindoda ekhaliphileyo nenesibindi. Kangangeminyaka wayeqinisa imikhosi yakhe kwakunye nezixeko zakhe ezinqatyisiweyo. Wayexhob’ efam’ acala elungele ukuhlangana phantse nalo naluphina utshaba; kodwa noko kunjalo kule ntlekele akazange angqiyame ngamandla akhe koko kumandla kaThixo. Wazimisela ukufuna uYehova, waza wavakalisa uzilo kulo lonke elakwaYuda. Abantu bonke bahlanganiselana kwintendelezo yetempile, njengoko uSolomon wayethe bayakwenza xa bejamelene nengozi. Onke amadoda akwaYuda ema phambi koYehova kunye nabafazi bawo nabantwana. Bathandazela ukuba uThixo adunge iintshaba zabo ukuze igama laKhe lizukiswe. Waza ukumkani wathandaza wenjenje, “ ‘Ngokuba asinamandla okumelana nale ngxokolo ininzi isizelayo; thina asazi ukuba sothini na, kodwa amehlo ethu akuwe’ ” (2 ZiKro. 20:12).

Emva kokuba bezinikele kuThixo ngale ndlela, uMoya kaYehova wafikela umfo wakwaThixo nowathi, “ ‘Musani ukuqhiphuka umbilini ngenxa yale ngxokolo inje ukuba ninzi; ngokuba imfazwe le asiyeyenu, yekaThixo. . . . Le yanamhla asiyeyenu; zimiseni nime, nilubone usindiso lukaYehova onani’ ” (2 ZiKro. 20:15-17).

Ngenxa yoko, ngedekedeke kwintsasa elandelayo ukumkani wahlanganisa abantu, ikwayara yabaLevi ingaphambili ukucula iindumiso kuThixo. Waza wabakhuthaza abantu, “ ‘Kholwani kuYehova uThixo wenu, nozimaseka kholwani kuba profeti bakhe, noba nempumelelo’ ” (2 ZiKro. 20:20). Emva koko ikwayara yaqalisa ukucula, zaza iintshaba zabo zaqalisa ukubulala yaye “kungekho usindileyo” (2 ZiKro. 20:24). Kwawathatha amadoda akwaYuda iintsuku ezintathu ukuphanga nje amaxhoba emfazwe, baza ngokosuku lwesine babuyela eYerusalem, becula njengangokuya babehamba.

Eneneni, uThixo owabahlangulayo isenguThixo omnye lo simthandayo simnqulayo, kwaye amandla aKhe asemakhulu namhlanje njenga ngoko. Umcelimngeni, kuthi, kukuthembela kuYe nakwinkokhelo yaKhe.

`Funda kwi-2 ZiKronike 20:20. Ntsingiselo ni eyodwa emayibe nayo le ndima kuBalindi? `