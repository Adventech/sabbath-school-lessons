---
title:  Ukucwangcisela Impumelelo
date:  18/02/2023
---

### Funda Ukulungiselela Isifundo Sale Veki
Ntshuma. 12:1; Gen. 2:15; 1 Tim. 5:8; Kol. 3:23, 24; Gen. 39:2–5; ImiZe. 3:5–8.

> <p>Indima Yenkumbulo</p>
> “Nako konke enisukuba nikwenza, kusebenzeni ngokwasemphefumlweni, kunge kukwiNkosi, akukhona kubantu; nisazi nje ukuba niya kuyamkela eNkosini imbuyekezo yelifa; kuba nikhonza iNkosi uKristu” (Kolose 3:23, 24).

Inkoliso yabantu ifuna ukuphila ubomi “ubuyimpumelelo” nobonwabileyo. Kakade, kwihlabathi eliwileyo, apho intlekele nesithwakumbe sinokubetha ngokubhungisa nje kwethutyana, lo mgomo akungebi lula ukuwufikelela.

Ize, kanjalo, kubekho umbuzo wendlela esiyichaza ngayo “impumelelo.” Kukho umba kaYosefu eYiputa; ukuba kwakha kwakho ubomi obunempumelelo, ngokuqinisekileyo bona bakuba bubo, ayoba bubo? Ukusuka entolongweni ukusinga ebhotwe, uhlobo olunjalo lwento. Kwelinye icala, kunjani ngoYohane umBhaptizi? Wasuka entolongweni waya engcwabeni. Baba yimpumelelo njani ubomi bakhe? Kwakhona, konke kuxhomekeke kwindlela esiyichaza ngayo “impumelelo.”

Kule veki sizakuqwalasela ingcamango “yempumelelo” kumxholo wobugosa obusisiseko kwakunye nemimiselo yezezimali. Nokuba singobani na okanye sihlala phi, imali nezezimali zizakuba yinxalenye yobomi bethu, nokuba siyathanda na okanye asithandi. Athini, ngoko, amanyathelo athile, amanyathelo aphathekayo, esinokuwathatha apha endleleni anokuthi, nangona engaqinisekisi “mpumelelo,” noko kunjalo anokusinceda ukuphepha iingozi eziqhelekileyo neempazamo ezinokwenza impumelelo ngokwasezimalini ibe yinto enobunzima noko?

_*Funda isifundo sale veki ukulungiselela iSabatha, Februwari 25._