---
title:  Izinto Zokuqala Kuqala
date:  19/02/2023
---

`Funda kwiNtshumayeli 12:1. Uyintoni umyalezo wethu ophaya?  `

Xa ulutsha ludlula ebuntwini obukhulu, iingcinga zizakuvuka zokuba kufuneka ndibonelele ngezidingo ezizisisiseko-ukutya, impahla, nendawo yokuhlala. UYesu ngokwaKhe wasixelela indlela yokukhokelisa iintswelo zethu xa wayesithi, “Funani ke tanci ubukumkani bukaThixo nobulungisa bakhe, zaye zonke ezo zinto ziyakongezelelwa kuni”(Mat. 6:33). Eneneni, kwabo badala kwaye bengamkhethanga uYesu besebatsha, lisekhona ixesha lokwenza izigqibo ezizizo ngokuphathelele kubugosa.

Njengoko sibonile kwiGenesis 28:20-22, uYakobi wenza ukhetho olubalukileyo lobomi, ngokwasemoyeni nangokwasezimalini. Embonweni, iNkosi yazazisa kuYakobi “NdinguYehova uThixo ka-Abraham uyihlo, uThixo ka-Isake” (Gen. 28:13). Emva koko njengenxalenye yesibhambathiso sakhe kuThixo, uYakobi wathi, “uYehova woba nguThixo wam” (Gen. 28:21).

`Funda kwiGenesis 29:9-20. Yintoni ebalulekileyo ngexesha lesi siganeko kubomi bukaYakobi?`

Emva kokuba uYakobi ezenzile izibhambathiso zakhe zasemoyeni nezezimali kuThixo, uYehova wamkhokelela kuRakeli equleni (bona kuGen. 29:9–20). Kufanelekile ukwenza isigqibo sakho sasemoyeni nesigqibo somsebenzi wobomi bakho ngaphambi kokuzibophelela emtshatweni. Umlingane wakho wangomso makazazi “into angena kuyo.” Ingaba lo mntu ngumKristu ozibopheleleyo? Luhlobo luni lomsebenzi azakubandakanyeka kuwo? Lo mntu uzakuba ngutitshala, umongikazi, igqwetha, umsebenzi, noba ngowuphi? Luhlobo luni lomsebenzi endiyakuba kanti ndizibophelela kuwo?  Eminye imibuzo edinga iimpendulo ngaphambi kokuzibophelela komtshato yile: Leliphi inqanaba lemfundo ekuphelwe kulo? Lingakanani ityala elizakungena kulo mtshato? Ndikulungele ukwamkela le meko njengenxalenye yoxanduva lwam

`Funda ku-2 Korinte 6:14, 15. Kutheni le nto lo mmiselo ubaluleke ngeyona ndlela ukuba uwuqwalasele xa ubani ekhangela iqabane lobomi? Nangona ungaqinisekisi mtshato ulungileyo, kutheni le nto uzakunceda ukwenza amathuba omtshato olungileyo abe ngcono?  `