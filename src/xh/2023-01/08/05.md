---
title:  Ukusebenza Ngentembeko
date:  22/02/2023
---

Esinye isigaba sobomi “obuyimpumelelo,” isigaba sokugqibela, bunesakhono sokuba sesona sinambithekayo-ukuba izigqibo zeminyaka yokuqala zibe bubulumko kwaye azonakaliswanga ziziganeko ebezingalindelekanga. Kwimeko eyiyo abazali bakhulise abantwana babo ukuba babe ngabantu abakhulu abazimeleyo, ikhaya lihlawulwe lagqitywa, izidingo zezothutho zilungisiwe, akukho matyala alengalengayo, kwaye kukho umsinga womvuzo owaneleyo wokubonelela iintswelo zabakhulileyo bosapho.

UThixo ubizela abantwana baKhe kumgangatho ophezulu emsebenzini nasebomini. Loo mgangatho ngumthetho kaThixo ubhalwe ezintliziyweni zethu (bona kuYer. 31:33) uze ubonakalaliswe kwizimilo zethu. Ngokuya uluntu lusonakala nemfundiso yobuKristu ingxengwa kwaye incitshiswa, kuyakubaluleka ngakumbi ukuba umntu ongumKristu aphile yaye asebenze kumgangatho ongaphaya kokusoleka. IBhayibhile ithi, “Igama elilungileyo linokunyulwa ngaphezu kobutyebi obuninzi; isimilo esilungileyo silunge ngaphezu kwesilvere negolide” (ImiZe. 22:1).

IBhayibhile ishicelela iziganeko zabaqeshi abaaqaphelayo ukuba basikeleleka ngokuba nabasebenzi abanobuthixo. Xa uYakobi wayenqwenela ukushiya uyisezala, uLabhan, aze abuyele nosapho lwakhe kwelakokwabo, uLabhan wambongoza ukuba angemki, ngelithi, “Ukuba kaloku ndibabalwe nguwe, hlala; ndihlabe ukuthi uYehova undisikelele ngenxa yakho’ ” (Gen. 30:27). Naxa uYosefu wathengiselwa ebukhobokeni eYiphuta, inkosi yakhe, uPotifaro, wenza oko kuqaphela kunye ngomsebenzi kaYosefu yaza yamvuza ngokufanelekileyo.

`Funda kwiGenesis 39:2-5. Nangona ezi ndima zingasixeleli ngokutsolileyo, ucinga ukuba yintoni le uYosefu ebeyenza neyabangela inkosi yakhe ikholiseke nguye? `

“Ke ngoko nokuba niyadla, nokuba niyasela, nokuba nenza yiphi na into, zenzeleni uzuko lukaThixo izinto zonke” (1 Kor. 10:31). Ngoko ke kumsebenzi wethu nokuphatha kwethu ezezimali nakuyo nantoni na esiyenzayo, kufuneka konke sikwenzele uzuko lukaThixo. nguYe osinika ulwazi namandla okuphumelela ebomini.

“ ‘Bobakho, Yehova, ubukhulu, namandla, nozuko, noloyiso, nendili. Ewe, konke okusezulwini nokusehlabathini kokwakho; bobakho, Yehova, ubukumkani; uphakamile wayintloko yeento zonke. Ubutyebi nozuko luvela kuwe, ulawula zonke izinto; asesandleni sakho amandla nobugorha; kusesandleni sakho ukukhulisa nokomeleza zonke izinto’ ” (1 IziKro. 29:11, 12).

`Yeyiphi imimiselo oyilandelayo, hayi nje emsebenzini, kodwa ebomini gabalala. Zeziphi iinguqu ongadinga ukuzenza? `