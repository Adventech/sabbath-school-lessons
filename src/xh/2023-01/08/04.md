---
title:  Iminyaka Yokuzuza
date:  21/02/2023
---

Njengoko sibonileyo, uThixo wayenenjongo yokuba abantu basebenze kwinkalo enye okanye engenye. Esi sigaba sobomi bethu (iminyaka yokusebenza) ivamise ukuba kuma-40 eminyaka ubude. Kuninzi lwabantu eli lixesha apho abantwana bazalwa khona baze bafundiswe nalapho ikhaya nezinye iintengo ezingundoqo zenziwa khona. Eli lisenokuba lelona xesha limandla ngokwasezimalini.  Lixesha eli eli ethe ethe kuba usapho lufunda ukusebenza kunye, kwaye namalungu alo adala amatyathanga obomi buphela. Uxinzelelo lwezezimali lungawuntlakaza umtshato kwesi sigaba, kwaye amaxesha amaninzi lwenza njalo. Iintsapho apho omabini amacala enokuzibophelela kubuKristu kwaye ekulungele ukulandela imimiselo yeBhayibhile zisoloko zizinze ngakumbi.

`Funda ku-1 Timoti 5:8; ImiZekeliso 14:23; namaKolose 3:23, 24. Zeziphi iingongoma ezibalulekileyo esinokuzithatha kwezi ndima malunga nezezimali ekhaya? `

Kwiimeko ezininzi, umyeni ngoyena obeka isonka etafileni, nangona kusoloko kuphangela bobabini abatshati. Eneneni, iimeko ezingalindelekanga zinokuqhambukaukugula, ukukekela kwezoqoqosho, nokuba yintoni na-oku kwenza le njongo ibe nzima. Abantu kufuneka, ngoko, baziqhelanise ngokwendlela.

Abantwana abaziswa ehlabathini kwesi sigaba sobomi babizwa ngokuba “lilifa likaYehova” (Ndum. 127:3). Kufuneka sikhumbule ukuba abantwana beza nabo bethwele uxanduva olumangalisayo. Umgomo wabazali abangamaKristu kukuqeqesha abantwana babo ukuba babe ngabantu abakhulu abazimeleyo kobu bomi baze babalungiselele nobomi obuzayo. Nanga amanqaku amathathu okunceda abazali:

_1. Bonelela ngekhaya elinomoya wobuKristu._ Oku kungaquka unqulo losapho oluthe gqolo nolu nomdla, ukuya kwiSikolo seSabatha nasenkonzweni okuthe gqolo, kwakunye nokuthembeka kwizishumi neminikelo. Ezi zizimbo ezimandla zokubunjwa kubomi busaqala.

_2. Bafundise intumekelelo yokusebenza kwakunye nokuwuxabisa._ Abantwana bakubhaqa ukuba inkuthalo nontembeko emsebenzini zisoloko ziqatshelwa, zixatyiswa, zize zivuzwe. Bayakufunda ukuba imali iza kuthi njengomphumela wokunikela ixesha lethu kwabanye ngokwenza imisebenzi exabisekileyo kubo.

_3. Nceda ngemfundo elungileyo._ Imfundo lixhomile ixabiso layo kule mihla-ngokukodwa imfundo yobuKristu yezikolo zabucala. Kodwa kubazali abanezicwangciso ngabantwana babo hayi nje kuphela kobu bomi kodwa nakobo buzayo kanjalo, oko kudleka kufanelekile.

`Kakade, nokuba benza ntoni na akukho mntu unesiqinisekiso ngecala abantwana bakhe abazakuya kulo. Kutheni le nto kubalulekile ukuba abazali bangazisoli ngokhetho olungelulo olungenziwa ngabantwana babo abadala?`