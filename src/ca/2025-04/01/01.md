---
title:  Recepta per a l'èxit
date:   27/09/2025
---

### Llegiu per a l'estudi d'aquesta setmana

Deut. 18:15-22; Josuè 1; Heb. 6:17-18; Ef. 6:10-18; Salm 1:1-3; Rm. 3:31

> <p>Text per memoritzar</p>
> «Sigues tan sols fort i molt valent, perquè guardis i posis en pràctica tota la llei que el meu servent Moisès et va manar; no te'n desviïs ni a dreta ni a esquerra, a fi que prosperis allà on vagis» (Josuè 1:7).

Benjamin Zander, director musical de l'Orquestra Filharmònica de Boston, va impartir una classe d'interpretació musical. Va observar l'ansietat dels estudiants en afrontar l'avaluació de la seva actuació. Per tal de tranquil·litzar els estudiants i obrir-los al seu màxim potencial, va anunciar el primer dia de classe que tothom obtindria una "A". Aquesta "A" no era una expectativa a complir, "sinó una possibilitat a viure". L'únic requisit era que els estudiants escriguessin una carta dins de les dues primeres setmanes del semestre, però amb data al final de la classe. La carta explicava per què es mereixien la nota alta.

El llibre de Josuè tracta sobre noves possibilitats. Moisès, que havia dominat 40 anys de la història d'Israel, pertanyia al passat. L'èxode d'Egipte i les peregrinacions pel desert, tràgicament marcades per la rebel·lió i la tossuderia, havien acabat. Una nova generació, disposada a obeir Déu, estava preparada per entrar a la Terra Promesa, no com una expectativa a complir sinó com una possibilitat a viure.

Estudiem com Déu va obrir un nou capítol a la vida d'Israel i com pot fer el mateix en la nostra.

_Estudia la lliçó d'aquesta setmana per preparar-te per al dissabte, 4 d'octubre._