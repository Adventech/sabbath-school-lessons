---
title:  Tipus i antitipus
date:   01/12/2025
---

Els intèrprets de la Bíblia no poden decidir arbitràriament què constitueix un tipus bíblic, o com es compleix aquest tipus en particular al Nou Testament i més enllà. La mateixa Bíblia proporciona alguns controls i principis quant a l'aplicació de la tipologia bíblica.

De la mateixa manera, el Nou Testament desplega el compliment antitípic d'un tipus en tres fases diferents: (1) en la vida de Crist (el compliment cristològic), (2) en l'experiència de l'església (el compliment eclesiològic) i (3) al final dels temps (el compliment escatològic).

Podem trobar aquests tipus i antitipus per tota la Bíblia, i són molt útils per mostrar als lectors com entendre la Bíblia i quines veritats ensenya la Paraula de Déu sobre Jesús, la salvació i l'esperança última que tenim.

**Fixeu-vos en els següents tipus de l'Antic Testament: Israel, l'Èxode i el santuari. Com es compleix cadascun en les tres fases antitípiques: la cristològica, l'eclesiològica i l'escatològica?**

1. Israel
	- a. Fase cristològica (Mt 2,15)
	- b. Fase eclesiològica (Gàlates 6:16)
	- c. Fase escatològica (Ap. 7:4-8, 14)
2. L'Èxode
	- a. Fase cristològica (Mt 2, 19-21)
	- b. Fase eclesiològica (2 Cor. 6:17)
	- c. Fase escatològica (Ap. 18:4)
3. El Santuari
	- a. Fase cristològica (Joan 1:14, Joan 2:21, Mt. 26:61)
	- b. Fase eclesiològica (1Cor. 3:16-17; 2Cor. 6:16)
	- c. Fase escatològica (Ap. 3:12, Ap. 11:19, Ap. 21:3, Ap. 21:22)

` `

«Com que les Escriptures tenen un únic Autor diví, les diverses parts de les Escriptures són coherents entre si... Totes les doctrines de la Bíblia seran coherents entre si; les interpretacions dels passatges individuals harmonitzaran amb la totalitat del que ensenya l'Escriptura sobre un tema determinat.» —Raoul Dederen, ed., Handbook of Seventh-day Adventist Theology (Hagerstown, MD: Review and Herald Publishing Association, 2000), pàg. 65.

`Què fas quan, de vegades, et costa entendre el significat de certs passatges?`