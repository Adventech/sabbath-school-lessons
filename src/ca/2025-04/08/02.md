---
title:  Fidelitat
date:   16/11/2025
---

`Llegeix Nombres 13:6-30-32 i Josuè 14:6-14. Qui era Caleb? Quin era el seu lloc entre el poble d'Israel?`

El nom de Caleb prové de la paraula hebrea *keleb*, que significa «gos», i que apareix a l'Antic Testament sempre en un context negatiu. Tanmateix, *keleb* s'utilitza en cartes i himnes extrabíblics per expressar el coratge, la tenacitat i la fidelitat d'un servent al seu amo. En aquest sentit, Caleb va ser fidel al seu nom, demostrant al llarg de la seva vida una lleialtat inquebrantable al seu Senyor.

`Què diu de Caleb el fet que estigués disposat a dir el que pensava tot i que la majoria dels espies tenien una opinió completament diferent i el poble d'Israel el va amenaçar de mort? Vegeu Nombres 14:6-10, 21-25; Nombres 26:65; Nombres 32:12.`

Penseu en aquests importants líders israelites, contemporanis de Josuè i Caleb: Samua, Safat, Igal, Palti, Gaddiel, Gaddí, Ammiel, Setur, Nahbí i Gueuel. Us sonen aquests noms?

Probablement no.

Per què? Perquè són els noms dels altres deu espies enviats per Moisès a explorar la terra de Canaan. Són oblidats perquè els seus noms no eren dignes de ser recordats. L'informe que van portar retratava la Terra Promesa com a impossible de conquerir. Es veien a si mateixos com a llagostes en comparació amb els gegants que habitaven algunes zones de la terra, i els seus cors es van fondre de por davant les muralles "inespugnables" de les ciutats fortificades de Canaan.

Caleb, un dels dos espies que van portar un informe positiu, pren la iniciativa en presentar una altra possibilitat: l'actitud de fe. Estava disposat a defensar el que sabia que era correcte, malgrat l'oposició, fins i tot davant la possible mort: «I tota la congregació va dir que els apedreguessin» (Nm. 14:10).

`Què fas quan la majoria de la gent que t'envolta sembla tenir una opinió diferent, que va en contra de les teves conviccions més profundes?`