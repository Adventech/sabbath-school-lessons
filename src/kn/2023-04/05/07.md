---
title:  ಹೆಚ್ಚಿನ ಚಿಂತನೆ
date:   03/11/2023
---

ಶ್ರೀಮತಿ ವೈಟಮ್ಮನವರು ಕ್ರಿಸ್ತನ ವಿಷಯವಾಗಿ ಸಾಕ್ಷಿ
ಹೇಳಲು ಕರೆಯಲ್ಪಟ್ಟವರು, ಆದರೆ ಅದಕ್ಕೆ ಹಿಂಜರಿಯುತ್ತಿರುವವರಿಗೆ ಒಂದು
ಬಲವಾದ ಎಚ್ಚರಿಕೆ ಕೊಡುತ್ತಾರೆ.

"ಅನ್ವೆಂಟ್ ರಿವ್ಯೂ ಅಂಡ್ ಸಬ್ಬತ್ ಹೆರಾಲ್ಡ್' ಪತ್ರಿಕೆಯ ಆಗಸ್ಟ್ 30, 1892ರ
ಸಂಚಿಕೆಯಲ್ಲಿ ಶ್ರೀಮತಿ ವೈಟಮ್ಮನವರು ಈ ರೀತಿ ತಿಳಿಸುತ್ತಾರೆ :

"ದೇವರ ಸುವಾರ್ತೆಸಾರಲು ವಿಫಲರಾಗಿ ನೆವಗಳನ್ನು ಹೇಳುವವರಿದ್ದಾರೆ.
ಆದರೆ ಅವರು ತಮ್ಮ ಜವಾಬ್ದಾರಿಯಿಂದ ಮುಕ್ತರಾಗುವುದಿಲ್ಲ. ಅವರು ಈ
ಸೇವೆಯನ್ನು ಮಾಡದಿರಲು ನಿರ್ಧರಿಸಿದಲ್ಲಿ, ದೇವರು ಕೊಟ್ಟಿರುವ ಜವಾಬ್ದಾರಿಯನ್ನು
ಅಲಕ್ಷಿಸುತ್ತಾರೆ. ಕ್ರಿಸ್ತನು ಇತರರಿಗಾಗಿಯೂ ತನ್ನ ಪ್ರಾಣಕೊಟ್ಟಿದ್ದಾನೆಂಬ ಅಂಶವನ್ನು
ಅವರು ನಿರ್ಲಕ್ಷಿಸುತ್ತಾರೆ. ಪರಲೋಕದ ಪುಸ್ತಕಗಳಲ್ಲಿ ಅಂತವರು ಹೆಸರುಗಳು
ಅಪ್ರಮಾಣಿಕರಾದ ಸೇವಕರು ಎಂದು ಬರೆಯಲ್ಪಡುತ್ತವೆ.

ದೇವರ ಸೇವೆಯನ್ನು ಅಲಕ್ಷ ಮಾಡುವವರು ಸ್ವಾರ್ಥಿಗಳಾಗುತ್ತಾರೆ. ಅಂತವರು
ಇತರರಿಗೆ ಆತ್ಮೀಕ ಬಲ ನೀಡಿ ಆಶೀರ್ವಾದಕರವಾಗಿರುವುದಿಲ್ಲ. ಅವರು ಮೊದಲು
ನೈತಿಕ ಬಲವನ್ನು ಹೊಂದಬೇಕಾಗಿದೆ. ಈ ಮಾತುಗಳು ದೇವರು ತನ್ನ ಸುವಾರ್ತೆ
ಸಾರಿ ಜನರನ್ನು ರಕ್ಷಣೆ ಮಾರ್ಗಕ್ಕೆ ತರುವುದನ್ನು ಎಷ್ಟೊಂದು ಪ್ರಾಮುಖ್ಯವೆಂದು
ಎಣಿಸುತ್ತಾನೆಂದು ಇದರಿಂದ ತಿಳಿದುಬರುತ್ತದೆ.

ಆದರೆ ಈ ವಿಷಯದಲ್ಲಿ ಇನ್ನೂ ಸಹ ನಿರೀಕ್ಷೆಯಿದೆ. ದೇವರು ಯೋನನಿಗೆ
ಬಹಳ ದೊಡ್ಡ ಜವಾಬ್ದಾರಿ ನೀಡಿದ್ದನು. ಈ ಜವಾಬ್ದಾರಿ ನೀಡಿದ ಕರ್ತನು ತನ್ನ
ಸೇವಕನಿಗೆ ತಕ್ಕಂತ ಆತ್ಮೀಕ ಬಲನೀಡಿ ಅದನ್ನು ಯಶಸ್ವಿಯಾಗಿ ಪೂರೈಸಲು
ಆತ್ಮನ ಸಹಾಯ ನೀಡುತ್ತಾನೆ. ಪ್ರವಾದಿಯಾದ ಯೋನನು ದೇವರ ಆದೇಶವನ್ನು
ಪ್ರಶ್ನಿಸದೆ ವಿಧೇಯತೆಯಿಂದ ಒಪ್ಪಿಕೊಂಡಿದ್ದಲ್ಲಿ, ಅವನಿಗೆ ಹೇರಳವಾದ ಆಶೀರ್ವಾದ
ದೊರೆಯುತ್ತಿತ್ತು ಹಾಗೂ ಅನೇಕ ಕಹಿ ಅನುಭವಗಳನ್ನು ತಪ್ಪಿಸಿಕೊಳ್ಳಬಹುದಾಗಿತ್ತು.
ಆದಾಗ್ಯೂ ಯೋನನ ಹತಾಶ ಸ್ಥಿತಿಯಲ್ಲಿಯೂ ಕರ್ತನು ಅವನನ್ನು ತ್ಯಜಿಸಲಿಲ್ಲ.
ಅನೇಕ ವಿಧವಾದ ಶೋಧನೆಗಳು ಹಾಗೂ ಅಪರಿಚಿತವಾದ ದೈವೀಕ ಕಾರ್ಯಗಳ
ಮೂಲಕ ಪ್ರವಾದಿಗೆ ದೇವರಲ್ಲಿ ಮತ್ತು ಆತನ ಅಪಾರವಾದ ಶಕ್ತಿಯ ಮೇಲೆ
ಭರವಸೆ ಬರಬೇಕಾಗಿತ್ತು".

ಯೋನನಂತೆಯೇ ನಾವೂ ಸಹ ದೈವನಿಯಮಿತ ಸುವಾರ್ತಾ ಸೇವೆಯಲ್ಲಿ
ಭಾಗವಹಿಸದಿರಲು ಅನೇಕ ನೆವಗಳನ್ನು ಕೊಡುವುದು ಸುಲಭ. ಆದರೆ ತನ್ನ
ಸೇವೆಮಾಡಲು ದೇವರು ಕೊಡುವ ಕರೆಯು ಯೋನನಿಗೆ ಕೊಟ್ಟಂತೆಯೇ
ಮಹತ್ವವುಳ್ಳದ್ದಾಗಿದೆ. ಆತನ ಕರೆಗೆ ನಾವು ಯಾವ ರೀತಿ ಉತ್ತರಿಸುತ್ತೇವೆಂಬುದೇ
ಈಗ ನಮ್ಮ ಮುಂದಿರುವ ದೊಡ್ಡ ಪ್ರಶ್ನೆಯಾಗಿದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರ ಸೇವೆ ಮಾಡಲು ಕರೆಬಂದಾಗ, ಅದನ್ನು ನಿರಾಕರಿಸಲು ನೀವು
ಯಾವ ನೆವಗಳನ್ನು ಹೇಳಬಹುದು?`

`ಅಡ್ಡೆಂಟಿಸ್ಟರಾದ ನಮಗೆ ಪ್ರವಾದಿನಿಯ ಮೂಲಕ ಬಹಳಷ್ಟು ಅಮೂಲ್ಯವಾದ
ಸತ್ಯಗಳು ಕೊಡಲ್ಪಟ್ಟಿವೆ. ಈ ಸತ್ಯಗಳನ್ನು ಇತರರಿಗೆ ನಾವು ತಿಳಿಸದಿರಲು
ಕಾರಣಗಳೇನು?`

`ದೇವರ ಸೇವೆ ಮಾಡಿ ಆತನಿಗಾಗಿ ಸಾಕ್ಷಿ ನೀಡಲು ನಮ್ಮಲ್ಲಿ ಭಯ ಇರಬಹುದು.
ದೇವರ ಕೃಪೆಯಿಂದ ಅಂತಹ ಭಯವನ್ನು ಹೋಗಲಾಡಿಸುವುದು ಹೇಗೆ?`