---
title:  ನಾಲ್ಕನೆಯ ನೆವಗಳು - ಅಹಿತಕರವಾದ ಕಷ್ಟಗಳು
date:   01/11/2023
---

"ಯೆಹೋವಾ, ಲಾಲಿಸು, ನಾನು ಸ್ವದೇಶದಲ್ಲಿರುವಾಗಲೇ ಹೀಗಾಗುವುದೆಂದು
ಹೇಳಿದೆನಷ್ಟೆ, ನೀನು ದಯೆಯೂ, ಕನಿಕರವೂ, ದೀರ್ಘಶಾಂತಿಯೂ
ಮಹಾಕೃಪೆಯುಳ್ಳ ದೇವರು, ಮಾಡಬೇಕೆಂದಿದ್ದ ಕೇಡಿಗೆ ಮನಮರುಗುವವನು
ಎಂದು ನಾನು ತಿಳಿದೇ ತಾರ್ಷಿಷಿಗೆ ಓಡಿಹೋಗಲು ತ್ವರೆಪಟ್ಟೆನು" (ಯೋನ
4:2) ಪ್ರವಾದಿಯಾದ ಯೋನನ ಪ್ರಾರ್ಥನೆಯು ಎಷ್ಟೊಂದು
ಸುಂದರವಾಗಿದೆಯಲ್ಲವೇ!

`ಯೋನನ ಪುಸ್ತಕದ 4ನೇ ಅಧ್ಯಾಯ ಓದಿರಿ. ಅವನಲ್ಲಿದ್ದ ದೋಷವೇನು?`

ನಿನೆವೆ ಪಟ್ಟಣದವರ ಮೇಲೆ ಯೋನನಿಗೆ ಬಹಳ ದ್ವೇಷವಿತ್ತು. ಆದುದರಿಂದಲೇ
ಆ ಪಟ್ಟಣವು ಕೆಡವಲ್ಪಡುವುದೆಂದು ಸಾರಿದ್ದ ತನ್ನ ಪ್ರವಾದನೆಯು ಈಗ
ನೆರವೇರುವುದಿಲ್ಲ. ದೇವರು ಕರುಣೆಯಿಂದಲೇ ಅದನ್ನು ಉಳಿಸಿದ್ದಾನೆಂದು ತಿಳಿದು
ಬಂದಾಗ, ಯೋನನು ಈ ಅವಮಾನ ಎದುರಿಸುವುದಕ್ಕಿಂತ ಸಾಯುವುದೇ
ಮೇಲೆಂದು ಬಯಸಿದನು. ಸೊದೋಮ್ ಗೊಮೋರ ಪಟ್ಟಣಗಳಂತೆ ನಿನೆವೆಯೂ
ಸಹ ನಾಶವಾಗಬೇಕೆಂಬುದು ಅವನ ಬಯಕೆಯಾಗಿತ್ತು. ಈ ದುಷ್ಟಜನರನ್ನು
ದೇವರು ಶಿಕ್ಷಿಸುತ್ತಾನೆಂದು ಯೋನನು ನಿರೀಕ್ಷಿಸಿದ್ದನು. ಆದರೆ ಇದು ನೆರವೇರದಿದ್ದಾಗ,
ಅವನು ಸಾಯಲು ಬಯಸಿದನು.

ಎರಡನೇಸಾರಿ ದೇವರು ಯೋನನನ್ನು ಮುಖಾಮುಖಿಯಾಗಿ ಎದುರಿಸುವುದನ್ನು
ಕಾಣಬಹುದು. ಯೋನನ ಈ ಹೊಸ ಅನುಭವದ ಮೂಲಕ ಅವನು ಮಾನವ
ಜೀವನದ ಪರಿಕಲ್ಪನೆಯ ಬಗ್ಗೆ ಹೊಂದಿದ್ದ ತಪ್ಪು ಅಭಿಪ್ರಾಯಗಳನ್ನು ಮನದಟ್ಟು
ಮಾಡಿಕೊಳ್ಳುವಂತೆ ದೇವರು ಇದನ್ನು ನೀಡಿದನು. ದೇವರು ಅದ್ಭುತವಾದ ರೀತಿಯಲ್ಲಿ
ಸಾಕಷ್ಟು ದೊಡ್ಡದಾದ ಒಂದು ಸೋರೆಗಿಡವು ಹಬ್ಬಿ ಯೋನನು ಬಿಸಿಲಿನ ಝಳದಿಂದ
ತಪ್ಪಿಸಿಕೊಳ್ಳುವಂತೆ ಮಾಡಿದನು. ಯೋನನು ಈ ಅದ್ಭುತವನ್ನು ಮಾಡಿದ ದೇವರಿಗಲ್ಲ,
ಬದಲಾಗಿ ಆ ಸೋರೆಗಿಡಕ್ಕಾಗಿ ಕೃತಜ್ಞತೆ ತೋರಿಸಿ ಸಂತೋಷಪಟ್ಟನು. ಇದು
ದೇವರು ತೋರಿಸಿದ ಕರುಣೆ ಎಂದು ತಿಳಿಯುವುದಕ್ಕೆ ಬದಲಾಗಿ, ತನ್ನ
ಒಳ್ಳೇಕಾರ್ಯಗಳಿಗಾಗಿ ತನಗೆ ಅರ್ಹವಾಗಿ ದೊರೆತ ಆಶೀರ್ವಾದವೆಂದು ಯೋನನು
ತಿಳಿದುಕೊಂಡನು. ಆದರೆ ಮರುದಿನ ಆ ಸೋರೆಗಿಡವು ಒಣಗಿ ಹೋದಾಗ,
ದೇವರ ಮೇಲೆ ಕೋಪಗೊಂಡು ಸಾಯಬೇಕೆಂದು ಕೇಳಿಕೊಂಡನು.

ಈ ಅನುಭವದ ನಂತರ ದೇವರು ಸೌಮ್ಯಸ್ವರದಿಂದ ಯೋನನನ್ನು ಗದರಿಸಿ
ಅವನ ತಪ್ಪು ತಿಳುವಳಿಕೆಯನ್ನು ಹೋಗಲಾಡಿಸಿದನು. ಇದರ ಮೂಲಕ ದೇವರು
ಒಂದು ಲಕ್ಷದ ಇಪ್ಪತ್ತು ಸಾವಿರ ಜನರೂ ಹಾಗೂ ಸಾವಿರಾರು ಪಶುಗಳಿಗಿಂತಲೂ
ತಾನು ಕೇವಲ ಒಂದು ಸೋರೆಗಿಡಕ್ಕಾಗಿ ಕನಿಕರ ಪಟ್ಟದ್ದು ಎಷ್ಟೊಂದು
ಮೂರ್ಖತನವೆಂದು ಯೋನನಿಗೆ ತಿಳಿಸಿಕೊಟ್ಟನು.

`ಯೋನನು ತನ್ನ ದೋಷಕ್ಕಾಗಿ ಪಶ್ಚಾತ್ತಾಪಪಟ್ಟನೆಂದು ಈ ಕಥೆಯಲ್ಲಿ ತಿಳಿಸುವುದಿಲ್ಲ.
ದೇವರು ಲೋಕದಲ್ಲಿರುವ ಕೆಟ್ಟವರು ಹಾಗೂ ಸುವಾರ್ತೆಯನ್ನೂ ಇನ್ನೂ
ಕೇಳದಿರುವವರ ಬಗ್ಗೆ ಕನಿಕರ ಹೊಂದಿದ್ದಾನೆ. ಅವರ ಬಗ್ಗೆ ನಾವೇನು ಮಾಡಬಹುದು?`