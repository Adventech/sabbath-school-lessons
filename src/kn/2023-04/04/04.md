---
title:  ಅಬ್ರಹಾಮನ ಅತ್ಯಾಸಕ್ತಿಯ ಪ್ರಾರ್ಥನೆ
date:   24/10/2023
---

`ಆದಿಕಾಂಡ 18:23-32 ಹಾಗೂ ಯಾಕೋಬನು 5:16ನೇ ವಾಕ್ಯಗಳನ್ನು ಓದಿರಿ.
ಇತರರಿಗಾಗಿ ಪ್ರಾರ್ಥಿಸುವುದು ಬಹಳ ಬಲವುಳ್ಳದ್ದಾಗಿದೆ ಎಂಬುದರ ಬಗ್ಗೆ ಇದು
ನಮಗೇನು ತಿಳಿಸುತ್ತದೆ?`

ಅಬ್ರಹಾಮನು ಮತ್ತು ದೇವರ ನಡುವೆ ನಡೆದ ಸಂಭಾಷಣೆಯು ಇತರರಿಗಾಗಿ
ದೇವರಲ್ಲಿ ಬೇಡಿಕೊಳ್ಳುವ ಒಂದು ಮಾದರಿಯಾಗಿದೆ. ಅವನು ಸೊದೋಮ್
ಗೊಮೋರ ಪಟ್ಟಣಗಳ ಜನರಿಗಾಗಿ ದೇವರ ಮುಂದೆ ವಿನಯಪೂರ್ವಕವಾಗಿ
ಪ್ರಾರ್ಥಿಸಿದನು. ಅವನು ಅವರ ಪರವಾಗಿ ದೇವರಲ್ಲಿ ಬೇಡಿಕೊಳ್ಳುತ್ತಿದ್ದನು.
ತಂದೆಯಾದ ದೇವರ ಮುಂದೆ ಯೇಸುಸ್ವಾಮಿಯು ನಮಗಾಗಿ ಬೇಡಿಕೊಳ್ಳುವ
ರೀತಿಯಲ್ಲಿ ಅಬ್ರಹಾಮನು ಸೊದೋಮ್ ಗೊಮೋರ ಪಟ್ಟಣಗಳ ಜನರಿಗಾಗಿ
ಪ್ರಾರ್ಥಿಸುತ್ತಿದ್ದನು. ಇಂತಹ ಪ್ರಾರ್ಥನೆಯ ಮೂಲಕ ಮಾತ್ರ ದೇವರ ಸುವಾರ್ತಾ
ಸೇವೆಯಲ್ಲಿ ನಾವು ಯಶಸ್ವಿಯಾಗಬಹುದು.

ಅಬ್ರಹಾಮನು ಸೊದೋಮ್, ಗೊಮೋರ, ಅದ್ಮಾ, ಚೆಬೋಯಿಮ್, ಚೋಗರ್
ಮುಂತಾದ ಅಕ್ಕಪಕ್ಕದಲ್ಲಿದ್ದ ಊರುಗಳ ಜನರನ್ನು ಪ್ರೀತಿಸುತ್ತಿದ್ದನು; ಈ
ಕಾರಣದಿಂದಲೇ ಅವನ ಪ್ರಾರ್ಥನೆಯು ಬಹಳ ಪ್ರಾಮಾಣಿಕವಾಗಿತ್ತು. ಸೊದೋಮ್,
ಗೊಮೋರ ಪಟ್ಟಣಗಳ ಜನರನ್ನು ಸೋಲಿಸಿದ್ದ ರಾಜರುಗಳೊಂದಿಗೆ ಅಬ್ರಹಾಮನು
ಯುದ್ಧ ಮಾಡಿದ್ದನು. ಈ ಜಯದ ನಂತರ ಸೊದೋಮಿನ ಅರಸನಾದ ಬೇರನು
ಮೇಲ್ವಿಜೆದೆಕನೊಂದಿಗೆ ಅಬ್ರಹಾಮನನ್ನು ಭೇಟಿಯಾದನು. ಬೇರನು ಅಬ್ರಹಾಮನನ್ನು
"ನೀನು ಬಿಡಿಸಿದ ಜನರನ್ನು ನನಗೆ ಒಪ್ಪಿಸು; ಆಸ್ತಿಯನ್ನು ನೀನೇ ತಕ್ಕೋ' ಎಂದು
ಹೇಳಿದನು (ಆದಿಕಾಂಡ 14:21). ಇದು ಸೊದೋಮಿನ ಅರಸನಿಗೆ ತನ್ನ ಜನರ
ಮೇಲಿದ್ದ ಪ್ರೀತಿಯನ್ನು ತೋರಿಸುತ್ತದೆ. ಅಬ್ರಹಾಮನು ಮಾಡಿದ ಪ್ರಾರ್ಥನೆಯು
ನಾಶವಾಗಲಿದ್ದ ಆ ಜನರ ಮೇಲಿನ ಪ್ರೀತಿಯನ್ನು ತೋರಿಸುತ್ತದೆಂದು ಶ್ರೀಮತಿ
ವೈಟಮ್ಮನವರು ಹೇಳುತ್ತಾರೆ (ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್, ಪುಟ 140).

ಪ್ರಾರ್ಥನೆ ಹಾಗೂ ಅದರಲ್ಲಿಯೂ ಇತರರಿಗಾಗಿ ನಾವು ಪ್ರಾರ್ಥಿಸದಿದ್ದಲ್ಲಿ,
ನಮ್ಮ ಸುವಾರ್ತಾಸೇವೆಯು ಯಶಸ್ವಿಯಾಗುವುದಿಲ್ಲ. ಯಾರಿಗಾದರೂ ಕ್ರಿಸ್ತನ
ಬಗ್ಗೆ ತಿಳಿಸಿದಾಗ ಅಥವಾ ಸತ್ಯವೇದ ಅಧ್ಯಯನ ನೀಡಿದ ನಂತರ ಅವರಿಗಾಗಿ
ಯಾವಾಗಲೂ ಪ್ರಾರ್ಥಿಸಬೇಕು. ಅಂತಹ ಪ್ರಾರ್ಥನೆಯನ್ನು ದೇವರು ಕೇಳುತ್ತಾನೆ.
ನಮ್ಮ ಮಾತುಗಳಾಗಲಿ ಅಥವಾ ವಾಕ್ಚಾತುರ್ಯದಿಂದಾಗಲಿ ಇತರರ ಮನಸ್ಸಿನಲ್ಲಿ
ಆತ್ಮೀಕ ಬದಲಾವಣೆ ತರಲಾರದು. ಪವಿತ್ರಾತ್ಮನಿಂದ ಮಾತ್ರ ಅಂತಹ ಪರಿವರ್ತನೆ
ಸಾಧ್ಯ. ಈ ಕಾರಣದಿಂದಲೇ ನಮ್ಮ ಸುವಾರ್ತಾ ಸೇವೆಯಲ್ಲಿ ನಾವು ಪ್ರತಿಯೊಬ್ಬರಿಗೂ
ವೈಯಕ್ತಿಕವಾಗಿ ಪ್ರಾರ್ಥಿಸಬೇಕು.

`ರೋಮಾಯ 8:34 ಹಾಗೂ ಇಬ್ರಿಯ 7:25ನೇ ವಚನಗಳನ್ನು ಓದಿರಿ. ಕ್ರಿಸ್ತನು
ನಮಗೇನು ಮಾಡಿದ್ದಾನೆಂದು ಈ ವಚನಗಳು ತಿಳಿಸುತ್ತವೆ? ಈ ಸತ್ಯವು ನಾವು
ಇತರರಿಗಾಗಿ ಪ್ರಾರ್ಥಿಸಬೇಕೆಂಬುದನ್ನು ಅರ್ಥಮಾಡಿಕೊಳ್ಳಲು ಹೇಗೆ
ಸಹಾಯಕವಾಗಿದೆ?`