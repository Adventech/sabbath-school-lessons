---
title:  ಹೆಚ್ಚಿನ ಚಿಂತನೆ
date:   27/10/2023
---

ಶ್ರೀಮತಿ ವೈಟಮ್ಮನವರು "ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್
ಪುಸ್ತಕದ 140ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ

ನಾಶವಾಗಲಿರುವ ಸೊದೋಮ್, ಗೊಮೋರ ಪಟ್ಟಣಗಳ ಜನರ ಮೇಲಿನ
ಪ್ರೀತಿಯಿಂದ ಅಬ್ರಹಾಮನು ಅವರಿಗಾಗಿ ಪ್ರಾರ್ಥಿಸಿದನು. ಭ್ರಷ್ಟಗೊಂಡಿದ್ದ ಆ
ಊರುಗಳ ಜನರ ಪಾಪವು ಅವನಿಗೆ ಅಸಹ್ಯವಾಗಿತ್ತು. ಆದರೆ ಆ ಪಾಪಿಗಳೂ
ಸಹ ರಕ್ಷಿಸಲ್ಪಡಬೇಕೆಂದು ಅವನು ಬಯಸಿದನು. ಅಬ್ರಹಾಮನು ಸೊದೋಮಿನ
ಬಗ್ಗೆ ಹೇಗೆ ಹೆಚ್ಚಿನ ಆಸಕ್ತಿ ತೋರಿಸಿದನೋ, ಹಾಗೆಯೇ ನಾವೂ ಸಹ ಯೇಸುವನ್ನು
ನಿರಾಕರಿಸುವವರ ಬಗ್ಗೆ ಆಸಕ್ತಿ ತೋರಿಸಬೇಕು. ಪಾಪವನ್ನು ದ್ವೇಷಿಸಬೇಕು, ಆದರೆ
ಪಾಪಿಗಳ ಬಗ್ಗೆ ಕನಿಕರ ಮತ್ತು ಪ್ರೀತಿ ಹೊಂದಿರಬೇಕು. ನಮ್ಮ ಸುತ್ತಮುತ್ತಲೂ
ಸೊದೋಮಿನ ಜನರಂತೆ ನಾಶವಾಗುತ್ತಿರುವ ಜನರಿದ್ದಾರೆ. ಪ್ರತಿದಿನವೂ ಸಹ
ಯಾರಿಗಾದರೂ ಕೃಪೆಯ ಕಾಲವು ಮುಚ್ಚಲ್ಪಡುತ್ತದೆ. ಪ್ರತಿಕ್ಷಣದಲ್ಲಿಯೂ ದೇವರ
ಕರುಣೆಯಿಂದ ದೂರ ಹೋಗುತ್ತಿರುವ ವ್ಯಕ್ತಿಗಳಿದ್ದಾರೆ. ಮುಂದೆ ಬರಲಿರುವ
ನಾಶದಿಂದ ತಪ್ಪಿಸಿಕೊಳ್ಳುವಂತೆ ಪಾಪಿಗಳಿಗೆ ಎಚ್ಚರಿಕೆ ನೀಡುವಂತವರು ಎಲ್ಲಿದ್ದಾರೆ?
ಅವರನ್ನು ಮರಣದಿಂದ ತಪ್ಪಿಸುವಂತ ಕೈಗಳು ಎಲ್ಲಿವೆ? ಅಂತವರಿಗಾಗಿ
ದೇವರೊಂದಿಗೆ ವಿನಯದಿಂದಲೂ ಹಾಗೂ ದೃಢನಂಬಿಕೆಯಿಂದಲೂ
ಬೇಡಿಕೊಳ್ಳುವವರು ಎಲ್ಲಿದ್ದಾರೆ? ಕ್ರಿಸ್ತನಿಗೆ ಮನುಷ್ಯರ ಪ್ರಾಣದ ಬೆಲೆ ತಿಳಿದಿದೆ.
ಶಿಲುಬೆಯಲ್ಲಿ ಅಪಾರ ವೇದನೆ ಅನುಭವಿಸುತ್ತಾ ಸಮಸ್ತ ಲೋಕದ ಪಾಪದ
ಭಾರವನ್ನು ಹೊತ್ತುಕೊಂಡಿದ್ದ ಕ್ರಿಸ್ತನು ತನ್ನನ್ನು ಅಪಹಾಸ್ಯ ಮಾಡುತ್ತಿದ್ದವರಿಗೂ
ಹಾಗೂ ಕೊಲೆಗಡುಕರಿಗೂ "ತಂದೆಯೇ, ಅವರು ಏನು ಮಾಡುತ್ತಿದ್ದಾರೆಂದು
ಅರಿಯರು, ಅವರನ್ನು ಕ್ಷಮಿಸು” ಎಂದು ಬೇಡಿಕೊಂಡನು. ಪಾಪಿಗಳ ಮೇಲೆ
ಕ್ರಿಸ್ತನು ಅಪರಿಮಿತವಾದ ದೈವೀಕ ಪ್ರೀತಿಯನ್ನು, ಹೀಗೆ ತೋರಿಸಿದನು” (ಲೂಕ
23:34).

'ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್' ಪುಸ್ತಕದ್ 133, 134ನೇ ಪುಟಗಳಲ್ಲಿ
ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ :

"ಅಬ್ರಹಾಮನು ಒಬ್ಬ ಸಮರ್ಥನಾದ ರಾಜನೂ, ವಿವೇಕವುಳ್ಳ, ಬಲಿಷ್ಠನಾದ
ಮುಖ್ಯಸ್ಥನೆಂದು ಸುತ್ತಲಿನ ಜನಾಂಗಗಳು ತಿಳಿದುಕೊಂಡಿದ್ದವು. ವಿಗ್ರಹಾರಾಧಕ
ಜನರ ನಡುವೆ ಅವನ ಜೀವನ ಹಾಗೂ ನಡೆನುಡಿಗಳು ನಿಜವಾದ ನಂಬಿಕೆಯ
ಬಗ್ಗೆ ಅಪಾರ ಪ್ರಭಾವವನ್ನು ಇತರರ ಮೇಲೆ ಬೀರಿದ್ದವು. ದೇವರ ಮೇಲೆ
ಅವನಿಗಿದ್ದ ನಿಷ್ಠೆಯು ದೃಢವಾಗಿತ್ತು. ಅದೇ ಸಮಯದಲ್ಲಿ ಅಬ್ರಹಾಮನ ಔದಾರ್ಯ,
ಸ್ನೇಹಸ್ವಭಾವ, ಸೌಜನ್ಯ ಮುಂತಾದ ಉತ್ತಮಗುಣಗಳು ಸುತ್ತಲಿನ ಜನರಲ್ಲಿ ಅವನ
ಬಗ್ಗೆ ಭರವಸೆ ಹೊಂದುವಂತೆ ಮಾಡಿದವು. ಅಬ್ರಹಾಮನು ಇಂತಹ ಉದಾರ
ಗುಣಗಳಿಂದ ಎಲ್ಲರ ಗೌರವ ಹಾಗೂ ಮನ್ನಣೆ ಹೊಂದಿದ್ದನು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಸತ್ಯವೇದದಲ್ಲಿ ಕ್ರಿಸ್ತನ ಸುವಾರ್ತಾ ಸೇವೆ ಮಾಡುವಂತೆ ಕರೆಯಲ್ಪಟ್ಟು ಅದನ್ನು
ನೆರವೇರಿಸಿದ ಬೇರೆ ವ್ಯಕ್ತಿಗಳು ಯಾರು? ಸ್ನಾನಿಕನಾದ ಯೋಹಾನನ
ವಿಷಯವೇನು? ಅವನು ತನ್ನ ಸೇವೆಯಲ್ಲಿ ಯಶಸ್ವಿಯಾದನೆಂದು
ಹೇಳಬಹುದೇ?`

`ಸೊದೋಮ್ ಪಟ್ಟಣದಿಂದ ರಕ್ಷಿಸಲ್ಪಟ್ಟ ಕೆಲವು ವ್ಯಕ್ತಿಗಳ ಗುಣಸ್ವಭಾವಗಳ
ಬಗ್ಗೆ ಆದಿಕಾಂಡ 19:30-36ನೇ ವಾಕ್ಯಗಳು ಏನು ತಿಳಿಸುತ್ತವೆ?`

`ಅಬ್ರಹಾಮನ ದೈವನಿಯಮಿತ ಸೇವೆಯ ಕರ್ತವ್ಯ ಹಾಗೂ ಅದನ್ನು ಅವನು
ಹೇಗೆ ಯಶಸ್ವಿಗೊಳಿಸಿದನು ಎಂಬುದರ ಬಗ್ಗೆ ನಾವೇನು ಕಲಿಯಬಹುದು?`

`ಅಬ್ರಹಾಮನು ಸೊದೋಮ್ ಗೊಮೋರ ಪಟ್ಟಣಗಳ ಜನರ ಪರವಾಗಿ
ಮಾತಾಡಿದನು. ಇದು ವಿಫಲವಾಯಿತೋ ಅಥವಾ ಯಶಸ್ವಿಯಾಯಿತೋ?`