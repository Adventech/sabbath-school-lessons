---
title:  ದೇವರ ಚಿತ್ರಕ್ಕೆ ವಿಧೇಯರಾಗುವುದು
date:   26/10/2023
---

`ಆದಿಕಾಂಡ 12:1-9ನೇ ವಚನಗಳನ್ನು ಓದಿರಿ, ಮುಂದಿನ ದಾರಿ ನಮಗೆ
ಸ್ಪಷ್ಟವಾಗಿ ತಿಳಿಯದಿದ್ದರೂ, ದೇವರ ಚಿತ್ರಕ್ಕೆ ಒಪ್ಪಿಸಿಕೊಡಬೇಕೆಂಬುದರ ಬಗ್ಗೆ
ವಾಕ್ಯಗಳು ನಮಗೇನು ತಿಳಿಸುತ್ತವೆ?`

ದೇವರ ಚಿತ್ರಕ್ಕೆ ಎದುರು ಮಾತಾಡದೆ ಒಪ್ಪಿಕೊಳ್ಳುವುದು ಅಬ್ರಹಾಮನ
ಮುಖ್ಯವಾದ ಗುಣಗಳಲ್ಲಿ ಒಂದಾಗಿತ್ತು. ದೇವರೊಂದಿಗಿನ ಎಲ್ಲಾ ನಡವಳಿಕೆಯಲ್ಲಿ
ಅಬ್ರಹಾಮನ ಈ ಸ್ವಭಾವವು ಪ್ರಮುಖವಾಗಿ ಕಂಡುಬರುತ್ತದೆ.

ದೇವರು ಅಬ್ರಹಾಮನಿಗೆ ಕರೆ ನೀಡಿದ್ದು :-

ಅಬ್ರಹಾಮನಿಗೆ ದೇವರಿಂದ ಒಂದು ಕುತೂಹಲಕಾರಿಯಾದ ಕರೆ ಬಂದಿತು.
ಕರ್ತನಾದ ಯೆಹೋವನು ಅಬ್ರಹಾಮನಿಗೆ "ನೀನು ಸ್ವದೇಶವನ್ನೂ,
ಬಂಧುಬಳಗವನ್ನೂ ತಂದೆಯ ಮನೆಯನ್ನೂ ಬಿಟ್ಟು ನಾನು ತೋರಿಸುವ ದೇಶಕ್ಕೆ
ಹೊರಟುಹೋಗು" ಎಂದು ಹೇಳಿದನು (ಆದಿಕಾಂಡ 12:1) ಅಬ್ರಹಾಮನು
ಮೊದಲು ಪರಲೋಕದ ಈ ಕರೆಯನ್ನು ಕೇಳಿದಾಗ, ತಾನು ಯಾವುದೋ
ಭ್ರಮೆಗೆ ಒಳಗಾಗಿದ್ದೇನೆಂದು ಅಂದುಕೊಂಡು ಅದನ್ನು ನಿರಾಕರಿಸಬಹುದಾಗಿತ್ತು.
ಅಥವಾ ನಾನು ಹೋಗುವುದಿಲ್ಲ. ನನ್ನ ಸ್ವದೇಶದಲ್ಲಿ ಬಂಧುಬಳಗದವರೊಂದಿಗೆ
ಇರಲು ಇಷ್ಟಪಡುತ್ತೇನೆಂದು ಹೇಳಬಹುದಾಗಿತ್ತು. "ನಾನು ತೋರಿಸುವ ದೇಶಕ್ಕೆ"
ಎಂದು ದೇವರು ಹೇಳಿದ್ದು ಅವನಿಗೆ ತಿಳಿಯದ ಒಂದು ಅಪರಿಚಿತ ಪ್ರದೇಶವಾಗಿತ್ತು!
ಆದರೆ ಅಬ್ರಹಾಮನು ದೇವರ ಕರೆಯನ್ನು ಒಪ್ಪಿಕೊಂಡನು. ಅವನು ದೇವರ
ಚಿತ್ರಕ್ಕೆ ವಿಧೇಯನಾದನು. ಅದರಂತೆ ಅವನು ತನ್ನ ತಂದೆಯ ಮನೆಯನ್ನು
ಬಿಟ್ಟು "ಯೆಹೋವನು ಹೇಳಿದ ಹಾಗೆಯೇ ಹೊರಟುಹೋದನು" (ಆದಿಕಾಂಡ
12:4).

ಪ್ರದೇಶದ ಆಯ್ಕೆ :-

ಅಬ್ರಹಾಮನ ದನಕಾಯುವವರಿಗೂ ಹಾಗೂ ಲೋಟನ ದನ ಕಾಯುವವರಿಗೂ
ಜಗಳವಾಯಿತು. ಆದರೆ ಅಬ್ರಹಾಮನು ತನ್ನ ಸ್ವಂತ ತಮ್ಮನ ಮಗನೊಂದಿಗೆ
ಜಗಳವಾಡುವಂತ ವ್ಯಕ್ತಿಯಾಗಿರಲಿಲ್ಲ. ಅವನು ದೇವರ ಚಿತ್ರಕ್ಕೆ ವಿಧೇಯನಾದ್ದರಿಂದ
ದೇವರು ಅವನನ್ನು ಆಶೀರ್ವದಿಸಿದನು. "ಲೋಟನು ಅಬ್ರಹಾಮನನ್ನು ಬಿಟ್ಟು
ಬೇರೆಯಾದ ಮೇಲೆ ಯೆಹೋವನು ಅಬ್ರಹಾಮನಿಗೆ" ನೀನಿರುವ ಸ್ಥಳದಿಂದ
ದಕ್ಷಿಣೋತ್ತರ ಪೂರ್ವ ಪಶ್ಚಿಮಗಳಿಗೆ ಕಣ್ಣೆತ್ತಿ ನೋಡು. ನೀನು ನೋಡುವ ಈ
ದೇಶವನ್ನೆಲ್ಲಾ ನಿನಗೂ ನಿನ್ನ ಸಂತತಿಗೂ ಶಾಶ್ವತವಾಗಿ ಕೊಡುವೆನು" ಎಂದು
ಹೇಳಿದನು (ಆದಿಕಾಂಡ 12:14,15).

ಸೊದೋಮ್ ಗೊಮೋರ ಪಟ್ಟಣಗಳ ನಾಶ :-

ದೇವರು ಅಬ್ರಹಾಮನಿಗೆ ಈ ಎರಡು ಪಟ್ಟಣಗಳನ್ನು ನಾಶಮಾಡುತ್ತೇನೆಂದು
ತಿಳಿಸಿದಾಗ, ಕನಿಕರಪಟ್ಟು ಅವನು ಈ ಊರುಗಳನ್ನು ಉಳಿಸಬೇಕೆಂದು
ಪ್ರಯತ್ನಿಸಿದನು. ಆ ಊರುಗಳಲ್ಲಿ ಕೇವಲ ಹತ್ತು ಜನರು ನೀತಿವಂತರು ಇಲ್ಲದ್ದರಿಂದ,
ಅವುಗಳು ನಾಶವಾದವು.

ಅಬ್ರಹಾಮನು ದೇವರ ಚಿತ್ರಕ್ಕೆ ವಿಧೇಯನಾಗಿ, ಆ ಊರುಗಳ ಬಗ್ಗೆ ದೇವರ
ತೀರ್ಮಾನವನ್ನು ಒಪ್ಪಿಕೊಂಡನು.

ಅಬ್ರಹಾಮನು ಎಲ್ಲಾ ಪರಿಸ್ಥಿತಿಯಲ್ಲಿಯೂ ದೇವರ ಚಿತ್ರಕ್ಕೆ ವಿಧೇಯನಾದ
ಕಾರಣದಿಂದ ದೇವರು ಅವನನ್ನು ತನ್ನ ಕಾರ್ಯದಲ್ಲಿ ಉಪಯೋಗಿಸಿಕೊಂಡನು.
ಇಂದು ನಾವೂ ಸಹ ಅದೇರೀತಿ ದೇವರ ಚಿತ್ರಕ್ಕೆ ವಿಧೇಯರಾಗಬೇಕು.
ಇಂದು ನಮ್ಮ ಊರುಗಳಲ್ಲಿ ಸುವಾರ್ತೆಯನ್ನು ಪರಿಣಾಮಕಾರಿಯಾಗಿ ಸಾರಲು
ಅನೇಕ ಅಡೆತಡೆಗಳಿಂದ ಸಾಧ್ಯವಾಗಿಲ್ಲ. ದೇವರು ಮಧ್ಯೆ ಪ್ರವೇಶಿಸುವಂತೆ ಆತನಿಗೆ
ನಾವು ಬೇಡಿಕೊಳ್ಳಬೇಕು.

`ಕಷ್ಟದ ಪರಿಸ್ಥಿತಿಯಲ್ಲಿರುವವರಿಗಾಗಿ ಪ್ರಾರ್ಥಿಸಿ ಹಾಗೂ ಅಂತವರಿಗೆ ಯಾವ
ರೀತಿ ಸಹಾಯ ಮಾಡಬಹುದೆಂಬುದರ ಬಗ್ಗೆ ದೇವರ ಮಾರ್ಗದರ್ಶನಕ್ಕಾಗಿ
ಬೇಡಿಕೊಳ್ಳಿರಿ.`