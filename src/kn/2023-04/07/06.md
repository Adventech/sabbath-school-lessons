---
title:  ಇಂದು ಒಳ್ಳೆ ಸಮಾರ್ಯದವನ ಕಥೆ ಹೇಗೆ ಅನ್ವಯವಾಗುತ್ತದೆ
date:   16/11/2023
---

ಧರ್ಮೋಪದೇಶಕನು ಸರಿಯಾದ ಉತ್ತರ ಕೊಟ್ಟದ್ದನ್ನು ಪ್ರಶಂಸಿಸಿದ ಯೇಸುಕ್ರಿಸ್ತನು
ಅವನಿಗೆ
"ಇದರಂತೆ ಮಾಡಿ, ಮಾಡಿದರೆ ಜೀವಿಸುವಿ" ಎಂದು ಹೇಳಿದನು
(ಲೂಕ 10:28). ಹೀಗೆ ಹೇಳುವುದರ ಮೂಲಕ ಆತನು ಮನುಷ್ಯನ ಹೃದಯದ
ಅಂತಃಕರಣವನ್ನೇ ಸ್ಪರ್ಶಿಸಿದನು. ಎಲ್ಲಾ ಉತ್ತರಗಳನ್ನು ಸರಿಯಾಗಿ ಕೊಟ್ಟದ್ದು,
ಆ ಧರ್ಮೋಪದೇಶಕನಿಗೆ ಸುಲಭವಾಗಿತ್ತು. ಆದರೆ ಎರಡುಸಾವಿರ ವರ್ಷಗಳ
ಹಿಂದೆ ಹೇಳಿದಂತೆ ನಡೆಯುವುದು ಕಷ್ಟವಾಗಿತ್ತು. ಇಂದಿಗೂ ಸಹ ನಮ್ಮಲ್ಲಿ
ಅನೇಕರಿಗೆ ನುಡಿದಂತೆ ನಡೆಯುವುದು ಸಾಧ್ಯವಾಗುವುದಿಲ್ಲ. ಈ ಧರ್ಮೋಪದೇಶಕನು
ಯೇಸುವನ್ನು ಮಾತಿನ ಬಲೆಯಲ್ಲಿ ಸಿಕ್ಕಿಸಿ ತನ್ನ ಜ್ಞಾನವನ್ನು ತೋರಿಸುವುದಕ್ಕೂ
ಹಾಗೂ ತನ್ನನ್ನು ನೀತಿವಂತನೆಂದು ತೋರಿಸಿಕೊಳ್ಳುವುದಕ್ಕೂ ಅಪೇಕ್ಷಿಸಿ - 'ನನ್ನ
ನೆರೆಯವನು ಯಾರು?' ಎಂದು ಕೇಳಿದನು (ಲೂಕ 10:29).

`ಲೂಕ 10:30-37ನೇ ವಚನಗಳಲ್ಲಿರುವ ಒಳ್ಳೇ ಸಮಾರ್ಯದವನ ಸಾಮ್ಯದ
ಅರ್ಥದ ಸಾರಾಂಶವೇನು?`

ಇತರರಿಂದ ಅನ್ಯಾಯಕ್ಕೆ ಒಳಗಾಗುತ್ತಿರುವವರನ್ನು ನೀವು ನೋಡಿರುವಿರಾ?
ಅವರಿಗೆ ನಿಮ್ಮಿಂದ ಸಾಧ್ಯವಾದಷ್ಟು ಏನಾದರೂ ಸಹಾಯ ಮಾಡಿರುವಿರಾ?

ನಮ್ಮ ಸಭೆಯಪಾಲಕರು, ಹಿರಿಯರು ಮತ್ತು ಸದಸ್ಯರು ಕೆಲವುವೇಳೆ
ಕಷ್ಟದಲ್ಲಿರುವವರಿಗೆ ಸಹಾಯ ಮಾಡುವುದಿಲ್ಲವೆಂಬುದು ನಿಜ. ಕೆಲವುವೇಳೆ ನಮ್ಮ
ಸಮುದಾಯದವರಿಗಿಂತ ಇತರ ಧರ್ಮಗಳ ಜನರು ಕಷ್ಟದಲ್ಲಿರುವವರಿಗೆ ಹೆಚ್ಚು
ಕರುಣೆ ತೋರಿಸುತ್ತಾರೆ. ನಾವು ಕೇವಲ ಬಾಯಿಮಾತಿನಲ್ಲಿ ಇತರರಿಗೆ ಕರುಣೆ
ತೋರಿಸಬೇಕೆಂದು ಹೇಳಬಹುದು. ಆದಾಗ್ಯೂ ನಾವು ಸಹಾಯ ಮಾಡದಿರುವವರಿಗೆ
ಇತರರು ಸಹಾಯ ಮಾಡಬಹುದು. ನಮ್ಮಲ್ಲಿ ನಿಜವಾಗಿಯೂ ದೇವರಲ್ಲಿ
ನಂಬಿಕೆಯಿದ್ದಲ್ಲಿ, ಕಷ್ಟದಲ್ಲಿರುವವರಿಗೆ ನಾವು ಸಹಾಯ ಮಾಡಲೇಬೇಕು.

ಯೇಸುಸ್ವಾಮಿಯು ಒಳ್ಳೇ ಸಮಾರ್ಯದವನ ಕಥೆಯನ್ನು ಮುಕ್ತಾಯಗೊಳಿಸುತ್ತಾ
ಯಾಜಕನು, ಲೇವಿಯನ್ನು ಹಾಗೂ ಸಮಾರ್ಯದವನು ಈ ಮೂವರಲ್ಲಿ
ಯಾವನು ಕಳ್ಳರ ಕೈಗೆ ಸಿಕ್ಕಿದವನಿಗೆ ನೆರೆಯವನಾದನೆಂದು ನಿನಗೆ ತೋರುತ್ತದೆಂದು
ಆ ಧರ್ಮೋಪದೇಶಕನಿಗೆ ಕೇಳಿದನು.

ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 503ನೇ
ಪುಟದಲ್ಲಿ ಈ ಸಾಮ್ಯದ ಬಗ್ಗೆ ಹೀಗೆ ತಿಳಿಸುತ್ತಾರೆ :

"ಈ ರೀತಿಯಾಗಿ 'ನನ್ನ ನೆರೆಯವನು ಯಾರು?' ಎಂಬ ಪ್ರಶ್ನೆಗೆ ಸದಾಕಾಲಕ್ಕೂ
ಉತ್ತರ ಸಿಕ್ಕಿತು. ನಮ್ಮ ನೆರೆಯವನೆಂದರೆ ನಮ್ಮ ಸಭೆಗೆ ಸೇರಿದವನು ಅಥವಾ
ನಮ್ಮ ಧರ್ಮಕ್ಕೆ ಸೇರಿದವನು ಮಾತ್ರವಲ್ಲ ಎಂದು ಕ್ರಿಸ್ತನು ಸ್ಪಷ್ಟಪಡಿಸಿದ್ದಾನೆ. ಇಲ್ಲಿ
ಯಾವುದೇ ಭಾಷೆ, ಜನಾಂಗ, ಕುಲ ಅಥವಾ ಬಣ್ಣ, ವರ್ಗಗಳ ವ್ಯತ್ಯಾಸ ತಿಳಿಸಿಲ್ಲ
ನಮ್ಮ ಸಹಾಯದ ಅವಶ್ಯಕತೆಯಿರುವ ಪ್ರತಿಯೊಬ್ಬರೂ ನಮ್ಮ ನೆರೆಯವರೇ
ಆಗಿದ್ದಾರೆ. ಸೈತಾನನೆಂಬ ಮಹಾವೈರಿಯಿಂದ ಪಾಪದ ಬಂಧನದಲ್ಲಿ ಸಿಕ್ಕಿರುವವರು.
ಕಷ್ಟದಲ್ಲಿರುವ ಪ್ರತಿಯೊಬ್ಬರೂ ನಮ್ಮ ನೆರೆಯವರು ಹಾಗೂ ದೇವರಿಗೆ ಸೇರಿರುವ
ಪ್ರತಿಯೊಬ್ಬರೂ ಸಹ ನಮ್ಮ ನೆರೆಯವರಾಗಿದ್ದಾರೆ.

`ನೀವು ಇಷ್ಟಪಡದಿರುವ ಮತ್ತು ಇತರ ಜನಾಂಗದ ವ್ಯಕ್ತಿಗಳಿಗಾಗಿ ಪ್ರಾರ್ಥಿಸಿ.`

`ಅಡ್ಡೆಂಟಿಸ್ಟರಲ್ಲದ ಮೂವರು ವ್ಯಕ್ತಿಗಳ ಪಟ್ಟಿಮಾಡಿ, ಅವರ ಶಾರೀರಿಕ,
ಭಾವನಾತ್ಮಕ, ಸಾಮಾಜಿಕ ಅಗತ್ಯಗಳೇನೆಂದು ತಿಳಿದುಕೊಳ್ಳಿ ಅವರಿಗೆ
ವೈಯಕ್ತಿಕವಾಗಿ ನೀವು ಹೇಗೆ ಸಹಾಯ ಮಾಡಬಹುದು?`