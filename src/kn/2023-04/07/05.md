---
title:  ನಮ್ಮಂತೆಯೇ ನೆರೆಯವರನ್ನು ಪ್ರೀತಿಸುವುದು
date:   15/11/2023
---

`ಮತ್ತಾಯ 22:37-40ನೇ ವಚನಗಳನ್ನು ಓದಿರಿ. ಇಲ್ಲಿ ಯೇಸುಸ್ವಾಮಿಯು
ಹೇಳಿದ್ದನ್ನು, ಆ ಧರ್ಮೋಪದೇಶಕನಿಗೆ ಹೇಳಿದ ಉತ್ತರಕ್ಕೆ (ಲೂಕ 10:27,28)
ಹೇಗೆ ಹೋಲಿಸಬಹುದು?`

ಮತ್ತಾಯ 22:37-40ನೇ ವಚನಗಳ ಪ್ರಕಾರ ಪ್ರತಿದಿನದಲ್ಲಿ ನಾವು ಅನುಸರಿಸಿ
ನಡೆಯುವ ಯಥಾರ್ಥವಾದ ನಂಬಿಕೆಯ ಮೇಲೆ ಈ ಎರಡು ಆಜ್ಞೆಗಳು
ಆಧಾರಗೊಂಡಿವೆ ಎಂದು ತಿಳಿಸುತ್ತವೆ. ಈ ಎರಡು ಆಜ್ಞೆಗಳನ್ನು ಪ್ರಾಮಾಣಿಕವಾಗಿ
ಕೈಕೊಂಡು ನಡೆಯುವವರು ನಿತ್ಯಜೀವ ಹೊಂದುತ್ತಾರೆಂದು ಲೂಕ 10:27,28ನೇ
ವಚನಗಳು ಸ್ಪಷ್ಟವಾಗಿ ತಿಳಿಸುತ್ತವೆ. ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು
ತಮ್ಮ "ಕ್ರೈಸ್ಟ್ ಅಬ್ಬೆಕ್ ಲೆಸನ್ಸ್' ಪುಸ್ತಕದ 49ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಪ್ರೀತಿಯು ಪರಲೋಕದಲ್ಲಿಯೂ ಹಾಗೂ ಭೂಲೋಕದಲ್ಲಿಯೂ ದೇವರ
ಸರ್ಕಾರದ ಮೂಲಾಧಾರವಾದ ಸಿದ್ಧಾಂತವಾಗಿದೆ. ಅದು ಕ್ರೈಸ್ತ ಗುಣಸ್ವಭಾವದ
ಅಸ್ತಿವಾರವೂ ಸಹ ಆಗಬೇಕು. ಇದು ಮಾತ್ರ ಕ್ರೈಸ್ತರು ತಮ್ಮ ನಂಬಿಕೆಯಲ್ಲಿ
ದೃಢವಾಗಿರುವಂತೆ ಮಾಡುತ್ತದೆ. ಪ್ರೀತಿಯು ಮಾತ್ರ ಅವರು ಎಂತಹ
ಕಷ್ಟಶೋಧನೆಗಳು ಬಂದರೂ; ಅವುಗಳನ್ನು ಎದುರಿಸಲು ಸಮರ್ಥವಾಗಿದೆ".

`ಗಲಾತ್ಯ 5:14; ಮೀಕ 6:6-8 ಹಾಗೂ 1 ಯೋಹಾನನು 4:20,21ನೇ
ವಚನಗಳನ್ನು ಓದಿರಿ, ಈ ವಾಕ್ಯಗಳು ಹೇಗೆ ಕ್ರಿಸ್ತನು ತಿಳಿಸಿರುವುದನ್ನು ಸಮರ್ಥಿಸುತ್ತವೆ?`

ಪೌಲನು "ನಿನ್ನ ನೆರೆಯವನನ್ನು ನಿನ್ನಂತೆಯೇ ಪ್ರೀತಿಸು ಎಂಬ ಒಂದೇ
ಮಾತಿನಲ್ಲಿ ಧರ್ಮಶಾಸ್ತ್ರವೆಲ್ಲ ಅಡಕವಾಗಿದೆ' ಎಂದು ಹೇಳುತ್ತಾನೆ (ಗಲಾತ್ಯ 5:14).
ಇತರರನ್ನು ನಾವು ಪ್ರೀತಿಸಿದಾಗ ಮಾತ್ರ, ದೇವರನ್ನು ಪ್ರೀತಿಸುತ್ತೇವೆಂಬುದನ್ನು
ಕಾರ್ಯತಃ ಕಾಣಬಹುದೆಂಬುದು ಪೌಲನ ಅಭಿಪ್ರಾಯ, "ನೀತಿವಂತನು
ನಂಬಿಕೆಯಿಂದಲೇ ಬದುಕುವನು” ಎಂದು ಅಪೋಸ್ತಲನು ಹೇಳಿದರೂ (ರೋಮಾಯ
1:7), ನಂಬಿಕೆಯಿಂದ ಜೀವಿಸುವುದನ್ನು ಯಾರಿಂದಲೂ ಮರೆಮಾಡಲಾಗದು
ಅಥವಾ ಮುಚ್ಚಿಡಲಾಗದು. ನಾವು ನಂಬಿರುವಂತದ್ದನ್ನು ಕಾರ್ಯರೂಪದಲ್ಲಿ
ತಂದಾಗ ಮಾತ್ರ ನಮ್ಮ ಯಥಾರ್ಥವಾದ ನಂಬಿಕೆಯು ಕಂಡುಬರುವುದೆಂದು
ಪೌಲನು, ಮೀಕನು ಹಾಗೂ ಯೋಹಾನನು ಸ್ಪಷ್ಟಪಡಿಸುತ್ತಾರೆ.

1 ಕೊರಿಂಥ 13:1ನೇ ವಚನದಲ್ಲಿ ಪೌಲನು ಒಬ್ಬ ವ್ಯಕ್ತಿಯು
ಮಹಾಜ್ಞಾನಿಯಾಗಿದ್ದರೂ, ಅಥವಾ ಮಹಾಕಾರ್ಯಗಳನ್ನು ಮಾಡಬಲ್ಲವನಾಗಿದ್ದರೂ
ಇಲ್ಲವೆ ದೃಢವಾದ ನಂಬಿಕೆ ಹೊಂದಿದ್ದರೂ, ಅವನಲ್ಲಿ "ಪ್ರೀತಿಯಿಲ್ಲದಿದ್ದಲ್ಲಿ, ಅವನು
ನಾದಕೊಡುವ ಕಂಚೂ, ಗಣಗಣಿಸುವ ತಾಳವೂ ಆಗಿದ್ದಾನೆ' ಎಂದು ಹೇಳುತ್ತಾನೆ.

`ಪ್ರೀತಿಯಿಂದ ಮಾತ್ರ ಜನರು ಎಂತಹ ಶೋಧನೆ ಕಷ್ಟಗಳನ್ನಾದರೂ
ಎದುರಿಸಬಲ್ಲರೆಂದು ಶ್ರೀಮತಿ ವೈಟಮ್ಮನವರು ಹೇಳುತ್ತಾರೆ. ಪ್ರೀತಿ ತೋರಿಸಬೇಕೆಂಬುದು
ಕ್ರಿಯೆಗಳಿಂದ ರಕ್ಷಣೆ ಸಿಕ್ಕುತ್ತದೆಂದು ತಿಳಿಸುವುದಿಲ್ಲ. ಬದಲಾಗಿ ಕ್ರಿಸ್ತನಲ್ಲಿ ನಮಗಿರುವ
ನಂಬಿಕೆಯನ್ನು ವ್ಯಕ್ತಪಡಿಸುವುದಾಗಿದೆ ಎಂದು ಹೇಗೆ ತೋರಿಸುತ್ತದೆ?`