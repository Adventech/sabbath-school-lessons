---
title:  ನನ್ನ ನೆರೆಯವರಿಗೆ ಸುವಾರ್ತಾ ಸೇವೆ
date:   11/11/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಲೂಕ 10:25-37; 2 ತಿಮೊಥೆ 3:16; ಯಾಕೋಬನು 2:17-22; ಮತ್ತಾಯ 22:37-40; ಗಲಾತ್ಯ 5:14 ಹಾಗೂ ಮೀಕ 6:6-8ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಅದಕ್ಕೆ ಅವನು ನಿನ್ನ ದೇವರಾಗಿರುವ ಕರ್ತನನ್ನು ನಿನ್ನ ಪೂರ್ಣ ಹೃದಯದಿಂದಲೂ, ನಿನ್ನ ಪೂರ್ಣ ಪ್ರಾಣದಿಂದಲೂ ನಿನ್ನ ಪೂರ್ಣಶಕ್ತಿಯಿಂದಲೂ, ನಿನ್ನ ಪೂರ್ಣ ಬುದ್ಧಿಯಿಂದಲೂ ಪ್ರೀತಿಸಬೇಕು ಮತ್ತು ನಿನ್ನ ನೆರೆಯವನನ್ನು ನಿನ್ನಂತೆಯೇ ಪ್ರೀತಿಸಬೇಕು ಎಂದು ಬರೆದಿದೆ ಅಂದನು" (ಲೂಕ 10:27).

ಮೇಲಿನ ಈ ಸ್ಮರಣವಾಕ್ಯವು ನಮ್ಮೆಲ್ಲರಿಗೂ ತಿಳಿದಿದೆ. ಆದಾಗ್ಯೂ ನಾವು
ದೇವರನ್ನು ಪ್ರೀತಿಸುತ್ತೇವೆಂದು ಹೇಳಿ, ಆತನಿಗೆ ವಿಧೇಯರಾಗದಿದ್ದಲ್ಲಿ ಆತನ
ಮೇಲಿನ ನಮ್ಮ ಪ್ರೀತಿಯು ಕೇವಲ ತೋರಿಕೆಯುಳ್ಳದ್ದಾಗಿರುತ್ತದೆ. ನಾವು ದೇವರನ್ನು
ಪ್ರೀತಿಸುತ್ತೇವೆಂದು ಅಂದುಕೊಳ್ಳುತ್ತೇವೆ, ಆದರೆ ನಮ್ಮ ದಿನನಿತ್ಯದ ಜೀವನದಲ್ಲಿ
ಈ ಪ್ರೀತಿಯು ಹೇಗೆ ಕಂಡುಬರುತ್ತದೆ? ದೇವರನ್ನು ಪ್ರೀತಿಸುವುದೆಂದರೆ ಪ್ರತಿದಿನವೂ
ನಮ್ಮ ಹೃದಯ, ಪ್ರಾಣ, ಶರೀರ ಹಾಗೂ ಮನಸ್ಸನ್ನು ಸಂಪೂರ್ಣವಾಗಿ ಆತನಿಗೆ
ಒಪ್ಪಿಸಿಕೊಡುವುದೇ ಆಗಿದೆ. ದೇವರನ್ನು ಪ್ರೀತಿಸುತ್ತೇನೆಂದು ಯಾರು ಬೇಕಾದರೂ
ಹೇಳಬಹುದು. ಆದರೆ ಅದನ್ನು ಅನುಸರಿಸಲು ಪ್ರಾಮಾಣಿಕವಾದ ಪ್ರಯತ್ನ
ಮಾಡಬೇಕು.

ದೇವರನ್ನು ಪ್ರೀತಿಸುವುದು ಒಳ್ಳೆಯದು ಹಾಗೂ ಪ್ರಾಮುಖ್ಯವುಳ್ಳದ್ದು ಆಗಿದೆ.
ಆದರೆ ಇತರರನ್ನೂ ಸಹ ಪ್ರೀತಿಸಬೇಕೆಂದು ಆತನು ನಮ್ಮಿಂದ ಬಯಸುತ್ತಾನೆ.
ಯಾಕೆಂದರೆ ಇತರರನ್ನು ಪ್ರೀತಿಸುವುದರಿಂದ ನಾವು ದೇವರನ್ನೂ ಸಹ
ಪ್ರೀತಿಸುತ್ತೇವೆಂದು ತೋರಿಸುತ್ತದೆ. ಈ ವಿಷಯದಲ್ಲಿ ಯೋಹಾನನು "ಒಬ್ಬನು
ತಾನು ದೇವರನ್ನು ಪ್ರೀತಿಸುತ್ತೇನೆಂದು ಹೇಳಿ ತನ್ನ ಸಹೋದರನನ್ನು ದ್ವೇಷಿಸಿದರೆ
ಅವನು ಸುಳ್ಳುಗಾರನಾಗಿದ್ದಾನೆ. ತಾನು ಕಂಡಿರುವ ತನ್ನ ಸಹೋದರನನ್ನು
ಪ್ರೀತಿಸದವನು ತಾನು ಕಾಣದಿರುವ ದೇವರನ್ನು ಪ್ರೀತಿಸಲಾರನು" ಎಂದು ಹೇಳುತ್ತಾನೆ
(1 ಯೋಹಾನನು 4:20). ಅದೇ ರೀತಿ ಪೌಲನೂ ಸಹ ನಿನ್ನ ನೆರೆಯವನನ್ನು
ನಿನ್ನಂತೆಯೇ ಪ್ರೀತಿಸು ಎಂಬ ಒಂದೇ ಮಾತಿನಲ್ಲಿ ಧರ್ಮಶಾಸ್ತ್ರವೆಲ್ಲಾ ಅಡಕವಾಗಿದೆ"
ಎಂದು ಹೇಳುತ್ತಾನೆ (ಗಲಾತ್ಯ 5:14; ರೋಮಾಯ 13:9),

ವಾರ ನಾವು ಈ ಪಾಠವು ನಮ್ಮ ಜೀವನದಲ್ಲಿ ಹೇಗೆ
ಅನ್ವಯಗೊಳಿಸಬಹುದೆಂಬುದನ್ನು ಕಲಿಯುತ್ತೇವೆ.