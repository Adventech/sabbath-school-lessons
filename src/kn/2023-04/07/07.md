---
title:  ಹೆಚ್ಚಿನ ಚಿಂತನೆ
date:   17/11/2023
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್
ಏಜಸ್' ಪುಸ್ತಕದ 'ದಿ ಗುಡ್ ಸಮಾರಿಟನ್' ಎಂಬ ಅಧ್ಯಾಯ ಓದಿರಿ.

ಶ್ರೀಮತಿ ವೈಟಮ್ಮನವರು "ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್" ಸಂಪುಟ 2,
ಪುಟ 25ರಲ್ಲಿ ಹೀಗೆ ತಿಳಿಸುತ್ತಾರೆ :

"ನಮ್ಮ ಸುತ್ತಲಿನ ಸಮುದಾಯ, ಸಮಾಜದಲ್ಲಿ ಹಸಿದಿರುವವರು, ಅಗತ್ಯವಿರುವವರು
ಹಾಗೂ ಶೋಷಣೆಗೆ ಒಳಗಾದ ಅಸಂಖ್ಯಾತ ವ್ಯಕ್ತಿಗಳಿದ್ದಾರೆ. ನಮ್ಮ ದೃಷ್ಟಿಯಲ್ಲಿ
ಚಿಕ್ಕದೆಂದೆನಿಸಿದರೂ, ನಮ್ಮ ಕೈಲಾದಷ್ಟು ಸಹಾಯ ಅವರಿಗೆ ಮಾಡಬೇಕು. ಕ್ರಿಸ್ತನು
ಎರಡನೇಸಾರಿ ಬರುವ ಮೊದಲು ಜಗತ್ತಿನಲ್ಲಿರುವ ಎಲ್ಲಾ ಜನರ ಕಷ್ಟಗಳನ್ನು
ಪರಿಹರಿಸಲಾಗದು. ಅದನ್ನು ಮಾಡಲು ದೇವರು ನಮ್ಮನ್ನು ಕರೆದಿಲ್ಲ. ಆದರೆ
ಆತನು ಬರುವತನಕ ಹಸಿದವರಿಗೆ ಆಹಾರ ಕೊಡಬೇಕು. ಸಭೆಯಲ್ಲಿ
ಅನ್ಯಾಯಕ್ಕೊಳಗಾದವರಿಗೆ ಸಾಧ್ಯವಾದಷ್ಟು ಸಹಾಯ ಮಾಡಬೇಕು.

"ಸಂಕಟದಲ್ಲಿ ಬಿದ್ದ ದಿಕ್ಕಿಲ್ಲದವರನ್ನೂ, ವಿಧವೆಯರನ್ನೂ ಪರಾಮರಿಸಿ ತನಗೆ
ಪ್ರಪಂಚದ ದೋಷವು ಹತ್ತದಂತೆ ನೋಡಿಕೊಂಡಿರುವುದೇ ತಂದೆಯಾದ ದೇವರ
ಸನ್ನಿಧಾನದಲ್ಲಿ ಶುದ್ಧವೂ, ನಿರ್ಮಲವೂ ಆಗಿರುವ ಭಕ್ತಿ” (ಯಾಕೋಬನು 1:27)
ನಾವು ಸತ್ಕಾರ್ಯಗಳೆಂಬ ಫಲವನ್ನು ಕೊಡಬೇಕೆಂದು ದೇವರು ಬಯಸುತ್ತಾನೆ.
ಕರುಣೆಯ ಮಾತುಗಳು, ಔದಾರ್ಯತೆ, ಬಡವರಿಗೆ ಕನಿಕರ ತೋರಿಸುವುದು,
ಕಷ್ಟದಲ್ಲಿರುವವರಿಗೆ ಸಹಾಯ ಮಾಡುವುದು ಮುಂತಾದ ಫಲಗಳು ನಮ್ಮಲ್ಲಿ
ಕಂಡುಬರಬೇಕು. ದುಃಖ ನಿರಾಶೆಯಿಂದ ಹೃದಯಭಾರವಾಗಿರುವವರಿಗೆ ನಾವು
ಕರುಣೆ ತೋರಿಸುವಾಗ, ಅಗತ್ಯದಲ್ಲಿರುವವರಿಗೆ ಸಹಾಯ ಮಾಡಿದಾಗ,
ಬಟ್ಟೆಯಿಲ್ಲದವರಿಗೆ ಹೊದಿಸಿದಾಗ, ಅಪರಿಚಿತರಿಗೆ ಅತಿಥಿ ಸತ್ಕಾರ ಮಾಡಿ ಅವರನ್ನು
ಪ್ರೀತಿಸಿದಾಗ, ದೇವದೂತರು ನಮ್ಮ ಸಮೀಪಕ್ಕೆ ಬರುವರು ದೇವರಿಗೆ
ಮೆಚ್ಚಿಕೆಯಾಗುವುದು, ಪರಲೋಕದ ತಂದೆಯು ತನ್ನ ಸಿಂಹಾಸನದಿಂದ ನೋಡಿ
ಇಂತಹ ಕರುಣೆ ತೋರಿಸಿದವರನ್ನು ತನ್ನ ಅಮೂಲ್ಯ ನಿಧಿಯೆಂದು ಎಣಿಸುವನು.
ನಾವು ಮಾಡುವ ಈ ಒಳ್ಳೆಯ ಕಾರ್ಯಗಳು ಪರಲೋಕದಲ್ಲಿ ಸುಮಧುರವಾದ
ಸಂಗೀತದಂತೆ ಕೇಳಲ್ಪಡುವುದು. "ಆ ದಿನದಲ್ಲಿ ಯೆಹೋವನು ಅವರನ್ನು
ಕಿರೀಟದಲ್ಲಿನ ರತ್ನಗಳಂತೆ ಎಣಿಸುವನು” (ಜೆಕರ್ಯ 9:16). ಕಷ್ಟದಲ್ಲಿರುವವರಿಗೆ
ಅಗತ್ಯವಿರುವವರಿಗೆ ತೋರಿಸಿದ ಕರುಣೆಯ ಪ್ರತಿಯೊಂದು ಕಾರ್ಯವೂ ಯೇಸುವಿಗೆ
ಮಾಡಿದಂತೆ ಎಣಿಸಲ್ಪಡುವುದು (ಮತ್ತಾಯ 25:40). ಆಗ ನಾವು ಕ್ರಿಸ್ತನೊಂದಿಗೆ
ನಿಕಟ ಸಂಬಂಧ ಹೊಂದುವೆವು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರನ್ನೂ ಹಾಗೂ ನೆರೆಯವರನ್ನೂ ಪ್ರೀತಿಸಬೇಕೆಂದು ಆದೇಶವು
ಕ್ರಿಯೆಗಳಿಂದ ರಕ್ಷಣೆಯಿಲ್ಲ ಎಂಬುದನ್ನು ಖಚಿತವಾಗಿ ನಾವು ಹೇಗೆ
ತಿಳಿದುಕೊಳ್ಳಬಹುದು? ನಾವು ಎಂದಿಗೂ ರಕ್ಷಣೆಯನ್ನು
ಕೊಂಡುಕೊಳ್ಳಲಾಗದು.`

`ನಮ್ಮ ಭಾಷೆ, ಜಾತಿ, ಧರ್ಮಕ್ಕೆ ಸೇರದಿರುವವರ ಬಗ್ಗೆ ನಮಗಿರುವ ಪೂರ್ವಗ್ರಹ
ಪೀಡಿತ ದ್ವೇಷವನ್ನು ತಿಳಿದುಕೊಳ್ಳುವುದು ಹೇಗೆ?`

`ಅಗತ್ಯವಿರುವವರು, ಕಷ್ಟದಲ್ಲಿರುವವರು ಯಾರೇ ಆಗಿರಲಿ, ಅವರಿಗೆ ನಾವು
ಕರುಣೆ ತೋರಿಸಬೇಕೆಂದು ತಿಳಿಸುವ ಸತ್ಯವೇದದ ಇತರ ವಾಕ್ಯಗಳು ಯಾವುವು?
ಈ ವಾರದ ಪಾಠದಲ್ಲಿ ತಿಳಿಸಿರುವ ವಾಕ್ಯಗಳನ್ನು ಬಿಟ್ಟು ಬೇರೆಯವುಗಳನ್ನು
ತಿಳಿಸಿ.`