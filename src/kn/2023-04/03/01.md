---
title:  ಸುವಾರ್ತಾ ಸೇವೆ ಮಾಡಲು ದೇವರ ಕರೆ
date:   14/10/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಆದಿಕಾಂಡ 11:1-9; 12:1-3; 10-13; ದಾನಿಯೇಲನು 9:24-27; ಮತ್ತಾಯ 1:21 ಹಾಗೂ ಅಕೃತ್ಯಗಳು 1:8; 8:1-4ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಆದರೆ ಪವಿತ್ರಾತ್ಮನು ನಿಮ್ಮ ಮೇಲೆ ಬರಲು, ನೀವು ಬಲವನ್ನು ಹೊಂದಿ ಯೆರೂಸಲೇಮಿನಲ್ಲಿಯೂ, ಎಲ್ಲಾ ಯದಾಯ ಸಮಾರ್ಯ ಸೀಮೆಗಳಲ್ಲಿಯೂ, ಭೂಲೋಕದ ಕಟ್ಟಕಡೆಯವರೆಗೂ ನನಗೆ ಸಾಕ್ಷಿಗಳಾಗಿರಬೇಕು ಅಂದನು" (ಅ.ಕೃತ್ಯಗಳು 1:8).

ದೇವರು ಅನೇಕ ಸಾರಿ ನಮ್ಮನ್ನು ತನ್ನ ಸಾಕ್ಷಿಗಳಾಗಿರುವುದಕ್ಕಾಗಿ
ಆರಿಸಿಕೊಳ್ಳುತ್ತಾನೆ. ಕೆಲವು ವೇಳೆ ಈ ಬದಲಾವಣೆಯನ್ನು ದೇವರು ತನ್ನ ಉದ್ದೇಶ
ನೆರವೇರಿಸುವುದಕ್ಕಾಗಿ ಉಪಯೋಗಿಸಿಕೊಳ್ಳಬಹುದು. ಉದಾಹರಣೆಗೆ ದೇವರು
ನೋಹನನ್ನು ಹಾಗೂ ಅವನ ಮಕ್ಕಳನ್ನು ಆಶೀರ್ವದಿಸಿ ನೀವು ಬಹುಸಂತಾನ
ಉಳ್ಳವರಾಗಿ ಹೆಚ್ಚಿ ಭೂಲೋಕದಲ್ಲೆಲ್ಲಾ ತುಂಬಿಕೊಳ್ಳಿರಿ" ಎಂದು ಹೇಳಿದನು
(ಆದಿಕಾಂಡ 9:1). ಆದರೆ ಅನಂತರ ಅವರ ಸಂತಾನದವರು ಆಕ
ಆಕಾಶವನ್ನು
ಮುಟ್ಟುವ ಒಂದು ದೊಡ್ಡ ಗೋಪುರ ಕಟ್ಟೋಣ, ಹೀಗೆ ಮಾಡಿದರೆ ಭೂಮಿಯ
ಮೇಲೆಲ್ಲಾ ಚದರುವುದಕ್ಕೆ ಆಸ್ಪದವಾಗುವುದಿಲ್ಲ (ಆದಿಕಾಂಡ 11:4) ಎಂದು ದೇವರು
ಉದ್ದೇಶಕ್ಕೆ ವಿರುದ್ಧವಾಗಿ ಆಲೋಚನೆ ಮಾಡಿದರು.

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು ತಮ್ಮ "ಪೇಟ್ರಿಯಾರ್ಕ್ಸ್ ಅಂಡ್
ಪ್ರಾಫೆಟ್ಸ್' ಪುಸ್ತಕದ 120ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಯೆಹೋವದೇವರು ಬಾಬೆಲ್ ಗೋಪುರ ಕಟ್ಟುತ್ತಿದ್ದವರ ಭಾಷೆಯನ್ನು ತಾರು
ಮಾಡಿ ಅವರನ್ನು ಭೂಲೋಕದಲ್ಲೆಲ್ಲಾ ಚದರಿಸಿದನು. ಇದು ಜನರೆಲ್ಲರೂ
ಭೂಮಿಯಲ್ಲಿ ತುಂಬಿಕೊಳ್ಳಲು ಕಾರಣವಾಯಿತು. ಭೂಲೋಕದಲ್ಲೆಲ್ಲಾ ತುಂಬಿಕೊಳ್ಳಿರಿ
ಎಂದು ದೇವರು ಹೇಳಿದ ಮಾತು ನೆರವೇರದಂತೆ ತಡೆಗಟ್ಟಲು ಮಾಡಿದ ಅದೇ
ಮಾರ್ಗದ ಮೂಲಕ ದೇವರ ಉದ್ದೇಶವು ನೆರವೇರಿತು.

ಅದೇ ಸಂದರ್ಭದಲ್ಲಿ ಅಬ್ರಹಾಮನು ತನ್ನ ಸ್ವದೇಶವನ್ನು ಬಿಟ್ಟು ದೇವರ
ಸಾಕ್ಷಿಯ ಸಾಧನವಾಗಿ ಬೇರೆ ದೇಶಕ್ಕೆ ಹೋದನು (ಆದಿಕಾಂಡ 12ನೇ ಅಧ್ಯಾಯ)
ಯೇಸುಸ್ವಾಮಿಯ ಶಿಷ್ಯರು ಯೆಹೂದ್ಯರಿಗೆ ಮಾತ್ರವಲ್ಲ, ಅನ್ಯಜನರಿಗೂ ಸಹ
ದೇವರ ಸುವಾರ್ತೆಸಾರಲು ಇತರ ಸ್ಥಳಗಳಿಗೆ ಹೋದರು (ಅ.ಕೃತ್ಯಗಳು 3ನೇ
ಅಧ್ಯಾಯ ಹಾಗೂ 8:1-4), ಅ.ಕೃತ್ಯಗಳು 1:8ನೇ ವಚನದಲ್ಲಿ ಯೇಸುವು ಸುವಾರ್ತೆ
ಸಾರಲು ಒಂದು ಸಾಮಾನ್ಯ ನಿಯಮ ಸ್ಥಾಪಿಸಿದ್ದಾನೆ. ಅದೇನೆಂದರೆ ಮೊದಲು
ಶಿಷ್ಯರು ಸುವಾರ್ತೆಯನ್ನು ಯೆರೂಸಲೇಮ್ ಯೂದಾಯ ಮುಂತಾದ ಸ್ಥಳೀಯ
ಪ್ರಾಂತ್ಯಗಳಲ್ಲಿ ಸಾರಬೇಕು. ಅನಂತರ ಅನ್ಯಜನರಾಗಿದ್ದ ಸಮಾರ್ಯದವರಿಗೂ
ಹಾಗೂ ಕೊನೆಯಲ್ಲಿ ಲೋಕದ ಕಟ್ಟಕಡೆಯವರೆಗೂ ಸುವಾರ್ತೆ ಸಾರಬೇಕು.

ಒಂದು ವೇಳೆ ನಾವು ನಮ್ಮ ಸ್ವದೇಶವನ್ನು ಬಿಟ್ಟು ಹೋಗಲಾಗದು. ಆದಾಗ್ಯೂ
ದೇವರು ನಮ್ಮ ಸುತ್ತಮುತ್ತಲಿನ ಜನರಿಗೆ ನಾವು ಆತನ ಸಾಕ್ಷಿಗಳಾಗಿರಬೇಕೆಂದು
ಅಪೇಕ್ಷಿಸುತ್ತಾನೆ. ಯೆರೂಸಲೇಮಿನ ಕ್ರೈಸ್ತಸಭೆಯು ಸ್ವಸಂತೃಪ್ತಿ ಹೊಂದಿದಾಗ,
ಅದರ ಸದಸ್ಯರು ಇತರ ಭಾಗಗಳಿಗೆ ಚದರಿಹೋದರು. ಕ್ರೈಸ್ತರಿಗೆ ಹಿಂಸೆ ಬಂದು
ಅವರು ಸಂಕಟ ಅನುಭವಿಸಿದರೂ, ಅದು ದೇವರ ಶುಭವಾರ್ತೆಯನ್ನು
ಜಗತ್ತಿನಾದ್ಯಂತ ಸಾರಿಹೇಳುವುದಕ್ಕೆ ಒಂದು ಮಾರ್ಗವಾಯಿತು.