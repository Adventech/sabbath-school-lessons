---
title:  ನಾವು ಇದ್ದಲ್ಲಿಂದಲೇ ಆರಂಭಿಸುವುದು
date:   19/10/2023
---

`ಅ.ಕೃತ್ಯಗಳು 1:8ನೇ ವಚನದಲ್ಲಿ ಸುವಾರ್ತಾ ಸೇವೆಯನ್ನು ಮಾಡಲು ಅಥವಾ
ತನಗೆ ಸಾಕ್ಷಿಗಳಾಗಿರುವ ಕಾರ್ಯದಲ್ಲಿ ಯಾವ ಸಿದ್ಧಾಂತವನ್ನು ಅನುಸರಿಸಲು ಕ್ರಿಸ್ತನು
ತಿಳಿಸುತ್ತಾನೆ?`

ನಾವೂ ಸಹ ಶಿಷ್ಯರಂತೆಯೇ ಕಾರ್ಯ ಮಾಡಬೇಕೆಂದು ಕ್ರಿಸ್ತನು ಈ
ಸಿದ್ಧಾಂತಗಳನ್ನು ನಮಗೆ ತೋರಿಸಿದ್ದಾನೆ. ಅವರಂತೆಯೇ ನಾವು ಈ
ಶುಭವಾರ್ತೆಯನ್ನು ಇತರರೊಂದಿಗೆ ಹಂಚಿಕೊಳ್ಳಬೇಕಾಗಿದೆ. ಸುವಾರ್ತೆಯ ಸತ್ಯವನ್ನು
ಇತರರಿಗೆ ತಿಳಿಸುವುದೆಂದರೆ, ಅವರು ಹೇಗೆ ತಪ್ಪಿತಸ್ಥರಾಗಿದ್ದಾರೆಂದು ಅವರಿಗೆ
ಮನವರಿಕೆ ಮಾಡುವುದಲ್ಲ. ಬದಲಾಗಿ ಪ್ರಕಟನೆ 14:6-12ನೇ ವಚನಗಳಲ್ಲಿರುವ
ಮೂರುದೂತರ ಸಂದೇಶಗಳಲ್ಲಿ ಹೇಗೆ ಕ್ರಿಸ್ತನ ಬಗ್ಗೆ ತಿಳಿಸಿದೆಯೋ, ಅದನ್ನು
ಹಂಚಿಕೊಳ್ಳುವುದೇ ಆಗಿದೆ.

ಆದರೆ ಅ.ಕೃತ್ಯಗಳು 1:8ನೇ ವಚನದಲ್ಲಿ ಯೇಸುಕ್ರಿಸ್ತನು ಕೆಲವು ನಿಯಮಗಳನ್ನು
ಪಾಲಿಸಬೇಕೆಂದು ತಿಳಿಸಿದ್ದಾನೆ :

ಮೊದಲನೆಯದಾಗಿ ಆತನು ತನ್ನ ಶಿಷ್ಯರಿಗೆ "ಯೆರೂಸಲೇಮಿನಲ್ಲಿ ನನಗೆ
ಸಾಕ್ಷಿಗಳಾಗಿರಬೇಕು' ಎಂದು ಹೇಳಿದ್ದಾನೆ. ನಾವು ಈಗಾಗಲೇ ತಿಳಿದಂತೆ, ನಾವು
ವಾಸವಾಗಿರುವ ಸ್ಥಳಗಳಲ್ಲಿ ಮೊದಲು ಕ್ರಿಸ್ತನಿಗೆ ಸಾಕ್ಷಿಗಳಾಗಿರಬೇಕು. ಇದು ನಮ್ಮ
ಮನೆ, ಸಭೆ, ನೆರೆಹೊರೆ ಅಥವಾ ಸಮುದಾಯವಾಗಿರಬಹುದು. ಆದುದರಿಂದ
ನಾವು ಮೊದಲನೆಯದಾಗಿ ಎಲ್ಲಿ ವಾಸವಾಗಿದ್ದೇವೆ ಅಥವಾ ಎಲ್ಲಿ ಕೆಲಸ ಮಾಡುತ್ತೇವೆ,
ಆ ಸ್ಥಳದಲ್ಲಿ ಮೊದಲು ಜನರಿಗೆ ಕ್ರಿಸ್ತನ ಬಗ್ಗೆ ಸಾಕ್ಷಿ ಹೇಳಬೇಕು ಅಂದರೆ ಅವರಿಗೆ
ಸುವಾರ್ತೆಸಾರಬೇಕು.

ಕೆಲವು ಸಂದರ್ಭದಲ್ಲಿ ಜನರು ಬೇರೆ ದೇಶಕ್ಕೆ ಅನ್ಯಸಂಸ್ಕೃತಿ ಅನುಸರಿಸುತ್ತಿರು
ವವರಿಗೆ ಸುವಾರ್ತೆ ಸಾರಲು ಆಸಕ್ತಿ ಹೊಂದಿರುತ್ತಾರೆ. ಆದರೆ ತಮ್ಮ ಸುತ್ತಲಿರುವವರಿಗೆ,
ಹಾಗೂ ತಮ್ಮ ಕೆಲಸದ ಸ್ಥಳಗಳಲ್ಲಿರುವವರಿಗೆ ಸಾಕ್ಷಿಗಳಾಗಿರುವುದಿಲ್ಲ. ನಾವು
ಈಗಿರುವ ಸ್ಥಳದಿಂದಲೇ ಸುವಾರ್ತಾಸೇವೆ ಆರಂಭಿಸಿ ಅನಂತರ ದೇವರು ನಡೆಸುವ
ಸ್ಥಳಕ್ಕೆ ಹೋಗಬೇಕು.

ಅನಂತರ ಎಲ್ಲಾ ಯೂದಾಯ ಸಮಾರ್ಯ ಸೀಮೆಗಳಲ್ಲಿಯೂ, ಭೂಲೋಕದ
ಕಟ್ಟಕಡೆಯವರೆಗೂ ಸಾಕ್ಷಿಗಳಾಗಿರಬೇಕು (ಅ.ಕೃತ್ಯಗಳು 1:8), ಇಲ್ಲಿ ಮತ್ತೊಮ್ಮೆ
ಯೇಸುಸ್ವಾಮಿಯು ಎಲ್ಲಾ ಜನಾಂಗ, ಕುಲ ಭಾಷೆಗಳವರಿಗೆ ಆತನ ಬಗ್ಗೆ
ಸಾಕ್ಷಿಯಾಗಿದ್ದ ಸುವಾರ್ತಾಸೇವೆ ಮಾಡಬೇಕೆಂಬ ವಾಸ್ತವಾಂಶವನ್ನು ಒತ್ತಿ
ಹೇಳುತ್ತಿದ್ದಾನೆ. ನಾವು ಇರುವ ಸ್ಥಳದಲ್ಲಿ ಸೇವೆ ಆರಂಭಿಸಿ, ಅನಂತರ ವಿವಿಧ
ಸಾಮಾಜಿಕ, ಜನಾಂಗ ಹಾಗೂ ಧಾರ್ಮಿಕ ಗುಂಪುಗಳಿಗೆ ಸಾಕ್ಷಿಗಳಾಗಿರಬೇಕು.
ನಾವು ಒಂದು ನಿರ್ದಿಷ್ಟ ಭಾಷೆ ಅಥವಾ ಜನಾಂಗಕ್ಕೆ ಸೇರಿದವರಾಗಿದ್ದಲ್ಲಿ, ಅದೇ
ಭಾಷೆಯ ಜನಾಂಗದವರಿಗೆ ಸಾಕ್ಷಿಗಳಾಗಿರುವುದು ಅಷ್ಟೊಂದು ಕಷ್ಟವೆನಿಸುವುದಿಲ್ಲ.
ಯಾಕೆಂದರೆ ಯಾವುದೇ ವಿಭಿನ್ನವಾದ ಸಂಸ್ಕೃತಿಯ ಅಡೆತಡೆಯಿರುವುದಿಲ್ಲ.
ಜಗತ್ತಿನ ಕೆಲವಾರು ಪ್ರದೇಶಗಳಲ್ಲಿ ಒಂದೇ ಪಂಗಡ ಅಥವಾ ಬುಡಕಟ್ಟಿಗೆ ಸೇರಿದ
ಜನರು ಮಾತ್ರ ಸಭೆಯಲ್ಲಿರುತ್ತಾರೆ. ಆದರೆ ನಾವು ಕ್ರಿಸ್ತನು ಆಜ್ಞಾಪಿಸಿದ ಪ್ರಕಾರ
ನಮ್ಮ ನೆಮ್ಮದಿಯ ತಾಣಗಳನ್ನು ಅಂದರೆ ನಾವು ಯಾವುದೇ ತೊಂದರೆಯಿಲ್ಲದೆ
ವಾಸವಾಗಿರುವ ಸ್ಥಳಗಳನ್ನು ಬಿಟ್ಟು ಬೇರೆ ಸ್ಥಳಗಳಲ್ಲಿ, ಇತರ ಕುಲ, ಭಾಷೆಗಳಿಗೆ
ಸೇರಿದವರಿಗೆ ಸುವಾರ್ತಾಸೇವೆ ಮಾಡಬೇಕಾಗಿದೆ. ಅವರಿಗೂ ಸಹ ಕ್ರಿಸ್ತನ ಸಂದೇಶದ
ಅಗತ್ಯವಿದೆ.

`ನಿಮ್ಮ ಸಮಾಜದಲ್ಲಿ ಇನ್ನೂ ಸಹ ಕ್ರಿಸ್ತನ ಸುವಾರ್ತೆ ಕೇಳದಿರುವವರ ಒಂದು
ಪಟ್ಟಿಮಾಡಿ, ಅವರಿಗೂ ಸಹ ನೀವು ಸಾಕ್ಷಿಗಳಾಗಿರುವಂತ ಅವಕಾಶ ದೊರೆಯುವಂತೆ
ದೇವರಲ್ಲಿ ಪ್ರಾರ್ಥಿಸಿ.`