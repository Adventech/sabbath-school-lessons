---
title:  ಪೂರಿಮ್ ಹಬ್ಬದ ಅದ್ಭುತ
date:   21/12/2023
---

ಎಸ್ತೇರಳ ಪುಸ್ತಕದಲ್ಲಿ ಎಲ್ಲಿಯೂ ಸಹ ದೇವರ ಹೆಸರು ಕಂಡುಬರುವುದಿಲ್ಲವೆಂದು
ಸಾವಿರಾರು ವರ್ಷಗಳಿಂದ ವ್ಯಾಖ್ಯಾನಕಾರರು ತಿಳಿಸುತ್ತಾರೆ. ಇದೊಂದು ಪುಸ್ತಕದಲ್ಲಿ
ಮಾತ್ರ ಇಂತಹ ಅಸಾಧಾರಣ ಸಂಗತಿ ಕಂಡುಬರುತ್ತದೆ. ಆದರೂ, ಯೆಹೂದ್ಯರು
ಹಾಮಾನನು ಪಡೆದುಕೊಂಡ ರಾಜಾಜ್ಞೆಯಿಂದ ತಮಗೆ ಯಾವುದೇ ಅಪಾಯ
ಸಂಭವಿಸದೆ ಬಿಡುಗಡೆಯಾದದ್ದರಲ್ಲಿ, ದೇವರ ಸಹಾಯವು ಇತ್ತೆಂದು ಖಚಿತವಾಗಿ
ತಿಳಿದುಕೊಂಡರು. ಅಲ್ಲದೆ ದೇವರ ಹೆಸರು ಎಸ್ತೇರಳ ಪುಸ್ತಕದಲ್ಲಿ ಕಂಡುಬರದಿದ್ದರೂ,
ದೇವಭಕ್ತರು ಇದು ಮೂಲಕೃತಿಯೂ, ಪವಿತ್ರಾತ್ಮ ಪ್ರೇರಣೆಯಿಂದ ಬರೆಯಲ್ಪಟ್ಟದ್ದು
ಆಗಿರುವ ಪವಿತ್ರ ಗ್ರಂಥವೆಂದು ಒಪ್ಪಿಕೊಂಡು ಇದನ್ನು ಸತ್ಯವೇದದಲ್ಲಿ ಸೇರಿಸಿದರು.

ನಮ್ಮ ದಿನನಿತ್ಯದ ಜೀವನದಲ್ಲಿ ದೇವರ ಪ್ರಸನ್ನತೆ ಹಾಗೂ ಆತನು
ನಮ್ಮೊಂದಿಗಿದ್ದಾನೆಂದು ನೀವು ತಿಳಿದುಕೊಂಡಿರುವಿರಾ? ದೇವರಕಾರ್ಯಗಳು
ಸಾಮಾನ್ಯ ಪರಿಸ್ಥಿತಿಯಲ್ಲಿಯೂ ಹಾಗೂ ಸಹಜವಾದ ಘಟನೆಗಳಲ್ಲಿಯೂ ಕಂಡು
ಬರುತ್ತದೆ. ಅವುಗಳನ್ನು ನಾವು ಎಚ್ಚರಿಕೆಯಿಂದ ಗಮನಿಸದಿದ್ದಲ್ಲಿ, ದೇವರ ಪ್ರಸನ್ನತೆಯು
ನಮಗೆ ತಿಳಿಯುವುದಿಲ್ಲ.

`ಎಸ್ತೇರಳು 9:1-12ನೇ ವಚನಗಳು ಎಸ್ತೇರಳ ಪ್ರಯತ್ನದ ಫಲಿತಾಂಶವೇನೆಂದು
ತಿಳಿಸುತ್ತವೆ?`

ಪೂರಿಮ್ ಹಬ್ಬದ ಅದ್ಭುತವು ಒಂದು ಅಸಾಧಾರಣ ರೀತಿಯಲ್ಲಿ ಕಂಡು
ಬರುತ್ತದೆ. ನಡೆದ ಘಟನೆಗಳು ಸಹಜವೆಂದು ಮೇಲ್ನೋಟಕೆ ತೋರಿಬಂದರೂ,
ಅದು ಒಂದು ಅಸಾಮಾನ್ಯ ಸಂಗತಿಯಾಗಿದೆ. ಯೆಹೂದ್ಯರನ್ನು ನಾಶ ಮಾಡಬೇಕೆಂಬ
ರಾಜಾಜ್ಞೆಯನ್ನು ರದ್ದುಪಡಿಸಲಿಲ್ಲ. ಬದಲಾಗಿ ಒಂದು ಹೊಸ ಆದೇಶವು
ಬರೆಯಲ್ಪಟ್ಟಿತು. ಅದರಲ್ಲಿ ಯೆಹೂದ್ಯರು ತಮ್ಮ ಪ್ರಾಣರಕ್ಷಣೆಗಾಗಿ ಸಿದ್ಧರಾಗಿ ತಮ್ಮ
ವೈರಿಗಳಿಗೆ ಮುಖ್ಯ ತೀರಿಸಬೇಕೆಂದು ಬರೆಯಲ್ಪಟ್ಟಿತ್ತು.

`ಅಲ್ಲದೆ ಮತ್ತೇನಾಯಿತು ಹಾಗೂ ದೇವರು ಈ ಘಟನೆಗಳ ಮೂಲಕ ಹೇಗೆ
ಕಾರ್ಯನಿರ್ವಹಿಸಿದನೆಂದು ಗಮನಿಸಿ. ಪಾರಸೀಯ ಸಾಮ್ರಾಜ್ಯದ ಜನರು ಯೆಹೂದ್ಯರಿಗೆ
ದೇವರು ಮಾಡಿದ ಕಾರ್ಯಗಳನ್ನು ಮನದಟ್ಟು ಮಾಡಿಕೊಂಡರು. ಅದರ
ಫಲಿತಾಂಶವೇನು?`

"ದೇಶದ ಜನರಲ್ಲಿ ಅನೇಕರು ಯೆಹೂದ್ಯರಿಗೆ ಭಯಪಟ್ಟು ಅವರ ಮತಕ್ಕೆ
ಸೇರಿಕೊಂಡರು" (ಎಸ್ತೇರಳು 8:17). ದೇವರು ಹೇಗೆ ನಾಶವಾಗಲಿದ್ದ ಜನರನ್ನು
ತನ್ನ ಜ್ಞಾನಕ್ಕೆ ಕರೆತರಲು ಕಾರ್ಯಮಾಡಿದನೆಂದು ತಿಳಿಸುವ ಒಂದು ದೊಡ್ಡ
ಉದಾಹರಣೆಯು ಇದಾಗಿದೆ.

ಪಾರಸೀಯ ಸಾಮ್ರಾಜ್ಯದಲ್ಲಿದ್ದ ಯೆಹೂದ್ಯರು ದೇವರ ಅದ್ಭುತ ಕಾರ್ಯವನ್ನು
ತಿಳುಕೊಂಡರು. ಯೆಹೂದ್ಯರು ವೈರಿಗಳಿಂದ ತಮ್ಮನ್ನು ರಕ್ಷಿಸಿಕೊಳ್ಳುವುದರಲ್ಲಿ
ಯಶಸ್ವಿಯಾದಾಗ, ಈ ವಿಜಯದ ನೆನಪಿಗಾಗಿ ಒಂದು ಉತ್ಸವದ ದಿನವನ್ನು
ಆಚರಿಸಬೇಕೆಂದು ನಿರ್ಧರಿಸಿದನು. ಅದೇ ಪೂರಿಮ್ ಹಬ್ಬವಾಯಿತು. ಯೆಹೂದ್ಯರು
ಇಂದಿಗೂ ಸಹ ಈ ದಿನವನ್ನು ದೇವರು ಹೇಗೆ ವೈರಿಗಳಿಂದ ತಮ್ಮನ್ನು
ಬಿಡಿಸಿದನೆಂಬುದನ್ನು ನೆನಪಿಸಿಕೊಂಡು ಕೃತಜ್ಞತಾ ಸ್ತುತಿಯೊಡನೆ ಪೂರಿಮ್
ಹಬ್ಬವನ್ನಾಗಿ ಆಚರಿಸುತ್ತಾರೆ.

`ದೇವರು ಈ ವಾರದಲ್ಲಿ ನಿಮಗೆ ಮಾಡಿದ ಅದ್ಭುತ ಕಾರ್ಯವನ್ನು ಇತರರೊಂದಿಗೆ
ಹಂಚಿಕೊಳ್ಳಿ.`