---
title:  ಎಸ್ತೇರಳು ಹಾಗೂ ಮೊರ್ದೆಕೈ
date:   16/12/2023
---

### ಈ ಪಾಠದ ಅಧ್ಯಯನಕ್ಕಾಗಿ
ದಾನಿಯೇಲನು 1:1-12; 6:1-9; ಎಸ್ತೇರಳು 2:1-10,20; 3:1-15; 4:1-14 ಹಾಗೂ 9:1-12ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> ನನ್ನ ರಕ್ಷಣೆಯು ಲೋಕದ ಕಟ್ಟಕಡೆಗೆ ವ್ಯಾಪಿಸುವಂತೆ, ನಿನ್ನನ್ನು ಅನ್ಯಜನಾಂಗಗಳಿಗೂ ಬೆಳಕನ್ನಾಗಿ ದಯಪಾಲಿಸುವೆನು" (ಯೆಶಾಯ 49:6).

ವಿಭಿನ್ನ ಸಂಸ್ಕೃತಿಗಳಿಗೆ ಸುವಾರ್ತೆಸಾರಿದ ಅತ್ಯಂತ ಉತ್ತೇಜಕಾರಿಯಾದ
ಸಂಗತಿಯು ಸತ್ಯವೇದದಲ್ಲಿ ಎಸ್ತೇರಳ ಪುಸ್ತಕದಲ್ಲಿ ಕಂಡುಬರುತ್ತದೆ. ಸಾವಿರಾರು
ವರ್ಷಗಳಿಂದ ಈ ಪುಸ್ತಕದ ಬಗ್ಗೆ ಸಾಕಷ್ಟು ವಿಮರ್ಶೆಗಳು ಹಾಗೂ ವ್ಯಾಖ್ಯಾನಗಳನ್ನು
ಬರೆಯಲಾಗಿದೆ. ಇಂದೂ ಸಹ ಯೆಹೂದ್ಯರಲ್ಲಿ ಅನೇಕರು ಪೂರಿಮ್ ಹಬ್ಬವನ್ನು
ಎಸ್ತೇರಳು 9:26-31ನೇ ವಚನಗಳ ಆಧಾರದಲ್ಲಿ ಆಚರಿಸುತ್ತಾರೆ.

ಎಸ್ತೇರಳು ಹಾಗೂ ಆಕೆಯ ಸೋದರ ಸಂಬಂಧಿಯಾದ ಮೊರ್ದೆಕೈ ಪಾರಸೀಯ
ಸಾಮ್ರಾಜ್ಯದ ರಾಜಧಾನಿಯಾದ ಶೂಷನ್ ಕೋಟೆಯಲ್ಲಿ ವಾಸಿಸುತ್ತಿದ್ದರು.
ಯೆಹೂದ್ಯರಲ್ಲಿ ಅನೇಕರು ಪ್ಯಾಲೆಸ್ಟೈನ್ ದೇಶಕ್ಕೆ ಹಿಂದಿರುಗಿದರು. ಆದರೆ ಯಾವುದೋ
ಕಾರಣದಿಂದ ಇವರು ತಾವು ಸೆರೆಯಾಗಿ ಹೋಗಿದ್ದ ದೇಶದಲ್ಲಿಯೇ ವಾಸವಾಗಿದ್ದರು.

ಅನಂತರ ವಿಶೇಷವಾದ ದೈವಾನುಗ್ರಹದಿಂದ ಎಸ್ತೇರಳು ಪಾರಸಿಯ ಸಾಮ್ರಾಜ್ಯದ
ರಾಣಿಯಾದಳು. "ಅರಸನಾದ ಅಹಷ್ಟೇರೋಷನು ಎಲ್ಲಾ ಸ್ತ್ರೀಯರಲ್ಲಿ ಎಸ್ತೇರಳನ್ನು
ಮೆಚ್ಚಿದನು. ಎಲ್ಲಾ ಕನೈಯರಲ್ಲಿ ಆಕೆಯು ಅವನ ದಯೆಗೂ, ಪ್ರೀತಿಗೂ
ಪಾತ್ರಳಾದದರಿಂದ ಅವನು ರಾಜಮುಕುಟವನ್ನು ಆಕೆಯ ತಲೆಯ ಮೇಲಿಟ್ಟು,
ಆಕೆಯನ್ನು ವಷ್ಟಿಗೆ ಬದಲಾಗಿ ರಾಣಿಯನ್ನಾಗಿ ಮಾಡಿದನು” (ಎಸ್ತೇರಳು 2:17).

ರಾಣಿಯಾದ ಎಸ್ತೇರಳು ಆರಂಭದಲ್ಲಿ ಸ್ವಲ್ಪ ಹಿಂಜರಿದರೂ, ಅನಂತರ ಸತ್ಯವೇದದ
ಇತಿಹಾಸದಲ್ಲಿ ಅತ್ಯಂತ ಮಹತ್ವದ ಪಾತ್ರ ವಹಿಸಿದ್ದಾಳೆ. ದೇವರ ಮಕ್ಕಳು
ವಿದೇಶದಲ್ಲಿದ್ದರೂ, ಸತ್ಯಕ್ಕೋಸ್ಕರ ಹೇಗೆ ಸಾಕ್ಷಿಗಳಾಗಿರಬಹುದೆಂದು ಈ ಕತೆಯು
ತನ್ನದೇ ಆದ ವಿಶಿಷ್ಟಶೈಲಿಯಲ್ಲಿ ತಿಳಿಸುತ್ತದೆ. ಈ ಪುಸ್ತಕವನ್ನು ಈ ವಾರದಲ್ಲಿ
ಸಂಪೂರ್ಣವಾಗಿ ಓದಿರಿ.