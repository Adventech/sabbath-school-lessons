---
title:  ಹೆಚ್ಚಿನ ಚಿಂತನೆ
date:   22/12/2023
---

ಶ್ರೀಮತಿ ವೈಟಮ್ಮನವರು ತಮ್ಮ 'ಎಜುಕೇಷನ್' ಪುಸ್ತಕದ
263ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಪ್ರತಿಯೊಂದು ಕುಟುಂಬದ ಸದಸ್ಯರು, ಪ್ರತಿಯೊಂದು ಶಾಲೆ, ಪ್ರತಿಯೊಬ್ಬ
ಶಿಕ್ಷಕ, ಪೋಷಕರು ಹಾಗೂ ಮಕ್ಕಳಿಗೆ ಸುವಾರ್ತೆಯ ಬೆಳಕುಕೊಡಲ್ಪಟ್ಟಿದೆ.
ಯೆಹೂದ್ಯರಿಗೆ ಬಹಳ ಇಕ್ಕಟ್ಟಿನ ಪರಿಸ್ಥಿತಿ ಉಂಟಾದಾಗ, ಮೊರ್ದೆಕೈ” ನೀನು
ಇಂಥ ಸಂದರ್ಭಕ್ಕಾಗಿಯೇ ಪಟ್ಟಕ್ಕೆ ಬಂದಿರಬಹುದು, ಯಾರು ಬಲ್ಲರು?” ಎಂದು
ಎಸ್ತೇರಳಿಗೆ ಪ್ರಶ್ನೆ ಮಾಡಿದನು. ಇಂತಹ ಪ್ರಶ್ನೆಯು ಇಕ್ಕಟ್ಟಿನ ಸಂದರ್ಭದಲ್ಲಿ
ಎಲ್ಲಾ ಕುಟುಂಬದ ಸದಸ್ಯರು, ಶಿಕ್ಷಕರು, ಪೋಷಕರು, ಶಾಲೆಗಳು ಹಾಗೂ ಮಕ್ಕಳಿಗೆ
ಎದುರಾಗಲಿದೆ".

ಎಸ್ತೇರಳು ಮೊರ್ದೆಕೈಗೆ ಸೋದರ ಸಂಬಂಧಿಯಾಗಿದ್ದು ಅತ್ಯಂತ ಸುಂದರಳಾದ
ಯೆಹೂದ್ಯ ಕನ್ಯಯಾಗಿದ್ದಳು. ಅವಳ ತಂದೆತಾಯಿಗಳು ಸತ್ತಂದಿನಿಂದ ಮೊರ್ದೆಕೈ
ಆಕೆಯನ್ನು ತನ್ನ ಮಗಳಾಗಿ ಸ್ವೀಕರಿಸಿ ಸಾಕುತ್ತಿದ್ದನು.

ಶ್ರೀಮತಿ ವೈಟಮ್ಮನವರು ತಮ್ಮ 'ಡಾಟರ್ಸ್ ಆಫ್ ಗಾಡ್' ಎಂಬ ಪುಸ್ತಕದ
45, 46ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ :

'ಪುರಾತನ ಕಾಲದಲ್ಲಿ ದೇವರು ದೈವಭಕ್ತಿಯುಳ್ಳ ಸ್ತ್ರೀಯರ ಮೂಲಕ ಅದ್ಭುತವಾಗಿ
ಕಾರ್ಯಮಾಡಿದ್ದಾನೆ. ಈ ಮಹಿಳೆಯರು ದೇವರ ಪ್ರತಿನಿಧಿಗಳಾಗಿ ಪುರುಷರೊಂದಿಗೆ
ಸೇರಿ ಆತನ ಕಾರ್ಯದಲ್ಲಿ ಭಾಗಗಳಾಗಿದ್ದಾರೆ. ಮಹಿಳೆಯರ ಮೂಲಕ ದೇವರು
ಅತ್ಯಂತ ನಿರ್ಣಾಯಕವಾದ ಯುದ್ಧಗಳಲ್ಲಿ ಜಯ ಕೊಟ್ಟಿದ್ದಾನೆ. ಅನೇಕ ತುರ್ತು
ಸಂದರ್ಭಗಳಲ್ಲಿ, ಅವರ ಮೂಲಕವಾಗಿ ಅನೇಕರಿಗೆ ಆತ್ಮೀಕ ರಕ್ಷಣೆ ಕೊಟ್ಟಿದ್ದಾನೆ.
ಎಸ್ತೇರ್ ರಾಣಿಯ ಮೂಲಕ ದೇವರು ತನ್ನ ಜನರನ್ನು ಅದ್ಭುತವಾದ ರೀತಿಯಲ್ಲಿ
ಬಿಡುಗಡೆಗೊಳಿಸಿದನು. ಹಾಮಾನನು ಪಡೆದುಕೊಂಡಿದ್ದ ರಾಜಾಜ್ಞೆಗೆ ವಿರುದ್ಧವಾಗಿ
ಜಗತ್ತಿನ ಯಾವ ಶಕ್ತಿಯಿಂದಲೂ ಬಿಡುಗಡೆ ಸಾಧ್ಯವಿಲ್ಲವೆಂದು ಯೆಹೂದ್ಯರಿಗೆ
ಅನಿಸಿತ್ತು. ಆದರೆ ಎಸ್ತೇರಳು ತನ್ನ ಸೇವಕಿಯರೊಡನೆ ಉಪವಾಸವಿದ್ದು, ಪ್ರಾರ್ಥನೆ
ಮಾಡಿದಳು. ಅಲ್ಲದೆ ಪ್ರಾಮಾಣಿಕವಾದ ಪ್ರಯತ್ನದಿಂದ ಸಮಸ್ಯೆಯನ್ನು ಬಗೆಹರಿಸಿ
ತನ್ನ ಜನರಾದ ಯೆಹೂದ್ಯರಿಗೆ ಬಿಡುಗಡೆ ತಂದಳು".

ಅದೇ ಪುಸ್ತಕದಲ್ಲಿ ಶ್ರೀಮತಿ ವೈಟಮ್ಮನವರು ಮುಂದುವರಿದು ಹೀಗೆ ತಿಳಿಸುತ್ತಾರೆ:

"ಹಳೆಯ ಒಡಂಬಡಿಕೆಯಲ್ಲಿ ದೇವರ ಸೇವೆಗಾಗಿ ತಮ್ಮನ್ನು ಸಮರ್ಪಿಸಿಕೊಂಡ
ಮಹಿಳೆಯರ ಕಾರ್ಯಗಳನ್ನು ನೋಡಿದಾಗ, ನಾವು ಜೀವಿಸುತ್ತಿರುವ ಇಂದಿನ
ಕಾಲದಲ್ಲಿ ತುರ್ತು ಪರಿಸ್ಥಿತಿ ಎದುರಿಸಲು ನಮಗೆ ಧೈರ್ಯ ನೀಡುತ್ತದೆ. ಎಸ್ತೇರಳ
ಕಾಲದಲ್ಲಿ ದೇವಜನರಾದ ಯೆಹೂದ್ಯರಿಗೆ ಉಂಟಾದಂತ ಅತ್ಯಂತ ಕಠಿಣ ಪರಿಸ್ಥಿತಿ
ನಮಗೆ ಇಂದು ಉಂಟಾಗದಿರಬಹುದು. ಆದಾಗ್ಯೂ ದೈವಭಕ್ತಿಯರಾದ ಮಹಿಳೆಯರು
ತಮಗೆ ದೊರೆತ ಅವಕಾಶದಲ್ಲಿಯೇ ಪ್ರಾಮುಖ್ಯವಾದ ಕಾರ್ಯ ಮಾಡಬಹುದು.
ಇದನ್ನು ಅನೇಕ ಮಹಿಳೆಯರು ನಮ್ಮ ಸಭೆಗಳಲ್ಲಿ ಮಾಡುತ್ತಿದ್ದಾರೆ ಹಾಗೂ ಇನ್ನೂ
ಸಹ ಮಾಡಲು ಸಿದ್ಧರಾಗಿದ್ದಾರೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`'ಸತ್ತರೆ ಸಾಯುವೆನು' ಎಂದು ಎಸ್ತೇರಳು ಹೇಳಿದ ಮಾತು ಬಹಳ
ಪ್ರಸಿದ್ಧವಾಗಿದೆ (4:16). ಇದು ದೈವಭಕ್ತರಾದ ಕ್ರೈಸ್ತರಿಗೆ ಸಾವಿರಾರು
ವರ್ಷಗಳಿಂದ ಮರಣ ಎದುರಿಸುವ ಸಂದರ್ಭದಲ್ಲಿಯೂ ನಂಬಿಗಸ್ತಿಕೆಯ
ಮಾದರಿಯೂ ಹಾಗೂ ಪ್ರೇರಣೆಯೂ ಆಗಿದೆ. ಪ್ರಕಟನೆ 13ನೇ ಅಧ್ಯಾಯದಲ್ಲಿ
ಕೊನೆ ಕಾಲದಲ್ಲಿ ಕ್ರೈಸ್ತರಿಗೆ ಹಿಂಸೆ, ಮರಣದಂಡನೆ ಬರಲಿದೆ ಎಂದು
ತಿಳಿಸಿದೆ. ಎಸ್ತೇರಳ ಮಾತುಗಳು ಅವರಿಗೆ ಹೇಗೆ ಉತ್ತೇಜನ ನೀಡುತ್ತವೆ?`

`ಸೋಮವಾರದ ಪ್ರಶ್ನೆಯಲ್ಲಿ ಕೆಲವು ಸಂದರ್ಭಗಳಲ್ಲಿ ನಾವು ಕ್ರೈಸ್ತರೆಂದು
ಬಹಿರಂಗವಾಗಿ ಹೇಳಿಕೊಳ್ಳಬಾರದೆಂದು ತಿಳಿಸಿದೆ. ಇದು ಎಲ್ಲಾ
ಸಮಯಗಳಲ್ಲಿಯೂ ಅನ್ವಯವಾಗುತ್ತದೆಯೇ?`