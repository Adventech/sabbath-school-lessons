---
title:  ವಿದೇಶ ಸಂಸ್ಕೃತಿಯಲ್ಲಿ ಸೆರೆಯಾಳುಗಳು
date:   17/12/2023
---

ಯೆಹೂದ್ಯರು ಮೊದಲು ಬಾಬೆಲಿನಲ್ಲಿ, ಅನಂತರ ಪರ್ಷಿಯಾ ದೇಶಕ್ಕೆ ದೇಶಭ್ರಷ್ಟ
ಸೆರೆಯವರಾಗಿ ಹೋಗಿ ಎಂತಹ ಕಷ್ಟ ಅನುಭವಿಸಿರಬೇಕೆಂಬುದನ್ನು
ಗ್ರಹಿಸಿಕೊಳ್ಳುವುದು ಇಂದು ನಮಗೆ ಕಷ್ಟವಾಗಬಹುದು.

ಅಡ್ಡೆಂಟಿಸ್ಟರಾದ ನಮಗೆ ನಮ್ಮದೇ ಆದ ಸ್ವಂತ ದೇಶವಿಲ್ಲ. ನಮ್ಮ ಮೂಲಭೂತ
ನಂಬಿಕೆಯೇ ದೇಶದ ಕಾನೂನಾಗಿರುವ ದೇಶದಲ್ಲಿ ನಾವು ವಾಸಿಸುತ್ತಿಲ್ಲ. ಆದರೆ
ಯೆಹೂದ್ಯರು ಸೆರೆಹೋಗುವುದಕ್ಕೆ ಮೊದಲು ತಮ್ಮದೇ ದೇಶದಲ್ಲಿ ವಾಸಿಸುತ್ತಿದ್ದರು
ಹಾಗೂ ಅವರ ಮೂಲಭೂತ ಧಾರ್ಮಿಕ ನಂಬಿಕೆಗಳು, ದೇಶದ ನೀತಿ ನೇಮಗಳೂ
ಸಹ ಆಗಿದ್ದವು. ಇಂತಹ ವಾತಾವರಣದಲ್ಲಿ ದೇವರಿಗೆ ನಂಬಿಗಸ್ತರಾಗಿರುವುದು
ಹಾಗೂ ಸಬ್ಬತ್ ದಿನವನ್ನು ಕೈಕೊಂಡು ನಡೆಯುವುದು ಯೆಹೂದ್ಯರಿಗೆ ಎಷ್ಟೊಂದು
ಸುಲಭವಾಗಿತ್ತಲ್ಲವೇ?

ಆದರೆ ನಾವು ಯಾವುದೇ ದೇಶದಲ್ಲಿ ವಾಸಿಸುತ್ತಿರಲಿ, ಅಲ್ಲಿನ ಕಾನೂನುಗಳು
ನಮ್ಮ ನಂಬಿಕೆಗೆ, ಧರ್ಮಕ್ಕೆ ಅನುಕೂಲಕರವಾಗಿರಲಿ, ದೇವರ ಮೇಲಣ
ನಂಬಿಗಸ್ತಿಕೆಯು ಹೃದಯಾಂತರಾಳದಿಂದ ಬರಬೇಕು. ಇಲ್ಲದಿದ್ದಲ್ಲಿ ಪಾಪ ಹಾಗೂ
ಧರ್ಮಭ್ರಷ್ಟತೆ ಉಂಟಾಗಿ, ಅದರಿಂದ ಖಂಡಿತವಾಗಿಯೂ ವಿನಾಶವುಂಟಾಗುತ್ತದೆ.

"ಮತ್ತು ಯೆಹೋವನು- ಈ ಜನರು ಮಾತಿನಿಂದ ನನ್ನನ್ನು ಸಮೀಪಿಸಿ
ತುಟಿಯಿಂದ ನನ್ನನ್ನು ಸನ್ಮಾನಿಸುತ್ತಾರೆ, ಮನಸ್ಸನ್ನೋ ದೂರ ಮಾಡಿಕೊಂಡು
ಬಾಯಿಪಾಠವಾಗಿ ಕಲಿತಿರುವ ಮನುಷ್ಯರ ಆಜ್ಞೆಗೆ ಸರಿಯಾದ ಭಯಭಕ್ತಿಯನ್ನು
ಮಾತ್ರ ನನ್ನಲ್ಲಿಟ್ಟಿದ್ದಾರೆ” ಎಂದು ಹೇಳುತ್ತಾನೆ (ಯೆಶಾಯ 29:13).

ಇದಕ್ಕೆ ವ್ಯತಿರಿಕ್ತವಾಗಿ ತಾವು ಸತ್ಯದೇವರಿಗೆ ನಂಬಿಗಸ್ತರಾಗಿರಬೇಕೆಂದು ದೃಢವಾಗಿ
ನಿರ್ಧರಿಸುವವರು, ಪರಿಸ್ಥಿತಿಯು ಎಷ್ಟೇ ವಿರುದ್ಧವಾಗಿರಲಿ, ಅವರು ದೇವರಿಗೆ
ವಿಧೇಯರಾಗಿರುತ್ತಾರೆ.

`ದಾನಿಯೇಲನು 1:1-12; 3:1-12 ಹಾಗೂ 6:1-9ನೇ ವಚನಗಳನ್ನು ಓದಿರಿ.
ಪರಿಸ್ಥಿತಿಯು ಎಷ್ಟೇ ವಿಶಿಷ್ಟವಾಗಿದ್ದರೂ, ದೇವಜನರು ಬೇರೆ ದೇಶದಲ್ಲಿ, ಬೇರೆ
ಸಂಸ್ಕೃತಿಯಲ್ಲಿ ವಾಸಿಸುತ್ತಿರುವಾಗ ಎದುರಿಸಬೇಕಾದ ಸಮಸ್ಯೆಗಳ ಬಗ್ಗೆ ಈ ವಾಕ್ಯಗಳು
ನಮಗೇನು ತಿಳಿಸುತ್ತವೆ?`

ನಾವು ಯಾರೇ ಆಗಿರಲಿ, ಅಥವಾ ಎಲ್ಲಿಯೇ ವಾಸಿಸುತ್ತಿರಲಿ ಆ ದೇಶದ
ಕಾನೂನುಗಳಿಂದ ಅಥವಾ ಸಂಸ್ಕೃತಿಯಿಂದ ನಮ್ಮ ನಂಬಿಕೆಗೆ ಹಾಗೂ ಕ್ರಿಸ್ತನ
ಸಾಕ್ಷಿಗಳಾಗಿ ಜೀವಿಸುವುದಕ್ಕೆ ಅನೇಕ ತೊಂದರೆಗಳು ಬರುತ್ತವೆ. ದಾನಿಯೇಲನು
ಹಾಗೂ ಅವನ ಸ್ನೇಹಿತರ ಬಗ್ಗೆ ತಿಳಿಸುವ ಎಲ್ಲಾ ವಿಷಯಗಳು ಸಂತೋಷದಲ್ಲಿಯೇ
ಮುಕ್ತಾಯವಾದವು. ಆದಾಗ್ಯೂ, ಎಂತಹ ಕಷ್ಟದ ಪರಿಸ್ಥಿತಿಯಲ್ಲಿಯೂ ಜನರು
ದೇವರಿಗೆ ವಿಧೇಯರಾಗಿಯೂ, ನಂಬಿಗಸ್ತರಾಗಿಯೂ ಇರಬಹುದೆಂದು ಅವರ
ಉದಾಹರಣೆಗಳು ತಿಳಿಸುತ್ತವೆ. ದಾನಿಯೇಲನು ಹಾಗೂ ಅವನ ಸ್ನೇಹಿತರಾದ
ಶದ್ರಕ್, ಮೇಷಕ್, ಅಬೆದ್ರೆಗೋ ಅವರಿಗೆ ಬಂದ ಕಷ್ಟಗಳು ಸಂತೋಷಕರವಾಗಿ
ಮುಕ್ತಾಯಗೊಂಡಿಲ್ಲದಿದ್ದರೂ, ಅವರು ಖಂಡಿತವಾಗಿಯೂ ದೇವರಿಗೆ
ವಿಧೇಯರಾಗಿರುತ್ತಿದ್ದರೆಂಬುದರಲ್ಲಿ ಸಂದೇಹವಿಲ್ಲ.

`ನೀವು ವಾಸಿಸುವ ದೇಶದಲ್ಲಿ, ನಿಮ್ಮ ಸಂಸ್ಕೃತಿಯಲ್ಲಿ ನಿಮ್ಮ ನಂಬಿಕೆಗೆ ಧಕ್ಕೆ
ತರುವಂತ ಯಾವ ಸಮಸ್ಯೆಗಳನ್ನು ನೀವು ಎದುರಿಸುತ್ತಿದ್ದೀರಿ? ಅವುಗಳನ್ನು ನೀವು
ಹೇಗೆ ನಿಭಾಯಿಸುವಿರಿ?`