---
title:  ಮೊರ್ದೆಕೈನ ಪ್ರಾಮಾಣಿಕತೆಯ ಸಾಕ್ಷಿ
date:   19/12/2023
---

ವಿದೇಶದಲ್ಲಿ ತಾವು ಯಾವ ಜನಾಂಗದವರೆಂದು ಮೊರ್ದೆಕೈ ಹಾಗೂ ಎಸ್ತೇರಳು
ತೋರಿಸಿಕೊಂಡಿರಲಿಲ್ಲ. ಆದರೆ ಅವರು ಸತ್ಯದೇವರಿಗೆ ಪ್ರಾಮಾಣಿಕವಾಗಿ ಜೀವಿಸುವಾಗ
ಒಂದಲ್ಲಾ ಒಂದು ದಿನ ಅವರು ಯೆಹೂದ್ಯರೆಂದು ತಿಳಿದು ಬಂದಾಗ,
ಖಂಡಿತವಾಗಿಯೂ ಅವರು ಅಪಾಯಕ್ಕೆ ಸಿಲುಕುತ್ತಿದ್ದರು. ಅದರಲ್ಲಿಯೂ ಮೊರ್ದಕ್ಕೆ
ಖಂಡಿತವಾಗಿಯೂ ಅಪಾಯಕ್ಕೆ ಒಳಗಾಗುವ ಸಂಭವ ಹೆಚ್ಚಾಗಿತ್ತು.

`ಎಸ್ತೇರಳು 3:1-15ನೇ ವಚನಗಳಲ್ಲಿ ಯಾವ ಘಟನೆ ನಡೆಯಿತೆಂದು ತಿಳಿಸಲಾಗಿದೆ
ಹಾಗೂ ಯಾಕೆ ಆ ಘಟನೆ ಸಂಭವಿಸಿತು?`

ಅಹರೋಷ ರಾಜನು ಹಾಮಾನನನ್ನು ಪದವಿಯಲ್ಲಿ ಹೆಚ್ಚಿಸಿ, ಅವನಿಗೆ
ದೊಡ್ಡ ಅಧಿಕಾರವನ್ನು ಕೊಟ್ಟು ತನ್ನ ಒಡೋಲಗದ ಎಲ್ಲಾ ಸರದಾರರಲ್ಲಿ ಅವನಿಗೆ
ಪ್ರಥಮಾಸನವನ್ನು ಅನುಗ್ರಹಿಸಿದನು. ಅಲ್ಲದೆ ರಾಜನಿವೇಶನದಲ್ಲಿರುವ ರಾಜ
ಸೇವಕರೆಲ್ಲರೂ ಹಾಮಾನನಿಗೆ ಸಾಷ್ಟಾಂಗ ನಮಸ್ಕಾರ ಮಾಡಬೇಕೆಂದು ಅಪ್ಪಣೆ
ಮಾಡಿದ್ದನು (ಎಸ್ತೇರಳು 3ನೇ ಅಧ್ಯಾಯ). ಆದರೆ ಮೊರ್ದೆಕೈಯು ಅವನಿಗೆ
ಸಾಷ್ಟಾಂಗ ನಮಸ್ಕಾರ ಮಾಡಲಿಲ್ಲವೆಂದು ಓದುತ್ತೇವೆ (3:2). ಅವನು ಯಾಕೆ
ಹಾಗೆ ಮಾಡಲಿಲ್ಲವೆಂದು ಸತ್ಯವೇದವು ತಿಳಿಸುವುದಿಲ್ಲ. ಆದರೆ ನಮಗೆ ಕಾರಣ
ತಿಳಿದಿದೆ. ಮೊರ್ದೆಕೈ ಒಬ್ಬ ಪ್ರಾಮಾಣಿಕವಾದ ಯೆಹೂದ್ಯನಾಗಿದ್ದನು. ಹಾಮಾನನು
ದೇವರಿಂದ ಆರಿಸಲ್ಪಟ್ಟ ಇಸ್ರಾಯೇಲ್ಯರ ವಿರೋಧಿಗಳಾಗಿದ್ದ ಅಮಾಲೇಕ್ಯರ ಆಗಾಗನ
ವಂಶದವನಾಗಿದ್ದನು (ಧರ್ಮೋಪದೇಶಕಾಂಡ 25:19), ಸತ್ಯದೇವರಲ್ಲಿ
ನಂಬಿಗಸ್ತನಾದ ಒಬ್ಬ ಯೆಹೂದ್ಯನು ಅಮಾಲೇಕನ ಮುಂದೆ ಮೊಣಕಾಲೂರಿ
ಸಾಷ್ಟಾಂಗ ನಮಸ್ಕಾರ ಮಾಡುವುದು ಹೇಗೆ? ಅಲ್ಲದೆ ಕರ್ತನಾದ ಯೆಹೋವನನ್ನು
ಬಿಟ್ಟು ಇತರರಿಗೆ ಆರಾಧಿಸುವುದು ಒಬ್ಬ ಯೆಹೂದ್ಯನಿಗೆ ಎಂದಿಗೂ ಸಾಧ್ಯವಿಲ್ಲ.

"ರಾಜಗೃಹ ನಿವೇಶನದಲ್ಲಿದ್ದ ರಾಜಸೇವಕರು ನೀನು ರಾಜಾಜ್ಞೆಯನ್ನು
ಮೀರುವುದೇಕೆ ಎಂದು ಹೇಳಿ ದಿನಪತಿ ಮೊರ್ದೆಕೈಯನ್ನು ಎಚ್ಚರಿಸಿದರೂ, ಅವನು
ಮಣೆಯಲಿಲ್ಲ (3:3). ಅವರಿಗೆ ಮೊರ್ದೆಕೈ ಏನು ಉತ್ತರಿಸಿದನೆಂದು ನಿಮಗೆ
ವಿವರವಾಗಿ ತಿಳಿಯದಿದ್ದರೂ, ತಾನು ಯೆಹೂದ್ಯನೆಂದು ಅವನು ಅವರಿಗೆ ತಿಳಿಸಿದನು
(3:4). ಮೊರ್ದೆಕೈ ತಾನು ಯೆಹೂದ್ಯನೆಂದು ರಾಜಸೇವಕರಿಗೆ ಉತ್ತರಿಸುವಾಗ,
ಭೂಮ್ಯಾಕಾಶಗಳನ್ನು ಉಂಟುಮಾಡಿದ ದೇವರಿಗೆ ಮಾತ್ರ ತಾನು ಸಾಷ್ಟಾಂಗ
ನಮಸ್ಕರಿಸುತ್ತೇನೆ, ಮನುಷ್ಯನಿಗೆ ಅಲ್ಲ ಎಂದು ಹೇಳಿದ್ದಾನೆ. ಇದು ಸತ್ಯದೇವರ
ಬಗ್ಗೆ ಸಾಕ್ಷಿ ನೀಡುವ ಒಂದು ಅವಕಾಶ ಮೊರ್ದೆಕೈಗೆ ದೊರೆಯಲು ಒಂದು
ಕಾರಣವಾಯಿತು. ಅವನ ಈ ದೃಢನಂಬಿಕೆಯು ಅವನನ್ನು ಮಾತ್ರವಲ್ಲ, ಪಾರಸೀಯ
ಸಾಮ್ರಾಜ್ಯದಾದ್ಯಂತ ವಾಸಿಸುತ್ತಿದ್ದ ಯೆಹೂದ್ಯ ಜನಾಂಗದವರಿಗೂ ಅಪಾಯ
ತಂದಿತು.

ಶ್ರೀಮತಿ ವೈಟಮ್ಮನವರು ಮೇ 13, 1884ನೇ ಇಸವಿಯ 'ಅಡ್ಡೆಂಟಿಸ್ಟ್ ರಿವ್ಯೂ
ಅಂಡ್ ಸ್ಯಾಬತ್ ಹೆರಾಲ್ಡ್' ಪತ್ರಿಕೆಯಲ್ಲಿ ಹೀಗೆ ತಿಳಿಸುತ್ತಾರೆ :

"ದಾನಿಯೇಲನು, ಅವನ ಮೂರುಸ್ನೇಹಿತರು ಹಾಗೂ ಮೊರ್ದೆ ಕೈನಿಂದ ಆತ್ಮೀಕ
ಅಂಧಕಾರದಲ್ಲಿದ್ದ ಬಾಬೆಲ್‌ ಸಾಮ್ರಾಜ್ಯದ ರಾಜಾಸ್ಥಾನದಲ್ಲಿ ಒಂದು ದೈವೀಕವಾದ
ಪ್ರಕಾಶಮಾನವಾದ ಬೆಳಕು ತೋರಿಬಂದಿತು".

ಹಾಮಾನನು ಯೆಹೂದ್ಯ ಜನರನ್ನೆಲ್ಲಾ ಸಂಹರಿಸಬೇಕೆಂದು ನಿರ್ಧರಿಸಿದನು.
ಅವನು ಯೆಹೂದ್ಯರ ಬಗ್ಗೆ ಅಹರೋಷ ರಾಜನಿಗೆ - "ನಿನ್ನ ರಾಜ್ಯದ ಎಲ್ಲಾ
ಸಂಸ್ಥಾನಗಳಲ್ಲಿ ಒಂದು ಜನಾಂಗವಿರುತ್ತದೆ; ಅದು ಇತರ ಜನಾಂಗಗಳವರ ಮಧ್ಯದಲ್ಲಿ
ಹರಡಿದ್ದರೂ, ಅವರಿಂದ ಪ್ರತ್ಯೇಕವಾಗಿಯೇ ಇರುತ್ತದೆ. ಆ ಜನಾಂಗದವರ
ನಿಯಮಗಳು ಇತರ ಎಲ್ಲಾ ಜನಾಂಗಗಳವರ ನಿಯಮಗಳಿಗೆ ಬೇರೆಯಾಗಿರುತ್ತವೆ.
ಅರಸನ ನಿಯಮಗಳನ್ನಂತೂ ಅವರು ಅನುಸರಿಸುವುದೇ ಇಲ್ಲ' ಎಂದು ಹೇಳುತ್ತಾನೆ
(ಎಸ್ತೇರಳು 3:8).

ಯೆಹೂದ್ಯರ ನಿಯಮಗಳು ಬೇರೆಯಾಗಿರುತ್ತವೆ ಹಾಗೂ ಅವರು ರಾಜನ
ನಿಯಮಗಳಿಗೆ ವಿಧೇಯರಾಗಿರುವುದಿಲ್ಲವೆಂದು ಹಾಮಾನನು ಅಹರೋಷನಿಗೆ
ಹೇಳಿದನು. ಅವರನ್ನು ಹಿಂಸೆಪಡಿಸುವುದಕ್ಕೆ ಇದು ಒಂದು ಉತ್ತಮ ಕಾರಣವಾಗಿದೆ-
ಯಲ್ಲವೇ!

`ಇಂದಿಗೂ ಸಹ ಮೊರ್ದೆನಂತೆ ನಮಗೂ ಸಹ ಯಾವ ವಿಧವಾಗಿ ಶೋಧನೆ
ಕಷ್ಟಗಳು ಬರಬಹುದು? ಅಂತಹ ಸಂದರ್ಭಗಳಲ್ಲಿ ನಾವು ಹೇಗೆ ಪ್ರತಿಕ್ರಿಯಿಸುತ್ತೇವೆ?`