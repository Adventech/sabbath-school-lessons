---
title:  ದೇವರ ಸುವಾರ್ತಾ ಸೇವೆಯ ಮುಕ್ತಾಯ
date:   23/12/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಲೂಕ 11:23; 1 ತಿಮೊಥೆ 2:4; 1 ಪೇತ್ರನು 2:9 ಹಾಗೂ ಪ್ರಕಟನೆ 1:1-7; 14:6-12 ಮತ್ತು 21:1-4ನೇ ವಚನಗಳನ್ನು ಓದಿರಿ,

> <p>ಸ್ಮರಣವಾಕ್ಯ</p>
> "ಇವೆಲ್ಲವುಗಳು ಹೀಗೆ ಲಯವಾಗಿ ಹೋಗುವುದರಿಂದ ನೀವು ದೇವರ ದಿನದ ಪ್ರತ್ಯಕ್ಷತೆಯನ್ನು ಎದುರುನೋಡುತ್ತಾ, ಹಾರೈಸುತ್ತಾ ಎಷ್ಟೋ ಪರಿಶುದ್ಧವಾದ ನಡವಳಿಕೆಯೂ ಭಕ್ತಿಯೂ ಉಳ್ಳವರಾಗಿರಬೇಕಲ್ಲಾ...” (2 ಪೇತ್ರನು 3:11,12).

ಪ್ರಕಟನೆ ಪುಸ್ತಕವು ಅಂತ್ಯಕಾಲದಲ್ಲಿ ನಡೆಯಲಿರುವ ಘಟನೆಗಳಿಂದ ತುಂಬಿದೆ.
ಸೈತಾನನು ಮತ್ತು ಕ್ರಿಸ್ತನ ನಡುವಣ ಮಹಾಹೋರಾಟವು ಈ ಪುಸ್ತಕದ ಪ್ರಮುಖ
ವಿಷಯವಾಗಿದೆ. ಶಿಲುಬೆಯಲ್ಲಿ ಕ್ರಿಸ್ತನು ಸೈತಾನನ ತಲೆಯನ್ನು ಜಜ್ಜಿದಾಗ, ಈ
ಲೋಕದ ಮೇಲೆ ಸೈತಾನನು ತನ್ನ ಅಧಿಕಾರ ಕಳೆದುಕೊಂಡನು. ಈಗ ಅವನು
ತನ್ನ ಹೋರಾಟವನ್ನು ದೇವರಿಗೆ ನಿಷ್ಠರಾಗಿರುವ ಮಕ್ಕಳ ಮೇಲೆ
ಮುಂದುವರಿಸುತ್ತಿದ್ದಾನೆ. ಯೇಸುಸ್ವಾಮಿಯು ಎರಡನೇಸಾರಿ ತಿರುಗಿ ಈ ಲೋಕಕ್ಕೆ
ಬಂದು ಆದಾಮಹವಳು ಪಾಪಮಾಡಿದ ದಿನದಿಂದ ಇಂದಿನವರೆಗೆ ಜೀವಿಸಿರುವ
ಹಾಗೂ ಮರಣಹೊಂದಿರುವ ನೀತಿವಂತರು ಹಾಗೂ ನಂಬಿಗಸ್ತರನ್ನು ಪರಲೋಕಕ್ಕೆ
ಕರೆದುಕೊಂಡು ಹೋಗುವ ನಿರ್ಣಾಯಕ ಘಟ್ಟದಲ್ಲಿ ಪ್ರಕಟನೆ ಪುಸ್ತಕವು
ಮುಕ್ತಾಯವಾಗುತ್ತದೆ. ಅಲ್ಲದೆ ಸೈತಾನನು, ಅವನ ಕೆಟ್ಟದೂತರು ಹಾಗೂ ದುಷ್ಟರು
ಬೆಂಕಿಯಿಂದ ನಾಶವಾಗುವುದು ಮತ್ತು ದೇವರು ನೂತನಾಕಾಶಮಂಡಲ ನೂತನ
ಭೂಮಂಡಲವನ್ನು ಸೃಷ್ಟಿಸಿ ತನ್ನ ನಿತ್ಯ ರಾಜ್ಯವನ್ನು ಸ್ಥಾಪಿಸುವುದನ್ನೂ ಸಹ ಈ
ಪುಸ್ತಕವು ತಿಳಿಸುತ್ತದೆ.

ಸತ್ಯವೇದದ ವಿದ್ಯಾರ್ಥಿಗಳು ಪ್ರಕಟನೆ ಪುಸ್ತಕದ ಬಗ್ಗೆ ಅತೀವ ಆಸಕ್ತಿ ಹೊಂದಿದ್ದು,
ಮೊದಲನೆ ಶತಮಾನದಿಂದ ಲೋಕದ ಅಂತ್ಯದವರೆಗೂ ಸಭೆಯ ಇತಿಹಾಸದ
ಬಗ್ಗೆ ಪ್ರಕಟನೆ ಪುಸ್ತಕದಲ್ಲಿ ಮುಂದಾಗಿ ತಿಳಿಸಿರುವ ಪ್ರವಾದನೆಗಳು ಹಾಗೂ
ಘಟನೆಗಳ ಬಗ್ಗೆ ಆಳವಾಗಿ ಅಧ್ಯಯನ ಮಾಡುತ್ತಿದ್ದಾರೆ.

ಆದರೆ, ನಮ್ಮ ಈ 13ನೇ ಪಾಠದಲ್ಲಿ ಅವುಗಳ ಬಗ್ಗೆ ನಾವು ತಿಳಿಸುವುದಿಲ್ಲ.
ಬದಲಾಗಿ ಪ್ರಕಟನೆ ಪುಸ್ತಕವು ಹೇಗೆ ದೇವರು ತಾನು ಆರಿಸಿಕೊಂಡ ಸಭೆಯು
ತನ್ನ ಸುವಾರ್ತಾ ಸೇವೆಯನ್ನು ಮುಕ್ತಾಯಗೊಳಿಸಬೇಕು ಹಾಗೂ ವರ್ತಮಾನದ
ಸತ್ಯವನ್ನು ಜಗತ್ತಿಗೆ ಸಾರುವ ವಿಷಯದ ಬಗ್ಗೆ ಚರ್ಚಿಸುತ್ತದೆ. ಈ ಲೋಕದಲ್ಲಿರುವ
ಪ್ರತಿಯೊಬ್ಬರೂ ದೇವರ ಪರವಾಗಿ ಅಥವಾ ವಿರುದ್ಧವಾಗಿ ಆಯ್ಕೆ ಮಾಡುವವರೆಗೂ
ಈ ಸತ್ಯಸಂದೇಶವನ್ನು ಮೂರುದೂತರ ವರ್ತಮಾನ ಸಾರಲು ಆರಿಸಲ್ಪಟ್ಟ ಸಭೆಯು
ಸಾರಿ ಹೇಳಲಿದೆ.