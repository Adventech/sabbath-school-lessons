---
title:  ಸುವಾರ್ತಾ ಸೇವೆಯಲ್ಲಿ ಯಶಸ್ಸು
date:   27/12/2023
---

ಸುವಾರ್ತಾ ಸೇವೆಯಲ್ಲಿ ಯಶಸ್ಸು ಎಂದರೇನು? ಅನೇಕರಿಗೆ ದೀಕ್ಷಾಸ್ನಾನ
ಮಾಡಿಸುವುದು. ದೊಡ್ಡಸಭೆಗಳನ್ನು ಕಟ್ಟುವುದು ಮತ್ತು ಸದಸ್ಯರ ಸಂಖ್ಯೆ ವೇಗವಾಗಿ
ಬೆಳೆಯುವುದೇ ಯಶಸ್ಸು ಎಂದು ನಮಗೆ ಅನಿಸಬಹುದು. ಲಭ್ಯವಿರುವ ರೇಡಿಯೋ,
ಟಿ.ವಿ., ಇಂಟರ್ನೆಟ್ ಮುಂತಾದ ಮಾಧ್ಯಮಗಳನ್ನು ಉಪಯೋಗಿಸಿ ಜಗತ್ತಿನ
ಎಲ್ಲಾ ಬುಡಕಟ್ಟು ಹಾಗೂ ಇತರ ಜನಾಂಗದವರಿಗೆ ಸತ್ಯ ತಿಳಿಸುವುದು ನಮ್ಮ
ಸುವಾರ್ತಾ ಸೇವೆಯು ಯಶಸ್ವಿಯಾಗಿದೆ ಎಂದು ಕೆಲವರು ತಿಳಿದುಕೊಳ್ಳಬಹುದು.
ಇದೆಲ್ಲವೂ ಒಳ್ಳೆಯದು ಎಂಬುದು ನಿಜ. ಆದರೆ ಪೌಲನು ಕೊರಿಂಥ ಸಭೆಯ
ವಿಶ್ವಾಸಿಗಳಿಗೆ "ನಾನು ಸಸಿಯನ್ನು ನೆಟ್ಟೆನು, ಅಪೋಲ್ಲೊಸನು ನೀರು ಹೊಯಿದನು.
ಆದರೆ ಬೆಳೆಸುತ್ತಾ ಬಂದವನು ದೇವರು" ಎಂದು ತಿಳಿಸಿದ ಮಾತನ್ನು
ನೆನಪಿನಲ್ಲಿಡಬೇಕು (1 ಕೊರಿಂಥ 3:6). ಅಂದರೆ ನಮ್ಮ ಗಮನವು ಸುವಾರ್ತೆ
ಸಾರುವುದರಲ್ಲಿ ಮಾತ್ರ ಕೇಂದ್ರೀಕೃತವಾಗಿರಬೇಕು, ದೇವರು ಅದನ್ನು ಬೆಳೆಸುತ್ತಾನೆ.
ನಾಶವಾಗುತ್ತಿರುವ ಜನರನ್ನು ಯೇಸುವಿನ ಶಿಷ್ಯರನ್ನಾಗಿ ಮಾಡಿ ರಕ್ಷಿಸುವುದು
ಸುವಾರ್ತಾ ಸೇವೆಯ ಮುಖ್ಯಗುರಿಯಾಗಿದೆ ಎಂದು ನಾವು ಈಗಾಗಲೇ ತಿಳಿದಿದ್ದೇವೆ.

**ಕ್ರಿಸ್ತನ ಅನುಯಾಯಿಗಳಾಗುವವರ ಗುಣಸ್ವಭಾವದ ಬಗ್ಗೆ ಕೆಳಗಿನ ವಾಕ್ಯಗಳು
ನಮಗೇನು ತಿಳಿಸುತ್ತವೆ?**

`2 ಕೊರಿಂಥ 11:2.`

`ಯೆಶಾಯ 30:21; ಯೋಹಾನ 10:27 ಹಾಗೂ 16:12,13`

`2 ಥೆಸಲೋನಿಕ 2:9-11; ಇಬ್ರಿಯ 3:12,13 ಹಾಗೂ 1 ಯೋಹಾನನು 1:8,9.`

`ಪ್ರಕಟನೆ 7:14; 19:8.`

ಶಿಷ್ಯರು ಕ್ರಿಸ್ತನೆಂಬ ಮದಲಿಂಗನಿಗೆ ನೇಮಿಸಲ್ಪಟ್ಟ ಕನೈಯಂತೆ ನಿಷ್ಕಳಂಕ-
ವಾಗಿರಬೇಕು. ಅವರು ಪವಿತ್ರಾತ್ಮನ ಮಂದವಾದ ಶಬ್ದಕ್ಕೆ ಕಿವಿಗೊಟ್ಟು ಯೇಸುವಿನ
ಮಾರ್ಗವನ್ನು ಅನುಸರಿಸಬೇಕು. ಇದರಲ್ಲಿ ಇತರರ ರಕ್ಷಣೆಗಾಗಿ ಸುವಾರ್ತಾ
ಸೇವೆ ಮಾಡುವುದೂ ಸಹ ಸೇರಿದೆ. ಈ ಶಿಷ್ಯರಲ್ಲಿ ಯಾವುದೇ ವಂಚನೆ ಇರುವುದಿಲ್ಲ.
ಅವರು ಸಂಶಯ, ಸುಳ್ಳುಬೋಧನೆ ಅಥವಾ ಅನೈತಿಕತೆಯಿಂದ ಭ್ರಷ್ಟರಾಗಿ ದೇವರಿಂದ
ದೂರಹೋಗುವುದಿಲ್ಲ. ಅಲ್ಲದೆ ತಾವು ಇತರರಿಗಿಂತ ನೈತಿಕವಾಗಿ ಉನ್ನತ
ಮಟ್ಟದಲ್ಲಿದ್ದೇವೆಂದು ಎಣಿಸುವುದಿಲ್ಲ. ಬದಲಾಗಿ ತಾವು ದೇವರ ದೃಷ್ಟಿಯಲ್ಲಿ
ಅಪರಿಪೂರ್ಣರಾಗಿದ್ದೇವೆ. ದೋಷಿಗಳಾಗಿದ್ದೇವೆಂದು ತಿಳಿದು ತಮಗೆ ದೇವರ
ಕೃಪೆ ಹಾಗೂ ಕರುಣೆಯ ಅಗತ್ಯವಿದೆ ಎಂದು ಭಾವಿಸುತ್ತಾರೆ. ಇದನ್ನು ಮನವರಿಕೆ
ಮಾಡಿಕೊಂಡ ಶಿಷ್ಯರು ಇತರ ವಿಶ್ವಾಸಿಗಳ ಸಲಹೆ ಸೂಚನೆಗಳನ್ನು ಪಾಲಿಸುತ್ತಾರೆ.
ಸುವಾರ್ತಾ ಸೇವೆಯಲ್ಲಿ ಯಶಸ್ಸು ಎಂದರೆ ಈ ರೀತಿಯ ಶಿಷ್ಯರನ್ನು ಮಾಡುವುದೇ
ಆಗಿದೆ.

`"ಕ್ರಿಸ್ತನೆಂಬ ಒಬ್ಬನೇ ಪುರುಷನಿಗೆ ಶುದ್ಧ ಕನ್ಯ” ಎಂಬುದರ ಅರ್ಥವೇನು? (2
ಕೊರಿಂಥ 11:2), ಪಾಪಿಗಳಾದ ನಾವು ಹೇಗೆ ದೇವರ ಮುಂದೆ ನಿಷ್ಕಳಂಕರಾದ
ಶುದ್ಧ ಕನ್ನೆಯಾಗಿರಬಹುದು?`