---
title:  ಮೂರುದೂತರ ಸಂದೇಶಗಳು ಹಾಗೂ ಸುವಾರ್ತಾ ಸೇವೆ
date:   25/12/2023
---

ಪ್ರಕಟನೆ ಪುಸ್ತಕವು ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟದ
ಸಾರಾಂಶವನ್ನು ಬಹಳ ಪರಿಣಾಮಕಾರಿಯಾಗಿ ತಿಳಿಸುತ್ತದೆ. ಪ್ರಕಟನೆ 12:12ನೇ
ವಚನದಲ್ಲಿ "ಪರಲೋಕವೇ, ಅದರಲ್ಲಿ ವಾಸಮಾಡುವವರೇ ಹರ್ಷಗೊಳ್ಳಿರಿ.
ಭೂಮಿಯೇ ಸಮುದ್ರವೇ ನಿಮ್ಮ ದುರ್ಗತಿಯನ್ನು ಏನು ಹೇಳಲಿ; ಸೈತಾನನು
ತನಗಿರುವ ಕಾಲವು ಸ್ವಲ್ಪವೆಂದು ತಿಳಿದು ಮಹಾರೌದ್ರವುಳ್ಳವನಾಗಿ ನಿಮ್ಮ ಕಡೆಗೆ
ಇಳಿದು ಬಂದಿದ್ದಾನೆ" ಎಂದು ಬಹಳ ಪರಿಣಾಮಕಾರಿಯಾಗಿ ತಿಳಿಸುತ್ತದೆ. ಈ
ಕೊನೆಯ ಕಾಲದಲ್ಲಿ ಕ್ರಿಸ್ತನ ಮತ್ತು ಸೈತಾನನ ನಡುವಣ ಹೋರಾಟವು ಇನ್ನೂ
ತೀವ್ರವಾಗಿ ಕಂಡುಬರುತ್ತದೆ.

`ಪ್ರಕಟನೆ 14:6-12ನೇ ವಚನಗಳಲ್ಲಿ ಏನೂ ತಿಳಿಸಿದೆ? ನಮ್ಮ ಸುವಾರ್ತಾ ಸೇವೆ
ಹಾಗೂ ಸಂದೇಶದ ಬಗ್ಗೆ ಈ ವಚನಗಳಿಗಿರುವ ಸಂಬಂಧವೇನು?`

ದೇವರ ಸುವಾರ್ತಾ ಸೇವೆ ಅಂದರೆ ದೇವರ ಸಂದೇಶ ಸಾರುವುದೇ ಆಗಿದೆ.
ಜಗತ್ತಿಗೆ ಮುಂದೆ ಏನು ಬರಲಿದೆ ಎಂಬುದನ್ನು ಎಚ್ಚರಿಕೆಯ ಮಾತುಗಳಿಂದ
ತಿಳಿಸಬೇಕಾಗಿದೆ. ಪ್ರತಿಯೊಂದು ವ್ಯಕ್ತಿಯು ಜೀವ ಅಥವಾ ಮರಣವನ್ನು ಆಯ್ಕೆ
ಮಾಡಬೇಕಾಗಿದೆ.

`"ನನ್ನ ಪಕ್ಷ ಹಿಡಿಯದವನು ನನಗೆ ವಿರೋಧಿ, ನನ್ನ ಜೊತೆಯಲ್ಲಿ
ಒಟ್ಟುಗೂಡಿಸದವನು ಚದರಿಸುವವನಾಗುತ್ತಾನೆ” (ಲೂಕ 11:23).
ಯೇಸುಸ್ವಾಮಿ ಈ ವಾಕ್ಯದ ಮೂಲಕ ನಮ್ಮ ಸುವಾರ್ತಾ ಸೇವೆಗೆ ನೇರವಾಗಿ
ಏನು ಹೇಳುತ್ತಾನೆ?`

ಸೆವೆಂತ್ ಡೇ ಅಡ್ಡೆಂಟಿಸ್ಟರು ಪ್ರಕಟನೆ 14:6-12ನೇ ವಚನಗಳಲ್ಲಿ ತಿಳಿಸಿರುವ
ಮೂರುದೂತರ ಸಂದೇಶವು ಜಗತ್ತಿಗೆ ಸಾರಬೇಕಾದ ಪ್ರಮುಖ ವಿಷಯವಾಗಿದೆ
ಎಂದು ತಿಳಿದಿದ್ದಾರೆ. ಇದನ್ನು ಸಾರುವುದಕ್ಕಾಗಿಯೇ ದೇವರು ನಮ್ಮನ್ನು
ಕರೆದಿದ್ದಾನೆಂದು ಅವರು ನಂಬಿದ್ದಾರೆ. ಎರಡು ವಿಷಯಗಳು ಈ ಸಂದೇಶಗಳ
ಅಸ್ತಿವಾರವಾಗಿದೆ. ಮೊದಲನೆಯದಾಗಿ ನಿತ್ಯವಾದ ಶುಭವರ್ತಮಾನ (14:6)
ಹಾಗೂ ಸೃಷ್ಟಿಕರ್ತನನ್ನು ಆರಾಧಿಸುವುದು. ದೇವಜನರ ಬಗ್ಗೆ ವರ್ಣಿಸುವಾಗ ಈ
ಎರಡು ವಿಷಯಗಳನ್ನು ತಿಳಿಸಲಾಗಿದೆ; ಇದರಲ್ಲಿ ದೇವರ ಆಜ್ಞೆಗಳನ್ನೂ, ಯೇಸುವಿನ
ಮೇಲಣ ನಂಬಿಕೆಯನ್ನೂ ಕೈಕೊಂಡು ನಡೆಯುತ್ತಿರುವ ದೇವಜನರ ತಾಳ್ಮೆಯು
ತೋರಿಬರುತ್ತದೆ" (ಪ್ರಕಟನೆ 14:12). ನಾವು ಏನೇ ಮಾಡಲಿ, ಜನರಿಗೆ ಸಹಾಯ
ಮಾಡಲು ಒಳ್ಳೆಯದನ್ನೇ ಮಾಡಲಿ, ನಾವು ಎಂದಿಗೂ ಸಹ ನಮ್ಮನ್ನು ಸುವಾರ್ತೆ
ಸಾರಲು ವಿಶೇಷವಾಗಿ ದೇವರು ಕರೆದಿರುವುದನ್ನು ಮರೆಯಬಾರದು. ನಿತ್ಯವಾದ
ಶುಭವರ್ತಮಾನದಲ್ಲಿ ಕಂಡುಬರುವ ನಿರೀಕ್ಷೆಯನ್ನು ನಾಶವಾಗುತ್ತಿರುವ ಈ ಲೋಕಕ್ಕೆ
ಸಾರುವುದು ನಮ್ಮ ಕರ್ತವ್ಯವಾಗಿದೆ.

`"ನನ್ನ ಪಕ್ಷ ಹಿಡಿಯದವನು ನನಗೆ ವಿರೋಧಿ....” (ಲೂಕ 11:23) ಯೇಸುಸ್ವಾಮಿ
ಇಲ್ಲಿ ನಮಗೆ ಏನು ಹೇಳುತ್ತಿದ್ದಾನೆಂಬುದನ್ನು ನಾವು ಹೇಗೆ ಅರ್ಥ ಮಾಡಿಕೊಳ್ಳಬೇಕು?
ನಮ್ಮ ಹೃದಯವು ನಿಜವಾಗಿಯೂ ಎಲ್ಲಿದೆ ಎಂಬುದನ್ನು ಪರೀಕ್ಷಿಸಲು ಈ ವಾಕ್ಯಗಳು
ಹೇಗೆ ಉತ್ತೇಜನ ಕೊಡಬೇಕು?`