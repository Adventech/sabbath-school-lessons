---
title:  ಹೆಚ್ಚಿನ ಚಿಂತನೆ
date:   29/12/2023
---

ಶ್ರೀಮತಿ ವೈಟಮ್ಮನವರು "ಪೇಟಿಯಾರ್ಕ್ಸ್ ಅಂಡ್ ಪ್ರಾಫೆಟ್"
ಪುಸ್ತಕದ 342ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ವಿಮೋಚನೆಯ ಮಹಾಯೋಜನೆಯು ತಿರುಗಿ ನಮ್ಮ ಈ ಲೋಕವನ್ನು
ದೇವರ ಬಳಿಗೆ ತರಲಿದೆ. ಪಾಪದಿಂದ ನಾಶವಾಗಿದ್ದ ಎಲ್ಲವೂ ಪುನಃ
ಸ್ಥಾಪಿತವಾಗುತ್ತದೆ. ಮನುಷ್ಯರು ಮಾತ್ರವಲ್ಲ. ನಮ್ಮ ಈ ಲೋಕವೂ ಸಹ ದೇವರಿಗೆ
ವಿಧೇಯರಾದವರಿಗೆ ನಿತ್ಯನಿತ್ಯ ನಿವಾಸ ಸ್ಥಾನವಾಗುವುದಕ್ಕಾಗಿ
ವಿಮೋಚಿಸಲ್ಪಡುತ್ತದೆ. ಆರು ಸಾವಿರ ವರ್ಷಗಳ ಕಾಲ ಸೈತಾನನು ಈ ಲೋಕವನ್ನು
ತನ್ನ ಅಧೀನದಲ್ಲಿಟ್ಟುಕೊಳ್ಳಲು ಹೋರಾಡಿದನು. ಈಗ ದೇವರ ಸೃಷ್ಟಿಯ ಮೂಲ
ಉದ್ದೇಶವು ನೆರವೇರಿದೆ 'ಪರಾತ್ಪರನ ಭಕ್ತರು ರಾಜ್ಯವನ್ನು ಪಡೆದುಕೊಂಡು
ಯುಗಯುಗಾಂತರಗಳವರೆಗೂ ಆಳುವರು".

ಆದರೆ ಇದು ವಾಸ್ತವವಾಗಿ ನೆರವೇರುವುದಕ್ಕೆ ಮೊದಲು, ನಾವು ದೇವರೊಂದಿಗೆ
ಸೇರಿ ಎಚ್ಚರಿಕೆಯ ಸಂದೇಶವನ್ನು ಕೊಡಬೇಕಾದದ್ದು ನಮ್ಮ ಕರ್ತವ್ಯವಾಗಿದೆ.
ಜನರು ಈ ಸಂದೇಶ ಅಂಗೀಕರಿಸಿಕೊಂಡು ನೂತನ ಸೃಷ್ಟಿಯಲ್ಲಿ ಅವರೂ ಸಹ
ಸೇರುವಂತೆ ಮಾಡಬೇಕಾಗಿದೆ.

ಶ್ರೀಮತಿ ವೈಟಮ್ಮನವರು 1907ನೇ ಇಸವಿಯಲ್ಲಿ ಒಂದು ಪತ್ರ ಬರೆದಿದ್ದಾರೆ.
ಅದರಲ್ಲಿ ಅವರು ಹೀಗೆ ತಿಳಿಸುತ್ತಾರೆ :

"ನಮ್ಮ ನಂಬಿಕೆಯ ಬಗ್ಗೆ ತಿಳಿಯದಿರುವವರಿಗೆ ಸೇವೆ ಮಾಡಲು ಬಹಳಷ್ಟು
ಕೆಲಸಗಾರರು ಇರುವುದನ್ನು ನೋಡಬೇಕೆಂದು ನಾನು ಹಂಬಲಿಸುತ್ತೇನೆ. ಅನೇಕರು
ಮೂರುದೂತರ ಸಂದೇಶಗಳ ಮೂಲಕ ಆತ್ಮೀಕವಾಗಿ ಹೆಚ್ಚಿನ ಬೆಳಕು
ಹೊಂದಿಕೊಳ್ಳುತ್ತಾರೆ. ಅನಂತರ ಅವರು ಜಗತ್ತಿನ ಎಲ್ಲಾ ಕಡೆಗೂ ಈ ಸಂದೇಶವನ್ನು
ಸಾರಬೇಕು. ನಾನು ನನ್ನ ಸೇವೆಯ ಮೂಲಕ ಇತರರು ಸತ್ಯದ ಬೆಳಕನ್ನು
ತಿಳಿಸಲು ಮಾರ್ಗ ಮಾಡುತ್ತೇನೆ. ದೇವರು ತನ್ನ ಆಶೀರ್ವಾದದ ಮೂಲಕ
ನಮ್ಮನ್ನು ಇದಕ್ಕೆ ಸಿದ್ಧಮಾಡಲಿ. ಜಗತ್ತಿಗೆ ಕೊನೆಯ ಎಚ್ಚರಿಕೆಯ ಸಂದೇಶ ಕೊಡಲು
ಎಲ್ಲಾ ವಿಶ್ವಾಸಿಗಳು ಗಂಭೀರವಾದ ಈ ಸೇವೆಯಲ್ಲಿ ಒಟ್ಟಾಗಿ ಸೇರಬೇಕು".

ಈ ತ್ರೈಮಾಸಿಕದಲ್ಲಿ ದೇವರ ಸುವಾರ್ತಾ ಸೇವೆಯ ಬಗ್ಗೆ ಅನೇಕ ವಿಷಯಗಳನ್ನು
ತಿಳಿದುಕೊಂಡಿದ್ದೇವೆ. ಈ ವಾರ ನಾವು ದೇವರೊಂದಿಗೆ ಮುರಿದುಹೋಗಿದ್ದ
ನಮ್ಮ ಸಂಬಂಧವು ತಿರುಗಿ ಹೇಗೆ ಸರಿಯಾಯಿತು ಮತ್ತು ನೂತನಾಕಾಶ ಹಾಗೂ
ನೂತನ ಭೂಮಂಡಲವು ಹೇಗೆ ಸೃಷ್ಟಿಸಲ್ಪಟ್ಟನೆಂಬುದನ್ನು ಕಲಿಯುವುದರ ಮೂಲಕ
ಮುಕ್ತಾಯ ಮಾಡುತ್ತೇವೆ. ದೇವರು ತನ್ನ ವಾಗ್ದಾನವನ್ನು ನೆರವೇರಿಸಿ ನಮಗೆ
ಉತ್ತೇಜನ ಹಾಗೂ ಆದರಣೆ ನೀಡುತ್ತಾನೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನಿತ್ಯವಾದ ಶುಭವರ್ತಮಾನವೆಂದರೇನು? ಅದು ಯಾಕೆ ನಿತ್ಯವಾಗಿದೆ?
ಈ ನಿತ್ಯವಾದ ಶುಭವರ್ತಮಾನವು ಯಾಕೆ ನಮ್ಮ ಸುವಾರ್ತಾ ಸೇವೆಯ
ಅಸ್ತಿವಾರವಾಗಿರಬೇಕು?`

`ಅಟ್ವೆಂಟಿಸ್ಟರಾದ ನಾವು ಯಾಕೆ ಮೂರುದೂತರ ಸಂದೇಶಗಳ ಬಗ್ಗೆ ಒತ್ತಿ
ಹೇಳುತ್ತೆವೆ? ನಾವು ಕ್ರಿಸ್ತನ ಮೇಲೆ ಗಮನಹರಿಸಬೇಕು. ಇಂತಹ ನಕಾರಾತ್ಮಕ
ವಿಷಯಗಳ ಬಗ್ಗೆ ಒತ್ತಿ ಹೇಳಬಾರದೆಂದು ಯಾರಾದರೂ ವಾದ ಮಾಡಿದಲ್ಲಿ,
ಅದಕ್ಕೆ ನಿಮ್ಮ ಉತ್ತರವೇನು?`

`ಸುವಾರ್ತಾ ಸೇವೆಯ ಪ್ರಾಮುಖ್ಯತೆ ಹಾಗೂ ನಾವು ಮತ್ತು ನಮ್ಮ ಸಭೆಯು
ಅದರಲ್ಲಿ ಹೇಗೆ ಉತ್ತಮವಾಗಿ ಭಾಗವಹಿಸಬೇಕೆಂಬುದರ ಬಗ್ಗೆ ಈ
ತ್ರೈಮಾಸಿಕದಲ್ಲಿ ನೀವು ಏನು ಕಲಿತುಕೊಂಡಿರಿ?`