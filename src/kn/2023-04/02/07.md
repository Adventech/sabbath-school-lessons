---
title:  ಹೆಚ್ಚಿನ ಚಿಂತನೆ
date:   13/10/2023
---

ನೀವು ಲೋಕಕ್ಕೆ ಬೆಳಕಾಗಿದ್ದೀರಿ ಎಂಬ ರಕ್ಷಕನ ಮಾತುಗಳು
ಆತನ ಅನುಯಾಯಿಗಳು ಜಗತ್ತಿನಾದ್ಯಂತ ಸುವಾರ್ತಾ ಸೇವೆ ಮಾಡಬೇಕೆಂಬುದನ್ನು
ಸೂಚಿಸುತ್ತದೆ. ಸೂರ್ಯನ ಕಿರಣಗಳು ಜಗತ್ತಿನ ಯಾವುದೇ ಮೂಲೆಯನ್ನಾದರೂ
ಭೇದಿಸುವಂತೆ, ಸುವಾರ್ತೆಯ ಬೆಳಕು ಲೋಕದಲ್ಲಿರುವ ಸರ್ವಜನರಿಗೂ
ಮುಟ್ಟಬೇಕಾಗಿದೆ. ಕ್ರಿಸ್ತನ ಸಭೆಯು ನಮ್ಮ ಕರ್ತನ ಉದ್ದೇಶವನ್ನು ನೆರವೇರಿಸಿದಲ್ಲಿ,
ಕತ್ತಲೆಯಲ್ಲಿರುವವರಿಗೂ ಹಾಗೂ ಮರಣದ ಸ್ಥಿತಿಯಲ್ಲಿರುವವರಿಗೂ ಸುವಾರ್ತೆಯ
ಬೆಳಕು ಪ್ರಕಾಶಿಸಲ್ಪಡುವುದು. ಸಭೆಯ ವಿಶ್ವಾಸಿಗಳು ತಮ್ಮ ಜವಾಬ್ದಾರಿಯನ್ನು
ಬಿಟ್ಟು, ಒಂದೇ ಸ್ಥಳದಲ್ಲಿರಬಾರದು. ಅವರು ಎಲ್ಲಾ ಕಡೆಯಲ್ಲಿಯೂ ಹರಡಿಕೊಂಡು
ಕ್ರಿಸ್ತನ ಬೆಳಕನ್ನು ಇತರರ ಮುಂದೆ ಪ್ರಕಾಶಿಸುವಂತೆ ಮಾಡಿ, ಆತನಂತೆ ಆತ್ಮಗಳ
ರಕ್ಷಣೆಗಾಗಿ ಶ್ರಮಿಸಬೇಕು ಹಾಗೂ ದೇವರ ರಾಜ್ಯದ ಸುವಾರ್ತೆಯು ಜಗತ್ತಿನೆಲ್ಲೆಡೆ
ಶೀಘ್ರವಾಗಿ ಸಾರಲ್ಪಡಬೇಕು.

ಶ್ರೀಮತಿ ವೈಟಮ್ಮನವರು "ಅನ್ವೆಂಟ್ ರಿವ್ಯೂ" ಪುಸ್ತಕದ ನವೆಂಬರ್ 14, 1912ರ
ಸಂಚಿಕೆಯಲ್ಲಿ ಹೀಗೆ ತಿಳಿಸುತ್ತಾರೆ :

"ಪೌಲನಿಗೆ ತೋವದಲ್ಲಿ ಒಂದು ದರ್ಶನವಾಯಿತು. ಅದರಲ್ಲಿ ಮಕದೋನ್ಯ
ದೇಶದವನಾದ ಒಬ್ಬ ಮನುಷ್ಯನು ನಿಂತುಕೊಂಡು ನೀನು ಸಮುದ್ರವನ್ನು ದಾಟಿ
ಮೆಕೆನ್ಯಕ್ಕೆ ಬಂದು ನಮಗೆ ನೆರವಾಗಬೇಕೆಂದು ಪೌಲನನ್ನು ಬೇಡಿಕೊಳ್ಳುತ್ತಿದ್ದನು
(ಅ.ಕೃತ್ಯಗಳು 16:9,10), ಅದೇ ರೀತಿಯಾದ ಕರೆಯು ಎಲ್ಲಾ ದೇಶಗಳಿಂದ
ಬರುತ್ತಿದೆ. ದೇವರು ನಮಗೋಸ್ಕರ ಸುವಾರ್ತೆಗೆ ಸ್ಥಳವನ್ನು ಸಿದ್ಧಪಡಿಸಿದ್ದಾನೆ.
ದೇವದೂತರು ಮನುಷ್ಯರಿಗೆ ಸಹಕಾರ ನೀಡುತ್ತಾರೆ. ದೈವೀಕ ಶಕ್ತಿಯು ಮುಂದಾಗಿ
ಹೋಗಿ ಮನುಷ್ಯರ ಪ್ರಯತ್ನದೊಂದಿಗೆ ಕೆಲಸ ಮಾಡಲಿದೆ. ದೇವರ ಕಾರ್ಯವನ್ನು
ನೋಡದಿರುವವರು ಕುರುಡರಾಗಿದ್ದಾರೆ. ಒಳ್ಳೆಯ ಕುರುಬನು ತನ್ನ ಕುರಿಗಳನ್ನು
ಕರೆಯುವುದನ್ನು ಕೇಳದವರು ಕಿವುಡರಾಗಿದ್ದಾರೆ. ಕೆಲವರು ದೇವರ ಕರೆಯನ್ನು
ಕೇಳಿದ್ದಾರೆ ಹಾಗೂ ಅದಕ್ಕೆ ಒಳ್ಳೆಯ ಪ್ರತಿಕ್ರಿಯೆ ನೀಡಿದ್ದಾರೆ. ಹೃದಯದಲ್ಲಿ
ಪವಿತ್ರರಾಗಿರುವವರು ಜೀವದಾಯಕವಾದ ಸಂದೇಶವನ್ನು ಸಾರಲು
ಸಿದ್ಧರಾಗಬೇಕಾಗಿದೆ. ಸ್ತ್ರೀಯರು ಹಾಗೂ ಪುರುಷರು ನಮ್ರತೆಯಿಂದಲೂ ಮತ್ತು
ಪ್ರಾಮಾಣಿಕವಾಗಿಯೂ ದೇವರು ಕೊಟ್ಟ ಕಾರ್ಯವನ್ನು ಮಾಡಿದಲ್ಲಿ, ದೈವೀಕ
ಶಕ್ತಿಯಿಂದ ಅನೇಕರು ಸತ್ಯವನ್ನು ಅಂಗೀಕರಿಸಿಕೊಳ್ಳುತ್ತಾರೆ. ಅವರ
ಪ್ರಯತ್ನದಿಂದಾಗುವ ಫಲಿತಾಂಶವು ಅದ್ಭುತವಾಗಿರುತ್ತದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕ್ರಿಸ್ತನ ಶರೀರವಾದ ನಮ್ಮಲ್ಲಿ ದೇವರ ಪ್ರೀತಿ ಕಂಡುಬಂದಲ್ಲಿ, ನಮ್ಮ
ಸಮುದಾಯದಲ್ಲಿ ನಾವು ಪ್ರಭಾವ ಬೀರಬಹುದು. ಇಂತಹ ಸವಾಲಿಗೆ
ನಿಮ್ಮ ಉತ್ತರವೇನು? ದೇವರ ಪ್ರೀತಿ ನಿಮ್ಮಲ್ಲಿ ಕಂಡುಬರುತ್ತಿದೆಯೇ?`

`ಅಡ್ರೆಂಟಿಸ್ಟರಲ್ಲದ ನೆರೆಯವರು ನಿಮ್ಮ ಬಗ್ಗೆ ಯಾವ ಅಭಿಪ್ರಾಯ ಹೊಂದಿದ್ದಾರೆ?
ಅವರು ಯಾವ ಅಭಿಪ್ರಾಯ ಹೊಂದಿದ್ದಾರೆಂದು ತಿಳಿಯುವುದು ಹೇಗೆ?
ಒಂದು ವೇಳೆ ಅವರ ಅಭಿಪ್ರಾಯ ನಕಾರಾತ್ಮಕವಾಗಿದ್ದಲ್ಲಿ (ನೆಗೆಟಿವ್)
ಅದನ್ನು ಬದಲಾಯಿಸುವುದು ಹೇಗೆ?`

`ನಮ್ಮ ದೈವನಿಯಮಿತ ಕರ್ತವ್ಯದಲ್ಲಿ ನಿತ್ಯವಾದ ಶುಭವರ್ತಮಾನವು ಯಾಕೆ
ಅತ್ಯಂತ ಪ್ರಾಮುಖ್ಯವಾಗಿದೆ?`