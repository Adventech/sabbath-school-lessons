---
title:  'ನಿತ್ಯವಾದ ಶುಭವರ್ತಮಾನ : ಸುವಾರ್ತಾ ಸೇವೆಯ ಸಂದೇಶ'
date:   10/10/2023
---

`ಪ್ರಕಟನೆ 14:6,7ನೇ ವಚನಗಳನ್ನು ಓದಿರಿ. ಮೊದಲನೆ ದೂತನ ಸಂದೇಶವು
ನಿತ್ಯವಾದ ಶುಭವರ್ತಮಾನವಾಗಿದೆ. ಈ ಸಂದೇಶದಲ್ಲಿ ದೈವನಿಯಮಿತ ಕರ್ತವ್ಯದ
ಯಾವ ಅಂಶಗಳು ಕಂಡುಬರುತ್ತವೆ?`

ನಿತ್ಯವಾದ ಹಾಗೂ ಶುಭವರ್ತಮಾನ ಎಂಬ ಎರಡು ಪದಗಳು ಸತ್ಯವೇದದಲ್ಲಿ
ಈ ವಾಕ್ಯಗಳಲ್ಲಿ ಒಂದಾಗಿ ಕೂಡಿರುವುದನ್ನು ಕಾಣಬಹುದು. ಸುವಾರ್ತೆಯು
ಯೇಸುಕ್ರಿಸ್ತನ ಮೂಲಕ ಕೊಡಲ್ಪಡುವ ಕೃಪೆಯ ಶುಭವರ್ತಮಾನವಾಗಿದೆ. ಆತನು
ಕೃಪೆ ಹಾಗೂ ಸತ್ಯವನ್ನು ತೋರಿಸುವುದಕ್ಕಾಗಿ ನಮ್ಮ ಲೋಕಕ್ಕೆ ಬಂದನು
(ಯೋಹಾನ 1:14), ಆತನು ನಮ್ಮ ಪಾಪಗಳ ಶಿಕ್ಷೆಗಾಗಿ ಪಾಪರಹಿತ ಜೀವನ
ನಡೆಸಿ ಶಿಲುಬೆಯಮೇಲೆ ನಮಗೆಬದಲಾಗಿ ತನ್ನ ಪ್ರಾಣವನ್ನು ಬಲಿಯಾಗಿ ನೀಡಿದನು
(ಯೆಶಾಯ 53:4,5; 1 ಪೇತ್ರನು 3:18). ಆತನು ಪುನರುತ್ಥಾನಗೊಂಡು, ಪರಲೋಕಕ್ಕೆ
ಏರಿಹೋಗಿ ತಂದೆಯಿಂದ ಉನ್ನತ ಸ್ಥಾನಕ್ಕೇರಿಸಲ್ಪಟ್ಟನು. ಈಗ ಪರಲೋಕದ
ದೇವದರ್ಶನದ ಗುಡಾರದಲ್ಲಿ ನಮಗೋಸ್ಕರ ತಂದೆಯ ಬಳಿ ಬೇಡಿಕೊಳ್ಳುತ್ತಿದ್ದಾನೆ
(ಪ್ರಕಟನೆ 1:18; ಅ.ಕೃತ್ಯಗಳು 2:33; ಇಬ್ರಿಯ 7:25). ಕ್ರಿಸ್ತನು ಎರಡನೇ
ವೈಭವದಿಂದಲೂ, ಮಹಿಮೆ ಪ್ರತಾಪದಿಂದಲೂ ತಾನು ಮಾಡಿದ ವಾಗ್ದಾನದಂತೆ
ಈ ಲೋಕಕ್ಕೆ ಬರುವನು. ಒಂದು ಸಾವಿರ ವರ್ಷಗಳು ಭಕ್ತರು ಪರಲೋಕದಲ್ಲಿ
ಆತನೊಂದಿಗೆ ವಾಸಿಸುವರು. ಅದಾದನಂತರ ಆತನು ಈ ಲೋಕಕ್ಕೆ ತಿರುಗಿಬಂದು
ಇಲ್ಲಿ ದೇವರ ರಾಜ್ಯವನ್ನು ಸ್ಥಾಪಿಸುವನು (ಯೋಹಾನ 14:1-4; ಅ.ಕೃತ್ಯಗಳು
1:11; ಪ್ರಕಟನೆ 21:1-4) ಇವೆಲ್ಲವೂ ನಿತ್ಯವಾದ ಶುಭವರ್ತಮಾನದ ಅಗತ್ಯವಾದ
ವಾಸ್ತವಾಂಶಗಳಾಗಿವೆ.

ಆದಾಗ್ಯೂ ಈ ಸಂದೇಶವು ನಿತ್ಯವಾದದ್ದು ಎಂಬ ವಾಸ್ತವಾಂಶವು
ಗಮನಾರ್ಹವಾಗಿದೆ. ದೇವರ ದೈವನಿಯಮಿತ ಕರ್ತವ್ಯವು ಸಂಪೂರ್ಣವಾಗಿ
ನೆರವೇರುವ ತನಕ ಈ ಸುವಾರ್ತೆಯು ಅದೇರೀತಿ ಇರುವುದು. ಬೇರೆ ಯಾವುದೇ
ಸುವಾರ್ತೆ ಇಲ್ಲವೇ ಇಲ್ಲ. ಕೆಟ್ಟವರ ವಂಚನೆ, ದುರ್ಬೋಧಕರ ತಪ್ಪು ಬೋಧನೆಗಳು
ಬರುತ್ತವೆ, ಹೋಗುತ್ತವೆ (ಎಫೆಸ 4:14). ಆದರೆ ರಕ್ಷಣೆಯ ನಿತ್ಯವಾದ
ಶುಭವರ್ತಮಾನವು ಯುಗಯುಗಾಂತರ-ಗಳವರೆಗೂ ಬದಲಾಗುವುದಿಲ್ಲ. ಅದನ್ನು
ಯಾರು ನಂಬಿ, ವಿಧೇಯರಾಗಿ ನಡೆಯುತ್ತಾರೋ, ಅವರಿಗೆ ಪ್ರತಿಫಲ ದೊರೆಯುವುದು
(ಧರ್ಮೋಪದೇಶಕಾಂಡ 5:33; ರೋಮಾಯ 2:6).

ಆದಿ ಶಿಷ್ಯರಿಗೆ ಕೊಟ್ಟ ಈ ಮಹಾ ಆದೇಶವು ಇಂದು ನಮಗೂ ಸಹ
ಕೊಡಲ್ಪಟ್ಟಿದೆ. ಜಗತ್ತಿನೆಲ್ಲೆಡೆ ನಾವು ಜನರನ್ನು ಕ್ರಿಸ್ತನಿಗಾಗಿ ಶಿಷ್ಯರನ್ನಾಗಿ ಮಾಡುವ
ಕಾರ್ಯವನ್ನು ಮುಂದುವರಿಸಬೇಕಾಗಿದೆ. ಆದರೆ ಯಾವ ರೀತಿಯ ಶಿಷ್ಯರು?
ಒಳ್ಳೆಯವರೂ, ಪ್ರಾಮಾಣಿಕರೂ, ದೈವಭಕ್ತಿಯುಳ್ಳವರೂ ಎಲ್ಲರನ್ನೂ ಪ್ರೀತಿಸುವ
ಜನರೇ? ಈ ಸದ್ಗುಣಗಳು ಶಿಷ್ಯರಾಗುವುದಕ್ಕೆ ಅಗತ್ಯ. ಆದರೆ ಇಷ್ಟೇ ಸಾಕಾಗುವುದಿಲ್ಲ.
ಸತ್ಯವೇದದಲ್ಲಿ ತಿಳಿಸಿರುವ ಶಿಷ್ಯತ್ವದ ಎಲ್ಲಾ ಅಂಶಗಳನ್ನು ಹೊಂದಿರುವವರನ್ನು
ಶಿಷ್ಯರನ್ನಾಗಿ ಮಾಡಬೇಕು (ಲೂಕ 9:23; ಯೋಹಾನ 13:34,35; 2 ಕೊರಿಂಥ
5:17).

ಶಿಷ್ಯರಾಗದವರು ತಾವು ಮಾತ್ರವಲ್ಲ, ಇತರರನ್ನೂ ಸಹ ನಮ್ಮ ಗುರುವಾದ
ಯೇಸುಕ್ರಿಸ್ತನ ಬರೋಣಕ್ಕೆ ಸಿದ್ಧಮಾಡುವುದೇ ಶಿಷ್ಯತ್ವದ ಅಂತಿಮ ಉದ್ದೇಶವಾಗಿದೆ.

ಶ್ರೀಮತಿ ವೈಟಮ್ಮನವರು ಈ ವಿಷಯದ ಬಗ್ಗೆ ತಮ್ಮ ಕ್ರೈಸ್ತ ಆಬ್ರೆಕ್ಟ್ ಲೆಸನ್ಸ್"
ಎಂಬ ಪುಸ್ತಕದಲ್ಲಿ ಹೀಗೆ ತಿಳಿಸುತ್ತಾರೆ : ಪುಟಗಳು 227-228.

"ಪ್ರಕಟನೆ 14:6,7ನೇ ವಚನಗಳಲ್ಲಿ ದೇವರು ನ್ಯಾಯತೀರ್ಪು ಮಾಡುವ ಗಳಿಗೆ
ಬಂದಿದೆ ಎಂದು ಮೊದಲನೆದೂತನು ತಿಳಿಸುತ್ತಾನೆ. ಇದು ಕ್ರಿಸ್ತನ ಎರಡನೇ
ಬರೋಣವು ಸಮೀಪದಲ್ಲಿದೆ ಎಂದು ತಿಳಿಸುವ ಘೋಷಣೆಯಾಗಿದೆ. ಈ
ಘೋಷಣೆಯು ನಿತ್ಯವಾದ ಶುಭವರ್ತಮಾನವೆಂದು ಕರೆಯಲ್ಪಟ್ಟಿದೆ. ಆದುದರಿಂದ
ಕ್ರಿಸ್ತನ ಎರಡನೇ ಬರೋಣದ ಸಂದೇಶ, ಅದು ಸಮೀಪವಾಗಿದೆ ಎಂದು ಸಾರುವುದು
ಸುವಾರ್ತೆಯ ಸಂದೇಶದ ಅತ್ಯಗತ್ಯವಾದ ಅಂಶವಾಗಿದೆ ಎಂಬುದನ್ನು ತೋರಿಸುತ್ತದೆ".

`ಮೊದಲನೆ ದೂತನ ವರ್ತಮಾನದಲ್ಲಿ ನ್ಯಾಯತೀರ್ಪಿನ ಅಂಶವು ನಿತ್ಯವಾದ
ಶುಭವರ್ತಮಾನದೊಂದಿಗೆ ಹೇಗೆ ಜೋಡಿಸಲ್ಪಟ್ಟಿದೆ?`