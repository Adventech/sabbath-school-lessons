---
title:  'ನಮ್ಮ ದೈವನಿಯಮಿತ ಕರ್ತವ್ಯ : ಭಾಗ-2'
date:   07/10/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಯೋಹಾನ 20:21-22; ಮತ್ತಾಯ 28:16-20; ಪ್ರಕಟನೆ 7:9,10; 14:6,7 ಹಾಗೂ ಧರ್ಮೋಪದೇಶಕಾಂಡ 7:6,11,12ನೇ ವಚನಗಳನ್ನು ಓದಿರಿ.

ದೇವರು ತನ್ನ ಮಕ್ಕಳಿಗೆ ರಕ್ಷಣೆನೀಡುವ ಯೋಜನೆ ಹೊಂದಿದ್ದಾನೆಂಬ ವಿಷಯವು
ಸತ್ಯವೇದದಾದ್ಯಂತ ಕಂಡುಬರುತ್ತದೆ. ಇದು ದೇವರು ತಾನು ಉಂಟು ಮಾಡಿದವುಗಳ
ಮೇಲೆ ಆತನು ಹೊಂದಿರುವ ಉದ್ದೇಶವನ್ನು ತಿಳಿಸುತ್ತದೆ. ಅಲ್ಲದೆ ಪಾಪ ಮಾಡಿದ
ಮನುಷ್ಯರಲ್ಲಿ ತನ್ನ ಸ್ವರೂಪವನ್ನು ಪುನಃ ತರಬೇಕೆಂಬ ದೈವೀಕ ಪ್ರಕಟನೆಯನ್ನು
ಮುಖ್ಯವಾಗಿ ದೃಢಪಡಿಸುತ್ತದೆ (ಕೊಲೊಸ್ಸೆ 3:9,10; 1 ಯೋಹಾನನು 3:2ನೇ
ವಚನಗಳೊಂದಿಗೆ ಹೋಲಿಸಿರಿ).

ನಾವು ಸತ್ಯವೇದವನ್ನು ಅಧ್ಯಯನ ಮಾಡುವಾಗ, ದೇವರು ಸ್ವತಃ ತಾನೇ
ನಮ್ಮನ್ನು ಹುಡುಕಿದನೆಂಬ ಅಂಶವು ತಿಳಿದುಬರುತ್ತದೆ. ಪಾಪವು ನಮ್ಮನ್ನು ದೇವರಿಂದ
ಅಗಲಿಸಿದೆ (ಯೆಶಾಯ 59:2). ಆದಾಗ್ಯೂ ದೈವನಿಯಮಿತ ಕರ್ತವ್ಯದ ಮೂಲಕ
ದೇವರು ಎಲ್ಲವನ್ನೂ ನೂತನ ಪಡಿಸುವ ತನಕ (ಪ್ರಕಟನೆ 21:5) ಮನುಷ್ಯರೊಂದಿಗೆ
ಮುರಿದುಹೋದ ಸಂಬಂಧ ಪುನಃ ಸ್ಥಾಪಿಸುವ ಕಾರ್ಯವನ್ನು ಆತನು
ಮುಂದುವರಿಸುತ್ತಾನೆ.

ಅದೇ ಸಮಯದಲ್ಲಿ ದೇವರು ತನ್ನ ಸ್ವಭಾವ ಹಾಗೂ ಉದ್ದೇಶವನ್ನು ನಾವು
ಮನವರಿಕೆ ಮಾಡಿಕೊಳ್ಳುವ ಸಲುವಾಗಿ ಸ್ವತಃ ತಾನೇ ಮನುಷ್ಯಾವತಾರ ತಾಳಿ
ತನ್ನನ್ನು ಪ್ರಕಟಿಸಿಕೊಂಡನು. ಅಲ್ಲದೆ ಈಗ ನಾವು ಆತನೊಂದಿಗೆ ಯಥಾರ್ಥವಾದ
ಹಾಗೂ ನಿರಂತರವಾದ ಸಂಬಂಧ ಹೊಂದಿರಬಹುದು. ಅಂದರೆ ನಾವು ಆತನನ್ನು
ತಿಳಿದುಕೊಂಡದ್ದು ಮಾತ್ರವಲ್ಲದೆ, ಇತರರೊಂದಿಗೆ ಆತನ ಪ್ರೀತಿಯ ಅನುಭವವನ್ನು
ಹಂಚಿಕೊಳ್ಳಬಹುದು.

ಆದ್ದರಿಂದ ದೇವರು ಸತ್ಯವೇದದಲ್ಲಿ ತನ್ನ ದೈವನಿಯಮಿತ ಕರ್ತವ್ಯ ಏನು
ಎಂಬುದರ ಬಗ್ಗೆ ಮೂಲಭೂತ ವಿಷಯಗಳನ್ನು ತಿಳಿಸುತ್ತಾನೆ.