---
title:  ತೂರ್ ಮತ್ತು ಸೀದೋನ್ ಪಟ್ಟಣಗಳಲ್ಲಿ
date:   12/12/2023
---

ಮತ್ತಾಯನ ಸುವಾರ್ತೆಯು ಯೆಹೂದ್ಯರಿಗಾಗಿಯೂ ಮತ್ತು ಮಾರ್ಕನ
ಸುವಾರ್ತೆಯು ಪ್ರಮುಖವಾಗಿ ಅನ್ಯಜನರಿಗಾಗಿ ಬರೆಯಲ್ಪಟ್ಟಿವೆಯೆಂದು ಸತ್ಯವೇದದ
ವಿದ್ವಾಂಸರು ನಂಬಿದ್ದಾರೆ. ಈ ಸುವಾರ್ತೆಗಳನ್ನು ಅಧ್ಯಯನ ಮಾಡುವಾಗ ಈ
ವ್ಯತ್ಯಾಸವನ್ನು ಗಮನಿಸುವುದು ಒಳ್ಳೆಯದು.

`ಮತ್ತಾಯ 15:22-28 ಹಾಗೂ ಮಾರ್ಕ 7:24-30ನೇ ವಚನಗಳನ್ನು ಓದಿರಿ.
ಈ ಸ್ತೀ ಬಗ್ಗೆ ಯಾವ ವ್ಯತ್ಯಾಸಗಳನ್ನು ನಾವು ಕಾಣಬಹುದು?`

ಈ ಸ್ತ್ರೀ ಕಾನಾನ್ಯರವಳೆಂದು ಅವಳ ಜನಾಂಗ, ಕುಲದ ಬಗ್ಗೆ ಮತ್ತಾಯನು
ತಿಳಿಸುತ್ತಾನೆ. ಮಾರ್ಕನು ಪವಿತ್ರಾತ್ಮ ಪ್ರೇರಣೆಯಿಂದ ಆಕೆಯು ಗ್ರೀಕಳೂ ಅಥವಾ
ಅನ್ಯ ಆಗಿದ್ದಳೆಂದು ತಿಳಿಸಿ ಸುರೋಪೊಯಿನಿಕ್ಯರವಳೆಂದು ಅಂದರೆ
ಪೊಯಿನಿಕೆಯಲ್ಲಿ ವಾಸವಾಗಿದ್ದ ಸಿರಿಯಾದೇಶದವಳೆಂದು ಹೆಚ್ಚಿನ ಮಾಹಿತಿ
ನೀಡುತ್ತಾನೆ. ಈ ಪದವು ಸತ್ಯವೇದದಲ್ಲಿ ಇದೊಂದು ಸ್ಥಳದಲ್ಲಿ ಮಾತ್ರ
ಉಪಯೋಗಿಸಲ್ಪಟ್ಟಿದೆ.

ಮತ್ತಾಯ 15ನೇ ಅಧ್ಯಾಯದಲ್ಲಿ ಈ ಸ್ತ್ರೀ ತಿರಸ್ಕರಿಸಲ್ಪಟ್ಟ ಒಬ್ಬಳು ಅನ್ಯಳೆಂದು
ತಿಳಿಸುತ್ತದೆ. ವಿಗ್ರಾಹಾರಾಧಕರಾಗಿದ್ದ ಕಾನಾನ್ಯರೊಂದಿಗೆ ಯೆಹೂದ್ಯರು ಹೊಂದಿದ್ದ
ಐತಿಹಾಸಿಕ ಅನುಭವವು ಆ ಸ್ತ್ರೀಯನ್ನು ಕಾನಾನ್ಯರವಳೆಂದು ಕರೆಯಲು ಕಾರಣ.
ಈ ಕಾನಾನ್ಯರ ಅಸಹ್ಯಕರ ಜೀವನ ಪದ್ಧತಿ, ಕೆಟ್ಟ ಆಚಾರವಿಚಾರಗಳು ಇಸ್ರಾಯೇಲ್ಯರಿಗೆ
ದೊಡ್ಡ ಅಡ್ಡಿಯಾಗಿತ್ತು. ಈ ಕಾರಣದಿಂದಲೇ ಇಸ್ರಾಯೇಲ್ಯರು ವಿಗ್ರಹಾರಾಧಕರಾಗಿ
ದೇವರಿಂದ ದೂರವಾದರು. ಕ್ರಿಸ್ತನ ಶಿಷ್ಯರೂ ಸಹ ಈ ಸ್ತ್ರೀಗೆ ದೇವರರಾಜ್ಯಕ್ಕೆ
ಅಗತ್ಯವಾದ ನಂಬಿಕೆ ಇದೆಯೆಂದು ಪರಿಗಣಿಸಿರಲಿಲ್ಲ.

ಮಾರ್ಕ 7ನೇ ಅಧ್ಯಾಯದಲ್ಲಿ ಅನ್ಯಜನರು ಆಕೆಯು ಅನ್ಯಮತದವಳು ಅಂದರೆ
ಗ್ರೀಕಳು ಹಾಗೂ ಹುಟ್ಟಿನಿಂದ ಸುರೋ-ಪೊಯಿನಿಕ್ಯರವಳು ಎಂದು ಪರಿಗಣಿಸಿದ್ದರು.
ಯೇಸುವು ಅವರ ಜನಾಂಗಕ್ಕೆ ಸೇರಿದ್ದ ಸ್ತ್ರೀಯ ಮಗಳನ್ನು ಗುಣಪಡಿಸಿದ್ದನು.
ಅನ್ಯಜನರಿಗೆ ಈ ಸ್ತ್ರೀ ದೆವ್ವಹಿಡಿದಿದ್ದ ತನ್ನ ಮಗಳ ಬಗ್ಗೆ ಅಪಾರ ಕಾಳಜಿ ಹೊಂದಿದ್ದ
ಪ್ರೀತಿಯ ತಾಯಾಗಿದ್ದಳು ಹಾಗೂ ಆಕೆಯ ಜನಾಂಗ, ಹಿನ್ನೆಲೆ ಯಾವುದನ್ನು
ಗಣನೆಗೆ ತಂದುಕೊಳ್ಳದೆ, ಅವಳ ಮಗಳನ್ನು ಯೇಸು ಗುಣಪಡಿಸಬೇಕೆಂದು
ಬಯಸಿದ್ದರು.

ಶ್ರೀಮತಿ ವೈಟಮ್ಮನವರು ತಮ್ಮ 'ದಿ ಡಿಸೈರ್‌ ಆಫ್ ಏಜಸ್' ಪುಸ್ತಕದ 400ನೇ
ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಕಾನಾನ್ಯರವಳಾದ ಆ ಸ್ತ್ರೀಯ ಬೇಡಿಕೆಗೆ ಯೇಸು ತಕ್ಷಣವೇ ಪ್ರತಿಕ್ರಿಯೆ
ನೀಡಲಿಲ್ಲ. ಯೆಹೂದ್ಯರಿಂದ ತಿರಸ್ಕರಿಸಲ್ಪಟ್ಟ ಈಕೆಯನ್ನು ಆತನೂ ಸಹ ತಿರಸ್ಕರಿಸ
ಬಹುದಾಗಿತ್ತು. ಯೆಹೂದ್ಯರು ಇಂತಹ ಪ್ರಕರಣಗಳಲ್ಲಿ ಹೇಗೆ ಹೃದಯ
ಹೀನರಾಗಿಯೂ ನಿರ್ದಯತೆಯಿಂದ ವರ್ತಿಸುತ್ತಾರೆಂಬುದನ್ನು ಶಿಷ್ಯರು
ತಿಳಿದುಕೊಳ್ಳಬೇಕೆಂದು ಯೇಸು ಬಯಸಿದ್ದನು. ಅನಂತರು ಆತನು ಹೇಗೆ
ಅನುಕಂಪದಿಂದ ಆಕೆಯ ಬೇಡಿಕೆಯನ್ನು ಈಡೇರಿಸಿದನೋ, ಅದೇ ರೀತಿ ಶಿಷ್ಯರೂ
ಸಹ ಅನ್ಯರೊಂದಿಗೆ ಯಾವುದೇ ಜನಾಂಗ, ಕುಲದ ವ್ಯತ್ಯಾಸ ಮಾಡದೆ
ಅನುಕಂಪದಿಂದ ವರ್ತಿಸಬೇಕೆಂಬುದನ್ನು ಆ ಸ್ತೀ ಉದಾಹರಣೆ ಮೂಲಕ ಯೇಸುವು
ತಿಳಿಸಿದನು".

`1 ಯೋಹಾನನು 2:2ನೇ ವಚನವು ನಾವೆಲ್ಲರೂ ದೇವರ ಮುಂದೆ ಸಮಾನ
ರಾಗಿದ್ದೇನೆಂಬುದನ್ನು ಹೇಗೆ ತಿಳಿಸುತ್ತದೆ?`