---
title:  ಹೆಚ್ಚಿನ ಚಿಂತನೆ
date:   15/12/2023
---

"ಯೆಹೂದ್ಯರು ಅನ್ಯರೆಂದು ತಿರಸ್ಕರಿಸಿದ್ದ ಅನೇಕರು ಮೆಸ್ಸಿಯನ
ಬಗ್ಗೆ ಸತ್ಯವೇದದಲ್ಲಿ ಪ್ರವಾದನೆಯಾಗಿ ತಿಳಿಸಿರುವುದನ್ನು ಯೆಹೂದ್ಯರ ಬೋಧಕರ-
ಗಳಿಗಿಂತಲೂ ಚೆನ್ನಾಗಿ ಅರ್ಥಮಾಡಿಕೊಂಡಿದ್ದರು. ಅವರಲ್ಲಿ ಅನೇಕರು ಆತನು
ಪಾಪಗಳನ್ನು ನಿವಾರಿಸುವುದಕ್ಕಾಗಿ ಬರುತ್ತಾನೆಂದು ನಿರೀಕ್ಷಿಸಿದ್ದರು. ಇಬ್ರಿಯರ
ಆರ್ಥಿಕತೆಯ ನಿಗೂಢತೆಯನ್ನು ತಿಳಿಯಲು ತತ್ವಶಾಸ್ತ್ರಜ್ಞರು ಪ್ರಯತ್ನಿಸಿದರು. ಆದರೆ
ಯೆಹೂದ್ಯರಿಗೆ ಅನ್ಯಜನರ ಮೇಲಿದ್ದ ದ್ವೇಷದಿಂದ ಸತ್ಯದ ಬೆಳಕು ಅನ್ಯರಿಗೆ ಪ್ರಕಾಶಿಸಲು
ಅಡ್ಡಿಯಾಯಿತು' ಎಂದು ಶ್ರೀಮತಿ ವೈಟಮ್ಮನವರು "ದಿ ಡಿಸೈರ್ ಆಫ್ ಏಜಸ್"
ಪುಸ್ತಕದ 33ನೇ ಪುಟದಲ್ಲಿ ತಿಳಿಸುತ್ತಾರೆ.

ಜನವರಿ 17, 1893ನೇ ಇಸವಿಯ ಅಡ್ಡೆಂಟ್ ರಿವ್ಯೂ ಅಂಡ್ ಸ್ಯಾಬತ್ ಹೆರಾಲ್ಡ್
ಪತ್ರಿಕೆಯಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ಹೇಳುತ್ತಾರೆ :

'ಕರ್ತನಾದ ಯೇಸುವು ನಗರಗಳಲ್ಲಿರುವವರಿಗೂ ಹಾಗೂ ಅನ್ಯಜನರಿಗಾಗಿಯೂ
ತನ್ನ ಪ್ರಾಣಕೊಟ್ಟಿದ್ದಾನೆ. ಆತನು ಅವರ ಉದಾಸೀನತೆಯನ್ನು ತೊಡೆದು
ಹಾಕಬಲ್ಲನು, ಅವರ ಕಠಿಣ ಹೃದಯಗಳನ್ನು ಮೃದುಗೊಳಿಸುವನು ಹಾಗೂ
ಸತ್ಯದ ಶಕ್ತಿಯ ಸೌಂದರ್ಯವನ್ನು ಅವರಿಗೆ ಪ್ರಕಟಿಸಬಲ್ಲನು. ದೇವರು ನಮ್ಮಂತೆ
ಸಾಮಾನ್ಯ ಮನುಷ್ಯನಲ್ಲ, ಆತನು ಶ್ರೇಷ್ಠನಾದ ಸೃಷ್ಟಿಕರ್ತನಾಗಿದ್ದಾನೆ. ಆದಾಗ್ಯೂ
ಆತ್ಮೀಕವಾಗಿ ಕತ್ತಲೆಯಲ್ಲಿರುವವರಿಗೆ ಸತ್ಯದ ಬೆಳಕನ್ನು ಕೊಡುವುದಕ್ಕಾಗಿ ನಮ್ಮನ್ನು
ತನ್ನ ರಾಯಭಾರಿಗಳಾಗಿರಬೇಕೆಂದು ಕರೆಯುತ್ತಾನೆ. ಎಲ್ಲಾ ಕ್ರೈಸ್ತಸಭೆಗಳಲ್ಲಿಯೂ
ದೇವರಿಗೆ ತನ್ನದೇ ಆದ ಅಮೂಲ್ಯ ರತ್ನಗಳಿದ್ದಾರೆ. ಆದುದರಿಂದ ನಾವು ಅವರನ್ನು
ತಿರಸ್ಕರಿಸಬಾರದು. ಬದಲಾಗಿ ನಮ್ರತೆ ಹಾಗೂ ಪ್ರೀತಿಯಿಂದ ಕ್ರಿಸ್ತನ ಎಲ್ಲಾ
ಸತ್ಯಗಳನ್ನು ಅವರಿಗೆ ತಿಳಿಸಬೇಕು. ನಮ್ಮಲ್ಲಿರುವ ದೈವಭಕ್ತಿಯನ್ನು ಹಾಗೂ ಕ್ರಿಸ್ತನಂತಹ
ಗುಣಸ್ವಭಾವಗಳನ್ನು ನೋಡಿದಾಗ, ಜನರು ಸತ್ಯದ ಕಡೆಗೆ ಆಕರ್ಷಿತರಾಗುವರು.
ಅವರು ಲೋಕರಕ್ಷಕನಾದ ಕ್ರಿಸ್ತನನ್ನು ಹಾಗೂ ಜೀವವಾಕ್ಯಗಳನ್ನು ಉನ್ನತವಾಗಿ
ಎತ್ತಿಹಿಡಿಯಬೇಕು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನೀವು ವಾಸಿಸುವ ಸ್ಥಳದಲ್ಲಿರುವ ಜನರಿಗೆ ತಕ್ಷಣದಲ್ಲಿ ಅಗತ್ಯವಾಗಿ
ಬೇಕಾಗಿರುವುದೇನು? ಸತ್ಯ ತಿಳಿಯದಿರುವ ಅವರಿಗೆ ಸತ್ಯವನ್ನು ತಿಳಿಸುವ
ಅವಕಾಶ ನಮಗೂ ಮತ್ತು ನಮ್ಮ ಸಭೆಗೂ ದೊರೆಯುವುದೇ?`

`ಇತರ ಕ್ರೈಸ್ತಸಭೆಗಳಲ್ಲಿರುವ ಜನರ ಬಗ್ಗೆ ಶ್ರೀಮತಿ ವೈಟಮ್ಮನವರು 'ಅನ್ವೆಂಟ್
ರಿವ್ಯೂ' ಪತ್ರಿಕೆಯಲ್ಲಿ ಬರೆದಿರುವುದನ್ನು ಪುನರ್ ವಿಮರ್ಶಿಸಿ. "ಎಲ್ಲಾ ಕ್ರೈಸ್ತ
ಸಭೆಗಳಲ್ಲಿಯೂ ದೇವರಿಗೆ ತನ್ನದೇ ಆದ ಅಮೂಲ್ಯ ವ್ಯಕ್ತಿಗಳಿದ್ದಾರೆ.
ಆದುದರಿಂದ ನಾವು ಆ ಸಭೆಗಳ ಬಗ್ಗೆ ಯಾವುದೇ ತೀರ್ಪು ಮಾಡಬಾರದು.
ಅಂದರೆ ವ್ಯಕ್ತಿಗಳ ಮನಸ್ಸಿಗೆ ನೋವುಂಟು ಮಾಡದೆ, ಅವರ ತಪ್ಪುಗಳನ್ನು
ಹೇಗೆ ಅವರಿಗೆ ತಿಳಿಯಪಡಿಸಬಹುದು?`

`"ಮನುಷ್ಯಕುಮಾರನು ಬಂದಾಗ, ಭೂಮಿಯ ಮೇಲೆ ನಂಬಿಕೆಯನ್ನು
ಕಾಣುವನೋ” ಎಂದು ಯೇಸುಸ್ವಾಮಿ ಸ್ವತಃ ಪ್ರಶ್ನಿಸುತ್ತಾನೆ (ಲೂಕ 18:8).
ಆತನ ಮನವೊಲಿಸುವ ಶೈಲಿಯ (Rhetorical) ಈ ಪ್ರಶ್ನೆಯ ಅರ್ಥವೇನು?
ನಂಬಿಕೆಗೂ (Faith) ಹಾಗೂ ಧರ್ಮಶ್ರದ್ಧೆ ಅಥವಾ ನಂಬಿದ ಅಭಿಪ್ರಾಯಕ್ಕೂ
(Belief) ಇರುವ ವ್ಯತ್ಯಾಸವೇನು? ಕೆಲವರಲ್ಲಿ ಸರಿಯಾದ ಧರ್ಮಶ್ರದ್ಧೆ
ಇರಬಹುದು, ಆದರೆ ಕ್ರಿಸ್ತನು ಎರಡನೇ ಸಾರಿ ಬರುವಾಗ ಅವರಲ್ಲಿ ಯಾಕೆ
ನಂಬಿಕೆ ಕಂಡುಬರುವುದಿಲ್ಲ?`