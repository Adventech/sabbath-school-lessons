---
title:  ಜನಸಮೂಹಗಳನ್ನು ಹುಡುಕುವುದು
date:   11/12/2023
---

ನಗರಗಳಲ್ಲಿ ನಾವು ದೇವರ ಸುವಾರ್ತೆ ಸಾರಬೇಕೆಂಬ ಉದ್ದೇಶದಿಂದ, ದೇವರು
ಕೃಪೆಯಿಂದಲೇ ನಮ್ಮನ್ನು ಆಹ್ವಾನಿಸುತ್ತಾನೆ.

`ಮತ್ತಾಯ 9:35-38ನೇ ವಚನಗಳನ್ನು ಓದಿರಿ, ಜನಸಮೂಹದವರು ಎಲ್ಲಿಯೇ
ಇರಲಿ, ಅವರಿಗೆ ಸುವಾರ್ತೆ ಸಾರಬೇಕೆಂಬುದರ ಬಗ್ಗೆ ಇವು ನಮಗೇನು ತಿಳಿಸುತ್ತವೆ?`

ನಗರಗಳಲ್ಲಿರುವ ಜನಸಮೂಹವನ್ನು ಕಂಡು ಯೇಸುವು ಕನಿಕರಪಟ್ಟನು.
ಲೂಕ 19:41ನೇ ವಚನದಲ್ಲಿ ಆತನು ಯೆರೂಸಲೇಮ್ ನಗರದ ಬಗ್ಗೆ ಕಣ್ಣೀರಿಟ್ಟನೆಂದು
ತಿಳಿಸುತ್ತದೆ. ನಗರಗಳಲ್ಲಿ ವಾಸಿಸುತ್ತಿರುವ ಅನಾಮಧೇಯರಾದ ವ್ಯಕ್ತಿಗಳೂ ಸಹ
ದೇವರ ಮಕ್ಕಳಾಗಿದ್ದು, ಅವರ ಬಗ್ಗೆ ಯೇಸುಕ್ರಿಸ್ತನಿಗಿರುವ ಪ್ರೀತಿಯ ಆಳವನ್ನು
ನಾವು ಅರ್ಥಮಾಡಿಕೊಳ್ಳಲಾಗದು. ಈ ಕಾರಣದಿಂದಲೇ ಆತನು ಮತ್ತಾಯ
9:38ನೇ ವಚನದಲ್ಲಿ ನಮ್ಮ ಉದ್ದೇಶ ಹಾಗೂ ಹೃದಯಗಳು ಆತನಂತೆಯೇ
ಇರಬೇಕೆಂದು ಪ್ರಾರ್ಥಿಸಿ ಎಂದು ನಮಗೆ ಹೇಳುತ್ತಾನೆ.

`ಮತ್ತಾಯ 4:23-25ನೇ ವಚನಗಳನ್ನು ಓದಿರಿ. ಯೇಸು ತನ್ನ ಸೇವೆ ಆರಂಭಿಸಿದಾಗ,
ಈ ಜನರು ಭೌಗೋಳಿಕವಾಗಿ ಯಾವ ಪ್ರಾಂತ್ಯದಿಂದ ಬಂದಿದ್ದರು?`

"ಗಲಿಲಾಯ, ದೆಕಪೂಲಿ, ಯೆರೂಸಲೇಮ್, ಯೂದಾಯ ಎಂಬ
ಸ್ಥಳಗಳಿಂದಲೂ, ಯೋರ್ಧನ್ ಹೊಳೆಯ ಆಚೆ ಕಡೆಯಿಂದಲೂ ಜನರು ಗುಂಪು
ಗುಂಪಾಗಿ ಆತನ ಹಿಂದೆ ಹೋದರು" ಎಂದು ಮತ್ತಾಯ 4:25ನೇ ವಚನವು
ತಿಳಿಸುತ್ತದೆ. ಸಮಾರ್ಯವಲ್ಲದೆ, ಬೇರೆ ಯಾವ ಪ್ರಾಂತ್ಯದ ಹೆಸರು ಇಲ್ಲಿ ಬಿಟ್ಟು
ಹೋಗಿದೆ? ಗಲಿಲಾಯಕ್ಕೆ ಈಶಾನ್ಯ ದಿಕ್ಕಿನಲ್ಲಿ ಮೆಡಿಟರೇನಿಯನ್ ಸಮುದ್ರದ (ಇದಕ್ಕೆ
ಮಹಾಸಮುದ್ರವೆಂದು ಹೊಸ ಒಡಂಬಡಿಕೆಯಲ್ಲಿ ತಿಳಿಸಲಾಗಿದೆ). ಕರಾವಳಿ
ಪ್ರದೇಶದಲ್ಲಿರುವ ಪೊಯಿನಿಕೆಪ್ರಾಂತ್ಯದ ತೂರ್ ಹಾಗೂ ಸೀದೋನ್ ಎಂಬ
ಪಟ್ಟಣಗಳ ಹೆಸರುಗಳು ಬಿಟ್ಟುಹೋಗಿವೆ. ಯಾಕೆ ಯೇಸು ಈ ಪ್ರಾಂತ್ಯಕ್ಕೆ ಬಂದನೆಂದು
ಈಗ ಅರ್ಥವಾಯಿತೇ? ತೂರ್, ಸೀದೋನ್ ಪ್ರಾಂತ್ಯಕ್ಕೆ ಆತನು ಹೋದದ್ದು
ವಿಭಿನ್ನ ಸಂಸ್ಕೃತಿಗೆ ಸುವಾರ್ತಾಸೇವೆಯ ಪ್ರಯಾಣವಾಗಿತ್ತು.

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್
ಪುಸ್ತಕದ 399ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಫರಿಸಾಯರೊಂದಿಗೆ ವಾದಮಾಡಿದ ನಂತರ, ಯೇಸು ಕಪೆರ್ನ್‌ಮನ್ನು ಬಿಟ್ಟು
ಗಲಿಲಾಯ ಸೀಮೆದಾಟಿ, ಪೊಯಿನಿಕೆದೇಶದ ಗಡಿಭಾಗದಲ್ಲಿದ್ದ ಬೆಟ್ಟ ಪ್ರದೇಶಕ್ಕೆ
ಹೋದನು. ಅಲ್ಲಿಂದ ಆತನು ಬಯಲುಪ್ರದೇಶದಲ್ಲಿ ಪುರಾತನ ತೂರ್ ಹಾಗೂ
ಸೀದೋನ್ ಪಟ್ಟಣಗಳನ್ನು ಕಂಡನು. ಆ ನಗರಗಳಲ್ಲಿ ಅನ್ಯದೇವತೆಗಳ
ದೇವಾಲಯಗಳು, ಭವ್ಯವಾದ ಅರಮನೆಗಳು, ವ್ಯಾಪಾರ ಕೇಂದ್ರಗಳು ಹಾಗೂ
ಹಡಗುಗಳು ಸಮುದ್ರತೀರದಲ್ಲಿ ಲಂಗರು ಹಾಕಿದ್ದವು.

`ಜನರು ಇಂದು ಭವ್ಯವಾದ ಭವನಗಳಲ್ಲಿ ವಾಸಿಸುತ್ತಿರಬಹುದು. ವ್ಯಾಪಾರ,
ವ್ಯವಹಾರ ಕೇಂದ್ರಗಳು ಭರ್ಜರಿ ಮಾರಾಟ ಮಾಡುತ್ತಿರಬಹುದು. ಇವೆಲ್ಲವು ಜನರಿಗೆ
ರಕ್ಷಣೆ ನೀಡಲಾರವು. ಇದು ವ್ಯರ್ಥವಾಗಿದೆ. ಅವರಿಗೂ ಸಹ ಯಾಕೆ ಕ್ರಿಸ್ತನ ಅಗತ್ಯವಿದೆ?`