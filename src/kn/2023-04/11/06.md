---
title:  ಭೂಮಿಯ ಮೇಲೆ ನಂಬಿಕೆ ಕಾಣುವನೋ?
date:   14/12/2023
---

ಯೇಸುಸ್ವಾಮಿ ಒಂದು ಸಾಮ್ಯ ಹೇಳಿದ ನಂತರ ಕೊನೆಯಲ್ಲಿ "ಮನುಷ್ಯ
ಕುಮಾರನು ಬಂದಾಗ, ಭೂಮಿಯ ಮೇಲೆ ನಂಬಿಕೆಯನ್ನು ಕಾಣುವನೋ?"
ಎಂದು ಪ್ರಶ್ನಿಸುತ್ತಾನೆ. ಈ ಸಾಮ್ಯದಲ್ಲಿ ಆತ್ಮೀಕ ಅಂಧಕಾರದ ಸಮಯದಲ್ಲಿಯೂ
ನಂಬಿಕೆಯು ಪ್ರಕಾಶಿಸಬೇಕೆಂದು ಯೇಸು ನಿರೀಕ್ಷಿಸುತ್ತಾನೆ. ಇಂದು ಆತನ ಶಿಷ್ಯರಾದ
ನಮ್ಮಲ್ಲಿಯೂ ಸಹ ಕ್ರಿಸ್ತನ ನಿರೀಕ್ಷೆಯು ಇರಬೇಕಾಗಿದೆ.

`ಮತ್ತಾಯ 8:10, 13; 9:2; 20:29-34; ಮಾರ್ಕ 2:5; 10:46-52 ಹಾಗೂ
ಲೂಕ 18:35-43ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳಲ್ಲಿ ಯಾರಲ್ಲಿ ನಂಬಿಕೆ
ಕಂಡುಬರುತ್ತದೆಂದು ಕ್ರಿಸ್ತನು ಹೇಳುತ್ತಾನೆ?`

ಆತ್ಮೀಕವಾಗಿ ಕ್ರಿಸ್ತನ ಬಗ್ಗೆ ಅರಿಯದಿದ್ದ ಈ ನಗರಗಳಲ್ಲಿಯೂ ಸಹ ನಂಬಿಕೆ
ಹೊಂದಿದ್ದ ಜನರ ಬಗ್ಗೆ ಇಲ್ಲಿ ತಿಳಿಸಲಾಗಿದೆ. ಕಪೆರ್ನ್ಮಿನಲ್ಲಿ ತನ್ನ ಬಗ್ಗೆ
ವಿಶ್ವಾಸವಿಟ್ಟಿದ್ದ ಅನೇಕರ ಬಗ್ಗೆ ಆತನು ತಿಳಿಸುತ್ತಾನೆ. ಮತ್ತಾಯ 8:10,13ನೇ
ವಚನಗಳಲ್ಲಿ ಅನ್ಯನಾಗಿದ್ದ ಶತಾಧಿಪತಿಯು ಅಪಾರ ನಂಬಿಕೆಯುಳ್ಳವನಾಗಿದ್ದ ಸಂಗತಿ
ತಿಳಿಸಲಾಗಿದೆ. ನಾಲ್ಕು ಜನ ಸ್ನೇಹಿತರು ಪಾರ್ಶ್ವವಾಯು ರೋಗಿಯಾದ ತಮ್ಮ
ಸ್ನೇಹಿತನನ್ನು ಮನೆಯ ಮೇಲ್ಬಾವಣಿಯನ್ನು ಬಿಚ್ಚಿ ಕ್ರಿಸ್ತನ ಬಳಿಗೆ ತಿಳಿಸಿದ್ದನ್ನು
ನೋಡುತ್ತೇವೆ (ಮತ್ತಾಯ 9:2; ಮಾರ್ಕ 2:5), ಅದೇರೀತಿ ಮಾರ್ಕ 10ನೇ
ಅಧ್ಯಾಯದಲ್ಲಿ ಬಾರ್ತಿಮಾಯನೆಂಬ ಕುರುಡ ಭಿಕ್ಷುಗಾರನು ದಾವೀದನ
ಕುಮಾರನಾದ ಯೇಸುವಿನ ಮೇಲೆ ಇಟ್ಟಿದ್ದ ನಂಬಿಕೆಯು ಯೆರಿಕೋ ಪಟ್ಟಣದಲ್ಲಿ
ಪ್ರಕಾಶಮಾನವಾಗಿ ಹೊಳೆದಿತ್ತು.

ಅದೇ ಸಮಯದಲ್ಲಿ ದೇವಜನರಲ್ಲಿಯೂ ಹೆಚ್ಚಿನ ನಂಬಿಕೆಯಿರುವವರಿದ್ದಾರೆಂದು
ನಾವು ನಿರೀಕ್ಷಿಸಬಹುದು. ಆದರೆ ಯೇಸುವು ಬೆಳೆದ ನಜರೇತಿಯಲ್ಲಿ ಆತನ ಬಗ್ಗೆ
ಅಪನಂಬಿಕೆ ಇದ್ದದ್ದರಿಂದ ಅಲ್ಲಿ ಆತನು ಸೇವೆಮಾಡಲಿಕ್ಕೆ ಅಡ್ಡಿಯಾಯಿತು. ತನ್ನ
ಶಿಷ್ಯರಲ್ಲಿದ್ದ ಅಪನಂಬಿಕೆಯ ಬಗ್ಗೆ ಯೇಸು "ಎಲ್ಲಾ, ನಂಬಿಕೆಯಿಲ್ಲದ ಮೂರ್ಖ
ಸಂತಾನವೇ' ಹಾಗೂ 'ಅಲ್ಪವಿಶ್ವಾಸಿಗಳೇ' ಎಂದು ಅನೇಕ ಸಾರಿ ಇಸ್ರಾಯೇಲ್ಯರನ್ನು
ಕುರಿತು ಹೇಳಿದ್ದಾನೆ (ಮತ್ತಾಯ 6:30; 8:26; 14:31; 16:8 ಹಾಗೂ 17:17).

ಅನಿರೀಕ್ಷಿತವಾದ ಸ್ಥಳಗಳಲ್ಲಿ ನಂಬಿಕೆಯು ಕಂಡುಬರುವುದನ್ನು ನಾವು ಇಂದಿನ
ದಿನಕ್ಕೂ ಅನ್ವಯಿಸಬಹುದು. ಅವುಗಳಲ್ಲಿ ನಗರಗಳಲ್ಲಿರುವ ವಿದೇಶಿಯರು, ಅನ್ಯಜನರು
ಹಾಗೂ ವಿವಿಧ ಧರ್ಮಗಳಿಗೆ ಸೇರಿದವರುಗಳಲ್ಲಿಯೂ ನಾವು ನಂಬಿಕೆಯನ್ನು
ಕಾಣಬಹುದು. ಸತ್ಯವನ್ನು ಹೇಳಿದಾಗ, ಯೇಸುವಿನ ರಕ್ಷಿಸುವ ನಂಬಿಕೆಯನ್ನು
ಅಂಗೀಕರಿಸಿಕೊಳ್ಳುವಂತವರನ್ನು ನಾವು ಯೇಸುವಿನಂತೆ ನಗರಗಳಲ್ಲಿ ಹುಡುಕಿಕೊಂಡು
ಹೋಗಬೇಕು. ಅಂತವರು ಖಂಡಿತವಾಗಿಯೂ ನಗರಗಳಲ್ಲಿ ಇದ್ದೇ ಇರುತ್ತಾರೆ.

`ನಿಮ್ಮ ನೆರೆಹೊರೆಯಲ್ಲಿ ಹಾಗೂ ದೂರದ ಸ್ಥಳಗಳಲ್ಲಿ ಕ್ರಿಸ್ತನ ಪ್ರೀತಿಯನ್ನು
ಹಂಚಿಕೊಳ್ಳುವ ಅವಕಾಶಕ್ಕಾಗಿ ದೇವರಲ್ಲಿ ಪ್ರಾರ್ಥಿಸಿ.`

`ಮೂರು ದೂತರ ಸಂದೇಶ ಹಾಗೂ ಕ್ರಿಸ್ತನ ಬಗ್ಗೆ ನಿಮಗೆ ಮೊದಲ ಬಾರಿಗೆ
ಹೇಗೆ ತಿಳಿಯಿತು? ಕ್ರಿಸ್ತನಿಂದ ದೊರೆತ ಮೂರು ಆತ್ಮೀಕ ಆಶೀರ್ವಾದಗಳನ್ನು
ಪಟ್ಟಿ ಮಾಡಿರಿ.`