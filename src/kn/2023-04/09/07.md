---
title:  ಹೆಚ್ಚಿನ ಚಿಂತನೆ
date:   01/12/2023
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಮಿನಿಸ್ಟ್ರಿ ಆಫ್ ಹೀಲಿಂಗ್
ಪುಸ್ತಕದ 209-216ನೇ ಪುಟಗಳನ್ನು ಓದಿರಿ,

ಲೋಕದಲ್ಲಿರುವ ಶ್ರೀಮಂತರಾಗಲಿ, ಬಡವರಾಗಲಿ ಇಲ್ಲವೆ ಪ್ರಭಾವಶಾಲಿಗಳಾಗಲಿ
- ಯೇಸುಸ್ವಾಮಿಯ ಪ್ರೀತಿ ಎಲ್ಲರ ಮೇಲೆ ಒಂದೇ ರೀತಿಯಾಗಿರುತ್ತದೆ. ದರಿದ್ರರಿಗೆ
ಮಾತ್ರವಲ್ಲದೆ, ರಾಜಕುಮಾರರಿಗಾಗಿಯೂ ಸಹ ಆತನು ತನ್ನ ಪ್ರಾಣಕೊಟ್ಟನು.
ಅವರಿಗೆ ರಕ್ಷಣೆಯ ಸುವಾರ್ತೆ ಸಾರುವ ಅತ್ಯಂತ ಪರಿಣಾಮಕಾರಿಯಾದ ಮಾರ್ಗ
ಆತನಿಗೆ ತಿಳಿದಿತ್ತು. "ಐಶ್ವರ್ಯವಂತನು ದೇವರ ರಾಜ್ಯದಲ್ಲಿ ಸೇರುವುದಕ್ಕಿಂತ
ಒಂಟೆಯು ಸೂಜಿಕಣ್ಣಿನಲ್ಲಿ ನುಗ್ಗಿಹೋಗುವುದು ಸುಲಭ' ಎಂದು ಯೇಸು ನಮಗೆ
ಎಚ್ಚರಿಕೆ ನೀಡಿದ್ದಾನೆ (ಮಾರ್ಕ 10:25).

ಈ ವಾರದ ಪಾಠದಲ್ಲಿ ನಾವು ಶ್ರೀಮಂತರು ಹಾಗೂ ಸಮಾಜದಲ್ಲಿ
ಪ್ರಭಾವಶಾಲಿಗಳಾಗಿರುವವರಿಗೆ ಕ್ರಿಸ್ತನ ಸುವಾರ್ತೆ ಸಾರುವುದರ ಬಗ್ಗೆ ಕಲಿತಿದ್ದೇವೆ
ಹಾಗೂ ಇದು ನಮಗೆ ಒಂದು ಸವಾಲಾಗಿದೆ. ಅವರು ಐಶ್ವರ್ಯವು ತಮಗೆ
ಭದ್ರತೆ, ಸುರಕ್ಷತೆ ನೀಡುವುದೆಂದು ದುರದೃಷ್ಟವಶಾತ್ ತಿಳಿದುಕೊಂಡಿದ್ದಾರೆ. ಆದರೂ,
ಇತರರಂತೆ ಅಂತವರಿಗೂ ಸಹ ರಕ್ಷಣೆಯ ಅಗತ್ಯವಿದೆ.

ಶ್ರೀಮತಿ ವೈಟಮ್ಮನವರು 'ದಿ ಮಿನಿ ಆಫ್ ಹೀಲಿಂಗ್' ಪುಸ್ತಕದ 210ನೇ
ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಅಲಕ್ಷ್ಯಕ್ಕೊಳಗಾದ ನಿರ್ಗತಿಕರೂ ಹಾಗೂ ಬಡವರಿಗೆ ನಮ್ಮ ಕರ್ತವ್ಯವೇನೆಂದು
ಸತ್ಯವೇದದಲ್ಲಿ ಸಾಕಷ್ಟು ತಿಳಿಸಿದೆ. ಅದೇ ರೀತಿ ಅಲಕ್ಷ ಕ್ಕೊಳಗಾದ ಶ್ರೀಮಂತರಿಗೂ
ನಾವು ಅಷ್ಟೇ ಗಮನ ನೀಡಬೇಕಲ್ಲವೇ? ಅನೇಕರು ಇಂತವರಿಗೆ ಯಾವುದೇ
ನಿರೀಕ್ಷೆಯಿಲ್ಲವೆಂದು ಭಾವಿಸುತ್ತಾರೆ. ಲಕ್ಷಾಂತರ ಶ್ರೀಮಂತರು ರಕ್ಷಣೆಯ ಬಗ್ಗೆ
ಯಾರೂ ತಿಳಿಸದೆ ಮಣ್ಣಲ್ಲಿ ಮಣ್ಣಾಗಿಹೋಗಿದ್ದಾರೆ. ಅವರು ಮೇಲ್ನೋಟಕ್ಕೆ ರಕ್ಷಣೆಯ
ಬಗ್ಗೆ ಉದಾಸೀನತೆ ತೋರಿಸುವಂತೆ ಕಂಡರೂ, ಶ್ರೀಮಂತರು, ಪ್ರಭಾವಶಾಲಿಗಳಲ್ಲಿ
ಅನೇಕರು ಹೃದಯ ಭಾರ ಹೊಂದಿದ್ದಾರೆ (ರಕ್ಷಣೆಯ ಸುವಾರ್ತೆ ಕೇಳಲು
ಆಸಕ್ತರಾಗಿದ್ದಾರೆ).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೇಸುಸ್ವಾಮಿಯು ಈ ಲೋಕದಲ್ಲಿ ಶ್ರೀಮಂತರು ಮತ್ತು ಬಡವರಿಗೆ ಸೇವೆ
ಮಾಡುವಾಗ, ಎಲ್ಲಾ ವಿಧವಾದ ಜಾತಿ, ವರ್ಗ ಭೇದಗಳನ್ನು ಮುರಿದು
ಹಾಕಿದನು. ನಮ್ಮ ಸಮಾಜದಲ್ಲಿ ಶ್ರೀಮಂತರು ಬಡವರ ನಡುವೆ ಅಪಾರ
ವ್ಯತ್ಯಾಸವಿದೆ. ಈ ಅಂತರವನ್ನು ಅನ್ವೆಂಟಿಸ್ಟರಾದ ನಾವು ಹೇಗೆ ನಿವಾರಿಸಲು
ಪ್ರಯತ್ನಿಸಬಹುದು?`

`"ಒಬ್ಬನು ವಾಕ್ಯವನ್ನು ಕೇಳಿದಾಗ್ಯೂ, ಪ್ರಪಂಚದ ಚಿಂತೆಯೂ,
ಐಶ್ವರ್ಯದಿಂದುಟಾಗುವ ಮೋಸವು ಆ ವಾಕ್ಯವನ್ನು ಅಡಗಿಸಿ ಬಿಡುವುದರಿಂದ
ಫಲವನ್ನು ಕೊಡದೆ ಇರುತ್ತಾನೆ" ಎಂದು ಯೇಸು ಹೇಳಿದ್ದಾನೆ (ಮತ್ತಾಯ
13:22). "ಐಶ್ವರ್ಯದಿಂದಾಗುವ ಮೋಸ" ಎಂದು ಯೇಸುಸ್ವಾಮಿ ಹೇಳಿರುವ ಮಾತಿನ
ಅರ್ಥವೇನು? ಇದರಿಂದಾಗುವ ಮೋಸಕ್ಕೆ ಒಳಗಾಗಲು ಶ್ರೀಮಂತರೇ
ಆಗಿರಬೇಕಿಲ್ಲವೆಂಬುದನ್ನು ನೆನಪಿನಲ್ಲಿಡಿ. ಬಡವರೂ ಸಹ ಐಶ್ವರ್ಯದ ಮೋಸಕ್ಕೆ
ಒಳಗಾಗುವ ಸಾಧ್ಯತೆಯಿದೆ?`

`ಅಡ್ಡೆಂಟಿಸ್ಟರಾದ ನಾವು ಶ್ರೀಮತಿ ವೈಟಮ್ಮನವರ ಪ್ರವಾದನಾ ಆತ್ಮದ ಮೂಲಕ
ಸತ್ಯವನ್ನು ತಿಳಿದಿದ್ದೇವೆ. ಆದರೆ ಕೇವಲ ಸತ್ಯ ತಿಳಿದಿರುವುದರಿಂದ ನಾವು
ರಕ್ಷಿಸಲ್ಪಡುವುದಿಲ್ಲವೆಂದು ನೆನಪಿನಲ್ಲಿಡಿ. ಇವೆರಡರ ನಡುವಣ ವ್ಯತ್ಯಾಸವೇನು?`

`ಶ್ರೀಮಂತನಾದ ಯೌವನಸ್ಥ ಅಧಿಕಾರಿ ಯೇಸುವನ್ನು ತಿರಸ್ಕರಿಸುವುದಕ್ಕೂ
ಹಾಗೂ ಜಕ್ಕಾಯನು ಅಂಗೀಕರಿಸುವುದಕ್ಕೂ ಬೇರೆ ಯಾವ ಕಾರಣಗಳಿವೆ?`