---
title:  ಸಮಾಜದಲ್ಲಿ ಪ್ರಭಾವಶಾಲಿಗಳಿಗೆ ಸುವಾರ್ತೆ
date:   30/11/2023
---

ಸಮಾಜದಲ್ಲಿ ಪ್ರಬಲರಾಗಿರುವವರೊಂದಿಗೆ ಹೇಗೆ ಗೆಳೆತನ ಮಾಡಬೇಕೆಂದು
ಯೇಸುಸ್ವಾಮಿಗೆ ತಿಳಿದಿತ್ತು. ಇಂತವರಲ್ಲಿ ಅನೇಕರು ಆತನಿಗೆ ಗೌರವ ನೀಡುತ್ತಿದ್ದರು,
ಅದರಂತೆಯೇ ಬೇರೆ ಕೆಲವರು ಆತನನ್ನು ತಿರಸ್ಕರಿಸುತ್ತಿದ್ದರು. ಕ್ರಿಸ್ತನ ಬಳಿಗೆ
ಸಹಾಯ ಕೇಳಿ ಬಂದವರಿಗೆ ಆತನು ತಮ್ಮ ಬಗ್ಗೆ ಚಿಂತಿಸುತ್ತಾನೆಂದು
ಖಚಿತವಾಗಿಯೂ ತಿಳಿದಿತ್ತು. ಅಲ್ಲದೆ ಶ್ರೀಮಂತರೂ ಹಾಗೂ ಸಮಾಜದಲ್ಲಿ
ಪ್ರಭಾವಶಾಲಿಗಳೂ ಆಗಿದ್ದವರು ಬಹಿರಂಗವಾಗಿ ಆತನ ಬಳಿಗೆ ನೇರವಾಗಿ ಬರಲಿಲ್ಲ.
ಕ್ರಿಸ್ತನು ನಿಜವಾಗಿಯೂ ದೇವಕುಮಾರನೆಂದು ಖಚಿತಪಡಿಸಿಕೊಳ್ಳಲು ಅವರು
ಕಾದುಕೊಂಡಿದ್ದರು. ನಿಕೊದೇಮನು ಹಾಗೂ ಅರಿಮಥಾಯದ ಯೋಸೇಫನು
ಇಂತಹ ಗುಂಪಿಗೆ ಸೇರಿದವರಾಗಿದ್ದರು.

`ಮತ್ತಾಯ 27:57-60ನೇ ವಚನಗಳನ್ನು ಓದಿರಿ (ಮಾರ್ಕ 15:43-47; ಲೂಕ
23:50-53 ಹಾಗೂ ಯೋಹಾನ 19:38-42ನೇ ವಾಕ್ಯಗಳನ್ನು ಓದಿರಿ).
ಯೇಸುವಿನಿಂದ ಸಂಪೂರ್ಣವಾಗಿ ಪರಿಣಾಮ ಹೊಂದಿದ ಶ್ರೀಮಂತ ವ್ಯಕ್ತಿಯನ್ನು
ಕರ್ತನಾದ ದೇವರು ಹೇಗೆ ಉಪಯೋಗಿಸಿಕೊಂಡನೆಂದು ಈ ವಾಕ್ಯಗಳು ತಿಳಿಸುತ್ತವೆ?`

ಇಲ್ಲಿಯವರೆಗೆ ನಮಗೆ ಅರಿಮಥಾಯದ ಯೋಸೇಫನ ಬಗ್ಗೆ ಏನೂ ತಿಳಿದಿರಲಿಲ್ಲ.
ಆದರೆ ಈ ಶ್ರೀಮಂತ ವ್ಯಕ್ತಿ ಎಲ್ಲಿಂದಲೋ ಬಂದಂತೆ ಕಾಣಿಸಿಕೊಂಡು ಪ್ರವಾದನೆಯು
ನೆರವೇರುವಂತೆ ಸಹಾಯ ಮಾಡಿದನು. ದೇವರು ಶ್ರೀಮಂತರನ್ನು ತನ್ನ ಉದ್ದೇಶಗಳ
ನೆರವೇರುವಿಕೆಗಾಗಿ ಹಿಂದೆಯೂ ಉಪಯೋಗಿಸಿದ್ದಾನೆ ಹಾಗೂ ಮುಂದೆಯೂ
ಉಪಯೋಗಿಸುವನು. ಆದುದರಿಂದ ಅವರಿಗೂ ಸಹ ರಕ್ಷಣೆಯ ಸುವಾರ್ತೆ
ಸಾರುವ ಕರ್ತವ್ಯ ನಮ್ಮ ಮೇಲಿದೆ.

ಸಮಾಜದಲ್ಲಿ ಪ್ರಭಾವಶಾಲಿಗಳಾಗಿರುವವರೊಂದಿಗೆ ಹೇಗೆ ಗೆಳೆತನ ಬೆಳೆಸಿಕೊಳ್ಳಲು
ಆರಂಭಿಸುವುದು ಎಂಬುದು ಅತ್ಯಂತ ಕಷ್ಟಕರವಾದ ಹಂತವಾಗಿದೆ. ಅವರ ಹಿಂದೆ
ನಾವು ಹೋಗಬಾರದು, ಬದಲಾಗಿ ಅವರೇ ನಮ್ಮ ಬಳಿಗೆ ಬರುವುದು ಸಾಮಾನ್ಯವಾಗಿ
ಒಳ್ಳೆಯದು. ಯೇಸುಸ್ವಾಮಿ ಇದನ್ನೇ ಮಾಡಿದನು, ಅನಂತರ ಅವರು ಆತನು
ದೇವರಿಂದ ಬಲ ಹೊಂದಿದ್ದನೆಂದು ತಿಳಿದು ಆತನ ಸಂದೇಶ, ಸ್ವಸ್ಥತೆಗೆ ಸಾಕ್ಷಿಯಾದರು.
ಕ್ರಿಸ್ತನು ನಿಜವಾಗಿಯೂ ದೇವಕುಮಾರನೆಂದು ಅವರಿಗೆ ತೆರೆಮರೆಯಲ್ಲಿ
ಮನದಟ್ಟಾಯಿತು.

ಸಮಾಜದಲ್ಲಿ ಪ್ರಭಾವಶಾಲಿಗಳಾದವರು ಅನೇಕ ಕಾರಣಗಳಿಂದ ಯಥಾರ್ಥವಾದ
ಸುವಾರ್ತಾ ಸೇವೆಯಲ್ಲಿ ಭಾಗಿಗಳಾಗಲು ಬಯಸುವರು. ಜನರ ಕೆಟ್ಟ ಜೀವನದಲ್ಲಿ
ಏನಾದರೂ ಒಳ್ಳೆಯ ಬದಲಾವಣೆ ಉಂಟಾಗಬೇಕೆಂದು ಅವರು ಬಯಸಬಹುದು.
ಇದರಿಂದ ತಮ್ಮ ಜೀವನದಲ್ಲಿಯೂ ಬದಲಾವಣೆ ಬರುತ್ತದೆಂದು ಅವರಿಗೂ
ತಿಳಿದಿದೆ. ಅದೇ ಸಮಯದಲ್ಲಿ ಎಲ್ಲರ ಮುಂದೆ ತಮ್ಮ ಅಗತ್ಯಗಳೇನೆಂದು
ತೋರಿಸಿಕೊಳ್ಳದೆ, ತಮ್ಮ ಆತ್ಮೀಕ ಅವಶ್ಯಕತೆಯನ್ನು ಪೂರೈಸಿಕೊಳ್ಳಲು ಇಂತಹ
ಶ್ರೀಮಂತರೂ, ಪ್ರಭಾವಶಾಲಿಗಳಿಗೂ ಒಂದು ಅವಕಾಶ ದೊರೆಯುತ್ತದೆ.

ಇದಾದನಂತರ ಪ್ರಭಾವಶಾಲಿಗಳು ದೇವರ ಸುವಾರ್ತಾ ಸೇವೆಯಲ್ಲಿ
ಭಾಗಿಗಳಾಗುವಂತೆ ಅವರಿಗೆ ಯಥರ್ಥವಾಗಿ ರಕ್ಷಣೆಯ ಬಗ್ಗೆ ತಿಳಿಸಲು
ಆರಂಭಿಸಬೇಕು. ಅದಕ್ಕಾಗಿ ನಿಮ್ಮ ಸಮಯವನ್ನು ಅವರಿಗಾಗಿ ಮೀಸಲಿಡಬೇಕು.

`ಕ್ರಿಸ್ತನಲ್ಲಿ ನಂಬಿಕೆಯಿಲ್ಲದ, ಆದರೆ ಆಗಾಗ್ಗೆ ನೀವು ಅವರನ್ನು
ಸಂಧಿಸುತ್ತಿರುವವರಿಗಾಗಿ ಪ್ರಾರ್ಥಿಸಿ.`

`ಅಧಿಕಾರಿಗಳೂ, ಪ್ರಭಾವಶಾಲಿಗಳೂ ಆದವರು ನಿಮಗೆ ತಿಳಿಯದಿದ್ದರೂ,
ಅವರಿಗಾಗಿ ನೀವು ಪ್ರಾರ್ಥಿಸುತ್ತಿರುವುದಾಗಿ ಒಂದು ಪತ್ರದ ಮೂಲಕ ತಿಳಿಸಿ.`