---
title:  'ವಿದ್ವಾಂಸರಿಗೆ ಸಾಕ್ಷಿ ನೀಡುವುದು : ನಿದೋಮನು'
date:   28/11/2023
---

ನಿಕೋದೇವನು ಒಬ್ಬ ಧಾರ್ಮಿಕ ವಿದ್ವಾಂಸನಾಗಿದ್ದನು. ಅವನು ಯೆಹೂದ್ಯರ
ಹಿರೀಸಭೆಯ ನಾಯಕರಲ್ಲಿ ಒಬ್ಬನಾಗಿದ್ದನು (ಯೋಹಾನ 3:1) ಅಲ್ಲದೆ ಅವರಿಗೆ
ಬೋಧಕನೂ ಆಗಿದ್ದನೆಂದು ಯೇಸು ತಿಳಿಸುತ್ತಾನೆ (3:10). ಅವನು ಧರ್ಮಶಾಸ್ತ್ರದ
(ಹಳೇ ಒಡಂಬಡಿಕೆ) ಬಗ್ಗೆ ಬಹಳವಾಗಿ ತಿಳಿದುಕೊಂಡವನಾಗಿದ್ದು, ಇನ್ನೂ
ಹೆಚ್ಚಾಗಿ ತಿಳಿದುಕೊಳ್ಳಬೇಕೆಂಬ ಆತ್ಮೀಕ ಹಸಿವು ಅವನಲ್ಲಿತ್ತು. ನಿಕೊದೇಮನು
ಎಲ್ಲಾ ಹತ್ತು ಆಜ್ಞೆಗಳನ್ನು ಕೈಕೊಂಡು ನಡೆಯುತ್ತಿದ್ದನು ಹಾಗೂ ಯೆಹೂದ್ಯರಲ್ಲಿ
ಗೌರವ ಹೊಂದಿದ್ದ ಪಂಡಿತನಾಗಿದ್ದನು. ಅವನು ಐಶ್ವರ್ಯವಂತನೂ, ಸಮಾಜದಲ್ಲಿ
ಪ್ರಭಾವಶಾಲಿಯೂ ಆಗಿದ್ದನು. ದೇವರು ಅವನನ್ನು ಆಶೀರ್ವದಿಸಿದ್ದನೆಂದು ಅನೇಕರು
ತಿಳುಕೊಂಡಿದ್ದರು. ಇವೆಲ್ಲವನ್ನೂ ನೋಡಿದಾಗ, ಮಾನವ ದೃಷ್ಟಿಯಲ್ಲಿ ನಿಕೊದೇಮನು
ಸತ್ಯದೇವರ ಹಿಂಬಾಲಕನಾಗಿದ್ದಾನೆಂದು ಕಂಡುಬರುತ್ತಿತ್ತು. ಆದಾಗ್ಯೂ, ಇವೆಲ್ಲವೂ
ಹೊರತೋರಿಕೆಯಾಗಿತ್ತು, ಹಾಗೂ ಅವನಿಗೆ ಆತ್ಮೀಕ ದಾಹ ತೀರಿಸಿಕೊಳ್ಳಬೇಕಾದ
ಅಗತ್ಯವಿತ್ತು.

`ಯೋಹಾನ 3:1-12ನೇ ವಚನಗಳನ್ನು ಓದಿರಿ, ನಿಕೊದೇಮನ ಆತ್ಮೀಕ ಅಗತ್ಯಗಳ
ಬಗ್ಗೆ ಇವು ಏನು ತಿಳಿಸುತ್ತವೆ? ಹಾಗೂ ಯೇಸುವು ಅಲ್ಲಿಯೇ ಅವನ ಈ ಅಗತ್ಯಗಳನ್ನು
ಹೇಗೆ ಪರಿಹರಿಸಿದನು?`

ನಿಕೇದೇವನು ರಾತ್ರಿಯಲ್ಲಿ ಯೇಸುವಿನ ಬಳಿಗೆ ಬಂದಾಗ, ಅವನು
ಹೊರನೋಟಕ್ಕೆ ತಾನು ಈಗಿರುವ ಸ್ಥಿತಿಯಲ್ಲೇ - ಅಂದರೆ ಯೆಹೂದ್ಯರ ಧಾರ್ಮಿಕ
ಪಂಡಿತನೂ, ನಾಯಕನೂ, ವಿದ್ವಾಂಸನೂ - ಆಗಿರಲು ಪ್ರಯತ್ನಿಸಿದನು. ಆದರೆ
ಯೇಸುಸ್ವಾಮಿ ಅವನ ಹೃದಯದಲ್ಲೇನಿದೆ ಎಂದು ಚೆನ್ನಾಗಿ ತಿಳಿದಿದ್ದನು.
ಐಶ್ವರ್ಯವಂತರು ಹಾಗೂ ಸಮಾಜದಲ್ಲಿ ಪ್ರಬಲರಾಗಿರುವವರ ಹಿನ್ನೆಲೆ ಏನೇ
ಇರಲಿ, ಅವರ ಹೃದಯದ ಅಗತ್ಯವೇನೆಂದು ದೇವರಿಗೆ ತಿಳಿದಿದೆ. ಯೇಸುವಿನ
ಬೋಧನೆಗಳು ನಿಕೊದೇಮನ ಮನಸ್ಸಿನಲ್ಲಿ ಬಹಳ ಪರಿಣಾಮ ಬೀರಿದ್ದವು. ಆದರೆ
ಅವನಲ್ಲಿದ್ದ ಅಹಂಕಾರವು ಯೇಸುವನ್ನು ಕರ್ತನೆಂದು ಬಹಿರಂಗವಾಗಿ ಒಪ್ಪಿಕೊಳ್ಳಲಿಕ್ಕೆ
ಅಡ್ಡಿಯಾಗಿತ್ತು. ಆದರೆ ಆ ರಾತ್ರಿಯು ಅವನಲ್ಲಿ ಒಂದು ಶಾಶ್ವತವಾದ ಬದಲಾವಣೆ
ತಂದಿತು. ಯೇಸುವು ದೇವರಿಂದ ಕಳುಹಿಸಲ್ಪಟ್ಟವನೆಂದು ಅವನಿಗೆ
ಮನವರಿಕೆಯಾಗಿದ್ದರೂ, ತಾನು ಆತನ ಹಿಂಬಾಲಕನೆಂದು ಎಲ್ಲರ ಮುಂದೆ
ಅವನು ಒಪ್ಪಿಕೊಂಡಿರಲಿಲ್ಲ.

`ಯೋಹಾನ 7:43-52 ಹಾಗೂ 19:39ನೇ ವಾಕ್ಯಗಳು ನಿಕೊದೇಮನು ಹಾಗೂ
ಯೇಸುಕ್ರಿಸ್ತನ ಬಗ್ಗೆ ಏನು ತಿಳಿಸುತ್ತವೆ?`

ನಿಕೊದೇಮನು ಯೇಸುವಿನಿಂದ ಬಹಳವಾಗಿ ಪ್ರಭಾವ ಹೊಂದಿದ್ದನೆಂದು
ಈ ವಾಕ್ಯಗಳು ಸ್ಪಷ್ಟವಾಗಿ ತಿಳಿಸುತ್ತವೆ. ಯೆಹೂದ್ಯರು ಯೇಸುವನ್ನು ಶಿಕ್ಷಿಸಬೇಕೆಂದು
ಬಯಸಿದಾಗ, ನಿಕೊದೇಮನು ಆತನನ್ನು ರಕ್ಷಿಸಿದ್ದನು ಹಾಗೂ ಸತ್ತಾಗ ಬೆಲೆ
ಬಾಳುವ ಸುಗಂಧದ್ರವ್ಯಗಳಿಂದ ಕ್ರಿಸ್ತನ ದೇಹವನ್ನು ಸುತ್ತಿ ಸಮಾಧಿಯಲ್ಲಿಟ್ಟು
ಗೌರವಿಸಿದನು. ಏನೇಆಗಲಿ, ಯೇಸುವು ನಿಕೊದೇಮನಿಗೆ ರಕ್ಷಣೆ ನೀಡಿದನು.
ಅವನ ಅಪಾರವಾದ ಶಾಸ್ತ್ರದ ಜ್ಞಾನ, ಪಾಂಡಿತ್ಯದ ಹೊರತಾಗಿಯೂ ಅವನಿಗೆ
ರಕ್ಷಕನ ಅಗತ್ಯವಿತ್ತು.

ಅಡ್ಡೆಂಟಿಸ್ಟರಾದ ನಾವು ಶ್ರೀಮತಿ ವೈಟಮ್ಮನವರ ಪ್ರವಾದನಾ ಆತ್ಮದ ಮೂಲಕ
ನಮ್ಮಲ್ಲಿ ಸತ್ಯವಿದೆ. ಆದಾಗ್ಯೂ ಈ ಸತ್ಯದ ಜ್ಞಾನ ಮಾತ್ರ ಹೊಂದಿರುವುದು
ನಮಗೆ ರಕ್ಷಣೆ ದೊರೆಯುವುದಿಲ್ಲವೆಂಬ ವಿಷಯದಲ್ಲಿ ನಾವು ಯಾಕೆ
ಎಚ್ಚರಿಕೆಯಿಂದಿರಬೇಕು? ನಮ್ಮಲ್ಲಿ ಅನೇಕರು ಮೂರುದೂತರ ವರ್ತಮಾನಗಳನ್ನು
ಒಳಗೊಂಡಂತೆ, ಸತ್ಯವೇದದ ಬಗ್ಗೆ ಸಾಕಷ್ಟು ಜ್ಞಾನ ಹೊಂದಿದ್ದರೂ ನಾಶವಾಗುವರು.