---
title:  ಶ್ರೀಮಂತರು ಹಾಗೂ ಪ್ರಭಾವಶಾಲಿಗಳಿಗೆ ಸುವಾರ್ತೆ
date:   25/11/2023
---

### ಈ ಪಾಠದ ಅಧ್ಯಯನಕ್ಕಾಗಿ
ದಾನಿಯೇಲನು 4ನೇ ಅಧ್ಯಾಯ, 2 ಅರಸುಗಳು 5:1-19; ಯೋಹಾನ 3:1-12; 7:43-53; ಯೋಹಾನ 19:38-42 ಹಾಗೂ ಮತ್ತಾಯ 19:16-22ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಒಬ್ಬ ಮನುಷ್ಯನು ಲೋಕವನ್ನೆಲ್ಲಾ ಸಂಪಾದಿಸಿಕೊಂಡರೂ, ಪ್ರಾಣ ನಷ್ಟಪಟ್ಟರೆ ಅವನಿಗೆ ಪ್ರಯೋಜನವೇನು? ಅಥವಾ ಒಬ್ಬನು ತನ್ನ ಪ್ರಾಣಕ್ಕೆ ಏನು ಈಡುಕೊಟ್ಟಾನು?

ಸತ್ಯವೇದವು ಸಾವಿರಾರು ವರ್ಷಗಳ ಹಿಂದೆ ಬರೆಯಲ್ಪಟ್ಟಿದ್ದರೂ, ಅದು ದೇವರ
ವಾಕ್ಯವಾಗಿದ್ದು ನಮ್ಮ ಜಗತ್ತಿಗೆ ಸತ್ಯವನ್ನು ಪ್ರಕಟಿಸುತ್ತದೆ. ಇಂದಿನ 21ನೇ ಶತಮಾನದಲ್ಲಿ
ಜೀವಿಸುವವರಾಗಲಿ ಇಲ್ಲವೆ ಕ್ರಿ.ಪೂ. 2ನೇ ಶತಮಾನದಲ್ಲಿ ಜೀವಿಸಿದ್ದವರಾಗಿರಲಿ
- ಮಾನವರು ಸ್ವಾಭಾವಿಕವಾಗಿ ಪಾಪಿಗಳಾಗಿದ್ದಾರೆ ಹಾಗೂ ಅವರಿಗೆ ದೈವೀಕ
ಕೃಪೆಯ ಅಗತ್ಯವಿದೆ.

ಶ್ರೀಮಂತರು ಹಾಗೂ ರಾಜಕೀಯವಾಗಿಯೂ, ಸಾಮಾಜಿಕವಾಗಿಯೂ
ಪ್ರಬಲವಾಗಿರುವವರೂ ಸಹ ಪಾಪಿಗಳಾಗಿದ್ದಾರೆ ಹಾಗೂ ಅವರಿಗೂ ಸಹ ದೈವೀಕ
ಕೃಪೆಯ ಅಗತ್ಯವಿದೆ. ಈಗಿನ ಕಾಲದಲ್ಲಿ ಜೀವಿಸುತ್ತಿರುವ ಶ್ರೀಮಂತರೂ ಹಾಗೂ
ಪ್ರಭಾವಶಾಲಿಗಳಂತೆ ಸತ್ಯವೇದದಲ್ಲಿ ತಿಳಿಸಲ್ಪಟ್ಟಿರುವ ಶ್ರೀಮಂತರೂ ಮತ್ತು
ರಾಜಕೀಯವಾಗಿ ಪ್ರಬಲರಾಗಿದ್ದವರು, ಕೆಲವು ಸಾರಿ ಐಶ್ವರ್ಯ ಅಧಿಕಾರಕ್ಕಾಗಿ
ಸಮಾಜದ ಬಡವರನ್ನು ಶೋಷಣೆ ಮಾಡುತ್ತಿದ್ದರು (ಆದರೆ ಯಾವಾಗಲೂ
ಅಲ್ಲ). ಆದಾಗ್ಯೂ ದುರ್ಬಲರೂ, ಸಮಾಜದಲ್ಲಿ ಯಾವುದೇ ಪ್ರಭಾವ
ಹೊಂದಿರದವರ ರಕ್ಷಣೆಗೆ ದೇವರು ಹೇಗೆ ಚಿಂತಿಸಿ, ಕಾಳಜಿ ವಹಿಸುತ್ತಾನೆಯೋ,
ಅದೇ ರೀತಿ ಶ್ರೀಮಂತರೂ ಹಾಗೂ ಪ್ರಭಾವಶಾಲಿಗಳ ರಕ್ಷಣೆಯ ಬಗ್ಗೆಯೂ
ಆತನು ಚಿಂತಿಸುತ್ತಾನೆ. ಶ್ರೀಮಂತರೂ, ಸಮಾಜದಲ್ಲಿ ಪ್ರಭಾವಶಾಲಿಗಳಾಗಿದ್ದ ಅನೇಕರ
ಉದಾಹರಣೆಗಳು ಸತ್ಯವೇದದಲ್ಲಿದೆ. ದೇವರು ಅವರನ್ನು ಯಾವ ರೀತಿ ಎಲ್ಲಾ
ಜನಾಂಗಗಳಿಗೆ ಆಶೀರ್ವಾದಕರವಾಗಿ ಉಪಯೋಗಿಸಿದನೆಂದು ಸತ್ಯವೇದವು
ತಿಳಿಸುತ್ತದೆ. ಅಬ್ರಹಾಮ, ಇಸಾಕ, ಯಾಕೋಬ, ಸೊಲೊಮೋನನು, ಯೋಸೇಫನು
ಇಂತವರು ಅದಕ್ಕೆ ಕೆಲವು ಉದಾಹರಣೆಯಾಗಿದ್ದಾರೆ.

ಈ ವಾರ ನಾವು ಶ್ರೀಮಂತರು ಹಾಗೂ ಸಾಮಾಜಿಕವಾಗಿಯೂ,
ರಾಜಕೀಯವಾಗಿಯೂ ಬಲಿಷ್ಠರೂ ಪ್ರಭಾವಶಾಲಿಗಳೂ ಆಗಿರುವವರಿಗೆ ಸುವಾರ್ತೆ
ಸಾರುವ ಬಗ್ಗೆ ತಿಳಿಯೋಣ. ಇಂತ ವ್ಯಕ್ತಿಗಳಿಗೆ ದೇವರು ಯಾವ ರೀತಿ ಸುವಾರ್ತೆ
ಸಾರಿದನು ಹಾಗೂ ಅಡ್ಡೆಂಟಿಸ್ತರಾದ ನಮ್ಮನ್ನು ಅಂತವರಿಗೆ ಸುವಾರ್ತೆಯ
ಸಾಕ್ಷಿಗಳಾಗಿರುವುದಕ್ಕೆ ಹೇಗೆ ಕರೆಯುತ್ತಾನೆ ಹಾಗೂ ಸಿದ್ಧಪಡಿಸುತ್ತಾನೆಂಬುದರ ಬಗ್ಗೆ
ನೋಡೋಣ.