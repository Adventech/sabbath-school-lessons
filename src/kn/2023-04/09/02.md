---
title:  ನೆಬೂಕಚರನು
date:   26/11/2023
---

ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಕ್ರೈಸ್ತರಾದ ನಾವು "ಅಪರಿಮಿತವಾದ ದೋಷ
ಪರಿಹಾರ" (Unlimited Atonement) ದಲ್ಲಿ ವಿಶ್ವಾಸ ಇಟ್ಟಿದ್ದೇವೆ. ಆದರೆ
ಯಾರು ರಕ್ಷಣೆ ಹೊಂದುತ್ತಾರೆಂದು ದೇವರು ಮೊದಲೇ ನಿರ್ಧರಿಸಿದ್ದಾನೆಯೋ,
ಅಂತಹ ವಿಶೇಷ ಗುಂಪಿನ ಜನರಿಗೆ ಮಾತ್ರ ಆತನ ದೋಷ ಪರಿಹಾರ ಯಜ್ಞ
ಅರ್ಪಿಸಿದನೆಂದು ಕೆಲವು ಕ್ರೈಸ್ತ ಪಂಗಡಗಳು ನಂಬುತ್ತವೆ. ಆದರೆ ಅಡ್ರೆಂಟಿಸ್ಟರಾದ
ನಾವು ಕ್ರಿಸ್ತನ ಮರಣವು ಸಮಸ್ತ ಲೋಕದ ಎಲ್ಲಾ ಜನರ ದೋಷಪರಿಹಾರ
ಮಾಡುತ್ತದೆಂದು ನಂಬುತ್ತೇವೆ. ಯಾಕೆಂದರೆ "ಎಲ್ಲಾ ಮನುಷ್ಯರು ರಕ್ಷಣೆಯನ್ನು
ಹೊಂದಿ ಸತ್ಯದ ಜ್ಞಾನಕ್ಕೆ ಸೇರಬೇಕೆಂಬುದು ಆತನ (ದೇವರ) ಚಿತ್ತವಾಗಿದೆ' (1
ತಿಮೊಥೆ 2:4). ಯೇಸುಕ್ರಿಸ್ತನು "ನಮ್ಮ ಪಾಪಗಳನ್ನು ನಿವಾರಣೆ ಮಾಡುವ
ಯಜ್ಞವಾಗಿದ್ದಾನೆ; ನಮ್ಮ ಪಾಪಗಳನ್ನು ಮಾತ್ರವಲ್ಲದೆ, ಸಮಸ್ತ ಲೋಕದ ಪಾಪಗಳನ್ನು
ಸಹ ನಿವಾರಣೆ ಮಾಡುತ್ತಾನೆ" (1 ಯೋಹಾನನು 2:2). ಈ ಕಾರಣದಿಂದಲೇ
ಪ್ರತಿಯೊಬ್ಬರೂ ಸಹ ಜಗದುತ್ಪತ್ತಿಗೆ ಮುಂಚೆ ಕ್ರಿಸ್ತನಲ್ಲಿ ಆರಿಸಲ್ಪಟ್ಟಿದ್ದಾರೆ (ಎಫೆಸ
1:4). ಆತನು ಆರಿಸಿಕೊಂಡವರೆಲ್ಲರೂ, ಆತನನ್ನು ಆರಿಸಿಕೊಳ್ಳುವುದಿಲ್ಲವೆಂಬುದನ್ನು
ನೆನಪಿನಲ್ಲಿಡಬೇಕು. ಆದುದರಿಂದಲೇ ಶ್ರೀಮಂತರು, ಬಡವರು, ಸಾಮಾಜಿಕವಾಗಿ
ರಾಜಕೀಯವಾಗಿ ಪ್ರಬಲರು, ದುರ್ಬಲರೂ ಈ ಎಲ್ಲಾ ರೀತಿಯ ಜನರು
ಕ್ರಿಸ್ತನನ್ನು ಅಂಗೀಕರಿಸಿಕೊಂಡು ಉದಾಹರಣೆಗಳನ್ನು ಸತ್ಯವೇದದಲ್ಲಿ ನಾವು
ಕಾಣುತ್ತೇವೆ.

ದಾನಿಯೇಲನು 4ನೇ ಅಧ್ಯಾಯದಲ್ಲಿ ನೆಬೂಕಚರ ರಾಜನಿಗೆ ಏನಾಯಿತು?
ಆ ಕಾಲದಲ್ಲಿ ಜಗತ್ತಿನ ಅತ್ಯಂತ ಬಲಿಷ್ಠ ಚಕ್ರವರ್ತಿಗಳಲ್ಲಿ ಒಬ್ಬನಾದ ಇವನಿಗೆ
ರಕ್ಷಣೆಯು ಹೇಗೆ ಉಂಟಾಯಿತೆಂಬುದರ ಬಗ್ಗೆ ಇದು ನಮಗೇನು ತಿಳಿಸುತ್ತದೆ?

ದೇವರನ್ನು ನಂಬದ ಬಲಿಷ್ಠ ವ್ಯಕ್ತಿಗಳಿಗೆ ದೇವರು ಹೇಗೆ ರಕ್ಷಣೆ
ಕೊಡುತ್ತಾನೆಂಬುದಕ್ಕೆ ನೆಬಕಚರನು ಒಂದು ಗಮನಾರ್ಹ
ಉದಾಹರಣೆಯಾಗಿದ್ದಾನೆ. ದೇವರು ಇಸ್ರಾಯೇಲ್ಯರ ಕೆಲವು ರಾಜರುಗಳನ್ನು
ಶಿಕ್ಷಿಸಿದಂತೆ, ಇವನನ್ನೂ ಸಹ ಶಿಕ್ಷಿಸಿದನು (ಉದಾಹರಣೆಗೆ 1 ಅರಸು 14:21-31;
1 ಸಮುವೇಲನು 28ನೇ ಅಧ್ಯಾಯ ಹಾಗೂ 2 ಪೂ.ಕಾ. ವೃತ್ತಾಂತ 32:25,26ನೇ
ವಚನಗಳನ್ನು ಓದಿರಿ, ನೆಬೂಕಚರನು ಏಳುವರ್ಷಗಳ ಕಾಲ ಪ್ರಾಣಿಗಳಂತೆ
ಕಳೆದನಂತರ ಅವನು ತಿರುಗಿ ಮನುಷ್ಯರಂತೆ ಬುದ್ಧಿ, ಜ್ಞಾನ ಪಡೆದುಕೊಂಡನು.
ಆಗ ಅವನು ಪರಾತ್ಪರನಾದ ದೇವರೇ ಸೃಷ್ಟಿಕರ್ತನೆಂದು ಅರಿತುಕೊಂಡು ಆತನನ್ನು
ಸ್ತುತಿಸಿದನು. ಇದು ದೇವರು ದುರ್ಬಲರು, ಬಡವರನ್ನೂ ಒಳಗೊಂಡಂತೆ ಶ್ರೀಮಂತರು
ಮತ್ತು ರಾಜಕೀಯವಾಗಿ ಪ್ರಬಲರಾಗಿರುವವರ ರಕ್ಷಣೆಯ ಬಗ್ಗೆಯೂ ಕಾಳಜಿ
ವಹಿಸುತ್ತಾನೆಂದು ತಿಳಿಸುತ್ತದೆ. ದಾನಿಯೇಲನು 4:37ನೇ ವಚನದಲ್ಲಿ ಜಗತ್ತಿನ
ಅತ್ಯಂತ ಪ್ರಬಲ ವ್ಯಕ್ತಿಯಾಗಿದ್ದ ನೆಬೂಕಚರನು ಹೀಗೆ ಹೇಳುತ್ತಾನೆ : "ನಾನು
ಪರಲೋಕ ರಾಜನನ್ನು ಹೊಗಳಿ ಕೊಂಡಾಡಿ ಕೀರ್ತಿಸುತ್ತೇನೆ. ಆತನ ಕಾರ್ಯಗಳೆಲ್ಲಾ
ಸತ್ಯ, ಆತನ ಮಾರ್ಗಗಳೆಲ್ಲಾ ನ್ಯಾಯ, ಸೊಕ್ಕಿನಿಂದ ನಡೆಯುವವರನ್ನು ತಗ್ಗಿಸಬಲ್ಲನು".
ಈ ಕಾಲದಲ್ಲಿ ಜೀವಿಸುತ್ತಿರುವ ಶ್ರೀಮಂತರು, ಅಧಿಕಾರಿಗಳು, ಸಾಮಾಜಿಕವಾಗಿಯೂ
ರಾಜಕೀಯವಾಗಿಯೂ ಪ್ರಬಲವಾಗಿರುವವರು ಹಾಗೂ ಅಹಂಕಾರಿಗಳೂ ಈ
ಸತ್ಯವನ್ನು ಅರಿತುಕೊಂಡಲ್ಲಿ ಎಷ್ಟೊಂದು ಒಳ್ಳೆಯದಲ್ಲವೇ!

ನೆಲಕಚರನ ಘಟನೆಯಿಂದ ನಾವೇನು ಕಲಿಯಬಹುದು?
ಮೊದಲನೆಯದಾಗಿ ದೇವರು ದಾನಿಯೇಲನಂತ ದೈವಭಕ್ತರನ್ನು, ದೇವರನ್ನು
ನಂಬದಂತಹ ಪ್ರಭಾವಶಾಲಿ ವ್ಯಕ್ತಿಗಳ ಪರಿಚಯ ಮಾಡಿಕೊಳ್ಳುವಂತೆ ಒಂದು
ಸಾಧನವಾಗಿ ಉಪಯೋಗಿಸುತ್ತಾನೆ. ಎರಡನೆಯದಾಗಿ ಅವಿಶ್ವಾಸಿಗಳಾದ ಇಂತಹ
ಪ್ರಭಾವಶಾಲಿಗಳಿಗೆ ಸಾಕ್ಷಿಯಾಗಲು ಸ್ವತಃ ದೇವರು ಮಧ್ಯಪ್ರವೇಶಿಸುವನು.
ನೆಬೂಕಚರ ರಾಜನು ತನ್ನ ಅಹಂಕಾರ ಹಾಗೂ ಹೆಮ್ಮೆಯ ಕಾರಣದಿಂದ
ದೇವರಿಂದ ಕುಗ್ಗಿಸಲ್ಪಟ್ಟನು. ಇಂತಹ ಘಟನೆ ಎಲ್ಲರಲ್ಲಿಯೂ ಸಂಭವಿಸುವುದಿಲ್ಲ.
ಆದರೂ ಶ್ರೀಮಂತರೂ, ಪ್ರಬಲರೂ, ಅಹಂಕಾರಿಗಳೂ ಆದವರನ್ನು ಕುಗ್ಗಿಸುವುದಕ್ಕೆ
ಇನ್ನೂ ಬೇರೆ ಅನೇಕ ಮಾರ್ಗಗಳಿವೆ.

`ಕ್ರೈಸ್ತರಾದ ನಾವು ಲೋಕದ ದೃಷ್ಟಿಯಲ್ಲಿ ಶ್ರೀಮಂತರೂ ಅಥವಾ ಪ್ರಬಲರೂ
ಅಲ್ಲ. ಆದಾಗ್ಯೂ ನೆಬೂಕಚರನಿಗಿದ್ದಂತ ಅಹಂಕಾರ, ಹೆಮ್ಮೆಯು ನಮ್ಮಲ್ಲಿ ಬರದಂತೆ
ನಾವು ಹೇಗೆ ಎಚ್ಚರಿಕೆ ವಹಿಸಬೇಕು?`