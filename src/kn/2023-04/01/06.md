---
title:  ನಮಗಾಗಿ ಎರಡನೇಸಾರಿ ಬರುವ ದೇವರು
date:   05/10/2023
---

`ಯೋಹಾನ 14:1-3ನೇ ವಚನಗಳು ಕೊನೆಯಕಾಲದ ಸಂದೇಶದೊಂದಿಗೆ ಹೇಗೆ
ಸಂಬಂಧ ಹೊಂದಿದೆ?`

ಯೇಸುಸ್ವಾಮಿಯು ತನ್ನ ಲೋಕದ ಸುವಾರ್ತಾ ಸೇವೆಯಲ್ಲಿ "ನಾನು ತಿರುಗಿ
ಬಂದು ನಿಮ್ಮನ್ನು ಕರಕೊಂಡು ಹೋಗಿ ನನ್ನ ಬಳಿಗೆ ಸೇರಿಸಿಕೊಳ್ಳುವೆನು, ಯಾಕೆಂದರೆ
ನಾನಿರುವ ಸ್ಥಳದಲ್ಲಿ ನೀವೂ ಸಹ ಇರಬೇಕು” ಎಂದು ಒಂದು ಅತ್ಯಮೂಲ್ಯವಾದ
ಹಾಗೂ ಭಾಗ್ಯಕರವಾದ ನಿರೀಕ್ಷೆಯ ವಾಗ್ದಾನ ಮಾಡಿದ್ದಾನೆ. ಇದು ಮತ್ತೊಮ್ಮೆ
ಸೃಷ್ಟಿಕರ್ತನಾದ ದೇವರು ನಮ್ಮೊಂದಿಗೆ ಯುಗಯುಗಾಂತರಗಳವರೆಗೂ ಇರುತ್ತೇನೆಂದು
ಹೇಳಿದ ಆತನ ಉತ್ಕಟವಾದ ಬಯಕೆಯನ್ನು ತಿಳಿಸುತ್ತದೆ.

ಅಪೋಸ್ತಲನಾದ ಯೋಹಾನನ ಪ್ರಕಾರ ಕ್ರಿಸ್ತನ ಈ ವಾಗ್ದಾನವು ಅಂತಿಮವಾಗಿ
ನಿಜವಾಗುತ್ತದೆ. ಪ್ರಕಟನೆ 21:3ನೇ ವಚನವು "ಸಿಂಹಾಸನದೊಳಗಿಂದ ಒಂದು
ಮಹಾಶಬ್ದವು ನನಗೆ ಕೇಳಿಸಿತು. ಅದು ಇಗೋ, ದೇವರ ನಿವಾಸವು
ಮನುಷ್ಯರಲ್ಲಿದೆ. ಆತನು ಅವರೊಡನೆ ವಾಸಮಾಡುವನು, ಅವರು ಆತನಿಗೆ
ಪ್ರಜೆಗಳಾಗಿರುವರು, ದೇವರು ತಾನೇ ಅವರ ಸಂಗಡ ಇರುವನು..." ಎಂದು
ಹೇಳುತ್ತದೆ.

`ಇದೇ ವಿಷಯವನ್ನು ಶ್ರೀಮತಿ ವೈಟಮ್ಮನವರು ತಮ್ಮ 'ದಿ ಡಿಸೈರ್‌ ಆಫ್
ಏಜಸ್' ಪುಸ್ತಕದ ಮೊದಲನೆ ಅಧ್ಯಾಯದಲ್ಲಿ ಹೀಗೆ ತಿಳಿಸುತ್ತಾರೆ (ಪುಟ 26).`

"ವಿಮೋಚನೆಯ ಕಾರ್ಯವು ಮುಕ್ತಾಯವಾಗುವುದು. ಪಾಪವು ತುಂಬಿದ
ಸ್ಥಳದಲ್ಲಿ ದೇವರ ಕೃಪೆಯು ಅಪಾರವಾಗಿರುವುದು. ಸೈತಾನನು ತನ್ನದೆಂದು
ಹೇಳಿಕೊಳ್ಳುತ್ತಿದ್ದ ಈ ಭೂಮಿಯನ್ನು ಮನುಷ್ಯಕುಮಾರನು ಬಿಡುಗಡೆಗೊಳಿ-
ಸುವುದಲ್ಲದೆ, ಅದನ್ನು ಉನ್ನತಸ್ಥಾನಕ್ಕೇರಿಸಿದ್ದಾನೆ. ಮನುಷ್ಯರ ಸಂಗಡ ವಾಸಿಸಿದ
ಕ್ರಿಸ್ತನು ಹಾಗೂ ಮಹಿಮೆಯ ರಾಜನು ಕಷ್ಟಸಂಕಟ ಮರಣವನ್ನು ಈ ಲೋಕದಲ್ಲಿ
ಅನುಭವಿಸಿದನು. ಆತನು ಎಲ್ಲವನ್ನೂ ನೂತನಪಡಿಸಿದಾಗ, ದೇವರ ನಿವಾಸವು
ಮನುಷ್ಯರ ಮಧ್ಯದಲ್ಲಿ ವಾಸಿಸುವುದು. ಕರ್ತನಾದ ದೇವರ ಮಹಿಮೆಯ ಬೆಳಕಿನಲ್ಲಿ
ವಾಸಿಸುವ ವಿಮೋಚಿಸಲ್ಪಟ್ಟ ದೇವಜನರು ಯುಗಯುಗಾಂತರಗಳವರೆಗೆ, ಆತನ
ವರ್ಣಿಸಲಶಕ್ಯವಾದ ವರಕ್ಕಾಗಿ ಆತನನ್ನು ಕೊಂಡಾಡುವರು.

ಪಾಪಿಗಳಾಗಿದ್ದ ನಮ್ಮ ವಿಮೋಚನೆಯ ಸುಂದರ ಚಿತ್ರಣವನ್ನು ನಾವು ಶ್ರೀಮತಿ
ವೈಟಮ್ಮನವರ ಹೇಳಿಕೆಯಲ್ಲಿ ಕಾಣಬಹುದು. ದೇವರು ತನ್ನ ಮಕ್ಕಳೊಂದಿಗೆ
ನಿತ್ಯನಿತ್ಯಕ್ಕೂ ವಾಸಿಸಬೇಕೆಂಬ ಆತನ ಅಪೇಕ್ಷೆಯು ಕೊನೆಯಲ್ಲಿ ನೆರವೇರುವುದು.
ಇಂತಹ ಸುಂದರ ವಾಗ್ದಾನದ ನೆರವೇರುವಿಕೆಯಲ್ಲಿ ನಾವೂ ಸಹ ಪರಲೋಕದ
ಒಂದು ಭಾಗವಾಗಿರುವುದು ಎಂತಹ ಅದ್ಭುತವಾದ ಒಂದು ಸದವಕಾಶವಾಗಿದೆ
ಅಲ್ಲವೇ!

`ಈ ಮೂರು ತಿಂಗಳ ಅವಧಿಯಲ್ಲಿ ನಾವು ದೇವರು ನೇಮಿಸಿದ ಕರ್ತವ್ಯದಲ್ಲಿ
ಅಂದರೆ ಸುವಾರ್ತಾ ಸೇವೆಯಲ್ಲಿ ಭಾಗವಹಿಸುತ್ತೇವೆ. ಇದು ನಿಮ್ಮ ಜೀವನದಲ್ಲಿ
ದೊರೆಯುವ ಒಂದು ಮಹಾಅವಕಾಶವಾಗಿದೆ. ಪ್ರತಿವಾರವೂ ಕಲಿಯುವ ಸಂದೇಶವನ್ನು
ಇತರರೊಂದಿಗೆ ಹಂಚಿಕೊಳ್ಳಿರಿ.`