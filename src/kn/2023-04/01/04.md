---
title:  ನಮ್ಮೊಂದಿಗೆ ಒಬ್ಬನಾದ ದೇವರು
date:   03/10/2023
---

ನಮ್ಮ ಸೃಷ್ಟಿಕರ್ತನಾದ ದೇವರು ತನ್ನ ಗುಣಸ್ವಭಾವ ಹಾಗೂ ಉದ್ದೇಶವನ್ನು
ಜಗತ್ತಿಗೆ ತಿಳಿಸುವ ಜನರ ಮೂಲಕವಾಗಿ ರಕ್ಷಣಾಯೋಜನೆಯನ್ನು ಹೇಗೆ ಜಾರಿಗೆ
ತರಲು ಆರಂಭಿಸಿದನೆಂದು ಹಳೇ ಒಡಂಬಡಿಕೆಯು ತಿಳಿಸುತ್ತದೆ. ದೇವರು ಮಾಡಿದ
ಎಲ್ಲವೂ ಸಹ ಆತನ ದೈವನಿಯಮಿತ ಕರ್ತವ್ಯದ ಅನುಗುಣವಾದ
ಯೋಜನೆಯಾಗಿತ್ತು. ದೇವರು ಯೆಶಾಯ ಪ್ರವಾದಿಯ ಮೂಲಕ "ನಾನೇ ದೇವರು,
ಇನ್ನು ಯಾರೂ ಇಲ್ಲ, ನಾನೇ ಪರಮದೇವರು ನನಗೆ ಸರಿಸಮಾನರಿಲ್ಲ.
ಆರಂಭದಲ್ಲಿಯೇ ಅಂತ್ಯವನ್ನು ತಿಳಿಸಿದ್ದೇನೆ. ನನ್ನ ಸಂಕಲ್ಪವು ನಿಲ್ಲುವುದು, ನನ್ನ
ಇಷ್ಟಾರ್ಥವನ್ನೆಲ್ಲಾ ನೆರವೇರಿಸುವೆನು..." ಎಂದು ತಿಳಿಸಿದ್ದಾನೆ (ಯೆಶಾಯ 46:9,10).
ಆದರೆ ಮಾನವರೊಂದಿಗೆ ಇರುತ್ತೇನೆಂಬ ದೇವರ ಬಯಕೆಯು ಹೊಸ
ಒಡಂಬಡಿಕೆಯಲ್ಲಿ ಒಂದು ಹೊಸದಾದ ಆಯಾಮ ಪಡೆದುಕೊಂಡಿತು. ರಕ್ಷಕನಾದ
ಕ್ರಿಸ್ತನು ಮನುಷ್ಯಾವತಾರ ತಾಳುವ ಮೂಲಕ ಏದೆನ್‌ತೋಟದಲ್ಲಿ ನೀಡಲ್ಪಟ್ಟ
ಏಕೈಕ ವಾಗ್ದಾನವು (ಆದಿಕಾಂಡ 3:15) ವಾಸ್ತವವಾಗಿ ನೆರವೇರಿತು.

`ಮತ್ತಾಯ 1:18-23ನೇ ವಚನಗಳಲ್ಲಿ ರಕ್ಷಕನಾದ ಯೇಸುಕ್ರಿಸ್ತನ ಜನನದ ವಿವರಣೆ
ಹಾಗೂ ಘೋಷಣೆಯನ್ನು ಓದಿರಿ. ಇದು ದೇವರ ಬಗ್ಗೆ ಅತ್ಯಗತ್ಯವಾದ ಯಾವ
ವಿಷಯವನ್ನು ನಮಗೆ ತಿಳಿಸುತ್ತದೆ?`

ಇಮ್ಮಾನುವೇಲ್ ಅಂದರೆ ದೇವರು ನಮ್ಮ ಕೂಡ ಇದ್ದಾನೆಂದು' ಈ ಹೆಸರಿನ
ಅರ್ಥ. ಹಳೆಯ ಒಡಂಬಡಿಕೆಯ ಕಾಲದಲ್ಲಿ ದೇವರು ದೇವದರ್ಶನದ ಗುಡಾರದಲ್ಲಿ
ತನ್ನ ಜನರೊಂದಿಗೆ ವಾಸಿಸಿದನು. ಈಗ ಆತನು ಶಾರೀರಿಕವಾಗಿ ನಜರೇತಿನ
ಕ್ರಿಸ್ತನಾಗಿ ಅವರೊಂದಿಗೆ ವಾಸಿಸಿದನು. ದೇವರು ನಮ್ಮೊಂದಿಗೆ ಸ್ವಾಭಾವಿಕವಾಗಿಯೂ
ಹಾಗೂ ತನ್ನ ಕರ್ತವ್ಯದ ಮೂಲಕವಾಗಿಯೂ ಇರಬೇಕೆಂಬ ತನ್ನ ನಿರಂತರವಾದ
ಅಪೇಕ್ಷೆಯನ್ನು ಭೌತಿಕವಾದ ರೀತಿಯಲ್ಲಿ ತಿಳಿಸಿದನು. ದೇವಕುಮಾರನಾದ ಕ್ರಿಸ್ತನು
ಸಂಪೂರ್ಣ ಮಾನವನೂ ಹಾಗೂ ಸಂಪೂರ್ಣವಾಗಿ ದೈವತ್ವವುಳ್ಳವನೂ ಆಗಿದ್ದನು.
ಆತನು ತಾನೇ "ನಾನೇ ಮಾರ್ಗವೂ, ಸತ್ಯವೂ ಜೀವವೂ ಆಗಿದ್ದೇನೆ; ನನ್ನ
ಮೂಲಕವಾಗಿ ಹೊರತು ಯಾರೂ ತಂದೆಯ ಬಳಿಗೆ ಬರುವುದಿಲ್ಲ” ಎಂದು
ದೃಢವಾಗಿ ತಿಳಿಸಿದ್ದಾನೆ (ಯೋಹಾನ 14:6).

`ಯೋಹಾನ 1:14-18ನೇ ವಚನಗಳನ್ನು ಓದಿರಿ, ನಮಗೆ ನೇಮಿಸಿರುವ ದೇವರ
ದೈವನಿಯಮಿತ ಕರ್ತವ್ಯದ ಬಗ್ಗೆ ಕ್ರಿಸ್ತನ ಮನುಷ್ಯಾವತಾರದಿಂದ ನಾವೇನು
ತಿಳಿದುಕೊಳ್ಳಬಹುದು?`

ದೇವರು ಮಾನವರನ್ನು ರಕ್ಷಿಸಬೇಕೆಂಬ ತನ್ನ ದೈವೀಕ ಕಾರ್ಯ
ಮುಂದುವರಿಸಿದನು. ಅನಂತರ ಯೇಸುಕ್ರಿಸ್ತನ ಮೂಲಕ ತನ್ನ ಜನರೊಂದಿಗೆ
ನರಾವತಾರವೆತ್ತಿ ವಾಸಿಸಿದನು. ತಂದೆಯ ಬಳಿಯಿಂದ ಬಂದ ಒಬ್ಬನೇ ಮಗನಿಗೆ
ಇರತಕ್ಕ ಮಹಿಮೆ, ಕೃಪೆ ಹಾಗೂ ಸತ್ಯದಿಂದ ತುಂಬಿದ್ದ ದೇವರ ಏಕೈಕ
ಕುಮಾರನಾಗಿದ್ದ ತಂದೆಯಿಂದ ಬಂದ (ಯೋಹಾನ 1:14) ಕ್ರಿಸ್ತನು ಹಳೇ
ಒಡಂಬಡಿಕೆಯ ಪ್ರವಾದನೆಗಳನ್ನು ನೆರವೇರಿಸಿದನು. ಅಲ್ಲದೆ ದೈವೀಕ ಯೋಜನೆಯ
ಅನುಸಾರವಾಗಿ ನರಾವತಾರವೆತ್ತಿದ ದೇವರು ನಮ್ಮೊಂದಿಗೆ ಒಬ್ಬನಾಗಿ ವಾಸಿಸಿದನು.
ದೇವರು ತನ್ನ ಉದ್ದೇಶವನ್ನು ಸಾಧಿಸುವ ಸಲುವಾಗಿ ತನ್ನ ರಕ್ಷಣಾ ಯೋಜನೆಯನ್ನು
ಮುಂದುವರಿಸಿದನು.

`ನಮ್ಮ ಬಗ್ಗೆ ದೇವರು ಅಪಾರ ಪ್ರೀತಿಹೊಂದಿದ್ದಾನೆ. ಈ ಕಾರಣದಿಂದಲೇ ಆತನು
ನಮ್ಮ ಹಾಗೆಯೇ ಮನುಷ್ಯನಾಗಿ ಈ ಲೋಕದಲ್ಲಿ ಹುಟ್ಟಿ ನಮ್ಮೊಂದಿಗೆ
ಜೀವಿಸಿದನೆಂಬುದರ ಅರ್ಥವೇನು? ಈ ಪ್ರೀತಿಗೆ ಬದಲಾಗಿ ನಾವೇನು ಕೊಡಬಹುದು?`