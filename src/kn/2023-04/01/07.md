---
title:  ಹೆಚ್ಚಿನ ಚಿಂತನೆ
date:   06/10/2023
---

ದೇವರ ರಕ್ಷಣಾ ಯೋಜನೆಯ ಬಗ್ಗೆ ಶ್ರೀಮತಿ ವೈಟಮ್ಮನವರು
ತಮ್ಮ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 22ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:

"ಮಾನವರ ಬಿಡುಗಡೆಯ ಯೋಜನೆಯು ಆದಾಮನು ಪಾಪಮಾಡಿದ ನಂತರ
ಹಾಕಿಕೊಂಡದ್ದಲ್ಲ. ಬದಲಾಗಿ 'ಅನಾದಿಯಾಗಿ ಗುಪ್ತವಾಗಿದ್ದ (ಈ) ಮರ್ಮವು
ಈಗ ಪ್ರಕಾಶಕ್ಕೆ ಬಂದಿತು (ರೋಮಾಯ 16:25). ಯುಗಯುಗಾಂತರಗಳಿಂದಲೂ
ದೇವರ ಸಿಂಹಾಸನದ ಅಸ್ತಿವಾರವಾಗಿದ್ದ ಸಿದ್ಧಾಂತಗಳು ಕ್ರಿಸ್ತನಲ್ಲಿ ಪ್ರಕಟಗೊಂಡವು.
ಸೈತಾನನ ಧರ್ಮಭ್ರಷ್ಟತೆಯನ್ನು ಹಾಗೂ ಅವನ ವಂಚನೆಯ ಮೂಲಕ ಆದಾಮನು
ಪಾಪ ಮಾಡುತ್ತಾನೆಂಬುದು ಕೈಯೇಕದೇವರಿಗೆ ಆರಂಭದಿಂದಲೇ ತಿಳಿದಿತ್ತು.
ಪಾಪವು ಬರಬೇಕೆಂಬುದು ದೇವರ ಉದ್ದೇಶವಾಗಿರಲಿಲ್ಲ. ಆದರೆ ಅದು ಬರುತ್ತದೆಂದು
ಆತನಿಗೆ ಮುಂದಾಗಿ ತಿಳಿದಿತ್ತು ಹಾಗೂ ಅಂತಹ ಭಯಾನಕವಾದ ತುರ್ತು
ಪರಿಸ್ಥಿತಿ ಎದುರಿಸಲು ಬೇಕಾದ ಯೋಜನೆಯನ್ನು ಮುಂದಾಗಿಯೇ ಹಾಕಿದನು.
ನಮ್ಮ ಈ ಲೋಕದ ಮೇಲೆ ದೇವರಿಗೆ ಎಷ್ಟೊಂದು ಪ್ರೀತಿಯಿದೆ ಎಂದರೆ, ಆತನು
ತನ್ನ ಒಬ್ಬನೇ ಮಗನನ್ನು ನಮಗೋಸ್ಕರ ಈ ಲೋಕಕ್ಕೆ ಕಳುಹಿಸಿಕೊಟ್ಟನು. ಆತನನ್ನು
ನಂಬುವ ಒಬ್ಬನಾದರೂ ನಾಶವಾಗದೆ ಎಲ್ಲರೂ ನಿತ್ಯಜೀವವನ್ನು ಹೊಂದಬೇಕೆಂದು
ಆತನನ್ನು ಕಳುಹಿಸಿಕೊಟ್ಟನು” (ಯೋಹಾನ 3:16).

ಶ್ರೀಮತಿ ವೈಟಮ್ಮನವರು 'ದಿ ಆಕ್ಸ್ ಆಫ್ ದಿ ಅಪೋಸ್ಕಲ್ಸ್' ಎಂಬ ಪುಸ್ತಕದ
29ನೇಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಕ್ರಿಸ್ತನು ತನ್ನ ಶಿಷ್ಯರಿಗೆ ಅವರು ಮಾಡಬೇಕಾದ ಸೇವೆಯು ಸುಲಭವೆಂದು
ಹೇಳಲಿಲ್ಲ. ಆದರೆ ಅವರು ಈ ಸೇವೆಯಲ್ಲಿ ಒಂಟಿಗರಲ್ಲ. ತಾನು ಅವರೊಂದಿಗೆ
ಇರುತ್ತೇನೆಂದು ಭರವಸೆ ನೀಡಿದನು. ಸರ್ವಶಕ್ತದೇವರ ಗುರಾಣಿಯನ್ನು ಹಿಡಿದು
ನಂಬಿಕೆಯಿಂದ ಸುವಾರ್ತಾಸೇವೆ ಮಾಡಬೇಕೆಂದು ಶಿಷ್ಯರಿಗೆ ಕ್ರಿಸ್ತನು ತಿಳಿಸಿದನು.
ಎಲ್ಲಿಯವರೆಗೆ ಅವರು ಕ್ರಿಸ್ತನ ಮಾತುಗಳಿಗೆ ವಿಧೇಯರಾಗಿದ್ದು ನಿಕಟ ಸಂಪರ್ಕ
ಹೊಂದಿರುವರೋ, ಆಗ ಅವರು ತಮ್ಮ ಸುವಾರ್ತಾ ಸೇವೆಯಲ್ಲಿ ವಿಫಲರಾಗುತ್ತಿರಲಿಲ್ಲ.
ಎಲ್ಲಾ ದೇಶಗಳಿಗೆ ಹೋಗಿ ಸುವಾರ್ತೆ ಸಾರಬೇಕೆಂದು ಆತನು ಅವರನ್ನು
ಕಳುಹಿಸಿದನು. ಜಗತ್ತಿನ ಮೂಲೆ ಮೂಲೆಗೂ ಹೋಗಿರಿ, ಅಲ್ಲಿಯೂ ನನ್ನ ಪ್ರಸನ್ನತೆ
ನಿಮ್ಮೊಂದಿಗಿರುವುದು. ನಂಬಿಕೆಯಿಂದಲೂ ಆತ್ಮವಿಶ್ವಾಸದಿಂದಲೂ ಸೇವೆ ಮಾಡಿರಿ,
ನಾನು ಎಂದಿಗೂ ನಿಮ್ಮನ್ನು ಕೈಬಿಡುವುದಿಲ್ಲ, ತ್ಯಜಿಸುವುದಿಲ್ಲ. ನಾನು ಯಾವಾಗಲೂ
ನಿಮ್ಮೊಂದಿಗಿದ್ದು, ನಿಮಗೆ ಮಾರ್ಗದರ್ಶನ ನೀಡಿ ಸಂತೈಸುವೆನು. ಯಾವುದಕ್ಕೂ
ಕೊರತೆಯಾಗದಂತೆ ನಿಮ್ಮನ್ನು ಪರಿಶುದ್ಧಗೊಳಿಸುವೆನು. ಸುವಾರ್ತಾ ಸೇವೆಯಲ್ಲಿ
ನಿಮಗೆ ಯಶಸ್ಸು ಕೊಡುವೆನು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಆದಾಮನು ಪಾಪಮಾಡಿದಾಗ ದೇವರು ಅವನಿಗೆ 'ನೀನೇನು ಮಾಡಿದಿ
ಅಥವಾ ನನ್ನ ಮಾತಿಗೆ ಯಾಕೆ ನೀನು ಅವಿಧೇಯತೆ ತೋರಿಸಿದೆ' ಎಂದು
ಕೇಳಲಿಲ್ಲವೆಂಬುದನ್ನು ಗಮನಿಸಿ, ಬದಲಾಗಿ ಆದಾಮನೇ, ನೀನೆಲ್ಲಿದ್ದೀ ಎಂಬ
ಪ್ರಶ್ನೆ ಕೇಳಿದನು. ನಮ್ಮ ಬಗ್ಗೆ ದೇವರು ಎಂತಹ ಪ್ರೀತಿ ಇಟ್ಟಿದ್ದಾನೆಂಬ ಈ
ಸತ್ಯದ ಮಾತುಗಳು ನಮಗೆ ಹೇಗೆ ಆದರಣೆ ನೀಡುತ್ತದೆ?`

`ಸ್ವತಃ ದೇವರು ಕ್ರಿಸ್ತನ ಮೂಲಕ ನಮ್ಮನ್ನು ರಕ್ಷಿಸಲು ಈ ಲೋಕಕ್ಕೆ ಬಂದನೆಂಬ
ಸತ್ಯವು ನಮಗೆ ಯಾವ ಅರ್ಥಕೊಡುತ್ತದೆ? ಇದು ದೇವರ ಗುಣ ಸ್ವಭಾವದ
ಬಗ್ಗೆ ನಮಗೇನು ತಿಳಿಸುತ್ತದೆ?`

`ನಾವು ಮಾಡುವ ಸುವಾರ್ತಾಸೇವೆಯು ದೇವರ ಕಾರ್ಯವಾಗಿದೆ.
ಆದುದರಿಂದ ಈ ಸೇವೆ ಮಾಡಲು ಬೇಕಾದ ಎಲ್ಲಾ ಸಹಾಯವನ್ನು ಆತನು
ಮಾಡುತ್ತಾನೆ. ಜಗತ್ತಿನಾದ್ಯಂತ ಸುವಾರ್ತಾಸೇವೆ ಮಾಡುವ ಸವಾಲು
ಕ್ರೈಸ್ತರಾದ ನಮ್ಮ ಮುಂದಿದೆ. ಆದರೆ ದೇವರ ಭರವಸೆಯ ಮೇಲೆ ಆತುಕೊಂಡು
ನಾವು ಹೇಗೆ ಭಯವಿಲ್ಲದೆ ಈ ಸವಾಲು ಎದುರಿಸಬಹುದು?`