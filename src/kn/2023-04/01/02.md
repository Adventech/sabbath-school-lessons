---
title:  ನಮ್ಮನ್ನು ಹುಡುಕಿ ಬಂದ ದೇವರು
date:   01/10/2023
---

ದೇವರು ಮನುಷ್ಯರನ್ನು ತನ್ನ ಸ್ವರೂಪದಲ್ಲಿ ತನ್ನ ಹೋಲಿಕೆಗೆ ತಕ್ಕಂತೆ ಉಂಟು
ಮಾಡಿದ್ದಾನೆ. ಒಂದು ಪರಿಪೂರ್ಣವಾದ ಲೋಕವನ್ನು ನಮಗೆ ಕೊಟ್ಟನು ಹಾಗೂ
ನಾವು ದೇವರೊಂದಿಗೆ ಪರಿಪೂರ್ಣವಾದ ಸಂಬಂಧ ಹೊಂದಿ ಜೀವಿಸಬೇಕೆಂಬುದು
ಆತನ ಉದ್ದೇಶವಾಗಿತ್ತು. ಆತನು ಪ್ರೀತಿಸ್ವರೂಪಿಯಾಗಿರುವುದರಿಂದ ಆತನೊಂದಿಗೆ
ನಮ್ಮ ಸಂಬಂಧವು ಪ್ರೀತಿಯ ಮೇಲೆ ಕೇಂದ್ರೀಕೃತವಾಗಿರಬೇಕಿತ್ತು. ಪ್ರೀತಿಯು
ದೇವರ ಅತ್ಯಮೂಲ್ಯವಾದ ಸ್ವಭಾವವಾಗಿದೆ. ಆದರೆ ಈ ಪ್ರೀತಿಯು ವಾಸ್ತವವಾಗಿರ-
ಬೇಕೆಂಬ ಉದ್ದೇಶದಿಂದ ದೇವರು ನಮಗೆ ಆಯ್ಕೆಯ ಸ್ವಾತಂತ್ರ್ಯ ವೆಂಬ ಮತ್ತೊಂದು
ಅಮೂಲ್ಯವಾದ ವರವನ್ನು ಕೊಟ್ಟಿದ್ದಾನೆ. ಅದರಿಂದ ನಾವು ಯಾವ ದಾರಿಯಲ್ಲಿ
ನಡೆಯಬೇಕೆಂದು ಆರಿಸಿಕೊಳ್ಳಬಹುದು. ದೇವರು ಆದಾಮ ಹವ್ವಳಿಗೆ ಅವಿಧೇಯತೆ-
ಯಿಂದಾಗುವ ಅಪಾಯ ಹಾಗೂ ಅದರ ಮಾರಣಾಂತಿಕವಾದ ಪರಿಣಾಮಗಳ
ಬಗ್ಗೆ ಸ್ಪಷ್ಟವಾದ ಸೂಚನೆ ನೀಡಿದ್ದನು (ಆದಿಕಾಂಡ 2:16,17). ಆದರೆ ಸೈತಾನನು
ಹವ್ವಳನ್ನು ವಂಚಿಸಿ ಒಳ್ಳೇದರ ಮತ್ತು ಕೆಟ್ಟದ್ದರ ಅರುಹನ್ನು ಹುಟ್ಟಿಸುವ ಮರದ
ಹಣ್ಣನ್ನು ತಿಂದರೆ ಯಾವುದೇ ಕೆಟ್ಟ ಪರಿಣಾಮ ಉಂಟಾಗುವುದಿಲ್ಲವೆಂದು ಹೇಳಿ
ಆಕೆಯನ್ನು ಪ್ರಚೋದಿಸಿದನು. ಅದಕ್ಕೆ ಬದಲಾಗಿ ಈ ಮರದ ಹಣ್ಣನ್ನು ತಿಂದಲ್ಲಿ,
"ನೀವು ದೇವರಂತೆ ಆಗಿ ಒಳ್ಳೇದರ ಕೆಟ್ಟದ್ದರ ಭೇದವನ್ನು ಅರಿತವರಾಗುವಿರಿ"
ಎಂದು ಸೈತಾನನು ಹವ್ವಳಿಗೆ ಸುಳ್ಳುಹೇಳಿದನು (ಆದಿಕಾಂಡ 3:5), ದುರದೃಷ್ಟವಶಾತ್
ಹವಳು ಅವನ ಮಾತಿಗೆ ಮರುಳಾಗಿ ಒಳ್ಳೇದರಕೆಟ್ಟದ್ದರ ಅರುಹನ್ನು ಹುಟ್ಟಿಸುವ
ಮರದಹಣ್ಣನ್ನು ತಿನ್ನಲು ಆಯ್ಕೆಯಸ್ವಾತಂತ್ರ ಉಪಯೋಗಿಸಿಕೊಂಡಳು. ಅಲ್ಲದೆ
ಆದಾಮನೂ ಸಹ ಅದೇಆಯ್ಕೆಯನ್ನು ಮಾಡಿ ಹಣ್ಣನ್ನು ತಿಂದನು. ಆದಿಯಲ್ಲಿ
ದೇವರು ಪರಿಪೂರ್ಣವಾಗಿ ಉಂಟುಮಾಡಿದ್ದ ಸೃಷ್ಟಿಯು, ಈ ಕಾರಣದಿಂದ
ಪಾಪದಿಂದ ಕಳಂಕಗೊಂಡಿತು.

ಆ ಕ್ಷಣದಲ್ಲಿಯೇ ಹೊಸದಾಗಿ ಸೃಷ್ಟಿಸಲ್ಪಟ್ಟ ಈ ಭೂಮಿಯ ಬಗ್ಗೆ ದೇವರ
ಮೂಲ ಯೋಜನೆ ಹಾಗೂ ಉದ್ದೇಶಗಳು ಬದಲಾದವು. ಜಗದುತ್ಪತ್ತಿಗೆ ಮೊದಲೇ
ರೂಪಿಸಲ್ಪಟ್ಟಿದ್ದ ರಕ್ಷಣಾಯೋಜನೆಯು ಈಗ ಜಾರಿಗೆ ಬರಬೇಕಾಗಿತ್ತು.

`ಆದಿಕಾಂಡ 3:9-15ನೇ ವಚನಗಳನ್ನು ಓದಿರಿ. ಆದಾಮ ಹವ್ವಳು ಪಾಪ ಮಾಡಿದ
ನಂತರ ದೇವರು ನುಡಿದ ಮೊದಲಮಾತುಗಳು ಯಾವುವು? ಈ ಮಾತುಗಳು
ಇಂದಿಗೂ ಸಹ ಕ್ರೈಸ್ತಧರ್ಮಕ್ಕೆ ಸಂಬಂಧಪಟ್ಟಂತೆ ಯಾಕೆ ಪ್ರಾಮುಖ್ಯವಾಗಿವೆ?`

ಆದಾಮ ಹವ್ವಳು ಪಾಪಮಾಡಿದ ನಂತರ ಅವರು ಎಲ್ಲಿದ್ದಾರೆಂದು ದೇವರಿಗೆ
ಖಚಿತವಾಗಿ ತಿಳಿದಿತ್ತು. ಭಯಗ್ರಸ್ತರಾಗಿದ್ದ ಅವರಿಗೆ ಏನಾಗುತ್ತದೆಂಬುದನ್ನು
ತಿಳಿದುಕೊಳ್ಳಬೇಕಾದ ಅಗತ್ಯವಿತ್ತು. ಆದರೆ ಅದೇ ಸಂದರ್ಭದಲ್ಲಿ ಪಾಪದಿಂದಾಗಿ
ಭಯಾನಕ ಪರಿಣಾಮಗಳನ್ನು ಆದಾಮ ಹವ್ವಳು ತಿಳಿದುಕೊಳ್ಳಬೇಕಾದ ಕಾರಣದಿಂದ
ಅವರು ದೇವರೆದುರು ಮುಖಾಮುಖಿಯಾಗಿ ನಿಲ್ಲಬೇಕಾಗಿತ್ತು. ಅದೇ ಸಮಯದಲ್ಲಿ
ಸೈತಾನನನ್ನು ಸಹ ಸೋಲಿಸಬೇಕಾದ ಅಗತ್ಯವಿತ್ತು. ಆ ಕಾರಣದಿಂದ ದೇವರು
ಅವರನ್ನು ರಕ್ಷಿಸಬೇಕಾದ ವಿಮೋಚನಾ ಯೋಜನೆಯನ್ನು ಅವರಿಗೆ ತಿಳಿಸಬೇಕಾಗಿತ್ತು.
ಈ ಲೋಕವನ್ನು ತನ್ನೊಂದಿಗೆ ಕ್ರಿಸ್ತನೊಂದಿಗೆ ಸಮಾಧಾನ ಪಡಿಸಿಕೊಳ್ಳುವ ಏಕೈಕ
ನಿರೀಕ್ಷೆಯು ಅದಾಗಿತ್ತು.

ಆದಾಮ ಹವ್ವಳನ್ನು ಮುಖಾಮುಖಿಯಾಗಿ ನೋಡುವುದಕ್ಕೆ ಹಾಗೂ ಅವರನ್ನು
ಕ್ರಿಸ್ತನೊಂದಿಗೆ ಸಮಾಧಾನಪಡಿಸಿಕೊಳ್ಳಲಿಕ್ಕೆ ಮೊದಲು ದೇವರು ಪಾಪಮಾಡಿದ
ಅವರನ್ನು ಹುಡುಕಿಕೊಂಡು ಬಂದನೆಂಬ ವಾಸ್ತವಾಂಶವನ್ನು ನಾವು ಹೆಚ್ಚಾಗಿ
ಗಮನದಲ್ಲಿಡಬೇಕು. ಮೇಲ್ನೋಟಕ್ಕೆ ಆದಿತಂದೆತಾಯಿಯರ ಪರಿಸ್ಥಿತಿಯು
ನಿರಾಶಾದಾಯಕವಾಗಿತ್ತು. ದೇವರು ಆದಾಮನನ್ನು ನೀನೆಲ್ಲಿದ್ದೀ? ಎಂಬ ಪ್ರಶ್ನೆ
ಕೇಳಿದಾಗ, ಅದರಲ್ಲಿ ಎರಡು ವಿಷಯಗಳನ್ನು ಆತನು ಪ್ರಸ್ತಾಪಿಸಿದನು.
ಮೊದಲನೆಯದು ಮನುಷ್ಯರು ಪಾಪಮಾಡಿದ ಕಾರಣದಿಂದ ಉಂಟಾಗಿರುವ
ಸ್ಥಿತಿ ಮತ್ತು ಎರಡನೆಯದು ದೇವರ ದೈವನಿಯಮಿತ ಕರ್ತವ್ಯದ ಸ್ವರೂಪ. ಮಾನವರು
ದೇವರಿಂದ ದೂರವಾಗಿ ಪಾಪಿಗಳಾಗಿದ್ದರು ಹಾಗೂ ಅವರಿಗೆ ರಕ್ಷಣೆಯು
ಅತ್ಯಗತ್ಯವಾಗಿತ್ತು. ದೇವರುತಾನೇ ನಮ್ಮನ್ನು ರಕ್ಷಿಸುವುದಕ್ಕೂ ಹಾಗೂ
ನಮ್ಮೊಂದಿಗಿರುವುದಕ್ಕೂ ನಿರ್ಧರಿಸಿದ್ದನು.

`ಇತಿಹಾಸದಾದ್ಯಂತ "ನೀನೆಲ್ಲಿದ್ದೀ?" ಎಂಬ ಪ್ರಶ್ನೆಯನ್ನು ದೇವರು ನಮಗೆ ಕೇಳುತ್ತಲೇ
ಇದ್ದಾನೆ. ಈ ಪ್ರಶ್ನೆಗೆ ನಿಮ್ಮ ಉತ್ತರವೇನಾಗಿದೆ?`