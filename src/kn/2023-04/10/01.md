---
title:  'ಕ್ರಿಸ್ತನ ಬಗ್ಗೆ ತಿಳಿಯದವರಿಗೆ ಸುವಾರ್ತೆ : ಭಾಗ 1'
date:   02/12/2023
---

### ಈ ಪಾಠದ ಅಧ್ಯಯನಕ್ಕಾಗಿ
ರೋಮಾಯ 1:18-25, 1 ಕೊರಿಂಥ 2:2 ಹಾಗೂ ಅಕೃತ್ಯಗಳು 17ನೇ ಅಧ್ಯಾಯ ಓದಿರಿ.

> <p>ಸ್ಮರಣವಾಕ್ಯ</p>
> "ಜಗತ್ತನ್ನು ಅದರಲ್ಲಿರುವ ಎಲ್ಲಾ ವಸ್ತುಗಳನ್ನೂ ಉಂಟು ಮಾಡಿದ ದೇವರು ಭೂಮ್ಯಾಕಾಶಗಳ ಒಡೆಯನಾಗಿರುವುದರಿಂದ ಆತನು ಕೈಯಿಂದ ಕಟ್ಟಿರುವ ಗುಡಿಗಳಲ್ಲಿ ವಾಸ ಮಾಡುವವನಲ್ಲ..." (ಅ.ಕೃತ್ಯಗಳು 17:24).

ಅಥೆನೆ ಪಟ್ಟಣದಲ್ಲಿ ಪೌಲನ ಕಾರ್ಯಗಳನ್ನು ವಿವರಿಸುತ್ತಾ ವೈದ್ಯನಾದ ಲೂಕನು
"ಅವನು ಸಭಾ ಮಂದಿರದಲ್ಲಿ ಯೆಹೂದ್ಯರ ಮತ್ತು ಯೆಹೂದ್ಯ ಮತಾವಲಂಬಿಗಳ
ಸಂಗಡಲೂ, ಪ್ರತಿದಿನ ಪೇಟೆಯಲ್ಲಿ ಕಂಡುಬಂದವರ ಸಂಗಡಲೂ ವಾದಿಸಿದನು"
ಎಂದು ಹೇಳುತ್ತಾನೆ (ಅ.ಕೃತ್ಯಗಳು 17:17).

ಸಹಜವಾಗಿಯೇ, ಪೌಲನಿಗೆ ತ್ನನ ರಕ್ತಸಂಬಂಧಿಗಳಾದ ಯೆಹೂದ್ಯರಿಗೆ
ಸುವಾರ್ತಾ ಸೇವೆಮಾಡುವುದು ಹೆಚ್ಚು ತೃಪ್ತಿ ನೀಡುತ್ತಿತ್ತು. ಆದರೆ ಅವರಿಗೆ ಮಾತ್ರ
ಕ್ರಿಸ್ತನ ಸುವಾರ್ತೆ ಸಾರುವುದಕ್ಕೆ ಅವನು ತೃಪ್ತಿ ಪಡಲಿಲ್ಲ. ಅವನು ಇತರರಿಗೂ
ಸಹ ದೇವರ ಸೇವೆಮಾಡುವುದಕ್ಕಾಗಿ ದೇವರಿಂದ ಕರೆಯಲ್ಪಟ್ಟಿದ್ದನು.

ಇಲ್ಲವೆ ಪೌಲನು ದೈವಭಕ್ತಿಯುಳ್ಳ ಅನ್ಯಜನರಿಗೆ ಮಾತ್ರ ಸೇವೆ ಮಾಡಬಹುದಾಗಿತ್ತು.
ಸುವಾರ್ತೆ ಅಂಗೀಕರಿಸಿದ ನಂತರ ಅವರ ಜೀವನ ಸಿದ್ಧಾಂತದ ಪರಿಕಲ್ಪನೆಗೆ
ಸಂಪೂರ್ಣ ಬದಲಾಗಿತ್ತು. ಆದರೆ ಪೌಲನು ಗ್ರೀಕರಿಗೂ ಸಹ ಸುವಾರ್ತೆ ಸಾರಲು
ನಿರ್ಧರಿಸಿದ್ದನು.

ಅಥೇನೆಯು ತತ್ವಜ್ಞಾನಿಗಳಿಗೆ ಪ್ರಸಿದ್ಧವಾದ ಪಟ್ಟಣವಾಗಿತ್ತು. ಅವರಲ್ಲಿ ಅನೇಕರು
ಲೋಕ ಹಾಗೂ ಜೀವನ ಸಿದ್ಧಾಂತದ ಬಗ್ಗೆ ಇಬ್ರಿಯರು ಅಂದರೆ ಯೆಹೂದ್ಯರಿಗಿಂತ
ಸಂಪೂರ್ಣ ವಿಭಿನ್ನವಾಗಿದ್ದ ದೃಷ್ಟಿಕೋನ ಹೊಂದಿದ್ದರು. ಗ್ರೀಕ್ ತತ್ವಜ್ಞಾನಿಗಳ
ಪುರಾತನ ಚರಿತ್ರೆಯು ಅವರ ನಂಬಿಕೆಗೆ ಅಸ್ತಿವಾರವಾಗಿತ್ತು. ಪೌಲನು ಅದರ
ಮೂಲಕವಾಗಿಯೇ ಅಥೇನೆ ಪಟ್ಟಣದವರಿಗೆ ಸುವಾರ್ತೆ ಸಾರಲು ಬಯಸಿದನು.

`ಇಂತಹ ಜನರನ್ನು ಹುಡುಕಿ ಪೌಲನು ಅವರಿಗೆ ಹೇಗೆ ಸುವಾರ್ತೆ ಸಾರಲು
ಪ್ರಯತ್ನಿಸಿದನು ಹಾಗೂ ಅವನ ಈ ಪ್ರಯತ್ನಗಳಿಂದ ನಾವೇನು ಕಲಿಯಬಹುದು?`