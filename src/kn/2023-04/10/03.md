---
title:  ಅರಿಯೋಪಾನದಲ್ಲಿ ಪೌಲನು
date:   04/12/2023
---

ದೇವರು ತನ್ನ ಸುವಾರ್ತೆಯನ್ನು ಅನ್ಯಜನರಲ್ಲಿ ಸಾರಬೇಕೆಂಬ ಉದ್ದೇಶದಿಂದ
ಪೌಲನನ್ನು ಆರಿಸಿಕೊಂಡನು. ಆದುದರಿಂದ ಅವನು ಅಥೇನೆ ಪಟ್ಟಣದಲ್ಲಿ ಈ
ಸೇವೆ ಮಾಡಲು ನಿರ್ಧರಿಸಿದನು. ಎಪಿಕ್ಯುರಿಯರು, ಸೋಯಿಕರು ಎಂಬ ತತ್ವ
ವಿಚಾರಕರು ಪೌಲನೊಂದಿಗೆ ಚರ್ಚೆ ಮಾಡಲು ಅವನನ್ನು ಅರಿಯೋಪಾಗಕ್ಕೆ
ಕರೆದುಕೊಂಡು ಹೋದರು. (ಅರಿಯೋಪಾಗವು ಪುರಾತನ ಅಥೇನೆ ನಗರದ
ಶ್ರೇಷ್ಠ ನ್ಯಾಯಾಲಯ).

`ಅ.ಕೃತ್ಯಗಳು 17:18-21ನೇ ವಚನಗಳನ್ನು ಓದಿರಿ. ಎಪಿಕೂರಿಯರು, ಸ್ತೋಯಿಕರು
ಮುಂತಾದ ತತ್ವವಿಚಾರಕರು ಪೌಲನ ಮಾತಿಗೆ ಯಾವ ರೀತಿಯಲ್ಲಿ ಪ್ರತಿಕ್ರಿಯೆ ನೀಡಿದರು?`

ಪೌಲನು ಗ್ರೀಕರಿಗೆ ಅಪರಿಚಿತವಾದ ಅನ್ಯದೇವರುಗಳನ್ನು ಪ್ರಚುರಪಡಿಸುತ್ತಿದ್ದಾ
ನೆಂದು ತಿಳಿದು ಈ ತತ್ವವಿಚಾರಕರು ಅವನನ್ನು ಅರಿಯೋಪಾಗಕ್ಕೆ ಅಂದರೆ
ಅವರ ಶ್ರೇಷ್ಠ ನ್ಯಾಯಾಲಯಕ್ಕೆ ಕರೆದುಕೊಂಡು ಹೋದರು. ಅವನು ಸಾರುತ್ತಿದ್ದ
ನೂತನ ತರವಾದ ಹಾಗೂ ಅಪೂರ್ವವಾದ ಉಪದೇಶಗಳ ಬಗ್ಗೆ ಹೆಚ್ಚಾಗಿ
ತಿಳುಕೊಳ್ಳಬೇಕೆಂಬುದು ತತ್ವವಿಚಾರಕರ ಉದ್ದೇಶವಾಗಿತ್ತು (ಅ.ಕೃತ್ಯಗಳು 17:19).
ಪೌಲನು ಸಾರುತ್ತಿದ್ದ ತತ್ವವು ಅಥೇನೆ ಪಟ್ಟಣದವರಿಗೆ ಅಪರಿಚಿತವಾಗಿದ್ದರೂ,
ಅವನ ಮಾತಿನ ಶೈಲಿ, ಬುದ್ಧಿವಂತಿಕೆಯನ್ನು ಅವರು ನಿರ್ಲಕ್ಷಿಸಲು ಬಯಸಲಿಲ್ಲ.

ಅಥೇನೆ ಪಟ್ಟಣದವರು ಹೊಸ ಹೊಸ ಸಂಗತಿಗಳನ್ನು ಹೇಳುವುದಕ್ಕೂ,
ಕೇಳುವುದಕ್ಕೂ ಹೊರತು, ಬೇರೆ ಯಾವುದಕ್ಕೂ ಸಮಯ ಕೊಡುತ್ತಿರಲಿಲ್ಲ ಹಾಗೂ
ಆಸಕ್ತಿ ತೋರಿಸುತ್ತಿರಲಿಲ್ಲ (ಅ.ಕೃತ್ಯಗಳು 17:21). ಅಂದರೆ ಅವರು
ಸೋಮಾರಿಗಳೆಂದು ಇದರ ಅರ್ಥವಲ್ಲ.