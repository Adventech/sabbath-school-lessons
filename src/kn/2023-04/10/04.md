---
title:  ಪೌಲನು ಮತ್ತು ತಿಳಿಯದ ದೇವರು
date:   05/12/2023
---

ಅಪೋಸ್ತಲನಾದ ಪೌಲನು ಅಥೇನೆ ಪಟ್ಟಣದವರ ತಪ್ಪಾದ ಧರ್ಮ ಹಾಗೂ
ದೇವತೆಗಳ ಬಗ್ಗೆ ಹೀನೈಸಿ ಮಾತಾಡಲಿಲ್ಲ ಅಥವಾ ಅಗೌರವ ತೋರಲಿಲ್ಲ.
ಅವುಗಳಲ್ಲಿದ್ದ ಕೆಲವಾರು ಒಳ್ಳೆಯ ಅಂಶಗಳನ್ನು ಉದಾಹರಿಸಿ, ಅವುಗಳನ್ನು ತನ್ನ
ಅನುಕೂಲಕ್ಕೆ ತಕ್ಕಂತೆ ಉಪಯೋಗಿಸಿಕೊಂಡನು.

`ಅ.ಕೃತ್ಯಗಳು 17:22,23ನೇ ವಚನಗಳನ್ನು ಓದಿರಿ, ಅಥೇನೆ ಪಟ್ಟಣದವರಿಗೆ
ಸುವಾರ್ತೆ ತಿಳಿಸುವ ತನ್ನ ಪ್ರಯತ್ನದಲ್ಲಿ ಅವನು ಅಲ್ಲಿ ಏನು ಮಾಡುತ್ತಿದ್ದನೆಂದು ಈ
ವಾಕ್ಯಗಳು ತಿಳಿಸುತ್ತವೆ?`

ಅಥೇನೆಯ ಜನರೇ, ನೀವು ಎಲ್ಲದರಲ್ಲಿಯೂ ಅತಿಭಕ್ತವಂತರೆಂದು ನನಗೆ
ತೋರುತ್ತದೆ" ಎಂದು ಹೇಳುವ ಮೂಲಕ ಪೌಲನು ಅವರಿಗೆ ಒಂದು ವಿಧದಲ್ಲಿ
ಮೆಚ್ಚುಗೆ ತೋರಿಸುತ್ತಿದ್ದಾನೆ (17:22). ಗ್ರೀಕರ ಧರ್ಮವು ಎಲ್ಲಾ ವಿಧದಲ್ಲಿಯೂ
ತಪ್ಪು ದಾರಿಗೆ ಸೆಳೆಯುವಂತಿದ್ದರೂ, ಅವರ ಭಕ್ತಿಗಾಗಿ ಶ್ಲಾಘಿಸುತ್ತಾನೆ. ಯಾಕೆಂದರೆ
ಪಾರಮಾರ್ಥಿಕ ವಿಷಯಗಳ ಬಗ್ಗೆ ಯಾವುದೇ ಆಸಕ್ತಿ ತೋರಿಸದಿರುವುದಕ್ಕಿಂತ,
ತಪ್ಪು ದಾರಿಗೆ ಸೆಳೆಯುವ ಆತ್ಮೀಕ ಭಕ್ತಿಯು ಹೆಚ್ಚು ಮೆಚ್ಚುಗೆಗೆ ಪಾತ್ರವಾಗಿದೆ.

"ನಾನು ನಿಮ್ಮ ಪಟ್ಟಣದಲ್ಲಿ ತಿರುಗಾಡುತ್ತಾ ನೀವು ಪೂಜಿಸುವ ದೇವತಾ
ಪ್ರತಿಮೆಗಳನ್ನು ಚೆನ್ನಾಗಿ ನೋಡುತ್ತಾ ಇದ್ದಾಗ.... ಎಂದು ಪೌಲನು
ಮುಂದುವರಿಸುತ್ತಾನೆ (17:23), ಅಥೇನೆ ಪಟ್ಟಣದವರ ಧರ್ಮದ ಬಗ್ಗೆ ತನ್ನ
ಅಧ್ಯಯನವನ್ನು ವಿವರಿಸುತ್ತಾ ಅವನು ಜನರ ಬಗ್ಗೆ ಗೌರವ ಭಾವನೆ
ತೋರಿಸುತ್ತಿದ್ದಾನೆ. ತಾನು ಒಬ್ಬ ವಿದ್ವಾಂಸನೆಂದೂ, ಜನರು ಹೇಗೆ ಬದಲಾವಣೆ
ಹೊಂದಬೇಕೆಂಬ ಬಗ್ಗೆ ತನ್ನಲ್ಲಿ ಎಲ್ಲಾ ಉತ್ತರಗಳು ಇವೆಯೆಂದು ಅವನು
ಅವಸರದಿಂದ ಹೇಳುತ್ತಿಲ್ಲ. ವಾಸ್ತವವಾಗಿ ಪೌಲನಲ್ಲಿ ಅಥೇನೆಯವರಿಗೆ ಬೇಕಾದ
ಎಲ್ಲಾ ಉತ್ತರಗಳೂ ಇದ್ದವು. ಆದರೆ ಅವನು ಅವರ ಮುಂದೆ ಆ ರೀತಿ
ತೋರಿಸಿಕೊಂಡಿದ್ದಲ್ಲಿ, ಅವರು ಅವನನ್ನು ನೇರವಾಗಿ ತಿರಸ್ಕರಿಸುವ ಸಾಧ್ಯತೆಯಿತ್ತು.
ಬದಲಾಗಿ ತಾನು ಅವರಿಗಾಗಿ ಚಿಂತಿಸಿ, ಅವರ ಒಳಿತನ್ನು ಬಯಸುತ್ತೇನೆಂದು
ಅಥೇನೆಯವರಿಗೆ ತಿಳಿಸುವುದು ಮುಖ್ಯವಾಗಿತ್ತು.

"ತಿಳಿಯದೆ ದೇವರಿಗೆ" ಎಂದು ಬರೆದಿರುವುದರ ಬಗ್ಗೆ ಮಾತನಾಡುತ್ತಾ ಪೌಲನು
ಅದನ್ನು ತನ್ನ ಅನುಕೂಲಕ್ಕಾಗಿ ಬಳಸಿಕೊಂಡನು (17:23), ಅಥೇನೆಯವರು
ದೇವತೆಗಳ ಬಗ್ಗೆ ನಂಬಿಕೆಯಿಟ್ಟಿರುವುದು. ಇನ್ನೂ ಹೆಚ್ಚಿನ ಚರ್ಚೆಗೆ ಪೌಲನಿಗೆ
ಅವಕಾಶ ಒದಗಿಸಿತ್ತು. "ತಿಳಿಯದ ದೇವರಿಗೆ” ಎಂದು ಬಲಿಪೀಠದಲ್ಲಿ ಬರೆದಿದ್ದ
ನಕಾರಾತ್ಮಕ ಭಾವನೆಯನ್ನು ಅವನು ಅಪಹಾಸ್ಯ ಮಾಡಲಿಲ್ಲ. ಬದಲಾಗಿ ತಿಳಿಯದ
ದೇವರಿಗೂ ಸಹ ಭಕ್ತಿಭಾವದಿಂದ ಬಲಿಪೀಠ ಕಟ್ಟಿ ಪೂಜಿಸುತ್ತಿದ್ದ ಅಥೇನೆ
ಪಟ್ಟಣದವರಿಗೆ ಪೌಲನು ಮೆಚ್ಚುಗೆ ವ್ಯಕ್ತಪಡಿಸಿದನು.

ಅವರು ತಪ್ಪುದಾರಿಗೆ ಎಳೆಯಲ್ಪಟ್ಟಿದ್ದರೂ, ಅದನ್ನು ತಿಳಿಸಬಾರದಾಗಿತ್ತು. ತಮಗೆ
ತಿಳಿಯದ್ದರ ಬಗ್ಗೆಯೂ ಅಥೇನೆಪಟ್ಟಣದವರು ಭಕ್ತಿ ಭಾವವುಳ್ಳವರಾಗಿದ್ದರೆಂಬುದು
ಮುಖ್ಯವಾಗಿತ್ತು. ಪರಿಶುದ್ಧಾತ್ಮನು ಮಾತ್ರ ಅವರಲ್ಲಿ ಕಾರ್ಯಮಾಡಲು ಸಾಧ್ಯವೆಂದು
ಪೌಲನಿಗೆ ತಿಳಿದಿತ್ತು. ಅಥೇನೆಯವರ ಆಸಕ್ತಿಯನ್ನು ಕೆರಳಿಸುವಂತ ಅಂಶವನ್ನು
'ತಿಳಿಯದ ದೇವರಿಗೆ' ಎಂದು ಬರೆದಿದ್ದ ಬಲಿಪೀಠದ ಮೂಲಕ ಕಂಡುಕೊಂಡನು.

`ಇತರರಿಗೆ ಕ್ರಿಸ್ತನ ಸುವಾರ್ತೆ ತಿಳಿಸುವಂತ ಯಾವ ಅಂಶಗಳ ಮೂಲಕ ಅವರಲ್ಲಿ
ಆಸಕ್ತಿ ಹುಟ್ಟಿಸಿ, ಅವಕಾಶ ದೊರೆಕಿಸಿಕೊಳ್ಳಬಹುದು?`