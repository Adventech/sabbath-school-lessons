---
title:  ಹೊಸ ದೇವರನ್ನು ಪರಿಚಯಿಸುವುದು
date:   06/12/2023
---

ಅಥೇನೆ ಪಟ್ಟಣದ ತತ್ವಜ್ಞಾನಿಗಳ ಗಮನ ಸೆಳೆದುಕೊಂಡ ಪೌಲನು, ಈಗ
ಅವರು ಮನಸ್ಸನ್ನು ಪರಲೋಕ ದೇವರ ಕಡೆಗೆ ತಿರುಗಿಸುತ್ತಾನೆ.

`ಅ.ಕೃತ್ಯಗಳು 17:24-27ನೇ ವಚನಗಳನ್ನು ಓದಿರಿ, ಅಥೇನೆ ಪಟ್ಟಣದವರಿಗೆ
ಸುವಾರ್ತೆ ತಿಳಿಸುವ ಪ್ರಯತ್ನದಲ್ಲಿ ಪೌಲನು ಯಾವ ಮಾರ್ಗ ಉಪಯೋಗಿಸಿದನು?`

ಪಾರಮಾರ್ಥಿಕ ವಿಷಯದಲ್ಲಿ ಆಸಕ್ತಿ ಹೊಂದಿ ತಿಳಿಯದ ದೇವರಿಗೂ ಸಹ
ಬಲಿಪೀಠ ಕಟ್ಟಿದ್ದಂತ ಜನರಿಗೆ ಪೌಲನು "ಜಗತ್ತನ್ನೂ, ಅದರಲ್ಲಿರುವ ಎಲ್ಲಾ
ವಸ್ತುಗಳನ್ನೂ ಉಂಟುಮಾಡಿದ ದೇವರು ಭೂಮ್ಯಾಕಾಶಗಳ ಒಡೆಯನಾಗಿರುವುದ
ರಿಂದ, ಆತನು ಕೈಯಿಂದ ಕಟ್ಟಿರುವ ಗುಡಿಗಳಲ್ಲಿ ವಾಸ ಮಾಡುವವನಲ್ಲ' ಎಂದು
ಹೇಳಿದ ಮಾತುಗಳು ಅಥೇನೆಯವರಲ್ಲಿ ಕುತೂಹಲ ಉಂಟುಮಾಡಿತು. ಗ್ರೀಕರ
ಪುರಾಣಗಳಿಂದ ಪ್ರಭಾವ ಹೊಂದಿದ್ದ ಅಥೇನೆಯವರು, ಅದರ ಪ್ರಕಾರ ದೇವರು
ಸ್ವಾರ್ಥಿ, ಕ್ರೂರಿ ಹಾಗೂ ಮುಂದೆ ಆಗುವುದನ್ನು ಊಹಿಸಿ ಹೇಳಲಾಗದವನೆಂದು
ನಂಬಿಕೊಂಡಿದ್ದರು. ಆದರೆ ಪೌಲನು ಸತ್ಯದೇವರ ಬಗ್ಗೆ ವಿವರಿಸಿದ ಮಾತುಗಳು
ಹಾಗು ಆತನು ತಾನೇ ಎಲ್ಲರಿಗೂ ಜೀವಶ್ವಾಸ ಮುಂತಾದ್ದೆಲ್ಲವನ್ನೂ
ಕೊಡುವವನೆಂದು ಹೇಳಿದಾಗ, ಇಂತಹ ಅದ್ಭುತ ವಿಷಯಗಳು ಅಥೇನೆ ಪಟ್ಟಣದ
ತತ್ವಚಿಂತಕರಲ್ಲಿ ಬಹಳ ಕುತೂಹಲ ಕೆರಳಿಸಿತು. ಅರಿಯೋಪಾಗ ಅಂದರೆ ಪ್ರಾಚೀನ
ಅಥೆನ್ಸ್ ನಗರದ ಶ್ರೇಷ್ಠ ನ್ಯಾಯಾಲಯದ ಬುದ್ದಿವಂತರು ಪ್ರೀತಿ ಸ್ವರೂಪನಾದ
ದೇವರ ಬಗ್ಗೆ ಮೊದಲ ಬಾರಿಗೆ ಸ್ವಲ್ಪ ತಿಳಿದುಕೊಂಡರು.

ಇದುವರೆಗೂ ಅಥೇನೆಯವರು ತಿಳಿಯದ ದೇವರನ್ನು ಈಗ ತಿಳಿದುಕೊಳ್ಳ
ಬಹುದಾಗಿತ್ತೆಂಬುದು ಇಲ್ಲಿ ಪ್ರಮುಖ ಅಂಶವಾಗಿದೆ! ಹೌದು, ನಮ್ಮ ದೇವರು
ತನ್ನನ್ನು ಎಲ್ಲರೂ ತಿಳಿದುಕೊಳ್ಳಬೇಕೆಂದು ಬಯಸುತ್ತಾನೆ.

ಅರಿಯೋಪಾಗವೆಂಬ ಶ್ರೇಷ್ಠ ನ್ಯಾಯಾಲಯದಲ್ಲಿ ಗ್ರೀಕ್ ಚಿಂತಕರೂ
ತತ್ವಜ್ಞಾನಿಗಳೊಂದಿಗೆ ಪೌಲನು ಸತ್ಯದೇವರ ಬಗ್ಗೆ ಸಾಕಷ್ಟು ಸಮಯ
ಚರ್ಚಿಸಿರಬಹುದು. ಆದುದರಿಂದ ಪೌಲನು ಸಂಕ್ಷಿಪ್ತವಾಗಿ ಅ.ಕೃತ್ಯಗಳು 17ನೇ
ಅಧ್ಯಾಯದಲ್ಲಿ ಸತ್ಯದೇವರ ಬಗ್ಗೆ ತಿಳಿಸಿರುವ ವಿಷಯಗಳನ್ನು ಅವನು

ಖಂಡಿತವಾಗಿಯೂ ಅವರ ಮುಂದೆ ಸಾಕಷ್ಟು ವಿವರವಾಗಿ ತಿಳಿಸಿರಬೇಕು. ಪೌಲನ
ಭಾಷಣವನ್ನು ಕೆಳಕಂಡಂತೆ ವಿವರಿಸಬಹುದು :

1\. ಪೌಲನು ಮೊದಲನೆಯದಾಗಿ ಅಥೇನೆ ಪಟ್ಟಣದವರ ಪಾರಮಾರ್ಥಿಕ ಜ್ಞಾನ
ಹಾಗೂ ಪ್ರಾಮಾಣಿಕತೆಗೆ ಮೆಚ್ಚುಗೆ ವ್ಯಕ್ತಪಡಿಸಿದನು.

2\. ಎರಡನೆಯದಾಗಿ, ತಾನು ಅವರ ಧಾರ್ಮಿಕ ನಂಬಿಕೆಯ ಬಗ್ಗೆ ಸಾಕಷ್ಟು
ತಿಳಿದುಕೊಂಡಿದ್ದೇನೆ ಹಾಗೂ ಕಲಿತಿದ್ದನ್ನು ಗೌರವಿಸುತ್ತೇನೆಂದು ಅವರಿಗೆ
ತೋರಿಸಿದನು.

3\. ಅನಂತರ ಪೌಲನು ಸ್ವತಃ ಅಥೇನೆ ಪಟ್ಟಣದವರೇ ಒಪ್ಪಿಕೊಂಡಿದ್ದ ತಿಳಿಯದ
ದೇವರು' ಎಂಬ ಒಂದು ನಿರ್ದಿಷ್ಟ ವಿಷಯದ ಬಗ್ಗೆ ಅವರಿಗೆ ತಿಳಿಸಿದನು.

4\. ನಾಲ್ಕನೆಯದಾಗಿ ಪೌಲನು ಅವರು ಹತಾಶೆಯಿಂದ ತಿಳಿದುಕೊಳ್ಳಲು
ಕಾತರದಿಂದಿದ್ದ ಸತ್ಯದೇವರ ಬಗ್ಗೆ ತಿಳಿಸಿ ಆತನು ಸಮಸ್ತ ವಿಶ್ವದ ಸೃಷ್ಟಿಕರ್ತನು,
ಇನ್ನೂ ಜೀವಿಸುತ್ತಿದ್ದಾನೆ ಹಾಗೂ ಅವರನ್ನು ಪ್ರೀತಿಸುತ್ತಾನೆಂದು ವಿವರಿಸಿದನು.

5\. ಕೊನೆಯದಾಗಿ, ಪೌಲನು ಅಥೇನೆ ಪಟ್ಟಣದವರಿಗೆ ಇದುವರೆಗೂ ತಿಳಿಯದಿದ್ದ
ದೇವರ ಜ್ಞಾನವನ್ನು ತಿರಸ್ಕರಿಸುವುದರ ವಿರುದ್ಧವಾಗಿ ಎಚ್ಚರಿಕೆ ಕೊಡುತ್ತಾನೆ.

ಅಥೇನೆಯವರ ಧಾರ್ಮಿಕ ನಂಬಿಕೆಯ ಬಗ್ಗೆ ತನಗೆ ತಿಳಿದಿದ್ದನ್ನು
ಉಪಯೋಗಿಸಿಕೊಂಡು, ತಿಳಿಯದ ದೇವರೆಂದು ಅವರು ಬಲಿಪೀಠ ಕಟ್ಟಿ
ಪೂಜಿಸುತ್ತಿದ್ದ ಸತ್ಯದೇವರ ಬಗ್ಗೆ ಅವರ ಗಮನ ಸೆಳೆಯುತ್ತಾನೆ.

`ಪೌಲನು ದೇವರು ಸೃಷ್ಟಿಕರ್ತನಾಗಿದ್ದು, ಎಲ್ಲವೂ ಆತನಿಂದಲೇ ಉಂಟಾಯಿತೆಂದು
ಹೇಳುವುದನ್ನು ಗಮನಿಸಿ (ರೋಮಾಯ 1:18-25). ಸತ್ಯದೇವರನ್ನು ಅರಿಯದವರಿಗೆ
ಮೊದಲು ನಾವೂ ಸಹ ಈ ವಿಷಯ ತಿಳಿಸಿ ಹೇಳುವುದು ಯಾಕೆ ಉತ್ತಮ
ವಿಧಾನವಾಗಿದೆ?`