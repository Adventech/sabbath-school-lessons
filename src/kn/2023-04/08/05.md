---
title:  ನೋವು ಹಾಗೂ ದುಃಖ ಅನುಭವಿಸುತ್ತಿರುವವರಿಗೆ ಸಹಾಯ ಮಾಡುವುದು
date:   22/11/2023
---

ನಮ್ಮ ಈ ಲೋಕದಲ್ಲಿ ನೋವು ಅನುಭವಿಸದಿರುವವರು, ದುಃಖದಲ್ಲಿರುವವರು
ಅನ್ಯಾಯ ಹೊಂದುತ್ತಿರುವವರು ಇದ್ದಾರೆ. ನಾವೂ ಸಹ ಒಂದಲ್ಲಾ ಒಂದು
ಸಮಯದಲ್ಲಿ ಈ ವೇದನೆ ಅನುಭವಿಸಿದ್ದೇವೆ. ಬಡವರೇ ಆಗಲಿ, ಶ್ರೀಮಂತರೇ
ಆಗಿರಲಿ, ಎಲ್ಲರೂ ಒಂದಲ್ಲಾ ಒಂದು ರೀತಿಯಲ್ಲಿ ದುಃಖ, ವೇದನೆ ಅನುಭವಿಸಿ
ಸಂಕಟ ಪಡುತ್ತಿದ್ದಾರೆ. ಪಾಶ್ಚಿಮಾತ್ಯ ದೇಶಗಳಲ್ಲಿ, ಉತ್ತರ ಅಮೇರಿಕಾದೇಶಗಳಲ್ಲಿ
ಈ ರೀತಿಯ ವೇದನೆಯಿಂದ ಮಾನಸಿಕ ಖಿನ್ನತೆಗೆ ಒಳಗಾಗುತ್ತಿರುವವರ ಸಂಖ್ಯೆ
ಬಹಳ ಹೆಚ್ಚಾಗಿದೆ. ಅದರಿಂದ ಗುಣ ಹೊಂದಲು ಅವರು ಸಾಕಷ್ಟು ಹಣ ಖರ್ಚು
ಮಾಡುತ್ತಾರೆ. ಐಶ್ವರ್ಯವು ನಮಗೆ ಸಂತೋಷ, ಸಮಾಧಾನ ತರುವುದಿಲ್ಲವೆಂಬುದನ್ನು
ನೆನಪಿನಲ್ಲಿಡಿ.

ಯೇಸುಸ್ವಾಮಿ ವಾಡಿಕೆಯ ಪ್ರಕಾರ ಸಬ್ಬತ್ ದಿನದಲ್ಲಿ ಸಭಾಮಂದಿರಕ್ಕೆ ಹೋಗಿ
ಯೆಶಾಯ ಪ್ರವಾದಿಯ ವಾಕ್ಯವನ್ನು ಓದಿದನು. ಅದೇನೆಂದರೆ "ಕರ್ತನ ಆತ್ಮವು
ನನ್ನ ಮೇಲೆ ಅದೆ; ಆತನು ನನ್ನನ್ನು ಬಡವರಿಗೆ ಶುಭವರ್ತಮಾನವನ್ನು ಸಾರುವುದಕ್ಕೆ
ಅಭಿಷೇಕಿಸಿದನು. ಸೆರೆಯವರಿಗೆ ಬಿಡುಗಡೆಯಾಗುವುದನ್ನು ಮತ್ತು ಕುರುಡರಿಗೆ
ಕಣ್ಣುಬರುವುದನ್ನು ಪ್ರಸಿದ್ಧಿಪಡಿಸುವುದಕ್ಕೆ ಮನಮುರಿದವರನ್ನು ಬಿಡಿಸಿ
ಕಳುಹಿಸುವುದಕ್ಕೂ, ಕರ್ತನು ನೇಮಿಸಿರುವ ಶುಭವರ್ಷವನ್ನು ಪ್ರಚುರಪಡಿಸುವುದಕ್ಕೂ
ಆತನು ನನ್ನನ್ನು ಕಳುಹಿಸಿದ್ದಾನೆ” (ಲೂಕ 4:18).

`ಯೇಸುವು ಮಾಡಿದ ಕಾರ್ಯಗಳ ಬಗ್ಗೆ ಇದು ನಮಗೆ ಏನನ್ನು ತಿಳಿಸುತ್ತದೆ?
ನಾವೂ ಸಹ ನಮ್ಮದೇ ಆದ ಸ್ಥಳದಲ್ಲಿ, ನಮ್ಮ ಇತಿಮಿತಿಗೆ ತಕ್ಕಂತೆ ಕಷ್ಟದಲ್ಲಿರುವವರಿಗೆ
ಹೇಗೆ ಸಹಾಯ ಮಾಡಬಹುದು?`

ಜನರು ಕ್ರಿಸ್ತನನ್ನು ಯಾವಾಗ ಅಂಗೀಕರಿಸುತ್ತಾರೋ ಅಥವಾ ಇಲ್ಲವೋ ಎಂದು
ನಮಗೆ ತಿಳಿಯದು. ಆದರೂ ನಾವು ಅವರ ಅಗತ್ಯಗಳನ್ನು ಸಾಧ್ಯವಾದಷ್ಟು
ಪೂರೈಸಬೇಕೆಂದು ದೇವರು ನಮಗೆ ತಿಳಿಸುತ್ತಾನೆ. ಅವರಿಗೂ ದೇವರ ಸುವಾರ್ತೆ
ಸಾರುವುದು ನಮ್ಮ ಮುಖ್ಯ ಕರ್ತವ್ಯವಾಗಿದ್ದರೂ, ಸಹಾಯ ಅಗತ್ಯವಿರುವವರಿಗೆ
ಸಹಾಯ ಮಾಡಬೇಕಾದದ್ದೂ ಸಹ ಮುಖ್ಯವಾಗಿದೆ. ನಾವು ಯೇಸುವನ್ನು ನಮ್ಮ
ಕರ್ತನೆಂದು ಅಂಗೀಕರಿಸಿಕೊಂಡದ್ದರಿಂದ ಕಷ್ಟದಲ್ಲಿರುವವರಿಗೆ ಸಹಾಯ ಮಾಡುತ್ತೇವೆ
ಹಾಗೂ ಅದನ್ನು ಮಾಡಲುತಾನೇ ದೇವರು ನಮ್ಮನ್ನು ಕೇಳುತ್ತಾನೆ.

ಜನರ ಅಗತ್ಯಗಳನ್ನು ಪೂರೈಸಲು ಯೇಸುವು ಪ್ರಯತ್ನಿಸಿದ ಮಾದರಿಯು
ಸತ್ಯವೇದದ ಸಿದ್ಧಾಂತವಾಗಿದ್ದು, ಅದನ್ನು ಅನುಸರಿಸಬೇಕಾಗಿದೆ. ಯೇಸುವು ಸಹಾಯ
ಮಾಡಿದ ಪ್ರತಿಯೊಬ್ಬರೂ ಆತನನ್ನು ಅಂಗೀಕರಿಸಿಕೊಂಡರೋ, ಇಲ್ಲವೋ ಎಂಬುದು
ನಮಗೆ ತಿಳಿಯದು.

ಇತರರಿಗೆ ನಿಜವಾಗಿಯೂ ನಾವು ಸಹಾಯ ಮಾಡಬೇಕಾದಲ್ಲಿ, ಮೊದಲು
ನಾವು ಅವರ ಅಗತ್ಯಗಳೇನೆಂದು ತಿಳಿದಿರಬೇಕು. ಪ್ರತಿಯೊಂದು ದೇಶದ ಸಂಪ್ರದಾಯ,
ನಾಗರೀಕತೆಯಲ್ಲಿ ಒಬ್ಬ ಸ್ನೇಹಿತನನ್ನು ಹೇಗೆ ಸತ್ಕರಿಸಬೇಕೆಂದು ತಿಳಿಸುವ ತನ್ನದೇ
ಆದ ಮಾದರಿಗಳಿವೆ. ನಮ್ಮ ಭಾರತ ದೇಶದಲ್ಲಿ ಮನೆಗೆ ಬಂದ ಅತಿಥಿಗಳಿಗೆ
ಕುಡಿಯಲು ಪಾನೀಯ ಅಥವಾ ಊಟಕೊಡುವ ಪದ್ಧತಿಯಿದೆ. ಒಬ್ಬ ಅಪರಿಚಿತನಿಗೆ
ಕಷ್ಟದಲ್ಲಿರುವಾಗ, ಸ್ವಲ್ಪ ಹಣಕೊಡುವುದು ಸುಲಭ. ಆದರೆ ತನ್ನ ಪ್ರೀತಿಪಾತ್ರರನ್ನು
ಕಳೆದುಕೊಂಡ ಸ್ನೇಹಿತನಿಗೆ ಸಾಂತ್ವನ ಹೇಳುವುದು ಅಷ್ಟೊಂದು ಸುಲಭವಲ್ಲ.
ಅಂತವರಿಗೆ ಹಣಕ್ಕಿಂತಲೂ ಹೆಚ್ಚಾಗಿ ಅನುಕಂಪ ತೋರಿಸಿ, ನೈತಿಕ ಸ್ಥೆರ್ಯ
ನೀಡುವುದು ಹೆಚ್ಚು ಸಹಾಯವಾಗಲಿದೆ. ಅವರ ಅಗತ್ಯವೇನೆಂದು ಮೊದಲು
ತಿಳಿದುಕೊಂಡು ನಿಸ್ವಾರ್ಥ ಪ್ರೀತಿಯನ್ನು ಅವರಿಗೆ ತೋರಿಸಬೇಕು.

`ಮತ್ತಾಯ 25:34-40ನೇ ವಚನಗಳಲ್ಲಿ ನಮಗೆ ತಿಳಿಸಿರುವ ಸಂದೇಶವೆ?`