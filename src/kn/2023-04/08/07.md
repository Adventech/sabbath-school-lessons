---
title:  ಹೆಚ್ಚಿನ ಚಿಂತನೆ
date:   24/11/2023
---

ಯೇಸುಸ್ವಾಮಿಯು ಜನರ ನಡುವೆ ಇದ್ದ ಎಲ್ಲಾ ಅಡೆತಡೆಗಳನ್ನು
ನಿವಾರಿಸಿ, ಸಮಾರ್ಯರು ಯೆಹೂದ್ಯರು ಎಂಬ ವ್ಯತ್ಯಾಸಗಳನ್ನು ತೆಗೆದು ಹಾಕಿ
ಅವರಿಗೆ ಸುವಾರ್ತೆ ಸಾರಿದನೆಂದು ಸತ್ಯವೇದವು ತಿಳಿಸುತ್ತದೆ (ಮತ್ತಾಯ 8:28-
34; ಮಾರ್ಕ 5:1-20) ಅದೇ ರೀತಿಯಾಗಿ ಕ್ರೈಸ್ತರಾದ ನಾವೂ ಸಹ ಯಾವುದೇ
ಜನಾಂಗ, ಭಾಷೆ, ಸಂಸ್ಕೃತಿಯ ಅಡೆತಡೆಗಳನ್ನು ಬಿಟ್ಟು ಎಲ್ಲರೊಂದಿಗೂ ಸ್ನೇಹ
ಬೆಳೆಸಬೇಕು. ಕ್ರಿಸ್ತನು ಸಮಸ್ತ ಲೋಕದ ಜನರಿಗಾಗಿ ತನ್ನ ಪ್ರಾಣಕೊಟ್ಟನು. ಈ
ಅಂಶವನ್ನು ನಾವು ಎಂದಿಗೂ ಮರೆಯಬಾರದು. "ಆತನು ನಮ್ಮ ಪಾಪಗಳನ್ನು
ನಿವಾರಣೆ ಮಾಡುವ ಯಜ್ಞವಾಗಿದ್ದಾನೆ; ನಮ್ಮ ಪಾಪಗಳನ್ನು ಮಾತ್ರವಲ್ಲದೆ,
ಸಮಸ್ತ ಲೋಕದ ಪಾಪಗಳನ್ನೂ ಸಹ ನಿವಾರಣೆ ಮಾಡುತ್ತಾನೆ” (1 ಯೋಹನನು
2:2).

ಶ್ರೀಮತಿ ವೈಟಮ್ಮನವರು ಇತರರನ್ನು ಪ್ರೀತಿಸಿ ಅವರಿಗೆ ಸಹಾಯ ಮಾಡಬೇಕೆಂಬ
ವಿಷಯದಲ್ಲಿ 'ಅನ್ವೆಂಟ್ ರಿವ್ಯೂ' ಎಂಬ ಪತ್ರಿಕೆಯ ಅಕ್ಟೋಬರ್ 15, 1895ನೇ
ಇಸವಿಯ ಸಂಚಿಕೆಯಲ್ಲಿ ಈ ರೀತಿ ತಿಳಿಸುತ್ತಾರೆ :

"ಯಾರಾದರೂ ತಮ್ಮ ಕುಟುಂಬಕ್ಕೆ ಮಾತ್ರ ಪ್ರೀತಿ ವಾತ್ಸಲ್ಯ ತೋರಿಸಿದಲ್ಲಿ,
ಅವರು ದೇವರ ಚಿತ್ರವನ್ನು ನೆರವೇರಿಸುವುದಿಲ್ಲ. ನಮ್ಮ ಕುಟುಂಬದವರನ್ನು ಬಿಟ್ಟು
ಇತರರಿಗೂ ಒಳ್ಳೆಯದು ಮಾಡಬೇಕೆಂದು ದೇವರು ಕರೆದಾಗ, ನಮ್ಮ ಕುಟುಂಬದ
ಮೇಲಿನ ಪ್ರೀತಿ ಕಡಿಮೆಯಾಗುತ್ತದೆಂದು ಅದರ ಅರ್ಥವಲ್ಲ. ನಿರಾಶ್ರಿತರಿಗೂ
ವಲಸೆಗಾರರಿಗೂ ನಾವು ಪ್ರೀತಿ ತೋರಿಸಿದಾಗ, ನಮ್ಮ ತಾಯಿನಾಡಿನ ಮೇಲಿನ
ಪ್ರೀತಿ ಕಡಿಮೆಯಾಗುತ್ತದೆಂದು ಇದರ ಅರ್ಥವಲ್ಲ. ಆದರೆ ನಮ್ಮ ಪ್ರೀತಿ, ಅನುಕಂಪ
ನಮ್ಮ ಕುಟುಂಬದವರಿಗೆ, ಬಂಧು ಬಳಗದವರಿಗೆ ಮಾತ್ರ ಸೀಮಿತವಾಗಬಾರದು.
ದೇವರು ನಮಗೆ ಕೊಟ್ಟಿರುವ ಆಶೀರ್ವಾದವನ್ನು ಇತರರ ಸಂತೋಷ ಹಾಗೂ
ಪ್ರಯೋಜನಕ್ಕಾಗಿಯೂ ಹಂಚಿಕೊಳ್ಳಬೇಕು".

ನಮ್ಮದೇ ಭಾಷೆ, ಜನಾಂಗ, ಕುಲಕ್ಕೆ ಸೇರದವರಿಗೂ ಸಹ ನಾವು ಆಶೀರ್ವಾದ
ತರಬೇಕೆಂದು ದೇವರು ನಮಗೆ ಜವಾಬ್ದಾರಿ ಕೊಟ್ಟಿದ್ದಾನೆ. ಅವರು ಬೇರೆ ಸಂಸ್ಕೃತಿ,
ಭಾಷೆಗೂ, ದೇಶಕ್ಕೆ ಸೇರಿದವರಾಗಿರಬಹುದು, ಇಲ್ಲವೆ ಒಬ್ಬ ಅಸಹಾಯಕ
ವ್ಯಕ್ತಿಯಾಗಿರಬಹುದು. ಅವರಿಗೆ ನಾವು ಖಂಡಿತ ಸಹಾಯಮಾಡಲೇಬೇಕು. ಇದರಲ್ಲಿ
ಹಿಂದೆಗೆಯಬಾರದು, ಯಾಕೆಂದರೆ ಇದು ಸ್ವತಃ ಕ್ರಿಸ್ತನೇ ಕೊಟ್ಟ ಆದೇಶವಾಗಿದೆ
(ಅ.ಕೃತ್ಯಗಳು 1:8; ಮಾರ್ಕ 11:17)

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಅಗತ್ಯಬಿದ್ದಾಗ ಕಷ್ಟಸಂಕಟದಲ್ಲಿರುವ ಇತರರಿಗೆ ಯಾಕೆ ನಾವು ಸಹಾಯ
ಮಾಡಬೇಕು?`

`ಯೇಸುಸ್ವಾಮಿಯು - "ಹೊಟ್ಟೆಬಾಕನು, ಕುಡುಕನು, ಭ್ರಷ್ಟರು ಮತ್ತು ಪಾಪಿಷ್ಠರ
ಗೆಳೆಯನು ಎಂದು ಜನರು ಕ್ರಿಸ್ತನ ಮೇಲೆ ಆಪಾದನೆ ಹೊರಿಸಿದರು (ಮತ್ತಾಯ
11:19). ಅಂತಹ ಆಪಾದನೆ ಹೊರಿಸುವಂತ ಯಾವ ಕೆಲಸವನ್ನು ಆತನು
ಮಾಡುತ್ತಿದ್ದನು? ಹಾಗೂ ಇದು ನಮ್ಮ ದೈವನಿಯಮಿತ ಕರ್ತವ್ಯದ ಬಗ್ಗೆ
ಏನು ತಿಳಿಸುತ್ತದೆ?`

`ಕ್ರೈಸ್ತರಲ್ಲದವರು ಆಚರಿಸುವ ಹಬ್ಬಗಳಲ್ಲಿ ಕ್ರೈಸ್ತರಾದವರು ಹೇಗೆ
ಭಾಗವಹಿಸಬೇಕು? ಸತ್ಯವೇದದ ತತ್ವಗಳಿಗೆ ವಿರುದ್ಧವಾಗಿ ನಡೆದುಕೊಳ್ಳದಂತೆ
ಕ್ರೈಸ್ತರು ಹೇಗೆ ಅವರೊಂದಿಗೆ ಆಚರಿಸಬೇಕು?`