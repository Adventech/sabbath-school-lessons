---
title:  ಮಹತ್ತರವಾದ ಪ್ರೀತಿ
date:   23/11/2023
---

ನಮ್ಮೆಲ್ಲರಿಗೂ ಚೆನ್ನಾಗಿ ತಿಳಿದಿರುವ ಹಾಗೆ, ಜನರ ಕಷ್ಟದುಃಖಗಳಿಗೆ ಎಂದಿಗೂ
ಕೊನೆಯಿರುವುದಿಲ್ಲ. ನಾವು ಇತರರಿಗೆ ಸಹಾಯ ಮಾಡಬೇಕೆಂದು ಇಚ್ಛಿಸಿದಲ್ಲಿ,
ಹೇರಳವಾದ ಅವಕಾಶಗಳಿವೆ. ಆತ್ಮೀಯ ಗೆಳೆಯರಾಗಲಿ ಅಥವಾ ದೂರದಲ್ಲಿರುವ
ನಿರಾಶ್ರಿತರಾಗಲಿ ಎಲ್ಲರಿಗೂ ಸಹಾಯದ ಅಗತ್ಯವಿದೆ. ಅಂತವರಿಗೆ ನಮ್ಮ ಕೈಲಾದಷ್ಟು,
ಯಾವಾಗಾದರೂ ಸಹಾಯ ಮಾಡಬೇಕು. ಯೇಸುಸ್ವಾಮಿಯು ತನ್ನ ಮೂರೂವರೆ
ವರ್ಷದ ಸೇವೆಯಲ್ಲಿ ನಿಸ್ಸಹಾಯಕರಿಗೆ ಸಹಾಯ ಮಾಡಿದನು. ಕೆಲವು ಪ್ರಕರಣಗಳಲ್ಲಿ,
ಆತನು ಸ್ವತಃ ತಾನೇ ಆಸಕ್ತಿ ವಹಿಸಿ, ಅವರ ಅಗತ್ಯಗಳೇನೆಂದು ತಿಳಿದು ಸಹಾಯ
ಮಾಡಿದನು. ಬೇರೆ ಕೆಲವು ಪ್ರಕರಣಗಳಲ್ಲಿ ಗೆಳೆಯರು ಆಸಕ್ತಿ ವಹಿಸಿ, ಅಗತ್ಯವಿದ್ದವರನ್ನು
ಕ್ರಿಸ್ತನ ಬಳಿಗೆ ಕರೆತಂದರು.

`"ಪ್ರಾಣವನ್ನೇ ಸ್ನೇಹಿತರಿಗೋಸ್ಕರ ಕೊಡುವ ಪ್ರೀತಿಗಿಂತ ಹೆಚ್ಚಿನ ಪ್ರೀತಿ ಯಾವುದೂ
ಇಲ್ಲ” (ಯೋಹಾನ 15:13). ಈ ತತ್ವವನ್ನು ಇತರರಿಗೆ ಸುವಾರ್ತೆ ವಿಷಯ ತಿಳಿಸುವಾಗ
ಹೇಗೆ ಅಳವಡಿಸಿಕೊಳ್ಳಬಹುದು?`

ಒಬ್ಬರು ಸುವಾರ್ತಾಸೇವಕರ ಕುಟುಂಬವು ವೆಸ್ಟ್ ಇಂಡೀಸ್ ದ್ವೀಪದ
ಟ್ರಿನಿಡಾಡ್‌ನಲ್ಲಿ ಆರುವರ್ಷಗಳ ಕಾಲ ಸೇವೆಸಲ್ಲಿಸಿತು. ಮೊದಲು ಮೂರು ವರ್ಷಗಳಲ್ಲಿ
ಅವರು ಹಿಂದೂಗಳು ಮತ್ತು ಮುಸ್ಲಿಮರು ಹೆಚ್ಚಾಗಿದ್ದ ಸ್ಥಳದಲ್ಲಿ ವಾಸವಾಗಿದ್ದರು.
ನಾವು ಆಚರಿಸುವ ಹಬ್ಬಗಳಿಗೆ ಕ್ರೈಸ್ತರನ್ನು ಆಹ್ವಾನಿಸುತ್ತೇವೆ. ಆದರೆ ಅವರು
ಅದನ್ನು ನಿರಾಕರಿಸುತ್ತಾರೆಂದು ಹಿಂದೂಗಳು ಹೇಳಿದರು. ಒಂದು ದಿನ ಈ
ಸುವಾರ್ತಾಸೇವಕರ ಕುಟುಂಬದವರು ಹಿಂದೂಗಳ ಹಬ್ಬದಲ್ಲಿ ಭಾಗವಹಿಸಿದರು.
ಕ್ರಿಸ್ತನ ಮಾದರಿಯಾಗಿತ್ತು. ವಿಶೇಷ ಸಂದರ್ಭಗಳಲ್ಲಿ ಜನರು ಆಹ್ವಾನಿಸಿದಾಗ,
ಯೇಸುಸ್ವಾಮಿಯು ಅದರಲ್ಲಿ ಭಾಗವಹಿಸಿದನು. ಹಿಂದೂಗಳು ಅತಿಥಿದೇವೋ
ಭವಃ ಅಂದರೆ ಅತಿಥಿಗಳನ್ನು ದೇವರೆಂದು ಭಾವಿಸಿ ಸತ್ಕರಿಸುತ್ತಾರೆ. ಇದರಿಂದ
ತಮಗೆ ಆಶೀರ್ವಾದ ಸಿಕ್ಕತ್ತದೆಂದು ಅವರು ನಂಬುತ್ತಾರೆ.

ಈ ವಾರ ನಾವು ಯಾವುದಾದರೂ ಹೊಸ ಕುಟುಂಬವನ್ನು ಸಂಧಿಸಿ ಅವರನ್ನು
ಸ್ನೇಹಿತರನ್ನಾಗಿ ಮಾಡಿಕೊಳ್ಳೋಣ. ಮೊದಲನೆಯದಾಗಿ ಬೇರೆ ಊರಿಂದ ಬಂದ
ನಿರಾಶ್ರಿತರು ಅಥವಾ ವಲಸಿಗರು ನಿಮ್ಮ ಊರಿನಲ್ಲಿದ್ದಾರೆಂದು ನಿಮಗೆ ತಿಳಿದಿದೆಯೇ?
ನೀವು ವಾಸಮಾಡುತ್ತಿರುವ ಬೀದಿಯಲ್ಲಿರುವ ಎಲ್ಲರೂ ನಿಮಗೆ ಪರಿಚಿತರಾಗಿರುವರೇ?
ಅಪರಿಚಿತರೊಂದಿಗೆ ಗೆಳೆತನ ಮಾಡಿಕೊಳ್ಳುವುದು ಅಷ್ಟೊಂದು ಸುಲಭವಲ್ಲ. ದೇವರಿಗೆ
ಪ್ರಾರ್ಥಿಸಿ ಆತನ ಸಹಾಯಕ್ಕಾಗಿ ಬೇಡಿಕೊಳ್ಳೋಣ. ಆತನು ಎಲ್ಲರನ್ನೂ ತಿಳಿದಿದ್ದಾನೆ
ಹಾಗೂ ನೀವು ಯಾರೊಂದಿಗೆ ಸ್ನೇಹ ಮಾಡಬೇಕೆಂದು ಬಯಸುವಿರೋ, ಅಂತಹ
ಅಪರಿಚಿತರನ್ನೂ ಸಹ ಆತನು ಬಲ್ಲನು. ಅವರನ್ನು ದೇವರ ಬಳಿಗೆ ತರಲು
ನೀವು ಸಹಾಯ ಮಾಡಬೇಕು.

`ನಿಮ್ಮ ಊರಲ್ಲಿರುವ ವಿದೇಶಿಯರು ಅಥವಾ ಕ್ರೈಸ್ತರಲ್ಲದವರ ಬಗ್ಗೆ ತಿಳಿದುಕೊಂಡು
ಅವರನ್ನು ಸ್ನೇಹಿತರನ್ನಾಗಿ ಮಾಡಿಕೊಳ್ಳಲು ಪ್ರಯತ್ನಿಸಿ. ಅವರ ಅಗತ್ಯಗಳೇನೆಂದು
ತಿಳಿದುಕೊಳ್ಳಿ. ಅಂತವರಿಗೆ ಹೇಗೆ ಸಹಾಯ ಮಾಡಿ ಕ್ರಿಸ್ತನ ಬಳಿಗೆ ತರಬಹುದು?`