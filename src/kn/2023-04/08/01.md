---
title:  ಕಷ್ಟದಲ್ಲಿರುವವರಿಗೆ ಸುವಾರ್ತಾ ಸೇವೆ
date:   18/11/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಲೂಕ 5:17-26; ಯೋಹಾನ 5:1-9; 15:13; ಧರ್ಮೋಪದೇಶಕಾಂಡ 10:19; ಯಾಜಕಕಾಂಡ 23:22 ಹಾಗೂ ಮತ್ತಾಯ 25:34-40ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಅದಕ್ಕೆ ಅರಸನು ಈ ನನ್ನ ಸಹೋದರರಲ್ಲಿ ಕೇವಲ ಅಲ್ಪನಾದವನೊಬ್ಬನಿಗೆ ಏನೇನು ಮಾಡಿದಿರೋ, ಅದನ್ನು ನನಗೂ ಮಾಡಿದ ಹಾಗಾಯಿತು ಎಂದು ಸತ್ಯವಾಗಿ ನಿಮಗೆ ಹೇಳುತ್ತೇನೆ ಅಂದನು” (ಮತ್ತಾಯ 25:40).

ಲೂಕ 5:17-26ನೇ ವಚನಗಳು ಕರ್ತನಾದ ಯೇಸುಕ್ರಿಸ್ತನು ಕಷ್ಟದಲ್ಲಿರುವವರಿಗೆ
ಹೇಗೆ ಸಹಾಯಮಾಡಿದನೆಂದು ದೃಷ್ಟಾಂತಗಳ ಮೂಲಕ ತಿಳಿಸುತ್ತವೆ. ಕೆಲವು
ವೇಳೆ ದೇವರು ನಮಗೆ ಇತರರ ಮೂಲಕ ಸಹಾಯಮಾಡುತ್ತಾನೆ ಅಥವಾ
ಇತರರಿಗೆ ಸಹಾಯಮಾಡಲು ನಮ್ಮನ್ನು ಉಪಯೋಗಿಸುತ್ತಾನೆ. ಇದು ಕಷ್ಟಸಾಧ್ಯವಾದ
ಕೆಲಸವಾದರೂ, ಅದರಿಂದ ಪ್ರತಿಫಲ ದೊರೆಯುತ್ತದೆ. ಕಷ್ಟದಲ್ಲಿರುವವರಿಗೆ ಸಹಾಯ
ಹಾಡು ದರಿಂದ ನಾವು ಯೆಸುಕ್ರಿಸ್ತನ ಸುವಾರ್ತಾ ಸೇವೆಯನ್ನು ಅನುಸರಿಸುತ್ತೇವೆ.
ಕೆಲವು ವೇಳೆ ಯಾರಿಗೆ ಸಹಾಯ ಬೇಕೆಂಬುದನ್ನು ತಿಳಿಯುವುದು ಸುಲಭ,
ಆದರೆ ಬೇರೆ ಸಮಯಗಳಲ್ಲಿ ಅದನ್ನು ಹೇಳುವುದು ಕಷ್ಟ ಪರಿಸ್ಥಿತಿ ಹೇಗೇ ಇರಲಿ,
ಕಷ್ಟದಲ್ಲಿರುವವರ ಹಿನ್ನೆಲೆಯನ್ನು ಗಮನಿಸದೆ ಎಲ್ಲರಿಗೂ ತನ್ನ ಪರವಾಗಿ ಸಹಾಯ
ಮಾಡುವುದಕ್ಕಾಗಿ ದೇವರು ನಮ್ಮನ್ನು ಕರೆದಿದ್ದಾನೆ.

ಅಪರಿಚಿತರಿಗೆ ಸಹಾಯ ಮಾಡುವ ಮೂಲಕ ಅವರ ಪರಿಚಯ
ಮಾಡಿಕೊಳ್ಳಬೇಕೆಂದು ಸತ್ಯವೇದವು ತಿಳಿಸುತ್ತದೆ. ಅವರ ವಿಶ್ವಾಸವನ್ನು ಗಳಿಸಿದ
ನಂತರ, ಅವರು ಕ್ರಿಸ್ತನನ್ನು ಕಂಡುಕೊಳ್ಳಲು ಉತ್ತಮ ಮಾರ್ಗಗಳನ್ನು
ತಿಳಿದುಕೊಳ್ಳಬಹುದು.

'ಕಷ್ಟದಲ್ಲಿರುವವರಿಗೆ ಸುವಾರ್ತಾಸೇವೆ' ಎಂಬುದು ನಮ್ಮ ಈ ವಾರದ ಪಾಠದ
ಶಿರೋನಾಮೆಯಾಗಿದೆ. ಅಂತವರಿಗೆ ಅನೇಕ ವಿಧದಲ್ಲಿ ಸಹಾಯ ಮಾಡುವ
ಯೋಜನೆಯನ್ನು ದೇವರು ಹೊಂದಿದ್ದಾನೆ. ಅವರ ಅಗತ್ಯವು ಶಾರೀರಿಕ, ಸಾಮಾಜಿಕ,
ಭಾವನಾತ್ಮಕ ಅಥವಾ ಹಣಕಾಸಿನದಾಗಿರಬಹುದು. ಕೆಲವರು ಸಾಮಾಜಿಕವಾಗಿ
ತಮ್ಮ ಕುಟುಂಬದಿಂದ ಇಲ್ಲವೆ ಸಮುದಾಯದಿಂದ ಬಹಿಷ್ಕೃತರಾಗಿರಬಹುದು.
ಅವರ ಅಗತ್ಯಗಳೇನೇ ಇರಲಿ, ನಮ್ಮ ಕೈಲಾದಷ್ಟು ಅವರಿಗೆ ಸಹಾಯ ಮಾಡಲು
ನಾವು ಸಿದ್ಧರಾಗಿರಬೇಕು. ಕ್ರೈಸ್ತನಾಗಿರುವುದೆಂದರೇನು ಹಾಗೂ ಸುವಾರ್ತೆ ಸೇವೆಯು
ಯಾವುದನ್ನು ಒಳಗೊಂಡಿರಬೇಕೆಂದು ಇದು ಪ್ರಾಮುಖ್ಯವಾಗಿ ತಿಳಿಸುತ್ತದೆ.