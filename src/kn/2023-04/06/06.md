---
title:  ಆದಿಸಭೆಯ ಚಿತ್ರಣ
date:   09/11/2023
---

`ಅ.ಕೃತ್ಯಗಳು 2:41-47ನೇ ವಚನಗಳನ್ನು ಓದಿರಿ, ಇಲ್ಲಿ ಆದಿಕ್ರೈಸ್ತ ಸಭೆಯ ಬಗ್ಗೆ
ಯಾವ ಚಿತ್ರಣ/ ವಿಷಯ ತಿಳಿಸಲ್ಪಟ್ಟಿದೆ?`

ಆದಿಕ್ರೈಸ್ತಸಭೆಯು ಹೇಗಿತ್ತೆಂಬುದರ ಬಗ್ಗೆ ಒಂದು ಸುಂದರವಾದ ಚಿತ್ರಣವನ್ನು
ಅ.ಕೃತ್ಯಗಳು ಎರಡನೇ ಅಧ್ಯಾಯವು ತಿಳಿಸುತ್ತದೆ. ಪೇತ್ರನ ಮಾತಿಗೆ ಒಪ್ಪಿ ದೀಕ್ಷಾಸ್ನಾನ
ಮಾಡಿಸಿಕೊಂಡವರು ಅವರೊಂದಿಗೆ ಸೇರಿದರೆಂದು ಸತ್ಯವೇದವು ತಿಳಿಸುತ್ತದೆ
(2:41). ಇಲ್ಲಿ ಅಂಕಿಸಂಖ್ಯೆಯ ಬಗ್ಗೆ ತಿಳಿಸುತ್ತಿಲ್ಲ. ಬದಲಾಗಿ ಹೊಸದಾಗಿ ದೀಕ್ಷಾಸ್ನಾನ
ಮಾಡಿಸಿಕೊಂಡ ವಿಶ್ವಾಸಿಗಳು ಆದಿಕ್ರೈಸ್ತಸಭೆಯಲ್ಲಿದ್ದ ವಿಶ್ವಾಸಿಗಳೊಂದಿಗೆ ಸಮನಾಗಿ
ಪರಿಗಣಿಸಲ್ಪಟ್ಟರೆಂದು ಇದು ತಿಳಿಸುತ್ತದೆ.

ಆದಿಕ್ರೈಸ್ತ ಸಭೆಯ ಪ್ರಮುಖ ಕಾರ್ಯವೆಂದರೆ, ಇತರರನ್ನು ಶಿಷ್ಯರನ್ನಾಗಿ
ಮಾಡುವುದೇ ಆಗಿದೆ. ಹೊಸದಾಗಿ ಸಭೆಗೆ ಸೇರಿದವರು ಮೂರು ವಿಧವಾಗಿ
ಶಿಷ್ಯರಾದರು.

ಮೊದಲನೆಯದಾಗಿ ಹೊಸದಾಗಿ ಶಿಷ್ಯರಾದವರಿಗೆ ಅಪೋಸ್ತಲರು ಕ್ರೈಸ್ತಧರ್ಮದ
ಸಿದ್ಧಾಂತಗಳು ಹಾಗೂ ಅನ್ನೋನ್ಯತೆಯ ಬಗ್ಗೆ ತಿಳಿಸುತ್ತಿದ್ದರು. ಇಲ್ಲಿ ಸಿದ್ದಾಂತವೆಂದರೆ
ಸಲಹೆ ಸೂಚನೆಗಳು ಹಾಗೂ ಅನ್ನೋನ್ಯತೆಯೆಂದರೆ ಸಹಭಾಗಿತ್ವ ಎಂಬ ಅರ್ಥವನ್ನು
ಕೊಡುತ್ತದೆ. ಅನ್ಯರಾಗಿದ್ದ ಅವರು ಹಿಂದೆ ಅನುಸರಿಸುತ್ತಿದ್ದ ತಪ್ಪಾದ ನಂಬಿಕೆಗಳನ್ನು
ಸರಿಪಡಿಸಿ ಕ್ರಿಸ್ತನ ಬಗ್ಗೆ ಹೊಸ ಸತ್ಯಗಳ ವಿವರಣೆಗಳನ್ನು ಅಪೋಸ್ತಲರು ಹೊಸದಾಗಿ
ಶಿಷ್ಯರಾದವರಿಗೆ ತಿಳಿಸುತ್ತಿದ್ದರು. ಆದರೆ ಈ ಹೊಸಸತ್ಯಗಳನ್ನು ತಮ್ಮ ಜೀವನದಲ್ಲಿ
ಹೇಗೆ ಅಳವಡಿಸಿಕೊಂಡು ಜೀವಿಸಬೇಕೆಂದು ತಿಳಿಸಲಿಲ್ಲ. ಬದಲಾಗಿ ಅವರ
ಜೀವಿತದಲ್ಲಿ ಈ ಸತ್ಯವನ್ನು ಶಿಷ್ಯಮಂಡಳಿಯಲ್ಲಿ ಒಂದು ಭಾಗವಾಗಿ ಸಂಬಂಧ
ಹೊಂದುವುದರ ಮೂಲಕ ಅಳವಡಿಸಿಕೊಳ್ಳುವಂತೆ ತಿಳಿಸಲಾಗುತ್ತಿತ್ತು. ಹೊಸಬರಾದ
ವಿಶ್ವಾಸಿಗಳಿಗೆ ಶುಭವಾರ್ತೆಯನ್ನು ನೇರವಾಗಿ ತಿಳಿಸುವುದು ಹಾಗೂ ಇತರ ವಿಶ್ವಾಸಿಗಳ
ದಿನನಿತ್ಯದ ಜೀವಿತದಲ್ಲಿ ಭಾಗವಹಿಸುವುದರ ಮೂಲಕ ಎಚ್ಚರಿಕೆಯಿಂದ ಅವರನ್ನು
ಅಪೋಸ್ತಲರು ಶಿಷ್ಯರನ್ನಾಗಿ ಮಾಡುತ್ತಿದ್ದರು. ಈ ಕಾರ್ಯಗಳೆಲ್ಲವೂ ನಂಬಿಕೆಯಲ್ಲಿ
ದೃಢವಾಗಿರುವ ಮತ್ತು ಆತ್ಮೀಕವಾಗಿ ಬೆಳವಣಿಗೆ ಹೊಂದಿರುವ ಅಪೋಸ್ತಲರ
ಮಾರ್ಗದರ್ಶನ ಹಾಗೂ ನಾಯಕತ್ವದಲ್ಲಿ ನಡೆಯುತ್ತಿತ್ತು.

ಜನರಿಗೆ ಏನು ಮಾಡಬೇಕೆಂದು ಕೆಲವರು ತಿಳಿಸುತ್ತಾರೆ. ಆದರೆ ಅದನ್ನು
ಹೇಗೆ ಮಾಡಬೇಕೆಂದು ತಿಳಿಸದಿರುವುದು ಸರಿಯಾದ ಕ್ರಮವಲ್ಲ. ಒಬ್ಬನು
ಕಾರ್ಯವನ್ನು ಹೇಗೆ ಮಾಡಬೇಕೆಂಬ ತಿಳಿಸುವ ಪುಸ್ತಕಗಳನ್ನು ಓದಬಹುದು
ಅಥವಾ ವಿವರಿಸುವ ದೈವಸಂದೇಶಗಳನ್ನು ಕೇಳಬಹುದು. ಆದರೆ ಜನರು ಅದನ್ನು
ಮಾಡುವುದನ್ನು ನೋಡಿ ಅದನ್ನೇ ಅನುಸರಿಸುವುದು ಉತ್ತಮವಾದ ಮಾರ್ಗವಾಗಿದೆ.
ಪೌಲನಿಗೆ ಈ ವಿಷಯ ತಿಳಿದಿತ್ತು. ಈ ಕಾರಣದಿಂದಲೇ ಅವನು ತನ್ನ ಹಿಂಬಾಲಕರಿಗೆ
"ನಾನು ಕ್ರಿಸ್ತನನ್ನು ಅನುಸರಿಸುವಂತೆಯೇ, ನೀವು ನನ್ನನ್ನು ಅನುಸರಿಸುವವರಾಗಿರಿ"
ಎಂದು ತಿಳಿಸಿದ್ದಾನೆ (1 ಕೊರಿಂಥ 11:1), ಇತರರು ನಿಮ್ಮ ನಡವಳಿಕೆಯನ್ನು
ನೋಡಿದಾಗ ಮತ್ತು ಕ್ರಿಸ್ತನೊಂದಿಗೆ ನಿಮ್ಮ ಅನುಭವದ ವಾಸ್ತವಾಂಶಗಳನ್ನು
ಗಮನಿಸಿದಾಗ, ಅದು ಅವರ ಮೇಲೆ ಉತ್ತಮ ಪರಿಣಾಮ ಬೀರುತ್ತದೆ.

`ನೀವು ಯಾರನ್ನಾದರೂ ಶಿಷ್ಯರನ್ನಾಗಿ ಮಾಡುವುದಕ್ಕೆ ಪ್ರಯತ್ನಿಸುತ್ತಿರುವಿರಾ?
ಅಂತವರನ್ನು ಇತರ ವಿಶ್ವಾಸಿಗಳೊಂದಿಗೆ ಅನ್ನೋನ್ಯತೆಗೆ ತರಲು ಮಾರ್ಗಗಳನ್ನು
ಹುಡುಕಿರಿ.`

`ನಿಮಗೆ ಪರಿಚಿತರಾಗಿರುವ, ಆದರೆ ಕ್ರಿಸ್ತನನ್ನು ತಿಳಿಯದಿರುವವರು ಆತನನ್ನು
ಅನುಸರಿಸಿಕೊಳ್ಳುವಂತೆ ಅವರಿಗಾಗಿ ಪ್ರಾರ್ಥಿಸಿ,`