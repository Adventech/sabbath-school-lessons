---
title:  ಸುವಾರ್ತಾ ಸೇವೆ ಮಾಡಲು ಪ್ರೇರಣೆ ಹಾಗೂ ಸಿದ್ಧತೆ
date:   04/11/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಲೂಕ 24:1-12; 36- 49; ಅ.ಕೃತ್ಯಗಳು 1:12-26; 2:1-41; 1 ಕೊರಿಂಥ 11:1 ಹಾಗೂ ಇಬ್ರಿಯ 10:24,25ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ತರುವಾಯ ಯೇಸುವು ನಾನು ಇನ್ನೂ ನಿಮ್ಮ ಸಂಗಡ ಇದ್ದಾಗ ಇದೆಲ್ಲಾ ನಿಮಗೆ ತಿಳಿಸಲಿಲ್ಲವೇ? ನನ್ನ ವಿಷಯವಾಗಿ ಮೋಶೆಯ ಧರ್ಮಶಾಸ್ತ್ರದಲ್ಲಿಯೂ, ಪ್ರವಾದಿಗಳ ಗ್ರಂಥಗಳಲ್ಲಿಯೂ, ಕೀರ್ತನೆಗಳಲ್ಲಿಯೂ ಬರೆದಿರುವುದೆಲ್ಲಾ ನೆರವೇರುವುದು ಅಗತ್ಯವೆಂದು ನಿಮಗೆ ಹೇಳಲಿಲ್ಲವೇ ಅಂದನು" (ಲೂಕ 24:44).

ಪೌಲನು ಫಿಲಿಪ್ಪಿಯವರಿಗೆ ಬರೆದ ಪತ್ರಿಕೆಯಲ್ಲಿ ಕೆಲವರು ಹೊಟ್ಟೆಕಿಚ್ಚುಪಟ್ಟು,
ಭೇದಭಾವ ಹುಟ್ಟಿಸಬೇಕೆಂಬ ಭಾವದಿಂದ ಕ್ರಿಸ್ತನನ್ನು ಪ್ರಚುರಪಡಿಸುತ್ತಾರೆ. ಇವರಂತೂ
ನಾನು ಸುವಾರ್ತೆಯ ವಿಷಯದಲ್ಲಿ ಉತ್ತರ ಹೇಳುವುದಕ್ಕೆ ಇಲ್ಲಿ ಬಿದ್ದರುತ್ತೇನೆಂದು
ಪ್ರೀತಿಯಿಂದ ಪ್ರಸಿದ್ಧಪಡಿಸುತ್ತಾರೆ. ಆ ಬೇರೆ ತರದವರಾದರೋ, ನಾನು
ಬೇಡಿಬಿದ್ದಿರುವಾಗಲೂ ನನಗೆ ಸಂಕಟವನ್ನು ಎಬ್ಬಿಸಬೇಕೆಂದು ಯೋಚಿಸಿ ಕ್ರಿಸ್ತನನ್ನು
ಯಥಾರ್ಥವಾಗಿ ಪ್ರಸಿದ್ಧಪಡಿಸದೆ ಕಕ್ಷಿಭಾವದಿಂದ ಪ್ರಸಿದ್ಧಿಪಡಿಸುತ್ತಾರೆ. ಯಾವ
ರೀತಿಯಿಂದಾದರೂ, ಕಪಟದಿಂದಾಗಲಿ ಸತ್ಯದಿಂದಾಗಲಿ ಕ್ರಿಸ್ತನನ್ನು
ಪ್ರಸಿದ್ಧಪಡಿಸುವುದುಂಟು, ಇದಕ್ಕೆ ಸಂತೋಷಿಸುತ್ತೇನೆ, ಮುಂದೆಯೂ
ಸಂತೋಷಿಸುವೆನು" ಎಂದು ಹೇಳುತ್ತಾನೆ (1:15-18).

ಕಪಟದಿಂದಾಗಲಿ ಅಥವಾ ಸತ್ಯದಿಂದಾಗಲಿ ಕ್ರಿಸ್ತನನ್ನು ಪ್ರಸಿದ್ಧಿಪಡಿಸಬೇಕೆಂಬುದೇ
ಪೌಲನ ಬಯಕೆ. ಸೈದ್ಧಾಂತಿಕವಾಗಿ ಕ್ರಿಸ್ತನ ಸುವಾರ್ತೆ ಸಾರುವ ನಮ್ಮ ಪ್ರೇರಣೆಯು
ಪ್ರೀತಿಯಿಂದಲೂ, ಸತ್ಯದಿಂದಲೂ ಕೂಡಿದ ಮನೋಭಾವ ಹೊಂದಿರಬೇಕೇ
ಹೊರತು, ಸ್ವಾರ್ಥದ ಮಹತ್ವಾಕಾಂಕ್ಷೆ, ಜಗಳ, ಮತ್ಸರದಿಂದ ಕೂಡಿದ
ಮನೋಭಾವದಿಂದಾಗಿರಬಾರದು.

ಹಾಗಿದ್ದಲ್ಲಿ ಕ್ರಿಸ್ತನ ಸುವಾರ್ತೆ ಸಾರುವುದಕ್ಕಿರುವ ಕೆಲವು ಪ್ರೇರಣೆಗಳು ಹಾಗೂ
ಅದಕ್ಕೆ ಸಿದ್ಧತೆ ಮಾಡಿಕೊಳ್ಳುವ ಕೆಲವು ಮಾರ್ಗಗಳೇನು? ಈ ವಾರ ನಾವು ಆದಿಕ್ರೈಸ್ತ
ಸಭೆಯಲ್ಲಿ ನಡೆದ ಕೆಲವು ಘಟನೆಗಳ ಬಗ್ಗೆ ತಿಳಿದುಕೊಂಡು, ಅವು ಹೇಗೆ
ಸುವಾರ್ತಾಸೇವೆಯಲ್ಲಿ ಮಾರ್ಗದರ್ಶನ ನೀಡುತ್ತವೆಂಬುದರ ಬಗ್ಗೆ ತಿಳಿಯೋಣ.