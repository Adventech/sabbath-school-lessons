---
title:  ಹೆಚ್ಚಿನ ಚಿಂತನೆ
date:   10/11/2023
---

ದೇವರು ನಮಗಾಗಿ ಏನು ಮಾಡಿದ್ದಾನೆ ಹಾಗೂ ನಮ್ಮ
ಜೀವನದಲ್ಲಿ ಏನು ಮಾಡುತ್ತಿದ್ದಾನೆಂಬುದರ ಬಗ್ಗೆ ಕೃತಜ್ಞತಾ ಪೂರ್ವಕವಾಗಿಯೂ
ಹಾಗೂ ಆತನ ಬಗ್ಗೆ ಅಪಾರ ಪ್ರೀತಿ ಹೊಂದಿ ನಾವು ಆತನ ಸುವಾರ್ತಾ
ಸೇವೆಯಲ್ಲಿ ತೊಡಗಬೇಕು. ಅದು ಇನ್ನಾವುದೇ ಬೇರೆ ಪ್ರೇರಣೆಯಿಂದ ಉಂಟಾದಲ್ಲಿ,
ಅದು ನಮ್ಮನ್ನು ದಾರಿ ತಪ್ಪಿಸುತ್ತದೆ. ದೇವರ ವಾಕ್ಯದಲ್ಲಿ ಸಂಪೂರ್ಣವಾಗಿ ಮಗ್ನರಾಗಿ
ಅದರಂತೆ ನಡೆಯುವುದು ಸುವಾರ್ತಾ ಸೇವೆಯ ಯಶಸ್ಸಿಗೆ ಮುಖ್ಯವಾಗಿದೆ.

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು 'ಕ್ರೈಸ್ಟ್ ಆಪ್ಟೆಕ್ಸ್ ಲೆಸನ್ಸ್' ಎಂಬ
ಪುಸ್ತಕದ 129, 130ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ :

"ನಮ್ಮ ವನವು ಕ್ರಿಸ್ತನ ಜೀವನದೊಂದಿಗೆ ನೆಲೆಗೊಂಡಿರಬೇಕು. ಆತನು
ಪರಲೋಕದಿಂದ ಇಳಿದು ಬಂದ ಜೀವದ ರೊಟ್ಟಿ ಹಾಗೂ ಜೀವಜಲವೂ ಆಗಿದ್ದಾನೆ.
ಆತನಿಂದ ನಾವು ಸೇವೆ ಮಾಡುವಾಗ ನಿರಂತರವಾಗಿ ಬಲವನ್ನು ಹೊಂದಬೇಕು.
ನಾವು ಕರ್ತನನ್ನು ಯಾವಾಗಲೂ ಅನುಸರಿಸಿ ನಡೆಯುತ್ತಾ, ಆತನಿಗೆ ಕೃತಜ್ಞತಾ
ಸ್ತುತಿ ಅರ್ಪಿಸಿ ಕೊಂಡಾಡುವಾಗ ನಮ್ಮ ಧಾರ್ಮಿಕ ಜೀವನವು ಯಾವಾಗಲೂ
ಪುನರುಜೀವನಗೊಳ್ಳುತ್ತದೆ. ನಾವು ದೇವರಿಗೆ ಮಾಡುವ ಪ್ರಾರ್ಥನೆಯು
ಸ್ನೇಹಿತನೊಂದಿಗೆ ಸಂಭಾಷಣೆ ಮಾಡುವಂತಿರಬೇಕು. ಆತನು ತನ್ನ
ಗೂಡಾರ್ಥಗಳನ್ನು ನಮಗೆ ವೈಯಕ್ತಿಕವಾಗಿ ತಿಳಿಸುವನು. ಕ್ರಿಸ್ತನ ಸಾನ್ನಿಧ್ಯದಲ್ಲಿರುವಾಗ,
ನಮ್ಮಲ್ಲಿ ಒಂದು ರೀತಿಯ ಮಧುರವಾದ ಸಂತೋಷದ ಭಾವನೆ ಉಂಟಾಗುತ್ತದೆ.
ಹನೋಕನೊಂದಿಗೆ ದೇವರು ಮಾತಾಡಿದಂತೆಯೇ, ನಮ್ಮೊಂದಿಗೆ ಮಾತಾಡುವಾಗ
ನಮ್ಮ ಹೃದಯದಲ್ಲಿ ಉಲ್ಲಾಸ ಉಂಟಾಗುವುದು. ಒಬ್ಬ ಕ್ರೈಸ್ತನ ಜೀವನದಲ್ಲಿ
ಇಂತಹ ಅನುಭವವು ಸತ್ಯವಾಗಿ ಕಂಡುಬಂದಲ್ಲಿ, ಅವನ ಜೀವನದಲ್ಲಿ ಸರಳತೆ,
ನಮ್ರತೆ, ಸಾತ್ವಿಕತೆ ಮುಂತಾದ ಒಳ್ಳೆಯ ಗುಣಗಳು ಕಂಡುಬರುತ್ತವೆ. ಆಗ ಇತರರು
ಅದನ್ನು ನೋಡಿ ಅವನು ಕ್ರಿಸ್ತನೊಂದಿಗಿದ್ದು ಆತನಿಂದ ಕಲಿತಿದ್ದಾನೆಂದು
ತಿಳಿದುಕೊಳ್ಳುವರು".

ಅದೇ ಪುಸ್ತಕದ 67, 68ನೇ ಪುಟಗಳಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ
ತಿಳಿಸುತ್ತಾರೆ :

ಸ್ವಾರ್ಥ ತುಂಬಿರುವ ಜೀವನದಲ್ಲಿ ಯಾವುದೇ ಆತ್ಮೀಕ ಫಲ ಅಥವಾ ಬೆಳವಣಿಗೆ
ಕಂಡುಬರುವುದಿಲ್ಲ. ನೀವು ಕ್ರಿಸ್ತನನ್ನು ಸ್ವಂತ ರಕ್ಷಕನೆಂದು ಅಂಗೀಕರಿಸಿಕೊಂಡಿದ್ದಲ್ಲಿ,
ನೀವು ನಿಮ್ಮ ಬಗ್ಗೆ ಚಿಂತಿಸದೆ, ಇತರರ ಬಗ್ಗೆ ಚಿಂತಿಸಿ ಅವರಿಗೆ ಸಹಾಯ
ಮಾಡಲು ಪ್ರಯತ್ನಿಸಬೇಕು. ಇತರರಿಗೆ ಕ್ರಿಸ್ತನ ಪ್ರೀತಿ, ನಮಗಾಗಿ ಆತನು ಮಾಡಿದ
ತ್ಯಾಗ ಬಲಿದಾನಗಳ ಬಗ್ಗೆ ಮಾತಾಡಬೇಕು. ಕ್ರಿಸ್ತನಂತಹ ನಿಸ್ವಾರ್ಥ ಪ್ರೀತಿ,
ಇತರರಿಗಾಗಿ ಆತನು ಮಾಡಿದ ಸೇವೆಯ ಮನೋಭಾವವನ್ನು ನೀವು
ಪಡೆದುಕೊಂಡಾಗ, ನೀವು ಆತ್ಮೀಕವಾಗಿ ಬೆಳವಣಿಗೆ ಹೊಂದಿ ಫಲಕೊಡುವಿರಿ.
ನಿಮ್ಮ ನಂಬಿಕೆ ಹೆಚ್ಚಾಗುವುದು ಹಾಗೂ ನಿಮ್ಮಲ್ಲಿ ಪ್ರೀತಿಯು ಪರಿಪೂರ್ಣವಾಗುವುದು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಪೌಲನು ಫಿಲಿಪ್ಪಿಯವರಿಗೆ ಬರೆದ ಪತ್ರಿಕೆಯಲ್ಲಿ ಕೆಲವರು ಕ್ರಿಸ್ತನ
ಸುವಾರ್ತೆಯನ್ನು ಹೊಟ್ಟೆಕಿಚ್ಚುಪಟ್ಟು ಭೇದಭಾವದಿಂದ, ಸಂಕಟ
ಹುಟ್ಟಿಸಬೇಕೆಂದು ಹಾಗೂ ಯಥಾರ್ಥವಾಗಿ ಸಾರದೆ ಕಪಟತನದಿಂದ
ಪ್ರಸಿದ್ಧಪಡಿಸುತ್ತಾರೆಂದು ಹೇಳಿದ್ದಾನೆ (1:15-17), ನಾವು ಯಾಕೆ ಆ ರೀತಿ
ಮಾಡಬಾರದು?`

`ದೇವರು ಹಾಗೂ ಆತನ ಪ್ರೀತಿಯನ್ನು ನೀವು ನಿಮ್ಮ ಜೀವನದಲ್ಲಿ ಹೇಗೆ
ಅನುಭವಿಸಿದ್ದೀರಿ? ನಿಮ್ಮ ಅನುಭವದ ಮೂಲಕ ಇತರರಿಗೆ
ಪ್ರಾಮಾಣಿಕವಾಗಿಯೂ, ಯಥಾರ್ಥವಾಗಿಯೂ ಕ್ರಿಸ್ತನ ಪ್ರೀತಿಯನ್ನು ಹಾಗೂ
ಆತನ ಒಳ್ಳೇತನವನ್ನು ಇತರರಿಗೆ ತಿಳಿಸುವಿರಾ?`

`3. ದೇವರಿಗಾಗಿ ಕಾದುಕೊಂಡಿರುವಾಗ ನಿಮ್ಮ ಅನುಭವವೇನಾಗಿತ್ತು? ಇದು
ಆತನ ಬಗ್ಗೆ ನಂಬಿಕೆಯಿಂದ ಭರವಸೆಯಿಡಬೇಕೆಂಬುದರ ಬಗ್ಗೆ ಏನು
ತಿಳಿಸುತ್ತದೆ? (ಶಿಷ್ಯರು ಪವಿತ್ರಾತ್ಮನ ವರಕ್ಕಾಗಿ ಕಾದುಕೊಂಡಿದ್ದರೆಂಬುದು
ನಮ್ಮ ನೆನಪಿನಲ್ಲಿರಲಿ).`