---
title:  ಹೆಚ್ಚಿನ ಚಿಂತನೆ
date:   22/11/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಲೆಟ್ನಾಟ್ ಇವರ್ಹಾರ್ಟ್ಸ್ ಬಿ ಟ್ರಬಲ್ಡ್' ಎಂಬ ಅಧ್ಯಾಯ ಓದಿರಿ. 'ಕ್ರೈಸ್ಟ್ಸ್ ಆಬೆÓಕ್ಟ್ ಲೆಸನ್ಸ್' ಪುಸ್ತಕದ 105ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ:

"ಸತ್ಯವು ಬಂಗಾರದ ನಿಧಿಯಂತೆ ಇಬ್ರಿಯರಿಗೆ ವಹಿಸಲ್ಪಟ್ಟಿತು. ಅವರ ಆರ್ಥಿಕ ವ್ಯವಸ್ಥೆಯು ಸ್ವತಃ ಕ್ರಿಸ್ತನಿಂದಲೇ ಸ್ಥಾಪಿಸಲ್ಪಟ್ಟಿತು. ವಿಮೋಚನೆಯ ಮಹಾಸತ್ಯವು ಸಂಕೇತಗಳು ಮತ್ತು ವಿಧಾನಗಳ ಮೂಲಕ ಮರೆಮಾಡಲ್ಪಟ್ಟಿದ್ದವು. ಈ ಎಲ್ಲಾ ಸಂಕೇತಗಳು ಸೂಚಿಸುತ್ತಿದ್ದ ಕ್ರಿಸ್ತನು ಈ ಲೋಕಕ್ಕೆ ಬಂದಾಗ, ಯೆಹೂದ್ಯರು ಆತನನ್ನು ಗುರುತಿಸಲಿಲ್ಲ. ಧರ್ಮಶಾಸ್ತ್ರವು ಅವರಲ್ಲಿತ್ತು. ಆದರೆ ತಲೆಮಾರುಗಳಿಂದ ಯೆಹೂದ್ಯರು ಅನುಸರಿಸಿಕೊಂಡು ಬಂದಿದ್ದ. ಸಂಪ್ರದಾಯಗಳು, ತಮಗೆ ಬಂದಂತೆ ಧರ್ಮಶಾಸ್ತ್ರವನ್ನು ವ್ಯಾಖ್ಯಾನಿಸಿದ್ದು- ಇವುಗಳ ಕಾರಣದಿಂದ ಕ್ರಿಸ್ತನಲ್ಲಿದ್ದ ಸತ್ಯವು ಅವರಿಂದ ಮರೆಮಾಡಲ್ಪಟ್ಟಿತು. ಎಲ್ಲಾ ಜ್ಞಾನವಿವೇಕಗಳ ಭಂಡಾರವು ಅವರ ಮುಂದೆ ತೆರೆಯಲ್ಪಟ್ಟಿತ್ತು, ಆದರೆ ಅವರು ಅದನ್ನು ತಿಳಿಯಲಿಲ್ಲ.

"ದೇವರು ಜನರಿಂದ ತನ್ನ ಸತ್ಯವನ್ನು ಮರೆಮಾಡುವುದಿಲ್ಲ. ಆದರೆ ಅವರು ತಮ್ಮದೇ ಆದ ಕಾರ್ಯಗಳ ಮೂಲಕ ಅದನ್ನು ಅಸ್ಪಷ್ಟವಾಗುವಂತೆ ಮಾಡುತ್ತಾರೆ. ತಾನು ವಾಗ್ದಾನ ಮಾಡಲ್ಪಟ್ಟ ಮೆಸ್ಸೀಯನೆಂಬುದಕ್ಕೆ ಕ್ರಿಸ್ತನು ಯೆಹೂದ್ಯರಿಗೆ ಸಾಕಷ್ಟು ಸಾಕ್ಷ್ಯಾಧಾರ ಒದಗಿಸಿದನು. ತಾವು ಆತನ ಬೋಧನೆಗಳನ್ನು ಅನುಸರಿಸಿ ಆತನನ್ನು ಅಂಗೀಕರಿಸಿಕೊಂಡಲ್ಲಿ ತಾವು ಇಷ್ಟೊಂದು ವರ್ಷಗಳಿಂದ ಕಾಪಾಡಿ ಪೋಷಿಸಿಕೊಂಡು ಬಂದಿರುವ ಸಂಪ್ರದಾಯಗಳು, ಸ್ವಾರ್ಥ ಮತ್ತು ಭಕ್ತಿಹೀನತೆಯನ್ನು ಬಿಡಬೇಕಾಗುತ್ತದೆಂದು ಅವರು ಅಂದುಕೊಂಡರು. ನಿತ್ಯವಾದ ಹಾಗೂ ಎಂದೆಂದಿಗೂ ಬದಲಾಗದಂತ ಸತ್ಯವನ್ನು ಅಂಗೀಕರಿಸಿಕೊಳ್ಳಲು ಅವರು ತ್ಯಾಗಮಾಡಬೇಕಾಗಿತ್ತು. ಈ ಕಾರಣದಿಂದ ಯೆಹೂದ್ಯ ಧಾರ್ಮಿಕ ನಾಯಕರು ಕ್ರಿಸ್ತನಲ್ಲಿ ದೃಢನಂಬಿಕೆ ಉಂಟುಮಾಡುವಂತೆ ದೇವರು ಕೊಟ್ಟ ನಿರ್ಣಾಯಕವಾದ ಸಾಕ್ಷ್ಯಾಧಾರವನ್ನು ಒಪ್ಪಿಕೊಳ್ಳಲಿಲ್ಲ.

"ಅವರು ಹಳೆಯ ಒಡಂಬಡಿಕೆಯ ಧರ್ಮಶಾಸ್ತ್ರದಲ್ಲಿ ನಂಬಿಕೆ ಇಟ್ಟಿದ್ದೇವೆಂದು ಹೇಳಿಕೊಂಡರೂ ಕ್ರಿಸ್ತನ ಜೀವನ ಮತ್ತು ಗುಣನಡತೆಯ ಬಗ್ಗೆ ಅದರಲ್ಲಿ ತಿಳಿಸಿರುವ ಸಾಕ್ಷಿಗಳನ್ನು ಸ್ವೀಕರಿಸಲು ಅವರು ನಿರಾಕರಿಸಿದರು. ಸುವಾರ್ತೆಯ ನಿಧಿ, ಮಾರ್ಗ, ಸತ್ಯ ಮತ್ತು ಜೀವವು ಅವರೊಂದಿಗಿತ್ತು. ಆದರೆ ಅವರು ಪರಲೋಕವು ನೀಡಿದ ಅತ್ಯಂತ ಶ್ರೇಷ್ಠವಾದ ಉಡುಗೊರೆಯನ್ನು ತಿರಸ್ಕರಿಸಿದರು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕ್ರಿಸ್ತನ ಜೀವನದಲ್ಲಿ ನೆರವೇರಿದ ಪ್ರವಾದನೆಗಳು ಹೇಗೆ ನಮ್ಮ ನಂಬಿಕೆಯನ್ನು ದೃಢಪಡಿಸುತ್ತವೆ?`

`ಯೆಹೂದ್ಯ ಧಾರ್ಮಿಕ ನಾಯಕರು ಕ್ರಿಸ್ತನನ್ನು ನಂಬದಂತೆ ಮಾಡಿದ ಮೂರು- ನಾಲ್ಕು ಅಡೆತಡೆಗಳು ಯಾವುವು? ಈ ತತ್ವಗಳು ಇಂದು ನಮ್ಮಲ್ಲಿ ಮತ್ತು ಲೋಕದಲ್ಲಿ ಹೇಗೆ ಕಂಡುಬರುತ್ತವೆ?`

`ನಮ್ಮ ವಿಶ್ವಾಸ ಹಾಗೂ ನಂಬಿಕೆಯನ್ನು ಹೇಗೆ ಬಲಪಡಿಸಬಹುದು?`

`ಧರ್ಮಶಾಸ್ತ್ರವು ಅಂದರೆ ಸತ್ಯವೇದವು ಪವಿತ್ರಾತ್ಮನಿಂದ ಪ್ರೇರಿತವಾದ ಅಧಿಕಾರಯುಕ್ತ ಗ್ರಂಥವಾಗಿದೆ? ಈ ಅಧಿಕಾರದ ಮೇಲೆ ಸಂಶಯ ಹುಟ್ಟಿಸುವ ಯಾವುದನ್ನೇ ಆಗಲಿ ನಾವು ಯಾಕೆ ತಿರಸ್ಕರಿಸಬೇಕು?`