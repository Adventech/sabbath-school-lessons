---
title:  ಹಳೆಯ ಒಡಂಬಡಿಕೆಯಲ್ಲಿ ಯೇಸುವಿನ ಬಗ್ಗೆ ಪ್ರವಾದನೆಗಳು - ಭಾಗ 2
date:   20/11/2024
---

ಯೇಸುಸ್ವಾಮಿಯು ಯೆಹೂದ್ಯರಿಗೆ- "ಶಾಸ್ತ್ರಗಳಿಂದ ನಿತ್ಯಜೀವವು ದೊರೆಯುತ್ತದೆಂದು ನೀವು ನೆನಸಿ ಅವುಗಳನ್ನು ವಿಚಾರಿಸುತ್ತೀರಲ್ಲಾ, ಅವುಗಳೂ ನನ್ನ ವಿಷಯದಲ್ಲಿ ಸಾಕ್ಷಿ ಕೊಡುವವುಗಳಾಗಿವೆ" ಎಂದು ಹೇಳಿದನು (ಯೋಹಾನ 5:39). ಸ್ವತಃ ತನ್ನ ಬಗ್ಗೆಯೇ ಆತನು ಎಂತಹ ಅದ್ಭುತವಾದ ಸಾಕ್ಷಿ ಕೊಡುತ್ತಿದ್ದನಲ್ಲವೇ!

ಯೇಸುಸ್ವಾಮಿಯು ತನ್ನ ಬಗ್ಗೆ ಹಳೆಯ ಒಡಂಬಡಿಕೆಯಲ್ಲಿ ತಿಳಿಸಿದ ನೂರಾರು ಪ್ರವಾದನೆಗಳನ್ನು ನೆರವೇರಿಸಿದ್ದಾನೆಂದು ಸತ್ಯವೇದದ ಕೆಲವು ವಿದಾ್ವಂಸರು ಅಭಿಪ್ರಾಯ ಪಡುತ್ತಾರೆ. ಸಂಖ್ಯೆಗಳು ಎಷ್ಟೇ ಇರಲಿ, ಒಬ್ಬ ಮನುಷ್ಯನಲ್ಲಿ ಇಷ್ಟೊಂದು ಪ್ರವಾದನೆಗಳು ನೆರವೇರಿವೆ ಎಂಬುದು ದಿಗ್ಭ್ರಮೆ ಉಂಟುಮಾಡುತ್ತದೆ.

ಕ್ರಿಸ್ತನ ಜನನ, ಜೀವನ ಹಾಗೂ ಮರಣ- ಇವೆಲ್ಲವೂ ಹಳೆಯ ಒಡಂಬಡಿಕೆಯಲ್ಲಿ ಮುಂದಾಗಿ ತಿಳಿಸಲ್ಪಟ್ಟಿವೆ ಎಂಬುದರಲ್ಲಿ ಯಾವುದೇ ಸಂಶಯವಿಲ್ಲ. ಆತನೇ ಬರಬೇಕಾದ ಮೆಸ್ಸೀಯನೆಂಬುದಕ್ಕೆ ಇವು ಆಶ್ಚರ್ಯಕರವಾದ ಸಾಕ್ಷ್ಯಾಧಾರಗಳಾಗಿವೆ. ಸುವಾರ್ತಿಕನಾದ ಯೋಹಾನನು ಯೇಸುವು ಯಾರು ಎಂಬುದನ್ನು ಸೂಚಿಸುವುದಕ್ಕೆ ಮಾತ್ರವಲ್ಲ, ನಾವು ಆತನನು ನಂಬಿ ಆತನು ಕೊಡುವ ರಕ್ಷಣೆಯನ್ನು ಅಂಗೀಕರಿಸಿಕೊಳ್ಳುವುದಕ್ಕೆ ಸಾಕ್ಷ್ಯಾಧಾರವಾಗಿ ಹಳೆಯ ಒಡಂಬಡಿಕೆಯ ವಾಕ್ಯಗಳನ್ನು ಪದೇಪದೇ ಉದಾಹರಿಸುತ್ತಾನೆ.

**ಯೋಹಾನನು ತನ್ನ ಸುವಾರ್ತೆಯಲ್ಲಿ ಉದಾಹರಿಸುವ ಹಳೆಯ ಒಡಂಬಡಿಕೆಯ ವಾಕ್ಯಗಳು ಮೆಸ್ಸೀಯನ ಬಗ್ಗೆ ತಿಳಿಸಿರುವ ಪ್ರವಾದನೆಗಳು ಯೇಸುವಿನಲ್ಲಿ ನೆರವೇರಿವೆ ಎಂಬುದನ್ನು ಹೇಗೆ ತಿಳಿಸುತ್ತವೆ?**

`ಯೋಹಾನ 12:13; ಕೀರ್ತನೆ 118:26`

`ಯೋಹಾನ 12:14,15; ಜೆಕರ್ಯ 9:9`

`ಯೋಹಾನ 13:18 ಕೀರ್ತನೆ 41:9`

`ಯೋಹಾನ 19:37 ಜೆಕರ್ಯ 12:10; 13:6`

`ನಿಮ್ಮ ಕ್ರೈಸ್ತ ನಂಬಿಕೆಯಲ್ಲಿ ನೀವು ಎಷ್ಟೊಂದು ಬಲವಾಗಿ ಬೇರೂರಿದ್ದೀರಿ? ನಿಮಗೆ ಯಾರಾದರೂ ಯೇಸುವು ಮೆಸ್ಸೀಯನೆಂದು ನೀವು ಯಾಕೆ ನಂಬಿದ್ದೀರೆಂದು ಪ್ರಶ್ನಿಸಿದಲ್ಲಿ, ನಿಮ್ಮ ಉತ್ತರವೇನಾಗಿದೆ? ನಿಮ್ಮ ನಂಬಿಕೆಯನ್ನು ಯಾವ ಆಧಾರದಲ್ಲಿ ಸಮರ್ಥಿಸಿಕೊಳ್ಳುವಿರಿ?`