---
title:  ನಂಬುವುದು ಹಾಗೂ ಹೊಸದಾಗಿ ಹುಟ್ಟುವುದು
date:   26/11/2024
---

`ಯೋಹಾನ 1:12,13ನೇ ವಚನಗಳನ್ನು ಓದಿರಿ. ಇಲ್ಲಿ ಕ್ರೈಸ್ತನಾಗುವುದಕ್ಕೆ ಕೊಡಲಾಗಿರುವ ವಿವಿಧ ಹಂತಗಳು ಯಾವುವು?`

"ಯೇಸು, ದೇವಕುಮಾರನಾದ ಕ್ರಿಸ್ತನೆಂದು ನಾವು ನಂಬುವಂತೆಯೂ, ನಂಬಿ ಆತನ ಹೆಸರಿನ ಮೂಲಕ ನಿತ್ಯಜೀವವನ್ನು ಪಡೆದುಕೊಳ್ಳಬೇಕೆಂಬ ಉದ್ದೇಶದಿಂದ ಯೋಹಾನನು ತನ್ನ ಸುವಾರ್ತೆಯನ್ನು ಬರೆದಿದ್ದಾನೆ (20:31). ಈ ಕಾರ್ಯ ವಿಧಾನವನ್ನು ಯೋಹಾನ 1:12,13ನೇ ವಚನಗಳಲ್ಲಿ ಎರಡು ಹಂತಗಳಲ್ಲಿ ವಿವರಿಸಲಾಗಿದೆ. ಮೊದಲನೆಯದಾಗಿ ನಾವು ಆತನನ್ನು ಅಂಗೀಕರಿಸಬೇಕು ಅಂದರೆ ಆತನಲ್ಲಿ ನಂಬಿಕೆಯಿಡಬೇಕು. ಎರಡನೆಯದಾಗಿ ಆಗ ಆತನು ನಮಗೆ ದೇವರ ಮಕ್ಕಳಾಗುವ ಅಧಿಕಾರ ಕೊಡುತ್ತಾನೆ. ಅಂದರೆ ನಾವು ದೇವರಿಂದಲೇ ಹುಟ್ಟಿದವರಾಗುತ್ತೇವೆ. ಈ ಕಾರಣದಿಂದ ನಾವು ಕ್ರೈಸ್ತರಾಗುವುದಕ್ಕೆ ಮಾನವ ಮತ್ತು ದೈವೀಕ ಈ ಎರಡೂ ಅಂಶಗಳಿರಬೇಕು. ಆದುದರಿಂದ ನಾವು ನಂಬಿಕೆಯಿಂದ ವರ್ತಿಸಿ ಆತನನ್ನು ಅಂಗೀಕರಿಸಿಕೊಳ್ಳಬೇಕು ಹಾಗೂ ಮುಕ್ತವಾಗಿ ಆತನ ಬೆಳಕನ್ನು ಸ್ವೀಕರಿಸಬೇಕು. ಆದರೆ ದೇವರು ಮಾತ್ರ ನಮ್ಮ ಹೃದಯಗಳನ್ನು ಪುನರುಜ್ಜೀವನ- ಗೊಳಿಸುತ್ತಾನೆ (Regenerate).

ದೇವರ ವಾಕ್ಯವನ್ನು ಕೇಳುವುದರ ಮೂಲಕ ನಂಬಿಕೆಯು ಆತನಿಂದ ಒಂದು ವರವಾಗಿ ಕೊಡಲ್ಪಡುತ್ತದೆ. ನಾವು ಕ್ರಿಸ್ತನಲ್ಲಿ ನೈಜವಾದ ಹಾಗೂ ದೃಢವಾಗಿ ನೆಲೆಗೊಂಡಿರುವ ನಂಬಿಕೆ ಹೊಂದಿರಬೇಕಾದಲ್ಲಿ, ಆತನ ವಾಕ್ಯದಲ್ಲಿ ತಿಳಿಸಲ್ಪಟ್ಟಿರುವಂತೆ ಆತನನ್ನು ತಿಳಿದುಕೊಳ್ಳಬೇಕು. ಮಾನವರ ಹೃದಯಗಳನ್ನು ಬೆಳಗಿಸುವ ಪವಿತ್ರಾತ್ಮನು ನಮ್ಮಲ್ಲಿ ತನ್ನ ಕಾರ್ಯಮಾಡಿ ದೇವರಲ್ಲಿ ನಂಬಿಕೆ ಉಂಟುಮಾಡುತ್ತಾನೆ.

ಮಗನಾದ ಯೇಸುಕ್ರಿಸ್ತನನ್ನು ಮೆಸ್ಸೀಯನೆಂದು ನಂಬಿ ಅಂಗೀಕರಿಸುವವರು ನಿತ್ಯಜೀವ ಹೊಂದುತ್ತಾರೆ. "ನನ್ನ ವಾಕ್ಯವನ್ನು ಕೇಳಿ ನನ್ನನ್ನು ಕಳುಹಿಸಿದಾತನನ್ನು ನಂಬುವವನು ನಿತ್ಯಜೀವವನ್ನು ಹೊಂದಿದ್ದಾನೆ" ಎಂದು ಯೇಸು ಹೇಳಿದ್ದಾನೆ (ಯೋಹಾನ 5:24, 38, 47). ಆದರೆ ಪವಿತ್ರಾತ್ಮನು ತಾನೇ ನಮ್ಮಲ್ಲಿ ಪಾಪ, ನೀತಿ, ನಾ್ಯಯತೀರ್ಪು- ಈ ವಿಷಯಗಳಲ್ಲಿ ಅರುಹನ್ನು ಹುಟ್ಟಿಸುತ್ತಾನೆ (ಯೋಹಾನ 16:8 ಹಾಗೂ ರೋಮಾಯ 8:16).

`ರೋಮಾಯ 8:16ನೇ ವಚನ ಓದಿರಿ. ಯೇಸುವಿನಲ್ಲಿ ನಿತ್ಯಜೀವ ದೊರೆಯುತ್ತದೆಂಬ ಬಗ್ಗೆ ಯಾವ ಸಿದ್ಧಾಂತವು ಇಲ್ಲಿ ಕೊಡಲ್ಪಟ್ಟಿದೆ?`

ನಮ್ಮ ಹೃದಯಗಳಲ್ಲಿ ಪವಿತ್ರಾತ್ಮನ ಕ್ರಿಯೆಯ ಆಧಾರದಲ್ಲಿ ನೆಲೆಗೊಂಡಿರುವ ನಂಬಿಕೆ, ಸತ್ಯವೇದದ ಮೇಲಿನ ನಂಬಿಕೆಯು ನಮ್ಮ ವಿಶ್ವಾಸಕ್ಕೆ ಅಸ್ತಿವಾರವಾಗಿದೆ. ನಂಬಿಕೆಯು ನೋಡುವ ಕಣ್ಣುಗಳಿಗೆ ಮತ್ತು ಕೇಳುವ ಕಿವಿಗಳಿಗೆ ಮಹಾಆಶೀರ್ವಾದವಾಗಿದೆ. ಮಾನವರ ಮತ್ತು ಚಿಂತನೆಯ ಪ್ರಕಾರ ನಾವು ಯಾವುದಾದನ್ನಾದರೂ ನಂಬುವುದಕ್ಕೆ ಅಗತ್ಯವಾದ ಒಂದು ಮಾನದಂಡ ಅಥವಾ ಆಧಾರವಿರಬೇಕು. ಆದರೆ ಇದಕ್ಕೆ ವ್ಯತಿರಿಕ್ತವಾಗಿ ಸತ್ಯವೇದದ ಪ್ರಕಾರ ನಂಬಿಕೆಯು ಒಂದು ಅಸ್ತಿವಾರವಾಗಿದ್ದು, ದೇವರಿಂದ ಉಚಿತಾರ್ಥವಾಗಿ ಬರುವ ವರವಾಗಿದೆ (ಎಫೆಸ 2:8; 1 ಕೊರಿಂಥ 1:17-24 ಹಾಗೂ 2:1-6). ನಾವು ನಂಬಿಕೆಯೆಂಬ ಅಸ್ತಿವಾರದಲ್ಲಿ ಆರಂಭಿಸುತ್ತೇವೆ ಹಾಗೂ ಅಲ್ಲಿಂದ ಕೃಪೆಯಲ್ಲಿಯೂ, ತಿಳುವಳಿಕೆಯಲ್ಲಿಯೂ ಆತ್ಮೀಕ ಬೆಳವಣಿಗೆ ಹೊಂದುತ್ತೇವೆ.

`ನಿಮ್ಮ ನಂಬಿಕೆಗೆ ಆಧಾರವೇನೆಂದು ಯಾರಾದರೂ ಕೇಳಿದಲ್ಲಿ, ನಿಮ್ಮ ಉತ್ತರವೇನಾಗಿದೆ?`