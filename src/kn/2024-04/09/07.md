---
title:  ಹೆಚ್ಚಿನ ಚಿಂತನೆ
date:   29/11/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಗಾಡ್ ವಿತ್ ಹಸ್' ಹಾಗೂ 'ಕಾಂಟ್ರೊವರ್ಸಿ' ಎಂಬ ಅಧ್ಯಾಯಗಳನ್ನು ಓದಿರಿ.

'ಗಾಡ್‌ವಿತ್ ಹಸ್' ಎಂಬ ಅಧ್ಯಾಯದಲ್ಲಿ ಹೀಗೆ ತಿಳಿಸಲಾಗಿದೆ:

"ಯೇಸುಕ್ರಿಸ್ತನು ತನ್ನನ್ನು ಬರಿದುಮಾಡಿಕೊಂಡು ಮಾನವನಾಗಿ ಈ ಲೋಕಕ್ಕೆ ಬಂದ ಆತನ ಸ್ವಭಾವವು ಸೈತಾನನ ಗುಣಕ್ಕೆ ವಿರುದ್ಧವಾಗಿದೆ. ಆತನು ದಾಸನ ರೂಪವನ್ನು ಧರಿಸಿದನು. ತನ್ನನ್ನು ತಗ್ಗಿಸಿಕೊಂಡು ಮರಣವನ್ನು ಅಂದರೆ ಶಿಲುಬೆಯ ಮರಣವನ್ನಾದರೂ ಹೊಂದುವಷ್ಟು ವಿಧೇಯನಾದನು (ಫಿಲಿಪ್ಪಿ 2:8). ಆತನು ಯಾಜಕನೂ ಹಾಗೂ ಬಲಿಪಶುವೂ ಆಗಿದ್ದನು". ನಮ್ಮ ದ್ರೋಹಗಳ ದೆಸೆಯಿಂದ ಅವನಿಗೆ ಗಾಯವಾಯಿತು. ನಮ್ಮ ಅಪರಾಧಗಳ ನಿಮಿತ್ತ ಅವನು ಜಜ್ಜಲ್ಪಟ್ಟನು. ನಮಗೆ ಸುಕ್ಷೇಮವನ್ನುಂಟು ಮಾಡುವ ದಂಡನೆಯನ್ನು ಅವನು ಅನುಭವಿಸಿದನು" (ಯೆಶಾಯ 53:5).

"ಪಾಪಿಗಳಾದ ನಮ್ಮನ್ನು ಯೋಗ್ಯರನಾಗಿ ಮಾಡುವುದಕ್ಕಾಗಿ ಕ್ರಿಸ್ತನು ನಮಗೆ ಬರಬೇಕಾದ ದಂಡನೆಯನ್ನು ತಾನು ಅನುಭವಿಸಿದನು. ಆತನಲ್ಲಿ ಪಾಪವಿಲ್ಲದಿದ್ದರೂ ನಮ್ಮ ಪಾಪಗಳಿಗಾಗಿ ಆತನು ತೀರ್ಪಿಗೆ ಒಳಗಾದನು. ನಾವು ಅನೀತಿವಂತರಾಗಿದ್ದರೂ ನಮ್ಮನ್ನು ನೀತಿವಂತರನ್ನಾಗಿ ಮಾಡಬೇಕೆಂದು ಕ್ರಿಸ್ತನು ಬಾಧೆ ಅನುಭವಿಸಿದನು. ಆತನಲ್ಲಿರುವ ಜೀವವನ್ನು ನಾವು ಪಡೆದುಕೊಳ್ಳಬೇಕೆಂಬ ಉದ್ದೇಶದಿಂದ, ನಮಗೆ ಬದಲಾಗಿ ಆತನು ಮರಣಹೊಂದಿದನು, "ಆತನ ಬಾಸುಂಡೆಗಳಿಂದ ನಮಗೆ ಗುಣವಾಯಿತು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೇಸುಸ್ವಾಮಿಯು ಈ ಲೋಕವನ್ನು ರಕ್ಷಿಸಬೇಕೆಂದು ತನ್ನ ಅಮೂಲ್ಯವಾದ ಪ್ರಾಣಕೊಟ್ಟನು. ಇಂತಹ ಅದ್ಭುತ- ಸತ್ಯವನ್ನು ಇತರರೂ ಸಹ ತಿಳಿದುಕೊಂಡು ನಂಬಿಕೆಯಿಂದ ಆತನನ್ನು ಅಂಗೀಕರಿಸುವಂತೆ ನಾವು ಅವರಿಗೆ ಹೇಗೆ ಸಹಾಯ ಮಾಡಬಹುದು?`

`ಲೌಕಿಕವಾದ ರೀತಿಯಲ್ಲಿ ಮಾನವರು ತೆಗೆದುಕೊಳ್ಳುವ ನಿರ್ಧಾರಗಳಿಗೂ ಮತ್ತು ದೈವೀಕವಾದ ವಾಕ್ಯದ ಆಧಾರದಲ್ಲಿ ಮಾಡುವ ನಿರ್ಧಾರಗಳಿಗೂ ಇರುವ ಪ್ರಮುಖವಾದ ವ್ಯತ್ಯಾಸಗಳೇನು?`

`ತರ್ಕ ಮತ್ತು ವಿವೇಚನಾ ಶಕ್ತಿಯಿಂದ ದೇವರವಾಕ್ಯವನ್ನು ಅರ್ಥಮಾಡಿಕೊಳ್ಳ ಬಹುದೇ? ದೇವರ ಮೇಲಿನ ನಿಮ್ಮ ನಂಬಿಕೆಗೆ ತಾರ್ಕಿಕ (ಐogiಛಿಚಿಟ) ಮತ್ತು ವಿವೇಚನಾಶೀಲತೆಯ (ಖಚಿಣioಟಿಚಿಟ) ಕಾರಣಗಳು ಯಾವುವು? ಇವು ದೇವರ ಅಸ್ತಿತ್ವ ಹಾಗೂ ರಕ್ಷಣಾ ಯೋಜನೆಯನ್ನು ಹೇಗೆ ಸೂಚಿಸುತ್ತವೆ?`

`ನಿಮ್ಮ ನಂಬಿಕೆಯು ಯಾವುದರ ಮೇಲೆ ಆಧಾರಗೊಂಡಿದೆ? ಯಾರಾದರೂ ನಿಮ್ಮನ್ನು ಯಾಕೆ ಸುವಾರ್ತೆ ಹಾಗೂ ಕ್ರಿಸ್ತನಲ್ಲಿ ನಂಬಿಕೆ ಇಟ್ಟಿದ್ದೀರೆಂದು ಕೇಳಿದಲ್ಲಿ ನಿಮ್ಮ ಉತ್ತರವೇನಾಗಿದೆ?`