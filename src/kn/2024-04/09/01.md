---
title:  ನಿತ್ಯಜೀವದ ಮೂಲ
date:   23/11/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಯೋಹಾನ 1:4,12; 13; 6:61-68 ಹಾಗೂ ಯೋಹಾನ 10:10; ಅರಣ್ಯಕಾಂಡ 13:23-33 ಮತ್ತು ಮತ್ತಾಯ 4:1-4ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಾನೇ ಮಾರ್ಗವೂ, ಸತ್ಯವೂ, ಜೀವವೂ ಆಗಿದ್ದೇನೆ. ನನ್ನ ಮೂಲಕವಾಗಿ ಹೊರತು, ಯಾರೂ ತಂದೆಯ ಬಳಿಗೆ ಬರುವುದಿಲ್ಲ" (ಮತ್ತಾಯ 14:6).

ಯೋಹಾನನ ಸುವಾರ್ತೆಯಲ್ಲಿ ಯೆಹೂದ್ಯ ಧಾರ್ಮಿಕ ನಾಯಕರು ಯೇಸುವನ್ನು ನೀನಾರೆಂದು ಕೇಳಿದಾಗ, ತಾನು ದೇವರಾಗಿದ್ದೇನೆಂದು ತಿಳಿಸಲು 'ಇರುವಾತನೇ ಆಗಿದ್ದೇನೆ' ಎಂದು ಉತ್ತರಕೊಟ್ಟನು. ಇದು ನಿಸ್ಸಂದೇಹವಾಗಿ ಸ್ವತಃ ಕರ್ತನಾದ ದೇವರನ್ನು ಸೂಚಿಸುತ್ತದೆ. ಉರಿಯುವ ಪೊದೆಯಲ್ಲಿ ಕರ್ತನಾದ ಯೆಹೋವನು ಮೋಶೆಗೆ ಕಾಣಿಸಿಕೊಂಡು 'ಇರುವಾತನೇ ಆಗಿದ್ದೇನೆ ಎಂದು ತಿಳಿಸಿದನು (ವಿಮೋಚನಕಾಂಡ 3:14). ಇದೇ ದೇವರು "ನರಾವತಾರವೆತ್ತಿ ನಮ್ಮ ಮಧ್ಯದಲ್ಲಿ ವಾಸಮಾಡಿದನು. ನಾವು ಆತನ ಮಹಿಮೆಯನ್ನು ನೋಡಿದೆವು; ಆ ಮಹಿಮೆಯು ತಂದೆಯ ಬಳಿಯಿಂದ ಬಂದ ಒಬ್ಬನೇಮಗನಿಗೆ ಇರತಕ್ಕ ಮಹಿಮೆ. ಆತನು ಕೃಪೆಯಿಂದಲೂ, ಸತ್ಯದಿಂದಲೂ ತುಂಬಿದವನಾಗಿದ್ದನು" ಎಂದು ಯೋಹಾನನು ತಿಳಿಸುತ್ತಾನೆ (1:14).

"ನಾನೇ' ಅಂದರೆ ಇರುವಾತನೇ ಆಗಿದ್ದೇನೆಂಬ ಸತ್ಯಾಂಶವು ಯೋಹಾನನ ಸುವಾರ್ತೆಯಾದ್ಯಂತ ಕಂಡುಬರುತ್ತದೆ. "ನಾನೇ ಮಾರ್ಗವೂ, ಸತ್ಯವೂ, ಜೀವವೂ ಆಗಿದ್ದೇನೆ" ಎಂಬ ಈ ವಾರದ ಸ್ಮರಣವಾಕ್ಯವು ಈ ಅಂಶವನ್ನು ತೋರಿಸುತ್ತದೆ. "ನಾನೇ ಲೋಕಕ್ಕೆ ಬೆಳಕು, ಜೀವದರೊಟ್ಟಿ, ನಾನೇ ಒಳ್ಳೇಕುರುಬ, ನಾನೇ ಕುರಿಗಳಿಗೆ ಬಾಗಿಲು ಹಾಗೂ ನಾನೇ ನಿಜವಾದ ದ್ರಾಕ್ಷೇ ಬಳ್ಳಿ ಎಂದು ಯೋಹಾನನ ಸುವಾರ್ತೆಯಲ್ಲಿ ಕ್ರಿಸ್ತನ ಬಗ್ಗೆ ತಿಳಿಸಲಾಗಿದೆ.

ಈ ವಾರದ ಪಾಠದಲ್ಲಿ ನಾವು ಯೋಹಾನನು ತನ್ನ ಸುವಾರ್ತೆಯಲ್ಲಿ ದೇವರ ಬಗ್ಗೆ ತಿಳಿಸಿರುವ ವಿಷಯಗಳನ್ನು ಕಲಿಯಲಿದ್ದೇವೆ. ಅಲ್ಲದೆ ಯೇಸುವು ವಾಗ್ದಾನ ಮಾಡಲ್ಪಟ್ಟ ಬರಬೇಕಾದ ಮೆಸ್ಸೀಯನಾಗಿದ್ದಾನೆಂಬುದಕ್ಕೆ ಬಲವಾದ ಸಾಕ್ಷ್ಯಾಧಾರ- ಗಳಿದ್ದರೂ, ಕೆಲವರು ಆತನನ್ನು ತಿರಸ್ಕರಿಸಿದರು. ಈ ವಿಷಯವನ್ನೂ ಸಹ ನಾವು ಸಂಪೂರ್ಣವಾಗಿ ತಿಳಿದುಕೊಳ್ಳೋಣ. ಎರಡು ಕಾರಣಗಳಿಗಾಗಿ ನಾವು ಇದನ್ನು ಕಲಿಯೋಣ. ಮೊದಲನೆಯದಾಗಿ ಯೆಹೂದ್ಯ ಧಾರ್ಮಿಕನಾಯಕರಾದ ಫರಿಸಾಯರು, ಸದ್ದುಕಾಯರು, ಶಾಸ್ತಿ್ರಗಳು ಮಾಡಿದ ಅದೇತಪ್ಪನ್ನು ನಾವು ಮಾಡಬಾರದು. ಎರಡನೆಯದಾಗಿ ಇದೇರೀತಿ ಕ್ರಿಸ್ತನನ್ನು ನಿರಾಕರಿಸುವಂತ ಜನರಿಗೆ ಆತನೇ ಬರಬೇಕಾದ ರಕ್ಷಕನೆಂಬ ವಿಷಯವನ್ನು ಹೇಗೆ ತಿಳಿಸಬಹುದೆಂಬುದನ್ನೂ ಸಹ ತಿಳಿದುಕೊಳ್ಳೋಣ.