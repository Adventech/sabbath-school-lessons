---
title:  ಯೇಸುವು ತಾನು ಯಾರೆಂದು ತಿಳಿಸಿಕೊಟ್ಟದ್ದು
date:   30/10/2024
---

`ಯೋಹಾನ 4:16-24ನೇ ವಚನಗಳನ್ನು ಓದಿರಿ. ಸಮಾರ್ಯ ಸ್ತ್ರೀಯ ಮನಸ್ಸಿನ ಎಲ್ಲಾ ರಹಸ್ಯಗಳನ್ನು ತಾನು ತಿಳಿದಿದ್ದೇನೆಂದು ಯೇಸು ಹೇಗೆ ಆಕೆಗೆ ತೋರಿಸಿಕೊಟ್ಟನು? ಅದಕ್ಕೆ ಅವಳ ಉತ್ತರವೇನಾಗಿತ್ತು?`

ಯೇಸುಸ್ವಾಮಿಯ ನೇರವಾದ ಮಾತುಗಳು ಸಮಾರ್ಯ ಸ್ತ್ರೀಯ ಹೃದಯಕ್ಕೆ ತಾಕಿತು. ಆಕೆ ಆತನನ್ನು ಪ್ರವಾದಿಯೆಂದು ಗುರುತಿಸಿದರೂ, ಆತನಿಂದ ದೂರವಿರಲು ಪ್ರಯತ್ನಿಸಿದಳು. ಯೆಹೂದ್ಯರು ಮತ್ತು ಸಮಾರ್ಯರ ನಡುವೆ ಯಾವ ಸ್ಥಳವು ದೇವಾರಾಧನೆ ಮಾಡಲಿಕ್ಕೆ ಯೋಗ್ಯವಾಗಿದೆ ಎಂಬ ವಿಷಯದಲ್ಲಿ ಭಿನ್ನಾಭಿಪ್ರಾಯವಿತ್ತು ಈ ಧಾರ್ಮಿಕ ವಿವಾದದ ಬಗ್ಗೆ ಆಕೆ ಯೇಸುವನ್ನು ಪ್ರಶ್ನಿಸಿದಳು. ಅದಕ್ಕುತ್ತರವಾಗಿ ಯೇಸು ಆಕೆಗೆ ಸಮಾರ್ಯದವರಿಗೆ ತಾವು ಏನನ್ನು ಆರಾಧಿಸುತ್ತಾರೆಂದು ತಿಳಿದಿಲ್ಲವೆಂದು ಹೇಳಿದನು. ಯಾಕೆಂದರೆ ಅವರು ಯೆಹೂದ್ಯರ ಧಾರ್ಮಿಕ ಪದ್ಧತಿಯನ್ನು ಅನುಸರಿಸಿ ಯೆಹೋವನ ಭಕ್ತರೆನಿಸಿಕೊಂಡರೂ, ತಮ್ಮ ಮುಂಚಿನ ಪದ್ಧತಿಗಳಂತೆ ವಿಗ್ರಹಾರಾಧಕರಾಗಿದ್ದರು (2 ಅರಸು 17:41). ಆದರೆ ಯೆಹೂದ್ಯರು ತಾನು ಯಾರೆಂದು ಪ್ರಕಟಿಸಿದ ಇರುವಾತನೇ ಆಗಿದ್ದೇನೆ ಎಂದು ಹೇಳಿದ ಯೆಹೋವನನ್ನು ಆರಾಧಿಸುತ್ತಾರೆ.

ಸತ್ಯದೇವರ ಆರಾಧನೆಯು ಯಾವುದೇ ಒಂದು ಸ್ಥಳಕ್ಕೆ ಸೀಮಿತವಾಗಿರುವುದಿಲ್ಲ. ಆದುದರಿಂದ ಯೆರೂಸಲೇಮಿನಲ್ಲಿಯಾಗಲಿ ಇಲ್ಲವೆ ಗೆರಿಜಿಮ್ ಬೆಟ್ಟದಲ್ಲಿ ದೇವಾರಾಧನೆ ಮಾಡುವುದು (ಯೋಹಾನ 4:20). ಕ್ರಿಸ್ತನು ಮತ್ತು ಸಮಾರ್ಯದ ಸ್ತ್ರೀ ನಡುವಣ ಸಂಭಾಷಣೆಯಲ್ಲಿ ಅಪ್ರಸ್ತುತ. ದೇವರು ಆತ್ಮನಾಗಿದ್ದಾನೆ ಹಾಗೂ ಸತ್ಯಭಾವದಲ್ಲಿ ದೇವಾರಾಧನೆ ಮಾಡುವವರು ಆತ್ಮೀಕ ರೀತಿಯಲ್ಲಿ ಸತ್ಯಕ್ಕೆ ತಕ್ಕ ಹಾಗೆ ಆತನನ್ನು ಆರಾಧಿಸಬೇಕು (ಯೋಹಾನ 4:23,24). ಈಕೆಯು ಯೇಸುಸ್ವಾಮಿ ತಿಳಿಸಿದ ಸರಳವಾದ ಸತ್ಯವನ್ನು ಒಪ್ಪಿಕೊಂಡಳು ಹಾಗೂ ಇನ್ನೂ ಹೆಚ್ಚಿನ ಸತ್ಯವನ್ನು ತಿಳಿದುಕೊಳ್ಳಲು ಬಯಸಿದಳು.

`ಯೋಹಾನ 4:25,26ನೇ ವಚನಗಳನ್ನು ಓದಿರಿ. ಯೇಸುವು ತನ್ನ ಗುರುತನ್ನು ಸಮಾರ್ಯದ ಸ್ತ್ರೀಗೆ ಹೇಗೆ ತಿಳಿಸಿಕೊಟ್ಟನು?`

ಎಲ್ಲಾ ನಾಲ್ಕು ಸುವಾರ್ತೆಗಳಲ್ಲಿ ತಿಳಿಸಿದೆ. ಅದನ್ನು ಬಿಟ್ಟಲ್ಲಿ ಯೋಹಾನನ ಸುವಾರ್ತೆಯಲ್ಲಿ ಯೇಸು ತಾನು ಮೆಸ್ಸೀಯನೆಂದು ಇತರರಿಗೆ ತಿಳಿಸಿದ ಏಕಮಾತ್ರ ಸ್ಥಳವು ಇದಾಗಿದೆ. ಒಂದು ದೊಡ್ಡ ಜನಗಳ ಗುಂಪಿಗಾಗಲಿ ಇಲ್ಲವೆ ಪ್ರಮುಖ ವ್ಯಕ್ತಿಗಳ ಮುಂದೆಯಾಗಲಿ, ಯೇಸು ಇದನ್ನು ತಿಳಿಸಲಿಲ್ಲ, ಬದಲಾಗಿ ಯಾಕೋಬನ ಬಾವಿಯ ಬಳಿಯಲ್ಲಿದ್ದ ಹೆಸರು ತಿಳಿಸಲ್ಪಡದ ಒಬ್ಬಳು ಸಮಾರ್ಯದ ಹೆಂಗಸಿಗೆ ತಾನು ಮೆಸ್ಸೀಯನೆಂದು ಯೆಹೂದ್ಯ ಧಾರ್ಮಿಕ ನಾಯಕರು ಯೇಸುವನ್ನು ವಿಚಾರಣೆ ಮಾಡುತ್ತಿರುವಾಗ, ತಾನು ಮೆಸ್ಸೀಯನೆಂದು ಹೇಳಿರುವುದನ್ನು ಪ್ರಕಟಪಡಿಸಿದನು. ಒಬ್ಬ ವ್ಯಕ್ತಿ ತನಗಾಗಿ ಪ್ರಾಮಾಣಿಕವಾಗಿ ಹುಡುಕುತ್ತಿದ್ದಲ್ಲಿ, ಅಂತವರನ್ನು ರಕ್ಷಿಸಲು ಕ್ರಿಸ್ತನು ಆಸಕ್ತಿ ವಹಿಸುತ್ತಾನೆ.

ಈ ಕಾರಣದಿಂದಲೇ ಯೇಸುವು ಅಷ್ಟೊಂದು ಒಳ್ಳೆಯ ನಡತೆಯಿಲ್ಲದ ವಿದೇಶಿ ಮಹಿಳೆಯನ್ನು ರಕ್ಷಿಸಿದನು. ಅಲ್ಲದೆ ಬಹಿರಂಗವಾಗಿ ತಾನು ಬರಬೇಕಾದ ಮೆಸ್ಸೀಯನೆಂದು ಆಕೆಗೆ ಪ್ರಕಟಪಡಿಸಿದನು. ಆಕೆಗೆ ಆರು ಮಂದಿ ಗಂಡಂದಿರು ಇದ್ದಾರೆಂದು ಅವಳಿಗೆ ತಿಳಿಸುವ ಮೂಲಕ ತಾನು ಆಕೆಯ ಹಿಂದಿನ ಚರಿತ್ರೆ ತಿಳಿದಿದ್ದೇನೆಂದು ಯೇಸುಸ್ವಾಮಿ ಪ್ರಕಟಪಡಿಸಿದನು. ಅಲ್ಲದೆ ತನ್ನನ್ನು ಮೆಸ್ಸೀಯನೆಂದು ಆಕೆಯು ನಂಬಲಿಕ್ಕೆ ಅವಳಿಗೆ ಬಲವಾದ ಕಾರಣವನ್ನೂ ಸಹ ಆತನು ಕೊಟ್ಟನು.

`ಮನುಷ್ಯರಾದ ನಾವು ನಮ್ಮಲ್ಲಿ ಭಾಷೆ, ಜನಾಂಗ, ಕುಲ, ಬಣ್ಣ, ದೇಶ, ಜಾತಿಎಂಬ ಅನೇಕ ವಿಧವಾದ ಅಡೆತಡೆಗಳನ್ನು ನಿರ್ಮಿಸಿಕೊಂಡಿದ್ದೇವೆ. ಆದರೆ ದೇವರ ಸುವಾರ್ತೆ ಸಾರಲು ಇಂತಹ ಯಾವುದೇ ಮಾನವ ನಿರ್ಮಿತ ಅಡೆತಡೆಗಳನ್ನು ಮುರಿದು ಹಾಕಬೇಕೆಂದು ಈ ಕಥೆಯು ನಮಗೆ ಹೇಗೆ ತಿಳಿಸುತ್ತದೆ?`