---
title:  ಯೇಸು ಮತ್ತು ಮಗ್ದಲದ ಮರಿಯಳು
date:   19/12/2024
---

`ಯೋಹಾನ 20:11-13ನೇ ವಚನಗಳನ್ನು ಓದಿರಿ. ಮಗ್ದಲದ ಮರಿಯಳು ಬರಿದಾಗಿದ್ದ ಸಮಾಧಿಯ ಅರ್ಥವನ್ನು ಯಾಕೆ ಇನ್ನೂ ಸಹ ತಿಳಿದುಕೊಳ್ಳಲಿಲ್ಲ ಎಂಬುದನ್ನು ಈ ವಾಕ್ಯಗಳು ಹೇಗೆ ತೋರಿಸುತ್ತವೆ?`

ಯೋಹಾನ 20:2ನೇ ವಚನದಲ್ಲಿ ಮಗ್ದಲದ ಮರಿಯಳು ಪೇತ್ರ ಹಾಗೂ ಯೋಹಾನನಿಗೆ ಯೇಸುವನಿ್ನಟ್ಟಿದ್ದ ಸಮಾಧಿಯು ಬರಿದಾಗಿದೆ ಎಂದು ಹೇಳಿದ್ದಳೆಂದು ತಿಳಿಸುತ್ತದೆ. ಅವರಿಬ್ಬರೂ ಸಮಾಧಿಯ ಬಳಿಗೆ ಓಡಿದರು, ಆದರೆ ಆಕೆ ಅಲ್ಲಿಗೆ ಸ್ವತಃ ತಡವಾಗಿ ಬಂದಳು. ಪೇತ್ರ ಯೋಹಾನರು ಸಮಾಧಿಯಲ್ಲಿ ಬಗ್ಗಿ ನೋಡಿದ ನಂತರ, ಅಲ್ಲಿಂದ ಹೊರಟುಹೋದರು. ಆದರೆ ಮಗ್ದಲದ ಮರಿಯಳು ಹಿಂದಿರುಗಿ ಬಂದು ಸಮಾಧಿಯ ಬಳಿ ಅಳುತ್ತಾ ನಿಂತಿದ್ದಳು. ಆಕೆ ಅದನ್ನು ಬೊಗ್ಗಿ ನೋಡಿದಳು.

ಯೇಸುವಿನ ದೇಹವು ಇಟ್ಟಿದ್ದ ಸ್ಥಳದಲ್ಲಿ ಇಬ್ಬರು ದೇವದೂತರನ್ನು ಆಕೆ ಕಂಡಳು. ಅವರು ಆಕೆಯನ್ನು - "ಅಮ್ಮಾ, ನೀನು ಯಾಕೆ ಅಳುತ್ತಿದ್ದೀ?" ಎಂದು ಪ್ರಶ್ನಿಸಿದರು (ಯೋಹಾನ 20:13). ಅದಕ್ಕೆ ಅವಳು ದುಃಖಿತಳಾಗಿ- "ನನ್ನ ಸ್ವಾಮಿಯನ್ನು ತೆಗೆದುಕೊಂಡು ಹೋಗಿದ್ದಾರೆ, ಆತನನ್ನು ಎಲ್ಲಿ ಇಟ್ಟಿದ್ದಾರೋ, ನನಗೆ ಗೊತ್ತಿಲ್ಲ" ಎಂದು ಹೇಳಿದಳು.

`ಯೋಹಾನ 20:14-18ನೇ ವಚನಗಳನ್ನು ಓದಿರಿ. ಮಗ್ದಲದ ಮರಿಯಳಲ್ಲಿ ಬದಲಾವಣೆ ಕಂಡುಬರಲು ಕಾರಣವೇನು?`

ಅಷ್ಟರಲ್ಲಿ ಮರಿಯಳು ತನ್ನ ಹಿಂದೆ ಯಾರೋ ನಿಂತಿರುವುದನ್ನು ಕಂಡಳು. ಅಳುತ್ತಾ ಇದ್ದುದರಿಂದ ಆಕೆಯ ಕಣ್ಣುಗಳು ಮಂಜಾಗಿದ್ದವು. ದೇವದೂತರು ಕೇಳಿದಂತೆಯೇ, ಈ ಅಪರಿಚಿತನು ಆಕೆಯನ್ನು- "ಅಮ್ಮಾ, ಯಾಕೆ ಅಳುತ್ತೀ, ಯಾರನ್ನು ಹುಡುಕುತ್ತೀ?" ಎಂದು ಕೇಳಿದನು (ಯೋಹಾನ 20:15). ತೋಟಗಾರನೊಂದಿಗೆ ಮಾತಾಡುತ್ತೇನೆಂದು ತಿಳಿದುಕೊಂಡ ಮಗ್ದಲದ ಮರಿಯಳು, ಆತನನ್ನು ಯೇಸುವಿನ ದೇಹವನ್ನು ಹುಡುಕಿಕೊಡುವಂತೆ ಕೇಳಿಕೊಂಡಳು.

ಅಪರಿಚಿತನು ಆಕೆಗೆ ಮರಿಯಳೆ ಎಂದು ಹೇಳಿದನು. ಸಂತೋಷ ಮತ್ತು ಆಶ್ಚರ್ಯದಿಂದ ಆಕೆಯು ಪುನರುತ್ಥಾನಗೊಂಡ ಯೇಸುವಿನೊಂದಿಗೆ ತಾನು ಮಾತಾಡುತ್ತಿದ್ದೇನೆಂದು ತಿಳಿದುಕೊಂಡಳು. ಮಗ್ದಲದ ಮರಿಯಳು ಯೇಸುವಿಗೆ ನಮಸ್ಕರಿಸಲು ಬಂದಾಗ, ಆತನು- "ನನ್ನನ್ನು ಹಿಡಿಯಬೇಡ, ಯಾಕೆಂದರೆ ನಾನು ಇನ್ನೂ ತಂದೆಯ ಬಳಿಗೆ ಏರಿಹೋಗಿಲ್ಲ" ಎಂದು ಆಕೆಗೆ ಹೇಳಿದನು (20:17). ಅನಂತರ ಯೇಸು ಆಕೆಗೆ ನೀನು ಶಿಷ್ಯರ ಬಳಿಗೆ ಹೋಗಿ- ನಾನು ನನ್ನ ತಂದೆಯೂ, ನಿಮ್ಮ ತಂದೆಯೂ, ನನ್ನ ದೇವರೂ ನಿಮ್ಮ ದೇವರೂ ಆಗಿರುವಾತನ ಬಳಿಗೆ ಏರಿ ಹೋಗುತ್ತೇನೆಂದು ಅವರಿಗೆ ಹೇಳು" ಅಂದನು (20:17). ಆಕೆ ಅದರಂತೆ ಹೋಗಿ- "ನಾನು ಸ್ವಾಮಿಯನ್ನು ನೋಡಿದ್ದೇನೆ; ಎಂದು ತಿಳಿಸಿ ಯೇಸು ಅವರಿಗೆ ತಿಳಿಸಬೇಕೆಂದು ಹೇಳಿದ್ದದ್ದನ್ನೆಲ್ಲಾ ವಿವರಿಸಿದಳು (20:18).

`1 ಕೊರಿಂಥ 15:12-20ನೇ ವಚನಗಳನ್ನು ಓದಿರಿ. ಕ್ರಿಸ್ತನು ಸತ್ತವರೊಳಗಿಂದ ಎದ್ದುಬರದಿದ್ದಲ್ಲಿ ನಮ್ಮ ಕ್ರೈಸ್ತನಂಬಿಕೆ ಹೇಗೆ ವ್ಯರ್ಥವಾಗುತ್ತಿತ್ತು?`