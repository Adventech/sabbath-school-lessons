---
title:  ಯಜ್ಞಕ್ಕೆ ದೇವರು ನೇಮಿಸಿದ ಕುರಿಮರಿ
date:   21/10/2024
---

ಇಬ್ರಿಯರಾದ ಯೆಹೂದ್ಯರು ತಮ್ಮನ್ನು ರೋಮನ್ ಸರ್ಕಾರದಿಂದ ಬಿಡುಗಡೆ- ಗೊಳಿಸುವಂತ ಮೆಸ್ಸೀಯನಿಗಾಗಿ ಎದುರುನೋಡುತ್ತಿದ್ದರು. ಮೆಸ್ಸೀಯನ ಬಗ್ಗೆ ಅವರಿಗಿದ್ದ ತಪ್ಪು ತಿಳುವಳಿಕೆಯನ್ನು ಬದಲಾಯಿಸುವುದೇ ಯೋಹಾನನ ಸುವಾರ್ತೆಯ ಉದ್ದೇಶವಾಗಿತ್ತು. ಆಗ ಅವರು ಮುಂದೆ ಬರಲಿರುವ ರಾಜನ ಬಗ್ಗೆ ಶಾಸ್ತ್ರಗ್ರಂಥದಲ್ಲಿ ತಿಳಿಸಿರುವ ಎಲ್ಲಾ ಪ್ರವಾದನೆಗಳು ಕ್ರಿಸ್ತನಲ್ಲಿ ನೆರವೇರಿವೆ ಎಂದು ಅರಿಯಲಿಕ್ಕೆ ಸಾಧ್ಯವಾಗುತ್ತಿತ್ತು. ಮೆಸ್ಸೀಯನು ಈ ಲೋಕದಲ್ಲಿ ತನ್ನ ರಾಜ್ಯ ಸ್ಥಾಪಿಸುತ್ತಿರಲಿಲ್ಲ. ಬದಲಾಗಿ ಹಳೇ ಒಡಂಬಡಿಕೆಯಲ್ಲಿ ತನ್ನ ಬಗ್ಗೆ ತಿಳಿಸಲಾಗಿರುವ ಪ್ರವಾದ ನೆಗಳು, ಜಗತ್ತಿಗಾಗಿ ತಾನು ಮಾಡಬೇಕಾದ ತ್ಯಾಗಬಲಿದಾನ ದೇವರೊಂದಿಗೆ ಆತನ ಜನರಾದ ಯೆಹೂದ್ಯರ ಸಂಬಂಧವನ್ನು ನವೀಕರಿಸುವುದು- ಈ ಪ್ರವಾದನೆಗಳನ್ನು ನೆರವೇರಿಸುವುದಕ್ಕಾಗಿ ಆತನು ಈ ಲೋಕಕ್ಕೆ ಬಂದನು.

`ಯೋಹಾನ 1:29-37ನೇ ವಚನಗಳನ್ನು ಓದಿರಿ. ಯೇಸುವಿನ ಬಗ್ಗೆ ಸ್ನಾನಿಕನಾದ ಯೋಹಾನನು ಯಾವ ವಿಷಯವನ್ನು ಘೋಷಿಸುತ್ತಾನೆ? ಆತನನ್ನು ವಿವರಿಸಲು ಸ್ನಾನಿಕನು ಯಾವ ರೂಪಕವನ್ನು ಉಪಯೋಗಿಸುತ್ತಾನೆ? ಯೇಸುಕ್ರಿಸ್ತನು ಯಾರು ಹಾಗೂ ಈ ಲೋಕದಲ್ಲಿ ಆತನು ಮಾಡಬೇಕಾದ ದೈವನಿಯಮಿತ ಕಾರ್ಯವೇನಾಗಿತ್ತು ಎಂಬುದನ್ನು ತಿಳಿಯುವುದು ಯಾಕೆ ಪ್ರಾಮುಖ್ಯವಾಗಿದೆ?`

ಯೇಸುಸ್ವಾಮಿಯು ಯಜ್ಞಕ್ಕೆ ದೇವರು ನೇಮಿಸಿದ ಕುರಿ ಎಂದು ಸ್ನಾನಿಕನಾದ ಯೋಹಾನನು ಹೇಳುತ್ತಾನೆ. ಇದು ಮೆಸ್ಸೀಯನ ಸ್ವಭಾವ ಮತ್ತು ಮಾಡುವ ಕಾರ್ಯದ ಬಗ್ಗೆ ಯೆಹೂದ್ಯರಲ್ಲಿದ್ದ ತಪುö್ಪ ತಿಳುವಳಿಕೆಯನ್ನು ಹೋಗಲಾಡಿಸುವುದು ಹಾಗೂ ಸರಿಯಾದ ಮನವರಿಕೆ ಮಾಡಿಕೊಡುವುದು ಯೋಹಾನನ ಸುವಾರ್ತೆಯ ಉದ್ದೇಶವಾಗಿದೆ ಎಂಬುದನ್ನು ಸ್ನಾನಿಕನಾದ ಯೋಹಾನನು ಯೇಸುವು ಯಜ್ಞದ ಕುರಿಯಾಗಿದ್ದಾನೆಂಬ ಸಂಗತಿಯನ್ನು ಸಮರ್ಥಿಸುತ್ತಾನೆ. ಆದಾಮ ಹವ್ವಳು ಪಾಪ ಮಾಡಿದಾಗ, ಏದೆನ್ ತೋಟದಲ್ಲಿಯೇ ಅವರನ್ನು ಪಾಪದಿಂದ ವಿಮೋಚಿಸುವ ವಾಗ್ದಾನ ಕೊಡಲ್ಪಟ್ಟಿತು (ಆದಿಕಾಂಡ 3:15). ಆ ತ್ಯಾಗಬಲಿದಾನದ ವಾಗ್ದಾನವನ್ನು ಯೇಸುವು ಶಿಲುಬೆಯಲ್ಲಿ ನೆರವೇರಿಸುತ್ತಿದ್ದನು. ಈ ವಿಷಯದಲ್ಲಿ ಶ್ರೀಮತಿ ವೈಟಮ್ಮನವರು ದಿ ಡಿಸೈರ್ ಆಫ್ ಎಜಸ್' ಪುಸ್ತಕದ 136ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:

"ಯೇಸುಸ್ವಾಮಿ ದೀಕ್ಷಾಸ್ನಾನ ತೆಗೆದುಕೊಳ್ಳಲಿಕ್ಕೆ ಬರುವಾಗ, "ಇಗೋ ದೇವರು ಯಜ್ಞಕ್ಕೆ ನೇಮಿಸಿದ ಕುರಿ" ಎಂದು ಸ್ನಾನಿಕನಾದ ಯೋಹಾನನು ತಿಳಿಸುತ್ತಾನೆ. ಈ ಹೇಳಿಕೆಯು ಮೆಸ್ಸೀಯನ ಕಾರ್ಯದ ಬಗ್ಗೆ ಹೊಸದಾದ ಬೆಳಕು ತೋರಿಸಿತು. ಆಗ "ವಧ್ಯಸ್ಥಾನಕ್ಕೆ ಒಯ್ಯಲ್ಪಡುವ ಕುರಿಯಂತೆಯೂ... ಮೌನವಾಗಿರುವ ಕುರಿಯ ಹಾಗೂ ಇದ್ದನು" ಎಂಬ ಯೆಶಾಯ ಪ್ರವಾದಿಯ ಮಾತು ಸ್ನಾನಿಕನ ನೆನಪಿಗೆ ಬಂದಿತು (ಯೆಶಾಯ 53:7).

`ಮಾರ್ಕ 10:45; ರೋಮಾಯ 5:6 ಹಾಗೂ 1 ಪೇತ್ರನು 2:24ನೇ ವಾಕ್ಯಗಳನ್ನು ಓದಿರಿ. ಯೇಸುಸ್ವಾಮಿಯು ದೇವರು ಲೋಕಕ್ಕೆ ನೇಮಿಸಿದ ಕುರಿಮರಿ ಎಂಬುದನ್ನು ಅರ್ಥಮಾಡಿಕೊಳ್ಳುವುದಕ್ಕೆ ಈ ವಾಕ್ಯಗಳು ಹೇಗೆ ಸಹಾಯಮಾಡುತ್ತವೆ?`

ಯೇಸುಕ್ರಿಸ್ತನು ಶಾಸ್ತ್ರಗ್ರಂಥಗಳಲ್ಲಿ ತನ್ನ ಬಗ್ಗೆ ತಿಳಿಸಿರುವ ಪ್ರವಾದನೆಗಳನ್ನು ನೆರವೇರಿಸುವುದಕ್ಕೆ ಬಂದ ವಾಗ್ದಾನ ಮಾಡಲ್ಪಟ್ಟ ಮೆಸ್ಸೀಯನೆಂದು ಸ್ನಾನಿಕನಾದ ಯೋಹಾನನಿಗೆ ಖಂಡಿತವಾಗಿ ತಿಳಿದಿತ್ತು.

`"ದೇವರ ಕುರಿಮರಿ" ಎಂಬ ಯೇಸುಸ್ವಾಮಿಯ ಅಧಿಕಾರ ಸೂಚಕವಾದ ಬಿರುದನ್ನು (ಟೈಟಲ್) ಪರಿಗಣಿಸಿ. ಇದು ಹಳೇ ಒಡಂಬಡಿಕೆಯ ಯಜ್ಞ ಬಲಿದಾನದ ವ್ಯವಸ್ಥಾ ವಿಧಾನದೊಂದಿಗೆ ಹೇಗೆ ಸಂಬಂಧ ಹೊಂದಿದೆ? ನಮ್ಮ ರಕ್ಷಣೆಗಾಗಿ ಕ್ರಿಸ್ತನು ನೀಡಿದ ಅಪಾರಕ್ರಯಕ್ಕೆ ಆತನಿಗೆ ಮಹಿಮೆ ಸ್ತುತಿ ಸ್ತೋತ್ರ ಸಲ್ಲಿಸಲು ಇದು ಹೇಗೆ ಸಹಾಯಕವಾಗಿದೆ?`