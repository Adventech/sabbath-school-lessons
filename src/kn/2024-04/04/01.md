---
title:  ಕ್ರಿಸ್ತನು ಮೆಸ್ಸೀಯನೆಂಬುದಕ್ಕೆ ಸಾಕ್ಷಿಗಳು
date:   19/10/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಯೋಹಾನ 1:19-23; 29-39; 43-51; ಯೋಹಾನ 3:1-21; ಯೆಶಾಯ 40:15 ಹಾಗೂ ರೋಮಾಯ 5:6ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಅದಕ್ಕೆ ಯೇಸು- ನಾನು ನಿನಗೆ ನಿಜನಿಜವಾಗಿ ಹೇಳುತ್ತೇನೆ. ಒಬ್ಬನು ಹೊಸದಾಗಿ ಹುಟ್ಟದಿದ್ದರೆ ಅವರು ದೇವರರಾಜ್ಯವನ್ನು ಕಾಣಲಾರನು ಅಂದನು" (ಯೋಹಾನ 3:3).

"ನನ್ನನ್ನು ನಂಬಿರುವವನು ನಿತ್ಯಜೀವವನ್ನು ಹೊಂದಿದ್ದಾನೆಂದು ನಿಮಗೆ ನಿಜ ನಿಜವಾಗಿ ಹೇಳುತ್ತೇನೆ" ಎಂದು ಯೇಸು ತಿಳಿಸಿದ್ದಾನೆ (ಯೋಹಾನ 6:47). ಇದೂ ಸೇರಿದಂತೆ ನಾನೇ ಪುನರುತ್ಥಾನವೂ, ಜೀವವೂ, ಮಾರ್ಗವೂ ಸತ್ಯವೂ ಆಗಿದ್ದೇನೆ, ನಾನೇ ಒಳ್ಳೇ ಕುರುಬನು ಎಂದು ಆತನು ತನ್ನ ಬಗ್ಗೆ ಹಕ್ಕಿನಿಂದ ಹೇಳಿಕೊಂಡದ್ದನ್ನೂ ಸತ್ಯವೇದದ ಬಲವಾದ ಸಾಕ್ಷ್ಯಾಧಾರಗಳ ಮೂಲಕ ಆತನು ತೋರಿಸಿಕೊಟ್ಟಿದ್ದಾನೆ.

ಆದರೆ ಇವೆಲ್ಲವುಗಳಿಗಿಂತಲೂ ಹೆಚ್ಚಿನ ಸಂಗತಿಗಳು ಇವೆ. ಅವುಗಳೆಂದರೆ ನೀರನ್ನು ದ್ರಾಕ್ಷಾರಸವನ್ನಾಗಿ ಮಾಡಿದ್ದು, ಐದುರೊಟ್ಟಿ ಎರಡು ಮೀನುಗಳಿಂದ ಐದು ಸಾವಿರ ಜನರಿಗೆ ಊಟಮಾಡಿಸಿದ್ದು, ಪ್ರಧಾನನ ಮಗನನ್ನು ಗುಣಪಡಿಸಿದ್ದು, ಬೆತೆಸ್ಥಾ ಕೊಳದ ಬಳಿಯಲ್ಲಿ ಮೂವತ್ತೆಂಟು ವರ್ಷಗಳಿಂದ ಪಾರ್ಶ್ವವಾಯುವಿನಿಂದ ಬಾಧೆಪಡುತ್ತಿದ್ದ ರೋಗಿಯನ್ನು ಗುಣಪಡಿಸಿದ್ದು, ಹುಟ್ಟು ಕುರುಡನಿಗೆ ಕಣ್ಣು ಕೊಟ್ಟಿದ್ದು, ಸತ್ತುಹೋಗಿದ್ದ ಲಾಜರನನ್ನು ಎಬ್ಬಿಸಿದ್ದು- ಇವೇ ಮೊದಲಾದ ಅದ್ಭುತ ಕಾರ್ಯಗಳು. ಯೋಹಾನನು ಯೇಸುಕ್ರಿಸ್ತನು ಯಾರೆಂಬುದನ್ನು ತಿಳಿಸಲು ಸಾಕ್ಷಿಗಳಾಗಿ ಅನೇಕ ಘಟನೆಗಳನ್ನು ವಿವರಿಸುತ್ತಾನೆ. ಅಲ್ಲದೆ ಯೆಹೂದ್ಯರು, ಅನ್ಯರು, ಶ್ರೀಮಂತರು, ಬಡವರು, ಪುರುಷರು, ಸ್ತ್ರೀಯರು, ನಾಯಕರು, ಸಾಮಾನ್ಯಜನರು, ವಿದಾ್ಯವಂತರು ಹಾಗೂ ಅವಿದಾ್ಯವಂತರು- ಹೀಗೆ ಸಮಾಜದ ನಾನಾ ತರದ ಜನರಿಂದ ಕ್ರಿಸ್ತನು ಬರಬೇಕಾದ ಮೆಸ್ಸೀಯನಾಗಿದ್ದಾನೆಂದು ಸಾಕ್ಷಿ ಕೊಡುತ್ತಾನೆ.

ಅದು ಮಾತ್ರವಲ್ಲದೆ ಯೇಸುಕ್ರಿಸ್ತನು ತಾನು ಯಾರೆಂಬುದಕ್ಕೆ ತಂದೆಯಾದ ದೇವರು ನೀಡಿದ ಸಾಕ್ಷಿಯನ್ನು ಹಾಗೂ ಶಾಸ್ತ್ರಗ್ರಂಥಗಳ ಆಧಾರವನ್ನು ನೀಡುತ್ತಾನೆ.

ಈ ವಾರ ನಾವು ಕ್ರಿಸ್ತನ ಬಗ್ಗೆ ಸ್ನಾನಿಕನಾದ ಯೋಹಾನನು ನೀಡಿದ ಬಲವಾದ ಸಾಕ್ಷಿಯ ಬಗ್ಗೆ ತಿಳಿಯೋಣ. ಇದಲ್ಲದೆ ಆಂದ್ರೆಯನು, ಸೀಮೋನಪೇತ್ರನು, ಫಿಲಿಪ್ಪ, ನತಾನಯೇಲನು ಹಾಗೂ ಅನಿರೀಕ್ಷಿತವಾದ ಮತ್ತೊಬ್ಬ ಸಾಕ್ಷಿಯಾದ ಫರಿಸಾಯನಾದ ನಿಕೊದೇಮನು- ಹೀಗೆ ಇನ್ನೂ ಅನೇಕ ಸಾಕ್ಷಿಗಳೂ ಸಹ ಆತನು ಮೆಸ್ಸೀಯ- ನಾಗಿದ್ದಾನೆಂದು ತಿಳಿಸುತ್ತಾರೆ. ಆಂದ್ರೆಯನೊಂದಿಗಿಂದ ಮತ್ತೊಬ್ಬ ಸಾಕ್ಷಿಯಾದ ಅಪೋಸ್ತಲನಾದ ಯೋಹಾನನೂ ಸಹ ಕ್ರಿಸ್ತನು ಮೆಸ್ಸೀಯನಾಗಿದ್ದಾನೆಂದು ಸಾಕ್ಷಿ ಕೊಡುತ್ತಾನೆ (ಯೋಹಾನ 1:35-40).