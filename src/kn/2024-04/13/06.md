---
title:  ಕ್ರಿಸ್ತನಲ್ಲಿ ನೆಲೆಗೊಂಡಿರುವುದು
date:   26/12/2024
---

`ಯೋಹಾನ 12:32ನೇ ವಚನ ಓದಿರಿ. ಯೇಸುವಿನ ಗಮನಾರ್ಹವಾದ ಈ ಹೇಳಿಕೆಯು ಆತನ ಅಧಿಕಾರವನ್ನು ಹೇಗೆ ವರ್ಣಿಸುತ್ತದೆ?`

ದೇವರನ್ನು ತಿಳಿದುಕೊಂಡು, ಆತನ ಚಿತ್ತವನ್ನು ಅನುಸರಿಸಿ ನಡೆದಾಗ, ನಾವು ಯೇಸುವಿನಲ್ಲಿ ನೆಲೆಗೊಳ್ಳುತ್ತೇವೆಂದು ಯೋಹಾನನ ಸುವಾರ್ತೆಯಾದ್ಯಂತ ಕಂಡುಬರುತ್ತದೆ. ಆತನೊಂದಿಗೆ ವಾದಮಾಡಿದವರು ದೈವೀಕ ಬೆಳಕನ್ನು ಅಂಗೀಕರಿಸಿಕೊಂಡು ಆತ್ಮೀಕ ಬೆಳವಣಿಗೆ ಹೊಂದುತ್ತಾರೆ. ಇಲ್ಲವೆ ಆ ಬೆಳಕನ್ನು ನಿರಾಕರಿಸಿ ಆತ್ಮೀಕವಾಗಿ ಕುರುಡರಾಗುತ್ತಾರೆ. ನಿಕೊದೇಮನು, ಬಾವಿಯ ಬಳಿಯಲ್ಲಿದ್ದ ಸಮಾರ್ಯದ ಸ್ತ್ರೀ, ಅರಮನೆಯ ಪ್ರಧಾನನು, ಬೆತೆಸ್ಥಾ ಕೊಳಿದ ಬಳಿಯಲ್ಲಿ 38 ವರ್ಷಗಳಿಂದ ಪಾರ್ಶ್ವವಾಯು ರೋಗಿಯಾಗಿದ್ದ ವ್ಯಕ್ತಿ, ಐದು ರೊಟ್ಟಿ ಎರಡು ಮೀನುಗಳಿಂದ ಊಟಮಾಡಿದ ಐದುಸಾವಿರ ಮಂದಿ, ಫರಿಸಾಯರು, ಸದ್ದುಕಾಯರು ಮತ್ತು ಶಾಸ್ತಿ್ರಗಳು, ಹುಟ್ಟುಕುರುಡನು, ಮಾರ್ಥಳು ಹಾಗೂ ಮರಿಯಳು ಮತ್ತು ಪಿಲಾತನು- ಇವರೆಲ್ಲರೂ ಯೇಸುವನ್ನು ಸಂಧಿಸಿದರು ಮತ್ತು ಆತನು ಕೊಟ್ಟಂತ ಸತ್ಯ ಹಾಗೂ ಬೆಳಕನ್ನು ಅಂಗೀಕರಿಸಿದರು ಅಥವಾ ತಿರಸ್ಕರಿಸಿದರು.

ಲೋಕದಿಂದ ಬಂದ ಜ್ಞಾನವು ದೇವರಸ್ವಭಾವ ಮತ್ತು ಅಸ್ತಿತ್ವವನ್ನು ಮಾನವರ ವಾದವಿವಾದಗಳಿಂದ ಪರಿಶೀಲಿಸಿ ನಿರ್ಧರಿಸುತ್ತದೆ. ಲೋಪದೋಷಗಳು, ಪೂರ್ವಗ್ರಹ ಪೀಡಿತ ದ್ವೇಷ ಮತ್ತು ಪಾಪಿಗಳಾದ ಮಾನವರ ದೃಷ್ಟಿಕೋನವು ಮೇಲಣಿಂದ ಅಂದರೆ ಪರಲೋಕದಿಂದ ಬಂದ ದೈವೀಕವೂ, ಪರಿಶುದ್ಧವೂ, ಪರಿಪೂರ್ಣವೂ ಹಾಗೂ ಸರ್ವಜ್ಞಾನವುಳ್ಳ ಜ್ಞಾನಕ್ಕಿಂತ ಹೆಚ್ಚು ಮನ್ನಣೆ ಪಡೆದುಕೊಳ್ಳುತ್ತದೆ. ಲೋಕದ ಜ್ಞಾನವು ಹಿಂದೆ ಮಾತ್ರವಲ್ಲ, ಮುಂದೆ ಭವಿಷ್ಯದಲ್ಲಿಯೂ ಜನರನ್ನು ಧರ್ಮಭ್ರಷ್ಟರನ್ನಾಗಿ ಮಾಡುತ್ತದೆ (ರೋಮಾಯ 14:1-12). ದೈವೀಕಜ್ಞಾನದ ಮೇಲೆ ಅಧಿಕಾರ ಹೊಂದಲು ಪ್ರಯತ್ನಿಸುವ ಮಾನವ ಜ್ಞಾನವು ಈ ಲೋಕದಲ್ಲಿ ಸುಳ್ಳು ಆರಾಧನೆಯನ್ನು ಜಾರಿಗೆ ತರಲು ಪ್ರಯತ್ನಿಸುವುದು.

`ಯೋಹಾನ 15:1-11ನೇ ವಚನಗಳನ್ನು ಓದಿರಿ. ಆತ್ಮೀಕ ಮತ್ತು ಆರೋಗ್ಯದ ಬೆಳವಣಿಗೆಯ ರಹಸ್ಯವೇನು?`

ಯೇಸುವಿನೊಂದಿಗೆ ನಿಕಟ ಸಂಬಂಧ ಹೊಂದಿರುವುದೇ ಆತ್ಮೀಕ ಹಾಗೂ ಆರೋಗ್ಯದ ಪಾಠವಾಗಿದೆ. ಆತನು ದೇವರ ವಾಕ್ಯವು, ಜೀವದ ರೊಟ್ಟಿಯೂ, ಲೋಕಕ್ಕೆ ಬೆಳಕು, ಕುರಿಗಳಿಗೆ ಬಾಗಿಲು, ಒಳ್ಳೇ ಕುರುಬನು, ಮಾರ್ಗವೂ, ಸತ್ಯವೂ, ಜೀವವೂ, ನಿಜವಾದ ದ್ರಾಕ್ಷೇಬಳ್ಳಿಯೂ ಹಾಗೂ ಪುನರುತ್ಥಾನವೂ ಆಗಿದ್ದಾನೆ.

ತ್ರೈಯೇಕ ದೇವರು ಹಾಗೂ ಆತನ ವಾಕ್ಯವಾದ ಸತ್ಯವೇದವು ಅಯಸ್ಕಾಂತದಂತೆ (ಮಾ್ಯಗೆ್ನಟ್) ಆಕರ್ಷಕವಾಗಿ ನಮ್ಮನ್ನು ಸೆಳೆಯುತ್ತದೆ. ಆದರೆ ಅವುಗಳನ್ನು ನಿರಾಕರಿಸಿದರೆ ನಾವು ಅವುಗಳ ಬಳಿ ಹೋಗಲು ಸಾಧ್ಯವಿಲ್ಲ. ವಾಕ್ಯದ ಮೂಲಕ ದೇವರು ನಮ್ಮೊಂದಿಗೆ ಮಾತಾಡುತ್ತಾನೆ. ನಾವು ಅನೇಕ ಸ್ವರಗಳನ್ನು ಕೇಳುತ್ತೇವೆ. ಆದರೆ ಇಗೋ, ಕ್ರಿಸ್ತನು ಇಲ್ಲಿದ್ದಾನೆ, ಅಲ್ಲಿದ್ದಾನೆಂದು ಹೇಳುವವರ ವಿಷಯದಲ್ಲಿ ನಾವು ಎಚ್ಚರಿಕೆಯಾಗಿರಬೇಕೆಂದು ಯೇಸುಕ್ರಿಸ್ತನು ನಮ್ಮನ್ನು ಎಚ್ಚರಿಸುತ್ತಾನೆ. ಹಾಗಿರುವಾಗ, ಸತ್ಯವೇದವನ್ನು ನಾವು ಚೆನ್ನಾಗಿ ತಿಳುಕೊಂಡಿರದಿದ್ದಲ್ಲಿ, ಅವರಲ್ಲಿ ಸತ್ಯವಿಲ್ಲವೆಂದು ನಮಗೆ ಹೇಗೆ ತಿಳಿದುಬರುತ್ತದೆ? "ನನ್ನ ಕುರಿಗಳು ನನ್ನ ಸ್ವರಕ್ಕೆ ಕಿವಿಗೊಡುತ್ತವೆ" ಎಂದು ಯೇಸು ಹೇಳಿದ್ದಾನೆ (ಯೋಹಾನ 10:15-17). ನಾವು ಆತನ ಕುರಿಗಳಾಗಿದ್ದಲ್ಲಿ, ಆತನ ಸ್ವರವನ್ನು ಗ್ರಹಿಸುತ್ತೇವೆ. ನಮ್ಮ ಅಭಿಪ್ರಾಯಗಳನ್ನು ಬಿಟ್ಟು ಸತ್ಯವೇದದಲ್ಲಿ ತಿಳಿಸಿರುವುದಕ್ಕೆ ನಾವು ವಿಧೇಯರಾಗಬೇಕು.