---
title:  ಬೆಳಕು ಮತ್ತು ಕತ್ತಲು
date:   24/12/2024
---

`ಯೋಹಾನ 1:4-10; 3:19-21; 5:35; 8:12 ಯೋಹಾನ 9:5; 11:9,10 ಹಾಗೂ 12:35ನೇ ವಚನಗಳನ್ನು ಓದಿರಿ. ಈ ವಚನಗಳಲ್ಲಿ ಕಂಡುಬರುವ ವೈರುಧ್ಯತೆಗಳೇನು? (Contrast) ಈ ವೈರಾಧ್ಯತೆಯು ಸತ್ಯವನ್ನು ತಿಳಿದುಕೊಳ್ಳುವುದಕ್ಕೆ ಹೇಗೆ ಬಲವಾದ ಆಧಾರವಾಗಿದೆ?`

ಲೋಕವು ಬೆಳಕನ್ನು ನಿರಾಕರಿಸಿ ಕತ್ತಲೆಯಲ್ಲಿದೆ. ಆದುದರಿಂದ ಈ ಲೋಕವು ಸೃಷ್ಟಿಕರ್ತನೂ, ವಿಮೋಚಕನೂ ಆಗಿರುವ ಸತ್ಯದೇವರನ್ನು ತನ್ನಷ್ಟಕ್ಕೆ ತಾನೇ ಕಂಡುಕೊಳ್ಳಲಾರದು.

'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 412ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು ದೈವೀಕತ್ವವನ್ನು ತಿಳಿಯುವುದರ ಬಗ್ಗೆ ಹೀಗೆ ತಿಳಿಸುತ್ತಾರೆ:

"ಮನುಷ್ಯರು ಎಂದಿಗೂ ಸಹ ಸ್ವತಃ ದೈವೀಕತೆಯ ಜ್ಞಾನವನ್ನು ಪಡೆದುಕೊಳ್ಳಲಾರರು. ಯೋಬನು 11:7,8ನೇ ವಚನಗಳು "ದೇವರ ಅಗಾಧಗಳನ್ನು ಕಂಡುಕೊಳ್ಳಬಲ್ಲೆಯಾ? ಸರ್ವಶಕ್ತನನ್ನು ಸಂಪೂರ್ಣವಾಗಿ ಗ್ರಹಿಸಿಕೊಳ್ಳಬಹುದೋ? ಆಹಾ, ಆತನ ಜ್ಞಾನವು ಆಕಾಶದ ಹಾಗೆ ಉನ್ನತವಾಗಿದೆ; ನೀನು ಮಾಡುವುದೇನು? ಪಾತಾಳಕ್ಕಿಂತ ಆಳವಾಗಿದೆ; ನೀನು ತಿಳಿದುಕೊಳ್ಳುವುದೇನು?" ಎಂದು ಪ್ರಶ್ನಿಸುತ್ತದೆ. ಪವಿತ್ರಾತ್ಮನು ಮಾತ್ರ ದೇವರ ಅಗಾಧವಾದ ವಿಷಯಗಳನ್ನು ಗ್ರಹಿಸಿಕೊಳ್ಳಲು ಸಾಧ್ಯ. ".... ಕಣ್ಣುಕಾಣಲಿಲ್ಲ. ಕಿವಿ ಕೇಳಲಿಲ್ಲ, ಅದರ ಭಾವನೆಯು ಮನುಷ್ಯನ ಹೃದಯದಲ್ಲಿ ಹುಟ್ಟಲಿಲ್ಲ. ನಮಗಾದರೋ ದೇವರು ತನ್ನ ಆತ್ಮನ ಮೂಲಕ ಅದನ್ನು ಪ್ರಕಟಿಸಿದನು" ಎಂದು ಪೌಲನು ತಿಳಿಸುತ್ತಾನೆ (1 ಕೊರಿಂಥ 2:9,10)".

ದೇವರನ್ನು ಯಾರೂ ಎಂದೂ ಕಂಡಿಲ್ಲ, ಏಕಪುತ್ರನೂ, ಸ್ವತಃ ದೇವರೂ ಆಗಿರುವ ಕ್ರಿಸ್ತನೇ ತಿಳಿಯಪಡಿಸಿದನು" (ಯೋಹಾನ 1:18). ಅಂದರೆ ಕ್ರಿಸ್ತನು ದೇವರನ್ನು ವಿವರಿಸಿದನು, ವ್ಯಾಖ್ಯಾನಿಸಿದನು ಅಥವಾ ವಿವರಣಾತ್ಮಕವಾಗಿ ವರ್ಣಿಸಿದ್ದಾನೆಂದು ಇದರ ಅರ್ಥ. ಆತನು ಪರಲೋಕದಿಂದ ಬಂದ ಸಂದೇಶಕನಾಗಿದ್ದು, ದೇವರನ್ನು ತಿಳಿದುಕೊಳ್ಳುವುದೆಂದರೆ ಏನೆಂದು ವರ್ಣಿಸಿದ್ದಾನೆ. ಯೇಸುವಿನ ಮೂಲಕ ಮಾತ್ರ ನಾವು ದೇವರನ್ನು ನಿಜವಾಗಿ ತಿಳಿದುಕೊಳ್ಳಬಹುದು.

`ಯೋಹಾನ 8:42-44ನೇ ವಚನಗಳನ್ನು ಓದಿರಿ. ಯೆಹೂದ್ಯ ಧಾರ್ಮಿಕ ನಾಯಕರ ನಂಬಿಕೆಯು ಸುಳ್ಳು ಅಸ್ತಿವಾರದ ಮೇಲೆ ಆಧಾರಗೊಂಡಿದೆ ಎಂಬುದನ್ನು ಯೇಸು ಹೇಗೆ ವಿವರಿಸಿದ್ದಾನೆ?`

ಯಾರು ಸತ್ಯದ ಮೇಲೆ ದೃಢವಾಗಿ ನಿಂತಿಲ್ಲವೋ, ಅವರು ತಮ್ಮದೇ ಆದ ಸಂಪನೂ್ಮಲಗಳಿಂದ (Resources) ಮಾತಾಡುತ್ತಾರೆ. ಅಂತವರು ದೇವರ ವಚನದ ಅರ್ಥವನ್ನು ಮಾನವ ದೃಷ್ಟಿಕೋನದಿಂದ ಮಾತ್ರ ತಿಳಿಯುತ್ತಾರೆ. ಇದಕ್ಕೆ ವ್ಯತಿರಿಕ್ತವಾಗಿ ಕ್ರೈಸ್ತರಾದ ನಾವು ಕ್ರಿಸ್ತನು ಲೋಕಕ್ಕೆ ಬೆಳಕಾಗಿದ್ದಾನೆಂದು ಅಂಗೀಕರಿಸಿಕೊಂಡು, ಸತ್ಯವೇದದ ವಚನಗಳನ್ನು ಆತನ ಮೂಲಕ ಅರ್ಥಮಾಡಿಕೊಳ್ಳಬೇಕು. ಆದರೆ ಸೈತಾನನು ಸ್ವಭಾವಾನುಸಾರವಾಗಿ ಮಾತಾಡುತ್ತಾನೆ (ಯೋಹಾನ 8:44). ನಾವು ಎಚ್ಚರಿಕೆಯಾಗಿಲ್ಲದಿದ್ದರೆ ಹಾಗೂ ನಂಬಿಕೆಯಿಂದ ದೇವರಿಗೆ ವಿಧೇಯರಾಗದಿದ್ದಲ್ಲಿ, ನಾವೂ ಸಹ ಸೈತಾನನಂತೆ ಸ್ವಭಾವಾನುಸಾರವಾಗಿ ಅರ್ಥಮಾಡಿಕೊಳ್ಳುತ್ತೇವೆ. ದೇವರವಾಕ್ಯವನ್ನು ನಮ್ಮದೇ ಆದ ದೃಷ್ಟಿಕೋನದಿಂದ ಓದುತ್ತೇವೆ.

`ದೇವರವಾಕ್ಯದ ಸತ್ಯಕ್ಕೆ ನಾವು ಹೇಗೆ ಪ್ರತಿಕ್ರಿಯಿಸಬೇಕು?`