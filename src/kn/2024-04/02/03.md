---
title:  ಈತನೇ ಲೋಕಕ್ಕೆ ಬರಬೇಕಾದ ನಿಜಪ್ರವಾದಿ
date:   07/10/2024
---

`ಯೋಹಾನ 6:14,15 ಹಾಗೂ 26-36ನೇ ವಚನಗಳನ್ನು ಓದಿರಿ. ಯೇಸುಸ್ವಾಮಿ ಮಾಡಿದ ಅದ್ಭುತಕಾರ್ಯಗಳನ್ನು ಕಂಡ ಜನರು ಹೇಗೆ ಪ್ರತಿಕ್ರಿಯಿಸಿದರು? ಜನರ ಪ್ರತಿಕ್ರಿಯೆಯನ್ನು ಉಪಯೋಗಿಸಿಕೊಂಡು ಯೇಸು ತಾನು ಯಾರೆಂಬುದನ್ನು ತಿಳಿಸಲು ಹೇಗೆ ಪ್ರಯತ್ನಿಸಿದನು?`

ಬರಬೇಕಾದ ಮೆಸ್ಸೀಯನು ರೋಮ್ ಸಾಮ್ರಾಜ್ಯದ ದಬ್ಬಾಳಿಕೆಯಿಂದ ತಮ್ಮನ್ನು ಬಿಡಿಸುತ್ತಾನೆಂದು ಯೆಹೂದ್ಯರು ನಿರೀಕ್ಷಿಸಿದ್ದರು. ಯುದ್ಧದ ಸಮಯದಲ್ಲಿ ಸೈನಿಕರಿಗೆ ಆಹಾರ ಸರಬರಾಜು ಮಾಡುವುದು ಮತ್ತು ಗಾಯಗೊಂಡವರಿಗೆ ಉತ್ತಮ ಚಿಕಿತ್ಸೆ ನೀಡುವುದು ಹಾಗೂ ಮರಣ ಹೊಂದಿದವರನ್ನು ಗೌರವ ಪೂರ್ವಕವಾಗಿ ಸಮಾಧಿ ಮಾಡುವುದು ಬಹಳ ಕಷ್ಟಕರವಾದ ಕೆಲಸವಾಗಿದೆ. ಯೇಸುವು ತಾನು ಮಾಡಿದ ಅದ್ಭುತಕಾರ್ಯಗಳ ಮೂಲಕ ಯುದ್ಧಕಾಲದಲ್ಲಿ ಬರುವ ಕಷ್ಟಕರವಾದ ಕೆಲಸ ಮಾಡಲು ಸಮರ್ಥನಾಗಿದ್ದೇನೆಂದು ತೋರಿಸಿದನು.

ಆದರೆ ಯೇಸುವು ಈ ಕಾರ್ಯಕ್ಕಾಗಿಯೋ ಅಥವಾ ಈ ಉದ್ದೇಶಕ್ಕಾಗಿಯೋ, ಲೋಕಕ್ಕೆ ಬರಲಿಲ್ಲ. ಬದಲಾಗಿ ಐದುಸಾವಿರ ಜನರಿಗೆ ಊಟಕೊಡುವುದರ ಮೂಲಕ ಪರಲೋಕದಿಂದ ಇಳಿದುಬಂದ ಜೀವಕೊಡುವ ರೊಟ್ಟಿಯು ತಾನೇ ಎಂಬುದನ್ನು ತಿಳಿಸಲು ಈ ಅವಕಾಶವನ್ನು ಉಪಯೋಗಿಸಿಕೊಂಡನು. ಯೋಹಾನ 6:35ನೇ ವಚನದಲ್ಲಿ ಯೇಸುವು - ಜೀವಕೊಡುವ ಕೊಟ್ಟ ನಾನೇ, ನನ್ನ ಬಳಿಗೆ ಬರುವವನಿಗೆ ಎಂದಿಗೂ ಹಸಿವೆಯಾಗುವುದಿಲ್ಲ.... ಎಂದು ಹೇಳುತ್ತಾನೆ.

ಯೋಹಾನನ ಸುವಾರ್ತೆಯಲ್ಲಿ 'ನಾನೇ' ಎಂದು ಯೇಸು ಏಳುಸಾರಿ ಹೇಳಿದ್ದಾನೆ. ಅದರಲ್ಲಿ 'ಜೀವಕೊಡುವ ಕೊಟ್ಟ ತಾನೇ' ಎಂಬುದು ಮೊದಲನೆಯದು. ಉಳಿದವುಗಳು ಯಾವುವೆಂದರೆ, 'ನಾನೇ' ಲೋಕಕ್ಕೆ ಬೆಳಕು (ಯೋಹಾನ 8:12) ನಾನೇ ಬಾಗಿಲು (10:7,9) ನಾನೇ ಒಳ್ಳೇ ಕುರುಬನು (10:11,14). ನಾನೇ ಪುನರುತ್ಥಾನವೂ ಜೀವವೂ (11:25), ನಾನೇ ಮಾರ್ಗವೂ, ಸತ್ಯವೂ ಜೀವವೂ ಆಗಿದ್ದೇನೆ (14:6). ನಾನೇ ನಿಜವಾದ ದ್ರಾಕ್ಷೇ ಬಳ್ಳಿ (15:1,5). ಈ ಪ್ರತಿಯೊಂದೂ ಸಹ ಯೇಸುಸ್ವಾಮಿಯ ಬಗ್ಗೆ ಬಹಳ ಪ್ರಮುಖವಾದ ಸತ್ಯವನ್ನು ತಿಳಿಸುತ್ತವೆ. 'ನಾನೇ' ಎಂಬಂತ ಹೇಳಿಕೆಯು ವಿಮೋಚನಕಾಂಡ ಮೂರನೇ ಅಧ್ಯಾಯವನ್ನು ನೆನಪಿಸುತ್ತದೆ. ಅಲ್ಲಿ ದೇವರು ಮೋಶೆಗೆ ತನ್ನನ್ನು 'ಇರುವಾತನೇ ಆಗಿದ್ದೇನೆ' ಎಂದು ಪರಿಚಯಿಸಿಕೊಳ್ಳುತ್ತಾನೆ. ಯೋಹಾನ 8:58ನೇ ವಚನದೊಂದಿಗೆ ಹೋಲಿಕೆ ಮಾಡಿರಿ. ಆದರೆ ಯೆಹೂದ್ಯರು ಇವೆಲ್ಲವನ್ನೂ ನಿರ್ಲಕ್ಷಿಸಿದರು. ಈ ವಿಷಯದಲ್ಲಿ ಅವರು ಹೇಗೆ ನಡೆದುಕೊಂಡರೆಂದು ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 385ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:

ಯೆಹೂದ್ಯರಿಗೆ ಕ್ರಿಸ್ತನ ಬಗ್ಗೆ ಅನೇಕ ಸಂದೇಹಗಳಿದ್ದವು. ಆತನು ಅನೇಕ ಅದ್ಭುತ ಕಾರ್ಯಗಳನ್ನು ಮಾಡಿರುವುದನ್ನು ನಾವು ಕಣ್ಣಾರೆ ನೋಡಿದ್ದೇವೆ. ಹಾಗಿದ್ದಲ್ಲಿ, ತನ್ನ ಜನರಿಗೆಲ್ಲಾ ಆರೋಗ್ಯ ಬಲ ಹಾಗೂ ಐಶ್ವರ್ಯ ಕೊಡಲಾರನೇ? ಯೆಹೂದ್ಯರನ್ನು ಶೋಷಿಸಿ ದಬ್ಬಾಳಿಕೆ ಮಾಡುತ್ತಿರುವ ರೋಮನ್ನರಿಂದ ತಮ್ಮನ್ನು ಬಿಡುಗಡೆಗೊಳಿಸಿ, ತನ್ನ ಜನರಾದ ಯೆಹೂದ್ಯರಿಗೆ ರಾಜ್ಯಾಧಿಕಾರ, ಗೌರವ ಕೊಡಲಾರನೇ? ಎಂದು ಅವರೇ ತಮ್ಮಲ್ಲೇ ಆಲೋಚನೆ ಮಾಡುತ್ತಿದ್ದರು. ಕ್ರಿಸ್ತನು ತಾನು ದೇವರಿಂದ ಕಳುಹಿಸಲ್ಪಟ್ಟಿದ್ದೇನೆಂದು ಹಕ್ಕಿನಿಂದ ಹೇಳಿಕೊಳ್ಳುತ್ತಿದ್ದರೂ, ಯೆಹೂದ್ಯರ ಅರಸನಾಗಲು ನಿರಾಕರಿಸುತ್ತಿರುವುದು ಅವರಿಗೆ ಗ್ರಹಿಸಲಾರದಂತೆ ನಿಗೂಢವಾಗಿತ್ತು. ಯೇಸುವು ತಾನು ಮಾಡಬೇಕಾದ ದೈವೀಕ ಸೇವೆಯ ಬಗ್ಗೆ ತನ್ನಲ್ಲಿಯೇ ಸಂಶಯ ಹೊಂದಿರುವ ಕಾರಣದಿಂದ, ಅರಸನಾಗಲು ಹಿಂಜರಿಯುತ್ತಿದ್ದಾನೆಂದು ಅನೇಕರು ತಪ್ಪಾಗಿ ಅರ್ಥಮಾಡಿಕೊಂಡರು. ಈ ಕಾರಣದಿಂದ ಯೆಹೂದ್ಯರಲ್ಲಿ ಆತನ ಬಗ್ಗೆ ಅಪನಂಬಿಕೆ ಉಂಟಾಯಿತು. ಸೈತಾನನು ಬಿತ್ತಿದ್ದ ಈ ಸಂಶಯದ ಬೀಜವು ತನ್ನದೇ ಆದ ಫಲಕೊಟ್ಟಿತು".

`ಯೆಹೂದ್ಯರು ನಿತ್ಯಜೀವವೆಂಬ ಸತ್ಯಕ್ಕೆ ಬದಲಾಗಿ ಲೌಕಿಕವಾದ ಭೋಗಗಳನ್ನು ಆಶಿಸುತ್ತಿದ್ದರು. ನಾವು ಜಾಗರೂಕರಾಗಿರದಿದ್ದಲ್ಲಿ, ನಾವೂ ಸಹ ಇಂತಹ ಬಲೆಗೆ ಬಿಟ್ಟುವ ಸಾಧ್ಯತೆಯಿದೆ. ಆತ್ಮೀಕ ವಿಷಯಗಳನ್ನು ಬಿಟ್ಟು ಲೌಕಿಕ ಆಶಾಪಾಶಗಳ ಬಲೆಗೆ ಬೀಳದಂತೆ ನಾವು ನಮ್ಮನ್ನು ಹೇಗೆ ರಕ್ಷಿಸಿಕೊಳ್ಳಬಹುದು?`