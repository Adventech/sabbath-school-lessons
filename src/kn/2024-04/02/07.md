---
title:  ಹೆಚ್ಚಿನ ಚಿಂತನೆ
date:   11/10/2024
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್‌ ಏಜಸ್' ಪುಸ್ತಕದ 'ದಿ ಕ್ರೈಸಿಸ್ ಇನ್ ಗ್ಯಾಲಿಲಿ', ಲಾಜರಸ್ ಕಮ್‌ಪೋರ್ಥ್ ಹಾಗೂ 'ಪ್ರೀಸ್ಟ್ ಲಿ ಪ್ಲಾಟಿಂಗ್ಸ್' ಎಂಬ ಅಧ್ಯಾಯಗಳನ್ನು ಓದಿರಿ.

ಶ್ರೀಮತಿ ವೈಟಮ್ಮನವರು 'ದಿ ಕ್ರೈಸಿಸ್ ಇನ್‌ಗ್ಯಾಲಿಲಿ' ಎಂಬ ಅಧ್ಯಾಯದಲ್ಲಿ ಹೀಗೆ ತಿಳಿಸುತ್ತಾರೆ:

"ಲೋಕಕ್ಕೆ ಜೀವಕೊಡುವ ಯೇಸುವಿನ ಜೀವವು ಆತನ ಮಾತಿನಲ್ಲಿದೆ. ಆತನು ತನ್ನ ಮಾತಿನಿಂದಲೇ ರೋಗಗಳನ್ನು ಗುಣಪಡಿಸಿ, ದೆವ್ವಗಳನ್ನು ಬಿಡಿಸಿದನು. ತನ್ನ ಮಾತಿನಿಂದಲೇ ಸಮುದ್ರವನ್ನು ಶಾಂತಗೊಳಿಸಿದನು ಹಾಗೂ ಸತ್ತವರನ್ನು ಬದುಕಿಸಿದನು. ಯೇಸುವಿನ ಮಾತಿನಲ್ಲಿ ಶಕ್ತಿಯಿದೆ ಎಂದು ಜನರು ಸಾಕ್ಷಿ ಹೇಳಿದರು. ಆತನು ದೇವರ ವಾಕ್ಯವನ್ನು ತಿಳಿಸಿದನು ಹಾಗೂ ಹಳೆಯ ಒಡಂಬಡಿಕೆಯ ಎಲ್ಲಾ ಪ್ರವಾದಿಗಳು ಹಾಗೂ ಬೋಧಕರ ಮೂಲಕ ಮಾತಾಡಿದನು. ಸಂಪೂರ್ಣ ಸತ್ಯವೇದವೇ ಕ್ರಿಸ್ತನನ್ನು ಪ್ರಕಟಪಡಿಸುತ್ತದೆ. ರಕ್ಷಕನಾದ ಆತನು ತನ್ನ ಅನುಯಾಯಿಗಳಾದ ನಾವು ಆತನ ವಾಕ್ಯದಲ್ಲಿ/ ಮಾತಿನಲ್ಲಿ ನಂಬಿಕೆಯಿಡಬೇಕೆಂದು ಅಪೇಕ್ಷಿಸುತ್ತಾನೆ. ಕೃಪೆಯ ಕಾಲ ಮುಕ್ತಾಯವಾಗಿ, ಪವಿತ್ರಾತ್ಮನು ತೆಗೆಯಲ್ಪಟ್ಟಾಗ, ಕ್ರಿಸ್ತನ ವಾಕ್ಯವು ನಮ್ಮೆಲ್ಲಾ ನಂಬಿಕೆ ಹಾಗೂ ಬಲದ ಮೂಲಾಧಾರವಾಗಿರಬೇಕು. ನಮ್ಮ ಗುರುವಾದ ಆತನು ಹೇಳಿದಂತೆ ದೇವರ ಬಾಯಿಂದ ಹೊರಡುವ ಪ್ರತಿಯೊಂದು ಮಾತಿನಿಂದಲೂ ನಾವು ಬದುಕಬೇಕಾಗಿದೆ (ಮತ್ತಾಯ 4:4).

ನಮ್ಮ ಶಾರೀರಿಕ ಜೀವನಕ್ಕೆ ಆಹಾರವು ಎಷ್ಟು ಅಗತ್ಯವೋ, ಅದರಂತೆಯೇ ನಮ್ಮ ಆತ್ಮೀಕ ಜೀವನಕ್ಕೆ ದೇವರವಾಕ್ಯವು ಅತ್ಯಗತ್ಯವಾಗಿದೆ. ಪ್ರತಿಯೊಬ್ಬರೂ ಸಹ ದೇವರವಾಕ್ಯದಿಂದ ತಮಗೆ ಜೀವವನ್ನು ಪಡೆದುಕೊಳ್ಳಬೇಕು. ಬೇರೆಯವರಿಂದ ನಾವು ನಮಗೆ ಜೀವವನ್ನು ಪಡೆದುಕೊಳ್ಳಲಾಗದು. ನಾವು ಸತ್ಯವೇದವನ್ನು ಬಹಳ ಗಮನವಿಟ್ಟು ಅಧ್ಯಯನ ಮಾಡಬೇಕು ಹಾಗೂ ದೇವರ ವಾಕ್ಯವನ್ನು ಅರ್ಥ ಮಾಡಿಕೊಳ್ಳುವಂತೆ ಪವಿತ್ರಾತ್ಮನ ಸಹಾಯಕ್ಕಾಗಿ ದೇವರನ್ನು ಬೇಡಿಕೊಳ್ಳಬೇಕು. ನಮ್ಮ ದೇಹದ ಪೋಷಣೆಗಾಗಿ ಹೇಗೆ ನಾವು ಆಹಾರ ತೆಗೆದುಕೊಳ್ಳುತ್ತೇವೆಯೋ, ಅದರಂತೆ ದೇವರ ವಾಕ್ಯವನ್ನು ನಾವೇ ಓದಿ ಮನನ ಮಾಡಿಕೊಳ್ಳಬೇಕು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಈ ವಾರದ ಪಾಠದಲ್ಲಿ ನಾವು ಯೇಸುಕ್ರಿಸ್ತನು ಐದು ಸಾವಿರ ಜನರಿಗೆ ಊಟಕೊಟ್ಟಿದ್ದು, ಹುಟ್ಟು ಕುರುಡನಿಗೆ ಕಣ್ಣುಕೊಟ್ಟಿದ್ದು ಹಾಗೂ ಸತ್ತುಹೋಗಿದ್ದ ಲಾಜರನನ್ನು ಎಬ್ಬಿಸಿದ ವಿಷಯಗಳ ಬಗ್ಗೆ ತಿಳಿದುಕೊಂಡೆವು. ಈ ಪ್ರತಿಯೊಂದು ಘಟನೆಯಲ್ಲಿಯೂ ತಾನು ದೇವರೆಂದು ಆತನು ಬಲವಾದ ಸಾಕ್ಷಾ್ಯಯಧಾರ ಒದಗಿಸಿದನು. ಆದಾಗ್ಯೂ ಇಂತಹ ವಿಸ್ಮಯಕರವಾದ ಅದ್ಭುತಗಳು ಜನರಲ್ಲಿ ಭಿನ್ನಾಭಿಪ್ರಾಯ ಹುಟ್ಟಿಸಿದವು. ಕೆಲವರು ಯೇಸುವಿನಲ್ಲಿ ನಂಬಿಕೆಯಿಟ್ಟರು, ಬೇರೆ ಕೆಲವರು ಸಂದೇಹ ವ್ಯಕ್ತಪಡಿಸಿದರು. ಇಷ್ಟೆಲ್ಲಾ ಪ್ರಬಲವಾದ ಸಾಕ್ಷಾ್ಯಯಧಾರವಿದ್ದರೂ ಜನರು ದೇವರನ್ನು ತಿರಸ್ಕರಿಸುತ್ತಾರೆ. ಇದರಿಂದ ನಾವು ಕಲಿಯಬೇಕಾದ ಪಾಠವೇನು?`

`ಮೇಲಿನ ಎಲ್ಲಾ ಕಥೆಗಳು ಯೇಸುವು ದೇವರ ದೈವೀಕ ಕುಮಾರನೆಂದು ಸೂಚಿಸುತ್ತವೆ. ಯೇಸುವು ನಮ್ಮ ರಕ್ಷಕನಾಗಿದ್ದಾನೆಂದು ವಿಶ್ವಾಸವಿಡಲು ಆತನ ದೈವತ್ವವು ಯಾಕೆ ಬಹಳ ಪ್ರಾಮುಖ್ಯವಾಗಿದೆ?`

`1 ಕೊರಿಂಥ 1:26-29ನೇ ವಚನಗಳನ್ನು ಓದಿರಿ. ನಾವು ಜೀವಿಸುತ್ತಿರುವ 21ನೇ ಶತಮಾನದಲ್ಲಿಯೂ ಅದೇ ರೀತಿಯಾದ ಸಿದ್ಧಾಂತವು ಯಾವ ವಿಧವಾಗಿ ಕಾರ್ಯಮಾಡುವುದನ್ನು ನಾವು ಕಾಣುತ್ತಿದ್ದೇವೆ? ಕ್ರೈಸ್ತರು ನಂಬುವ ಕೆಲವು ಮೂರ್ಖತನದ ವಿಷಯಗಳು ಯಾವುವು? ಬಲಿಷ್ಠರನ್ನು ನಾಚಿಕೆ ಪಡಿಸುವಂತ ಯಾವ ವಿಷಯಗಳ ಮೇಲೆ ನಾವು ನಂಬಿಕೆ ಇಟ್ಟಿದ್ದೇವೆ?`