---
title:  ಕ್ರಿಸ್ತನ ದೈವತ್ವದ ಲಕ್ಷಣಗಳು
date:   05/10/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಯೋಹಾನ 6:1-15; 26-36; 9:1-41 ಹಾಗೂ ಹನ್ನೊಂದಿಗೆ ಅಧ್ಯಾಯ, ಯೆಶಾಯ 53:46; 1 ಕೊರಿಂಥ 5:7 ಹಾಗೂ 1 ಕೊರಿಂಥ 1:26-29ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಯೇಸು ಆಕೆಗೆ- ನಾನೇ ಪುನರುತ್ಥಾನವೂ, ಜೀವವೂ ಆಗಿದ್ದೇನೆ. ನನ್ನನ್ನು ನಂಬುವವನು ಸತ್ತರೂ ಬದುಕುವನು ಮತ್ತು ಬದುಕುತ್ತಾ ನನ್ನನ್ನು ನಂಬುವ ಪ್ರತಿಯೊಬ್ಬನು ಎಂದಿಗೂ ಸಾಯುವುದಿಲ್ಲ; ಇದನ್ನು ನಂಬುತ್ತೀಯಾ? ಎಂದು ಹೇಳಿದನು" (ಯೋಹಾನ 11:25,26).

ಯೇಸುಕ್ರಿಸ್ತನು ಸದಾಕಾಲವೂ ಜೀವಿಸುವ ಮಗನೂ, ತಂದೆಗೆ ಸರಿಸಮಾನ- ನಾದವನೂ ಹಾಗೂ ಅಸೃಷ್ಟನೂ (ಅಂದರೆ ಸೃಷ್ಟಿ ಮಾಡಲ್ಪಟ್ಟವನಲ್ಲ) ಆಗಿದ್ದಾನೆಂದು ಸತ್ಯವೇದವು ಸ್ಪಷ್ಟಪಡಿಸುತ್ತದೆ. ಆತನ ಮೂಲಕವಾಗಿ ಸಮಸ್ತವೂ ಉಂಟಾಯಿತು; ಉಂಟಾಗಿರುವ ವಸ್ತುಗಳಲ್ಲಿ ಆತನಿಲ್ಲದೆ ಒಂದು ಉಂಟಾಗಲಿಲ್ಲ (ಯೋಹಾನ 1:1-3). ಈ ಕಾರಣದಿಂದ ಆತನು ಯಾವಾಗಲೂ ಇರುವಾತನಾಗಿದ್ದಾನೆ. ಕ್ರಿಸ್ತನು ಅಸ್ತಿತ್ವದಲ್ಲಿಲ್ಲದಿರುವ ಯಾವ ಸಮಯವೂ ಇಲ್ಲ. ಯೇಸುವು ಈ ಲೋಕದಲ್ಲಿ ಮನುಷ್ಯನಾಗಿ ಹುಟ್ಟಿಬಂದರೂ, ದೈವತ್ವವನ್ನು ಆತನು ಯಾವಾಗಲೂ ಹೊಂದಿದ್ದನು. ಕೆಲವು ನಿರ್ದಿಷ್ಟವಾದ ಸಮಯಗಳಲ್ಲಿ ಕ್ರಿಸ್ತನು ಹೇಳಿದಂತ ಮಾತುಗಳು ಹಾಗೂ ಮಾಡಿದಂತ ಕಾರ್ಯಗಳು ಆತನ ದೈವೀಕತ್ವವನ್ನು ಪ್ರಕಟಪಡಿಸುತ್ತವೆ.

ಯೋಹಾನನು ಸತ್ಯಕ್ಕೆ ಹೆಚ್ಚಿನ ಪ್ರಾಮುಖ್ಯತೆ ಕೊಟ್ಟಿದ್ದನು. ಈ ಕಾರಣದಿಂದಲೇ ಅವನು ಯೇಸುಸ್ವಾಮಿಯು ಮಾಡಿದ ಕೆಲವು ಅದ್ಭುತಕಾರ್ಯಗಳನ್ನು ತಿಳಿಸುವಾಗ, ಆತನ ದೈವತ್ವವನ್ನು ಸೂಚಿಸುವುದಕ್ಕಾಗಿ ಅವುಗಳನ್ನು ಉಪಯೋಗಿಸಿದ್ದಾನೆ. ಯೇಸುವು ತನ್ನನ್ನು ದೇವರೆಂದು ಪ್ರಕಟಪಡಿಸುವ ವಿಷಯಗಳನ್ನು ಹೇಳಿದ್ದು ಮಾತ್ರವಲ್ಲದೆ, ಅವುಗಳನ್ನು ಕ್ರಿಯೆಗಳ ಮೂಲಕ ತೋರಿಸಿ ತಾನು ದೇವರೆಂಬುದನ್ನು ಪ್ರಕಟಪಡಿಸಿದನು.

ಈ ವಾರದ ಪಾಠದಲ್ಲಿ ಯೇಸುಕ್ರಿಸ್ತನು ದೇವರೆಂದು ತಿಳಿಸುವ ಮೂರು ಮಹಾನ್ ಸೂಚನೆಗಳನ್ನು ಕಲಿಯಲಿದ್ದೇವೆ. ಆದರೆ ಈ ಮೂರು ಪ್ರಕರಣಗಳಲ್ಲಿಯೂ ಕೆಲವರು ಆತನು ಮಾಡಿದ ಅದ್ಭುತಕಾರ್ಯಗಳನ್ನು ನಂಬಲಿಲ್ಲ ಅಥವಾ ಅವುಗಳ ಪ್ರಾಮುಖ್ಯತೆಯನ್ನು ಗ್ರಹಿಸಿಕೊಳ್ಳದಿರುವುದು ಗಮನಾರ್ಹವಾಗಿದೆ. ಕೆಲವರಿಗೆ ಇದು ಯೇಸುವನ್ನು ಬಿಟ್ಟು ಹೋಗುವ ಸಮಯವಾದರೆ, ಬೇರೆ ಕೆಲವರು ಆತ್ಮೀಕ ಕುರುಡರಾಗಿದ್ದ ಕಾಲ ಹಾಗೂ ಇತರ ಕೆಲವರಿಗೆ ಆತನನ್ನು ಕೊಲ್ಲಬೇಕೆಂದು ಸಂಚು ಮಾಡುವ ಸಮಯವಾಗಿತ್ತು. ಅಲ್ಲದೆ ಕೆಲವರಿಗೆ ಯೇಸುವು ಅಭಿಷೇಕಿಸಲ್ಪಟ್ಟ ಮೆಸ್ಸೀಯನೆಂದು ನಂಬುವ ಕಾಲವಾಗಿತ್ತು.