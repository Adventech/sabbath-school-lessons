---
title:  ಹೆಚ್ಚಿನ ಚಿಂತನೆ
date:   13/12/2024
---

'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಲೆಟ್ ನಾಟ್ ಯುವರ್ ಹಾರ್ಟ್ ಬಿ ಟ್ರಬಲ್ಡ್' ಎಂಬ ಅಧ್ಯಾಯ ಓದಿರಿ. ಯೇಸುವು ಯಾರೆಂಬುದನ್ನು ತಿಳಿಯಲು ಆತನ ವಿರೋಧಿಗಳು ಹೊರಗಿನ

ತೋರಿಕೆಯ ಪ್ರಕಾರ ಮನುಷ್ಯರ ಬುದ್ಧಿಗೆ ತಕ್ಕಂತೆ ತೀರ್ಪುಮಾಡಿದರು (ಯೋಹಾನ 8:15). ಇದು ಬಹುಶಃ ಕಣ್ಣಿಗೆ ತೋರಿದ್ದರ ಮೇಲೆ ತೀರ್ಪುಮಾಡುವುದಕ್ಕಿಂತಲೂ ಕೆಟ್ಟದ್ದಾಗಿದೆ (ಯೋಹಾನ 7:24). ಇಲ್ಲಿ ಯೇಸುಸ್ವಾಮಿಯ ವಿರೋಧಿಗಳು ಪವಿತ್ರಾತ್ಮನ ಪ್ರೇರಣೆಗೆ ತಕ್ಕಂತೆ ಮಾಡದೆ, ಪಾಪದಿಂದ ಬಿದ್ದುಹೋದ ಮನುಷ್ಯರ ಯೋಗ್ಯತೆಗನುಗುಣವಾಗಿ ಆತನ ಮೇಲೆ ತೀರ್ಪು ಮಾಡಿದರೇ ಹೊರತು, ವಾಕ್ಯವಾದ ಆತನು ನರಾವತಾರವೆತ್ತಿ ನಮ್ಮ ಮಧ್ಯದಲ್ಲಿ ವಾಸಮಾಡಿದನೆಂದು ವಿರೋಧಿಗಳು ಎಣಿಸಲಿಲ್ಲ (ಯೋಹಾನ 1:14). ಅವರು ಕ್ರಿಸ್ತನನ್ನು ಶರೀರ ಸಂಬಂಧವಾಗಿ ಮಾತ್ರ ತಿಳಿದುಕೊಂಡಿದ್ದರು (2 ಕೊರಿಂಥ 5:16).

ಇದೇ ಅಧ್ಯಾಯದಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ:

"ಸಹಾಯಕನಾದ ಪರಿಶುದ್ಧಾತ್ಮನನ್ನು 'ಸತ್ಯದ ಆತ್ಮನು' ಎಂದು ಕರೆಯಲಾಗಿದೆ (ಯೋಹಾನ 14:17). ಸತ್ಯವನ್ನು ಸ್ಪಷ್ಟಪಡಿಸುವುದು ಹಾಗೂ ಪೋಷಿಸಿ ಸಂರಕ್ಷಿಸುವುದು ಆತನ ಕಾರ್ಯವಾಗಿದೆ. ಪವಿತ್ರಾತ್ಮನು ಮೊದಲು ಸತ್ಯದ ಆತ್ಮನಾಗಿ ನಮ್ಮ ಹೃದಯದಲ್ಲಿ ನೆಲೆಸುವುದರಿಂದ, ಆತನು ನಮಗೆ ಸಹಾಯಕನಾಗುತ್ತಾನೆ. ಸತ್ಯದಲ್ಲಿ ಆದರಣೆ ಹಾಗೂ ಶಾಂತಿ ಇರುತ್ತದೆ. ಆದರೆ ಸುಳ್ಳಿನಲ್ಲಿ ಯಥಾರ್ಥವಾದ ಸಾಂತ್ವನ ಅಥವಾ ಶಾಂತಿ ಕಂಡುಬರುವುದಿಲ್ಲ. ಸುಳ್ಳು ಸಿದ್ಧಾಂತಗಳು ಮತ್ತು ಸಂಪ್ರದಾಯಗಳ ಮೂಲಕ ಸೈತಾನನು ನಮ್ಮ ಮನಸ್ಸಿನ ಮೇಲೆ ಹತೋಟಿ ಸಾಧಿಸುತ್ತಾನೆ. ಇವುಗಳ ಮೂಲಕ ಅವನು ಒಬ್ಬರ ಗುಣಸ್ವಭಾವವನ್ನು ವಿರೂಪ- ಗೊಳಿಸುತ್ತಾನೆ. ಸತ್ಯವೇದದ ಮೂಲಕ ಪರಿಶುದ್ಧಾತ್ಮನು ನಮ್ಮೊಂದಿಗೆ ಮಾತನಾಡಿ ಸತ್ಯವು ಹೃದಯದಲ್ಲಿ ಪ್ರಭಾವ ಬೀರುವಂತೆ ಮಾಡುತ್ತಾನೆ. ಈ ರೀತಿಯಲ್ಲಿ ಪವಿತ್ರಾತ್ಮನು ಯಾವುದು ತಪೆ್ಪಂದು ನಮಗೆ ತೋರಿಸಿಕೊಟ್ಟು ಅದನ್ನು ನಮ್ಮ ಹೃದಯದಿಂದ ತೆಗೆದುಹಾಕುತ್ತಾನೆ. ಸತ್ಯದ ಆತ್ಮನು ದೇವರ ವಾಕ್ಯದ ಮೂಲಕ ಕಾರ್ಯಮಾಡುವಾಗ, ಕ್ರಿಸ್ತನು ತಾನು ಆರಿಸಿಕೊಂಡ ಜನರನ್ನು ತನಗಾಗಿ ಅಧೀನದಲ್ಲಿಟ್ಟುಕೊಳ್ಳುತ್ತಾನೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`"ಸತ್ಯವೇದವನ್ನು ತಿಳಿಯುವುದೇ ನಿತ್ಯಜೀವವು" (ಯೋಹಾನ 17:3) ಆತನನ್ನು ಪರಾಕ್ರಮಿಯಾದ ದೇವರು, ಪ್ರೀತಿಸ್ವರೂಪನು ಅಥವಾ ನಾ್ಯಯ ಉಳ್ಳ ದೇವರು ಎಂಬುದಾಗಿ ನಾವು ಆತನ ಬಗ್ಗೆ ಕೆಲವು ವಾಸ್ತವಾಂಶಗಳನ್ನು ತಿಳಿದಿದ್ದೇವೆ. ಆದರೆ ಆತನನ್ನು ನಿಜವಾಗಿಯೂ ತಿಳಿಯುವುದೆಂದರೇನು? ಯಾರಾದರೂ ನಮ್ಮನ್ನು ""ನೀನು ದೇವರನ್ನು ತಿಳಿದಿದ್ದೀಯಾ?" ಎಂದು ಕೇಳಿದಲ್ಲಿ ನಿಮ್ಮ ಉತ್ತರವೇನು?`

`ನಮ್ಮ ದಿನನಿತ್ಯದ ಜೀವನದಲ್ಲಿ 'ನಿನ್ನ ವಾಕ್ಯವೇ ಸತ್ಯವು' ಎಂದು ಯೇಸು ಹೇಳಿದ ಮಾತುಗಳು ಯಾವ ಸತ್ಯಾಂಶವನ್ನು ಒಳಗೊಂಡಿದೆ? (ಯೋಹಾನ 17:17).`

`"ಇವರನ್ನು ಲೋಕದೊಳಗಿಂದ ತೆಗೆದುಕೊಂಡು ಹೋಗಬೇಕೆಂದು ನಾನು ಕೇಳಿಕೊಳ್ಳುವುದಿಲ್ಲ; ಕೆಡುಕನಿಂದ ತಪ್ಪಿಸಿ ಕಾಪಾಡಬೇಕೆಂದು ಕೇಳಿಕೊಳ್ಳುತ್ತೇನೆ" (ಯೋಹಾನ 17:15) ಎಂದು ಯೇಸು ತನ್ನ ಶಿಷ್ಯರಿಗಾಗಿ ಪ್ರಾರ್ಥಿಸುತ್ತಾನೆ. ನಾವು ಮಾಡುವ ಆಯ್ಕೆಗಳು ಈ ಪ್ರಾರ್ಥನೆಗೆ ನಮ್ಮ ಜೀವನದಲ್ಲಿ ಉತ್ತರ ಬರಲು ಹೇಗೆ ಪ್ರಭಾವ ಬೀರುತ್ತದೆ?`