---
title:  ಪರಲೋಕದ ತಂದೆ
date:   08/12/2024
---

"ಆದಿಯಲ್ಲಿ ದೇವರು ಆಕಾಶವನ್ನೂ, ಭೂಮಿಯನ್ನೂ ಉಂಟುಮಾಡಿದನು" (ಆದಿಕಾಂಡ 1:1) ಎಂದು ಮಾನವರಾದ ನಮ್ಮ ಉಗಮದ ಬಗ್ಗೆ ತಿಳಿಸುವ ಸತ್ಯವೇದದ ವಿವರಣೆಯ ದೃಷ್ಟಿಕೋನದಿಂದ ಯೋಹಾನನ ಸುವಾರ್ತೆಯು ಬರೆಯಲ್ಪಟ್ಟಿದೆ ಅಥವಾ ಆದಿಯಲ್ಲಿ ತಂದೆ, ಮಗ ಹಾಗೂ ಪರಿಶುದ್ಧಾತ್ಮನು ಆಕಾಶವನ್ನೂ ಭೂಮಿಯನ್ನೂ ಉಂಟುಮಾಡಿದನೆಂದು ಇದರಿಂದ ಅರ್ಥ- ಮಾಡಿಕೊಳ್ಳಬಹುದು. ಇವರು ಈಗ ಅಸ್ತಿತ್ವದಲ್ಲಿರುವ ಎಲ್ಲದಕ್ಕೂ ಮೂಲಾಧಾರ- ವಾಗಿದ್ದಾರೆ. ಸಮಸ್ತ ವಿಶ್ವವನ್ನು ಹಾಗೂ ಅಲ್ಲಿ ವಾಸಿಸುವರೆಲ್ಲರನ್ನೂ ಅವರು ಉಂಟುಮಾಡಿದರು. ನಮ್ಮ ಈ ಭೂಲೋಕದ ಎಲ್ಲಾ ಸೃಷ್ಟಿಗಳಿಗಿಂತಲೂ ಮಾನವರು ಕಿರೀಟಪ್ರಾಯರಾದ ಅತ್ಯಂತ ಪ್ರಾಮುಖ್ಯ ಸೃಷ್ಟಿಗಳಾಗಿದ್ದಾರೆ. ಮಾನವರಾದ ನಾವೆಲ್ಲರೂ ದೇವರೊಂದಿಗೆ ಮತ್ತು ಇತರರೊಂದಿಗೆ ಪರಸ್ಪರ ಪ್ರೀತಿಯ ಸೌಹಾರ್ದತೆಯಿಂದ ಜೀವಿಸಬೇಕೆಂಬ ಉದ್ದೇಶದಿಂದ ದೇವರು ನಮ್ಮನ್ನು ಉಂಟುಮಾಡಿದನು.

ಆದರೆ ದುರದೃಷ್ಟವಶಾತ್ ಲೂಸಿಫರನೆಂಬ ಸೈತಾನನು ಈ ಲೋಕಕ್ಕೆ ಪಾಪ ಬರಲು ಕಾರಣನಾದನು. ದೇವರೊಂದಿಗಿನ ನಮ್ಮ ಮಧುರ ಸಂಬಂಧವನ್ನು ಹಾಳು ಮಾಡುವುದರಲ್ಲಿ ಪಾಪವು ಬಹಳ ಪ್ರಮುಖವಾದ ಕಾರಣವಾಗಿದೆ. ದೇವರು ಯಾರೆಂಬುದನ್ನು ಪಾಪವು ತಪ್ಪಾಗಿ ವಿವರಿಸುತ್ತದೆ. ಈ ಕಾರಣದಿಂದ ದೇವರ ಬಗೆಗಿನ ಜ್ಞಾನವನ್ನು ಪುನಃ ತಿಳಿಸಿಕೊಡಲು ಮತ್ತು ಮಾನವರಿಗೆ ರಕ್ಷಣೆ ನೀಡಲು ಯೇಸುಸ್ವಾಮಿಯು ತಾನೇ ಮಾನವನಾಗಿ ನಮ್ಮ ಮಧ್ಯದಲ್ಲಿ ವಾಸಮಾಡಿದನು.

ಯೇಸುಸ್ವಾಮಿಯು ಈ ಲೋಕದಲ್ಲಿರುವಾಗ, ತನ್ನ ಜೀವನವನ್ನು ಸಂಪೂರ್ಣವಾಗಿ ತನ್ನ ತಂದೆಗೆ ಒಪ್ಪಿಸಿಕೊಟ್ಟು, ಆತನ ಮಾರ್ಗದರ್ಶನದ ಪ್ರಕಾರ ಜೀವಿಸಿದನು. "ನಾನು ನನ್ನ ತಂದೆಯು ಒಂದಾಗಿದ್ದೇವೆ" ಎಂದು ಆತನು ಹೇಳಿದನು (ಯೋಹಾನ 10:30). "ನನ್ನಲ್ಲಿ ತಂದೆಯು ಇದ್ದಾನೆ, ಹಾಗೂ ತಂದೆಯಲ್ಲಿ ನಾನು ಇದ್ದೇನೆ" (10:38). "ನಾನು ನನ್ನ ತಂದೆಯ ಕ್ರಿಯೆಗಳನ್ನು ಮಾಡದಿದ್ದರೆ, ನನ್ನ ಮಾತನ್ನು ನಂಬಬೇಡಿರಿ..... (10:37) ಎಂದು ಕ್ರಿಸ್ತನು ಹೇಳಿದ್ದಾನೆ.

**ತಂದೆಯ ಕೆಲವು ಕಾರ್ಯಗಳ ಬಗ್ಗೆ ಕೆಳಗಿನ ವಾಕ್ಯಗಳು ನಮಗೇನು ತಿಳಿಸುತ್ತವೆ?**

`ಯೋಹಾನ 3:16,17. 6:57`

`ಯೋಹಾನ 5:22,30. 6:32, 14:10,24`

`ಯೋಹಾನ 6:45, 15:16; 16:23`

`ಮೇಲಿನ ವಾಕ್ಯಗಳು ತಂದೆಯು ತನ್ನ ಮಗನಾದ ಕ್ರಿಸ್ತನೊಂದಿಗೆ ನಿಕಟಸಂಪರ್ಕ ಹೊಂದಿರುವುದನ್ನು ತಿಳಿಸುತ್ತವೆ. ತಂದೆಯು ನಮ್ಮ ಲೋಕದ ಮೇಲೆ ಎಷ್ಟೋ ಪ್ರೀತಿಯನಿ್ನಟ್ಟಿದ್ದಾನೆ ಹಾಗೂ ನಮ್ಮ ರಕ್ಷಣೆಯ ಬಗ್ಗೆ ಅಪಾರ ಆಸಕ್ತಿ ಹೊಂದಿದ್ದಾನೆ. ಈ ಸತ್ಯವು ದೇವರು ನಮ್ಮ ಬಗ್ಗೆ ಇಟ್ಟಿರುವ ಪ್ರೀತಿಯ ಬಗ್ಗೆ ನಮಗೇನು ತಿಳಿಸುತ್ತವೆ?`