---
title:  ಪರಿಶುದ್ಧಾತ್ಮನು
date:   11/12/2024
---

ಯೋಹಾನನ ಸುವಾರ್ತೆಯಲ್ಲಿ ತಂದೆ ಹಾಗೂ ಮಗನಿಗೆ ಕೊಟ್ಟಂತ ಪ್ರಾಮುಖ್ಯತೆಯನ್ನು ಪರಿಶುದ್ಧಾತ್ಮನಿಗೆ ಕೊಟ್ಟಿಲ್ಲ. ಆದಾಗ್ಯೂ ಯೇಸುಸ್ವಾಮಿಯ ಸುವಾರ್ತಾ ಸೇವೆಯ ಯಶಸ್ಸಿನಲ್ಲಿ ಆತನ ಪಾತ್ರವು ಪ್ರಾಮುಖ್ಯವಾಗಿದೆ.

`ಯೋಹಾನ 1:10-13ನೇ ವಚನಗಳು ನಮ್ಮಲ್ಲಿ ಮನಃಪರಿವರ್ತನೆ ಆಗಲು ಪರಿಶುದ್ಧಾತ್ಮನ ಪ್ರಾಮುಖ್ಯತೆಯ ಬಗ್ಗೆ ನಮಗೇನು ತಿಳಿಸುತ್ತವೆ?`

ಯೋಹಾನ ಮೊದಲನೆ ಅಧ್ಯಾಯದಲ್ಲಿ ಪವಿತ್ರಾತ್ಮನ ಪಾತ್ರವು ಎಷ್ಟೊಂದು ಪ್ರಾಮುಖ್ಯವಾಗಿದೆ ಎಂಬುದನ್ನು ಓದುತ್ತೇವೆ. "ಯಾರಾರು ಆತನನ್ನು ಅಂಗೀಕರಿಸಿದರೋ, ಅವರಿಗೆ ದೇವರ ಮಕ್ಕಳಾಗುವ ಅಧಿಕಾರ ಕೊಟ್ಟನು. ಇವರು ರಕ್ತಸಂಬಂಧದಿಂದಾಗಲಿ, ಕಾಮದಿಂದಾಗಲಿ ಪುರುಷ ಸಂಕಲ್ಪದಿಂದಾಗಲಿ ಹುಟ್ಟಿದವರಲ್ಲ, ದೇವರಿಂದಲೇ ಹುಟ್ಟಿದವರು (ಯೋಹಾನ 1:13). ಈ ಕಾರ್ಯವು ಪವಿತ್ರಾತ್ಮನಿಂದ ಮಾತ್ರ ಉಂಟಾಗುತ್ತದೆ.

`ಪವಿತ್ರಾತ್ಮನ ಕಾರ್ಯಗಳ ಬಗ್ಗೆ ಕೆಳಗಿನ ವಾಕ್ಯಗಳು ಏನು ತಿಳಿಸುತ್ತವೆ? (ಯೋಹಾನ 3:5-8; 6:63; 14:26; ಯೋಹಾನ 15:26 ಹಾಗೂ 16:7-11). ಇದರ ಬಗ್ಗೆ ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 671ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:`

"ಪವಿತ್ರಾತ್ಮನ ಕಾರ್ಯದ ಬಗ್ಗೆ ತನ್ನ ಶಿಷ್ಯರಿಗೆ ಯೇಸುಕ್ರಿಸ್ತನು ವಿವರಿಸುವಾಗ ತನ್ನ ಹೃದಯವನ್ನು ಪ್ರೇರಣೆಗೊಳಿಸಿದ ಸಂತೋಷ ಹಾಗೂ ನಿರೀಕ್ಷೆಯಿಂದ ಅವರನ್ನು ಪ್ರೇರಿಸಲು ಯತ್ನಿಸುತ್ತಾನೆ. ತನ್ನ ಸಭೆಗೆ ಪವಿತ್ರಾತ್ಮನು ಒದಗಿಸಿದ ಅಪಾರವಾದ ಸಹಾಯಕ್ಕಾಗಿ ಆತನು ಉಲ್ಲಾಸಿಸುತ್ತಾನೆ. ತನ್ನ ಜನರನ್ನು ಉನ್ನತ ಸ್ಥಾನಕ್ಕೇರಿಸುವುದಕ್ಕಾಗಿ ಕ್ರಿಸ್ತನು ತನ್ನ ತಂದೆಯಿಂದ ಪಡೆದುಕೊಂಡ ಎಲ್ಲಾ ವರಗಳಲ್ಲಿ ಪವಿತ್ರಾತ್ಮನ ವರವು ಅತ್ಯಂತ ಮಹತ್ವದ್ದಾಗಿದೆ. ನಮ್ಮನ್ನು ಆಧ್ಯಾತಿ್ಮಕವಾಗಿ (Spiritual) ಪುನರುಜ್ಜೀವನಗೊಳಿಸುವುದಕ್ಕಾಗಿ ಪರಿಶುದ್ಧಾತ್ಮನು ಕೊಡಲ್ಪಟ್ಟಿದ್ದಾನೆ. ಇದಿಲ್ಲದಿದ್ದಲ್ಲಿ ಕ್ರಿಸ್ತನ ತ್ಯಾಗಬಲಿದಾನದಿಂದ ಯಾವ ಪ್ರಯೋಜನವೂ ಇಲ್ಲ. ಶತಶತಮಾನಗಳಿಂದ ದುಷ್ಟಶಕ್ತಿಯು ಪ್ರಬಲವಾಗುತ್ತಾ ಬರುತ್ತಿದೆ, ಜನರು ಸೈತಾನನ ಈ ತಂತ್ರಕ್ಕೆ ಬಲಿಯಾಗುತ್ತಿರುವುದು ದಿಗ್ಭ್ರಮೆ ಹುಟ್ಟಿಸುತ್ತದೆ. ದೈವೀಕ ಸಾಮರ್ಥ್ಯದ ಪರಿಪೂರ್ಣತೆಯಿಂದ ಕೊಡಲ್ಪಡುವ ಪವಿತ್ರಾತ್ಮನ ಬಲದಿಂದ ಮಾತ್ರ ಪಾಪವನ್ನು ಎದುರಿಸಿ ಜಯಹೊಂದಬಹುದು".

ಅಂದಮೇಲೆ, ದೇವರು ಸತ್ಯವಾಗಿದ್ದಾನೆಂದು ಪ್ರಾಮಾಣಿಕರಿಸಿದ (ಯೋಹಾನ 3:33) ಪವಿತ್ರಾತ್ಮನನ್ನು ಅಂಗೀಕರಿಸುವುದು ಎಷ್ಟೊಂದು ಆಶೀರ್ವಾದಕರವಾಗಿದೆ- ಯಲ್ಲವೇ! ಆತನು ತಾನೇ ನಮ್ಮಲ್ಲಿ ಪಾಪ, ನೀತಿ ಹಾಗೂ ನಾ್ಯಯತೀರ್ವಿಕೆ ವಿಷಯದಲ್ಲಿ ಅರುಹನ್ನು ಹುಟ್ಟಿಸುತ್ತಾನೆ (ಯೋಹಾನ 16:8-11). ಆದುದರಿಂದ ಯಾವುದು ಸರಿ, ಯಾವುದು ಸತ್ಯ ಹಾಗೂ ಯಾವುದು ಒಳ್ಳೆಯದೆಂದು ನಾವು ತಿಳಿದುಕೊಳ್ಳಬೇಕಾದಲ್ಲಿ, ನಮ್ಮಲ್ಲಿ ಪಾಪದ ಅರುಹನ್ನು ಹುಟ್ಟಿಸುವ ಪರಿಶುದ್ಧಾತ್ಮನ ಮೂಲಕ ದೇವರವಾಕ್ಯವಾದ ಕ್ರಿಸ್ತನಲ್ಲಿ ನಮ್ಮನ್ನು ಸಂಪೂರ್ಣವಾಗಿ ಒಪ್ಪಿಸಿಕೊಡ- ಬೇಕಾಗಿದೆ.