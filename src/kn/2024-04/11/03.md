---
title:  ಯೇಸು ಹಾಗೂ ತಂದೆಯಾದ ದೇವರು
date:   09/12/2024
---

ತ್ರೈಯೇಕ ದೇವರೊಂದಿಗೆ ಆತ್ಮೀಕವಾದ ಸಂಬಂಧ ಹೊಂದಿರಬೇಕೆಂದು ಅವರು ನಮ್ಮನ್ನು ಸೃಷ್ಟಿಸಿದನು. ಆದರೆ ಪಾಪದ ನಿಮಿತ್ತ ದೇವರೊಂದಿಗಿನ ನಮ್ಮ ಸಂಬಂಧವು ಬಹಳವಾಗಿ ಹಾಳಾಗಿದೆ. ಏದೆನ್ ತೋಟದ ಕಥೆಯಲ್ಲಿ ಪಾಪದಿಂದಾದ ತಕ್ಷಣದ ಪರಿಣಾಮಗಳು ಮತ್ತು ದೇವರೊಂದಿಗೆ ಮಾನವರಾದ ನಮ್ಮ ಸಂಬಂಧವು ಹಾಳಾದ ವಿಷಯವನ್ನು ತಿಳಿದುಕೊಳ್ಳಬಹುದು.

`ಆದಿಕಾಂಡ 3:7-9ನೇ ವಚನಗಳನ್ನು ಓದಿರಿ. ಪಾಪದಿಂದ ಸಂಬಂಧ ಮುರಿದುಹೋಗಿರುವುದನ್ನು ಇದು ಹೇಗೆ ತೋರಿಸುತ್ತದೆ? ಪಾಪಮಾಡಿದ ಆದಾಮ ಹವ್ವಳಲ್ಲ, ಬದಲಾಗಿ ಸ್ವತಃ ದೇವರು ಅವರನ್ನು ಹುಡುಕಿ ಬಂದದ್ದರ ಅರ್ಥವೇನು?`

ಪಾಪದಿಂದ ಉಂಟಾದ ಬೇರ್ಪಡುವಿಕೆಯನ್ನು ಸರಿಮಾಡುವುದು ದೇವರ ಉದ್ದೇಶವಾಗಿತ್ತು. ದೇವರ ಈ ಆಹ್ವಾನವನ್ನು ಎಲ್ಲಾ ಮಾನವರು ಅಂಗೀಕರಿಸಿ- ಕೊಳ್ಳದಿದ್ದರೂ, ಈ ಬೇರ್ಪಡುವಿಕೆಯನ್ನು ಸರಿಪಡಿಸುವುದಕ್ಕಾಗಿ ಅವರನ್ನು ಕರೆಯುತ್ತಾನೆ. ಮುರಿದುಹೋದ ಈ ಸಂಬಂಧವನ್ನು ಪುನರ್ಸ್ಥಾಪಿಸಲಿಕ್ಕಾಗಿ ತ್ರೈಯೇಕತ್ವದ ಒಬ್ಬ ವ್ಯಕ್ತಿಯು ಮನುಷ್ಯನಾಗಿ ಈ ಲೋಕಕ್ಕೆ ಬರಬೇಕಾಗಿತ್ತು. ಈ ಕಾರಣದಿಂದ ವಾಕ್ಯವಾದ ಕ್ರಿಸ್ತನು ನರಾವತಾರವೆತ್ತಿ ನಮ್ಮ ಮಧ್ಯದಲ್ಲಿ ವಾಸಿಸಿ ದೇವರ ಮಹಿಮೆಯನ್ನು ಪ್ರಕಟಪಡಿಸಿದನು (ಯೋಹಾನ 1:14-18). ಇದರ ಪರಿಣಾಮವಾಗಿ ಮಾನವರು ಆತನ ಪರಿಪೂರ್ಣತೆ ಹಾಗೂ ಕೃಪೆಯನ್ನು ಪಡೆದುಕೊಂಡರು. ದೇವರ ಮಹಿಮೆಯನ್ನು ಪ್ರಕಟಪಡಿಸಿ ಪಾಪದ ನಿಮಿತ್ತ ಮುರಿದುಹೋದ ಸಂಬಂಧವನ್ನು ಪುನಃಸ್ಥಾಪಿಸುವುದಕ್ಕಾಗಿ ಯೇಸುಕ್ರಿಸ್ತನು ಈ ಲೋಕಕ್ಕೆ ಬಂದನು. ಆತನು ಕೊಡುವ ಈ ವಾಗ್ದಾನವನ್ನು ನಂಬಿಕೆಯಿಂದ ಅಂಗೀಕರಿಸುವವರು ಆತನೊಂದಿಗೆ ಸಂಬಂಧವನ್ನು ಪುನಃ ಸ್ಥಾಪಿಸಿಕೊಳ್ಳುವರು.

`ಕೆಳಗಿನ ವಾಕ್ಯಗಳಲ್ಲಿ ಅದ್ಭುತವಾದ ಯಾವ ನಿರೀಕ್ಷೆಯು ಕೊಡಲ್ಪಟ್ಟಿದೆ? ಯೋಹಾನ 1:1,2; 5:16-18; 6:69; ಯೋಹಾನ 10:10,30 ಹಾಗೂ 20:28.`

ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 530ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:

"ಯೇಸುಕ್ರಿಸ್ತನಲ್ಲಿ ಸ್ವತಃ ಜೀವವಿತ್ತು. ಆದಾಗ್ಯೂ ಮನುಷ್ಯಾವತಾರದಲ್ಲಿ ಬಂದ ಈತನು ತನ್ನನ್ನು ಬರಿದುಮಾಡಿಕೊಂಡು ದಾಸನರೂಪ ಧರಿಸಿದನು (ಫಿಲಿಪ್ಪಿ 2:7). ಮಾನವವಾದ ಕ್ರಿಸ್ತನು ತನ್ನ ಅಸ್ತಿತ್ವದ ಬಗ್ಗೆ ಮಾತನಾಡುವಾಗ ತನ್ನಲ್ಲಿರುವ ಜೀವವು ದೇವರ ವರವೆಂದು ಹೇಳಿದನು. ಕ್ರಿಸ್ತನ ದೈವೀಕತ್ವವು ವಿಶ್ವಾಸಿಗಳಿಗೆ ನಿತ್ಯಜೀವದ ಭರವಸೆಯಾಗಿದೆ" ನೀತಿಸ್ವರೂಪನಾದ ತಂದೆಯನ್ನು ಲೋಕವು ತಿಳಿಯಲಿಲ್ಲ (ಯೋಹಾನ 17:25). ಈ ಕಾರಣದಿಂದ ತಂದೆಯಾದ ತನ್ನನ್ನು ಜನರು ತಿಳಿದುಕೊಳ್ಳಬೇಕೆಂಬ ಉದ್ದೇಶದಿಂದ ಆತನು ತನ್ನ ಒಬ್ಬನೇ ಮಗನನ್ನು ಕಳುಹಿಸಿಕೊಟ್ಟನು (ಯೋಹಾನ 9:4; 16:5).

`ನಾಸ್ತಿಕನಾದ ಒಬ್ಬ ವ್ಯಕ್ತಿಯು ನಮಿ್ಮಂದಲೇ ಹೊರತು ಬೇರೆ ಯಾರಿಂದಲೂ ನಮಗೆ ಸಹಾಯ ಬರುವುದಿಲ್ಲವೆಂದು ಹೇಳಿದ್ದಾನೆ. ಈ ನಾಸ್ತಿಕನ ಅಭಿಪ್ರಾಯವು ತಪೆ್ಪಂದುಸತ್ಯವೇದವು ನಮಗೆ ಹೇಗೆ ಬೋಧಿಸುತ್ತದೆ?`