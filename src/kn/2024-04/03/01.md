---
title:  ಪೂರ್ವಚರಿತ್ರೆಯ ಪ್ರಸ್ತಾವನೆ (ಪೀಠಿಕೆ)
date:   12/10/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಯೋಹಾನ 1:7-5; 9- 13; ಯೋಹಾನ 3:16-21; 9:35-41; 17:1-5; ಆದಿಕಾಂಡ 1:1 ಹಾಗೂ ಮತ್ತಾಯ 7:21-23ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಆದಿಯಲ್ಲಿ ವಾಕ್ಯವಿತ್ತು. ಆ ವಾಕ್ಯವು ದೇವರ ಬಳಿಯಲ್ಲಿತ್ತು; ಆ ವಾಕ್ಯವು ದೇವರಾಗಿತ್ತು" (ಯೋಹಾನ 1:1).

ಯೋಹಾನನ ಸುವಾರ್ತೆ ಮೊದಲನೆ ಅಧ್ಯಾಯದಲ್ಲಿ ತಾನು ಈ ಪುಸ್ತಕವನ್ನು ಯಾಕೆ ಬರೆದೆನೆಂದು ಅಪೋಸ್ತಲನು ವಿವರಿಸುತ್ತಾನೆ. ಈ ವಾರದ ಪಾಠದಲ್ಲಿ ಅವನು ತನ್ನ ಸುವಾರ್ತೆಯು ಪವಿತ್ರಾತ್ಮನಿಂದ ಪ್ರೇರಿತವಾಗಿ ಬರೆಯಲ್ಪಟ್ಟಿತೆಂದು ಹೇಳುತ್ತಾನೆ. ಹೊಸ ಒಡಂಬಡಿಕೆಯ ಬರಹಗಾರರು ತಮ್ಮ ಪುಸ್ತಕಗಳಲ್ಲಿ ಪ್ರಮುಖವಾದ ಯಾವ ವಿಷಯಗಳ ಬಗ್ಗೆ ತಿಳಿಸಬೇಕೆಂದು ಉದ್ದೇಶಿಸಿ ಅದರಂತೆ ಬರೆದಿದ್ದಾರೆ. ಅದರಂತೆಯೇ ಅಪೋಸ್ತಲನಾದ ಯೋಹಾನನೂ ಸಹ ಯೇಸುಕ್ರಿಸ್ತನು ದೇವರಾಗಿದ್ದಾನೆ ಹಾಗೂ ಆತನ ವಿಷಯವಾಗಿ ಈ ಲೋಕದ ಸೃಷ್ಟಿಗೂ ಮೊದಲು ಇದ್ದಂತ ಸತ್ಯವನ್ನು ವರ್ಣಿಸಿದ್ದಾನೆ.

ಓದುಗರಾದ ನಾವು ಯೇಸುವು ಬರಬೇಕಾಗಿದ್ದ ಮೆಸ್ಸೀಯನಾಗಿದ್ದಾನೆಂದು ಈಗಾಗಲೇ ತಿಳಿದಿದ್ದೇವೆ. ವಿವರಿಸಿರುವ ಮಹಾಸತ್ಯಾಂಶದ ವಿಷಯಗಳನ್ನು ಓದುಗರಾದ ನಾವು ಸ್ಪಷ್ಟವಾಗಿ ಗ್ರಹಿಸಬಹುದಾಗಿದೆ. ಮಹೋನ್ನತವಾದ ಈ  ವಿಷಯಗಳು ಯೇಸುಸ್ವಾಮಿಯು ಈ ಲೋಕದಲ್ಲಿ ಜೀವಿಸಿದ್ದ ಐತಿಹಾಸಿಕ ಸಮಯದಲ್ಲಿ ನಡೆದಿರುವ ಘಟನೆಗಳಾಗಿವೆ.

ಈ ವಾರದ ಪಾಠವನ್ನು ನಾವು ಯೋಹಾನನ ಪುಸ್ತಕದ ಪ್ರಸ್ತಾವನೆಯೊಂದಿಗೆ ಆರಂಭಿಸಿ (ಯೋಹಾನ 1:1-18) ಅನಂತರ ಇದರ ಮುಖ್ಯ ವಿಷಯಗಳ ಬಗ್ಗೆ ಸಂಕ್ಷಿಪ್ತವಾದ ಸಾರಾಂಶ ತಿಳಿದುಕೊಳ್ಳೋಣ. ಮೊದಲನೆ ಅಧ್ಯಾಯದಲ್ಲಿ ಕಂಡು ಬರುವ ಈ ಪ್ರಮುಖ ವಿಷಯಗಳು ಯೋಹಾನನ ಸುವಾರ್ತೆಯ ಇತರ ಸ್ಥಳಗಳಲ್ಲಿಯೂ ಕಂಡುಬರುತ್ತವೆ.