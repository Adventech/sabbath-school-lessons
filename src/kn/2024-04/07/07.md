---
title:  ಹೆಚ್ಚಿನ ಚಿಂತನೆ
date:   15/11/2024
---

ಶ್ರೀಮತಿ ವೈಟಮ್ಮನವರು ಬರೆದ 'ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್' ಪುಸ್ತಕದ 'ದಿ ಬೆಸ್ಟ್ ಆಫ್ ಫೆಯಿತ್' ಹಾಗೂ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಇನ್ ಪೈಲಟ್ಸ್ ಜಡ್ಜ್ಮೆಂಟ್ ಹಾಲ್' ಎಂಬ ಅಧ್ಯಾಯಗಳನ್ನು ಓದಿರಿ.

ಶ್ರೀಮತಿ ವೈಟಮ್ಮನವರು ತೋಮನ ಅಪನಂಬಿಕೆಯ ಬಗ್ಗೆ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 807, 808ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ:

"ತೋಮನು ಯೇಸುವಿನ ಪಾದಗಳಿಗೆ ಬಿದ್ದು ಅಳುತ್ತಾ "ನನ್ನ ಸ್ವಾಮಿ, ನನ್ನ ದೇವರು" ಎಂದು ಹೇಳಿದನು. ಯೇಸುವು ತೋಮನ ಒಪ್ಪಿಗೆಯನ್ನು ಅಂಗೀಕರಿಸಿದನು, ಆದರೆ ಅವನ ಅಪನಂಬಿಕೆಗಾಗಿ ಸೌಮ್ಯವಾಗಿ ಅವನನ್ನು ಗದರಿಸಿದನು. ಯೇಸು ಅವನಿಗೆ- "ನೀನು ನನ್ನನ್ನು ನೋಡಿದ್ದರಿಂದ ನಂಬಿದ್ದೀ, ನೋಡದೆ ನಂಬಿದವರು ಧನ್ಯರು" ಎಂದು ಹೇಳಿದನು. ತೋಮನು ತನ್ನ ಸಹೋದರರಾದ ಶಿಷ್ಯರು ಹೇಳಿದ ಸಾಕ್ಷಿಯನ್ನು ನಂಬಿದ್ದಲ್ಲಿ, ಅದು ಕ್ರಿಸ್ತನಿಗೆ ಹೆಚ್ಚಾದ ಸಂತೋಷ ತರುತ್ತಿತ್ತು. ಈಗ ಜನರು ತೋಮನ ಮಾದರಿಯನ್ನು ಅನುಸರಿಸಿ ನಡೆದಲ್ಲಿ, ಯಾರೂ ಸಹ ರಕ್ಷಣೆ ಹೊಂದಲಾರರು. ಕ್ರಿಸ್ತನನ್ನು ಅಂಗೀಕರಿಸುವವರೆಲ್ಲರೂ ಇತರರ ಸಾಕ್ಷಿಯನ್ನು ನಂಬಬೇಕು.

"ಇಂದು ಅನೇಕರು ತೋಮನಿಗೆ ತನ್ನ ಸಂಗಾತಿಗಳಿಂದ ದೊರೆತ ಸಾಕ್ಷ್ಯಾಧಾರಗಳು ತಮಗೂ ದೊರಕಿದಲ್ಲಿ ತಾವು ಯೇಸುವನ್ನು ನಂಬುತ್ತೇವೆಂದು ನೆವ ಹೇಳಬಹುದು. ಆದರೆ ಅದಕ್ಕಿಂತಲೂ ಹೆಚ್ಚಿನ ಸಾಕ್ಷ್ಯಾಧಾರ ತಮಗೆ ದೊರಕಿದೆ ಎಂಬುದನ್ನು ಅವರು ಅರಿತುಕೊಳ್ಳುವುದಿಲ್ಲ. ಅನೇಕರು ತೋಮನಂತೆ ತಮ್ಮೆಲ್ಲಾ ಸಂದೇಹದ ಕಾರಣಗಳು ನಿವಾರಣೆಯಾಗಬೇಕೆಂದು ಕಾದುಕೊಂಡಿರುತ್ತಾರೆ. ಆದರೆ ಅವರ ಈ ಬಯಕೆಯು ಎಂದೂ ಸಹ ನೆರವೇರುವುದಿಲ್ಲ. ಇದರಿಂದಾಗಿ ಅಂತವರಲ್ಲಿ ಕ್ರಮೇಣವಾಗಿ ಕ್ರಿಸ್ತನ ಬಗ್ಗೆ ಅಪನಂಬಿಕೆ ದೃಢವಾಗುತ್ತದೆ. ಯಾರು ಗುಣಗುಟ್ಟುತ್ತಾ, ಇಲ್ಲಸಲ್ಲದ ನೆವಹೇಳುತ್ತಾ, ಕೇವಲ ನಕಾರಾತ್ಮಕ (Negative) ವಿಷಯಗಳನ್ನೇ ನೋಡುತ್ತಿರುವವರಿಗೆ ತಾವು ಏನು ಮಾಡುತ್ತೇವೆಂದು ತಿಳಿಯದು. ಅವರು ಸಂಶಯದ ಬೀಜ ಬಿತ್ತುತ್ತಿದ್ದಾರೆ ಹಾಗೂ ಸಂಶಯವೆಂಬ ಕೊಯಿಲನ್ನು ಕೊಯ್ಯುತ್ತಾರೆ. ನಂಬಿಕೆ ಮತ್ತು ಭರವಸೆ ಹೆಚ್ಚಾಗಿ ಅಗತ್ಯವಿರುವ ಸಂದರ್ಭದಲ್ಲಿ, ಅನೇಕರು ನಿರೀಕ್ಷೆ ಮತ್ತು ವಿಶ್ವಾಸವಿಡುವಲ್ಲಿ ವಿಫಲರಾಗುತ್ತಾರೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಅಬ್ರಹಾಮನು ಮತ್ತು ತೋಮನು ವ್ಯಕ್ತಪಡಿಸಿದ ನಂಬಿಕೆಯಲ್ಲಿನ ಪ್ರಾಮುಖ್ಯವಾದ ವ್ಯತ್ಯಾಸವೇನು?`

`ಯೋಹಾನನ ಸುವಾರ್ತೆಯಲ್ಲಿ ಸಮಾಜದ ವಿವಿಧ ವರ್ಗಗಳಿಗೆ ಸೇರಿದ ಜನರು ಯೇಸುವಿನ ಬಗ್ಗೆ ಸಾಕ್ಷಿ ಹೇಳಿದರು. ನಿಮ್ಮ ತರಗತಿಯಲ್ಲಿಯೂ ಆತನ ಬಗ್ಗೆ ಸಾಕ್ಷಿ ಹೇಳಲು ಇಚ್ಛಿಸುವವರು ಹೇಳಲಿ. ಪ್ರತಿಯೊಬ್ಬರ ಸಾಕ್ಷಿಯು ಭಿನ್ನವಾಗಿದ್ದಾಗ್ಯೂ, ಅವರು ಹೇಗೆ ಒಬ್ಬನೇ ಕರ್ತನ ಬಗ್ಗೆ ತಿಳಿಸುತ್ತಾರೆ?`

`ಪಿಲಾತನು ಯೇಸುವಿಗೆ ಸತ್ಯವೆಂದರೇನು? ಎಂಬ ಒಂದು ತತ್ವಶಾಸ್ತಿ್ರಯವಾದ ಪ್ರಶ್ನೆ ಕೇಳಿದನು. ಈ ಪ್ರಶ್ನೆಗೆ ಯೋಹಾನನ ಸುವಾರ್ತೆಯ ಆಧಾರದಲ್ಲಿ ಉತ್ತರ ನೀಡಿ.`

`ದಾನಿಯೇಲನು 2 ಹಾಗೂ 7ನೇ ಅಧ್ಯಾಯಗಳನ್ನು ಓದಿರಿ. ಯೇಸುವಿನ ಕಾಲದಲ್ಲಿ ಈ ಪ್ರವಾದನೆಗಳು ಇನ್ನೂ ನೆರವೇರಿರಲಿಲ್ಲ. ಆದರೆ ನಾವು ಜೀವಿಸುತ್ತಿರುವ ಈ ಸಮಯದಲ್ಲಿ ಇದು ಈಗಾಗಲೇ ನೆರವೇರಿದೆ. ಇದರಿಂದ ನಾವು ಪ್ರವಾದನೆಗಳನ್ನು ನಂಬಲು ಯಾವ ಹೆಚ್ಚಿನ ಕಾರಣಗಳಿವೆ?`