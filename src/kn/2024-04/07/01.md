---
title:  ನಂಬುವವರು ಧನ್ಯರು
date:   09/11/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಯೋಹಾನ 8:54-58; 12:1-8; 19:4-22 ಹಾಗೂ ಯೋಹಾನ 20:19-31, ಆದಿಕಾಂಡ 12;3; ರೋಮಾಯ 4:1-5 ಮತ್ತು ದಾನಿಯೇಲನು 2 ಹಾಗೂ 7ನೇ ಅಧ್ಯಾಯಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಯೇಸು ತೋಮನಿಗೆ- ನೀನು ನನ್ನನ್ನು ನೋಡಿದ್ದರಿಂದ ನಂಬಿದ್ದೀ; ನೋಡದೆ ನಂಬಿದವರು ಧನ್ಯರು ಎಂದು ಹೇಳಿದನು" (ಯೋಹಾನ 20:29).

ಯೋಹಾನನ ಸುವಾರ್ತೆಯಾದ್ಯಂತ ವಿವಿಧ ಹಿನ್ನೆಲೆ, ನಂಬಿಕೆ, ಅನುಭವಗಳನ್ನು ಹೊಂದಿದ್ದ ವಿಭಿನ್ನ ರೀತಿಯ ಜನರು ಕ್ರಿಸ್ತನು ಯಾರೆಂದು ಸಾಕ್ಷಿ ಕೊಡುವುದನ್ನು ಕಾಣುತ್ತೇವೆ. ಅವುಗಳಲ್ಲಿ ಕೆಲವು ಅತ್ಯಂತ ಪ್ರಾಮುಖ್ಯವಾದ ಸಾಕ್ಷಿಗಳನ್ನು ನೋಡೋಣ; ಎಲ್ಲವೂ ಯೋಹಾನನ ಸುವಾರ್ತೆಯಲ್ಲಿ ಕಂಡುಬಂದಿವೆ.

* "ಅಗೋ, ಯಜ್ಞಕ್ಕೆ ದೇವರು ನೇಮಿಸಿದ ಕುರಿ" (ಯೋಹಾನ 1:36).

* "ಮೆಸ್ಸೀಯನು ನಮಗೆ ಸಿಕ್ಕಿದನು" (1:41)

* "ಯಾವನ ವಿಷಯವಾಗಿ ಮೋಶೆಯು ಧರ್ಮಶಾಸ್ತ್ರದಲ್ಲಿ ಬರೆದನೋ.... ಆತನು ನಮಗೆ ಸಿಕ್ಕಿದನು" (1:45).

* "ಗುರುವೇ ನೀನು ದೇವಕುಮಾರನೇ ಸರಿ; ನೀನೇ ಇಸ್ರಾಯೇಲಿನ ಅರಸನು" (1:49).

* ಬರತಕ್ಕ ಕ್ರಿಸ್ತನು ಅವನೋ, ಏನೋ?" (4:29).

* "ನಾವು ಕಿವಿಯಾರೆ ಕೇಳಿ ಈತನು (ಕ್ರಿಸ್ತನು) ಲೋಕ ರಕ್ಷಕನೇ ಹೌದೆಂದು ತಿಳಿದುಕೊಂಡಿದ್ದೇವೆ" (4:42).

* "ಸ್ವಾಮಿ, ನಿನ್ನನ್ನು ಬಿಟ್ಟು ನಾವು ಇನ್ನ್ಯಾರ ಬಳಿಗೆ ಹೋಗೋಣ? ನಿನ್ನಲ್ಲಿ ನಿತ್ಯ ಜೀವವನ್ನು ಉಂಟುಮಾಡುವ ವಾಕ್ಯಗಳುಂಟು" (6:68).

* "ಸ್ವಾಮಿ, ಲೋಕಕ್ಕೆ ಬರಬೇಕಾದ ದೇವಕುಮಾರನಾದ ಕ್ರಿಸ್ತನು ನೀನೇ ಎಂದು ನಂಬಿದ್ದೇನೆ" (11:27).

* "ಒಂದು ಮಾತ್ರ ಬಲೆ್ಲ, ಕುರುಡನಾಗಿದ್ದೆನು, ಈಗ ಕಣ್ಣು ಕಾಣುತ್ತವೆ" (9:25).

* "ನನಗೆ ಅವನಲ್ಲಿ ಅಪರಾಧವು ಕಾಣಲಿಲ್ಲ" (19:6).

* "ಇಗೋ, ನಿಮ್ಮ ಅರಸನು" (19:14).

* "ನನ್ನ ಸ್ವಾಮಿ, ನನ್ನ ದೇವರು" (20:28).

ಇವರಲ್ಲಿ ಕೆಲವರು ಯಾರು? ಹಾಗೂ ಯೇಸುವನ್ನು ಗುರುತಿಸಿದ ಅವರು ಯಾಕೆ ಆ ರೀತಿ ಆತನ ಬಗ್ಗೆ ಸಾಕ್ಷಿ ಹೇಳಿದರು?