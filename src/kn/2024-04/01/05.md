---
title:  ಕಠಿಣ ಹೃದಯಗಳು
date:   02/10/2024
---

ಸೂಚಕ ಕಾರ್ಯಗಳು, ಪವಾಡಗಳು ಹಾಗೂ ಅದ್ಭುತಕಾರ್ಯಗಳೆಲ್ಲವೂ ದೇವರಿಂದಲೇ ಬಂದಿತೆಂಬುದಕ್ಕೆ ಸಾಕ್ಷ್ಯಾಧಾರವಲ್ಲ. ಆದರೆ, ಅದೇ ಸಮಯದಲ್ಲಿ ಇವು ದೇವರಿಂದ ಮಾಡಲ್ಪಟ್ಟದ್ದಲ್ಲಿ, ಅವುಗಳನ್ನು ತಿರಸ್ಕರಿಸುವುದು ಆತ್ಮೀಕ ಜೀವನಕ್ಕೆ ಅಪಾಯಕಾರಿಯಾಗಿದೆ.

`ಯೋಹಾನ 5:10-16ನೇ ವಚನಗಳನ್ನು ಓದಿರಿ. ಯೇಸುಸ್ವಾಮಿ ಹಾಗೂ ಇದೀಗ ತಾನೂ ಆತನು ಮಾಡಿದ ಅದ್ಭುತಕಾರ್ಯದ ಬಗ್ಗೆ ಯೆಹೂದ್ಯ ಧಾರ್ಮಿಕ ನಾಯಕರು ತೋರಿಸಿದ ವಿಸ್ಮಯ ಹುಟ್ಟಿಸುವ ಕಾಠಿಣ್ಯ ಮತ್ತು ಉದಾಸೀನತೆಯಿಂದ ನಾವು ಕಲಿಯಬೇಕಾದ ಪಾಠಗಳೇನು?`

38 ವರ್ಷದಿಂದ ಪಾರ್ಶ್ವವಾಯು ರೋಗಿಯಾಗಿದ್ದವನಿಗೆ ತನ್ನನ್ನು ಗುಣ ಪಡಿಸಿದವನು ಯಾರೆಂದು ತಿಳಿದಿರಲಿಲ್ಲ. ಆದರೆ ದೇವಾಲಯದಲ್ಲಿ ಯೇಸುವನ್ನು ಕಂಡ ಆ ರೋಗಿಯು ತನ್ನನ್ನು ಗುಣಪಡಿಸಿದವನು ಯೇಸುಕ್ರಿಸ್ತನೇ ಎಂದು ಧಾರ್ಮಿಕ ನಾಯಕರಿಗೆ ತಿಳಿಸಿದನು. ಅವರು ಇಂತಹ ಅದ್ಭುತಕಾರ್ಯ ನಡೆದದ್ದಕ್ಕಾಗಿ ದೇವರಿಗೆ ಸ್ತೋತ್ರ ಸಲ್ಲಿಸಬೇಕಾಗಿತ್ತು. ಬದಲಾಗಿ ಕ್ರಿಸ್ತನು ಸಬ್ಬತ್‌ದಿನದಲ್ಲಿ ಆ ರೋಗಿಯನ್ನು ಸ್ವಸ್ಥಮಾಡಿದ್ದರಿಂದ, ಆತನು ಸಬ್ಬತ್‌ದಿನವನ್ನು ಅಲಕ್ಷ್ಯ ಮಾಡುತ್ತಾನೆಂದು ತಿಳಿದು ಆತನನ್ನು ಹಿಂಸೆಪಡಿಸಿ, ಕೊಲ್ಲುವುದಕ್ಕೆ ಪ್ರಯತ್ನಿಸಿದರು (ಯೋಹಾನ 5:16,18).

ತುರ್ತು ಸಮಯದಲ್ಲಿ ಮಾತ್ರ ಸಬ್ಬತ್ ದಿನದಲ್ಲಿ ಸ್ವಸ್ಥತೆ ಮಾಡಬಹುದಾಗಿತ್ತು. ಈ ಪಾರ್ಶ್ವವಾಯು ರೋಗಿಯು ಮೂವತ್ತೆಂಟು ವರ್ಷದಿಂದ ನರಳುತ್ತಿದ್ದನು. ಆದುದರಿಂದ ಅವನನ್ನು ಗುಣಪಡಿಸಬೇಕಾದದ್ದು ಅಂತಹ ತುರ್ತು ಕಾರ್ಯವಾಗಿರಲಿಲ್ಲ. ಅದೂ ಅಲ್ಲದೆ, ಅವನನ್ನು ನಿನ್ನ ಹಾಸಿಗೆಯನ್ನು ಹೊತ್ತುಕೊಂಡು ನಡೆ ಎಂದು ಹೇಳುವ ಅಗತ್ಯವಾಗದರೂ ಏನಿತ್ತು? ದೇವರ ಬಲದಿಂದ ಇಂತಹ ಅದ್ಭುತಕಾರ್ಯ ಮಾಡಿದವನಿಗೆ, ಸಬ್ಬತ್ ದಿನದಲ್ಲಿ ಹಾಸಿಗೆ ಹೊತ್ತುಕೊಂಡು ಹೋಗುವುದು ಸರಿಯೇ? ಎಂದು ತಿಳಿದಿರಬೇಕಿತ್ತೆಂದು ಕೆಲವರಿಗೆ ಅನಿಸಬಹುದು. ಆದರೆ ಮನುಷ್ಯರು ಮಾಡಿದ ನೀತಿ ನಿಯಮಗಳು ಕೆಲವು ವೇಳೆ ಸತ್ಯಕ್ಕೆ ವಿರುದ್ಧವಾಗಿರುವುದರಿಂದ ಯೆಹೂದ್ಯ ಧಾರ್ಮಿಕ ನಾಯಕರು ಸತ್ಯವೇದದ ಗಂಭೀರವಾದ ಸತ್ಯಗಳನ್ನು ತಿಳಿದುಕೊಳ್ಳಬೇಕೆಂದು ಯೇಸುಸ್ವಾಮಿ ಬಯಸಿದ್ದನು.

`ಎಂತದ್ದೇ ಸಾಕ್ಷ್ಯಾಧಾರಗಳೇ ಇರಲಿ, ಜನರು ಆತ್ಮೀಕವಾಗಿ ಎಷ್ಟೊಂದು ಕಠಿಣರಾಗಿರುತ್ತಾರೆಂಬುದರ ಬಗ್ಗೆ ಕೆಳಗಿನ ವಾಕ್ಯಗಳಲ್ಲಿ ತಿಳಿಸಿರುವ ಘಟನೆಗಳು ನಮಗೇನು ತಿಳಿಸುತ್ತವೆ? (ಯೋಹಾನ 9:1-16; ಮಾರ್ಕ 3:22,23; ಮತ್ತಾಯ 12:9-14).`

ಯೆಹೂದ್ಯರ ಈ ಧಾರ್ಮಿಕ ನಾಯಕರಾದ ಫರಿಸಾಯರು, ಶಾಸ್ತ್ರಿಗಳು, ಸದ್ದುಕಾಯರು ಆತ್ಮೀಕವಾಗಿ ಹೇಗೆ ಇಷ್ಟೊಂದು ಕುರುಡರಾಗಿರಲು ಸಾಧ್ಯ? ಅವರ ಕಪಟ ಹೃದಯಗಳು, ಹಣ ಅಧಿಕಾರದ ಮೇಲೆ ಅವರಿಗಿದ್ದ ಮೋಹ, ಮೆಸ್ಸೀಯನು ತಮ್ಮನ್ನು ರೋಮನ್ನರ ಗುಲಾಮತನದಿಂದ ಬಿಡಿಸುತ್ತಾನೆಂಬ ತಪ್ಪಾದ ನಂಬಿಕೆ ಮತ್ತು ದೇವರಿಗೆ ವಿಧೇಯರಾಗಲು ನಿರಾಕರಣೆ- ಇವು ಯೆಹೂದ್ಯ ಧಾರ್ಮಿಕ ನಾಯಕರ ಹೃದಯಗಳು ಕಠಿಣವಾಗಿರುವುದಕ್ಕೆ ಕಾರಣಗಳಾಗಿವೆ. ಇವೆಲ್ಲವುಗಳಿಂದ ಅವರು ತಮ್ಮ ಮುಂದೆ ಇದ್ದ ಸತ್ಯವನ್ನು ನಿರಾಕರಿಸಿದರು.

`ಯೋಹಾನ 5:38-42ನೇ ವಚನಗಳಲ್ಲಿ ಯೇಸು ಯಾವ ವಿಷಯವಾಗಿ ಎಚ್ಚರಿಕೆ ನೀಡುತ್ತಿದ್ದಾನೆ? ಇವುಗಳಿಂದ ನಾವೇನು ಕಲಿಯಬಹುದು? ನಾವು ತಿಳಿದುಕೊಳ್ಳಬೇಕಾದ ಹಾಗೂ ಅವುಗಳನ್ನು ಜೀವನದಲ್ಲಿ ಅಳವಡಿಸಿಕೊಳ್ಳಬೇಕಾದ ಯಾವ ಸತ್ಯಗಳು ನಮ್ಮನ್ನು ಆತ್ಮೀಕವಾಗಿ ಕುರುಡರನ್ನಾಗಿ ಮಾಡಿವೆ?`