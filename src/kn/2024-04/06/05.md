---
title:  ತಂದೆಯ ಸಾಕ್ಷಿ
date:   06/11/2024
---

ಯೋಹಾನನ ಸುವಾರ್ತೆಯು ವಾಕ್ಯದ ಬಗ್ಗೆ ತಿಳಿಸುತ್ತಾ (Logos), ಆ ವಾಕ್ಯವು ದೇವರ ಬಳಿಯಲ್ಲಿತ್ತು. ಅಂದರೆ ತಂದೆಯಾದ ದೇವರ ಬಳಿಯಲ್ಲಿತ್ತು ಎಂದು ಆರಂಭವಾಗುತ್ತದೆ (ಯೋಹಾನ 1:1). ಈ ವಾಕ್ಯವು ನರಾವತಾರವೆತ್ತಿ ಬಂದಾಗ, ಪರಿಶುದ್ಧಾತ್ಮನು ಆತನ ದೀಕ್ಷಾಸ್ನಾನದ ಸಮಯದಲ್ಲಿ ಪಾರಿವಾಳದ ರೂಪದಲ್ಲಿ ಇಳಿದು ಬಂದು ಆತನ ಮೇಲೆ ನೆಲೆಗೊಂಡನು. ಆದರೆ ತಂದೆಯೂ ಸಹ ಯೇಸುಸ್ವಾಮಿಯು ಈ ಲೋಕದಲ್ಲಿ ತನ್ನ ಸೇವೆ ಮಾಡುತ್ತಿರುವಾಗ, ಆತನ ಬಗ್ಗೆ ಸಾಕ್ಷಿ ಹೇಳಿದನು.

`ಯೋಹಾನ 5:36-38ನೇ ವಚನಗಳನ್ನು ಓದಿರಿ. ಯೇಸುವು ತಂದೆಯಾದ ದೇವರ ಬಗ್ಗೆ ಏನು ಹೇಳುತ್ತಾನೆ?`

ಯೇಸುಸ್ವಾಮಿಯ ತಾನು ಮಾಡಿದ ಕೆಲಸಗಳು ಹಾಗೂ ಅದ್ಭುತಗಳೆಲ್ಲವೂ ತಂದೆಯ ಸಹಾಯದಿಂದ ಮಾಡಿದವೆಂದು ಹೇಳುತ್ತಾನೆ. ಅಲ್ಲದೆ ತಾನು ಮಾಡುವ ಕೆಲಸಗಳು ತಂದೆಯು ನನ್ನನ್ನು ಕಳುಹಿಸಿಕೊಟ್ಟನೆಂಬುದಾಗಿ ನನ್ನ ವಿಷಯದಲ್ಲಿ ಸಾಕ್ಷಿ ಕೊಡುತ್ತವೆ ಎಂದು ತಿಳಿಸುತ್ತಾನೆ.

`ಮತ್ತಾಯ 3:17; 17:5; ಮಾರ್ಕ 1:11 ಹಾಗೂ ಲೂಕ 3:22ನೇ ವಚನಗಳಲ್ಲಿ ತಂದೆಯು ಯೇಸುವಿನ ಬಗ್ಗೆ ಏನು ಹೇಳುತ್ತಾನೆಂದು ತಿಳಿಸುತ್ತವೆ? 2 ಪೇತ್ರನು 1:17,18ನೇ ವಚನಗಳನ್ನೂ ಸಹ ಓದಿರಿ.`

ಯೇಸುವು ದೀಕ್ಷಾಸ್ನಾನ ತೆಗೆದುಕೊಂಡಾಗ ತಂದೆಯು ಈತನು ಪ್ರಿಯನಾದ ನನ್ನ ಮಗನು ಎಂದು ಹೇಳಿದನು. ಪರಿಶುದ್ಧಾತ್ಮನು ಪಾರಿವಾಳದ ರೂಪದಲ್ಲಿ ಬಂದು ಆತನ ಮೇಲೆ ನೆಲೆಗೊಂಡನು. ಇದು ಯೇಸುವಿನ ಸುವಾರ್ತಾ ಸೇವೆಯು ಆರಂಭವಾಗುವ ಪ್ರಮುಖ ಸಂದರ್ಭದ ಆರಂಭವಾಗಿತ್ತು. ಇದೂ ಅಲ್ಲದೆ ಯೇಸುಸ್ವಾಮಿಯ ಸೇವೆಯ ನಿರ್ಣಾಯಕ ಸಮಯದಲ್ಲಿ ತಂದೆಯು ಮತ್ತೊಂದಾವರ್ತಿ ಮಗನ ಬಗ್ಗೆ- "ನಿನ್ನನ್ನು ಮಹಿಮೆಪಡಿಸಿದ್ದೇನೆ; ತಿರುಗಿ ಮಹಿಮೆ ಪಡಿಸುವೆನು" ಎಂದು ಸಾಕ್ಷಿ ಹೇಳಿದನು (ಯೋಹಾನ 12:28).

ಯೇಸುಸ್ವಾಮಿಯ ಸೇವೆಯ ಕೊನೆಯ ಕಾಲದಲ್ಲಿ ಆತನ ಬಗೆಗಿನ ಸಂಗತಿಯು ನಿರ್ಣಾಯಕ ಘಟ್ಟ ತಲುಪಿತು. ಯೆಹೂದ್ಯನಾಯಕರು ಕ್ರಿಸ್ತನು ಮಾಡುವ ಅದ್ಭುತ ಕಾರ್ಯಗಳನ್ನು ತಡೆಯಲು ಸಾಧ್ಯವಾಗದೆ, ಆತನನ್ನು ಕೊಲ್ಲಬೇಕೆಂದು ಪಿತೂರಿ ಮಾಡಿದರು (ಯೋಹಾನ 12:19). ಲಾಜರನನ್ನು ಎಬ್ಬಿಸಿದ್ದನ್ನು ನೋಡಿದವರು ಹಾಗೂ ಅದರ ಬಗ್ಗೆ ಇತರರಿಂದ ಸಾಕ್ಷಿ ಕೇಳಿದವರು ಆತನನ್ನು ಹಿಂಬಾಲಿಸಲು ತೊಡಗಿದರು (12:17,18). ದೇವಾರಾಧನೆ ಮಾಡಬೇಕೆಂದು ಪಸ್ಕಹಬ್ಬದ ಜಾತ್ರೆಗೆ ಬಂದ ಗ್ರೀಕರೂ ಸಹ ಯೇಸುವನ್ನು ನೋದಬೇಕೆಂದು ಅಪೇಕ್ಷಿಸಿದರು.

ಆ ಸಮಯದಲ್ಲಿ ಯೇಸುಸ್ವಾಮಿಯು- "ತಂದೆಯೇ, ನಿನ್ನ ಹೆಸರನ್ನು ಮಹಿಮೆ ಪಡಿಸಿಕೋ" ಅಂದನು. ಅದಕ್ಕುತ್ತರವಾಗಿ ತಂದೆಯು ಪರಲೋಕದಿಂದ- "ಮಹಿಮೆ ಪಡಿಸಿದ್ದೆನೆ, ತಿರುಗಿ ಮಹಿಮೆಪಡಿಸುವೆನು" ಎಂದು ಹೇಳಿದನು (ಯೋಹಾನ 12:28).

ನಾವು ಈಗಾಗಲೇ ನೋಡಿದಂತೆ ಶಿಲುಬೆಯ ಮರಣವು ಯೇಸುವು ಮಹಿಮೆ ಪಡುವ ಸಮಯವಾಗಿತ್ತು. ಈ ಕಾರಣದಿಂದ ತಂದೆಯಾದ ದೇವರು ಮಗನ ಬಗ್ಗೆ ಕೊಟ್ಟ ಸಾಕ್ಷಿಯು ಸಮಸ್ತ ಲೋಕದ ಪಾಪಗಳ ನಿವಾರಣೆಗಾಗಿ ದೇವರ ಯಜ್ಞದ ಕುರಿಯಾದ ಕ್ರಿಸ್ತನ ಮಹಾಬಲಿದಾನವನ್ನು ಸೂಚಿಸುತ್ತಿತ್ತು. ನಮ್ಮ ಪರವಾಗಿ ಆತನ ಶಿಲುಬೆಯ ಮರಣವು ನಮ್ಮ ಪಾಪಗಳಿಗೆ ಪೂರ್ಣ ಪರಿಹಾರ ನೀಡಿತು. ಆತನಲ್ಲಿ ನಂಬಿಕೆಯಿಡುವ ನಾವು ಇನ್ನೆಂದಿಗೂ, ನಮ್ಮ ಪಾಪಿಗಳಿಗಾಗಿ ದಂಡನೆ ಅನುಭವಿಸಬೇಕಾಗಿಲ್ಲ.