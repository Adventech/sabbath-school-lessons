---
title:  ಹೆಚ್ಚಿನ ಚಿಂತನೆ
date:   08/11/2024
---

ಶ್ರೀಮತಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ ದಿ ಕ್ರೈಸಿಸ್ ಇನ್ ಗ್ಯಾಲಿಲಿ' ಹಾಗೂ ಇನ್ ದಿ ಔಟರ್ ಕೋರ್ಟ್' ಎಂಬ ಅಧ್ಯಾಯಗಳನ್ನು ಓದಿರಿ.

ಶ್ರೀಮತಿ ವೈಟಮ್ಮನವರು ದಿ ಕ್ರೈಸಿಸ್ ಇನ್ ಗ್ಯಾಲಿಲಿ' ಎಂಬ ಅಧ್ಯಾಯದಲ್ಲಿ ಹೀಗೆ ತಿಳಿಸುತ್ತಾರೆ:

"ಸೀಮೊನ್ ಪೇತ್ರನು ಯೇಸುವಿಗೆ- ಸ್ವಾಮಿ ನಿನ್ನನ್ನು ಬಿಟ್ಟು ನಾವು ಇನ್ನಾರ ಬಳಿಗೆ ಹೋಗೋಣ?" ಎಂದು ಕೇಳಿದನು. ಯೆಹೂದ್ಯರ ಧಾರ್ಮಿಕ ನಾಯಕರು ಅತಿಯಾದ ನೇಮನಿಷ್ಠೆ ಹಾಗೂ ಸಂಪ್ರದಾಯಗಳ ದಾಸರಾಗಿದ್ದರು. ಫರಿಸಾಯರು ಮತ್ತು ಸದ್ದುಕಾಯರು ಯಾವಾಗಲೂ ತಮ್ಮ ನಂಬಿಕೆಗಳ ಬಗ್ಗೆ ತೀಕ್ಷ್ಣವಾಗಿ ವಾದವಿವಾದ ಮಾಡುತ್ತಿದ್ದರು. ಯೇಸುವನ್ನು ನಿರಾಕರಿಸುವುದೆಂದರೆ ಸಾಂಪ್ರದಾಯಿಕ ನೀತಿ ನಿಯಮಗಳ ಬಗ್ಗೆ ಅತಿಯಾದ ನಿಷ್ಠೆ ತೋರಿಸುವುದಾಗಿತ್ತು. ಸ್ವಾರ್ಥಿಗಳಾದ ಫರಿಸಾಯರು ಮತ್ತು ಸದ್ದುಕಾಯರು ತಮ್ಮದೇ ಆದ ಪ್ರತಿಷ್ಠೆಗಾಗಿ ಹಾತೊರೆಯುತ್ತಿದ್ದರು. ಆದರೆ ಶಿಷ್ಯರು ಕ್ರಿಸ್ತನನ್ನು ಮೆಸ್ಸೀಯನೆಂದು ಅಂಗೀಕರಿಸಿಕೊಂಡ ನಂತರ ಅವರ ಜೀವನದಲ್ಲಿ ಹಿಂದೆಂದೂ ಕಾಣದಂತ ಸಂತೋಷ, ಸಮಾಧಾನ ಉಂಟಾಗಿತ್ತು. ಆದುದರಿಂದ ಅವರು ಯೇಸುವು ಪಾಪಿಗಳ ಸ್ನೇಹಿತನೆಂದು ಅಪಹಾಸ್ಯ ಮಾಡಿ ತಮ್ಮನ್ನು ಹಿಂಸಿಸಿದ ಯೆಹೂದ್ಯ ಧಾರ್ಮಿಕ ನಾಯಕರ ಬಳಿಗೆ ಹಿಂದಿರುಗುವುದಾದರೂ ಹೇಗೆ? ಶಿಷ್ಯರು ಬಹಳ ಕಾಲದಿಂದ ಎದುರು ನೋಡುತ್ತಿದ್ದ ಮೆಸ್ಸೀಯನು ಈಗ ಬಂದಿದ್ದಾನೆ. ಅಂತವನನ್ನು ಬಿಟ್ಟು ಆತನನ್ನು ಹಿಂಸಿಸುತ್ತಿರುವ ಹಾಗೂ ಕೊಲ್ಲಲು ಪ್ರಯತ್ನಿಸುತ್ತಿರುವವರ ಬಳಿ ಹೇಗೆ ಹಿಂದಿರುಗುವುದು?

"ಸ್ವಾಮಿ, ನಿನ್ನನ್ನು ಬಿಟ್ಟು ನಾವು ಇನ್ನಾರ ಬಳಿಗೆ ಹೋಗೋಣ, ನೀನು ದೇವರು ಪ್ರತಿಷ್ಠಿಸಿದವನು ಹಾಗೂ ಬರಬೇಕಾದ ಕ್ರಿಸ್ತನು ಎಂದು ಪೇತ್ರನು ಹೇಳುತ್ತಾನೆ. ತಮ್ಮ ಜೀವನದ ಆಶ್ರಯದುರ್ಗವಾಗಿರುವ ಈತನನ್ನು ಕಳೆದುಕೊಳ್ಳುವ ಆಲೋಚನೆಯು ಶಿಷ್ಯರಲ್ಲಿ ಭಯ ಹಾಗೂ ವೇದನೆ ಉಂಟುಮಾಡಿತು. ದೋಣಿಯು ಬಿರುಗಾಳಿ ಎದ್ದ ಸಮುದ್ರದಲ್ಲಿ ಕತ್ತಲೆಯಲ್ಲಿ ದೂರವಾದಂತೆ, ರಕ್ಷಕನಿಲ್ಲದ ಶಿಷ್ಯರ ಜೀವನವೂ ಸಹ ಚುಕ್ಕಾಣಿಯಿಲ್ಲದ ಹಡಗಿನಂತಾಗುತ್ತಿತ್ತು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೇಸುಕ್ರಿಸ್ತನು ಮೆಸ್ಸೀಯನೆಂಬ ಸತ್ಯವನ್ನು ಕೆಲವರು ಯಾಕೆ ಸಂತೋಷದಿಂದ ಅಂಗೀಕರಿಸಿದರು? ಅದೇ ಸಾಕ್ಷ್ಯಾಧಾರ ನೀಡಿದರೂ, ಬೇರೆ ಕೆಲವರು ಯಾಕೆ ತಿರಸ್ಕರಿಸಿದರು?`

`ಯೇಸುಕ್ರಿಸ್ತನು ನಮ್ಮ ಪಾಪಿಗಳಿಗಾಗಿ ಮರಣ ಹೊಂದಿದನೆಂಬ ಪ್ರಾಮುಖ್ಯವಾದ ಸತ್ಯಕ್ಕಿಂತ ಬೇರೆನಿದೆ? ಆದಾಗ್ಯೂ, ನಾವು ಇಂತಹ ಸತ್ಯವನ್ನು ಹೇಗೆ ತಿಳಿದುಕೊಂಡೆವು? ವಿಜ್ಞಾನ, ನೈಸರ್ಗಿಕ ನಿಯಮ, ತರ್ಕಶಾಸ್ತ್ರ, ಧಾರ್ಮಿಕ ತತ್ವಶಾಸ್ತ್ರ (ಥಿಯಾಲಜಿ) ಅಥವಾ ವಿವೇಚನಾ ಶೀಲತೆಯಿಂದಲೇ (Reason). ಇವು ಸೃಷ್ಟಿಕರ್ತನಾದ ದೇವರನ್ನು ನಂಬುವಂತೆ ಮಾಡುತ್ತವೆ. ಆದರೆ ಇವು ಯಾವುವೂ ಸಹ ನಾವು ತಿಳಿಯ- ಬೇಕಾದ ಕ್ರಿಸ್ತನು ನಮ್ಮ ಪಾಪಿಗಳಿಗಾಗಿ ತಾನು ಸತ್ತನೆಂಬ ಪ್ರಮುಖವಾದ ಸತ್ಯವನ್ನು ತಿಳಿಸುವುದಿಲ್ಲ. ಆದುದರಿಂದ ನಾವು ಯಾಕೆ ನಂಬಿಕೆಯ ವಿಷಯದಲ್ಲಿ ಸತ್ಯವೇದದ ಮೇಲೆ ಯಾಕೆ ವಿಶ್ವಾಸವಿಡಬೇಕು?`

`ದೇವರು ನಿಮ್ಮ ಜೀವನದಲ್ಲಿ ಮಾಡಿದ ಒಳ್ಳೇ ಕಾರ್ಯಗಳ ಬಗ್ಗೆ ಮತ್ತೊಮ್ಮೆ ವಿವರಿಸುವುದು ನಮ್ಮ ನಂಬಿಕೆಯ ಆತ್ಮೀಕ ಬೆಳವಣಿಗೆಗೆ ಯಾಕೆ ಪ್ರಾಮುಖ್ಯವಾಗಿದೆ?`