---
title:  ಹೆಚ್ಚಿನ ಚಿಂತನೆ
date:   06/12/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ದಿ ಲೈಟ್ ಆಫ್ ಲೈಫ್' ಎಂಬ ಅಧ್ಯಾಯ ಓದಿರಿ.

ಇದೇ ಅಧ್ಯಾಯದಲ್ಲಿ ಅವರು ಹೀಗೆ ತಿಳಿಸುತ್ತಾರೆ: "ನಾನೇ ಲೋಕಕ್ಕೆ ಬೆಳಕಾಗಿದ್ದೇನೆ" ಎಂದು ಯೇಸು ಹೇಳಿದಾಗ, ಆತನು ಯೆಹೂದ್ಯರ ಪರ್ಣಶಾಲೆಗಳ ಹಬ್ಬದ ಆರಾಧನೆಗೆ ಸಂಬಂಧಪಟ್ಟ ಆಚರಣೆಗಳು ನಡೆಯುತ್ತಿದ್ದ ದೇವಾಲಯದ ಆವರಣದಲ್ಲಿದ್ದನು. ಅದರ ನಡುವೆ ದೀಪಸ್ತಂಭಗಳಿಗೆ ಆಧಾರವಾಗಿದ್ದ ಎರಡು ಮಹಾಕಂಬಗಳಿದ್ದವು. ಸಂಧ್ಯಾಕಾಲದ ಬಲಿ ಅರ್ಪಿಸಿದ ನಂತರ ಎಲ್ಲಾ ದೀಪಗಳನ್ನು ಹಚ್ಚಲಾಗುತ್ತಿತ್ತು. ಇವು ಯೆರೂಸಲೇಮ್ ಪಟ್ಟಣಕ್ಕೆ ಬೆಳಕುಕೊಡುತ್ತಿದ್ದವು. ದೇವರು ಮರುಭೂಮಿಯಲ್ಲಿ ಇಸ್ರಾಯೇಲ್ಯರನ್ನು ಅಗಿ್ನಸ್ತಂಭವಾಗಿ ಮಾರ್ಗದರ್ಶನ ನೀಡಿ ನಡೆಸಿದ್ದನ್ನು ಆಚರಿಸುವ ಸಂಸ್ಕಾರವನ್ನು ಮತ್ತು ಬರಲಿರುವ ಮೆಸ್ಸೀಯನನ್ನೂ ಸಹ ಈ ದೀಪಸ್ತಂಭಗಳು ಸೂಚಿಸುತ್ತಿದ್ದವು. ಈ ದೀಪಗಳನ್ನು ಸಾಯಂಕಾಲದಲ್ಲಿ ಬೆಳಗಿಸಿದಾಗ, ಆ ದೃಶ್ಯವು ಅತ್ಯಂತ ಸಂತೋಷಕರವಾಗಿರುತ್ತಿತ್ತು.

"ಯೆರೂಸಲೇಮನ್ನು ದೀಪಗಳಿಂದ ಬೆಳಗಿಸಿದಾಗ, ಮುಂದೆ ಬರಲಿರುವ ಮೆಸ್ಸೀಯನು ಇಸ್ರಾಯೇಲ್ಯರಿಗೆ ಬೆಳಕಾಗಿರುತ್ತಾನೆಂಬ ನಿರೀಕ್ಷೆಯನ್ನು ಜನರು ವ್ಯಕ್ತಪಡಿಸುತ್ತಿದ್ದರು. ಆದರೆ ಯೇಸುಸ್ವಾಮಿಗೆ ಈ ದೃಶ್ಯವು ಇನ್ನೂ ವಿಶಾಲವಾದ ಅರ್ಥಕೊಡುತ್ತಿತ್ತು. ಆತ್ಮೀಕ ಬೆಳಕಿನ ಮೂಲಕವಾಗಿರುವ ಆತನು ಆತ್ಮೀಕವಾಗಿ ಕತ್ತಲೆಯಲ್ಲಿದ್ದ ಲೋಕಕ್ಕೆ ಬೆಳಕಾಗಿ ಬೆಳಗಲಿದ್ದನು. ಆದಾಗ್ಯೂ, ಈ ಸಂಕೇತವು ಅಪರಿಪೂರ್ಣವಾಗಿತ್ತು. ಆಕಾಶದಲ್ಲಿ ಸ್ವತಃ ಕ್ರಿಸ್ತನೇ ಉಂಟುಮಾಡಿದ ಸೂರ್ಯ, ಚಂದ್ರ, ನಕ್ಷತ್ರಗಳೆಂಬ ಮಹಾಬೆಳಕು ಆತನ ಸುವಾರ್ತಾ ಸೇವೆಯ ಮಹಿಮೆಯನ್ನು ನಿಜವಾಗಿ ಪ್ರತಿನಿಧಿಸುತ್ತಿತ್ತು.

"ಅದು ಬೆಳಿಗ್ಗೆಯಾಗಿತ್ತು, ಸೂರ್ಯನು ಅದೇ ತಾನೇ ಎಣ್ಣೇಮರಗಳ ಗುಡ್ಡದ ಮೇಲೆ ಉದಯಿಸುತ್ತಿದ್ದನು. ಅದರ ಹೊಂಬಣ್ಣದ ಕಿರಣಗಳು ಅಮೃತಶಿಲೆಯ ಅರಮನೆಗಳ ಮೇಲೆ ಕಣ್ಣುಕೋರೈಸುವಂತೆ ಹೊಳೆಯುತ್ತಾ ದೇವಾಲಯದ ಗೋಡೆಗಳ ಬಂಗಾರವನ್ನು ಬೆಳಗಿಸುತ್ತಿತ್ತು. ಆಗ ಯೇಸುವು ಅದನ್ನು ತೋರಿಸುತ್ತಾ "ನಾನು ಲೋಕಕ್ಕೆ ಬೆಳಕಾಗಿದ್ದೇನೆ" ಎಂದು ಹೇಳಿದನು (ಯೋಹಾನ 8:12).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ವಿಜ್ಞಾನದಿಂದ ನಾವು ಎಂದಿಗೂ ಕಲಿಯಲಾಗದಂತ ನಿರ್ಣಾಯಕವಾದ ಯಾವ ಸತ್ಯಗಳನ್ನು ಸತ್ಯವೇದವು ಬೋಧಿಸುತ್ತದೆ? ಉದಾಹರಣೆಗೆ ಶಿಲುಬೆ ಅಥವಾ ಪುನರುತ್ಥಾನ ಇಲ್ಲವೆ ಕ್ರಿಸ್ತನ ಎರಡನೇ ಬರೋಣ? ಸತ್ಯವೇದದಿಂದ ಹೊರತು, ಬೇರೆಲೂ್ಲ ತಿಳಿಯಲಾಗದಂತ ಪ್ರಮುಖವಾದ ಯಾವ ಸತ್ಯಗಳನ್ನು ಸತ್ಯವೇದವು ನಮಗೆ ಪ್ರಕಟಪಡಿಸಿದೆ?`

`ದೇವರ ಬಗ್ಗೆ ಲೂಸಿಫರನು ಅಪಾರ ಜ್ಞಾನ ಹೊಂದಿದ್ದನು. ಪರಿಪೂರ್ಣನಾಗಿದ್ದ ಅವನು ದೇವರ ವಿರುದ್ಧವಾಗಿ ದಂಗೆಯೆದ್ದು ಪರಲೋಕದಿಂದ ದೊಬ್ಬಲ್ಪಟ್ಟಿದ್ದರ ಬಗ್ಗೆ ಯೋಚಿಸಿ. ಇದು ಇಚ್ಛಾಸ್ವಾತಂತ್ರ್ಯದ (Freewill) ಬಗ್ಗೆ ಯಾವ ವಾಸ್ತವಾಂಶ ತಿಳಿಸುತ್ತದೆ? ನಮಗೂ ಸಹ ಇದೇ ಆಯ್ಕೆಯ ಸ್ವಾತಂತ್ರ್ಯ ಕೊಡಲ್ಪಟ್ಟಿದೆ. ಆದರೆ ಯಾಕೆ ನಾವು ಪ್ರತಿಕ್ಷಣವೂ ದೇವರ ಚಿತ್ತಕ್ಕೆ ವಿಧೇಯರಾಗಲು ಯಾಕೆ ಆಯ್ಕೆ ಮಾಡಬೇಕಾಗಿದೆ?`