---
title:  ನಾನೇ ಮಾರ್ಗವೂ, ಸತ್ಯವೂ, ಜೀವವೂ ಆಗಿದ್ದೇನೆ
date:   03/12/2024
---

`ಯೋಹಾನ 14:5,6ನೇ ವಚನಗಳನ್ನು ಓದಿರಿ. ಯೇಸುವು ಎಲ್ಲಿಗೆ ಹೋಗುವನೆಂಬ ವಿಷಯದಲ್ಲಿ ತೋಮನು ಆತನನ್ನು ಏನು ಕೇಳುತ್ತಾನೆ? ಅದಕ್ಕೆ ಯೇಸುವಿನ ಉತ್ತರವೇನು?`

ತೋಮನು ಕೇಳಿದ ಪ್ರಶ್ನೆಯು ತರ್ಕಬದ್ಧವಾಗಿತ್ತು. ಒಬ್ಬನು ಎಲ್ಲಿಗೆ ಹೋಗುತ್ತಾನೆಂದು ನಮಗೆ ತಿಳಿಯದಿದ್ದಲ್ಲಿ, ಅವನನ್ನು ಹಿಂಬಾಲಿಸಲು ನಮಗೆ ಮಾರ್ಗವು ಹೇಗೆ ತಿಳಿದೀತು? ತೋಮನ ಪ್ರಶ್ನೆಗೆ ಯೇಸುಕ್ರಿಸ್ತನು ನಾನೇ ಮಾರ್ಗವಾಗಿದ್ದೇನೆಂದು ತಿಳಿಸಿದನು. ಈ ಮಾರ್ಗವು ಎಲ್ಲಿಗೆ ಹೋಗಲಿದೆ?

`ಮಾರ್ಗವು ತಂದೆಯ ಬಳಿಗೆ ನಮ್ಮನ್ನು ನಡೆಸುತ್ತದೆ. ಯೋಹಾನ 1:1-18ನೇ ವಚನಗಳ ಪ್ರಸ್ತಾವನೆ ಅಥವಾ ಮುನ್ನುಡಿಯಲ್ಲಿ ವಾಕ್ಯವಾದ ಕ್ರಿಸ್ತನು ಹಾಗೂ ತಂದೆಯ ನಡುವಣ ನಿಕಟಸಂಬಂಧದ ಬಗ್ಗೆ ಒತ್ತಿ ಹೇಳಲಾಗಿದೆ?`

"ಯಾವನು ಏಕಪುತ್ರನೂ, ಸ್ವತಃ ದೇವರು ಆಗಿದ್ದು, ತಂದೆಯ ಎದೆಯಲ್ಲಿದ್ದಾನೋ, ಆತನೇ ದೇವರನ್ನು ತಿಳಿಯಪಡಿಸಿದನು" (ಯೋಹಾನ 1:18). "ತಿಳಿಯಪಡಿಸಿದನು" ಎಂಬುದಕ್ಕೆ ವಿವರಣೆ ನೀಡು, ವ್ಯಾಖ್ಯಾನಿಸು ಹಾಗೂ ನಿರೂಪಣೆ ಅಥವಾ ವರ್ಣನೆ ಎಂಬ ಅರ್ಥವಿದೆ. ಅಂದರೆ ಅರ್ಥವನ್ನು ಹೊರಪಡಿಸು ಎಂದೂ ಸಹ ತಿಳಿಯಬಹುದು. ಆದುದರಿಂದ ಕ್ರಿಸ್ತನು ತಂದೆಯೊಂದಿಗೆ ಸಂಬಂಧ ಕಲ್ಪಿಸುವವನಾಗಿದ್ದು, ಪಾಪದಿಂದ ಬಿದ್ದುಹೋಗಿರುವ ಈ ಲೋಕದ ಜನರಿಗೆ ಆತನನ್ನು ವಿವರಿಸುತ್ತಾನೆ ಅಥವಾ ವ್ಯಾಖ್ಯಾನಿಸುತ್ತಾನೆ. ಈ ಕಾರಣದಿಂದ ಕ್ರಿಸ್ತನು ನಾವು ತಂದೆಯ ಬಳಿಗೆ ಹೋಗಲು ಏಕೈಕ ಮಾರ್ಗವಾಗಿದ್ದಾನೆ. ಆತನಿಲ್ಲದಿದ್ದಲ್ಲಿ ತಂದೆಯ ಬಗೆಗಿನ ನಮ್ಮ ತಿಳುವಳಿಕೆಯು ಬಹಳ ಇತಿಮಿತಿಯಲ್ಲಿರುತ್ತಿತ್ತು.

`ಯೋಹಾನ 14:7-11ನೇ ವಚನಗಳನ್ನು ಓದಿರಿ. ಯೇಸುಸ್ವಾಮಿಯ ಫಿಲಿಪ್ಪನ ತಪು್ಪ ತಿಳುವಳಿಕೆಯನ್ನು ಹೇಗೆ ನಿವಾರಿಸುತ್ತಾನೆ?`

ಪಾಪಿಗಳು ಯಾರೂ ಸಹ ತಂದೆಯಾದ ದೇವರನ್ನು ನೋಡಲಾರರು ಹಾಗೂ ನೋಡಿದವರು ಬದುಕಲಾರರು (ವಿಮೋಚನಕಾಂಡ 33:17-34:9; ಯೋಹಾನ 1:18). ಅಂತಹ ತಂದೆಯನ್ನು ನೋಡಬೇಕೆಂದು ಫಿಲಿಪ್ಪನು ಅಪೇಕ್ಷೆ ವ್ಯಕ್ತಪಡಿಸಿದನು. ಅವನ ಈ ತಪ್ಪು ತಿಳುವಳಿಕೆಗಾಗಿ ಯೇಸು ಅವನನ್ನು ಗದರಿಸಿ, ನನ್ನನ್ನು ನೋಡಿದವನು ತಂದೆಯನ್ನು ನೋಡಿದ್ದಾನೆಂದು ತಿಳಿಸಿದನು (ಯೋಹಾನ 14:9). ದೇವರ ಬಳಿಗೆ ಹೋಗಲು ಯೇಸುಕ್ರಿಸ್ತನೇ ಏಕೈಕ ಮಾರ್ಗವಾಗಿದ್ದಾನೆಂದು ಇದರಿಂದ ಬಹಳ ಸ್ಪಷ್ಟವಾಗಿ ತಿಳಿದುಬರುತ್ತದೆ. ಆತನಿಲ್ಲದಿದ್ದಲ್ಲಿ ಮಾರ್ಗವು ಕತ್ತಲಾಗುತ್ತದೆ ಮತ್ತು ಖಚಿತವಾಗಿ ತಿಳಿಯುವುದಿಲ್ಲ. ಯೇಸುವು ಬೆಳಕಾಗಿದ್ದು, ದೇವರ ಬಳಿಗೆ ಹೋಗುವ ಮಾರ್ಗವನ್ನು ಬೆಳಗಿಸುತ್ತಾನೆ. ಯೇಸುವು ಈ ವಾಕ್ಯದಲ್ಲಿ ಮಾರ್ಗ ಸತ್ಯ ಹಾಗೂ ಜೀವ ಎಂಬ ಮೂರು ಪದಗಳನ್ನು ಒಟ್ಟಾಗಿ ತಿಳಿಸುತ್ತಾನೆ. ಸ್ನಾನಿಕನಾದ ಯೋಹಾನನು ಯೇಸುವಿಗೆ ದಾರಿಯನ್ನು ಸಿದ್ಧಪಡಿಸುವಾಗ ಮಾತ್ರ ಮೊದಲ ಬಾರಿಗೆ 'ಮಾರ್ಗ' ಎಂಬ ಪದ ಉಪಯೋಗಿಸಲಾಗಿದೆ (ಯೋಹಾನ 1:23). ಅನಂತರ 14:6ನೇ ವಚನದಲ್ಲಿ ತಿರುಗಿ 'ಮಾರ್ಗ' ಎಂಬ ಪದವನ್ನು ಉಪಯೋಗಿಸಲಾಗಿದೆ. ಆದರೆ 'ಸತ್ಯ' ಹಾಗೂ 'ಜೀವ' ಎಂಬ ಈ ಎರಡು ಪದಗಳು ಯೋಹಾನನ ಸುವಾರ್ತೆಯಲ್ಲಿ ಪ್ರಮುಖ ವಿಷಯಗಳಾಗಿವೆ.

`ದೇವರು ಹೇಗಿದ್ದಾನೆಂಬುದಕ್ಕೆ ಯೇಸುಕ್ರಿಸ್ತನು ಮಾತ್ರ ಉತ್ತಮವಾದ ರೀತಿಯಲ್ಲಿ ತನ್ನನ್ನು ಪ್ರಕಟಪಡಿಸಿಕೊಂಡಿದ್ದಾನೆಂಬುದು ಹೇಗೆ ನಮಗೆ ಸಾಂತ್ವನ ಕೊಡುತ್ತದೆ?`