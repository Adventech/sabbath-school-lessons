---
title:  ಸತ್ಯವೇದ ಹಾಗೂ ಸತ್ಯ
date:   05/12/2024
---

ಸುವಾರ್ತೆಯಾದ್ಯಂತ ಸತ್ಯವೇದವು ನಾನೇ ಮಾರ್ಗವೂ, ಸತ್ಯವೂ ಹಾಗೂ ಜೀವವೂ ಆಗಿದ್ದೇನೆಂದು ಹೇಳಿದ ಕ್ರಿಸ್ತನ ಬಗ್ಗೆ ತಿಳಿಸುವುದರಲ್ಲಿ ಪ್ರಮುಖ ಪಾತ್ರ ವಹಿಸುತ್ತದೆ. ಹಳೇ ಹಾಗೂ ಹೊಸ ಒಡಂಬಡಿಕೆಗಳೆರಡರಲೂ್ಲ ಸತ್ಯವೇದವು ಸತ್ಯವನ್ನು ಪ್ರಾಮುಖ್ಯವಾಗಿ ಪ್ರಕಟಿಸುವುದನ್ನು ನೋಡಬಹುದು. ಯೇಸುವು ಯಾರು ಹಾಗೂ ಆತನು ಯಾವ ಉದ್ದೇಶಕ್ಕಾಗಿ ಈ ಲೋಕಕ್ಕೆ ಬಂದನೆಂಬುದನ್ನು ಈ ಸತ್ಯವೇದವು ವಿಶೇಷವಾಗಿ ಬೋಧಿಸುತ್ತದೆ.

`ಯೋಹಾನ 5:38-40ನೇ ವಾಕ್ಯಗಳನ್ನು ಓದಿರಿ. ಶಾಸ್ತ್ರಗಳ ಬಗ್ಗೆ ಯೇಸುಸ್ವಾಮಿ ಏನು ಹೇಳುತ್ತಿದ್ದಾನೆ?`

ಕ್ರಿಸ್ತನು ಮೆಸ್ಸೀಯನೆಂದು ತಿಳಿಯಪಡಿಸಲು ಶಿಷ್ಯರು ಮಾತ್ರವಲ್ಲ, ಸ್ವತಃ ಆತನೇ ಪದೇಪದೇ ಶಾಸ್ತ್ರಗಳಿಂದ ಅಂದರೆ ಹಳೆಯ ಒಡಂಬಡಿಕೆಯಿಂದ ಮತ್ತು ಮೋಶೆ ಹಾಗೂ ಇತರ ಪ್ರವಾದಿಗಳು ತಿಳಿಸಿರುವುದನ್ನು ಉದಾಹರಿಸಿದ್ದಾರೆ. "ನೀವು ಮೋಶೆಯ ಮಾತನ್ನು ನಂಬುವವರಾಗಿದ್ದರೆ, ನನ್ನ ಮಾತನ್ನು ನಂಬುತ್ತಿದ್ದಿರಿ. ಅವನು ಬರೆದ ಮಾತುಗಳನ್ನು ನಿವು ನಂಬದಿದ್ದರೆ ನಾನು ಹೇಳುವ ಮಾತುಗಳನ್ನು ಹೇಗೆ ನಂಬೀರಿ? ಎಂದು ಯೇಸುಸ್ವಾಮಿ ಯೆಹೂದ್ಯರಿಗೆ ತಿಳಿಸಿದನು (ಯೋಹಾನ 5:46,47).

`ಲೂಕ 24:27ನೇ ವಾಕ್ಯ ಓದಿರಿ. ಯೇಸುವು ತನ್ನ ಸೇವೆಯ ಮಹತ್ವವನ್ನು ಪ್ರಕಟಿಸಲು ಶಾಸ್ತ್ರಗಳಿಂದ ಮೊದಲು ಸೂಚಿಸಿದ್ದು ಯಾಕೆ ಪ್ರಾಮುಖ್ಯವಾಗಿದೆ?`

ಮತ್ತೊಂದು ಸ್ಥಳದಲ್ಲಿ ವಿಮೋಚನಕಾಂಡದಿಂದ ಉದಾಹರಿಸುತ್ತಾ ಕ್ರಿಸ್ತನು "....ದೇವರು ನಿಮಗೆ ನುಡಿದಿದ್ದನ್ನು ನೀವು ಓದಲಿಲ್ಲವೇ?" ಎಂದು ಪ್ರಶ್ನಿಸುತ್ತಾನೆ (ಮತ್ತಾಯ 22:31). ಸ್ನಾನಿಕನಾದ ಯೋಹಾನನ ತಂದೆಯಾದ ಜಕರೀಯನು ದೇವರ ವಾಗ್ದಾನದ ಬಗ್ಗೆ 'ದೇವರು ಪೂರ್ವದಲ್ಲಿದ್ದ ತನ್ನ ಶ್ರೀಪ್ರವಾದಿಗಳ ಬಾಯಿಂದ ತಾನು ಹೇಳಿದಂತೆಯೇ.... ಬಿಡುಗಡೆ ಉಂಟುಮಾಡಿದ್ದಾನೆ" ಎಂದು ತಿಳಿಸುತ್ತಾನೆ (ಲೂಕ 1:70). ಪಂಚಾಶತ್ತಮನು ಹಬ್ಬದ ದಿನದಲ್ಲಿ ಪೇತ್ರನು ".... ಪವಿತ್ರಾತ್ಮನು ದಾವೀದನ ಬಾಯಿಂದ ಮೊದಲೇ ಹೇಳಿಸಿದ ಶಾಸ್ತ್ರವಚನವು ನೆರವೇರುವುದು ಅವಶ್ಯವಾಗಿತ್ತು" ಎಂದು ಹೇಳುತ್ತಾನೆ (ಅ.ಕೃತ್ಯಗಳು 1:16).

ಸತ್ಯವೇದವು ವಿಜ್ಞಾನದ ಒಂದು ಪಠ್ಯಪುಸ್ತಕವಲ್ಲ.ಇದು ಅಣುವನ್ನು ವಿಭಜಿಸುವ ಬಗ್ಗೆಯಾಗಲಿ ಅಥವಾ ಮೆದುಳಿನ ಶಸ್ತ್ರಚಿಕಿತ್ಸೆ ಮಾಡುವುದು ಹೇಗೆಂದಾಗಲಿ ವಿವರಿಸುವುದಿಲ್ಲ. ಆದರೆ ಸತ್ಯವೇದವು ಇವೆಲ್ಲಕ್ಕಿಂತಲೂ ಅತ್ಯಂತ ಪ್ರಾಮುಖ್ಯವಾದದ್ದನ್ನು ತಿಳಿಸುತ್ತದೆ. ಇದು ನಾವು ನೋಡಲು ಸಾಧ್ಯವಾಗುವಂತೆ ಬೆಳಕನ್ನು ತೋರಿಸುತ್ತದೆ, ಸತ್ಯವೇದ ಇಲ್ಲದಿದ್ದಲ್ಲಿ, ದೇವರ ಅಸ್ತಿತ್ವ, ವಿಶ್ವದಲ್ಲಿ ಆತನ ಕಾರ್ಯಗಳು ಮಾನವರಾದ ನಾವು ಸೃಷ್ಟಿಸಲ್ಪಟ್ಟ ವಿಧಾನ, ಜೀವನದ ಅರ್ಥ ಹಾಗೂ ಮುಂದಿನ ಭವಿಷ್ಯದ ಬಗ್ಗೆ ನಮಗೆ ಏನೂ ತಿಳಿಯದೆ ಅಜ್ಞಾನಿಗಳಾಗಿರುತ್ತಿದ್ದೆವು.

`ವಿಜ್ಞಾನವು ಸಿದ್ಧಾಂತದಲ್ಲಿಯೂ ಸಹ ಎಂದೂ ಬೋಧಿಸದಂತ ಯಾವ ಕೆಲವು ಸತ್ಯಗಳನ್ನು ಸತ್ಯವೇದವು ಬೋಧಿಸುತ್ತದೆ?`