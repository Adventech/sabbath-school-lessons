---
title:  ಹೆಚ್ಚಿನ ಚಿಂತನೆ
date:   13/05/2022
---

ಎಲೆನ್ ಜಿ ವೈಟ್ ಬರೆದ "Patriarchs & Prophets ಪುಸ್ತಕದ "The Law and the Covenants" ಪುಟ 370–373ನ್ನು ಓದಿರಿ.

ಸೊದೋಮಿನ ಜನರ ಪರವಾಗಿ ಅಬ್ರಹಾಮನು ದೇವರ ಜೊತೆ ಬಹಳ ತಾಳ್ಮೆಯಿಂದ ಮತ್ತು ದೃಢತೆಯಿಂದ ಮಾಡಿದ ಬಿನ್ನಹವು ನಾವು ಸಹ ಕೆಟ್ಟುಹೋದ ಜನರಿಗೋಸ್ಕರ ಪ್ರಾರ್ಥಿಸಲು ಉತ್ತೇಜಿಸಬೇಕು. ಅವರು ಪಾಪದಲ್ಲಿ ಬಿದ್ದು ನಿರೀಕ್ಷೆ ಹೀನಸ್ಥಿತಿಯಲ್ಲಿರಬಹುದು. ಇನ್ನೂ ಹೆಚ್ಚಿನದಾಗಿ ನೋಡಿದರೆ, ದೇವರು ಅಬ್ರಹಾಮನ ಪ್ರಾರ್ಥನೆಯನ್ನು ಲಾಲಿಸಿ, 10 ಜನ ನೀತಿವಂತರ ನಿಮಿತ್ತ ಪಟ್ಟಣವನ್ನು ನಾಶಮಾಡದಿರುವ ಭರವಸೆ ಕೊಟ್ಟಿದ್ದು ಬಹುವಿಶಿಷ್ಟತೆಯ ಸಂಗತಿ.

"(ಅಬ್ರಹಾಮನು) ಆತನು.... ದೇವರಿಂದ ಉಪದೇಶಹೊಂದಿದ್ದರೂ ಸೋದೆ ಮಿನ ವರು ಅಷ್ಟು ಕೆಟ್ಟು ಹೋದ ವರೆಂದು ಎಣಿಸಿರಲಿಲ್ಲ. ಅನೀತಿವಂತರೊಂದಿಗೆ ನೀತಿವಂತರು ನಾಶವಾಗಬಾರದೆಂದು ಆತನು ಒಡನೇ ಪ್ರಾರ್ಥನೆ ಮಾಡಲು ಪ್ರಾರಂಭಿಸಿದನು, ಮತ್ತು ಆ ಪಟ್ಟಣದಲ್ಲಿ ಇಂತಿಷ್ಟು ನೀತಿವಂತರು ಉಳಿದಿದ್ದರೆ, ದೇವರು ಅವರ ನಿಮಿತ್ತ ಪಟ್ಟಣವನ್ನು ಉಳಿಸಬೇಕು ಎಂದು ಬೇಡಿಕೊಂಡನು"- ಎಲೆನ್ ಜಿ ವೈಟ್, "The Signs of the Times", ಅಕ್ಟೋಬರ್ 9, 1893.

"ನಾಶವಾಗುವ ಜೀವಾತ್ಮಗಳಿಗಾಗಿ ಇದ್ದ ಪ್ರೀತಿಯು ಅಬ್ರಹಾಮನ ಪ್ರಾರ್ಥನೆಗೆ ಪ್ರೇರಣೆಯಾಯಿತು. ಆ ದುಷ್ಟ ಪಟ್ಟಣದ ಪಾಪಗಳಿಗೆ ಆತನು ಹೇಸಿಕೊಂಡರೂ, ಪಾಪಿಗಳು ರಕ್ಷಣೆ ಹೊಂದಬೇಕೆಂದು ಬಯಸಿದನು. ಸೊದೋಮಿನ ಬಗ್ಗೆ ಆತನಿಗಿದ್ದ ನಮ್ಮಲ್ಲಿರಬೇಕಾದ ಕಾತರತೆಯನ್ನು ವ್ಯಕ್ತಮಾಡುತ್ತದೆ. ನಾವು ಪಾಪದ ವಿರುದ್ಧ ಹಗೆಯನ್ನು ಸಾಧಿಸಬೇಕು, ಆದರೆ ಪಾಪಿಗಳಿಗೆ ಕರುಣೆ ಹಾಗು ಪ್ರೀತಿಯನ್ನು ತೋರಬೇಕು. ನಮ್ಮ ಸುತ್ತಲೂ ಇರುವ ಜೀವಾತ್ಮಗಳು ನಿರೀಕ್ಷೆ ಇಲ್ಲದ, ಅತ್ಯಂತ ಭೀಕರ ನಾಶನಕ್ಕೆ- ಸೊದೋಮಿನ ಮೇಲೆ ಬಿದ್ದಂತೆ ನಾಶನಕ್ಕೆ ಜಾರಿ ಹೋಗುತ್ತಿರುವರು. ಪ್ರತಿದಿನವೂ ಕೆಲವರ ಪರೀಕ್ಷಣ ಕಾಲವು ಮುಗಿಯುತ್ತಿದೆ. ಪ್ರತಿ ಘಳಿಗೆಯಲ್ಲೂ ಕೆಲವರು ಕೃಪೆಯ ವ್ಯಾಪ್ತಿಗೆ ನಿಲುಕದ ಸ್ಥಿತಿಗೆ ಹೋಗುತ್ತಿರುವರು. ಈ ಭಯಾನಕ ನಾಶನದಿಂದ ಪಾಪಿಯು ಓಡಿ ತಪ್ಪಿಸಿಕೊಳ್ಳುವುದಕ್ಕೆ ಅವರನ್ನು ಎಚ್ಚರಿಸುವ ಮತ್ತು ಬೇಡಿಕೊಳ್ಳುವ ಸ್ವರಗಳು ಎಲ್ಲಿ ಹೋಗಿವೆ? ಅಂಥವನನ್ನು ಮರಣದಿಂದ ಹಿಂದೆಳೆದುಕೊಳ್ಳಲು ಚಾಚಿಕೊಂಡಿರುವ ಕೈಗಳು ಎಲ್ಲಿವೆ? ಅವನಿಗಾಗಿ ದೇವರ ಬಳಿ ದೀನತೆ ಹಾಗು ಪಟ್ಟುಬಿಡದ ನ೦ಬಿಕೆ ಯಿಂದ ಬೇಡಿಕೊಳ್ಳುತ್ತಿರುವವರೆಲ್ಲಿದ್ದಾರೆ? ಅಬ್ರಹಾಮನಿಗಿದ್ದ ಮನಸ್ಸು ಕ್ರಿಸ್ತನ ಮನಸ್ಸೇ ಆಗಿತ್ತು. ದೇವರ ಮಗನು ತಾನೇ ಪಾಪಿಯ ಪರವಾಗಿ ಇರುವ ಮಹಾಮಧ್ಯಸ್ಥನಾಗಿದ್ದಾನೆ. ಯಾವಾತನು ಅದರ ವಿಮೋಚನೆಗಾಗಿ ಬೆಲೆಯನ್ನು ತೆತ್ತನೋ ಅವನಿಗೆ ಮಾನವನ ಜೀವಾತ್ಮದ ಮೌಲ್ಯದ ಅರಿವಿದೆ"- ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್ಸ್, ಪುಟ 140.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮುಗಿಲುಬಿಲ್ಲು ಮತ್ತು ಸುನ್ನತಿಯು "ಒಡಂಬಡಿಕೆಯ ಗುರುತುಗಳಾಗಿವೆ". ಎರಡು ಒಡಂಬಡಿಕೆಗಳ ನಡುವೆ ಇರುವ ಹೋಲಿಕೆಗಳು ಹಾಗು ವ್ಯತ್ಯಾಸಗಳೇನು?`

`2. ದೇವರು ಕರೆ ದವನಾದರೂ, ನಂಬಿಕೆಯಿಂದ ಜೀವಿಸುವುದಕ್ಕೆ ಉದಾಹರಣೆಯಾಗಿ ಆಗಾಗ್ಗೆ ಹೊಸ ಒಡಂಬಡಿಕೆಯಲ್ಲಿ ತೋರಿಸಿದ್ದರೂ, ಅಬ್ರಹಾಮನು ಕೆಲವೊಮ್ಮೆ ಎಡವಿದನು? ಈತನ ಉದಾಹರಣೆಯಿಂದ ನಾವೇನು ಕಲಿಯಬೇಕು ಮತ್ತು ಕಲಿಯಬಾರದು?`

`3. ತಪ್ಪಿಹೋದವರನ್ನು ದೇವರು ದಂಡಿಸುವನೆಂದು ಅನೇಕರು ಒಪ್ಪುವುದಿಲ್ಲ; ಏಕೆಂದರೆ ಹಾಗೆ ಮಾಡುವುದು ದೇವರ ಪ್ರೀತಿಗೆ ವಿರುದ್ಧವಾದದ್ದು ಎಂದು ವಾದಿಸುವರು. ದೇವರು ತಪ್ಪಿಹೋದವರನ್ನು ದಂಡನೆ ಮಾಡುವನೆಂದು ನಂಬುವ ನಾವುಗಳು ಅಂತಹ ವಾದಕ್ಕೆ ನಾವು ಹೇಗೆ ಪ್ರತಿಕ್ರಿಯಿಸಬಹುದು?`