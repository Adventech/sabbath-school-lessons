---
title:  ಅಬ್ರಹಾಮನ ವಿಶ್ವಾಸವು
date:   08/05/2022
---

`ಆದಿಕಾಂಡ 15:1-21 ಮತ್ತು ರೋಮ 4:3,4,9,22ನ್ನು ಓದಿರಿ. ಅಬ್ರಾಮನು ನಂಬಿಕೆಯಿಂದಲೇ ಜೀವಿಸುವುದರ ಅರ್ಥವನ್ನು ಹೇಗೆ ತೋರಿಸಿರುವರು?`

ತನ್ನ ಬಾಧ್ಯಸ್ಥನ ಕುರಿತು ಅಬ್ರಾಮನಿಗಿದ್ದ ಚಿಂತೆಗೆ ದೇವರು ಮೊದಲ ಪ್ರತಿಕ್ರಿಯೆಯಲ್ಲಿ "ಅವನ ಸ್ವಂತ ಹೊಟ್ಟೆಯಲ್ಲಿ" ಮಗನು ಹುಟ್ಟುವನೆಂದು ಹೇಳಿದನು (ಆದಿ 15:4). ಇದೇ ಪದಗಳನ್ನು ಬಳಸಿ ಪ್ರವಾದಿ ನಾತಾನನು ಮುಂದೆ ಬರಲಿದ್ದ ಮೆಸ್ಸಿಯ ರಾಜನ ಸಂತತಿಯ ಬಗ್ಗೆ ಪ್ರಸ್ತಾಪಿಸಿದ್ದನು (2 ಸಮುವೇಲ 7:12). ಅಬ್ರಾಮನು ಮರು ಆಶ್ವಾಸನೆ ಹೊಂದಿದನು ಮತ್ತು ಕರ್ತನನ್ನು ನಂಬಿದನು" (ಆದಿ 15:6). ಏಕೆಂದರೆ ದೇವರ ವಾಗ್ದಾನವು ನೆರವೇರುವುದು ತನ್ನ ನೀತಿವಂತಿಕೆಯ ಆಧಾರದ ಮೇಲೆ ಅಲ್ಲ. ಬದಲಿಗೆ ದೇವರ ದರಲ್ಲಿ ಎಂಬುದಾಗಿ ಅರ್ಥಮಾಡಿಕೊಂಡಿದ್ದನು (ಆದಿ 15:6 ಮತ್ತು ರೋಮ 4:5,6).

ಅಂದು ಅಲ್ಲಿದ್ದ ಸಂಪ್ರದಾಯಗಳಲ್ಲಿ, ಈ ರೀತಿಯ ಎಣಿಕೆಯು ಬಹಳ ವಿಶಿಷ್ಟವಾದದ್ದು. ಪುರಾತನ ಐಗುಪ್ತದ ಮತದಲ್ಲಿ, ಉದಾಹರಣೆಗೆ, ಮಾತ್ ದೇವತೆಯ ನೀತಿಯ ಬದಲಿಗೆ, ಒಬ್ಬನ ಮಾನವ ಕರ್ಮದ ನೀತಿವಂತಿಕೆಯ ಆಧಾರದಲ್ಲಿ ನ್ಯಾಯತೀರ್ಪು ಉಂಟಾಗುತ್ತಿತ್ತು. ಸರಳವಾಗಿ, ನೀವು ನಿಮ್ಮ "ರಕ್ಷಣೆ"ಯನ್ನು ಸಂಪಾದಿಸಿಕೊಳ್ಳಬೇಕು ಎಂದು ಹೇಳಿಕೊಡುತ್ತಿತ್ತು.

ನಂತರ ಅಬ್ರಾಮನಿಗೆ ದೇವರು ಒಂದು ಬಲಿವಿಧಿಯನ್ನು ನೆರವೇರಿಸಲು ಏರ್ಪಡಿಸಿದನು. ಮೂಲತಃ, ಈ ಬಲಿಯು ನಮ್ಮ ಪಾಪಗಳಿಗೆ ಕ್ರಿಸ್ತನು ಸತ್ತದ್ದನ್ನು ಸೂಚಿಸುತ್ತದೆ. ಈ ಯಜ್ಞಬಲಿಗಳಿಂದ ಸಂಕೇತವಾಗಿದ್ದ ದೇವರ ನೀತಿವಂತಿಕೆಯ ದಾನವಾದ ಕೃಪೆಯಿಂದಲೇ ಮಾನವರು ರಕ್ಷಣೆ ಹೊಂದುವರು. ಆದರೆ ಈ ನಿರ್ದಿಷ್ಟ ಯಜ್ಞಬಲಿಯು ಅಬ್ರಾಮನಿಗೆ ಉದ್ದೇಶಿತ ಸಂದೇಶಗಳನ್ನು ತೋರಿಸಿಕೊಟ್ಟಿತು. ಆ ರಣಹದ್ದುಗಳು ಯಜ್ಞದ ಮಾಂಸವನ್ನು ತಿನ್ನಬರುವುದು- ಅಬ್ರಾಮನ ಸಂತತಿಯವರು ನಾನೂರು ವರುಷಗಳು (ಆದಿ 15:13) ಅಥವಾ ನಾಲ್ಕು ತಲೆಮಾರುಗಳು (ಆದಿ 15:16) ಗುಲಾಮರಾಗಿ ಸಂಕಟಪಡಬೇಕಾದದ್ದನ್ನು ತೋರುವುದು (ಆದಿ 15:9-11). ಆನಂತರ ನಾಲ್ಕನೇ ತಲೆಮಾರಿನಲ್ಲಿ, ಅಬ್ರಾಮನ "ಸಂತತಿಯವರು ಇಲ್ಲಿಗೆ ಹಿಂತಿರುಗುವರು" (ಆದಿ 15:16).

ಆ ಯಜ್ಞಬಲಿ ಸಮರ್ಪಣೆಯ ಅಂತಿಮಘಟ್ಟವು ಬಹಳ ಕೌತುಕವಾಗಿದೆ: "ಉರಿಯುವ ದೀವಟಿಕೆಯು ಆ ಮಾಂಸದ ತುಂಡುಗಳ ನಡುವೆ ಹೋದವು" (ಆದಿ 15:17). ಈ ವೈಶಿಷ್ಟ್ಯ ಪೂರ್ಣ ಅದ್ಭುತವು ಅಬ್ರಾಮನ ಸಂತತಿಗೆ ವಾಗ್ದಾನದ ದೇಶವನ್ನು ಕೊಡುವನೆಂಬ ತನ್ನ ಒಡಂಬಡಿಕೆಯ ಪೂರೈಕೆಗೆ ದೇವರು ಬದ್ಧನಾಗಿರುವುದನ್ನು ಸೂಚಿಸುತ್ತದೆ (ಆದಿ 15:18).

ವಾಗ್ದಾನದ ದೇಶದ ಎಲ್ಲೆಗಳು- "ಐಗುಪ್ತದ ನದಿಯಿಂದ ಮಹಾನದಿಯಾದ ಯುಫೋಟೀಸ್ ನದಿಯವರೆಗೆ" (ಆದಿ 15:18)- ಏದೇನಿನ ಎಲ್ಲೆಗಳನ್ನು (ಆದಿ 2:13,14 ಹೋಲಿಸಿ) ನಮಗೆ ಜ್ಞಾಪಕ ಮಾಡುವುದು. ಈ ಪ್ರವಾದನೆಯಲ್ಲಿ, ಕೇವಲ ಐಗುಪ್ತದಿಂದ ಬಿಡುಗಡೆಯಾಗಿ ಇಸ್ರಾಯೇಲಿಗೆ ಸಿಗುವ ಸ್ವದೇಶಕ್ಕಿಂತಲೂ ಮಿಗಿಲಾದ ವಿಷಯದ ಅಡಕವಾಗಿದೆ. ಅಬ್ರಹಾಮನ ಸಂತತಿಯವರು ಕಾನಾನಿನ ದೇಶವನ್ನು ಸ್ವದೇಶವಾಗಿ ತೆಗೆದುಕೊಳ್ಳುವುದು, ಈ ಪ್ರವಾದನೆಯ ದೇವರ ಜನರು ರಕ್ಷಣೆ ಹೊಂದಿ, ಏದೇನ್ ತೋಟಕ್ಕೆ ಹಿಂತಿರುಗುವ ಅಭಿಪ್ರಾಯವನ್ನು ಸೂಚಿಸುತ್ತದೆ.

`ನಮ್ಮ ರಕ್ಷಣೆಯ ನಿರೀಕ್ಷೆಗೆ ಯೇಸುವಿನ ಮತ್ತು ಆತನ ನೀತಿವಂತಿಕೆಯ ಮೇಲೆ ಮಾತ್ರ ನೆಲೆಗೊಂಡಿರಬೇಕೆಂದು ನಾವು ಹೇಗೆ ಕಲಿಯಬಹುದು? ನಮ್ಮ ಒಳ್ಳೆಯ ಕಾರ್ಯಗಳನ್ನು ನಾವು ಎಣಿಸಲು ಪ್ರಾರಂಭಿಸಿದರೆ ಏನಾಗುವುದು?`