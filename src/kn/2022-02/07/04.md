---
title:  ಅಬ್ರಹಾಮನ ಒಡಂಬಡಿಕೆಯ ಗುರುತು
date:   10/05/2022
---

`ಆದಿಕಾಂಡ 17:1-19 ಮತ್ತು ರೋಮಾಪುರ 4:11ನ್ನು ಓದಿರಿ. ಈ ಸುನ್ನತಿ ವಿಧಿಯ ಆತ್ಮೀಕ ಹಾಗು ಪ್ರವಾದನಾ ಮಹತ್ವಗಳೇನು?`

ಅಬ್ರಾಮನ ನಂಬಿಕೆ ಕೊರತೆಯು, ಹಿಂದಿನ ಅಧ್ಯಾಯ (ಆದಿ 16)ದಲ್ಲಿ ನೋಡಿದ ಹಾಗೆ ದೇವರೊಂದಿಗಿನ ಆತನ ಆತ್ಮೀಕ ಜೀವನದ ಪಯಣವನ್ನು ಮುರಿದುಹಾಕಿತು. ಆ ಕಾಲದಲ್ಲಿ ದೇವರು ಮೌನವಾಗಿದ್ದನು. ಆದರೆ ಈಗ ದೇವರು ಪುನಃ ಅಬ್ರಾಮನೊಂದಿಗೆ ಮಾತಾಡಿದನು. ಅಬ್ರಾಮನೊಂದಿಗೆ ದೇವರು ಪುನಃ ಕೂಡಿಕೊಂಡು, ಅವನೊಂದಿಗೆ ತಾನು ಮಾಡಿದ ಒಡಂಬಡಿಕೆಯ ಅದೇ ಹಿಂದಿನ ಹಂತಕ್ಕೆ ಅಬ್ರಾಮನನ್ನು ಕರೆತಂದೆನು (ಆದಿ 15:18).

ಆದರೂ ಈಗ ದೇವರು ಅವನಿಗೆ ಒಡಂಬಡಿಕೆಯ ಗುರುತನ್ನು ಕೊಟ್ಟನು. ಸುನ್ನತಿಯ ಬಗ್ಗೆ ಅನೇಕ ಕಾಲದ ಚರ್ಚೆಯು ವಿದ್ವಾಂಸರಲ್ಲಿದ್ದರೂ, ಸುನ್ನತಿಯಲ್ಲಿ ರಕ್ತವು ಸುರಿಸಲ್ಪಡುವುದರಿಂದ (ಏಮೋ 4:25 ನೋಡಿರಿ), ಯಜ್ಜಬಲಿಯ ಚೌಕಟ್ಟಿನಲ್ಲಿ ಇದನ್ನು ಅರ್ಥಮಾಡಿಕೊಂಡರೆ, ನೀತಿವಂತಿಕೆಯ ಅವನ ಮೇಲೆ ಹೊರಿಸಲಾಯಿತು ಎಂಬುದನ್ನು ಸೂಚಿಸುವುದು (ರೋಮ 4:11ನ್ನು ಹೋಲಿಸಿ).

ಸುನ್ನತಿಯ ಗುರುತುಹೊಂದಿದ ಈ ಒಡಂಬಡಿಕೆಯು ಮೊದಲನೆಯ ಮೆಸ್ಸಿಯನ ಪ್ರವಾದನೆಗೆ ಬೆರಳು ಮಾಡಿ ತೋರಿಸಿ ವಿವರಿಸುವುದರಿಂದ ಮಹತ್ವದ್ದಾಗಿದೆ (ಆದಿಕಾಂಡ 17:7ನ್ನು ಆದಿ 3:15 ಜೊತೆ ಹೋಲಿಸಿ). ಈ ಎರಡು ವಚನಗಳ ಸಮಾನ ಅಂಶಗಳಲ್ಲಿ ಒಂದು ಜನಾಂಗವು ಹುಟ್ಟುವುದಕ್ಕಿಂತ ಹೆಚ್ಚಿನ ವಿಷಯಗಳನ್ನು ದೇವರು ಅಬ್ರಾಮನಿಗೆ ಮಾಡಿದ ವಾಗ್ದಾನವು ಒಳಗೊಂಡಿದೆ; ಇದರಲ್ಲಿ ಭೂಮಿಯ ಎಲ್ಲಾ ಜನರೂ ಪಡೆಯುವ ರಕ್ಷಣೆಯ ಆತ್ಮೀಕ ವಾಗ್ದಾನವನ್ನು ಹೊಂದಿದೆ. "ನಿತ್ಯವಾದ ಒಡಂಬಡಿಕೆ'ಯ ವಾಗ್ದಾನವು (ಆದಿ 17:7) ಮೆಸ್ಸಿಯನ ಸಂತತಿ (ಬೀಜ)ಯ ಕಾರ್ಯದ ಸೂಚನೆಯಾಗಿದ್ದು, ಕ್ರಿಸ್ತನ ಬಲಿದಾನವು ನಂಬಿಕೆಯಿಂದ ಕೇಳಿಕೊಳ್ಳುವುದರಿಂದ ಅವರಿಗೆ ನಿತ್ಯಜೀವವನ್ನೂ ಮತ್ತು ನಂಬಿಕೆಯ ಎಲ್ಲಾ ಫಲಗಳನ್ನು ಕೊಡುವ ಭರವಸೆಯಾಗಿದೆ (ರೋಮ 6:23ಯನ್ನು ತೀತನು 1:2ರೊಂದಿಗೆ ಹೋಲಿಸಿ).

ಅಬ್ರಾಮ ಮತ್ತು ಸಾರಾಯಳ ಹೆಸರುಗಳನ್ನು ಬದಲಿಸುವುದರಲ್ಲಿ ನಿತ್ಯಭವಿಷ್ಯದ ವಾಗ್ದಾನವು ಒಳಪಟ್ಟಿರುವುದು ಸ್ವಾರಸ್ಯಕರ ವಿಷಯವೇ. ಅವರ ಹೆಸರುಗಳು ಅಂದಿನ ಅವರ ಸ್ಥಿತಿಗಳನ್ನು ತಿಳಿಸುತ್ತಿತ್ತು; ಅಬ್ರಾಮ ಅಂದರೆ "ಉನ್ನತ ತಂದೆ" ಮತ್ತು ಸಾರಾಯಳು ಅಂದರೆ "ನನ್ನ ರಾಣಿ" (ಅಬ್ರಾಮನ ರಾಣಿ). ಅವರ ಹೆಸರುಗಳನ್ನು "ಅಬ್ರಹಾಮ" ಮತ್ತು ಸಾರಳು ಎಂಬವು ಭವಿಷ್ಯವನ್ನು ಸೂಚಿಸುತ್ತವೆ: ಅಬ್ರಹಾಮ ಎಂದರೆ "ಜನಾಂಗಗಳ ಪಿತೃ" ಮತ್ತು ಸಾರಳು ಎಂದರೆ "ರಾಣಿ" (ಎಲ್ಲರಿಗೂ). ಅದರಂತೆಯೇ, ಸ್ವಲ್ಪ ವಿಪರ್ಯಾಸವೆಂಬಂತೆ, ಇಸಾಕನ ಹೆಸರು ("ಅವನು ನಗುವನು") (ಬೈಬಲಿನಲ್ಲಿ ಬರೆಯಲಾದ ಮೊದಲ ನಗುವಿನ ದಾಖಲೆಯಾಗಿದ್ದು) ಅಬ್ರಹಾಮನ ನಗುವನ್ನು ನೆನಪಿಸುವುದು (ಆದಿ 17:17); ಆ ನಗುವು ಅಪನಂಬಿಕೆಯದ್ದೋ ಅಥವಾ ಆಶ್ಚರ್ಯ ಸೂಚಕವೋ, ಹೇಗಾದರೂ, ದೇವರು ಅವನಿಗೆ ಮಾಡಿದ ಸ್ಪಷ್ಟ ವಾಗ್ದಾನವನ್ನು ನಂಬಿದರೂ, ಅಬ್ರಹಾಮನು ವಿಶ್ವಾಸ ಮತ್ತು ಭರವಸೆಯಿಂದ ಅದನ್ನು ನಿಜಜೀವನದಲ್ಲಿ ತೋರಿಸಲು ವಿಫಲನಾದನು.

`ಅಬ್ರಹಾಮನಂತೆ, ನಂಬಿಕೆಯ ವಿಷಯದಲ್ಲಿ ಕೆಲವೊಮ್ಮೆ ಹೋರಾಟವಿದ್ದರೂ ನಂಬಿಕೆಯಲ್ಲಿಯೇ ಮುಂದುವರಿಯಲು ಹೇಗೆ ಕಲಿಯಬಹುದು? ಸಂಶಯದ ಕಾಲದಲ್ಲಿಯೂ, ನಾವು ಬಿಟ್ಟುಕೊಡಬಾರದು ಎಂಬುದು ಪ್ರಮುಖವಾದುದೇಕೆ?`