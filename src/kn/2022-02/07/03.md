---
title:  ಅಬ್ರಹಾಮನ ಸಂಶಯಗಳು
date:   09/05/2022
---

`ಆದಿಕಾಂಡ 16:1-16ನ್ನು ಓದಿರಿ. ದೇವರು ಕೊಟ್ಟ ವಾಗ್ದಾನಗಳ ವಿರುದ್ಧವಾಗಿ, ಅಬ್ರಾಮನು ಹಾಗರಗಳನ್ನು ತೆಗೆದುಕೊಂಡದ್ದು ಯಾವ ಮಹತ್ವದ ವಿಚಾರವನ್ನು ಹೊಂದಿದೆ? ಈ ಇಬ್ಬರು ಹೆಂಗಸರು ಹೇಗೆ ವಿಶ್ವಾಸದ ಎರಡು ಭಾವಗಳನ್ನು ತೋರುತ್ತಾರೆ (ಗಲಾತ್ಯ 4:21-31)?`

ಅಬ್ರಾಮನು ಸಂದೇಹಪಟ್ಟಾಗ (ಆದಿ 15:2), ಅವನು ಮಗನನ್ನು ಹೆರುವನೆಂದು ದೇವರು ಅಸ್ಪಷ್ಟತೆಯಿಲ್ಲದ ಹಾಗೆ ಆಶ್ವಾಸನೆಕೊಟ್ಟನು. ವರುಷಗಳ ನಂತರ, ಅಬ್ರಾಮನು ಮಕ್ಕಳಿಲ್ಲದೇ ಇದ್ದನು. ದೇವರು ಹಿಂದೆಕೊಟ್ಟ ಅತಿ ಬಲಾಡ್ಯ ಪ್ರವಾದನಾ ವಾಗ್ದಾನದ ನಂತರವೂ, ಅಬ್ರಾಮನು ವಿಶ್ವಾಸವನ್ನು ಕಳೆದುಕೊಂಡಿರುವುದು ವ್ಯಕ್ತಗೊಳ್ಳೋದು: ಸಾರಾಯಳ ಮೂಲಕ ತನಗೆ ಮಕ್ಕಳಾಗುವುದನ್ನು ಅಬ್ರಾಮನು ನಂಬುತ್ತಿಲ್ಲ. ಸಾರಾಯಳು, ಕೂಡ ಅಸಹಾಯಕ ಭಾವದಲ್ಲಿ, ಅಂದಿನ ರೂಢಿಯ ಪ್ರಕಾರ ತನ್ನ ಬದಲಾಗಿ ಇನ್ನೊಬ್ಬರನ್ನು ತೆಗೆದುಕೊಳ್ಳಲು ಒತ್ತಾಯ ಮಾಡಿದಳು. ಸಾರಾಯಳ ಸೇವಕಿಯಾದ ಹಾಗರಳನ್ನು ಈ ಕಾರ್ಯಕ್ಕೆ ನೇಮಿಸಲಾಗುತ್ತದೆ. ಈ ವಿಧಾನವು ಕಾರ್ಯ ಮಾಡಿತು. ಈ ಮಾನವ ತಂತ್ರವು ದೇವರ ವಾಗ್ದಾನಗಳ ಮೇಲೆ ವಿಶ್ವಾಸವಿಡುವುದಕ್ಕಿಂತಲೂ ಹೆಚ್ಚು ಸಮರ್ಥವೆಂದು ಭಾಸವಾಗುವುದು ಒಂದು ವಿಡಂಬನೆಯೇ.

ಅಬ್ರಾಮನನೊಂದಿಗಿನ ಸಾರಾಯಳ ಈ ಸಂಬಂಧವು ಏದೇನ್ ತೋಟದಲ್ಲಿ ಆದಾಮ ಮತ್ತು ಹವ್ವಳ ವೃತ್ತಾಂತವನ್ನು ಜ್ಞಾಪಕ ಮಾಡುತ್ತದೆ. ಈ ಎರಡೂ ಉಲ್ಲೇಖಗಳಲ್ಲಿ ಭಾವಗಳು ಕಂಡುಬರುತ್ತವೆ (ಹವ್ವಳಂತೆ, ಸಾರಾಯಳು ಸಕ್ರಿಯಳು; ಅಬ್ರಾಮನು ಆದಾಮನಂತೆ ನಿಷ್ಕ್ರಿಯ) ಮತ್ತು ಸಮಾನ ಕ್ರಿಯಾಪದಗಳನ್ನು ಮತ್ತು ಪದರೂಪಗಳನ್ನು ಹೊಂದಿವೆ ("ಕಿವಿಕೊಟ್ಟನು", "ಕೊಟ್ಟಳು" "ತೆಗೆದುಕೊಂಡನು"). ಅಂತೆಯೇ ಎರಡು ಕಥೆಗಳ ಸದೃಶ ಅಂಶಗಳು ದೇವರು ಈ ಕಾರ್ಯವಿಧಾನವನ್ನು ತಿರಸ್ಕರಿಸಿದ್ದನ್ನು ಕೂಡ ವ್ಯಕ್ತಮಾಡುತ್ತವೆ.

ಅಪೊಸ್ತಲ ಪೌಲನು ಇದನ್ನು ದೃಷ್ಟಾಂತವಾಗಿ, ಕ್ರಿಯೆಗಳು ಮತ್ತು ಕೃಪೆಯ (ಆಧಾರದಲ್ಲಿ ರಕ್ಷಣೆಯ) ಬಗ್ಗೆ ಮಾತಾಡಿದ್ದಾನೆ (ಗಲಾತ್ಯ 4:23-26). ಈ ಎರಡೂ ಉಲ್ಲೇಖನಗಳಲ್ಲಿ ಬಂದ ಫಲಿತಾಂಶವು ಒಂದೇ : ದೇವರ ಚಿತ್ತದ ಆಚೆ ಮಾಡುವ ಮಾನವ ಕಾರ್ಯದ ಫಲವು ತಕ್ಷಣದಲ್ಲಿ ಕಂಡುಬಂದರೂ ಮುಂದೆ ಸಮಸ್ಯೆಗಳಿಗೆ ದಾರಿ ಮಾಡುತ್ತವೆ. ಈ ಪೂರ್ಣ ಪ್ರಕ್ರಿಯೆಯಲ್ಲೆಲ್ಲಾ ದೇವರು ಉಪಸ್ಥಿತನಿರಲಿಲ್ಲ ಎಂಬುದನ್ನು ಗಮನಿಸಿ. ಸಾರಾಯಳು ದೇವರ ಬಗ್ಗೆ ಮಾತಾಡುತ್ತಾಳೆ ವಿನಹ ದೇವರಿಗೆ ಮಾತಾಡುವುದಿಲ್ಲ; ಅಥವಾ ದೇವರೂ ಕೂಡ ಅವರಿಬ್ಬರಲ್ಲಿ ಯಾರಿಗೂ ಮಾತಾಡನು. ಹಿಂದಿನ ಅಧ್ಯಾಯದಲ್ಲಿ ಬಹಳ ದಟ್ಟವಾಗಿ ಕಂಡುಬಂದಿರುವ ದೇವರ ಪ್ರಸನ್ನತೆಯ ನಂತರ, ಇಲ್ಲಿ ದೇವರು ಇಲ್ಲದಿರುವುದು ಬಹಳ ಗುರುತರವಾಗಿ ತೋರಿಬರುತ್ತಿದೆ.

ಅಬ್ರಾಮನ ಮನೆಯನ್ನು ತೊರೆದು ಹೋದ ಮೇಲೆ ಮಾತ್ರ ದೇವರು ಹಾಗರಳಿಗೆ ಕಾಣಿಸಿಕೊಂಡನು. ಈ ಅನಿರೀಕ್ಷಿತವಾದ ದೇವರ ಪ್ರತ್ಯಕ್ಷತೆಯು, ನಾವು ದೇವರನ್ನು ಬಿಟ್ಟು ಕೆಲಸ ಮಾಡಿದಾಗಲೂ ದೇವರು ನಮಗೆ ಪುನಃ ಕಾಣಿಸಿಕೊಳ್ಳುವುದನ್ನು ತೋರುವುದು. "ಕರ್ತನ ದೂತನು" (ಆದಿ 16:7) ಎಂಬ ಪದವಿಯು ಹೆಚ್ಚಾಗಿ ಕರ್ತನು" ಯೆಹೋವನು (ಆದಿಕಾಂಡ 18:1,13,22) ಎಂಬುದಾಗಿ ಗುರುತಿಸುವುದು. ಈಗ ದೇವರು ಮೊದಲು ಹೆಜ್ಜೆ ಇಟ್ಟು ಹಾಗರಳು ಓರ್ವ ಮಗನನ್ನು ಹಡೆಯುವಳು ಎಂದು ಹೇಳಿ, 'ದೇವರು ಕೇಳುವನು' ಎಂಬರ್ಥದ (ಆದಿ 16:11) ಇಸ್ಮಾಯೇಲನು ಹೆಸರಿಡಲು ಸೂಚಿಸಿದನು. ಅಣುಕವೆಂಬಂತೆ, ಕಥೆಯಲ್ಲಿ, ಅಬ್ರಾಮನು ಸಾರಾಯಳ ಮಾತನ್ನು ಕೇಳಿದನು" (ಶಾಮ) ಎಂಬುದಕ್ಕೆ ಅಂತ್ಯದಲ್ಲಿಯೂ ಕೇಳುವ (ಶಾಮ) ವಿಷಯವು ಪ್ರಸ್ತಾಪವಾಗಿದೆ.

`ಇಲ್ಲಿ ಅಬ್ರಾಮನು ವಿಶ್ವಾಸವಿಲ್ಲದವನಾದಂತೆ, ನಮಗೂ ಆಗುವುದು ಸುಲಭವೇಕೆ?`