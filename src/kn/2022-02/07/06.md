---
title:  ಸೊದೋಮಿನಲ್ಲಿ ಲೋಟನು
date:   12/05/2022
---

`ಆದಿಕಾಂಡ 18:16-19:29ನ್ನು ಓದಿರಿ. ಅಬ್ರಹಾಮನ ಪ್ರವಾದನಾತ್ಮಕ ಸೇವೆಯು ಲೋಟನ ಜವಾಬ್ದಾರಿಯ ವಿಷಯದಲ್ಲಿ ಹೇಗೆ ವ್ಯಕ್ತವಾಯಿತು?`

ಅಬ್ರಹಾಮನಿಗೆ ಮಗನು ಹುಟ್ಟುವ ದೇವರ ವಾಗ್ದಾನವು ಆಗ ತಾನೇ ಪುನರ್ ದೃಢೀಕರಿಸಲ್ಪಟ್ಟಿತ್ತು. ಆ ಸುಸಮಾಚಾರದ ಆನಂದದಲ್ಲಿ ನಲಿದಾಡುವ ಬದಲಿಗೆ, ಸೊದೋವಿನಲ್ಲಿದ್ದ ಲೋಟನ ಅಂತ್ಯಸ್ಥಿತಿಯ ಬಗ್ಗೆ ದೇವರೊಂದಿಗೆ ಅತ್ಯಾಸಕ್ತಿಯಿಂದ ವಾದಿಸುತ್ತಿದ್ದಾನೆ. ದೇವರು ತನ್ನ ಚಿತ್ತವನ್ನು ತಿಳಿಯಮಾಡುವ ಪ್ರವಾದಿ ಮಾತ್ರವೇ ಆಗಿರದೇ, ಅಬ್ರಹಾಮನು ದುಷ್ಟರ ವಿಷಯದಲ್ಲಿ ಬೇಡಿಕೊಳ್ಳುವ ಪ್ರವಾದಿಯೂ ಆಗಿದ್ದಾನೆ. "ದೇವರ ಎದುರಾಗಿ ನಿಂತನು" (ಆದಿ 18:27) ಎಂಬ ಇಬ್ರಿಯ ಪದಪುಂಜವು ಪ್ರಾರ್ಥನೆ (ಬೇಡಿಕೊಳ್ಳು) ಎಂಬುದಕ್ಕೆ ಬಳಸುವ ನುಡಿಗಳು.

ನಿಜವಾಗಿಯೂ ಅಬ್ರಹಾಮನು ದೇವರೊಂದಿಗೆ ವಾದಿಸಿ ತನ್ನ ಸೋದರನ ಮಗನು ವಾಸಿಸಿದ ಸೊದೋಮನ್ನು ಉಳಿಸಬೇಕೆಂದು ಬೇಡಿದನು. 50 ರಿಂದ 10ರ ತನಕ ಬಂದು, ಒಂದೊಮ್ಮೆ 10ಜನ ಸೋದೋಮಿನಲ್ಲಿ ಒಳ್ಳೆಯವರಿದ್ದರೂ ದೇವರು ಅದನ್ನು ಉಳಿಸುತ್ತಿದ್ದನು.

ಆ ಇಬ್ಬರು ದೂತರು ಸೋದೋಮಿಗೆ ಬಂದು, ಮುಂದಾಗುವ ನಾಶನದ ಕುರಿತು ಲೋಟನಿಗೆ ಎಚ್ಚರ ಕೊಡುವ ರಾತ್ರಿ ಆದದ್ದನ್ನು ನೋಡಿದರೆ (ಆದಿ 19:1-10). ಖಂಡಿತವಾಗಿ, ಆ ಊರಿನವರು ಎಷ್ಟು ರೋಗಗ್ರಸ್ತರೂ, ದುಷ್ಟರೂ ಆಗಿದ್ದರೆಂದು ತಿಳಿಯಬಹುದು. ಅದು ನಿಜವಾಗಿ ದುಷ್ಟತನದಿಂದ ಕೂಡಿ, ಸುತ್ತಲಿದ್ದ ದೇಶಗಳವಂತೆ ಆಗ ಕೆಟ್ಟುಹೋಗಿದ್ದರು. ಆ ದೇಶಗಳವರನ್ನು ಅಲ್ಲಿಂದ ಹೊರಡಿಸಿ ಬಿಡಲು ಇದೂ ಸಹ ಕಾರಣ (ಆದಿ 15:16).

"ಮತ್ತು ಈಗ ಸೊದೋಮಿನ ಕೊನೆಯ ರಾತ್ರಿಯು ಹತ್ತರಿಸುತ್ತಿತ್ತು. ನಾಶನಕ್ಕೆ ಗುರಿಮಾಡಲ್ಪಟ್ಟ ನಗರದ ಮೇಲೆ ಈಗಾಗಲೇ ಪ್ರತಿಕಾರದ ಮೋಡಗಳು ತಮ್ಮ ನೆರಳನ್ನು ಚೆಲ್ಲಿವೆ. ಆದರೆ ಜನರು ಅದನ್ನು ಗ್ರಹಿಸಲಿಲ್ಲ. ದೇವನಿಯಮಿತ ನಾಶನದ ಕಾರ್ಯದ ನಿಮಿತ್ತ ದೇವದೂತರು ಬರುತ್ತಿರುವ ವೇಳೆಯಲ್ಲಿ, ಮನುಷ್ಯರು ಏಳಿಗೆಯಾಗುವ ಮತ್ತು ಸುಖಭೋಗಗಳ ಬಗ್ಗೆ ಕನಸು ಕಾಣುತ್ತಿದ್ದರು. ಆ ಕೊನೆಯ ದಿವಸವು ಕೂಡ ಹಿಂದೆ ಬಂದು ಹೋಗಿರುವ ಪ್ರತಿದಿನದಂತೆಯೇ ಇತ್ತು. ಚೆಲುವಿಕೆ ಮತ್ತು ಸುರಕ್ಷತೆಯ ನೋಟದ ಮೇಲೆ ಸಂಜೆಯು ಬಿದ್ದಿತು. ಸಾಟಿಯಿಲ್ಲದ ಸೌಂದರ್ಯ ತುಂಬಿದ ಭೂದೃಶ್ಯದ ಮೇಲೆ ಜಾರುತ್ತಿದ್ದ ಸೂರ್ಯನ ಕಿರಣಗಳು ಹೊದ್ದುಕೊಂಡಿತ್ತು. ಆ ಸಂಜೆಯ ತಂಪು ಆ ಪಟ್ಟಣದ ನಿವಾಸಿಗಳನ್ನು ಹೊರಬರ ಮಾಡಿ, ಆ ಘಳಿಗೆಯ ಆನಂದ ಸವಿಯಲು ಸುಖಭೋಗ ಬಯಸುತ್ತಿದ್ದ ಗುಂಪುಗಳು ಅತ್ತಿಂದಿತ್ತ ಓಡಾಡುತ್ತಿದ್ದರು" - ಎಲೆನ್ ಜಿ ವೈಟ್ ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್‌, ಪುಟ 157, 158,

ಅಂತ್ಯದಲ್ಲಿ ದೇವರು, ಲೋಟ, ಅವನ ಹೆಂಡತಿ ಮತ್ತು ಇಬ್ಬರು ಹೆಣ್ಣುಮಕ್ಕಳನ್ನು ಮಾತ್ರ (ಆದಿ 19:15) ಅಂದರೆ 10ರಲ್ಲಿ ಅರ್ಧಕ್ಕಿಂತ ಕಮ್ಮಿ ಜನರನ್ನು ಮಾತ್ರ ರಕ್ಷಿಸಿದನು. ಲೋಟನ ಎಚ್ಚರಿಕೆಯನ್ನು ಗಂಭೀರವಾಗಿ ತೆಗೆದುಕೊಳ್ಳದ ಅಳಿಯಂದಿರು ಆ ಪಟ್ಟಣದಲ್ಲೇ ಉಳಿದರು (ಆದಿ 19:14).

ಆ ಸುಂದರ ದೇಶವು ಆಮೇಲೆ ನಾಶವಾಯಿತು. "ಕೆಡಹುವ" ಹಫಾಮ್ ಎಂಬ ಇಬ್ರಿಯ ಪದವು ಕೆಲವು ಬಾರಿ ಈ ಭಾಗದಲ್ಲಿ ಬಳಸಿದೆ (ಆದಿ 19:21,25,29) ಮತ್ತು ಸೊದೋಮಿನದ ನಾಶನವನ್ನು ವಿವರಿಸುವುದಾಗಿದೆ (ಧರ್ಮೊ 29:23, ಆಮೋಸ 4:11). ಇದರ ಭಾವಾರ್ಥವೇನೆಂದರೆ ಆದೇಶದ ಸ್ಥಿತಿಯು ಹಿಂದಿನ ಸ್ಥಿತಿಗೆ ವಿರುದ್ಧವಾಗಿತ್ತು (ತಲೆಕೆಳಗಾಗಿತ್ತು). ಮೂಲ ಸೃಷ್ಟಿಗೆ (ಆದಿ 6:7) ಜಲಪ್ರಳಯವು “ತಿರುಗು ಮುರುಗು' (ನಾಶನ) ಮಾಡಿದಂತೆ, ಸೊಟೋಮಿನ ನಾಶನವು ಏದೇನ್ ತೋಟದ 'ವಿರುದ್ಧ ಸ್ಥಿತಿಯಾಯಿತು (ಆದಿ 13:10). ಸೊದೋಮಿನ ನಾಶನದಲ್ಲಿ ಅಂತ್ಯಕಾಲದ ನಾಶನದ ಮುನ್ನೋಟವನ್ನು ನಮಗೆ ಚಿತ್ರಿಸಲಾಗಿದೆ (ಯೂದನು 7).