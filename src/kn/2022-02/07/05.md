---
title:  ವಾಗ್ದಾನದ ಪುತ್ರನು
date:   11/05/2022
---

ಸುನ್ನತಿಯ ಕೊನೆಯ ದೃಶ್ಯವು ಎಲ್ಲರನ್ನು ಒಳಗೊಂಡಿದೆ. ಕೇವಲ ಇಸ್ಮಾಯೇಲನು ಮಾತ್ರವಲ್ಲ, ಅಬ್ರಹಾಮನ ಮನೆಯಲ್ಲಿದ್ದ ಗಂಡಸರೆಲ್ಲರೂ ಸುನ್ನತಿ ಮಾಡಿಸಿಕೊಂಡರು (ಆದಿ 17:23-27). ಕೊಲ್ ಅಂದರೆ "ಎಲ್ಲರು", "ಪ್ರತಿಯೊಂದು" ಎಂಬೀ ಪದವು ನಾಲ್ಕು ಬಾರಿ ಬರೆಯಲ್ಪಟ್ಟಿದೆ (ಆದಿ 17:23,27). ಇಂತಹ ವ್ಯಾಪಕ ಹಿನ್ನೆಲೆಯಲ್ಲಿ ದೇವರು ಅಬ್ರಹಾಮನಿಗೆ ಕಾಣಿಸಿಕೊಂಡು 'ಇಸಾಕ"ನೆಂಬ ಮಗನ ವಾಗ್ದಾನವನ್ನು ದೃಢಪಡಿಸಿದನು.

`ಆದಿಕಾಂಡ 18:1-15 ಮತ್ತು ರೋಮಪುರ 9:9ನ್ನು ಓದಿರಿ. ಅಬ್ರಹಾಮನು ಅತಿಥಿಗಳನ್ನು ಸ್ವೀಕರಿಸಿದ ವಿಚಾರದಿಂದ ನಾವು ಅತಿಥಿಸತ್ಕಾರದ ಯಾವ ಪಾಠಗಳನ್ನು ಕಲಿಯಬಹುದು? ಅಬ್ರಹಾಮನ ಆತಿಥ್ಯಕ್ಕೆ ದೇವರು ಹೇಗೆ ಪ್ರತಿಕ್ರಿಯಿಸಿದನು?`

ಅಪರಿಚಿತರು ಯಾರೆಂದು ಅಬ್ರಹಾಮನಿಗೆ ತಿಳಿದಿತೋ ಎಂಬುದು ಸ್ಪಷ್ಟವಿಲ್ಲ (ಇಬ್ರಿ 13:2) ಆದರೂ, ಅವರಲ್ಲಿ ದೇವರೇ ಇರುವನೆಂಬ ರೀತಿಯಲ್ಲಿ ಆತನು ನಡಕೊಂಡನು. ಆತನು "ತನ್ನ ಗುಡಾರದ ಬಾಗಿನಲ್ಲಿ ನಡುಬಿಸಿಲಲ್ಲಿ ಕುಳಿತಿದ್ದನು" (ಆದಿ 18:1) ಮತ್ತು ಮರಳುಗಾಡಿನಲ್ಲಿ ಭೇಟಿಗೆ ಬರುವುದು ಅಪರೂಪ; ಹಾಗಾಗಿ ಅವರನ್ನು ಸಂಧಿಸಲು ಬಯಸಿದನು. ಅಬ್ರಹಾಮನು ಮುದುಕನಾಗಿದ್ದರೂ ಅವರ ಬಳಿಗೆ ಓಡಿಹೋದನು (ಆದಿ 18:12). ಅವರಲ್ಲೊಬ್ಬನನ್ನು ಅಹೋನೈ "ನನ್ನ ಒಡೆಯ" (ಆದಿ 18:3) ಎಂದು ದೇವರಿಗೆ, ಹೆಚ್ಚಾಗಿ ಬಳಸುವ ನಾಮವನ್ನು ಬಳಸಿದನು (ಆದಿ 20:4, ವಿಮೋ 5:17). ಅವರಿಗಾಗಿ ಆತುರದಲ್ಲಿ ಊಟವನ್ನು ಸಿದ್ಧಮಾಡಿದನು (ಆದಿ 16:6,7). ಅವರ ಬಳಿ ನಿಂತು, ಅವರ ಅಗತ್ಯಕ್ಕೆ ಸ್ಪಂದಿಸಿ, ಅವರನ್ನು ಉಪಚರಿಸಿದನು (ಆದಿ 18:8).

ಅಬ್ರಹಾಮನು ಈ ಪರಲೋಕದ ಅಪರಿಚಿತರನ್ನು ನೋಡಿದ ರೀತಿಯು ಅತಿಥಿ ಸತ್ಕಾರದ ಉನ್ನತ ಪ್ರಭಾವದ ಮಾದರಿಯಾಯಿತು (ಇಬ್ರಿಯ 13:2). ಆತನು ಅವರಿಗೆ ತೋರಿದ ಗೌರವಭಾವವು ಸತ್ಕರಿಸುವ ಬೋಧನೆಯನ್ನು ಹೊಂದಿದೆ. ಅಪರಿಚಿತರಿಗೆ ತೋರುವ ಗೌರವ ಹಾಗು ಸತ್ಕಾರಗಳು ಕೇವಲ ಔಚಿತ್ಯದ ಒಳ್ಳೆಯ ಭಾವ ಮಾತ್ರವಲ್ಲ. ಇದು ಒಂದು ಧಾರ್ಮಿಕ ಕರ್ತವ್ಯವು, ಮತ್ತು ದೇವರಿಗೆ ನಾವು ಇದನ್ನು ಮಾಡುತ್ತಿರುವೆವು (ಮತ್ತಾಯ 25:35-40) ಎಂಬುದಾಗಿ ಬೈಬಲ್ ಇದಕ್ಕೆ ಒತ್ತುಕೊಡುತ್ತದೆ. ಅಣಕವೆಂಬಂತೆ, ಉದಾರವಾಗಿದ್ದು, ಅತಿಥಿಗಳನ್ನು ಸ್ವೀಕರಿಸುವವರೊಂದಿಗೆ ತನ್ನನ್ನು ಗುರುತಿಸಿಕೊಳ್ಳುವ ಬದಲು ದೇವರು ಹಸಿದ, ಬಡ ಪರದೇಶಿಯೊಂದಿಗೆ ಹೆಚ್ಚಾಗಿ ಗುರುತಿಸಿಕೊಳ್ಳುತ್ತಿರುವನು.

ಮತ್ತೊಂದು ಮಗ್ಗುಲಲ್ಲಿ ನೋಡುವಾಗ, ಮಾನವ ಸ್ತರದಲ್ಲಿ ದೇವರು ಪ್ರವೇಶಿಸುವುದು, ಮಾನವರೆಡೆಗೆ ದೇವರ ಕೃಪೆ ಮತ್ತು ಪ್ರೀತಿಯ ಸಂಕೇತವಾಗಿದೆ. ಇಲ್ಲಿ ದೇವರು (ಅಬ್ರಹಾಮನಿಗೆ) ಕಾಣಿಸಿಕೊಂಡದ್ದು, ಮಾನವರನ್ನು ಸೇರಲು, ಓರ್ವ ಮಾನವ ಸೇವಕನಾಗಿ, ತನ್ನ ಪರಲೋಕ ನಿವಾಸವನ್ನು ಬಿಟ್ಟು ಕ್ರಿಸ್ತನು ಬರಲಿರುವುದನ್ನು ತೋರುತ್ತಿತ್ತು (ಫಿಲಿಪ್ಪಿ 2:7,8). ದೇವರು ಇಲ್ಲಿ ಕಾಣಿಸಿಕೊಂಡಿದ್ದು. ಆತನ ವಾಗ್ದಾನದ ಖಚಿತತೆಗೆ ಸಾಕ್ಷಿಕೊಡುತ್ತವೆ (ಆದಿ 18:10). ದೇವರು ಸಾರಳು ಹಿಂದೆ ಅಡಗಿಕೊಂಡಿದ್ದನ್ನು ನೋಡಿದನು (ಆದಿ 18:10) ಮತ್ತು ಆಕೆಯ ಒಳ ಆಲೋಚನೆಯನ್ನು ಕೂಡ ತಿಳಿದಿರುವನು (ಆದಿ 18:12). ಆಕೆಯು ನಕ್ಕದ್ದನ್ನು ತಿಳಿದಿದ್ದನು ಮತ್ತು ಆಕೆಯ ಅವಿಶ್ವಾಸದ ತಟದಲ್ಲಿ ದೇವರು ತನ್ನ ನುಡಿಯನ್ನು ಪೂರೈಸುವುದಕ್ಕೆ ಅವಕಾಶವಾಯಿತು. "ದೇವರು ಬಹಳ ಉದಾರಿಗಳಾಗಿದ್ದು, ಸತ್ಕಾರ ಮಾಡುವವರೊಂದಿಗೆ ಗುರುತಿಸಿಕೊಳ್ಳುವ ಬದಲು ದೇವರು ಹಸಿದ ಕೊರತೆಯುಳ್ಳ ಪರದೇಶಿಗಳೊಂದಿಗೆ ಹೆಚ್ಚಾಗಿ ಗುರುತಿಸಿಕೊಂಡಿರುವನು" ಎಂಬುದರ ಕುರಿತು ದೀರ್ಘವಾಗಿ ಆಲೋಚಿಸಿರಿ. ಈ ಸೂತ್ರವನ್ನು ನಾವು ನೆನಪಿನಲ್ಲಿಡುವುದು ಎಷ್ಟು ಪ್ರಾಮುಖ್ಯವಾಗಿದೆ?