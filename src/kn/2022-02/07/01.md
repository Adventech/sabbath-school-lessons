---
title:  ಅಬ್ರಹಾಮನ ಜೊತೆ ಒಡಂಬಡಿಕೆ
date:   07/05/2022
---

### ಸಬ್ಬತ್ತಿನ ಮಧ್ಯಾಹ್ನ
ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ : ಆದಿಕಾಂಡ 15-19:29; ರೋಮ 4:3,4,9,22; ಗಲಾತ್ಯ 4:21-31; ರೋಮ 4:11,9:9; ಆಮೋಸ 4:11.

> <p>ಸ್ಮರಣವಾಕ್ಯ</p>
> "ಅದಕ್ಕೆ ಅಬ್ರಾಮನು-ಕರ್ತನಾದ ಯೆಹೋವನೇ ನೀನು ನನಗೆ ಏನು ಕೊಟ್ಟರೇನು? ನಾನು ಸಂತಾನವಿಲ್ಲದವನಾದ ಕಾರಣ ದಮಸ್ಕದ ಎಲಿಯೇಜರನೇ ನನ್ನ ಮನೆಯ ಬಾಧ್ಯಸ್ಥನಾಗುವವನಲ್ಲಾ ಅಂದನು" ಆದಿಕಾಂಡ 15:2.

ಆದಿಕಾಂಡ 15ರಲ್ಲಿ ದೇವರು ಅಬ್ರಹಾಮನೊಂದಿಗೆ ಒಡಂಬಡಿಕೆಯನ್ನು ಊರ್ಜಿತಗೊಳಿಸುವ ಪ್ರಮುಖ ಸಂದರ್ಭವನ್ನು ನೋಡುತ್ತೇನೆ. ನೋಹನೊಂದಿಗೆ ಮಾಡಿಕೊಂಡ ನಂತರ ಅಬ್ರಹಾಮನೊಂದಿಗೆ ಮಾಡಿದ ಒಡಂಬಡಿಕೆಯು ಎರಡನೆಯದು.

ನೋಹನ ಒಡಂಬಡಿಕೆಯೇ ಅಬ್ರಹಾಮನೊಂದಿಗಿನ ಒಡಂಬಡಿಕೆಯು ಕೂಡ ಬೇರೆ ದೇಶಗಳವರನ್ನು ಒಳಗೊಂಡಿದೆ ಮತ್ತು ಅಂತಿಮವಾಗಿ, ಸಕಲ ಮಾನವರಿಗೆ ಕೊಡಲಾದ ನಿತ್ಯವಾದ ಒಡಂಬಡಿಕೆಯನ್ನು (ಆದಿಕಾಂಡ 17:7, ಇಬ್ರಿಯ 13:20) ಅಬ್ರಹಾಮನೊಂದಿಗೆ ಒಡಂಬಡಿಕೆಯು ಒಳಗೊಂಡಿದೆ.

ಅಬ್ರಹಾಮನ ಜೀವಿತದ ಈ ಭಾಗದಲ್ಲಿ ಭಯ ಮತ್ತು ನಗುವು ತುಂಬಿರುವುದು. ಅಬ್ರಾಮ, ಸಾರಳು ಮತ್ತು ಹಾಗರಳು ಭಯಭೀತರಾಗಿರುವರು (ಆದಿ 15:11, 18:15, 21:27). ಅಬ್ರಾಮ ನಕ್ಕಂತೆಯೇ (ಆದಿ 17:17) ಸಾರಳು (ಆದಿ 18:12) ಮತ್ತು ಇಸ್ಮಾಯೇಲನೂ (ಆದಿ 21:9) ನಗುವರು. ಈ ಅಧ್ಯಾಯಗಳಲ್ಲಿ ಮಾನವರ ಸೂಕ್ಷ್ಮ ಸಂವೇದನೆಗಳು ಹಾಗೂ ಔದಾರ್ಯಗಳು ಮಾರ್ದನಿಸುತ್ತವೆ. ಅಬ್ರಾಮನು ದುಷ್ಟ ಸೊದೋಮಿನವರ ರಕ್ಷಣೆಯಲ್ಲಿ ತೀವ್ರ ಆಸಕ್ತನಾಗಿದ್ದಾನೆ; ಸಾರಳು ಹಾಗರಳು ಮತ್ತು ಲೋಟನ ಬಗ್ಗೆ ಕಾಳಜಿ ಹೊಂದಿದ್ದಾನೆ; ಮತ್ತು ಮೂವರು ದಾರಿಹೋಕ ಅಪರಿಚಿತರಿಗೆ ಸತ್ಕರಿಸುವವನಾಗಿದ್ದಾನೆ (ಆದಿ 18:2-6).

ಇಂತಹ ಸಂದರ್ಭದಲ್ಲಿಯೇ, ಘನವಂತಿಕೆ ಮತ್ತು ಗೌರವಗಳನ್ನು ಸೂಚಿಸುವ ಅಬ್ರಾಮನ ಎಂಬ ಹೆಸರನ್ನು "ಜನಾಂಗಗಳ ಪಿತೃ" (ಆದಿ 17:5) ಎಂಬರ್ಥದ ಅಬ್ರಹಾಮ ಎಂದು ಬದಲಾಯಿಸಲಾಗುತ್ತದೆ. ಹೀಗೆ ದೇವರು ಅಬ್ರಹಾಮನೊಂದಿಗೆ ಮಾಡಿದ ತನ್ನ ಒಡಂಬಡಿಕೆಯ ಮೂಲಕ ದೇವರ ಯೋಜನೆಗಳ ಸಾರ್ವತ್ರಿಕ ಸ್ವರೂಪಗಳ ಕುರುಹುಗಳನ್ನು ನೋಡಬಹುದಾಗಿದೆ.

_ಈ ವಾರದ ಪಾಠವನ್ನು ಮೇ 14ರ ಸಬ್ಬತ್ತಿಗಾಗಿ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._