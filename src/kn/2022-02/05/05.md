---
title:  “ನಾವು ಇಳಿದು ಹೋಗೋಣ”
date:   27/04/2022
---

`ಆದಿಕಾಂಡ 11:5-7 ಮತ್ತು ಕೀರ್ತಿ 139:7-12ನ್ನು ಓದಿರಿ. ದೇವರು ಇಲ್ಲಿ ಯಾಕೆ ಭೂಮಿಗೆ ಇಳಿದು ಬಂದನು? ದೈವೀಕ ಪ್ರತಿಕ್ರಿಯೆಯನ್ನು ಪ್ರೇರೇಪಿಸಿದ ಘಟನೆ ಯಾವುದು?`

ವಿಪರ್ಯಾಸವೇನೆಂದರೆ ಮನುಷ್ಯರು ಮೇಲೆ ಮೇಲೆ ಹೋಗುತ್ತಿದ್ದಾಗೂ ದೇವರು ಅವರನ್ನು ಸಂಧಿಸಲು ಕೆಳಕ್ಕೆ ಇಳಿದು ಬರಬೇಕಾಯ್ತು. ದೇವರು ಕೆಳಕ್ಕೆ ಇಳಿದು ಬಂದದು ಆತನ ಪಾರಮ್ಯವನ್ನು ದೃಢೀಕರಿಸುತ್ತದೆ. ದೇವರು ಯಾವಾಗಲು ಮಾನವನ ಕೈಗೆ ಎಟಕುವುದಿಲ್ಲ. ಆತನ ಸಮೀಪಕ್ಕೆ ಏರಿಹೋಗಲು ಮಾಡುವ ಮಾನವ ಪರಿಶ್ರಮವು ಕೇವಲ ವ್ಯರ್ಥ ಮತ್ತು ಹಾಸ್ಯಾಸ್ಪದ. ಖಂಡಿತವಾಗಿ ನಮ್ಮನ್ನು ರಕ್ಷಿಸುವ ಸಲುವಾಗಿ ಯೇಸುವು ಬೇರೆ ದಾರಿಯಿಲ್ಲದೆ ನಮ್ಮ ಮಧ್ಯೆ ಇಳಿದುಬಂದನು.

ಬಾಬೆಲ್ ಗೋಪುರದ ವಿವರಣೆಯಲ್ಲಿ ದೇವರ ಹೇಳಿಕೆಯಲ್ಲಿ ಒಂದು ದೊಡ್ಡ ಪರಿಹಾಸವನ್ನು ಕಾಣುತ್ತೇವೆ. ಅದೇನೆಂದರೆ “ಪಟ್ಟಣವನ್ನೂ ಗೋಪುರವನ್ನು ನೋಡುವುದಕ್ಕೆ ಕರ್ತನು ಇಳಿದು ಬಂದನು” (ಆ.ಕಾಂಡ 11:5) ಎಂಬುದು. ದೇವರು ನೋಡುವ ಸಲುವಾಗಿ ಇಳಿದು ಬರಬೇಕಾಗಿರಲಿಲ್ಲ (ಕೀರ್ತಿ 139:7- 12) ಇದನ್ನು ಕೀರ್ತಿ 2:4 ಕ್ಕೆ ಹೋಲಿಸಿರಿ) ಆದರೆ ಹೀಗೂ ದೇವರು ನಮ್ಮ ಬಳಿಗೆ ಇಳಿದು ಬರುವ ಬಗ್ಗೆ ಇದು ಏನನ್ನು ನಮಗೆ ಬೋಧಿಸುತ್ತದೆ?

ದೇವರು ಇಳಿದು ಬರುವಿಕೆಯು ನಂಬಿಕೆಯಿಂದ ನೀತಿ ಎಂಬ ನಿಯಮವನ್ನೂ ಸಹಾ ನಮಗೆ ನೆನಪು ಮಾಡುತ್ತದೆ. ನಾವು ದೇವರ ಸಲುವಾಗಿ ಯಾವುದೇ ಕೆಲಸವನ್ನು ಮಾದ್ದರೂ ಆತನು ನಮ್ಮನ್ನು ಸಂಧಿಸುವ ಸಲುವಾಗಿ ಇಳಿದು ಬರಲೇಬೇಕು. ನಾವು ಆತನಿಗೆ ಏನು ಮಾಡುತ್ತೇವೆಯೇ ಅದು ಆತನನ್ನು ನಮ್ಮ ಬಳಿಗೆ ಕರೆದು ತರುವುದಿಲ್ಲ, ಬದಲಾಗಿ ನಮ್ಮನ್ನು ರಕ್ಷಿಸುವುದಕ್ಕಾಗಿ ದೇವರು ತಾನಾಗಿಯೇ ನಮ್ಮ ಕಡೆಗೆ ಬರುತ್ತಾನೆ. ಸಂಗತಿ ಏನೆಂದರೆ ಆದಿಕಾಂಡದ ವಚನವು ದೇವರು ಇಳಿದು ಬರುವುದರ ಬಗ್ಗೆ ಎರಡು ಸಲ ಮಾತಾಡುತ್ತದೆ ಇದು ಇಲ್ಲಿ ನಡೆಯುವದರ ಬಗ್ಗೆ ಎಷ್ಟು ಲಕ್ಷ ವಹಿಸುತ್ತಾನೆ ಎಂಬುದನ್ನು ಸೂಚಿಸುತ್ತದೆ.

ವಚನದ ಪ್ರಕಾರ ದೇವರು ಅವರಲ್ಲಿದ್ದ ಬಲವಾದ ಐಕ್ಯತೆಗೆ ಒಂದು ಅಂತ್ಯವನ್ನು ಕಾಣಿಸಬೇಕಾಗಿತ್ತು ಯಾಕೆಂದರೆ ಅವರ ಪಾಪದಿಂದ ಸ್ವಭಾವವು ಅವರನ್ನು ಹೆಚ್ಚು ಕೆಟ್ಟತನಕ್ಕೆ ನಡೆಸುತಿತ್ತು. ಆದುದರಿಂದ ಆತನು ಅವರಿಗೆ ಗೊಂದಲವನ್ನು ಉಂಟುಮಾಡಿ ಅವರು ಒಂದಾಗಿ ಮಡುತ್ತಿದ್ದ ಕಾರ್ಯವನ್ನು ನಿಲ್ಲಿಸುವುದಕ್ಕಾಗಿ ಅವರ ಭಾಷೆಯನ್ನು ತಾರುಮಾರು ಮಾಡಿದನು.

“ಬಾಬೆಲ್ ನಲ್ಲಿ ಗೋಪುರ ಕಟ್ಟುತ್ತಿದ್ದ ಕಟ್ಟಣಗಾರರು ಅವಮಾನದಿಂದಲೂ ನೋಲಿನಿಂದಲೂ ಅಂತ್ಯಕಾಣಬೇಕಾಯ್ತು. ಹೆಮ್ಮೆ ಪಟ್ಟುಕೊಳ್ಳಬೇಕಾದ ಸ್ಮಾರಕವು ಅವರ ಮೂರ್ಖತನವನ್ನು ನೆನಪಿಸುವ ಸ್ಮಾರಕವಾಯಿತು. ಆದಾಗ್ಯೂ ಜನರು ನಿರಂತವಾಗಿ ಅಂತಹುದೇ ಮಾರ್ಗವನ್ನು ಅಂದರೆ ಸ್ವಂತ ಬುದ್ಧಿಯನ್ನು ಅವಲಂಬಿಸಿಕೊಂಡು ದೇವರ ಆಜ್ಞೆಗಳನ್ನು ತಿರಸ್ಕಾರ ಮಾಡತೊಡಗುತ್ತಾರೆ. ಅಂತಹ ತತ್ವವನ್ನು ಸೈತಾನನು ಪರಲೋಕದಲ್ಲಿ ನಡೆಸಲು ಪ್ರಯತ್ನಿಸಿದನು ಅದೇ ಸೂತ್ರವು ಕಾಯಿನನು ಕಾಣಿಕೆಯನ್ನು ಅರ್ಪಿಸುವಾಗ ಅವನ ಮೇಲೆ ಆಳಿಕೆ ಮಾಡಿತು” ಎಲೆನ್‌ಜಿ ವೈಟಮ್ಮನವರ” ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು ಪುಸ್ತಕದಲ್ಲಿ 123ನೇ ಪುಟ.

`ಮಾನವನು ಅಂತಿಮವಾಗಿ ಹೇಗೆ ಸೋಲುತ್ತಾನೆಂದು ದುರಹಂಕಾರದ ಉದಾಹರಣೆಯಲ್ಲಿ ಹೇಗೆ ಕಾಣುತ್ತೇವೆ? ವಯಕ್ತಿಕವಾಗಿ ಎಂತಹ ಪಾಠಗಳನ್ನು ನಾವು ಈ ಕಥೆಯಿಂದ ತೆಗೆದುಕೊಳ್ಳಬಹುದು?`