---
title:  ಆದಿಕಾಂಡದ ವಂಶಾವಳಿ
date:   25/04/2022
---

ನೋಹನ ವಯಸ್ಸಿನ ಬಗ್ಗೆ ಇರುವ ಕಾಲಾನುಕ್ರಮದ ಮಾಹಿತಿಯು ನೋಹನು ಜಲಪ್ರಳಯದ ಮೊದಲಿದ್ದ ಮತ್ತು ನಂತರವಿದ್ದ ನಾಗರೀಕತೆಗಳನ್ನು ಬೆಸೆಯುವ ಕೊಂಡಿಯ ಪಾತ್ರವನ್ನುವಹಿಸುತ್ತದೆ ಎಂಬುದನ್ನು ನಮ್ಮ ಅರಿವಿಗೆ ತರುತ್ತದೆ. ಈ ಕಥೆಯ ಅಧ್ಯಾಯದ ಕಡೆಯ ಎರಡು ವಚನಗಳು (ಆ.ಕಾಂಡ 9:28,29) ನಮ್ಮನ್ನು ಆದಾಮನ ವಂಶಾವಳಿಗೆ ಕರೆದುಕೊಂಡು ಹೋಗುತ್ತವೆ (ಆ.ಕಾಂಡ 5:32), ಮೋಹನ ತಂದೆಯಾದ ಲೆಮೆಕನು 56 ವರ್ಷದ ವಯಸ್ಸಿನವನಾಗಿದ್ದಾಗ ಆದಾಮನು ಮರಣ ಹೊಂದಿದನು. ಆದುದರಿಂದ ನೋಹನಿಗೆ ಆದಾಮನನ್ನು ಕುರಿತ ಕಥೆಗಳು ಗೊತ್ತಿದ್ದವು ಮತ್ತು ಆತನು ಅವುಗಳನ್ನು ತನ್ನ ನಂತರದ ತಲೆಮಾರಿನ ಜನರಿಗೆ ವರ್ಗಾಯಿಸಿದನು.

ಸತ್ಯವೇದದ ವಂಶಾವಳಿಗಳು ಮೂರು ಕಾರ್ಯಗಳನ್ನು ಮಾಡುತ್ತವೆ. ಮೊದಲನೆಯದಾಗಿ, ಇದು ಸತ್ಯವೇದದ ಘಟನೆಗಳು ಚಾರಿತ್ರಿಕವಾದವುಗಳು ಎಂಬುದನ್ನು ಒತ್ತಿಹೇಳುತ್ತವೆ ಈ ವಂಶಾವಳಿಗಳು ನಿಜವಾಗಿ ಬದುಕಿ ಬಾಳಿ ಮರಣ ಹೊಂದಿದ ವ್ಯಕ್ತಿಗಳದ್ದಾಗಿದ್ದು ಅವರ ಜೀವಿತಾವಧಿಯನ್ನು ನಿಖರವಾಗಿ ಹೇಳುತ್ತವೆ. ಎರಡನೆಯದಾಗಿ, ಇದು ಹಿಂದಿನ ಕಾಲದಿಂದ ಹಿಡಿದು ಇದನ್ನು ಬರೆಯುವ ಲೇಖನ ಕಾಲದವರೆಗೆ ಒಂದೇ ಸಮನೆ ಮುಂದುವರೆದುಕೊಂಡು ಬಂದುದನ್ನು ಅಂದರೆ ಭೂತಕಾಲ ಮತ್ತು ಭವಿಷ್ಯಕಾಲವನ್ನು ಸ್ಪಷ್ಟವಾಗಿ ಬೆಸೆದು ನಿರೂಪಿಸುತ್ತದೆ. ಮೂರನೆಯದಾಗಿ, ಇದು ಮನುಷ್ಯನ ಅನಿಶ್ಚಿತತೆಯನ್ನು ಮತ್ತು ಪಾಪಗಳ ಶಾಪವನ್ನು ದುರಂತಮಯ ಪರಿಣಾಮಗಳ ಮತ್ತು ಎಲ್ಲ ಸಂತತಿಯವರಿಗೆ ಹರಿದುಬರುವ ಭಯಂಕರ ಫಲಿತಾಂಶವನ್ನು ನಮ್ಮ ನೆನಪಿಗೆ ತರುತ್ತದೆ.

ಹಾಮನ ಸಂತತಿ, ಶೇಮನ ಸಂತತಿ ಮತ್ತು ಯೆಪೆತನ ಸಂತತಿಯವರ ವರ್ಗಿಕರಣವು ಒಂದು ಸ್ಪಷ್ಟವಾದ ವಾನ ದಂಡ ವನ್ನು ಅನುಸರಿಸುವುದಿಲ್ಲವೆಂಬುದನ್ನು ಗಮನಿಸಿರಿ. ಎಪತ್ತು ದೇಶಗಳು ಯಕೋಬನ ಕುಟುಂಬದ 70 ಜನ ಹಿರಿಯರಿಗೆ ಮುನ್ಸೂಚನೆಯಾಗಿದ್ದವು (ವಿ.ಕಾಂಡ 24:9). ಎಪತ್ತು ದೇಶಗಳ (ಜನಾಂಗಗಳು) ಮತ್ತು 70 ಹಿರಿಯರ ನಡುವೆ ಮಾಡಿರುವ ಹೋಲಿಕೆಯು ಇಸ್ರಾಯೇಲ್ಯರು ಅನ್ಯಜನಾಂಗಗಳಿಗೆ ಮಾಡಬೇಕಾದ ದೈವ ನಿಯಮಿತ ಕಾರ್ಯವನ್ನು ಸೂಚಿಸುತ್ತದೆ. ಪರಾತ್ಪರನಾದ ದೇವರು ಜನಾಂಗಗಳಿಗೆ ಸ್ವಾಸ್ಥ್ಯವನ್ನು ಹಂಚುವಾಗ, ಆತನು ಆದಮನಿಗೆ ಮಕ್ಕಳನ್ನು ಬೇರ್ಪಡಿಸುವಾಗ ಆತನು ಯಕೋಬ್ಬರ ಮಕ್ಕಳ ಸಂಖ್ಯೆಗನುಗುಣವಾಗಿ ಜನಾಂಗಗಳ ಗಡಿಯನ್ನು ನಿಷ್ಕರ್ಷೆ ಮಾಡಿ ಇಟ್ಟನು (ಧಕಾಂಡ 32:8) ಅದೇ ರೀತಿಯಲ್ಲಿ ಯೇಸುವನ್ನು 70 ಮಂದಿ ಸುವಾರ್ತಿಕರನ್ನು ಕಳುಹಿಸಿದನು (ಲೂಕ 10:1).

ಆದಾಮನಿಗೂ ನಮ್ಮ ಪೂರ್ವಿಕರಿಗೂ ನೇರವಾದ ಸಂಬಂಧವಿತ್ತು ಎಂಬುದನ್ನು ಈ ವಂಶಾವಳಿಗಳು ನಮಗೆ ತೋರಿಸಿಕೊಡುತ್ತವೆ. ಇವೆಲ್ಲ ಚಾರಿತ್ರಿಕ ಅಂಕಿ ಅಂಶಗಳು, ಆದಾಮನ ನಂತರ ಬಂದ ನಿಜವಾದ ವ್ಯಕ್ತಿಗಳು. ನಮ್ಮ ಪೂರ್ವಿಕರು ವಯಕ್ತಿಕವಾಗಿ ಈ ಪೂರ್ವಕಾಲದ ಘಟನೆಗಳ ಬಗ್ಗೆ ಅರಿವಿದ್ದವರ ಸಾಕ್ಷಿಗೆ ನೇರವಾಗಿ ನಿಲುಕುವವರಾಗಿದ್ದರು ಎಂಬುದನ್ನು ಅರಿತುಕೊಳ್ಳಲು ವಂಶಾವಳಿಯು ನಮಗೆ ಸಹಾಯ ಮಾಡುತ್ತದೆ.

`ಮತ್ತಯ 1:1-17 ವಚನಗಳನ್ನು ಓದಿರಿ, ಇವರೆಲ್ಲಾ ಹೇಗೆ ಚಾರಿತ್ರಿಕ ವ್ಯಕ್ತಿಗಳಾಗಿದ್ದರು ಎಂಬುದರ ಬಗ್ಗೆ ಇದು ನಮಗೆ ಏನನ್ನು ಬೋಧಿಸುತ್ತವೆ? ಆವರೆಲ್ಲಾ ನಿಜವಾದ ವ್ಯಕ್ತಿಗಳಾಗಿದ್ದರು ಎಂಬುದಾಗಿ ತಿಳಿಯುವುದು ಮತ್ತು ಹಾಗೆ ನಂಬುವುದು ನಮ್ಮ ವಿಶ್ವಾಸಕ್ಕೆ ಮುಖ್ಯವಾಗಿರುತ್ತದೆ ಏಕೆ?`