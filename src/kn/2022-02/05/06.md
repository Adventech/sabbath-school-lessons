---
title:  ಹೊರಹಾಕಲ್ಪಟ್ಟವರ ವಿಮೋಚನೆ
date:   28/04/2022
---

`ಓದಿರಿ ಆದಿಕಾಂಡ 11:8,9 ಮತ್ತು 9:1 ನೇ ವಚನಗಳನ್ನು ಆದಿಕಾಂಡ 1:28 ನೇ ವಚನಕ್ಕೆ ಹೋಲಿಸಿರಿ. ದೇವರು ಜನರನ್ನು ಚದುರಿಸುದುದು ಅವರ ವಿಮೋಚನಾರ್ಥವಾಗಿದೆ ಯಾಕೆ?`

ಮನುಷ್ಯರು ಬಹುಸಂತಾನವುಳ್ಳವರಾಗಿ ಹೆಚ್ಚ ಬೇಕು ಮತ್ತು ಭೂಲೋಕದಲ್ಲೆಲ್ಲ ತುಂಬಿಕೊಳ್ಳಬೇಕೆಂಬುದು ದೇವರ ಸಂಕಲ್ಪ ಮತ್ತು ಆಶೀರ್ವದವಾಗಿದೆ (ಆ.ಕಾಂಡ 9:1 ನ್ನು ಆ.ಕಾಂಡ 1:28 ಕ್ಕೆ ಹೋಲಿಸಿರಿ). ದೇವರ ಯೋಜನೆಗೆ ವ್ಯತಿರಿಕ್ತವಾಗಿ ಬಾಬೆಲ್ ಗೋಪುರವನ್ನು ಕಟ್ಟುವವರು ಒಂದೇ ಜಾಗದಲ್ಲಿ ಒಂದೇ ಜನಾಂಗವಾಗಿ ಉಳಿಯುವ ಪ್ರಯತ್ನ ಮಾಡಿದರು.

ತಾವೆಂದಿಗೂ ಭೂಲೋಕದಲ್ಲಿ ಚದುರಿಹೋಗದಂತೆ ಒಂದೇ ಸ್ಥಳದಲ್ಲಿ ಒಟ್ಟಾಗಿ ವಾಸಿಸಬೇಕೆಂಬುದು ಗೋಪುರ ಕಟ್ಟುವುದರ ಒಂದು ಕಾರಣವಾಗಿತ್ತು (ಆ.ಕಾಂಡ 11:4). ಅವರು ಎಲ್ಲಿಗೂ ಚದುರಿಹೋಗಲು ನಿರಾಕರಿಸಿದರು ಪ್ರಾಯಶಃ ತಾವು ಪ್ರತ್ಯೇಕವಾಗಿ ಹೋಗದೆ ಒಂದಾಗಿದ್ದರೆ ಬಹಳ ಬಲವಾಗಿರಬಹುದು ಎಂಬ ಅಲೋಚನೆಯು ಅವರದಾಗಿತ್ತು. ಒಂದು ಅರ್ಥದಲ್ಲಿ ಅವರ ಆಲೋಚನೆ ಸರಿಯಾಗಿತ್ತು.

ದೌರ್ಭಾಗ್ಯವೆಂದರೆ ಐಕ್ಯತೆಯ ಶಕ್ತಿಯನ್ನು ಒಳ್ಳೆಯದಕ್ಕೆ ಉಪಯೋಗಿಸದೆ ಕೆಟ್ಟದಕ್ಕೆ ಉಪಯೋಗಿಸಲು ಬಯಸಿದರು. ತಾವು ದೊಡ್ಡ ಹೆಸರನ್ನು ಪಡೆಯಬೇಕೆಂಬುದು ಅವರ ಬಯಕೆಯಾಗಿತ್ತು. ಅದು ಅವರಲ್ಲಿದ್ದ ಅಹಂಕಾರ ಮತ್ತು ಗರ್ವಗಳನ್ನು ಪ್ರತಿಬಿಂಬಿಸುತ್ತಿದ್ದವು. ನಿಜ, ಮನುಷ್ಯರು ದೇವರನ್ನು ನೇರವಾಗಿ ಎದುರಿಸುವಾಗಲೆಲ್ಲಾ ತಾವು ಹೆಸರು ಮಾಡಿಕೊಳ್ಳಬೇಕೆಂದು ಬಯಸುತ್ತಾನೆ. ಖಂಡಿತವಾಗಿಯೂ ಇದು ಒಳ್ಳೆಯದಾಗಿ ಪರಿಣಮಿಸುವುದಿಲ್ಲವೆಂದು ನಮಗೆ ಗೊತ್ತಿರುತ್ತದೆ. ಹಾಗೆ ಎಂದಿಗೂ ಆಗುವುದಿಲ್ಲ.

ಆದುದರಿಂದ ಅವರು ತೋರಿದ ಪೂರ್ಣವಾದ ಉದ್ಧಟತನಕ್ಕೆ ಪ್ರತಿಯಾಗಿ ತಕ್ಕ ರೀತಿಯಲ್ಲಿ ದೇವರು ಅವರನ್ನು ಭೂಲೋಕದಲ್ಲೆಲ್ಲಾ ಚದುರಿ ಹೋಗುವಂತೆ ಮಾಡಿದನು (ಆದಿಕಾಂಡ 11:9) ಯಾವುದು ಆಗಬಾರದೆಂದು ಬಯಸಿದ್ದರೋ ಅದೇ ಆಯಿತು.

ಸಾಕಷ್ಟು ಆಸಕ್ತಿಕರವಾದುದೇನೆಂದರೆ ದೇವರ ಬಾಗಿಲು ಎಂಬ ಅರ್ಥವನ್ನು ಹೋದಿದ್ದ ಬಾಬೆಲ್ ಎಂಬ ಹೆಸರು ಬಲಾಲ್ ಎಂಬ ಕ್ರಿಯಾಪದಕ್ಕೆ ಸಬಂಧಿಸುತ್ತದೆ ಹಾಗೆಂದರೆ ಅದರ ಅರ್ಥ 'ತಾರುಮರು' ಎಂಬುದಾಗಿದೆ (ಆ.ಕಾಂಡ 11:9) ಯಾಕೆಂದರೆ ಅವರು ತಮ್ಮನ್ನು ತಾವು ದೇವರು ಎಂದುಕೊಂಡು ದೇವರ ಬಾಗಿಲನ್ನು ಸೇರಬೇಕೆಂದುಕೊಂಡಿದ್ದರು ಆದರೆ ಅದು ಗೊಂದಲದಲ್ಲಿ ಕೊನೆಗೊಂಡಿತು ಮತ್ತು ಅವರು ಮೊದಲಿಗಿಂತ ಹೆಚ್ಚು ಬಲಹೀನರಾದರು.

ಬಾಬೆಲ್ಲ ಜನರು ದೇವರ ಆಡಳಿತಕ್ಕೆ ಒಳಪಡದೆ ಒಂದು ಸರ್ಕಾರವನ್ನು ಸ್ಥಾಪನೆ ಮಾಡಬೇಕೆಂದು ತಮ್ಮನ್ನು ದೃಢಪಡಿಸಿಕೊಂಡರು. ಏನೇ ಆಗಲಿ ಅವರ ಮಧ್ಯದಲ್ಲೂ ಸಹ ದೇವರಿಗೆ ಭಯಪಡುವವರು ಇದ್ದರು ಆದರೆ ಅವರು ಭಕ್ತಿ ಹೀನರ ಹೊರತೋರಿಕೆಯಿಂದ ಮೋಸಕ್ಕೆ ಒಳಗಾಗಿ ಅವರ ಕುಯುಕ್ತಿಗೆ ಬಲಿಯಾದರು. ದೇವರು ತನ್ನಲ್ಲಿ ನಂಬಿಗಸ್ತರಾದ ಜನರ ಸಲುವಾಗಿ ತನ್ನ ನ್ಯಾಯತೀರ್ಪನ್ನು ಕೊಡುವುದಕ್ಕೆ ತಡಮಾಡುತ್ತಾನೆ ಮತ್ತು ಜನರಿಗೆ ತಮ್ಮ ನಿಜವಾದ ಸ್ವಭಾವವನ್ನು ತೋರಿಸಿಕೊಳ್ಳಲು ಸಮಯಾವಕಾಶವನ್ನು ನೀಡುತ್ತಾನೆ. ಈ ಬೆಳವಣಿಗೆಯು ಅದರಂತೆ ಅವರನ್ನು ಅವರ ಉದ್ದೇಶದಿಂದ ತಿರುಗಿಸಲು ದೇವರ ಮಕ್ಕಳು ಶ್ರಮ ಪಡುತ್ತಾರೆ ಆದರೆ ಪರಲೋಕದ ವಿರುದ್ಧವಾದ ಕಾರ್ಯಗಳನ್ನು ತಡೆಯದೆ ಹೋಗಿದ್ದರೆ ಇಡೀ ಲೋಕವು ತನ್ನ ಶೈಶಾವಸ್ಥೆಯಲ್ಲಿಯೇ (ಆರಂಭದಲ್ಲಿಯೇ) ಭ್ರಷ್ಟವಾಗಿ ಬಿಡುತ್ತಿತ್ತು.

ಅವರ ಮೈತ್ರಿಯು ದೇವರಿಗೆ ವಿರುದ್ಧವಾಗಿ ಸ್ಥಾಪನೆಗೊಂಡಿತ್ತು. ತಮ್ಮನ್ನು ತಾವು ಹೆಚ್ಚಿಸಿಕೊಳ್ಳುವುದಕ್ಕೆ ಒಂದು ರಾಜ್ಯವು ಸ್ಥಾಪನೆಗೊಂಡಿತ್ತು ಆದರೆ ಅಲ್ಲಿ ದೇವರ ಆಡಳಿತವಿರುವುದಿಲ್ಲ. ಆತನಿಗೆ ಗೌರವವೂ ಇರುವುದಿಲ್ಲ”- ಎಲೆನ್‌ಜಿ ವೈಟಮ್ಮನವರ ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು ಪುಸ್ತಕದಲ್ಲಿ 123ನೇ ಪುಟ.

`ನಮ್ಮಷ್ಟಕ್ಕೆ ನಾವು ಹೆಸರು ಮಾಡಲು ಪ್ರಯತ್ನ ಪಡುವ ವಿಷಯದಲ್ಲಿ ಬಹಳ ಎಚ್ಚರಿಕೆಯಿಂದಿರಬೇಕು ಏಕೆ?`