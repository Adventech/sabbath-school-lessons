---
title:  ಸರ್ಪಕ್ಕೆ ಒದಗಿದ ದುರ್ಗತಿ
date:   06/04/2022
---

"ನಿನಗೂ ಈ ಸ್ತ್ರೀಗೂ ನಿನ್ನ ಸಂತಾನಕ್ಕೂ ಈ ಸ್ತ್ರೀಯ ಸಂತಾನಕ್ಕೂ ಹಗೆತನವಿರುವ ಹಾಗೆ ಮಾಡುವೆನು. ಈಕೆಯ ಸಂತಾನವು ನಿನ್ನ ತಲೆಯನ್ನು ಜಜ್ಜುವುದು, ನೀನು ಅದರ ಹಿಮ್ಮಡಿಯನ್ನು ಕಚ್ಚುವಿ" (ಆ.ಕಾಂಡ 3:15).

`ಕರ್ತನು ಇಲ್ಲಿ ಸರ್ಪಕ್ಕೆ ಏನು ಹೇಳುತ್ತಾನೆ ಮತ್ತು ಈ ವಾಕ್ಯಗಳಲ್ಲಿ ಯಾವ ನಿರೀಕ್ಷೆ ಭರವಸೆಗಳು ತುಂಬಿವೆ?`

ದೇವರು ಸರ್ಪವನ್ನು ನ್ಯಾಯವಿಚಾರಣೆಗೆ ಒಳಪಡಿಸುತ್ತಾನೆ. ಯಾಕೆಂದರೆ ಇಡೀ ಘಟನೆಯನ್ನು ಶುರುಮಾಡಿದುದು ಸರ್ಪವೆ. ಈ ವಿವರಣೆಯಲ್ಲಿ ಪಾಪಕ್ಕೆ ಗುರಿಯಾದ ಒಂದೇ ಜೀವಿ ಸರ್ಪವೇ ಆಗಿದೆ. ಇಲ್ಲಿ ನಾವು ಒಂದು ಬಗೆಯಲ್ಲಿ (ರೀತಿಯಲ್ಲಿ ಸೃಷ್ಟಿಯ ಹಿಂದಿನ ಪರಿಸ್ಥಿತಿಗೆ ತಲುಪುತ್ತೇವೆ. ಸೃಷ್ಟಿಕಾರ್ಯವು ಜೀವಕ್ಕೂ ಒಳ್ಳೆಯದರ ಮೆಚ್ಚಿಗೆಗೂ ಮತ್ತು ಆಶೀರ್ವಾದಗಳಿಗೂ ನಡೆಸಿದರೆ ನ್ಯಾಯ ವಿಚಾರಣೆಯು ಮರಣಕ್ಕೂ ಕೆಟ್ಟದಕ್ಕೂ ಮತ್ತು ಶಾಪಗಳಿಗೂ ನಡೆಸುತ್ತದೆ. ಹಾಗೆಯೇ ನಿರೀಕ್ಷೆ ರಕ್ಷಣೆಯ ವಾಗ್ದಾನಳನ್ನೂ ಕೊಡುತ್ತದೆ. ಜಜ್ಜಲ್ಪಟ್ಟ ಸರ್ಪವು ಶಾಪಕ್ಕೆ ಒಳಗಾಗಿ ಧೂಳನ್ನು ತಿನ್ನುತ್ತಿರುವ ಮಬ್ಬಾದ ಚಿತ್ರದೊಂದಿಗೆ ಮಾನವತೆಯು ರಕ್ಷಣೆ ಹೊಂದುವ ಭರವಸೆಯು, ಪ್ರವಾದನೆಯ ರೂಪದಲ್ಲಿ ಹೊಳೆಯುತ್ತಾ ಕಾಣಿಸುತ್ತದೆ. ಆದಾಮ ಮತ್ತು ಹವ್ವಳನ್ನು ನ್ಯಾಯವಿಚಾರಣೆಗೆ ಒಳಪಡಿಸಿ ಅವರಿಗೆ ಶಿಕ್ಷೆ ಕೊಡುವ ಮೊದಲೇ ದೇವರು ಅವರಿಗೆ ವಿಮೋಚನೆಯ ಭರವಸೆ ನಿರೀಕ್ಷೆಗಳನ್ನು ಕೊಡುತ್ತಾನೆ (ಆ.ಕಾಂಡ 3:15). ಹೌದು, ಅವರು ಪಾಪದಲ್ಲಿ ಬಿದ್ದರು; ಹೌದು ಅವರು ಮಾಡಿದ ಪಾಪದ ನಿಮಿತ್ತ ಕಷ್ಟಸಂಕಟಗಳಿಗೆ ಗುರಿಯಾದರು, ಹಾಗಾಗಿ ಅವರು ತಾವು ಮಾಡಿದ ಪಾಪದಿಂದ ಸಾಯುವುದೂ ಉಂಟು. ಆದರೆ ಇವೆಲ್ಲದರ ಹೊರತಾಗಿಯೂ ಅಂತ್ಯದಲ್ಲಿ ನಿರೀಕ್ಷೆ, ರಕ್ಷಣೆಯ ನಿರೀಕ್ಷೆಯ ಕೊಡಲ್ಪಟ್ಟಿದೆ.

`ಆದಿಕಾಂಡ 3:15ನ್ನು ರೋಮಾಪುರ 16:20, ಇಬ್ರಿಯ 2:14 ಮತ್ತು ಪ್ರಕಟನೆ 12:17 ವಚನಗಳ ಜೊತೆ ಹೋಲಿಸಿರಿ. ಈ ವಚನಗಳಲ್ಲಿ ರಕ್ಷಣೆಯ ಯೋಜನೆ ಮಾತ್ರವಲ್ಲದೆ, ಮಹಾಹೋರಾಟವು ಸಹಾ ಪ್ರಕಟಗೊಂಡಿವೆ ಹೇಗೆ?`

ಆದಿಕಾಂಡ 3:15 ಮತ್ತು ಪ್ರಕಟನೆ 12:17 ವಚನಗಳ ನಡುವೆ ಇರುವ ಸಾಮ್ಯತೆಗಳನ್ನು ಗಮನಿಸಿರಿ. ಘಟಸರ್ಪವು (ಸೈತಾನನು) ಆ ಸ್ತ್ರೀಯು ಮೇಲೆ ಕೋಪಿಸಿಕೊಂಡು ಆಕೆಯ ಸಂತಾನದವರಲ್ಲಿ ಯುದ್ಧ ಮಾಡುವುದಕ್ಕೆ ನಿಂತನು ಎಂದು ಪ್ರಕಟನೆಯಲ್ಲಿ ಹೇಳಿರುವ ಸ್ತ್ರೀಯ ಸಂತಾನ ಮತ್ತು ವಿದೇನಿನ ಸ್ತ್ರೀಯ ಸಂತಾನವು ಒಂದೇ ಆಗಿದೆ. ಏದೇನಿನಲ್ಲಿ ಮನುಷ್ಯನು ಪಾಪದಲ್ಲಿ ಬಿದ್ದಾಗ ಶುರುವಾದ ಮಹಾಹೋರಾಟವು, ಅಂತ್ಯಕಾಲದವರೆಗೂ ನಡೆದುಕೊಂಡು ಬಂದಿದೆ. ಏನೇ ಇರಲಿ ಸೈತಾನನು ಈ ಹೋರಾಟದಲ್ಲಿ ಜಜ್ಜಲ್ಪಡುತ್ತಾನೆ (ಸೋತು ಹೋಗುತ್ತಾನೆ) ಎಂದು ಈಗಾಗಲೇ ಏದೇನಿನಲ್ಲಿ ಕೊಟ್ಟಿರುವ ವಾಗ್ದಾನವು ಪ್ರಕಟನೆಯ ವಚನದಲ್ಲಿ ನೆರವೇರುವುದನ್ನು ಸ್ಪಷ್ಟವಾಗಿ ತಿಳಿಸುತ್ತದೆ. ಪ್ರಕಟನೆ 20:10ನೇ ವಚನವು ಸೈತಾನನ ಅಂತಿಮ ಅವಸಾನವನ್ನು ವರ್ಣಿಸುತ್ತದೆ.

ಹಾಗಾಗಿ, ಮನುಷ್ಯನಿಗೆ ಕೆಟ್ಟದ್ದರ ಅರಿವಿನಿಂದ ಉಂಟಾದ ಭಯಾನಕ ಗೊಂದಲದ ಪರಿಸ್ಥಿತಿಯಿಂದ ಹೊರಬರುವ ಭರವಸೆ ನಿರೀಕ್ಷೆಗಳನ್ನು ಆರಂಭದಲ್ಲೇ ಕೊಡಲಾಯ್ತು, ಅದೇ ಭರವಸೆ ನಿರೀಕ್ಷೆಗಳನ್ನು ಈವಾಗ ನಾವು ಹಂಚಿಕೊಳ್ಳಬಹುದಾಗಿದೆ.

`ಭೂಮಿಯ ಮೇಲೆ ಪಾಪ ಮತ್ತು ಕೆಟ್ಟದ್ದು ಶುರುವಾದ ಏದೇನಿನಲ್ಲಿಯೇ ನಮ್ಮ ಸೃಷ್ಟಿಕರ್ತನು ನಮಗೆ ರಕ್ಷಣೆಯ ಏರ್ಪಾಟನ್ನು ನೋಡುವಾಗ ನಮಗೆ ಆದರಣೆಯು ಉಂಟಾಗುತ್ತದೆ ಏಕೆ?`