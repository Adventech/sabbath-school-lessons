---
title:  ಹೆಚ್ಚಿನ ಚಿಂತನೆ
date:   08/04/2022
---

ನಿತ್ಯಜೀವದಾಯಕ ವೃಕ್ಷಕ್ಕೂ ಒಳ್ಳೇದರ ಕೆಟ್ಟದರ ಅರುಹನ್ನು ಹುಟ್ಟಿಸುವ ವೃಕ್ಷಕ್ಕೂ ಇರುವ ಸಂಬಂಧವನ್ನು ಪರಿಗಣಿಸಿರಿ. ಅವುಗಳ ತೋಟದ ಮಧ್ಯದಲ್ಲಿದ್ದವು ಎಂಬ ಸಂಗತಿಯು ಅವುಗಳ ನಡುವೆ ಇರುವ ಸಂಬಂಧವನ್ನು ಸೂಚಿಸುತ್ತವೆ (ಆ.ಕಾಂಡ 2:9). ಆದರೆ ಕೇವಲ ಭೌಗೋಳಿಕವಾದುದಕ್ಕಿಂತ ಹೆಚ್ಚಾದ ಈ ಕಾರಣವು ಮರಗಳ ನಡುವೆ ಇತ್ತು. ಮನುಷ್ಯನು ಒಳ್ಳೇದರ ಮತ್ತು ಕೆಟ್ಟದರ ಅರಿವನ್ನು ಹುಟ್ಟಿಸುವ ಹಣ್ಣನ್ನು ತಿಂದುದರಿಂದ ಅವರು ದೇವರಿಗೆ ಅವಿಧೇಯರಾದರು ಮತ್ತು ಪಾಪಿಗಳಾಗಿಯೇ ಶಾಶ್ವತವಾಗಿ ಜೀವಿಸಬಾರದೆಂದು ಜೀವದಾಯಕ ಹಣ್ಣನ್ನು ತಿನ್ನುವ ಅವಕಾಶವು ಸಹಾ ಅವರಿಗೆ ತಪ್ಪಿಹೋಯ್ತು. ಇದು ಒಂದು ಆಳವಾದ ನಿಯಮವನ್ನು ಒಳಗೊಂಡಿದೆ. ನೈತಿಕ ಮತ್ತು ಆತ್ಮಿಕ ಆಯ್ಕೆಗಳು ನಮ್ಮ ಜೈವೀಕ ಜೀವನದ ಮೇಲೂ ಪರಿಣಾಮ ಬೀರುತ್ತವೆ. ಸೊಲೊಮೋನನು ತಾನು ಹೇಳುವಂತೆ ಮಗನಿಗೆ ಹೇಳುವಂತೆ ಕಂದಾ; ನನ್ನ ಉಪದೇಶವನ್ನು ಮರೆಯಬೇಡ, ನನ್ನ ಆಜ್ಞೆಗಳನ್ನು ಮನಃಪೂರ್ವಕವಾಗಿ ನಡಿಸು. ಅವು ನಿನ್ನ ದಿನಗಳನ್ನು ಹೆಚ್ಚಿಸಿ ನಿನ್ನ ಆಯುಷ್ಯವನ್ನು ವೃದ್ಧಿಗೊಳಿಸಿ ನಿನಗೆ ಸುಕ್ಷೇಮವನ್ನು ಉಂಟುಮಾಡುವವು (ಜ್ಞಾ3:1,2). ಈ ಸಂಬಂಧವು ಪರಲೋಕದ ದಿವ್ಯ ಯೆರೂಸಲೇಮಿನಲ್ಲೂ ಮತ್ತೆ ಕಾಣಿಸಿಕೊಳ್ಳುತ್ತದೆ. ಅಲ್ಲಿ ಬೀದಿಯ ಮಧ್ಯದಲ್ಲಿ ಜೀವದಾಯಕ ವೃಕ್ಷವು ಮಾತ್ರ ಇರುತ್ತದೆ (ಪ್ರಕಟನೆ 22:2). ದೇವರು ಹವ್ವಳನ್ನು ಸೃಷ್ಟಿಸಿದಾಗ ಆಕೆಯು ಗಂಡನಿಗಿಂತ ಕೀಳಾಗಿಯೂ ಇಲ್ಲವೇ ಮೇಲಾಗಿಯೂ ಇರಬಾರದು ಆದರೆ ಎಲ್ಲಾ ವಿಷಯಗಳಲ್ಲೂ ಆಕೆಯು ಗಂಡನಿಗೆ ಸಮಾನಳಾಗಿರಬೇಕೆಂದು ಉದ್ದೇಶ ಹೊಂದಿದ್ದನು. ಈ ಪವಿತ್ರ ದಂಪತಿಗಳು ಪರಸ್ಪರ ಅವಲಂಬನೆ ಹೊಂದಿದ್ದರು. ಆದಾಗ್ಯೂ ಈರ್ವರಲ್ಲಿ ಆಲೋಚಿಸುವುದರಲ್ಲಿ ಮತ್ತು ಕ್ರಿಯೆಯಲ್ಲೂ ಅವರದೆ ಆದ ವ್ಯಕ್ತಿತ್ವವನ್ನು (ತಮ್ಮತನವು) ಹೊಂದಿದ್ದರು. ಹವ್ವಳು ಪಾಪ ಮಾಡಿದಾಗ ದೇವರ ಆಜ್ಞೆಯನ್ನು ಉಲ್ಲಂಘಿಸಿದವರಲ್ಲಿ ಪ್ರಥಮಳಾದಳು. ಆದುದರಿಂದ ನೀನು ನಿನ್ನ ಗಂಡನಿಗೆ ಅಧೀನಳಾಗಿರಬೇಕೆಂದು ಕರ್ತನು ಅವಳಿಗೆ ಹೇಳಿದನು. ಹವ್ವಳ ಶಾಪದ ಭಾಗವಾಗಿ ತನ್ನ ಗಂಡನಿಗೆ ಒಳಪಟ್ಟು ನಡೆಯಬೇಕಾಯ್ತು. ಬಹಳ ಸಂದರ್ಭಗಳಲ್ಲಿ ಈ ಶಾಪವು ಅನೇಕ ಸ್ತ್ರೀಯರ ಜೀವನವನ್ನು ಶೋಷಣೆಯಿಂದ ಘೋರವನ್ನಾಗಿಸಿದೆ. ದೇವರು ಕೊಟ್ಟ ಮೇಲರಿಮೆಯನ್ನು ಗಂಡಸು ದುರುಪಯೋಗಿಸಿಕೊಂಡು ನಿರಂಕುಶ ಅಧಿಕಾರವನ್ನು ಚಲಾಯಿಸುತ್ತಾನೆ. ಅನಂತ ಜ್ಞಾನಿಯಾದ ದೇವರು ವಿಮೋಚನೆಯ ಯೋಜನೆಯನ್ನು ಯೋಜಿಸಿದ್ದಾನೆ. ಮನುಷ್ಯನಿಗೆ ಎರಡನೆಯ ಅವಕಾಶವನ್ನು ಕೊಟ್ಟು ತನ್ನನ್ನು ತಾನು ಪರೀಕ್ಷಿಸಿಕೊಂಡು ಯೋಗ್ಯನಾಗಿ ಮಾಡಿಕೊಳ್ಳುವುದಕ್ಕೆ ಎರಡನೆಯ ಅವಕಾಶವನ್ನು ಒದಗಿಸುತ್ತಾನೆ" ಎಲೆನ್ ಜಿ ವೈಟಮ್ಮನವರ ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್, ಸಂಪುಟ 3, ಪುಟ 484.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ದೇವರು ಏದೇನ್ ತೋಟದಲ್ಲಿ ಆದಾಮನನ್ನು ಎದುರುಗೊಂಡು ಆತನು ಮಾಡಿದ ತಪ್ಪನ್ನು ಒಪ್ಪಿಕೊಳ್ಳುವಂತೆ ಮಾಡಲು ಮತ್ತು ಆತನನ್ನು ಪಶ್ಚಾತ್ತಾಪಕ್ಕೆ ನಡೆಸಲು ಪ್ರಶ್ನೆಗಳನ್ನು ಕೇಳಿದನು. ಇದೇ ಉದ್ದೇಶದಿಂದ ಕಾಯಿನನಿಗೂ ಪ್ರಶ್ನೆ ಮಾಡಿದನು (ಆ.ಕಾಂಡ 4:9,10), ಜಲಪ್ರಳಯ (ಆ.ಕಾಂಡ 6:5- 8), ಬಬೆಲ್ ಗೋಪುರ (ಆ.ಕಾಂಡ 11:5) ಮತ್ತು ಸೋದೋಮ್ ಗೋಪುರ (ಆ.ಕಾಂಡ 18:21) ಈ ಎಲ್ಲಾ ಪ್ರಕರಣಗಳಲ್ಲಿ ತನಿಹಾಯುಕ್ತ ನ್ಯಾಯ ವಿಚಾರಣೆಯ ಆಲೋಚನೆಯು ಹೇಗೆ ಪ್ರಕಟಗೊಂಡಿದೆ?`

`2. ಒಳ್ಳೇದರ ಮತ್ತು ಕೆಟ್ಟದರ ಅರಿವನ್ನು ಕೊಡುವ ಮರದ ಹಣ್ಣನ್ನು ತಿಂದರೆ ತನಗೆ ಜ್ಞಾನ ಬರುತ್ತದೆ ಎಂದು ಹವ್ವಳು ಆಲೋಚಿಸಿದಳು ಯಾಕೆ? ದೇವರು ನಮಗೆ ಕೊಡುವುದಕ್ಕಿಂತ ಉತ್ತಮವಾದುದನ್ನು ಹೊಂದಿಕೊಳ್ಳುವ ನಿರೀಕ್ಷೆಯಿಂದ ದೇವರ ಮಾತನ್ನು ಮೀರಿ ನಡೆಯುವ ಇಂತಹ ತಪ್ಪುಗಳನ್ನು ಮಾಡುವ ಸಂದರ್ಭಗಳನ್ನು ಹೇಗೆ ನಾವು ತಪ್ಪಿಸಬಹುದು?`