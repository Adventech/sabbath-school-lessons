---
title:  ಮಾನವನ ಅಂತ್ಯಸ್ಥಿತಿ
date:   07/04/2022
---

`ಆದಿಕಾಂಡ 3:15-24 ವಚನಗಳನ್ನು ಓದಿರಿ. ಆದಾಮ ಮತ್ತು ಹವ್ವಳು ಪಾಪದಲ್ಲಿ ಬಿದ್ದುಹೋದುದರ ಫಲವಾಗಿ ಅವರಿಗೆ ಏನಾಯ್ತು?`

ದೇವರು ಸರ್ಪಕ್ಕೆ ಕೊಟ್ಟ ನ್ಯಾಯತೀರ್ಪನ್ನು ಶಾಪವೆಂದು ಸ್ಪಷ್ಟವಾಗಿ ಗುರುತಿಸಬಹುದು. ಆದರೆ ಸ್ತ್ರೀ ಮತ್ತು ಪುರುಷನಿಗೆ ಕೊಟ್ಟ ತೀರ್ಪು ಅಂಥದಲ್ಲ. ಶಾಪವೆಂಬ ಶಬ್ದವು ಮತ್ತೊಮ್ಮೆ ಭೂಮಿಗೆ ಅನ್ವಯವಾಗಿ ಪ್ರಯೋಗಿಸಲ್ಪಟ್ಟಿದೆ (ಆ.ಕಾಂಡ 3:17). ಪುರುಷನ ವಿಷಯದಲ್ಲಿ ದೇವರು ಯೋಜನೆಗೆ ಯೋಚಿಸಿದುದಕ್ಕೆ ವಿರುದ್ಧವಾದ ಬೇರೊಂದು ಯೋಜನೆಯನ್ನು ಹೊಂದಿದ್ದನು. ಸರ್ಪಕ್ಕೆ ಇಲ್ಲದ ನಿರೀಕ್ಷೆಯನ್ನು ಆ ಸ್ತ್ರೀಪುರುಷರಿಗೆ ಕೊಟ್ಟನು.

ಸರ್ಪದ ಒಡನಾಟದಿಂದ ಸ್ತ್ರೀಯು ಪಾಪದಲ್ಲಿ ಬಿದ್ದುದರಿಂದ ದೇವರು ಸ್ತ್ರೀಯ ವಿಷಯದಲ್ಲಿ ಕೆಟ್ಟು ನ್ಯಾಯತೀರ್ಪನ್ನು ವಿವರಿಸುವ ವಚನವು ಸರ್ಪಕ್ಕೆ ಕೊಟ್ಟ ನ್ಯಾಯತೀರ್ಪಿಗೆ ಸಂಬಂಧಪಡುತ್ತದೆ. ಆದಿಕಾಂಡ 3:16ರಲ್ಲಿ ಜರುಗುವ ಕಾರ್ಯವು ಆದಿಕಾಂಡ 3:15ರ ಕಾರ್ಯವು ಜರುಗಿದ ತಕ್ಷಣವೇ ನಡೆಯುವುದು ಮಾತ್ರವಲ್ಲ ಇವೆರಡು ಪ್ರವಾದನೆಗಳಲ್ಲಿರುವ ಸಾಮ್ಯತೆಗಳು ಏನನ್ನು ಸ್ಪಷ್ಟವಾಗಿ ಸೂಚಿಸುತ್ತದೆ ಎಂದರೆ ಸ್ತ್ರೀಯ ವಿಷಯವಾದ ಆದಿಕಾಂಡ 3:16ರ ಪ್ರವಾದನೆಯನ್ನು 3:15ರ ಮೆಸ್ಸಿಯನ ವಿಷಯವಾಗಿರುವ ಪ್ರವಾದನೆಗೆ ಸಂಬಂಧ ಮಾಡಿಕೊಂಡು ಓದಬೇಕು. ಆದುದರಿಂದ ಸ್ತ್ರೀಯು ಮಗುವನ್ನು ಹೆರುವ ವಿಷಯದಲ್ಲಿ ದೇವರು ಕೊಟ್ಟಿರುವ ನ್ಯಾಯತೀರ್ಪನ್ನು ರಕ್ಷಣೆಗೆ ಸಂಬಂಧಪಟ್ಟ ಹಾಗೆ ಸಕಾರಾತ್ಮಕವಾದ ದೃಷ್ಟಿಯಲ್ಲಿ ಅರ್ಥ ಮಾಡಿಕೊಳ್ಳಬೇಕು (ಯಾಕೆಂದರೆ ಮಗುವನ್ನು ಹಡೆಯುವುದು ಸ್ತ್ರೀಯರಿಗೆ ಶ್ರಮದಾಯವಾಗಿದ್ದರೂ ಕ್ರಿಸ್ತನು ಸ್ತ್ರೀಯಲ್ಲೇ ಹುಟ್ಟಿಬರಬೇಕಾಗಿತ್ತು). ಆದುದರಿಂದ ಸ್ತ್ರೀಗೆ ದೇವರು ಕೊಟ್ಟ ಶಿಕ್ಷೆಯಲ್ಲಿ ಮನುಷ್ಯರಿಗೆ ಬೇಕಾದ ಆಶೀರ್ವಾದವನ್ನೂ ಸಹಾ ಇಟ್ಟಿದ್ದಾನೆ (1 ತಿಮೊಥೆ 2:14,15 ವಚನಗಳಿಗೆ ಹೋಲಿಸಿರಿ).

ಆ ಪುರುಷನು ದೇವರ ಮಾತನ್ನು ಕೇಳುವ ಬದಲಾಗಿ ತನ್ನ ಹೆಂಡತಿಯ ಮಾತನ್ನು ಕೇಳಿ ಪಾಪಮಾಡಿದುದರಿಂದ ಯಾವ ಭೂಮಿಯ ಮಣ್ಣಿನಿಂದ ತೆಗೆಯಲ್ಪಟ್ಟವನೋ ರೂಪಗೊಂಡನೋ ಆ ಭೂಮಿಗೆ ಆತನ ನಿಮಿತ್ತ ಶಾಪ ಬಂತು (ಆ.ಕಾಂಡ 3:17). ಅದರ ಫಲವಾಗಿ ಕಷ್ಟಪಟ್ಟು ದುಡಿಯಬೇಕಾಗಿ ಬಂತು (ಆ.ಕಾಂಡ 3:17-19) ಮತ್ತು ಮಣ್ಣಿನಿಂದ ತೆಗೆಯಲ್ಪಟ್ಟಿದ್ದರಿಂದ ಪುನಃ ಮಣ್ಣಿಗೆ ಸೇರಬೇಕಾಯ್ತು (ಆ.ಕಾಂಡ 3:19). ಇದು ಹೀಗೆ ಎಂದೆಂದಿಗೂ ಆಗಬಾರದಾಗಿತ್ತು. ಯಾಕೆಂದರೆ ಎಂದಿಗೂ ದೇವರ ಮೂಲಯೋಜನೆಯ ಭಾಗವು ಇದಾಗಿರಲಿಲ್ಲ. ಹತಾಶೆಯಿಂದ ಮರಣವನ್ನು ಎದುರುನೋಡಬೇಕಾದ ಆದಾಮನು ತನ್ನ ಹೆಂಡತಿಯಾದ ಹವ್ವಳು ಮಗುವನ್ನು ಹೆತ್ತಳು. ಅವನ ಜೀವನದಲ್ಲಿ ನಿರಾಶೆಗೆ ಪ್ರತಿಯಾಗಿ ಮಗನು ಹುಟ್ಟಿದನು. (ಆ.ಕಾಂಡ 3:20). ಮರಣದ ನಡುವೆಯೂ ಆತನು ಜೀವದ ನಿರೀಕ್ಷೆಯನ್ನು ಕಂಡದ್ದು ಅರ್ಥಗರ್ಭಿತವಾಗಿದೆ. ವಾತ್ಸಲ್ಯ ತುಂಬಿದ ತಂದೆತಾಯಂದಿರಿಗೆ ದೇವರು ಒಳ್ಳೆಯದನ್ನೇ ಬಯಸಿದನು. ಎಂದಿಗೂ ಕೆಟ್ಟದ್ದನ್ನು ಬಯಸಲಿಲ್ಲ. ಆದರೆ ಮನುಷ್ಯನಿಗೆ ಕೆಟ್ಟದ್ದು ಗೊತ್ತಾಗಿರುವುದರಿಂದ ಅವನನ್ನು ರಕ್ಷಿಸಲು ಮಾಡಬೇಕಾದುದೆಲ್ಲವನ್ನೂ ದೇವರು ಮಾಡುವವನಾಗಿದ್ದಾನೆ. ಹಾಗಾಗಿ ಈ ನ್ಯಾಯತೀರ್ಪುಗಳ ನಡುವೆಯೂ ನಮ್ಮ ಮೊದಲ ತಂದೆತಾಯಿಗಳು ದೇವರಿಗೆ ಅವಿಧೇಯರಾದಾಗ್ಯೂ ಅವರಿಗಿರುವ ಎಲ್ಲಾ ನಿರೀಕ್ಷೆಗಳು ಕಳೆದುಹೋಗಲಿಲ್ಲ. ಅವರು ಏದೇನಿನ ನಿಜವಾದ ಪರದೈಸಿನಲ್ಲಿ ಜೀವಿಸುತ್ತಿರುವಾಗ ಅವರಿಗೆ ದೇವರಲ್ಲಿ, ಆತನ ಮಾತಿನಲ್ಲಿ ಅಥವಾ ಆತನು ಅವರಿಗೆ ತೋರಿಸಿದ ಪ್ರೀತಿಯ ಮೇಲೆ ಸಂದೇಹ ಪಡುವುದಕ್ಕೆ ಕೇವಲ ಯಾವ ಕಾರಣವೂ ಇರಲಿಲ್ಲ.

`ನಾವು ಜ್ಞಾನವು ಬಹಳ ಉತ್ತಮವಾದುದು ಎಂದು ತಿಳಿದುಕೊಳ್ಳುವ ಪ್ರವೃತ್ತಿಯನ್ನು ಹೊಂದಿದ್ದೇವೆ. ಆದಾಗ್ಯೂ ಯಾವಾಗಲೂ ಇದು ಸರಿಯಾಗಿರುವುದಿಲ್ಲ ಏಕೆ? ಕೆಲವು ವಿಷಯಗಳನ್ನು ನಾವು ತಿಳಿಯದಿರುವುದೇ ಉತ್ತಮವಾದುದು ಅವು ಯಾವುವು?`