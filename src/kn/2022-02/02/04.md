---
title:  ದೇವರ ಸಮ್ಮುಖದಲ್ಲಿ ಬಚ್ಚಿಟ್ಟುಕೊಳ್ಳುವುದು
date:   05/04/2022
---

`ಆದಿಕಾಂಡ 3:7-13 ವಚನಗಳನ್ನು ಓದಿರಿ. ಆದಾಮ ಮತ್ತು ಹವ್ವಳಿಗೆ ದೇವರ ಸಮ್ಮುಖದಲ್ಲಿ ಬಚ್ಚಿಟ್ಟುಕೊಳ್ಳುವ ಅಗತ್ಯತೆಯನ್ನು ಯಾಕೆ ಭಾವಿಸಿಕೊಂಡರು? ನೀನು ಎಲ್ಲಿರುತ್ತಿ ಎಂಬ ಪ್ರಶ್ನೆಯನ್ನು ದೇವರು ಯಾಕೆ ಕೇಳಿದನು. ಹೇಗೆ ಆದಾಮ ಮತ್ತು ಹವ್ವಳು ತಮ್ಮ ನಡವಳಿಕೆಯನ್ನು ಸಮರ್ಥಿಸಿಕೊಳ್ಳುವ ಪ್ರಯತ್ನ ಮಾಡಿದರು?`

ಆದಾಮ ಮತ್ತು ಹವ್ವಳು ಪಾಪದಲ್ಲಿ ಬಿದ್ದುಹೋದಾಗ ದೇವರ ಇರುವಿಕೆಯನ್ನು ಪ್ರತಿಬಿಂಬಿಸುವ ಮಹಿಮೆಯ ವಸ್ತ್ರವನ್ನು ಕಳೆದುಕೊಂಡದ್ದರಿಂದ ಅವರು ಬೆತ್ತಲಾಗಿರುವುದು ಅವರಿಗೆ ಭಾಸವಾಯ್ತು (ಕೀರ್ತನೆ 8:5 ನೋಡಿರಿ ಮತ್ತು ಕೀರ್ತನೆ 104:1,2ರ ಜೊತೆ ಹೋಲಿಸಿರಿ. ಈ ಪಾಪದಿಂದ ದೇವರ ಸ್ವರೂಪವು ಈ ಮನುಷ್ಯನು ಪಾಪ ಮಾದಿದ ನಿಮಿತ್ತ ಆತನಲ್ಲಿದ್ದ ದೈವ ಸ್ವರೂಪದ ಮೇಲೆ ಪರಿಣಾಮ ಉಂಟಾಯ್ತು. ಅವರು ಅಂಜೂರದ ಎಲೆಗಳನ್ನು ಹೊಲಿದು ಉಟ್ಟುಕೊಂಡರು (ಆದಿಕಾಂಡ 3:7) ಎಂಬ ವಾಕ್ಯದಲ್ಲಿ ಮನುಷ್ಯನು ಮಾಡಿದ ಕ್ರಿಯೆಯನ್ನು ನೋಡುತ್ತೇವೆ. ಅದುವರೆಗೂ ಮಾಡಿದನು ಎನ್ನುವ ಪದವು ಸೃಷ್ಟಿಕರ್ತನಾದ ದೇವರಿಗೆ ಮಾತ್ರ ಅನ್ವಯವಾಗುತ್ತಿತ್ತು (ಆ.ಕಾಂಡ 1:7,16,25 ಇತ್ಯಾದಿ) ಅವರು ತಮ್ಮ ಪಾಪಗಳನ್ನು ಮುಚ್ಚಿಕೊಳ್ಳುವ ಸ್ವಪ್ರಯತ್ನದಲ್ಲಿ ತಮ್ಮನ್ನು ತಾವೇ ದೇವರ ಸ್ಥಾನದಲ್ಲಿ ಇರಿಕೊಂಡಂತೆ ಕಾಣುತ್ತದೆ. ತಮ ಕ್ರಿಯೆಗಳಿಂದ (ನೇಮನಿಷ್ಠೆಗಳಿಂದ) ನೀತಿ ನಿರ್ಣಯ ಹೊಂದುವ ಪ್ರಯತ್ನವೆಂದು ಪೌಲನು ಖಂಡಿಸುವ ಕಾರ್ಯವು ಇಂಥದ್ದೇ ಆಗಿದೆ.

ದೇವರು ಮನುಷ್ಯನ ಹತ್ತಿರ ಬಂದಾಗ ಅವರ ಮನವೊಲಿಸಿಕೊಳ್ಳಲು "ನೀನು ಎಲ್ಲಿರುತ್ತಿ?" ಎಂಬ ಪ್ರಶ್ನೆಯನ್ನು ಕೇಳುತ್ತಾನೆ (ಆ.ಕಾಂಡ 3:9) ಇದೇ ತೆರನಾದ ಪ್ರಶ್ನೆಯನ್ನು ಪಾಪ ಮಾಡಿದವನು ತನ್ನ ತಪ್ಪನ್ನು ಅರಿತುಕೊಂಡು ಅದಕ್ಕಾಗಿ ಪಶ್ಚಾತ್ತಾಪಪಟ್ಟು ರಕ್ಷಣೆ ಹೊಂದಿಕೊಳ್ಳಲು ಸಹಾಯಕವಾಗಿತ್ತು. ಮನುಷ್ಯನು ಪಾಪವೆಸಗಿದ ಕ್ಷಣದಿಂದಲೇ ಕರ್ತನು ಅವರ ರಕ್ಷಣೆಗೆ ಮತ್ತು ವಿಮೋಚನೆಗೆ ಕೆಲಸ ಮಾಡತೊಡಗುತ್ತಾನೆ.

ಸತ್ಯಸಂಗತಿ ಏನೆಂದರೆ ಇಡೀ ಘಟನೆಯು ತನಿಖೆಯುಕ್ತ ನ್ಯಾಯವಿಚಾರಣೆಯ ದೃಶ್ಯವನ್ನು ಪ್ರತಿಬಿಂಬಿಸುತ್ತದೆ. ಇದು ನ್ಯಾಯಾಧಿಪತಿಯೊಬ್ಬನು ಅಪರಾಧಿಯನ್ನು ಪ್ರಶ್ನಿಸುವುದರೊಂದಿಗೆ ಶುರುವಾಗುತ್ತದೆ (ಆ.ಕಾಂಡ 3:9) ಆತನಿಗೆ ತಕ್ಕ ಶಿಕ್ಷೆಯನ್ನು ವಿಧಿಸುವ ಸಲುವಾಗಿ ವಿಚಾರಣೆ ನಡೆಯುತ್ತದೆ (ಆ.ಕಾಂಡ 3:14-19). ಆದರೆ ಆತನು ಅದನ್ನು ಪಾಪಿಯಲ್ಲಿ ಪಶ್ಚಾತ್ತಾಪವನ್ನು ಹುಟ್ಟಿಸುವುದಕ್ಕಾಗಿಯೂ ಮಾಡುತ್ತಾನೆ ಇದು ಅಂತಿಮವಾಗಿ ಪಾಪಿಯನ್ನು ರಕ್ಷಣೆಗೆ ಕರೆದೊಯ್ಯುತ್ತದೆ (ಆ.ಕಾಂಡ 3:15). ಸತ್ಯವೇದದಾದ್ಯಂತ ಕಂಡುಬರುವ ಇದೇ ಆಗಿದೆ. ಮೊದಲಿಗೆ, ತಪ್ಪು ಮಾಡಿದವರು ಸಾಮಾನ್ಯವಾಗಿ ತಮ್ಮ ಮೇಲೆ ಬಂದ ಅಪವಾದವನ್ನು ಒಪ್ಪಿಕೊಳ್ಳದೆ ಇನ್ನೊಬ್ಬರನ್ನು ದೂರುವಂತೆಯೇ ಆದಾಮ ಮತ್ತು ಹವ್ವಳೂ ಸಹಾ ಮಾಡುತ್ತಾರೆ. ದೇವರು ಆದಾಮನನ್ನು ಪ್ರಶ್ನೆ ಮಾಡಿದಾಗ ಆತನು ತನಗೆ ಹೆಂಡತಿಯಾಗಿರಲು ದೇವರು ಕೊಟ್ಟ ಹೆಂಡತಿಯೇ ಕಾರಣವೆಂದು ಉತ್ತರಿಸುತ್ತಾನೆ (ಆ.ಕಾಂಡ 3:12)- ಆಕೆಯೇ ತನ್ನನ್ನು ತಪ್ಪು ಮಾಡಲು ಪ್ರೇರೇಪಿಸಿದಳು. ಆದುದರಿಂದ ಇದು ಆಕೆಯ ತಪ್ಪು (ಪರೋಕ್ಷವಾಗಿ ದೇವರ ತಪ್ಪು) ತನ್ನದಲ್ಲವೆಂದು ವಾದಿಸುತ್ತಾನೆ.

ಹವ್ವಳು ತನ್ನ ತಪ್ಪನ್ನು ಸರ್ಪವು ತನ್ನನ್ನು ವಂಚಿಸಿತು ಎಂದು ಅದರ ಮೇಲೆ ಹಾಕುತ್ತಾಳೆ. ಆ.ಕಾಂಡ 3:13ರಲ್ಲಿ 'ವಂಚನೆ' ಎಂದು ಅರ್ಥವುಳ್ಳ ನಶಾ ಎಂಬ ಇಬ್ರಿಯ ಪದವು ಜನರಿಗೆ ತಪ್ಪಾದ ಭರವಸೆಕೊಟ್ಟು ತಾವು ಸರಿಯಾದದನ್ನೇ ಮಾಡುತ್ತಿದ್ದೇವೆ ಎಂದು ನಂಬಿಕೊಳ್ಳುವನು ಅರ್ಥವುಳ್ಳದ್ದಾಗಿದೆ (2 ಅರಸುಗಳು 19:10, ಯೆಶಾಯ 37:10, ಯೆರೆಮೀಯ 49:16).

ಹವ್ವಳು ತನಗೆ ಹಣ್ಣನ್ನು ಕೊಟ್ಟು ತಿನ್ನುವಂತೆ ಮಾಡಿದಳು ಎಂದು ಆದಾಮನು ದೂರುತ್ತಾನೆ (ಇದರಲ್ಲಿ ಸ್ವಲ್ಪ ಸತ್ಯಾಂಶವಿದೆ) ಮತ್ತು ಸರ್ಪವು ತನ್ನನ್ನು ವಂಚಿಸಿತು ಎಂದು ಹವ್ವಳು ಹೇಳುತ್ತಾಳೆ (ಇದರಲ್ಲೂ ಸಹ ಸ್ವಲ್ಪ ಸತ್ಯಾಂಶವಿದೆ). ಆದರೆ ಅಂತಿಮವಾಗಿ ಇಬ್ಬರೂ ತಪ್ಪಿತಸ್ಥರಾಗಿದ್ದರು.

`ತಾವು ಮಾಡಿದ ತಪ್ಪಿಗೆ ಇತರರನ್ನು ನಿಂದಿಸುತ್ತಾರಲ್ಲವೇ? ಇಂತಹ ಮೋಸದ ಬಲೆಗೆ ನಾವು ಸಹಾ ಸುಲಭವಾಗಿ ಬೀಳುತ್ತೇವೆ ಯಾಕೆ?`