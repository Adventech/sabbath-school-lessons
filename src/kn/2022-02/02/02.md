---
title:  ಸರ್ಪ

date:   03/04/2022
---

`ಆದಿಕಾಂಡ 3:1 ಮತ್ತು 2 ಕೊರಿಂಥ 11:3, ಪ್ರಕಟನೆ 12:7-9 ವಚನಗಳನ್ನು ಓದಿರಿ. ಸರ್ಪವಾಗಿ ಕಾಣಿಸಿಕೊಂಡವರು ಯಾರು? ಆತನು ಹವ್ವಳನ್ನು ಹೇಗೆ ವಂಚಿಸಿತು?`

ಆದಿಕಾಂಡ 3ನೇ ಅಧ್ಯಾಯದ ಮೊದಲ ವಚನವು ಯಾವುದಾದರೂ ಒಂದು ಸರ್ಪದ ಬಗ್ಗೆ ಹೇಳದೆ ಒಂದು ನಿರ್ದಿಷ್ಟವಾದ ಸರ್ಪದ ಬಗ್ಗೆಯೇ ಒತ್ತುಕೊಟ್ಟು ಹೇಳುತ್ತದೆ. ಇದು ಎಲ್ಲರಿಗೂ ಚೆನ್ನಾಗಿ ಗೊತ್ತಿರುವ ಸರ್ಪವೆಂದು ಓದುಗನು ತಿಳಿದುಕೊಳ್ಳುವಂತೆ ಬರೆಯಲ್ಪಟ್ಟಿದೆ.

ಖಂಡಿತವಾಗಿ ಸತ್ಯವೇದವು ಈ ಸರ್ಪವನ್ನು ದೇವರ ವೈರಿಯೆಂದು ಗುರುತು ಹಿಡಿಯುತ್ತದೆ (ಯೆಶಾಯ 27:1) ಮತ್ತು ಅದನ್ನು ಪಿಶಾಚನೆಂತಲೂ ಸೈತಾನನೆಂತಲೂ ಸ್ಪಷ್ಟವಾಗಿ ಕರೆಯುತ್ತದೆ (ಪ್ರಕ 12:9, ಯೆಶಾಯ 27:1). "ಪುರಾತನ ಕಾಲದಲ್ಲಿ ಪೂರ್ವಾತ್ಯ ದೇಶಗಳು ಸರ್ಪವನ್ನು ದುಷ್ಟಶಕ್ತಿಯ ಸ್ವರೂಪಿಯನ್ನಾಗಿ ಕಾಣುತ್ತಿದ್ದವು. "ಸೈತಾನನು ತನ್ನ ಕಾರ್ಯವು ಮನುಷ್ಯನಿಗೆ ಹೊಂದಿಕೊಳ್ಳುವ ಸರ್ಪದ ಮಾಧ್ಯಮವನ್ನಾಗಿ ಆರಿಸಿಕೊಂಡೆನು. ಸರ್ಪವು ಆ ಕಾಲದಲ್ಲಿ ಭೂಮಿಯ ಮೇಲೆ ವಾಸಿಸುವ ಬಹಳ ಯುಕ್ತಿಯುಳ್ಳ ಮತ್ತು ಸೌಂದರ್ಯವುಳ್ಳ ಜೀವಿಗಳಲ್ಲಿ ಸರ್ಪವೂ ಸಹಾ ಒಂದಾಗಿತ್ತು. ಅದಕ್ಕೆ ರೆಕ್ಕೆಗಳಿದ್ದವು. ಅದು ಆಕಾಶದಲ್ಲಿ ತನ್ನ ಬಂಗಾರ ವರ್ಣದ ರೆಕ್ಕೆಗಳನ್ನು ಬಿಚ್ಚಿಕೊಂಡು ಹಾರುವಾಗ ಅವು ಧಳಧಳನೆ ಹೊಳೆಯುತ್ತಾ ಕಣ್ಣನ್ನು ಕೋರೈಸುತ್ತಿದ್ದವು"- ಎಲೆನ್ ಜಿ ವೈಟಮ್ಮನವರ "ನಮ್ಮ ಪಿತೃಗಳು ಮತ್ತು ಪ್ರವಾದಿಗಳು" ಪುಸ್ತಕದಲ್ಲಿ 53ನೇ ಪುಟ.

ಪಿಶಾಚನ ಬಗ್ಗೆ ಮಾತಾಡುವಾಗ ಆತನು ಯಾವುದೇ ರೂಪದಲ್ಲಿ ಕಾಣಿಸಿಕೊಂಡಿದ್ದರೂ ಸತ್ಯವೇದವು ಆತನನ್ನು ಕೇವಲ ರೂಪಕವಾಗಿ ಉಪಯೋಗಿಸುವುದಿಲ್ಲ. ಸತ್ಯವೇದವು ಸೈತಾನನ್ನು ನಿಜವಾದ ಜೀವಿಯನ್ನಾಗಿ ಚಿತ್ರಿಸುತ್ತದೆಯೇ ಹೊರತು ಅದು ಆತನನ್ನು ಕೇವಲ ಕೃತಕವಾದ ಸಂಕೇತವನ್ನಾಗಿ ಅಥವಾ ಮಾನವತೆಯ ದೋಷಭಾಗವನ್ನು ಇಲ್ಲದೆ ದುಷ್ಟತನವನ್ನು ಬಿಂಬಿಸುವಂತಹ ತತ್ವವನ್ನಾಗಿ ವರ್ಣಿಸುವುದಿಲ್ಲ.

ಸರ್ಪವು ತನ್ನನ್ನು ತಾನು ದೇವರ ವೈರಿಯಾಗಿ ನಿರೂಪಿಸಿಕೊಳ್ಳುವುದಿಲ್ಲ. ಆದರೆ ದೇವರ ವಾಕ್ಯವನ್ನು ಬೆಂಬಲಿಸುತ್ತಿದೆ ಎಂದು ಕಾಣುವ ಹಾಗೆ ವಾಕ್ಯವನ್ನು ಮತ್ತೆ ಮತ್ತೆ ಉಲ್ಲೇಖ ಮಾಡುತ್ತದೆ. ಅದು ಆರಂಭದಿಂದಲೂ ದೇವರನ್ನು ಉಲ್ಲೇಖಿಸಲು ಬಯಸುತ್ತದೆ. ಮಾತ್ರವಲ್ಲದೆ ನಂತರ ದೇವರ ವಾಕ್ಯವನ್ನೇ ಉದಾಹರಿಸತೊಡಗುತ್ತದೆ (ಮತ್ತಾಯ 4:6) ಸರ್ಪವು ತಕ್ಷಣ ಸ್ತ್ರೀಯೊಂದಿಗೆ ವಾದ ಮಾಡಲು ತೊಡಗದಿರುವುದನ್ನು ಕಾಣುತ್ತೇವೆ. ಅದಕ್ಕೆ ಬದಲಾಗಿ ದೇವರು ಅವರಿಗೆ ಹೇಳಿರುವ ಮಾತನ್ನು ತಾನು ಸದಾ ನಂಬುತ್ತೇನೆ ಎಂಬುದಾಗಿ ಅದಾಮ ಹವ್ವಳು ಭಾವಿಸಿಕೊಳ್ಳುವಂತೆ ಮಾಡಲು ಪ್ರಶ್ನೆಯನ್ನು ಕೇಳುತ್ತಾನೆ. ಏನವಾ.... ದೇವರು ಅಪ್ಪಣೆ ಕೊಟ್ಟಿರುವುದು ನಿಜವೋ? (ಆ.ಕಾಂಡ 3:1) ಎಂಬುದಾಗಿ ಹವ್ವಳನ್ನು ಕೇಳುತ್ತಾನೆ. ಹಾಗಾಗಿ ಇದು ಆರಂಭದಿಂದಲೂ ಎಷ್ಟು ಕುಯುಕ್ತಿಯುಳ್ಳ ಹಾಗಾಗಿ ಮತ್ತು ವಂಚನೆಯುಳ್ಳ ಜೀವಿಯಾಗಿತ್ತು ಎಂಬುದನ್ನು ಕಾಣುತ್ತೇವೆ. ಮತ್ತು ನಮಗೆ ತಿಳಿದಿರುವಂತೆ ಆ ಕೆಲಸದಲ್ಲಿ ಅದು ಯಶಸ್ಸನ್ನು ಸಹಾ ಪಡೆಯುತ್ತದೆ.

`ಸೈತಾನನು ಏದೇನ್ ತೋಟದಲ್ಲಿ ಪಾಪರಹಿತ ಹವ್ವಳನ್ನೇ ವಂಚಿಸಲು ಶಕ್ತನಾಗಿರುವಲ್ಲಿ ನಾವು ಇನ್ನಷ್ಟು ಹೆಚ್ಚಾಗಿ ಅಪಾಯಕ್ಕೊಳಗಾಗುವರಾಗಿದ್ದೇವೆ? ಆತನ ವಂಚನೆಗೆ ಒಳಗಾಗದಂತೆ "ನಮಗಿರುವ ಅತ್ಯುತ್ತಮವಾದ ಸಹಾಯ (ರಕ್ಷಣೆ) ಯಾವುದು?`