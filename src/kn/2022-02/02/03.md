---
title:  ತಿನ್ನಬಾರದ ಹಣ್ಣು
date:   04/04/2022
---

`ಆದಿಕಾಂಡ 2:16,17 ಮತ್ತು ಆ.ಕಾಂಡ 3:1-6 (ಹಾಗೂ ಯೋಹಾನ 8:44ನ್ನು ನೋಡಿರಿ). ದೇವರು ಆದಾಮನಿಗೆ ಆಜ್ಞಾಪಿಸಿದ ಮಾತುಗಳನ್ನು ಸರ್ಪವು ಹವ್ವಳಿಗೆ ಹೇಳಿದ ಮಾತುಗಳ ಜೊತೆಗೆ ಹೋಲಿಸಿರಿ. ಈ ಮಾತುಗಳ ನಡುವೆ ಇರುವ ವ್ಯತ್ಯಾಸವೇನು? ಈ ವ್ಯತ್ಯಾಸಗಳ ಅರ್ಥವೇನು?`

ದೇವರು ಆದಾಮನ ಜೊತೆ ನುಡಿದ ಮಾತುಗಳಿಗೂ (ಆ.ಕಾಂಡ 2:16,17) ಹವ್ವಳು ಸರ್ಪದ ಜೊತೆಗೆ ನಡೆಸಿದ ಮಾತುಕತೆಗೂ ಇರುವ ಸಾಮ್ಯತೆಗಳನ್ನು ಗಮನಿಸಿ. ಈವಾಗ ಸರ್ಪವು ದೇವರ ಸ್ಥಾನವನ್ನು ಆಕ್ರಮಿಸಿಕೊಂಡು ದೇವರಿಗಿಂತಲೂ ಹೆಚ್ಚಾಗಿ ಗೊತ್ತಿದೆ ಎಂಬಂತೆ ಮಾತಾಡುತ್ತಿದೆ. ಸ್ತ್ರೀಯು ತಾನು ಬಹುಶಃ ದೇವರನ್ನು ತಪ್ಪಾಗಿ ತಿಳಿದುಕೊಂಡಿದ್ದೇನೆ ಎಂದುಕೊಳ್ಳುವಂತೆ ಮಾಡಲು ಸರ್ಪವು ಆಕೆಗೆ ಸುಮ್ಮನೆ ಒಂದು ಪ್ರಶ್ನೆಯನ್ನು ಕೇಳುತ್ತದೆ. ಆದರೆ ಸರ್ಪವು (ಸೈತಾನನು) ನಂತರ ಯಾವುದೇ ಮುಚ್ಚುಮರೆಯಿಲ್ಲದೆ ದೇವರ ಉದ್ದೇಶವನ್ನು ಪ್ರಶ್ನಿಸುವುದಲ್ಲದೆ ಆತನನ್ನೇ ವಿರೋಧಿಸುತ್ತದೆ.

ಸೈತಾನನು ಮರಣ ಮತ್ತು ಒಳ್ಳೆಯದರ ಕೆಟ್ಟದರ ಅರಿವನ್ನು ಕುರಿತ ಎರಡು ವಿಷಯಗಳ ಮೇಲೆ ಆಕ್ರಮಣ ಮಾಡುತ್ತಾನೆ. ನನ್ನ ಮಾತನ್ನು ಮೀರಿ ನಡೆದರೆ ಖಂಡಿತವಾಗಿಯು ಸತ್ತೇ ಸಾಯುವಿ ಎಂದು ದೇವರು ಮನುಷ್ಯನಿಗೆ ಸ್ಪಷ್ಟವಾಗಿ ದೃಢವಾಗಿ ಹೇಳಿರುವಾಗ (ಆ.ಕಾಂಡ 2:17) ಸೈತಾನನು ನೀವು ಹೇಗೂ ಸಾಯುವುದಿಲ್ಲ ನೀವು ಎಂದೆಂದಿಗೂ ಜೀವಿಸುವಿರಿ ಎಂದು ಹೇಳುತ್ತಾನೆ (ಆ.ಕಾಂಡ 3:4).

ದೇವರು ಮನುಷ್ಯನಿಗೆ ಹಣ್ಣನ್ನು ತಿನ್ನಬಾರದು ಎಂದು ಹೇಳಿದರೆ (ಆ.ಕಾಂಡ 2:17), ಸೈತಾನನು ಹಣ್ಣನ್ನು ತಿನ್ನಿರಿ ತಿಂದರೆ ನೀವು ಸಹಾ ದೇವರಂತೆ ಆಗುತ್ತೀರಿ ಎಂದು ಅವರನ್ನು ಉತ್ತೇಜಿಸುತ್ತಾನೆ (ಆ.ಕಾಂಡ 3:5).

ನೀವು ಎಂದೆಂದಿಗೂ ಜೀವಿಸುವಿರಿ (ಅಮರತ್ವ) ಮತ್ತು ದೇವರಂತೆ ಆಗುವಿರಿ ಎಂಬ ಸೈತಾನನ ಎರಡು ಹೇಳಿಕೆಗಳು ಹಣ್ಣನ್ನು ತಿನ್ನುವುದು ಸರಿ ಎಂದು ಹವ್ವಳ ಮನಸಿಗೆ ಅನಿಸುವಂತೆ ಮಾಡಿದವು. ಯಾವಾಗ ತಿನ್ನಬಾರದ ಹಣ್ಣನ್ನು ತಿನ್ನಲು ನಿಶ್ಚಯಿಸಿದಳೋ ಆವಾಗ ದೇವರ ಇರುವಿಕೆಯನ್ನು ಅಲ್ಲಗಳೆದು ಆತನ ಸ್ಥಾನವನ್ನು ತಾನೇ ತುಂಬಿರುವಂತೆ ವರ್ತಿಸತೊಡಗಿದಳು. ಸತ್ಯವೇದವು ಅವಳ ವ್ಯಕ್ತಿತ್ವದಲ್ಲಿ ಆದ ಈ ಬದಲಾವಣೆಯನ್ನು ಸೂಚಿಸುತ್ತದೆ. ಆವಾಗ ಹವ್ವಳು ಆ ಹಣ್ಣಿನ ವಿಷಯದಲ್ಲಿ ದೇವರು ಉಪಯೋಗಿಸಿದ ಭಾಷೆಯನ್ನು ಉಪಯೋಗಿಸುತ್ತಾಳೆ. ಹೇಗೆ ದೇವರು ಉಪಯೋಗಿಸಿದ ಭಾಷೆಯನ್ನು ಮೌಲ್ಯಮಾಪನ ಮಾಡಿ "ಅದು ಬಹು ಒಳ್ಳೆಯದಾಗಿತ್ತು' ಎಂದು ಹೇಳಿದನೋ ಹಾಗೆಯೇ ಹವ್ವಳು ಆ ಮರದ ಹಣ್ಣನ್ನು ತಿನ್ನುವುದಕ್ಕೆ ಉತ್ತಮವಾಗಿಯೂ ನೋಡುವುದಕ್ಕೆ ರಮ್ಯವಾಗಿಯೂ ಜ್ಞಾನೋದಯಕ್ಕೆ ಅಪೇಕ್ಷಿಸತಕ್ಕದ್ದಾಗಿಯೂ ಇದೆ' ಎಂದು ಅದರ ಮೌಲ್ಯಮಾಪನ ಮಾಡಿದಳು (ಆ.ಕಾಂಡ 3:6).

ಅಮರತ್ವ ಮತ್ತು ದೇವರಂತೆ ಆಗುವುದು ಎಂಬ ಈ ಎರಡು ಸೈತಾನನ ಎರಡು ಶೋಧನೆಗಳೇ ಐಗುಪ್ತ ಮತ್ತು ಗ್ರೀಕ್ ಧರ್ಮದಲ್ಲಿರುವ ಅಮರತ್ವದ ಕಲ್ಪನೆಗೆ ಮೂಲವಾಗಿದೆ. ಅಮರತ್ವವು ದೇವರ ಗುಣವೆಂದು ನಂಬಿಕೊಂಡು ತಾವೂ ಕೂಡ ಅದನ್ನು ಸಾಧಿಸಿಕೊಳ್ಳುವ ಸಲುವಾಗಿ ದೈವೀಕ ಸ್ಥಾನವನ್ನು ಹೊಂದಲು ಪ್ರಯತ್ನಿಸುತ್ತಿದ್ದರು. ಇದೇ ರೀತಿಯ ಆಲೋಚನೆಯ ಕ್ರಮವು ಇಬ್ರಿಯ ಕ್ರೈಸ್ತರ ಸಂಸ್ಕೃತಿಯಲ್ಲಿ ರಹಸ್ಯವಾಗಿ ಒಳನುಸುಳಿದ ಪ್ರಯುಕ್ತ ಆತ್ಮವು ನಾಶವಾಗುವುದಿಲ್ಲ. ಅದು ಎಂದೆಂದಿಗೂ ಇರುತ್ತದೆ ಎಂಬ ಅಮರತ್ವದ ಕಲ್ಪನೆಯು ಹುಟ್ಟಿಕೊಂಡಿತು. ಇದೇ ಶ್ರದ್ದೆ ನಂಬಿಕೆಗಳು ಇಂದಿಗೂ ಅನೇಕ ಸಭೆಗಳೂ ಅಸ್ತಿತ್ವದಲ್ಲಿದೆ. ನಮ್ಮೆಲ್ಲರಲ್ಲೂ ಅನುವಂಶೀಯವಾಗಿ ಅಮರವಾಗಿರುವಂಥದ್ದು ಇದೆ ಎಂಬುದನ್ನು ಬೋಧಿಸುವ ಇಂದಿನ ಎಲ್ಲಾ ಶುದ್ಧ (ನಂಬಿಕೆ)ಯ ಬಗ್ಗೆ ಆಲೋಚಿಸಿರಿ. ಮನುಷ್ಯರ ಸ್ವಭಾವದ ಬಗ್ಗೆ ಮತ್ತು ಮರಣದ ಸ್ಥಿತಿಯ ಬಗ್ಗೆ ನಮಗಿರುವ ತಿಳುವಳಿಕೆಯು ಈ ಅಪಾಯಕರವಾದ ವಂಚನೆಯ ಬಗ್ಗೆ ಬಲಯುತವಾದ ಸಂರಕ್ಷಣೆಯನ್ನು ಒದಗಿಸುತ್ತದೆ ಹೇಗೆ?