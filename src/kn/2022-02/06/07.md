---
title:  ಹೆಚ್ಚಿನ ಚಿಂತನೆ
date:   06/05/2022
---

ಶ್ರೀಮತಿ ಎಲೆನ್ ಜಿ ವೈಟಮ್ಮನವರ "ಪೂರ್ವಿಕರು ಮತ್ತು ಪ್ರವಾದಿಗಳು" ಎಂಬ ಪುಸ್ತಕದಲ್ಲಿ 'ಕಾನಾನಿನಲ್ಲಿ ಅಬ್ರಹಾಮನು' ಪುಟ 134, 135ನ್ನು ಓದಿರಿ.

ಯೇಸುಕ್ರಿಸ್ತನ ಸಭೆಯು ಆಶೀರ್ವಾದದಾಯಕವಾಗಿರಬೇಕು ಮತ್ತು ಅದರ ಸಭಿಕರು ಮತ್ತೊಬ್ಬರನ್ನು ಆಶೀರ್ವದಿಸುವಾಗ ಅವರೂ ಸಹಾ ಆಶೀರ್ವಾದಗಳನ್ನು ಹೊಂದಿಕೊಳ್ಳಬೇಕು. ದೇವರು ಸಮಸ್ತ ಲೋಕದಲ್ಲಿ ಒಂದು ಜನಾಂಗವನ್ನು ಆಯ್ದುಕೊಳ್ಳುವ ಉದ್ದೇಶವು ಕೇವಲ ಅವರನ್ನು ತನಗೆ ಪುತ್ರ ಪುತ್ರಿಯರನ್ನಾಗಿ ಮಾಡಿಕೊಳ್ಳುವುದು ಮಾತ್ರವಲ್ಲ ಆದರೆ ಅವರ ಮುಖಾಂತರ ದೈವೀಕ ಬೆಳಕನ್ನು ಸಮಸ್ತ ಜನರಿಗೆ ಅನುಗ್ರಹಿಸುವ ಸಲುವಾಗಿ ಅವರನ್ನು ಆಯ್ದುಕೊಳ್ಳುತ್ತಾನೆ. ಹಾಗೆಯೇ ದೇವರು ಅಬ್ರಹಾಮನನ್ನು ತನಗೆ ಸ್ನೇಹಿತನಾಗಿರಲು ಮಾತ್ರವಲ್ಲ ಆದರೆ ತನ್ನ ವಿಶೇಷವಾದ ಆಶೀರ್ವಾದಗಳನ್ನು ಎಲ್ಲಾ ಜನರಿಗೂ ಅನುಗ್ರಹ ಮಾಡಲು ಅನುಕೂಲವಾದ ಮಾಧ್ಯಮವನ್ನಾಗಿ ಆತನನ್ನು ಆರಿಸಿಕೊಂಡನು. ತನ್ನ ಸುತ್ತುಮುತ್ತಲಿನ ಜನರ ನೈತಿಕ ಅಂಧಕಾರದ ನಡುವೆ ಬೆಳಕಾಗಿರಲೆಂದು ಆತನನ್ನು ಆರಿಸಿಕೊಂಡನು.

ದೇವರು ತನ್ನ ಮಕ್ಕಳನ್ನು ಸತ್ಯದ ಬೆಳಕಿನಿಂದ ಆಶೀರ್ವದಿಸುವಾಗಲೆಲ್ಲಾ ಅವರು ನಿತ್ಯಜೀವದ ವರವನ್ನು ಹೊಂದಿಕೊಳ್ಳಬೇಕೆಂಬುದು ಮಾತ್ರವಲ್ಲ ಆದರೆ ಅವರೊಂದಿಗಿರುವ ಇತರರೂ ಸಹಾ ಆತ್ಮೀಕವಾಗಿ ಜ್ಞಾನೋದಯ ಹೊಂದಬೇಕೆಂದು ಆಶಿಸುತ್ತಾನೆ. ನೀವು ಲೋಕಕ್ಕೆ ಉಪ್ಪಾಗಿದ್ದೀರಿ ಎಂದು ತನ್ನ ಮಕ್ಕಳನ್ನು ಲೋಕಕ್ಕೆ ಉಪ್ಪನ್ನಾಗಿ ಮಾಡಿರುವುದು ತಾವು ಮಾತ್ರ ಕೆಡಬಾರದು ಎಂತಲ್ಲ. ಆದರೆ ಇತರರನ್ನು ಕೆಡಬಾರದಂತೆ ಮಾಡುವ ಕಾರ್ಯಕರ್ತರಾಗಿರಬೇಕೆಂಬ ಉದ್ದೇಶ ಹೊಂದಿದ್ದಾನೆ.

ನೀವು ದೇವರ ಕಟ್ಟಡದಲ್ಲಿ ಜೀವವುಳ್ಳ ಕಲ್ಲುಗಳಾಗಿ ಪ್ರಕಾಶಿಸುವಿರಾ? ನಮ್ಮ ಎಲ್ಲಾ ವ್ಯವಹಾರಗಳ ಮೇಲೆ ನಮ್ಮ ಧರ್ಮವು ಪ್ರಭಾವಯುತ ನಿಯಂತ್ರಣವನ್ನು ಬೀರದೆ ಹೋದರೆ ಅದು ಶುದ್ಧವಾದ ಧರ್ಮವಾಗಿರುವುದಿಲ್ಲ. ನಮ್ಮ ಜೀವನದ ಪರ್ಯಂತ ನಾವು ಮಾಡುವ ಕೆಲಸವು ಉಳಿಯುವಂತಾಗಬೇಕಾದರೆ ನಮ್ಮಲ್ಲಿ ನಿಜವಾದ ಭಕ್ತಿಯಿರಬೇಕು. ನಮ್ಮ ಹೃದಯದಲ್ಲಿ ನಮ್ಮನ್ನು ಪರಿವರ್ತಿಸುವ ಯೇಸುವಿನ ಕೃಪೆಯನ್ನು ಹೊಂದಿರಬೇಕು. ನಾವು ಬಹಳವಾಗಿ ನಮ್ಮನ್ನು ಕಡಿಮೆ ಮಾಡಿಕೊಳ್ಳಬೇಕು ಮತ್ತು ಬಹಳವಾಗಿ ಯೇಸುವನ್ನು ಹೆಚ್ಚು ಮಾಡಿಕೊಳ್ಳಬೇಕು- ಶ್ರೀಮತಿ ಎಲೆನ್ ಜಿ ವೈಟಮ್ಮನವರ 'Reflecting Christ' ಪುಟ 205.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಅಬ್ರಾಮನನ್ನು ಆಶೀರ್ವದಿಸುವ ಸನ್ನಿವೇಶದಲ್ಲಿ ದೇವರು ಅವನಿಗೆ "ನಾನು ನಿನ್ನನ್ನು ಆಶೀರ್ವದಿಸುತ್ತೇನೆ.... ನೀನು ಆಶೀರ್ವಾದ ನಿಧಿಯಾಗುವೆ" ಎನ್ನುತ್ತಾನೆ (ಆ.ಕಾಂಡ 12:2), ಆಶೀರ್ವಾದ ನಿಧಿಯಾಗಿರುವುದು ಎಂದರೇನು? ಅಬ್ರಾಮನಂತೆಯೇ ಅದೇ ದೇವರನ್ನು ಸೇವಿಸುವ ನಾವು ಇತರರಿಗೆ ಆಶೀರ್ವಾದ ನಿಧಿಯಾಗುವುದು ಹೇಗೆ?`

`2. ತನ್ನ ಹೆಂಡತಿಯ ವಿಷಯದಲ್ಲಿ ಅಬ್ರಾಮನು ಹೇಳಿದ ಅರ್ಧ ಸುಳ್ಳು ಯಾವುದು? ಪೂರ್ಣವಾಗಿ ಸುಳ್ಳು ಹೇಳದಿದ್ದರೂ ಅಥವಾ ಸತ್ಯ ಹೇಳದಿದ್ದರೂ ಇದು ತಾಂತ್ರಿಕವಾಗಿ ಸಂಪೂರ್ಣ ಸುಳ್ಳೇ ಆಗಿರುತ್ತದೆ, ಇದು ಎಷ್ಟು ಕೆಟ್ಟದ್ದಾಗಿದೆ? ಆದಿಕಾಂಡ 14:21-23 ವಚನಗಳಲ್ಲಿ ಸೊಟೋಮಿನ ಅರಸನು ಕೊಟ್ಟ ಅವಕಾಶಕ್ಕೆ ಅಬ್ರಾಮನು ಸ್ಪಂದಿಸುತ್ತಾನೆ. ಅಬ್ರಾಮನು ಹಾಗೇಕೆ ಸ್ಪಂದಿಸಿದನು? ಈ ಕಥೆಯಿಂದ ನಾವು ಮುಖ್ಯವಾಗಿ ಯಾವ ಪಾಠವನ್ನು ಕಲಿಯುತ್ತೇವೆ? ರಾಜನು ಕೊಟ್ಟ ಅವಕಾಶವನ್ನು ಅಬ್ರಾಮನು ಸ್ವೀಕರಿಸದಿದ್ದರೆ ಅದನ್ನು ಆತನು ಸಮರ್ಥಿಸಿಕೊಳ್ಳಬಹುದಾಗಿತ್ತೆ?`