---
title:  ಐಗುಪ್ತದ ಶೋಧನೆ
date:   02/05/2022
---

`ಆದಿಕಾಂಡ 12:10-20 ವಚನಗಳನ್ನು ಓದಿರಿ, ಅಬ್ರಾಮನು ವಾಗ್ದತ್ತ ದೇಶವನ್ನು ಬಿಟ್ಟು ಐಗುಪ್ತಕ್ಕೆ ಏಕೆ ಹೋದನು? ಅಬ್ರಾಮನಿಗೆ ಹೋಲಿಸಿದರೆ ಫರೋಹನು ಹೇಗೆ ವರ್ತಿಸಿದನು?`

ವ್ಯಂಗವಾಗಿ ಹೇಳುವುದಾದರೆ ಅಬ್ರಾಮನು ಆಗತಾನೆ ವಾಗ್ವತ್ತ ದೇಶಕ್ಕೆ ಬಂದು ತಲುಪಿದ್ದನು. ಆದರೆ ಅಲ್ಲಿ ಬರದಿದ್ದುದರಿಂದ ಐಗುಪ್ತ ದೇಶಕ್ಕೆ ಹೋಗಬೇಕೆಂದು ನಿರ್ಧರಿಸಿದನು (ಆ.ಕಾಂಡ 12:10). ಬರಗಾಲದಲ್ಲಿ ಕಾನಾನ್ ದೇಶದ ಜನರು ಐಗುಪ್ತ ದೇಶಕ್ಕೆ ಹೋಗುತ್ತಿದ್ದರು ಎಂಬುದಕ್ಕೆ ಪುರಾತನ ಐಗುಪ್ತ ಬರಹಗಳು ದೃಢೀಕರಿಸುತ್ತವೆ.

ಐಗುಪ್ತದ ಬೋಧನೆಯಲ್ಲಿ ಸುಮಾರು ಕ್ರಿ.ಪೂ.2060-1700ರಲ್ಲಿ ಒಂದು ವಚನವು ರಚನೆಗೊಂಡಿದೆ. ಅದರ ಪ್ರಕಾರ ಕಾನಾನ್ ದೇಶದ ಜನರನ್ನು ಗತಿಗೆಟ್ಟ ಏಷ್ಯಾದ ಮನುಷ್ಯರೆಂದು ಗುರುತಿಸಲಾಗುತ್ತದೆ. ನೀರಿನ ಕೊರತೆಯಿಂದ ನಿಂತ ಕಡೆನಿಲ್ಲದೆ ಆಹಾರ ಸಿಗುವ ಕಡೆಗೆ ನಡೆದುಕೊಂಡು ಹೋಗುವ ದುರವಸ್ಥೆಯಲ್ಲಿ ಬಿದ್ದವರು ಎಂದು ಬಣ್ಣಿಸಬಹುದು- Ancient Egyptian Literature 1ನೇ ಸಂಪುಟ, The old and middle kingdoms D3 103, 104.

ಪುರಾತನ ಇಸ್ರಾಯೇಲ್ಯರಿಗೆ ಐಗುಪ್ತದಿಂದ ಬರುತ್ತಿದ್ದ ಶೋಧನೆಗಳು ಸಮಸ್ಯೆಗಳಾಗಿದ್ದವು (ಅರಣ್ಯಕಾಂಡ 14:3, ಯೆರೆಮೀಯ 2:18). ಹಾಗಾಗಿ ಐಗುಪ್ತವು ಮನುಷ್ಯರು ದೇವರ ಮೇಲೆ ಭರವಸವಿಡದೆ ಮನುಷ್ಯರು ಮನುಷ್ಯರ ಮೇಲೆ ಭರವಸವಿಡುವುದಕ್ಕೆ ಒಂದು ಸಂಕೇತವಾಗಿ ಹೋಗಿದೆ (2 ಅರಸು 18:21, ಯೆಶಾಯ 36:6.9), ಐಗುಪ್ತದಲ್ಲಿ ಪ್ರತಿದಿನವೂ ನೀರನ್ನು ಕಾಣಬಹುದಾಗಿತ್ತು. ಹಾಗಾಗಿ ನಂಬಿಕೆಯ ಅಗತ್ಯವೇ ಇರಲಿಲ್ಲ. ಯಾಕೆಂದರೆ ಆ ದೇಶಕ್ಕೆ ಕೊಡಲ್ಪಟ್ಟ ವಾಗ್ದಾನವನ್ನು ಪ್ರತ್ಯಕ್ಷವಾಗಿ ಕಾಣಬಹುದಾಗಿತ್ತು. ಬರಪೀಡಿತ ದೇಶಕ್ಕೆ ಹೋಲಿಸಿಕೊಂಡರೆ ದೇವರು ಅಬ್ರಾಮನಿಗೆ ಹೇಳಿದ್ದುದಕ್ಕೆ ಹೊರತಾಗಿ ಐಗುಪ್ತವು ವಾಸಿಸುವುದಕ್ಕೆ ಬಹಳ ಒಳ್ಳೆಯ ದೇಶವಾಗಿತ್ತು.

ಈವಾಗ ಕಾನಾನ್ ದೇಶವನ್ನು ಬಿಟ್ಟು ಹೋಗುತ್ತಿದ್ದ ಅಬ್ರಾಮನು, ಊರ್ ಎಂಬ ಸ್ಥಳವನ್ನು ಬಿಟ್ಟು ಬಂದ ಅಬ್ರಾಮನಿಗಿಂತ ಭಿನ್ನವಾಗಿ ಕಾಣುತ್ತಿದ್ದನು. ದೇವರು ಕರೆದನು ಎಂಬ ಕಾರಣಕ್ಕೆ ಊ‌ ಎಂಬ ತನ್ನ ಸ್ಥಳವನ್ನು ಬಿಟ್ಟು ಬಂದ ಅಬ್ರಾಮನನ್ನು ನಂಬಿಕೆಯ ಮನುಷ್ಯನನ್ನಾಗಿ ಚಿತ್ರಿಸಲಾಗಿತ್ತು. ಆದರೆ ಈವಾಗ ಅಬ್ರಾಮನು ತನ್ನ ಇಚ್ಛೆಯ ಮೇರೆಗೆ ವಾಗೃತ ದೇಶವನ್ನು ಬಿಟ್ಟು ಹೋಗುತ್ತಿದ್ದಾನೆ. ಮೊದಲು ಅಬ್ರಾಮನು ದೇವರ ಮೇಲೆ ಭರವಸೆ ಇಟ್ಟವನಾಗಿದ್ದನು. ಈಗಲಾದರೋ ಆತನು ನೀತಿಗೆಟ್ಟ ರಾಜಕಾರಣಿಯಂತೆ ವರ್ತಿಸುತ್ತಿದ್ದಾನೆ. "ಅಬ್ರಾಮನು ಐಗುಪ್ತ ದೇಶದಲ್ಲಿ ವಾಸವಾಗಿದ್ದಾಗ ತಾನೂ ಕೂಡ ಬಲಹೀನ ಮನುಷ್ಯನು ದೋಷವುಳ್ಳವನು ಎಂಬುದಕ್ಕೆ ಪುರಾವೆ ಕೊಟ್ಟಿದ್ದನು. ತನ್ನ ಜೀವಿತಕಾಲದಲ್ಲೆಲ್ಲಾ ನಂಬಿಕೆಗೆ ಉದಾಹರಣೆಯಾಗಿದ್ದವನು ಸಾರಳು ತನ್ನ ಹೆಂಡತಿ ಎಂಬ ನಿಜಸಂಗತಿಯನ್ನು ಬಚ್ಚಿಟ್ಟು ದೈವೀಕ ಆಸರೆಯನ್ನು ತಾತ್ಕಾರ ಮಾಡಿದನು" (ದ್ರೋಹ ಬಗೆದನು), ಶ್ರೀಮತಿ ವೈಟಮ್ಮನವರ 'ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು' ಪುಸ್ತಕದಲ್ಲಿ 130ನೇ ಪುಟ.

ಇಲ್ಲಿ ನಾವು ಏನನ್ನು ನೋಡುತ್ತೇವೆ ಎಂದರೆ ದೇವರಲ್ಲಿ ನೆಲೆಗೊಂಡು ದೊಡ್ಡವನೆನಿಸಿಕೊಂಡ ಮನುಷ್ಯನು ಸಹಾ ತಪ್ಪು ಮಾಡಿಬಿಡಬಹುದು. ಹೊಸಒಡಂಬಡಿಕೆಯು ಅಬ್ರಹಾಮನನ್ನು ಕುರಿತು ನಂಬಿಕೆಯಿಂದ ರಕ್ಷಣೆ ಹೊಂದಿದವನು ಎಂದು ಹೇಳುವಾಗ ಕೃಪೆಯಿಂದಲೇ ರಕ್ಷಣೆ ಹೊಂದಿದನು ಎಂಬ ಅರ್ಥಕೊಡುತ್ತದೆ. ಒಂದುವೇಳೆ ಕೃಪೆಯಿಂದ ಆಗದಿದ್ದರೆ ನಮ್ಮಂತೆ ನಿರೀಕ್ಷೆ ಹೊಂದಿದವನಾಗುತ್ತಿರಲಿಲ್ಲ. ಯಾಕೆಂದರೆ ನಾವೂ ಸಹಾ ಆತನಂತೆಯೇ ಕೃಪೆಯಿಂದ ರಕ್ಷಣೆ ಹೊಂದಿದ್ದೇವೆ.

`ಹೇಗೆ ಒಬ್ಬ ನಂಬಿಗಸ್ತ ಕ್ರೈಸ್ತನೂ ಸಹಾ ಸನ್ಮಾರ್ಗವನ್ನು ಬಿಟ್ಟು ಕೆಟ್ಟ ಮಾರ್ಗಕ್ಕೆ ಜಾರಿಬಿಡುವುದು ಸುಲಭ ಎಂಬುದರ ಬಗ್ಗೆ ಈ ಕಥೆಯು ನಮಗೆ ಏನನ್ನು ಬೋಧಿಸುತ್ತದೆ? ಅವಿಧೇಯತೆಯು ಎಂದಿಗೂ ಉತ್ತಮವಾದ ಆಯ್ಕೆಯಲ್ಲ ಯಾಕೆ?`