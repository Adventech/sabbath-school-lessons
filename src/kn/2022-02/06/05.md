---
title:  ಬಾಬೆಲ್ ಜೊತೆ ಮೈತ್ರಿ
date:   04/05/2022
---

`ಆದಿಕಾಂಡ 14:1-17 ವಚನಗಳನ್ನು ಓದಿರಿ. ವಾಗ್ದಾತ್ತ ದೇಶವನ್ನು ಉಡುಗೊರೆಯಾಗಿ ಕೊಟ್ಟ ಸ್ವಲ್ಪ ಕಾಲದಲ್ಲಿಯೇ ಸಂಭವಿಸಿದ ಈ ಯುದ್ಧದ ಮಹತ್ವವೇನು? ಅಬ್ರಾಮನ ಬಗ್ಗೆ ಈ ಕಥೆಯು ನಮಗೆ ಏನನ್ನು ಬೋಧಿಸುತ್ತದೆ?`

ಇದು ಸತ್ಯವೇದದಲ್ಲಿ ವಿವರಿಸಿರುವ ಮೊದಲ ಯುದ್ಧ (ಆ.ಕಾಂಡ 14:2) ಮೆಸಪೊಟೋಮಿಯ ಮತ್ತು ಪಾರಸಿಯ ಮೈತ್ರಿಕೂಟದ ನಾಲ್ಕು ಸೈನ್ಯಗಳು ಸೊಡೋಮ್ ಗೊಮೋರದ ಅರಸುಗಳನ್ನು ಒಳಗೊಂಡ ಕಾನಾನ್ಯರ ಮೈತ್ರಿಕೂಟದ ಐದು ಸೈನ್ಯಗಳಿಗೆ ವಿರೋಧವಾಗಿ ಬಂದರು (ಆ.ಕಾಂಡ 14:8) ಎಂಬುದು ಮಹಾ ಸಂಘರ್ಷವನ್ನು ಸೂಚಿಸುತ್ತದೆ (ಆ.ಕಾಂಡ 14:9), ಬ್ಯಾಬಿಲೋನಿಯಾದ ಆಧಿಪತ್ಯಕ್ಕೆ ಒಳಪಟ್ಟಿದ್ದ ಕಾನಾನ್ಯರು ಅದರ ವಿರುದ್ಧ ತಿರುಗಿಬಿದ್ದ ಕಾರಣ ಸೈನ್ಯಗಳು ಒಟ್ಟಾಗಿ ಸೇರಿಕೊಂಡು ಯುದ್ಧ ಮಾಡುವುದಾಗಿತ್ತು (ಆ.ಕಾಂಡ 14:4,5). ಈ ಕಥೆಯು ಚಾರಿತ್ರಿಕ ಘರ್ಷಣೆ (ಕಲಹ)ಗೆ ಸಂಬಂಧಿಸಿದೆಯಾದರೂ ಈ ಜಾಗತಿಕ ಮಟ್ಟದ ಯುದ್ದವು ಅಬ್ರಾಮನಿಗೆ ಈ ದೇಶವನ್ನು ವಾಗ್ದಾನವಾಗಿ ಕೊಟ್ಟ ಮೇಲೆ ನಡೆಯಿತೆಂಬುದು ಇದಕ್ಕೆ ಆತ್ಮೀಕ ಮಹತ್ವವನ್ನು ನೀಡುತ್ತದೆ.

ಈ ಸಂಘರ್ಷದಲ್ಲಿ ಕಾನಾನ್ ದೇಶದ ಬಹಳಷ್ಟು ಜನಾಂಗಗಳ ತೊಡಗಿಸಿ- ಕೊಂಡಿರುವುದು ಇದಕ್ಕೆ ಮುಖ್ಯವಾದ ಕಾರಣ ಆ ದೇಶದ ಮೇಲೆ ಪ್ರಭುತ್ವ ಹೊಂದುವುದೇ ಆಗಿದೆ. ಈ ದೇಶದ ನಿಜವಾದ ಯಜಮಾನ ಅಬ್ರಾಮನೇ ಆಗಿದ್ದರೂ ಈವಾಗ ನಡೆಯುತ್ತಿರುವ ಸಂಘರ್ಷದಿಂದ ಅಬ್ರಾಮನು ಆರಂಭದಲ್ಲಿ- ಯಾದರೂ ಹೊರಗುಳಿದುದು ಒಂದು ವಿಪರ್ಯಾಸವೆಂದೇ ಹೇಳಬೇಕು. ವಾಗ್ನತ್ತ ದೇಶವನ್ನು ಅಬ್ರಾಮನು ಸೇನೆಯ ಬಲದಿಂದಾಗಲೀ ರಾಜಕೀಯ ಕಾರ್ಯತಂತ್ರಗಳ ವಿವೇಕದಿಂದಾಗಲೀ ಸ್ವಾಧೀನಪಡಿಸಿಕೊಂಡಿಲ್ಲವಾದುದರಿಂದ ಆತನು ಯಾವ ಪಕ್ಷವನ್ನೂ ವಹಿಸದೇ ತಟಸ್ಥನಾಗಿ ಉಳಿಯುತ್ತಾನೆ.

ಈ ಕಲಹದಲ್ಲಿ ತನ್ನ ತಮ್ಮನ ಮಗನಾದ ಲೋಟನನ್ನು ಸೆರೆಹಿಡಿದುಕೊಂಡು ಹೋಗಿದ್ದುದರಿಂದ ಅಬ್ರಾಮನು ಮಧ್ಯೆ ಬರಬೇಕಾಯ್ತು (ಆ.ಕಾಂಡ 14:12,13).

"ಅಬ್ರಾಮನು ಮಿತೋಪಿನಲ್ಲಿ ಶಾಂತಿ ಸಮಾಧಾನದಿಂದ ನೆಲೆಸಿರುವಾಗ ತಪ್ಪಿಸಿಕೊಂಡು ಬಂದ ಮನುಷ್ಯನೊಬ್ಬನಿಂದ ಯುದ್ಧದ ಬಗ್ಗೆ ಮತ್ತು ಅವನ ಸೋದರ ಸಂಬಂಧಿ ಲೋಟನಿಗೆ ಒದಗಿರುವ ಆಪತ್ತಿನ ಬಗ್ಗೆ ತಿಳಿದುಕೊಂಡನು. ಲೋಟನು ತೋರಿದ ಕೃತಘ್ನತೆಯನ್ನು ಆತನು ಎಂದಿಗೂ ಹೃದಯದಲ್ಲಿಟ್ಟು- ಕೊಂಡಿರಲಿಲ್ಲ. ಅವನಿಗೆ ಲೋಟನ ಮೇಲಿದ್ದ ಮಮತೆ ಜಾಗೃತವಾಯ್ತು, ಅವನು ಲೋಟನನ್ನು ಬಿಡಿಸಿಕೊಂಡು ಬರಬೇಕೆಂದು ದೃಢಮಾಡಿಕೊಂಡನು. ಎಲ್ಲದಕ್ಕೂ ಮುಂಚೆ ದೇವರ ಸಲಹೆಯನ್ನು ಕೋರುವವನಾಗಿ ಅಬ್ರಹಾಮನು ಯುದ್ಧಕ್ಕೆ ಸಿದ್ಧಪಡಿಸಿಕೊಂಡನು" ಶ್ರೀಮತಿ ಎಲೆನ್ ಜಿ ವೈಟಮ್ಮನವರ ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು ಪುಸ್ತಕದಲ್ಲಿ 13ನೇ ಪುಟ.

ಆದರೆ ಅಬ್ರಾಮನು ಇಡೀ ಮೈತ್ರಿಕೂಟದ ಮೇಲೆ ಎದುರು ಬೀಳಲಿಲ್ಲ. ರಾತ್ರಿಯ ವೇಳೆ ಕ್ಷಿಪ್ರವಾಗಿ ಕಾರ್ಯ ಸಾಧಿಸುವ ಸೇನಾಪಡೆ ಏನು ಮಾಡಬಹುದಾಗಿತ್ತೋ ಹಾಗೆಯೇ ಅಬ್ರಾಮನು ಲೋಟನನ್ನು ಸೆರೆಯಾಗಿ ಇಟ್ಟುಕೊಂಡಿದ್ದ ಪಾಳೆಯದ ಮೇಲೆ ಮಾತ್ರ ಆಕ್ರಮಣ ಮಾಡಿದನು. ಲೋಟವನ್ನು ಕಾಪಾಡಿದನು. ಹಾಗಾಗಿ ದೇವರಿಗೆ ನಂಬಿಗಸ್ತನಾಗಿದ್ದ ಅಬ್ರಾಮನು ಮಹಾಧೈರ್ಯ ಸಾಹಸವನ್ನು ಸಹಾ ಮೆರೆದನು. ಖಂಡಿತವಾಗಿಯೂ ಆ ಪ್ರಾಂತ್ಯದಲ್ಲಿ ಅಬ್ರಾಮನ ಪ್ರಭಾವವು ಹೆಚ್ಚಾಯಿತು ಮತ್ತು ಜನರು ಅವನು ಎಂಥಾ ಮನುಷ್ಯನು ಎಂದು ಕಂಡುಕೊಂಡರು ಹಾಗು ಆತನು ಸೇವಿಸುತ್ತಿದ್ದ ದೇವರ ಬಗ್ಗೆ ಹೆಚ್ಚಾಗಿ ತಿಳಿದುಕೊಂಡರು.

`ನಮ್ಮ ಕ್ರಿಯೆಗಳು ಇತರರ ಮೇಲೆ ಯಾವ ತೆರನಾದ ಪ್ರಭಾವವನ್ನು ಬೀರುತ್ತವೆ? ನಮ್ಮ ಕ್ರಿಯೆಗಳಿಂದ ನಮ್ಮ ನಂಬಿಕೆಯ ಬಗ್ಗೆ ಯಾವ ತೆರನಾದ ಸಂದೇಶಗಳನ್ನು ಕೊಡುತ್ತಿದ್ದೇವೆ?`