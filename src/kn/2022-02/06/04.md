---
title:  ಅಬ್ರಾಮ ಮತ್ತು ಲೋಟನು
date:   03/05/2022
---

`ಆದಿಕಾಂಡ 13:1-18 ವಚನಗಳನ್ನು ಓದಿರಿ. ಒಬ್ಬ ಮನುಷ್ಯನಿಗೆ ಚಾರಿತ್ರ್ಯ ಎಂಬುದು ಬಹಳ ಮುಖ್ಯವೆಂಬುದನ್ನು ಈ ಕಥೆಯು ಏನನ್ನು ಬೋಧಿಸುತ್ತದೆ?`

ಅಬ್ರಾಮನು ಮಾಡಿದ ಐಗುಪ್ತದ ಪ್ರವಾಸ ಕೇವಲ ದೌರ್ಭಾಗ್ಯಕರವಾದ ಅಲೆದಾಟವಾಗಿತ್ತು. ಆದ್ದರಿಂದ ಆತನು ಹಿಂದಿರುಗಿ ತಾನು ಮೊದಲಿದ್ದ ಸ್ಥಳಕ್ಕೆ ಬಂದನು. ಅಬ್ರಾಮನ ಜೊತೆ ದೇವರ ಚರಿತ್ರೆ ಮತ್ತೆ ಆರಂಭವಾಯ್ತು. ಆತನು ವಾಗೃತ ದೇಶಕ್ಕೆ ಮೊದಲು ಪ್ರವಾಸಿಯಾಗಿ ಬಂದಮೇಲೆ ಅದು ನಿಂತು ಹೋಗಿತ್ತು. ಅಬ್ರಾಮನು ಮೊತ್ತ ಮೊದಲಿಗೆ ತಂಗಿದ್ದ ಸ್ಥಳ ಬೆತೆಲ್ (ಆ.ಕಾಂಡ 13:3), ಈ ದೇಶಕ್ಕೆ ಮೊದಲ ಸಲ ಬಂದಾಗಲೂ ಇದೇ ಸ್ಥಳದಲ್ಲಿ ಇಳಿದುಕೊಂಡಿದ್ದನು (ಆ.ಕಾಂಡ 12:3-6), ಅಬ್ರಾಮನು ಪಶ್ಚಾತ್ತಾಪಗೊಂಡು ತನ್ನ ತನಕ್ಕೆ ಹಿಂದಿರುಗಿ ಬಂದನು. ಅಬ್ರಾಮನು ನಂಬಿಕೆಯ ಮನುಷ್ಯನಾದವನು.

ಅಬ್ರಾಮನು ಜನರೊಂದಿಗೆ ಸಂಬಂಧವಿಟ್ಟುಕೊಂಡಿದ್ದ ರೀತಿಯಲ್ಲಿಯೇ ಆತನು ದೇವರೊಂದಿಗೆ ಮತ್ತೆ ಒಂದಾಗಿದ್ದಾನೆ ಎಂಬುದು ಗೊತ್ತಾಗುತ್ತಿತ್ತು. ತನ್ನ ಸೋದರ ಸಂಬಂಧಿಯಾದ ಲೋಟನ ಸಮಸ್ಯೆಯನ್ನು ಅಬ್ರಾಮನು ಆ ರೀತಿಯಾಗಿ ನಿರ್ವಹಿಸಿದನು. ಅಬ್ರಾಮನೇ ಲೋಟನ ಜೊತೆ ಶಾಂತಿಯುತವಾದ ಒಪ್ಪಂದಕ್ಕೆ ಪ್ರಸ್ತಾಪ ಮಾಡಿದವನಾಗಿದ್ದು ತನಗೆ ಬೇಕಾದ ಭೂಪ್ರದೇಶವನ್ನು ಆಯ್ಕೆ ಮಾಡಿಕೊಳ್ಳುವುದಕ್ಕೆ ಅನುಮತಿಕೊಟ್ಟನು (ಆ.ಕಾಂಡ 13:9,10). ಆತನ ದಯೆ ಮತ್ತು ಉದಾರತೆಯ ಕೃತ್ಯವು ಆತನು ಎಂಥಾ ಕರುಣಾಮಯಿಯಾಗಿದ್ದನು ಎಂಬುದನ್ನು ಸೂಚಿಸುತ್ತಿತ್ತು.

ಲೋಟನು ಮುಂದೆ ತನ್ನ ನೆರೆಹೊರೆಯಾಗುವವರು ಎಂಥಾ ದುಷ್ಟರು ಎಂಬುದರ ಬಗ್ಗೆ ಚಿಂತಿಸದೆ (ಆ.ಕಾಂಡ 18:13) ಫಲವತ್ತಾದ ನೀರಿನ ಸಮೃದ್ಧಿಯಿರುವ ಉತ್ತಮವಾದ ಮತ್ತು ಕಪ್ಪವಿಲ್ಲದ ಸ್ಥಳವನ್ನು ಆಯ್ದುಕೊಂಡದ್ದರಲ್ಲಿ ಆತನ ದುರಾಸೆ ಮತ್ತು ಗುಣಸ್ವಭಾವವು ಎಂಥದ್ದೊಂದು ವ್ಯಕ್ತವಾಗಿದೆ (ಆ.ಕಾಂಡ 13:10,11), ಜಲಪ್ರಳಯ ಪೂರ್ವದಲ್ಲಿದ್ದ ದೇವಪುತ್ರರು ತಮಗಿಷ್ಟವಾದವರನ್ನು ಆಯ್ದುಕೊಂಡಂತೆ ಲೋಟನು ತನಗಿಷ್ಟವಾದ ಭೂಪ್ರದೇಶವನ್ನು ಆಯ್ಕೆ ಮಾಡಿಕೊಂಡನು (ಆ.ಕಾಂಡ 6:2).

ಇದಕ್ಕೆ ವ್ಯತಿರಿಕ್ತವಾಗಿ ಅಬ್ರಾಮನ ಚಲನೆ ನಂಬಿಕೆಯ ಕೆಲಸವಾಗಿತ್ತು. ಅಬ್ರಾಮನು ತನಗೆ ಬೇಕಾದ ಭೂಮಿಯನ್ನು ಆಯ್ಕೆ ಮಾಡಿಕೊಳ್ಳಲಿಲ್ಲ. ಆದರೆ ಅದು ಆತನಿಗೆ ದೇವರ ಕೃಪೆಯಿಂದ ಕೊಡಲ್ಪಟ್ಟಿತು. ಅಬ್ರಾಮನು ಲೋಟನಂತೆ ನಡೆದುಕೊಳ್ಳಲಿಲ್ಲ. ಆತನು ದೇವರು ಕೊಟ್ಟ ಎಚ್ಚರಿಕೆಯ ಮಾತುಗಳ ಪ್ರಕಾರ ಭೂಮಿಯನ್ನು ಪರಿಗಣಿಸಿದನು (ಆ.ಕಾಂಡ 13:14). ಅಬ್ರಾಮನು ಲೋಟನಿಂದ ಪ್ರತ್ಯೇಕವಾದ ನಂತರವೇ ದೇವರು ಆತನೊಂದಿಗೆ ಮತ್ತೆ ಮಾತಾಡಿದನು (ಆ.ಕಾಂಡ 13:14). ಸತ್ಯಸಂಗತಿ ಏನೆಂದರೆ, ಸತ್ಯವೇದದಲ್ಲಿ ದೇವರು 'ಊರ್' ಎಂಬ ಸ್ಥಳದಲ್ಲಿ ಮಾತಾಡಿದ ನಂತರ ಮತ್ತೆ ಮೊದಲ ಬಾರಿಗೆ ಮಾತಾಡಿದುದು ಈಗಲೇ ಎಂದು ಬರೆಯಲ್ಪಟ್ಟಿದೆ. ನೀನಿರುವ ಸ್ಥಳದಿಂದ ದಕ್ಷಿಣೋತ್ತರ ಪೂರ್ವ ಪಶ್ಚಿಮಗಳಿಗೆ ಕಣ್ಣೆತ್ತಿ ನೋಡು ನೀನು ನೋಡುವ ಈ ದೇಶವನ್ನೆಲ್ಲಾ ನಿನಗೂ ನಿನ್ನ ಸಂತತಿಗೂ ಶಾಶ್ವತವಾಗಿ ಕೊಡುವೆನು ಎಂದು ದೇವರು ಅಬ್ರಾಮನಿಗೆ ನುಡಿದನು (ಆ.ಕಾಂಡ 13:14,15).

ನಂತರ ದೇವರು ಅಬ್ರಾಮನಿಗೆ ನೀನೆದ್ದು ಈ ದೇಶದಲ್ಲೆಲ್ಲಾ ತಿರುಗಾಡು ಇದನ್ನು ಸ್ವಾಧೀನ ಮಾಡಿಕೋ ಎಂದು ಆತನನ್ನು ಆಹ್ವಾನಿಸುತ್ತಾನೆ (ಆ.ಕಾಂಡ 13:17). ದೇವರು ಆ ದೇಶವನ್ನು ಅಬ್ರಾಮನಿಗೆ ಕೊಡುತ್ತಿರುವುದಾಗಿ ಬಹಳ ಸ್ಪಷ್ಟವಾಗಿ ಹೇಳುತ್ತಾನೆ. ಅದು ಆತನಿಗೆ ಒಂದು ಉಡುಗೊರೆಯಾಗಿ ಕೊಡಲ್ಪಟ್ಟಿತು, ಒಂದು ಕೃಪೆಯ ಉಡುಗೊರೆಯಾಗಿ ಕೊಡಲ್ಪಟ್ಟಿತು. ಅದನ್ನು ಅಬ್ರಾಮನು ನಂಬಿಕೆಯಿಂದ ಸ್ವಾಧೀನ ಮಾಡಿಕೊಳ್ಳಬೇಕಾಗಿತ್ತು. ವಿಧೇಯತೆಗೆ ನಡೆಸುವ ನಂಬಿಕೆಯಿಂದ ಹಾಗೆ ಮಾಡಬೇಕಾಗಿತ್ತು. ದೇವರು ತಾನು ಮಾಡಿದ ಕೆಲಸದಿಂದ ಮಾತ್ರವೇ ಅಬ್ರಾಮನಿಗೆ ಮಾಡಿದ ಎಲ್ಲಾ ವಾಗ್ದಾನಗಳು ನೆರವೇರಲು ಸಾಧ್ಯವಾಯಿತು (ಆ.ಕಾಂಡ 13:14-17 ವಚನಗಳನ್ನು ನೋಡಿರಿ).

`ಇತರರು ನಮಗೆ ದಯೆ ತೋರಿಸುವವರಲ್ಲದಿರುವಾಗಲೂ ನಾವು ಅವರ ವಿಷಯದಲ್ಲಿ ಉದಾರವಾಗಿ ದಯೆಯಿಂದ ನಡೆದುಕೊಳ್ಳುವುದನ್ನು ಹೇಗೆ ಕಲಿಯಬಹುದು?`