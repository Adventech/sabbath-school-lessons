---
title:  ಕನಸುಗಳ ನಿಪುಣ ಯೋಸೆಫ್
date:   04/06/2022
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ
ಆದಿಕಾಂಡ 37: ಮತ್ತಯ 20:26,27: ಅಪೊಸ್ತಲರ ಕೃತ್ಯಗಳು 7:9; ಆದಿಕಾಂಡ 38,39; ಆದಿ 40:1–40:36

> <p>ಸ್ಮರಣ ವಾಕ್ಯ</p>
> “ಅವರು ಒಬ್ಬರಿಗೊಬ್ಬರು ಹೀಗೆ ಮಾತಾಡಿದರು, 'ಅಗೋ, ಆ ಕನಸಿನವನು ಬರುತ್ತಾನೆ !” (ಆದಿಕಾಂಡ 37:19)

ಯೋಸೆಫನ ಚರಿತ್ರೆಯು (ಆದಿಕಾಂಡ 37-50) ಆದಿಕಾಂಡ ಪುಸ್ತಕದ ಕೊನೆಯ ಭಾಗವು ಆತನು ಕಾನಾನಿನಲ್ಲಿ ಮೊದಲು ಕನಸು (ಆದಿ 37:1-11) ಕಂಡಂದಿನಿಂದ ಆತನು ಐಗುಪ್ತದಲ್ಲಿ ಸಾವಿನ ತನಕ (ಆದಿಕಾಂಡ 50:26) ಮುಂದುವರೆಯುತ್ತದೆ. ಇನ್ನಾವ ಮೂಲಪಿತೃವಿನ ಬಗ್ಗೆ ಬರೆದಿರುವಷ್ಟು ಯೋಸೇಫನ ಚರಿತ್ರೆಯ ಭಾಗವು ಆದಿಕಾಂಡ ಪುಸ್ತಕದಲ್ಲಿ ಸುಧೀರ್ಘವಾಗಿದೆ. ಯೋಸೇಫನು ಯಾಕೋಬನ ಪುತ್ರನಾಗಿದ್ದರೂ, ಅಬ್ರಾಹಾಮ, ಇಸಾಕ, ಯಾಕೋಬರ ಹಾಗೆ ಆದಿಕಾಂಡ ಪುಸ್ತಕದಲ್ಲಿ ಓರ್ವ ಮಹಪಿತೃವಿನ ಹಾಗೆಯೇ ಬಿಂಬಿಸಲ್ಪಟ್ಟವನು.

ಯೋಸೆಫನ ಚರಿತ್ರೆಯು, ಎರಡು ಮಹಾತಾತ್ವಿಕ ಸತ್ಯಗಳನ್ನು ಎತ್ತಿತೋರಿಸುತ್ತದೆ. ಮೊದಲನೆಯದು, ದೇವರು ತನ್ನ ವಾಗ್ದಾನಗಳನ್ನು ನೆರೆವೇರಿಸುವನು; ಎರಡನೆಯದು, ದೇವರು ಕೆಟ್ಟದ್ದನ್ನು ಒಳ್ಳೆಯದಕ್ಕೆ ತಿರುಗಿಸಬಲ್ಲನು.

ಈ ವಾರದ ಕಲಿಕೆಯಲ್ಲಿ, ಯೋಸೆಫನ ಚರಿತ್ರೆಯ ಆದಿ ಭಾಗವನ್ನು ಕೇಂದ್ರಿಕರಿಸುತ್ತವೆ. ಆತನು ಯಾಕೋಬನ ಪ್ರಿಯ ಪುತ್ರನು, ಆದರೆ 'ಬಾಲ್ ಹಕಲೊಮೋಟ್', 'ಕನಸುಗಾರ' (ಆದಿ 37:19) ಎಂಬ ಅಡ್ಡಹೆಸರನ್ನು ಹೋದಿದ್ದನು. ಅದರ ಮೂಲಪದ 'ಕನಸುಗಳ ಗುರು' ಅಂದರೆ 'ಕನಸುಗಳ ನಿಪುಣ' ಎಂಬುದನ್ನು ಸೂಚಿಸುತ್ತದೆ. ಈ ಪದನಾಮ ಆತನಿಗೆ ಸರಿಹೊಂದುತ್ತದೆ ಯಾಕೆಂದರೆ, ಆತನು ಪ್ರವಾದನ ಕನಸು ಹೊಂದಿ, ಅರ್ಥ ಮಾಡಿಕೊಂಡು, ಅವನ್ನು ವಿವರಿಸುವುದು ಮಾತ್ರವಲ್ಲದೆ, ಆತನ ಜೀವನದಲ್ಲಿ ಅವುಗಳು ನೆರವೇರುತ್ತವೆ.

ಈ ಅಧ್ಯಾಯದಲ್ಲಿ, ಮತ್ತೊಮ್ಮೆ, ಮಾನವ ಹೃದಯದ ದುಷ್ಟತನ ಮತ್ತು ಪಾತಕತೆಯ ಹೊರತಾಗಿಯೂ ದೈವೀಕ ಅಧಿಕಾರ ಉದ್ದೇಶಗಳು ಸ್ಥಿರವಾಗಿರುತ್ತದೆ.

_ಈ ವಾರದ ಪಾಠವನ್ನು ಜೂನ್ 11ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._