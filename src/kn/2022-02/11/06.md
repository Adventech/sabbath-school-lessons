---
title:  ಫರೋಹನ ಕನಸುಗಳು
date:   09/06/2022
---

`ಆದಿಕಾಂಡ 40:1-41:36 ಓದಿರಿ. ಫರೋಹನ ಕನಸುಗಳು ಆ ಇಬ್ಬರು ಮುಖ್ಯಸ್ಥರ ಕನಸುಗಳು ಹೇಗೆ ಸಂಬಂಧ ಹೊಂದಿವೆ? ಈ ಸದೃಶ್ಯದ ಮಹತ್ವವೇನು?`

ಈ ಘಟನೆಗಳಲ್ಲಿ ದೈವಾಧಿಕಾರದ ಪ್ರಭಾವಗಳು ಮುಂದುವರೆದಿದೆ. ಕೆಲಸಮಯದ ನಂತರ ಇಬ್ಬರು ಫರೋಹನ ಆಸ್ಥಾನದಲ್ಲಿ ಮುಖ್ಯಸ್ಥರು- ಓರ್ವ ಪಾನದಾಯಕ, ಮತ್ತೋರ್ವ ಭಕ್ಷಕಾರ ಸೇರಿದಂತೆ ಇತರ ಅಧಿಕಾರಿಗಳು ಸೆರೆಯಾಗಿದ್ದ ಸೆರೆಮನೆಯ ಮೇಲ್ವಿಚಾರಕನಾಗಿ ಯೋಸೇಫನು ನೇಮಿಸಲ್ಪಟ್ಟನು (ಆದಿ 41:9-11). ಕನಸುಗಳು ಅರ್ಥವಾಗದ ಕಾರಣ ಇಬ್ಬರು ಕಂಗೆಟ್ಟರು ಮತ್ತು ಕನಸುಗಳನ್ನು ಅರ್ಥೈಸಲು ಯಾರು ಇರಲಿಲ್ಲ (ಆದಿ 40:8) ಯೋಸೇಫನು ಆಗ ಅವರವರಿಗೆ ಅವರ ಕನಸ್ಸನ್ನು ಬಿಡಿಸಿ ಹೇಳಿದನು.

ಈ ಎರಡು ಅಧಿಕಾರಿಗಳ ಕನಸುಗಳ ಮಾದರಿಯಲ್ಲಿ, ಫರೋಹನು ಸಹ ಎರಡು ಕನಸುಗಳನ್ನು ಕಂಡನು (ಆದಿ 41:1-8) ಮತ್ತು ಯಾರಿಗೂ ಅದರ ವಿವರಣೆ ಕೊಡಲಾಗಲಿಲ್ಲ. ಅಂತಹ ಸಮಯದಲ್ಲಿ ಆ ಭಕ್ಷಗಾರರ ಮುಖ್ಯಸ್ಥನು ದೈವಾನುಗ್ರಹದಿಂದ ಯೋಸೇಫನನ್ನು ನೆನೆದು ಫರೋಹನಿಗೆ ಸಲಹೆ ಕೊಟ್ಟನು (ಆದಿ 41:9-13).

ಬೇರೆರಡು ಕನಸುಗಳಂತೆ, ಫರೋಹನಿಗೂ ಆ ಮುಖ್ಯಸ್ಥರಂತೆ ಗಾಬರಿಯಾದನು ಮತ್ತು ಯೋಸೇಫನಿಗೆ ವಿವರಿಸಲು ಆತನು ಅವುಗಳ ಅರ್ಥಬಿಡಿಸಿದನು. ಹಾಗೆಯೇ ಅನೇಕ ಹೋಲಿಕೆಯುಳ್ಳ ಫರೋಹನ ಕನಸ್ಸಿನಲ್ಲಿ ಅನೇಕ ಸೂಚಕ ವಿಷಯಗಳನ್ನು ಹೊಂದಿತ್ತು. ಸಂಕೇತಗಳಲ್ಲಿ ಸಾಮ್ಯತೆ ಇದ್ದಿತು; ಏಳು ಆಕಳುಗಳ ಎರಡು ಬಗೆ (ಕೊಬ್ಬಿದವು ಮತ್ತು ಬಡಕಲು) ಮತ್ತು ಎರಡು ಬಗೆಯ ತೆನೆಗಳು (ಪುಷ್ಟಿ ಹಾಗೂ ಬತ್ತಿದ್ದ ಕಾಳುಗಳು) ಎರಡು ರೀತಿಯ ಸಂವತ್ಸರ ಸರಣಿಗಳನ್ನು ಒಂದು ಸುಭಿಕ್ಷೆ, ಇನ್ನೊಂದು ದುರ್ಭಿಕ್ಷೆ ತೋರಿಸುತ್ತಿತ್ತು. ಆ ಏಳು ಆಕಳುಗಳು ಏಳು ತೆನೆಗಳಿಗೆ ಸಾಮ್ಯಹೊಂದಿದ್ದು ಅದೇ ಸಂದೇಶವನ್ನು ಪುನರಾವರ್ತಿಸುತ್ತಿದೆ. ಇವು ದೈವೀಕ ಮೂಲ ಹೊಂದಿವೆ ಎಂದು ಸಾಕ್ಷಿ ಕೊಡುತ್ತದೆ (ಯೋಸೆಫನಿಗೂ ಎರಡು ಕನಸುಗಳಿತ್ತಲ್ಲ) (ಆದಿಕಾಂಡ 41:32; ಮತ್ತು 37:9ನ್ನು ಹೋಲಿಸಿರಿ).

ಫರೋಹನಿಗೆ ಕನಸುಗಳ ಅರ್ಥವನ್ನು ಯೋಸೇಫನು ತಿಳಿಸಿದರೂ ಅದನ್ನು “ಎಲೋಹಮ್' ದೇವರು ರಾಜನಿಗೆ ತಾನೇ ಮುಂದೆ ಮಾಡುವುದನ್ನು ತೋರಿಸಿಕೊಟ್ಟಿರುವುದಾಗಿ ರಾಜನಿಗೆ ತಿಳಿದಿರುವಂತೆ ಸ್ಪಷ್ಟಪಡಿಸಿದನು (ಆದಿ 41:25,28), ಈ ಸಂದೇಶಗಳನ್ನು ಫರೋಹನು ಸಹ ಒಪ್ಪಿದನು ಎಂಬುದನ್ನು ಅವನನ್ನು ದೇಶದ ಮೇಲೆ ಮುಖ್ಯಸ್ಥನನ್ನಾಗಿ ನೇಮಿಸಬೇಕೆಂದು ಮುಂದೆ ಹೇಳಿದ ಮಾತುಗಳಲ್ಲಿ ತಿಳಿಯಬಹುದು.

"ದೇವರು ಇದನ್ನೆಲ್ಲಾ ನಿನಗೇ ತಿಳಿಸಿರುವುದರಿಂದ ನಿನಗೆ ಸಮಾನವಾದ ಬುದ್ಧಿ ವಿವೇಕಗಳುಳ್ಳ ಪುರುಷನು ಯಾವನೂ ಇಲ್ಲ; ನೀನೇ ಅರಮನೆಯಲ್ಲಿ ಸರ್ವಾಧಿಕಾರಿಯಾಗಿರು" (ಆದಿ 41:39,40).

ಎಷ್ಟು ರೋಚಕವಾಗಿದೆ: ದೇವರಿಗೆ ಕೊಂಡಾಟವಾಗಲಿ, ಯೋಸೇಫನು ಪೊಟಿಫರನ ಮನೆಯ ಮುಖ್ಯಸ್ಥ ಸ್ಥಾನದಿಂದ, ಸೆರೆಮನೆಯ ಮುಖ್ಯಸ್ಥನಾಗಿಯೂ ಅಲ್ಲಿಂದ ಅಖಂಡ ಐಗುಪ್ತದ ಮೇಲೆ ಮುಖ್ಯಸ್ಥನಾಗುತ್ತಾ ಹೋದನು. ಮಹಾದುರಂತಮಯ ಪರಿಸ್ಥಿತಿಗಳು ಹಾಗೆ ತೋರಿಬಂದರೂ, ದೈವಾಧಿಕಾರದ ಕಾರ್ಯಗಳು ಕಂಡುಬರುತ್ತದೆ ಎಂಬುದಕ್ಕೆ ಎಂತಹ ಪ್ರಬಲವಾದ ಚರಿತ್ರೆ.

`ದೈವಾನುಗ್ರಹದ ಸೂಚನೆಗಳು ಇಲ್ಲದೇ, ದೇವರೂ ಸಹ ಸುಮ್ಮನಿದ್ದಾನೆ ಎಂದು ಭಾವಿಸಬಹುದಾದ ಘಟನೆಗಳಲ್ಲಿಯೂ ನಾವು ದೇವರ ಮೇಲೆಯೇ ಭರವಸವಿಟ್ಟು ಆತನ ವಾಗ್ದಾನಗಳನ್ನೇ ಆತುಕೊಳ್ಳುವುದಕ್ಕೆ ಹೇಗೆ ಕಲಿತುಕೊಳ್ಳಬಹುದು?`