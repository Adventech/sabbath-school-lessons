---
title:  ಹೆಚ್ಚಿನ ಚಿಂತನೆ
date:   10/06/2022
---

ಎಲೆನ್ ಜಿ ವೈಟ್, "ಐಗುಪ್ತದಲ್ಲಿ ಯೋಸೇಫನು" ಪುಟಗಳು 213-223, "ಪ್ಯಾಟ್ರಯಾಕ್ಸ್ ಮತ್ತು ಪ್ರಾಫೆಟ್ಸ್", ಓದಿರಿ.

"ಬಹಳ ಎಳೆಯ ಪ್ರಾಯದಲ್ಲಿ, ಯೌವನಾವಸ್ಥೆಯಿಂದ ಪೌರುಷವಸ್ಥೆಗೆ ಕಾಲಿಡುವ ಕಾಲಗಳಲ್ಲಿ, ಯೋಸೇಫನು ಮತ್ತು ದಾನಿಯೇಲನು ತನ್ನ ಮನೆಯಿಂದ ಬೇರ್ಪಡಿಸಲ್ಪಟ್ಟು ಅನ್ಯದೇಶಗಳಿಗೆ ಸೆರೆಯಾಳುಗಳಾಗಿ ಒಯ್ಯಲ್ಪಟ್ಟನು. ವಿಶೇಷವಾಗಿ ಯೋಸೇಫನು ಶ್ರೇಯಸ್ಸಿನ ಮಹಾಬೆಳವಣಿಗೆಯಿಂದ ಬರುವ ಶೋಧನೆಗಳಿಗೆ ಸಿಲುಕಿದನು. ತನ್ನ ತಂದೆಯ ಮನೆಯಲ್ಲಿ ಸೌಮ್ಯ ಪೋಷಣೆಯ ಬಾಲಕ; ಪೊಟಿಫರನ ಮನೆಯಲ್ಲಿ ಗುಲಾಮ, ನಂತರ ಓರ್ವನಂಬುಗೆಯ ಒಡನಾಡಿ; ಕಾರ್ಯಗಳಲ್ಲಿ ಚತುರನು; ಕಲಿಕೆ, ಗಮನಿಸುವಿಕೆ, ಮತ್ತು ಮನುಷ್ಯರ ಸಂಪರ್ಕದಿಂದ ಹೊಂದಿದ ಶಿಕ್ಷಣ; ಫರೋಹನ ಕಾರಾಗೃಹದಲ್ಲಿ ರಾಜಕೀಯ ಖೈದಿ, ಬಿಡುಗಡೆಯ ಸೂಚನೆಯೂ ಅಥವಾ ಅಪರಾಧ ಖುಲಾಸೆಯ ನಿರೀಕ್ಷೆ ಇಲ್ಲದೆ ಅನ್ಯಾಯವಾಗಿ ದಂಡನೆ ಹೊಂದಿದವನೂ, ಮಹಾಸ೦ದಿಗ್ಧ ಕಾಲದಲ್ಲಿ ದೇಶದ ಮುಖ್ಯಸ್ಥನಾಗಿ ನೇಮಿಸಲ್ಪಟ್ಟರೂ- ತನ್ನ ಯಥಾರ್ಥತೆಯನ್ನು ಕಾಪಾಡಿಕೊಳ್ಳಲು ಅವನನ್ನು ಏನು ಬಲಪಡಿಸಿತು?...

"ತನ್ನ ಬಾಲ್ಯದಲ್ಲಿ ದೇವರನ್ನು ಪ್ರೀತಿಸಿ ಆತನಿಗೆ ಭಯಪಡಬೇಕೆಂದು ಯೋಸೇಫನು ಉಪದೇಶ ಹೊಂದಿದ್ದನು, ತನ್ನ ತಂದೆಯ ಗುಡಾರದಲ್ಲಿ ಆಗಾಗ್ಗೆ, ಆ ಸಿರಿಯ ದೇಶದ ನಕ್ಷತ್ರಗಳಡಿ, ಬೇತೇಲಿನ ರಾತ್ರಿ ಕನಸಿನ ವೃತ್ತಾಂತವನ್ನೂ, ಪರಲೋಕದಿಂದ ಭೂಮಿಯ ತನಕ ಇದ್ದ ಆ ನಿಚ್ಚಣಿಗೆ, ಅದರ ಮೇಲೆ ದೇವದೂತರ ಆರೋಹಣ ಅವರೋಹಣ, ಮತ್ತು ಯಾಕೋಬನಿಗೆ ಪರಲೋಕದ ಸಿಂಹಾಸನದ ಮೇಲಿಂದ ತನ್ನನ್ನೇ (ದೇವರು) ಪ್ರಕಟಿಸಿಕೊಂಡಾತನ ವಿಷಯಗಳನ್ನು ಹೇಳಿಕೊಡಲಾಗಿತ್ತು. ಯಶ್ಲೋಕ್ ಹೊಳೆಯ ಬದಿಯಲ್ಲಿ, ತಾನು ಪೋಷಿಸಿದ್ದ ಪಾಪಗಳನ್ನು ತ್ಯಜಿಸಿಬಿಟ್ಟಾಗ, ಯಾಕೋಬನು ಜಯಹೊಂದಿದವನಾಗಿ ನಿಂತದ್ದು ಮತ್ತು ದೇವರೊಂದಿಗೆ (ಗೆದ್ದ) ರಾಜಕುವರನೆಂಬ ಬಿರುದು ಹೊಂದಿದ ಕಥೆಗಳು ಆತನಿಗೆ ತಿಳಿಸಲ್ಪಟ್ಟಿದ್ದವು.

"ಕುರಿಕಾಯುವ ಹುಡುಗನಾಗಿ, ತನ್ನ ತಂದೆಯ ಕುರಿಗಳನ್ನು ಸಲಹುತ್ತಾ ಇದ, ಯೋಸೇಫನ ಶುದ್ಧ ಹಾಗೂ ಸಾಧಾರಣ ಜೀವನವು ದೈಹಿಕ ಹಾಗೂ ಮಾನಸಿಕ ಸಾಮರ್ಥಗಳ ಬೆಳವಣಿಗೆಗೆ ಸಹಕಾರಿಯಾಗಿತ್ತು. ಪ್ರಕೃತಿಯ ಮೂಲಕ ದೇವರೊಂದಿಗೆ ಸಂಬಂಧ ಮತ್ತು ತಂದೆಗಳಿಂದ ಮಕ್ಕಳಿಗೆ ಪವಿತ್ರ ಹೊಣೆಯಾಗಿ ಹರಿದುಬಂದು ಮಹಾಸತ್ಯಗಳನ್ನು ಕಲಿಯುವುದರ ಮೂಲಕ ಆತನು ಮನಸ್ಸಿನ ಸಾಮರ್ಥ ಹಾಗೂ ನಿಯಮಗಳಿಗೆ ಸ್ಥಿರವಾಗಿರುವುದನ್ನು ಗಳಿಸಿಕೊಂಡಿದ್ದನು.

"ತನ್ನ ಜೀವನದ ಸಂದಿಗ್ಧದಲ್ಲಿ, ಕಾನಾನಿನ ತನ್ನ ಬಾಲ್ಯದ ಮನೆಯಿಂದ ಐಗುಪ್ತದಲ್ಲಿ ಕಾದಿದ್ದ ಆ ಗುಲಾಮತನದೆಡೆಗೆ ಮಾಡುತ್ತಿರುವ ಈ ಘೋರ ಪ್ರಯಾಣದ ಕಾಲದಲ್ಲಿ, ತನ್ನ ಮನೆಯವರ ಗುಡಾರಗಳನ್ನು ಮರೆ ಮಾಡಿದ್ದ ಆ ಬೆಟ್ಟಗಳನ್ನು ಕೊನೆಯ ಬಾರಿ ನೋಡುತ್ತಾ, ಯೋಸೇಫನು ತನ್ನ ತಂದೆಯ ದೇವರನ್ನು ಜ್ಞಾಪಿಸಿಕೊಂಡನು. ತನ್ನ ಬಾಲ್ಯದಲ್ಲಿ ಕಲಿತ ಪಾಠಗಳನ್ನು ಜ್ಞಾಪಿಸಿಕೊಂಡು, ಪರಲೋಕದ ರಾಜನಿಗೇ ಅಧೀನನಾದವನಾಗಿಯೇ ಇರುವಂತೆ ನಿತ್ಯಕ್ಕೂ ವರ್ತಿಸಿ, ತನ್ನ ಬದ್ಧತೆಯನ್ನು ಪ್ರಮಾಣೀಕರಿಸಬೇಕೆಂದು ದೃಢಸಂಕಲ್ಪ ಮಾಡುತ್ತಾ ಆತನ ಆತ್ಮವು ರೋಮಾಂಚನಗೊಂಡಿತು" ಎಲೆನ್ ಜಿ ವೈಟ್, ಎಡ್ಯುಕೇಶನ್, ಪುಟ 51, 52.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯೋಸೇಫನನ್ನು ದಾನಿಯೇಲ ಹಾಗೂ ಯೇಸುವಿನೊಂದಿಗೆ ಹೋಲಿಸಿರಿ. ಇರುವ ಸಮಾನ ಅಂಶಗಳೇನು? ಯೋಸೇಫ ಮತ್ತು ದಾನಿಯೇಲನು ತಮ್ಮ ಸ್ವಂತ ರೀತಿಯಲ್ಲಿ ಯೇಸು ಹೇಗಿರಬಹುದೆಂದು ಹೇಗೆ ತೋರಿಸಿಕೊಟ್ಟರು?`

`2. ಗುರುವಾರದ ಅಂತ್ಯದಲ್ಲಿ ಕೇಳಲಾದ ಪ್ರಶ್ನೆಯ ಕುರಿತು ಚರ್ಚಿಸಿ, ಯೋಸೇಫನಿಗೆ ಅಂತ್ಯದಲ್ಲಿ ಎಲ್ಲವೂ ಒಳ್ಳೆಯದಾಗಿ ಪರಿಣಮಿಸಿದಂತೆ ನಮಗೆ ಆಗದಿದ್ದರೂ, ದೇವರಲ್ಲಿ ಭರವಸವಿಡಲು ಹೇಗೆ ಕಲಿಯಬಹುದು?`