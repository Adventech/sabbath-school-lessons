---
title:  ಯೋಸೇಫನ ಮೇಲೆ ದಾಳಿ
date:   06/06/2022
---

ನಂತರದ ಘಟನೆಗಳು ಎಷ್ಟು ಭಯಾನಕವಾಗಿದ್ದರು, ಅವುಗಳನ್ನು ಅರ್ಥ ಮಾಡಿಕೊಳ್ಳುವುದು ಕಷ್ಟವೇನಲ್ಲ. ನಿಮ್ಮನ್ನು ದ್ವೇಷಿಸುವ ಒಬ್ಬರೊಟ್ಟಿಗಿರುವುದು, ಮತ್ತು ಅವರೂ ಸಂಬಂಧಿಗಳಾಗಿದ್ದರೆ, ಈಗಲೋ ಮುಂದೆಂದೋ ತಪ್ಪಿಸಿಕೊಳ್ಳಲಾಗದ ತೊಂದರೆಗೆ ನಡೆಸುವುದು ಮತ್ತು ಹಾಗೆಯೇ ಆಯಿತು.

`ಆದಿಕಾಂಡ 37:12-36ನ್ನು ಓದಿರಿ. ಪರಿವರ್ತನೆಯಾಗದ ಹೃದಯಗಳು ಹೇಗೆ ಅಪಾಯಕಾರಿಯೂ ದುಷ್ಟವೂ ಆಗಿರುತ್ತದೆಂದು ಮತ್ತು ಅದು ನಮ್ಮನ್ನು ಎಂತಹ ಕೃತ್ಯಗಳಿಗೆ ನಡಿಸಬಹುದು ಎಂಬುದನ್ನು ಇದು ಹೇಗೆ ನಮಗೆ ತಿಳಿಸುತ್ತದೆ?`

ದೇವರ ದಯೆಯು ಯೋಸೇಫನ ಮೇಲೆ ಇದ್ದದ್ದರಿಂದ (ಅ.ಕೃ. 7:9). ಆತನ ಅಣ್ಣಂದಿರು ಹೊಟ್ಟೆಕಿಚ್ಚು ಪಟ್ಟರು; ದೇವರ ದಯೆ ಇದ್ದದ್ದು ಮುಂದಿನ ಪ್ರತಿ ಹೆಜ್ಜೆಯಲ್ಲೂ ಕಾಣಬಹುದು. ಯೋಸೇಫನು ಅಡವಿಯಲ್ಲಿ ದಾರಿತಪ್ಪಲು ಓರ್ವ ಪುರುಷನು ಕಂಡು ಅವನಿಗೆ ಮಾರ್ಗ ತೋರಿದನು (ಆದಿ 37:15). ಯೋಸೇಫನನ್ನು ಸಹೋದರರು ಕೊಲ್ಲಬೇಕೆಂದಿದ್ದಾಗ, ರೂಬೇನನು ತಡೆದು, ಅವನನ್ನು ಗುಂಡಿಯಲ್ಲಿ ಹಾಕಲು ಹೇಳಿದನು (ಆದಿ 37:20-22).

ತನ್ನ ಸ್ವಂತ ಮನೆಯವರಿಂದಲೇ ವ್ಯಕ್ತಗೊಳ್ಳುವ ಈ ಪರಿಯ ದ್ವೇಷವನ್ನು ಕಲ್ಪಿಸಿಕೊಳ್ಳುವುದು ತುಸು ಕಷ್ಟವೇ. ಈ ಬಗೆಯ ಪಾತಕತನವನ್ನು ಮಾಡಲು ಆ ಯುವಕರಿಗೆ ಹೇಗೆ ಸಾಧ್ಯವಾದೀತು? ಇದರಿಂದ ತಮ್ಮ ತಂದೆಗೆ ಏನಾಗಬಹುದೆಂದು, ಸ್ವಲ್ಪವಾದರೂ, ಚಿಂತಿಸಲಿಲ್ಲವೇ? ತಮ್ಮ ತಂದೆಯು ಯೋಸೇಫನನ್ನು ಹೆಚ್ಚು ಪ್ರೀತಿಮಾಡಿದ ಕಾರಣ ಆತನ ಮೇಲೆ ಯಾವುದೇ ಅಸಮಾಧಾನವಿದ್ದರೂ ಇಂತಹದ್ದನ್ನು ಅವನೊಬ್ಬನ ಮಗನಿಗೆ ಹೀಗೆ ಮಾಡುವುದು ಹೀನವೇ. ಮನುಷ್ಯರು ಎಷ್ಟು ದುಷ್ಟರಾಗಿರಬಹುದು ಎಂಬುದಕ್ಕೆ ಎಂತಹ ಬಲವಾದ ಸಾಕ್ಷಿ.

(ಆತನನ್ನು ಗುಂಡಿಗೆ ಹಾಕಿ ಊಟಕ್ಕೆ ಕೂತ ನಂತರ) "ಅವರಲ್ಲಿ (ಸಹೋದರಲ್ಲಿ) ಕೆಲವರು ಇಂತಹ ಸಮಾಧಾನದ ಬಗ್ಗೆ ರೇಗಿದರು; ಸೇಡು ತೀರಿಸಿಕೊಳ್ಳುವುದರಿಂದ ಹೊಂದ ಬಯಸಿದ್ದಷ್ಟು ಸಮಾಧಾನವನ್ನು ಅವರು ಕಂಡುಕೊಳ್ಳಲಿಲ್ಲ. ತಕ್ಷಣ ಒಂದು ಪ್ರಯಾಣಿಕರ ಗುಂಪು ಹತ್ತಿರ ಬರುತ್ತಿರುವುದು ಕಾಣಿಸುತ್ತದೆ. ಅದು ಯೋರ್ದಾನಿನ ಆಚೆಯಿಂದ ಬಂದು ತಮ್ಮ ಒಂಟೆಗಳ ಮೇಲೆ ಹಾಲುಮಡ್ಡಿ, ಸುಗಂಧತೈಲ ಮತ್ತಿತರ ಪದಾರ್ಥಗಳನ್ನು ಹೇರಿಕೊಂಡು ಐಗುಪ್ತದೆಡೆಗೆ ಹೋಗುತ್ತಿದ್ದ ಇಷ್ಮಾಯೇಲರ ಗುಂಪು, ಆಗ ಯೆಹೂದನು ತಮ್ಮ ತಮ್ಮನನ್ನು ಸಾಯುವುದಕ್ಕೆ ಬಿಡುವ ಬದಲು ಈ ಅನ್ಯಜನಾಂಗದ ವ್ಯಾಪಾರಸ್ಥರಿಗೆ ಮಾರಿಬಿಡುವ ಸಲಹೆ ಕೊಟ್ಟನು. ಹೀಗೆ ಅವನು (ಯೋಸೇಫನು) ತಮ್ಮ ಮಧ್ಯದಿಂದ ತೆಗೆದುಹಾಕಲ್ಪಟ್ಟರೂ, ಅವನನ್ನು ಕೊಂದ ರಕ್ತಾಪರಾಧವು ಅವರ ಮೇಲಿರುವುದಿಲ್ಲ" ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್‌, ಪುಟ 279.

ಅವನನ್ನು ಕೊಲ್ಲಬೇಕೆಂದು ಗುಂಡಿಯಲ್ಲಿ ಹಾಕಿದ್ದರೂ, ಯೆಹೂದ್ಯನು, ಆ ಒಂಟೆಯ ಮೇಲಿನ ಪ್ರಯಾಣಿಕರಿಗೆ ಮಾರುವ ಬಗ್ಗೆ ಸಹೋದರರಿಗೆ ಹೇಳುವನು (ಆದಿ 37:26,27), ಮಿದ್ಯಾನರಿಗೆ ಮಾರಲ್ಪಟ್ಟ ಯೋಸೇಫನನ್ನು ಅವರು ಐಗುಪ್ತದಲ್ಲಿ ಇನ್ನೊಬ್ಬನಿಗೆ ಮಾರಿಬಿಡುತ್ತಾರೆ (ಆದಿ 37:28,36), ಮುಂದೆ ಆತನಿಗೆ ಒಳ್ಳೆಯದಾಯಿತು.

`ನಮ್ಮ ಸ್ವಭಾವದ ವಿಶಿಷ್ಟ ಲಕ್ಷಣಗಳು, ನಮ್ಮಲ್ಲಿ ನಾವು ಮಾಡಬಹುದೆಂದು ನೆನೆಸದಿರುವ ಕೃತ್ಯವನ್ನು, ಜೀವನದ ಯಾವುದೋ ಒಂದು ಘಟ್ಟದಲ್ಲಿ ಮಾಡಿಬಿಡುವುದರಲ್ಲಿ ತೋರಿಬರುವ ಮುನ್ನವೇ, ಅವುಗಳನ್ನು ಬದಲು ಮಾಡುವಂತೆ ದೇವರ ಬಲವನ್ನು ಬೇಡಿಕೊಳ್ಳುವುದು ಎಷ್ಟು ಪ್ರಮುಖವಾದದ್ದು?`