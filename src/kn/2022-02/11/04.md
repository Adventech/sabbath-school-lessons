---
title:  ಯೆಹೂದ್ಯನು ಮತ್ತು ತಾಮರಗಳು
date:   07/06/2022
---

ಇಲ್ಲಿ ತಾಮರಳ ವಿಷಯವು ಅಪಥ್ಯವೇನಲ್ಲ. ಯೋಸೇಫನನ್ನು ಐಗುಪ್ತದಲ್ಲಿ ಮಾರಿಬಿಟ್ಟ ನಂತರ (ಆದಿಕಾಂಡ 38:1) ಕಾಲಕ್ರಮಾನುಸಾರ ಈ ಘಟನೆ ನಡೆಯುತ್ತದೆ. ಮತ್ತು ಇದಕ್ಕೆ ಇಂಬುಕೊಡುವ ಹಾಗೆ, ಯೆಹೂದ್ಯನು ತನ್ನ ಸಹೋದರರನ್ನು ಬಿಟ್ಟುಹೋದದ್ದು, ಅವನಿಗೆ ತನ್ನ ಸಹೋದರರೊಂದಿಗೆ ಒಮ್ಮತವಿರಲಿಲ್ಲ ಎಂಬುದು ತಿಳಿಯಬಹುದಾಗಿದೆ ಮತ್ತು ಈ ಅಧ್ಯಾಯವು ಹಿಂದಿನ ಅಧ್ಯಾಯದಂತೆ ಬಹಳಷ್ಟು ಬಾರಿ ಅದೇ ಬಗೆಯ ಪದಗಳು ಮತ್ತು ಅಂತರ್ಭಾವಗಳನ್ನು ಒಳಗೊಂಡಿರುವುದರಿಂದ, ಅದೇ ರೀತಿಯ ತತ್ವಪಾಠಗಳನ್ನು ಹೊದ್ದುಕೊಂಡಿದೆ; ಒಂದು ದುಷ್ಟಕಾರ್ಯವನ್ನು ರಕ್ಷಣೆಗೆ ಹೊಂದಿಕೊಂಡ ಒಂದು ಸಷ್ಟವಾದ ಘಟನೆಗೆ ತಿರುಗಿಸಲ್ಪಡುವುದು.

`ಆದಿಕಾಂಡ 38ನ್ನು ಓದಿರಿ, ಯೆಹೂದ್ಯನ ನಡತೆಯನ್ನು ಕಾನಾನ್ಯಳಾದ ತಾಮರಳೊಂದಿಗೆ ಹೋಲಿಸಿರಿ. ಈ ಈರ್ವರಲ್ಲಿ, ಯಾರು ಹೆಚ್ಚು ನೀತಿವಂತರು, ಮತ್ತು ಯಾಕೆ?`

ಯೆಹೂದ್ಯನು ಓರ್ವ ಕಾನಾನ್ಯ ಸ್ತ್ರೀಯನ್ನು ಮದುವೆ ಮಾಡಿಕೊಂಡು ಆಕೆಯಿಂದ ಏರ, ಓನಾನ ಮತ್ತು ಶೇಲಹ ಎಂಬ ಮೂವರು ಗಂಡುಮಕ್ಕಳನ್ನು ಪಡೆದನು. ಯೆಹೂದ್ಯನು ಚೊಚ್ಚಲ ಮಗ ಏರನಿಗೆ ತಾಮರಳನ್ನು ಹೆಂಡತಿಯಾಗಿ ಕೊಟ್ಟು ತನ್ನ ವಂಶವು ಮುಂದುವರಿಯಲು ಅನುವು ಮಾಡುತ್ತಾನೆ. ಆದರೆ ಅವರ ದುಷ್ಟತನದ ನಿಮಿತ್ತ ದೇವರು ಏರನನ್ನು ಮತ್ತು ಓನಾನನ್ನು ಕೊಂದದ್ದರಿಂದ, ಯೆಹೂದ್ಯನು ಅವಳಿಗೆ ತನ್ನ ಕೊನೆಯ ಮಗ ಶೇಲಹನನ್ನು ಮದುವೆ ಮಾಡುವ ಮಾತುಕೊಡುತ್ತಾನೆ.

ಸ್ವಲ್ಪ ಸಮಯದ ನಂತರ, ಯೆಹೂದನು ತಾನು ಕೊಟ್ಟ ಮಾತನ್ನು ಮರೆತು, ತನ್ನ ಹೆಂಡತಿಯ ಅಗಲಿಕೆಯ ನೋವನ್ನು ಮರೆಯಲು ಪ್ರಯತ್ನಿಸುತ್ತಿರುವಾಗ, ತಾಮರಳು ತನಗೆ ಆತನು ಕೊಟ್ಟ ಮಾತನ್ನು ಒತ್ತಾಯಪೂರ್ವಕವಾಗಿ ನೆರವೇರಿಸಿಕೊಳ್ಳಲು ಓರ್ವ ವೇಶೈಯ ಹಾಗೆ ನಡೆದಳು. ವೇಶೈಗೆ ತೆರಬೇಕಾದ ಹಣವಿಲ್ಲದಿರಲು, ಆಕೆಯ ಗುರುತು ತಿಳಿಯದ ಯೆಹೂದನು, ತನ್ನ ಮಂದೆಯಿಂದ ಒಂದು ಆಡನ್ನು ಕಳುಹಿಸಿಕೊಡಲು ಒಪ್ಪುವನು.

ತಾನು ಕೊಡಬೇಕಾದ ಮಾತಿಗೆ ಖಾತರಿಯಾಗಿ ತನ್ನ ಮುದ್ರೆ, ದಾರ ಮತ್ತು ಕೈಕೋಲನ್ನು ಒತ್ತೆ ಇಡಲು ಕೇಳುವಳು. ಇಂತಹ ಭೇಟಿಯಿಂದ ತಾಮರಳು ಗರ್ಭಿಣಿಯಾದಳು. ಯೆಹೂದನು ಆಕೆಯು ಗರ್ಭಧರಿಸಿರುವುದರಿಂದ ವೇಶ್ಯಯಾಗಿದ್ದಾಳೆ ಎಂದು ಆಪಾದಿಸಿದಾಗ, ಅವನಿಗೆ ಆತನ, ಮುದ್ರೆ, ದಾರ ಮತ್ತು ಕೈಕೋಲನ್ನು ತೋರಿಸುವಳು. ಯೆಹೂದನಿಗೆ ತನ್ನ ತಪ್ಪು ಅರಿವಾಗಿ ಕ್ಷಮೆ ಬೇಡುವನು.

ಈ ನೀಚಕಥೆಯ ಅಂತ್ಯದಲ್ಲಿ 'ಪೆರೆಚ್' ಅಂದರೆ 'ಛೇದಿಸಿಕೊಂಡು ಬಂದದ್ದು ಎಂಬರ್ಥದ ಹೆಸರಿನ ಮಗನು ಹುಟ್ಟಿದನು. ಇವನು ಯಾಕೋಬನ ಹಾಗೆಯೇ ಎರಡನೆಯವನಾಗಿ ಹುಟ್ಟಿದರೂ, ಮೊದಲಿನವನಾದನು ಮತ್ತು ದಾವೀದನ ಪೂರ್ವಜನೆಂದು ರಕ್ಷಣೆಯ ಚರಿತ್ರೆಯಲ್ಲಿ ಹೆಸರಿಸಿದೆ (ರೂತಳು 4:18-22), ಮತ್ತು ಯೇಸುಕ್ರಿಸ್ತನ ವಂಶಾವಳಿಯಲ್ಲಿದೆ (ಮತ್ತಾಯ 1:3). ತಾಮರಳು ನಾಲ್ಕು ಸ್ತ್ರೀಯರಲ್ಲಿ ಮೊದಲಿಗಳಾದಳು- ರಾಹಾಬಳು (ಮತ್ತಾಯ 1:5), ರೂತಳು (ಮತ್ತಾಯ 1:5,6) ಮತ್ತು ಉರೀಯನ ಹೆಂಡತಿ (ಮತ್ತಾಯ 1:6) ಎಂಬುವರು ಆಕೆಯ ನಂತರ ಕ್ರಮಾನುಸಾರ ಕ್ರಿಸ್ತನ ತಾಯಿಯಾದ ಮರಿಯಳ ಪೂರ್ವದಲ್ಲಿ ಕಾಣಬರುತ್ತಾರೆ.

ಈ ಕಥೆಯಿಂದ ಒಂದು ಪಾಠವನ್ನು ನಾವು ಹೊಂದುವೆವು; ಹೇಗೆ ತಾಮರಳನ್ನು ದೇವರು ತನ್ನ ಕೃಪೆಯಿಂದ ಕೆಟ್ಟದ್ದನ್ನು ಒಳ್ಳೆಯದಕ್ಕೆ ತಿರುಗಿಸಿದ ಹಾಗೆಯೇ, ನಮ್ಮನ್ನೂ ಸಹ ಯೇಸುವಿನ ಶಿಲುಬೆಯ ಮೂಲಕ ರಕ್ಷಿಸುವನು ಮತ್ತು ಯೋಸೇಫನ ವಿಷಯದಲ್ಲಿ ಬಂದ ತೊಂದರೆಗಳನ್ನು ಯಾಕೋಬನ ಮತ್ತವನ ಮಕ್ಕಳನ್ನು ರಕ್ಷಿಸಲು ತಿರುಗಿಸಿದನು.