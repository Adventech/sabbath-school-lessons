---
title:  ಕುಟುಂಬದ ಸೌಭಾಗ್ಯವು
date:   25/05/2022
---

ಯಾಕೋಬನಿಗೆ ತನ್ನ ಕೊನೆಯ ಏಳುವರುಷಗಳ ಪರದೇಶ ವಾಸವು ಬಹಳ ಪ್ರಯಾಸವಾಗಿದ್ದರೂ ಬಹಳ ಫಲಕಾರಿ ವರುಷಗಳಾಗಿದ್ದವು. ಅಷ್ಟರಲ್ಲಿ ಯಾಕೋಬನು ದೇವಜನರು 12 ಮೂಲಪಿತೃಗಳಲ್ಲಿ 11 ಮಂದಿಗೆ ಜನ್ಮದಾತನಾಗುತ್ತಾನೆ.

ಕಥೆಯ ಈ ಭಾಗವು ಯಾಕೋಬನ ಚರಿತ್ರೆಯ ಪ್ರಧಾನ ಕಾಲಘಟ್ಟವಾಗಿದೆ (ಆದಿಕಾಂಡ 25:19 ರಿಂದ 35:26) ಮತ್ತು ಅದರ ಪ್ರಾರಂಭ ಹಾಗು ಅಂತ್ಯದಲ್ಲಿ ದೇವರು "ಆಕೆಯ ಗರ್ಭವನ್ನು ತೆರೆದನು" ಎಂದು ಲೇಯಳ (ಆದಿ 29:31) ಮತ್ತು ರಾಹೇಳ (ಆದಿ 30:22) ವಿಷಯದಲ್ಲಿ ಹೇಳುವ ಬಹಳ ಪ್ರಮುಖ ಉಕ್ತಿಯನ್ನು ಹೊಂದಿದೆ. ಹುಟ್ಟಿನ ಪ್ರತಿ ಸಂದರ್ಭದಲ್ಲಿಯೂ ಈ ಮಾತು ಇದೆ; ಅಂದರೆ ಇಲ್ಲಿ ಆದ ಪ್ರತಿಹುಟ್ಟು ದೇವರ ಅದ್ಭುತ ಕಾರ್ಯದ ಫಲವೇ ಆಗಿದೆ.

`ಆದಿಕಾಂಡ 29:31 ರಿಂದ 30:22 ರವರೆಗೆ ಓದಿರಿ. ಇಲ್ಲಿ ನಡೆದ ವಿಷಯವನ್ನು ನಾವು ಇಂದು ಹೇಗೆ ಅರ್ಥಮಾಡಿಕೊಳ್ಳಬೇಕು?`

ದೇವರು ಲೇಯಳ ಗರ್ಭವನ್ನು ತೆರೆದಾಗ ರೂಬೇನನು ಜನಿಸುತ್ತಾನೆ. ಆತನ ಹೆಸರಿನ ಮೂಲಪದ, Ra'ah (ರಾಹ); ಹಾಗೆಂದರೆ '' ನೋಡು"ವನು. ಯಾಕೆಂದರೆ ಲೇಯಳು ಯಾಕೋಬನ ಪ್ರೀತಿಯನ್ನು ಹೊಂದದೇ ಇದ್ದದನ್ನು ದೇವರು "ನೋಡಿ" ತನಗಾದ ನೋವು ಹಾಗೂ ಯಾತನೆಗೆ ತಕ್ಕ ಪರಿಹಾರವಾಗಿ ಆ ಮಗು ಕೊಡಲಾಗಿತ್ತು.

ಮತ್ತೆ, ಸಿಮೆಯೋನ್ ಎಂಬ ಹೆಸರನ್ನು ಇನ್ನೊಬ್ಬನಿಗೆ ಕೊಟ್ಟಳು. ಆ ಪದದ ಮೂಲಧಾತು 'ಶಮ' (Shama) ಅಂದರೆ "ಕೇಳಿಸಿಕೊಳ್ಳುವುದು" ಅಂದರೆ ದೇವರು ತನಗಾದ ತೀವ್ರ ಅವಮಾನ ಹಾಗೂ ನೋವುಗಳನ್ನು ಕೇಳಿಸಿಕೊಂಡು ತನ್ನ ಮೇಲೆಯೂ ಸಹ ಹಾಗರಳಿಗೆ ದಯೆ ತೋರಿಸಿದಂತೆಯೇ ತೋರಿದ್ದಾನೆ ಎಂದು ಸಮಾಧಾನ ಪಟ್ಟಳು.

ಲೇಯಳ ಮಗ "ಸಿಮೆಯೋನ್" ಎಂಬುದು ಹಾಗರಳ ಮಗ ಇಷ್ಮಾಯೇಲಿನ ಹೆಸರಿನ ಮೂಲಪದ "ದೇವರು ಕೇಳುವವನು' ಎಂಬುದನ್ನು ಮೂರ್ಧನಿಸುತ್ತದೆ (ಆದಿ 16:11). ಲೇಯಳು ತನ್ನ ಕೊನೆಯ ಪುತ್ರನಿಗೆ ಜನ್ಮಕೊಟ್ಟಾಗ, "ಯೆಹೂದಾ" ಎಂದು ಹೆಸರಿಟ್ಟಳು. ಹಾಗೆಂದರೆ, "ಸ್ತೋತ್ರ" ಎಂಬರ್ಥ ಹೊಂದಿದೆ. ಲೇಯಳು ತನ್ನ ನೋವು ಅಥವಾ ದೊರಕಿದ ಆಶೀರ್ವಾದದ ಬಗ್ಗೆ ನೆನೆಸದೇ, ದೇವರನ್ನೇ ದೃಷ್ಟಿಸುತ್ತಾ ಆತನ ಕೃಪೆಗಾಗಿ ದೇವರನ್ನು ಕೊಂಡಾಡಿದಳು.

ವಿಪರ್ಯಾಸವೆಂಬಂತೆ, ಲೇಯಳು ಮುಂದೆ ಜನ್ಮ ಕೊಡಲಾರದವಳಾದಾಗ, ದೇವರು ರಾಹೇಲಳನ್ನು "ಜ್ಞಾಪಿಸಿಕೊಂಡು ಆಕೆಯ ಗರ್ಭವನ್ನು ತೆರೆದನು (ಆದಿ 30:22). ಪ್ರೀತಿಪಾತ್ರಳಾದ ರಾಹೇಲಳು ತನ್ನ ಮದುವೆಯ ನಂತರ 7 ವರುಷಗಳು ಕಾಯಬೇಕಾಯಿತು. ಆಮೇಲೆ ಯಾಕೋಬನಿಗೆ ತನ್ನ ಮೊದಲ ಮಗನನ್ನು ಹೆತ್ತಳು (ಆದಿಕಾಂಡ 29:18,27 ಮತ್ತು 30:25). ಆ ಮಗುವಿಗೆ "ಯೋಸೇಫ" ಅಂದರೆ ದೇವರು "ತನ್ನ ನಿಂದೆಯನ್ನು ತೆಗೆದುಹಾಕಿದನು" (ಆಸಫ್) ಮತ್ತು (ಯಾಸಫ್) "ಮತ್ತೊಂದು ಮಗನನ್ನು ಕೊಡುವನು" ಎಂಬುದನ್ನು ಸೂಚಿಸುತ್ತವೆ. ಈ ಸನ್ನಿವೇಶಗಳು ಎಷ್ಟೇ ವಕ್ರಗೊಂಡಿದ್ದರೂ, ಅದನ್ನೂ ಸಹ ದೇವರು ಅವುಗಳನ್ನು ಮನ್ನಿಸದಿದ್ದರೂ, ಅಬ್ರಹಾಮನ ಸಂತತಿ (ಬೀಜದ) ಮೂಲಕ ಒಂದು ಜನಾಂಗವನ್ನು ಉಂಟು ಮಾಡಲು ಅವುಗಳನ್ನು ಬಳಸಿಕೊಂಡನು.

`ಈ ಘಟನೆಗಳ ಮೂಲಕ ದೇವರು ತನ್ನ ಉದ್ದೇಶಗಳನ್ನು ಪರಲೋಕದಲ್ಲಿ ಮತ್ತು ಭೂಲೋಕಗಳಲ್ಲಿ ಪೂರೈಸುವನು- ಅದೂ ಮಾನವರ ದೋಷ ಹಾಗು ಕೊರತೆಗಳ ನಡುವೆಯೇ ಎಂದು ಹೇಗೆ ತೋರಿಸುತ್ತವೆ?`