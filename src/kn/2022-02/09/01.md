---
title:  ಮೋಸಗಾರ ಯಾಕೊಬ
date:   21/05/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆದಿಕಾಂಡ 25:21-34, ಆದಿಕಾಂಡ 28:10-22, 11:1-9, 29:1-30, 30:25-32. > <p>ಸ್ಮರಣವಾಕ್ಯ</p>
> "ಮತ್ತು ಏಸಾವನು ಅವನಿಗೆ, ಯಾಕೋಬನೆಂಬ ಹೆಸರು ಅವನಿಗೆ ಸರಿಯಾಗಿದೆ ಅಲ್ಲವೇ? ಈ ಎರಡು ಸಾರಿ ನನ್ನನ್ನು ವಂಚಿಸಿರುವನು. ನನ್ನ ಚೊಚ್ಚಲುತನದ ಹಕ್ಕನ್ನು ಅಪಹರಿಸಿದನು; ಈಗ, ಇಗೋ ನನ್ನ ಆಶೀರ್ವಾದವನ್ನೂ ತೆಗೆದುಕೊಂಡನು ಎಂದು ಹೇಳಿ ತನ್ನ ತಂದೆಗೆ- ನನಗೋಸ್ಕರ ನಿನ್ನಲ್ಲಿ ಒಂದು ಆಶೀರ್ವಾದವು ಇರುವುದಿಲ್ಲವೋ?" ಎಂದನು" (ಆದಿಕಾಂಡ 27:36).

ವಾಗ್ದಾನದ ಸಂತತಿ (ಕ್ರಿಸ್ತನು)ಯ ಪೂರ್ವಜ ಹಾಗೂ ಅದ್ಭುತದ ಶಿಶುವಾಗಿ ಜನಿಸಿದ ಇಸಾಕನ ಮುಂದುವರಿದ ವಂಶಾವಳಿಯ ಚರಿತ್ರೆಯನ್ನು ನಾವು ಈಗ ನೋಡುವ, ಈ ಕಥೆಯ ಉತ್ತಮ ಬಗೆಯಲ್ಲಿ ಆರಂಭಗೊಳ್ಳದು. ತನ್ನ ಮಗ ಯಾಕೋಬನಲ್ಲಿದ್ದ ದೋಷದ ಸ್ವಭಾವವು ಚೊಚ್ಚಲುತನದ ಹಕ್ಕು ಮತ್ತು ತದನಂತರ ಇಸಾಕನಿಂದ ಹೊಂದಬೇಕಾದ ಆಶೀರ್ವಾದದ ಹಕ್ಕಿನ ವಿಷಯದಲ್ಲಿ ಈ ಇಬ್ಬರು ಸೋದರರ ನಡುವೆ ಬಂದ ಕಲಹದಲ್ಲಿ ತೋರಿಬರುತ್ತದೆ (ಆದಿ 25:27-34; ಆದಿ 27).

ಯಾಕೋಬನು ತನ್ನ ತಂದೆಗೆ ಮೋಸಮಾಡಿ, ತನ್ನ ಸಹೋದರನಿಂದ ಆಶೀರ್ವಾದವನ್ನು ಕದ್ದುಕೊಂಡದ್ದರಿಂದ, ಆತನು ತನ್ನ ಜೀವ ಉಳಿಸಿಕೊಳ್ಳುವುದಕ್ಕಾಗಿ ಓಡಿಹೋಗಬೇಕಾಯಿತು. ಆ ದೇಶಾಂತರದಲ್ಲಿ ದೇವರು ಆತನನ್ನು ಬೇಟೇಲಿನಲ್ಲಿ ಎದುರುಗೊಳ್ಳುವನು (ಆದಿ 28:10-22). ಅಲ್ಲಿಂದಾಚೆ ಆ ಮೋಸಗಾರನಾದ ಯಾಕೋಬನು ತಾನೇ ಸ್ವಲ್ಪ ಮೋಸ ಅನುಭವಿಸುತ್ತಾನೆ. ತಾನು ಪ್ರೀತಿಸುವ ರಾಹೇಲಳ ಬದಲಾಗಿ (ಆದಿ 29), ಹಿರಿಯ ಸಹೋದರಿ ಲೇಯಳನ್ನು ಯಾಕೋಬನಿಗೆ ಕೊಡಲಾಗುತ್ತದೆ. ಮತ್ತು ಆತನು ತನ್ನ ಹೆಂಡತಿಯರನ್ನು ಪಡೆಯಲಿಕ್ಕೆ 14 ವರುಷಗಳು ದುಡಿಯಬೇಕಾಗುತ್ತದೆ.

ಆದಾಗ್ಯೂ, ಯಾಕೋಬನು ಸಹ ದೇವರ ಆಶೀರ್ವಾದವನ್ನು ಅನುಭವಿಸಿದನು. ಅದೇ ಸಂದೇಶದಲ್ಲಿ 11 ಮಕ್ಕಳನ್ನು ಪಡೆದನು ಮತ್ತು ದೇವರು ಆತನ ಆಸ್ತಿಯನ್ನು ವೃದ್ಧಿಮಾಡಿದನು.

ಹೀಗೆ, ಈಕಥೆಯಲ್ಲಿ ಏನೆಲ್ಲಾ ನಾವು ನೋಡಿದರೂ, ದೇವರು ಹೇಗೆ ತನ್ನ ಒಡಂಬಡಿಕೆಯ ವಾಗ್ದಾನವನ್ನು ಒಂದಲ್ಲ ಒಂದು ರೀತಿಯಲ್ಲಿ, ಜನರು ತಪ್ಪಿಸಿದಾಗ್ಯೂ, ನೆರವೇರಿಸುವುದನ್ನು ನೋಡುತ್ತೇವೆ.

_ಈ ವಾರದ ಪಾಠವನ್ನು ಮೇ 28ರ ಸಬ್ಬತ್ತಿಗೆ ಅಧ್ಯಯನ ಮಾಡಿರಿ ಮತ್ತು ಸಿದ್ಧಪಡಿಸಿಕೊಳ್ಳಿರಿ._