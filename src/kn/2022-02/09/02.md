---
title:  ಯಾಕೋಬನು ಮತ್ತು ಏಸಾವನು
date:   22/05/2022
---

`ಆದಿಕಾಂಡ 25:21-34ನ್ನು ಓದಿರಿ. ಏಸಾವ ಮತ್ತು ಯಾಕೋಬರ ವ್ಯಕ್ತಿತ್ವಗಳನ್ನು ಹೋಲಿಸಿರಿ. ಯಾಕೋಬನ ಯಾವ ಸ್ವಭಾವಗಳು ಆತನು ಇಸಾಕನ ಆಶೀರ್ವಾದವನ್ನು ಪಡೆಯಲು ಯೋಗ್ಯನಾಗಿದ್ದನು?`

ಈಗಾಗಲೇ, ತಮ್ಮ ತಾಯಿಯ ಗರ್ಭದಿಂದಲೇ ಯಾಕೋಬ ಮತ್ತು ಏಸಾವರು ವಿಭಿನ್ನರು ಮತ್ತು ಪರಸ್ಪರ ಹೋರಾಟ ಮಾಡುವರು ಎಂದು ನಾವು ತಿಳಿಯುತ್ತೇವೆ. ಏಸಾವನು ಅರಣ್ಯದಲ್ಲಿ ಸಂಚರಿಸುವವನಾಗಿ ಬಹಳ ನಿಪುಣ ಬೇಟೆಗಾರನು, ಆದರೆ ಯಾಕೋಬನು ಮನೆಯಲ್ಲಿದ್ದು ಮೃದು ವ್ಯಕ್ತಿಯಾಗಿದ್ದನು. ಆದಿಕಾಂಡ 25:27ರಲ್ಲಿ ಈ ಸ್ವಭಾವವನ್ನು ತಿಳಿಸಲು ಬಳಸಲಾದ ಇಬ್ರಿಯ ಪದ ಟಾಮ್ ಎಂಬ ಪದವು ಯೋಬನ ಕುರಿತು "ದೋಷವಿಲ್ಲದವನು” (ಯೋಬ 1:8) ಎಂದು ಮತ್ತು ನೋಹನು "ಪರಿಪೂರ್ಣನಾಗಿದ್ದನು (ಆದಿ 6:9) ಎಂಬುದನ್ನು ವಿವರಿಸಲು ಬಳಸಲಾಗಿದೆ.

ಈ ಸ್ವಭಾವದಲ್ಲಿನ ವ್ಯತ್ಯಾಸಗಳು ತಮ್ಮ ನಂತರದ ವರುಷಗಳಲ್ಲಿ ಹೆಚ್ಚು ವ್ಯಕ್ತವಾಗುತ್ತದೆ (ಆದಿ 27:1-28:5), ಏಸಾವನು ದಣಿದು ಹಸಿದವನಾಗಿ ಮನೆಗೆ ಹಿಂದಿರುಗಿದಾಗ ಯಾಕೋಬನು ಅಲಸಂದಿ ಗುಗ್ಗರಿಯನ್ನು ಬೇಯಿಸುತ್ತಿರುವುದನ್ನು ನೋಡುತ್ತಾನೆ, ಏಸಾವನಿಗೆ "ಈ ದಿನದ" (ಆದಿ 25:31) ಆಹಾರವನ್ನು ನೋಡುವುದರಲ್ಲಿ ಮತ್ತು ಅದನ್ನು ದೈಹಿಕವಾಗಿ ಅನುಭವಿಸುವುದರಲ್ಲಿ ಇರುವ ಸುಖವು ತನ್ನ ಚೊಚ್ಚಲುತನದ ಜೊತೆಗೆ ಹೊಂದಿಕೊಂಡ ಆಶೀರ್ವಾದವನ್ನು ಮುಂದೆ ಹೊಂದುವುದಕ್ಕಿಂತ ಬಹಳ ಮಹತ್ವದ್ದಾಗಿತ್ತು (ಇಬ್ರಿಯ 12:16,17 ದೊಂದಿಗೆ ಹೋಲಿಸಿ).

"ಅಬ್ರಹಾಮನಿಗೆ ಮಾಡಲಾದ ವಾಗ್ದಾನಗಳು ಮತ್ತು ಅದನ್ನು ಆತನ ಮಗನಿಗೆ ದೃಢಪಡಿಸಿದ್ದನ್ನು ಇಸಾಕ ಮತ್ತು ರೆಬೆಕ್ಕಳು ತಮ್ಮ ಎಲ್ಲಾ ಭರವಸೆ ಮತ್ತು ನಿರೀಕ್ಷೆಗಳ ಮಹಾಉದ್ದೇಶವೆಂದು ಭದ್ರವಾಗಿ ಆಧಾರ ಮಾಡಿಕೊಂಡಿದ್ದರು. ಈ ವಾಗ್ದಾನಗಳ ಬಗ್ಗೆ ಏಸಾವ ಮತ್ತು ಯಾಕೋಬರು ಚೆನ್ನಗಿ ತಿಳಿದಿದ್ದರು. ಚೊಚ್ಚಲುತನವನ್ನು ಶ್ರೇಷ್ಠ ಮಹತ್ವದ್ದಾಗಿ ಪರಿಗಣಿಸಬೇಕೆಂದು ಅವರು ಉಪದೇಶಿಸಲ್ಪಟ್ಟಿದ್ದರು. ಯಾಕೆಂದರೆ ಅದರಲ್ಲಿ ಕೇವಲ ಲೌಕಿಕ ಸಂಪತ್ತು ಮಾತ್ರವಲ್ಲದೆ ಆಧ್ಯಾತ್ಮಿಕ ಸರ್ವಶ್ರೇಷ್ಠತೆಯನ್ನು ಬಾಧ್ಯತೆಯಾಗಿ ಹೊಂದುವುದು ಒಳಪಟ್ಟಿತ್ತು. ಯಾರು ಅದನ್ನು ಹೊಂದುವರೋ ಅವರು ತನ್ನ ಮನೆಯ ಯಾಜಕನಾಗುತ್ತಿದ್ದನು, ಮತ್ತು ಆತನ ವಂಶಾವಳಿಯಲ್ಲಿ ಈ ಲೋಕದ ವಿಮೋಚಕನು ಹುಟ್ಟಿಬರುವದಾಗಿತ್ತು- ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್‌, ಪುಟ 177.

ತನ್ನ ಸಹೋದರನಿಗೆ ತದ್ವಿರುದ್ಧವಾಗಿ, ಯಾಕೋಬನಿಗೆ ಮುಂದಿನ ಆಧ್ಯಾತ್ಮಿಕ ಆಶೀರ್ವಾದದ ಮಹತ್ವವೇ ಹೆಚ್ಚು ಗಣ್ಯವಾಗಿತ್ತು. ಆದಾಗ್ಯೂ ನಂತರದಲ್ಲಿ, ತನ್ನ ತಾಯಿಯ ಪ್ರಚೋದನೆಯಿಂದ (ಆದಿಕಾಂಡ 27ನ್ನು ನೋಡಿರಿ). ಯಾಕೋಬನು ಬಹಿರಂಗವಾಗಿ ಮತ್ತು ಉದ್ದೇಶಪೂರ್ವಕವಾಗಿ, ತನ್ನ ತಂದೆಯನ್ನು ಮೋಸಗೊಳಿಸಿದನು, ಮತ್ತು ತನ್ನ ಮೋಸವನ್ನು ಮುಂದುವರೆಸಲು, 'ಕರ್ತನಾದ ದೇವರ' (ಆದಿ 27:20) ಹೆಸರನ್ನೇ ಬಳಸುತ್ತಾನೆ. ಇಂಥಾ ಮಹಾಭಯಾನಕ ಮೋಸವನ್ನು ಒಳ್ಳೆಯದೆಂದು ತಾನು ತಿಳಿದಿದ್ದನ್ನು ಪಡೆಯುವುದಕ್ಕಾಗಿ ಮಾಡಿಬಿಟ್ಟನು.


ಅದರ ಫಲಶ್ರುತಿಗಳು ದುರಂತವಾಗಿತ್ತು, ಈಗಾಗಲೇ ಅಪಶ್ರುತಿಯಲ್ಲಿದ್ದ ಕುಟುಂಬದಲ್ಲಿ ಇನ್ನಷ್ಟು ಅಪಶ್ರುತಿಯ ಮಜಲುಗಳು ಸೇರಿಕೊಂಡವು.

`ಯಾಕೋಬನಿಗೆ ಒಳ್ಳೆಯದೊಂದು ಬೇಕಿತ್ತು. ಏನೇ ಅಮೂಲ್ಯದ್ದು (ತನ್ನ ಸಹೋದರನಿಗೆ ಹೋಲಿಸಿಕೊಂಡರೆ) ಆ ಗುಣ ಮೆಚ್ಚಬಹುದಾಗಿತ್ತು. ಆದರೂ ಅದನ್ನು ಪಡೆಯಲು ಮೋಸ ಹಾಗೂ ಸುಳ್ಳನ್ನು ಬಳಸುತ್ತಾನೆ. "ಒಳ್ಳೆಯದು" ಸಿಗುವುದಕ್ಕಾಗಿ ಕೆಟ್ಟದ್ದನ್ನು ಮಾಡುವ ಇದೇ ಮೋಸ ಬಲೆಯಲ್ಲಿ ಬೀಳದಂತೆ ನಾವು ಹೇಗೆ ತಪ್ಪಿಸಿಕೊಳ್ಳಬಹುದು?`