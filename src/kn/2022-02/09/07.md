---
title:  ಹೆಚ್ಚಿನ ಚಿಂತನೆ
date:   27/05/2022
---

ದೇವರು ಯಾಕೋಬನನ್ನು ಆರಿಸಿಕೊಂಡದ್ದು, ಆತನು ಯೋಗ್ಯನಾಗಿದ್ದನು ಎಂದಲ್ಲ. ಬದಲಿಗೆ ತನ್ನ ಕೃಪೆಯ ನಿಮಿತ್ತವೇ. ಆದರೂ, ಯಾಕೋಬನು ಆ ಕೃಪೆಗೆ ತಾನು ತಕ್ಕವನು ಎಂದೆಣಿಸಲು ಬಹಳ ಶ್ರಮಪಟ್ಟನು. ಅದುವೇ ಬಹಳ ವ್ಯತಿರಿಕ್ತವಾಗಿತ್ತು. ಆತನು ಅದಕ್ಕೆ ತಕ್ಕವನೆಂದಾದರೆ, ಅದನ್ನು ಕೃಪೆಯೆಂದು ಹೇಳಲಿಕ್ಕಾಗದು; ಅದು ಕರ್ಮಾಧಾರಿತವಾಗಿದ್ದು (ರೋಮ 4:1- 5) ಸುವಾರ್ತೆಗೆ ತದ್ವಿರುದ್ಧವಾಗಿದೆ. ಕೇವಲ ಅನಂತರದಲ್ಲಿ ದೇವರ ಕೃಪೆಯ ಮಹತ್ವವನ್ನು ಅರಿಯುವುದಕ್ಕೆ ಪ್ರಾರಂಭಿಸಿದನು; ದೇವರಲ್ಲಿ ಭರವಸವಿಡುವುದು, ನಂಬಿಕೆಯಿಂದ ಜೀವಿಸುವುದು ಮತ್ತು ದೇವರ ಮೇಲೆ ಸಂಪೂರ್ಣ ಅವಲಂಬಿತನಾಗುವುದನ್ನು ತಿಳಿಯಲಾರಂಭಿಸಿದನು. ಯಾಕೋಬನ ಅನುಭವದಲ್ಲಿ ಓರ್ವ ಮಹತ್ವಾಕಾಂಕ್ಷೆಯುಳ್ಳ ವ್ಯಕ್ತಿಗೆ ದೊಡ್ಡ ಪಾಠವಿದೆ: ಇನ್ನೊಬ್ಬರ ನಷ್ಟದಲ್ಲಿ ನಿನ್ನನ್ನು ವೃದ್ಧಿಮಾಡಿಕೊಳ್ಳುವುದಕ್ಕೆ ಪ್ರಯತ್ನಿಸಬೇಡ.

"ಯಾಕೋಬನು ಮೋಸದ ಮೂಲಕ ಚೊಚ್ಚಲುತನದ ಹಕ್ಕನ್ನು ಪಡೆಯ ಬಯಸಿದನು. ಆದರೆ ತಾನು ನಿರಾಶನಾದೆನೆಂದು ಕಂಡುಕೊಂಡನು. ಆತನು ಎಲ್ಲವನ್ನು ಕಳಕೊಂಡನೆಂದೂ, ದೇವರೊಂದಿಗಿನ ತನ್ನ ಸಂಬಂಧ, ತನ್ನ ಮನೆ, ಮತ್ತೆ ಎಲ್ಲವೂ ಕಳಕೊಂಡವನಾಗಿ ಹತಾಶನಾದ ಪರದೇಶಿಯಾಗಿದ್ದೇನೆಂದು ನೆನೆಸಿದನು. ಆದರೆ ದೇವರು ಏನು ಮಾಡಿದನು? ಆತನು ಅವನ ಗತಿಹೀನ ಪರಿಸ್ಥಿತಿ, ಅವನ ನಿರಾಶತನ, ಇವುಗಳನ್ನು ನೋಡಿ, ದೇವರಿಗೆ ಮಹಿಮೆ ತರುವ ವಸ್ತು ಇರುವುದೆಂದು ಕಂಡನು. ದೇವರು ಇದನ್ನು ತಿಳಿಕೊಂಡ ಕೂಡಲೇ ಆ ಆಶ್ಚರ್ಯಕರ ನಿಚ್ಚಣಿಗೆಯನ್ನು ತೋರಿಸಿದನು; ಅದು ಯೇಸುಕ್ರಿಸ್ತನನ್ನು ಸೂಚಿಸುತ್ತಿತ್ತು. ಹೀಗೆ, ದೇವರೊಂದಿಗೆ ಸಂಬಂಧವನ್ನು ಕಳಕೊಂಡ ಮನುಷ್ಯನು ಇಲ್ಲಿದ್ದಾನೆ, ಮತ್ತು ದೇವರು ಅವನನ್ನು ನೋಡಿ, ಪಾಪದಿಂದ ಉಂಟಾದ ಈ ಕಂದರವನ್ನು ದಾಟಲು ಸೇತುವೆಯಾಗಿ ಕ್ರಿಸ್ತನು ಬೆಸೆಯಬೇಕೆಂದು ಒಪ್ಪಿದನು. ನಾವು ಸಹ ನೋಡಿಕೊಂಡು, ನಾನು ಸಹ ಪರಲೋಕವನ್ನು ಹಂಬಲಿಸುತ್ತಿರುವೆ, ಆದರೆ ನಾನು ಹೇಗೆ ಅದನ್ನು ಮುಟ್ಟಬಹುದು? ನನಗೆ ದಾರಿಕಾಣದು. ಅದನ್ನೇ ಯಾಕೋಬನು ಆಲೋಚಿಸಿದನು, ಹಾಗಾಗಿ ದೇವರು ಆ ನಿಚ್ಚಣಿಗೆಯು ಕನಸನ್ನು ಕೊಟ್ಟನು; ಅದು ಯೇಸುಕ್ರಿಸ್ತನೊಂದಿಗೆ, ಭೂಮಿಯನ್ನು ಪರಲೋಕದೊಂದಿಗೆ ಸೇರ ಮಾಡುವಂಥ ನಿಚ್ಚಣಿಗೆ, ಇದರ ಕೆಳತುದಿಯು ಭೂಮಿಯ ಮೇಲೆ ನಿಂತು, ಮೇಲುತುದಿಯು ಪರಲೋಕವನ್ನೇ ಮುಟ್ಟುವುದರಿಂದ, ಒಬ್ಬ ಮನುಷ್ಯನು ಅದನ್ನು ಹತ್ತಬಹುದು"- ಎಲೆನ್ ಜಿ ವೈಟ್, ದಿ ಎಸ್‌ಡಿಎ ಬೈಬಲ್ ಕಮೆಂಟರಿ, ಸಂಪುಟ 1, ಪುಟ 1095.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಈ ಜನರ (ಇಸಾಕ, ರೆಬೆಕ್ಕಳು, ಯಾಕೋಬ ಏಸಾವ, ಲಾಬಾನ, ರಾಜೇಲಳು ಲೇಯ) ಗುಣಗಳನ್ನು ಈ ಪವಿತ್ರ ಚರಿತ್ರೆಯ ಈ ಕೆಲವು ವೃತ್ತಾಂತಗಳಲ್ಲಿ ನೋಡಿರಿ. ಇಲ್ಲಿ ತುಂಬಿರುವ ಸುಳ್ಳು ಹಾಗು ಮೋಸವನ್ನು ಗಮನಿಸಿ. ಇದು ನಮಗೆ ಸಾಮಾನ್ಯ ಮಾನವ ಸ್ವಭಾವ ಮತ್ತು ದೇವರ ಕೃಪೆಯ ಬಗ್ಗೆ ಏನು ಬೋಧಿಸುತ್ತವೆ?`

`2. ಯಾಕೋಬನ ಚರಿತ್ರೆಯನ್ನು ನೀವು ಓದುವಾಗ, ಕಾಲಾಂತರದಲ್ಲಿ ಅವನ ಸ್ವಭಾವವು ಹಸನಾಗುತ್ತಲೂ ವೃದ್ದಿಯಾಗುತ್ತಲೂ ಇದ್ದದ್ದಕ್ಕೆ ಯಾವ ಆಧಾರವನ್ನು ಕಾಣುವಿರಿ?`