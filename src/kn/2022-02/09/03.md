---
title:  ಯಾಕೋಬನ ನಿಚ್ಚಣಿಗೆ
date:   23/05/2022
---

ತನ್ನ ತಂದೆಯ ಆಶೀರ್ವಾದವನ್ನು ಯಾಕೋಬನು ಪಡಕೊಂಡನೆಂದು ಏಸಾವನಿಗೆ ತಿಳಿದ ಕೂಡಲೇ, ತಾನು ತನ್ನ ತಮ್ಮನಿಂದ ಮೋಸಹೋಗಿ ಅತಿಕ್ರಮಿಸಲ್ಪಟ್ಟಿದ್ದೇನೆಂದು ಅರಿತನು (ಆದಿ 27:36), ಮತ್ತು ಆತನನ್ನು ಕೊಲ್ಲಬೇಕೆಂದಿದ್ದನು (ಆಡಿ 27:42), ರೆಬೆಕ್ಕಳು ಗಾಬರಿಗೊಂಡು, ಈ ಕೊಲೆಯನ್ನು ತಡೆಗಟ್ಟಬಯಸಿದಳು- ಏಕೆಂದರೆ ಅದು ಇಬ್ಬರು ಮಕ್ಕಳಿಗೂ ಮಾರಣಾಂತಿಕವಾಗಿತ್ತು (ಆದಿ 27:45), ಆಕಾರಣ, ಇಸಾಕನ ಸಹಾಯದಿಂದ (ಆದಿ 28:5), ಆಕೆಯು ತನ್ನ ಅಣ್ಣನ ಮನೆಗೆ (ಆದಿ 27:43) ಯಾಕೋಬನು ಓಡಿಹೋಗಬೇಕೆಂದು ಒತ್ತಾಯ ಮಾಡಿದಳು. ದೇಶಾಂತರದ ದಾರಿಯಲ್ಲಿ, ಯಾಕೋಬನು ಕನಸಿನಲ್ಲಿ ದೇವರನ್ನು ಸಂಧಿಸಿದನು; ಮತ್ತು ಆ ಸ್ಥಳಕ್ಕೆ "ದೇವರ ಮನೆ" ಎಂಬುದಾಗಿ "ಬೇತೇಲ್" ಎಂದು ಹೆಸರಿಟ್ಟು ದೇವರಿಗೆ ಪ್ರತಿಜ್ಞೆ ಮಾಡಿದನು.

`ಆದಿಕಾಂಡ 28:10-22ನ್ನು ಆದಿಕಾಂಡ 11:1-9ನ್ನು ಹೋಲಿಸಿರಿ. ಹೇಗೆ ಬೇತೇಲು ಬಾಬೇಲಿಗಿಂತ ವಿಭಿನ್ನವಾಗಿದೆ? ಯಾಕೋಬನಿಗೆ ಬೇಟೇಲಿನಲ್ಲಿ ಆದ ಅನುಭವ ಮತ್ತು ಬಾಬೆಲಿನಲ್ಲಿ ಆದ ವಿಷಯಗಳಿಂದ ನಾವು ದೇವರೊಂದಿಗೆ ಹೊಂದಿರುವ ಸಂಬಂಧದ ಬಗ್ಗೆ ನಾವೇನು ಕಲಿತುಕೊಳ್ಳೋಣ?`

ಈ ಕನಸಿನಲ್ಲಿ ಯಾಕೋಬನು ಒಂದು ಅಸಮಾನ್ಯವಾದ ನಿಚ್ಚಳಿಗೆ ದೇವರೊಂದಿಗೆ ಸೇರಿಕೊಂಡಿದ್ದನ್ನು ನೋಡಿದನು. "ನಟ್ಸವ್' ಎಂದ ಅದೇ ಇಬ್ರಿಯ ಪದವನ್ನೇ "ಏರ್ಪಟ್ಟಿದ್ದ" ನಿಚ್ಚಳಿಗೆ (ಆದಿ 28:12)ಯನ್ನು ಮತ್ತು "ನಿಂತುಕೊಂಡಿದ್ದ" ಕರ್ತನನ್ನು ಸೂಚಿಸುವುದಕ್ಕೆ ಬಳಸಲಾಗಿದೆ. ಇದು ಆ ನಿಚ್ಚಣಿಗೆ ಮತ್ತು ಕರ್ತನು ಒಂದೇ ಎಂಬಂತೆ ತೋರಬರುತ್ತದೆ.

ಆಕಾಶವನ್ನು ಮುಟ್ಟುವುದಕ್ಕೆ ಬಾಬೆಲಿನಲ್ಲಿ ಪಟ್ಟ ಪ್ರಯತ್ನಕ್ಕೆ ಈ ನಿಚ್ಚಣಿಗೆಯನ್ನು ತಾಳೆ ಮಾಡಬಹುದು. ಬಾಬೇಲಿನ ಗೋಪುರದ ಹಾಗೆಯೇ ಆ ನಿಚ್ಚಣಿಗೆಯು "ಪರಲೋಕದ ಬಾಗಿಲನ್ನು ಮುಟ್ಟಬೇಕಿತ್ತು. ಆದರೆ ಬಾಬೆಲಿನ ಗೋಪುರವು ದೇವರನ್ನು ನಿಚ್ಚಣಿಗೆಯು ತೋರಿಸುವುದೇನೆಂದರೆ, ದೇವರನ್ನು ಮುಟ್ಟಲು ಮನುಷ್ಯನ ಶ್ರಮಸಾಮರ್ಥಗಳಿಂದ ಸಾಧ್ಯವಿಲ್ಲ. ಆದರೆ ದೇವರನ್ನು ನಾವು ಕಂಡುಕೊಳ್ಳಲು ದೇವರೇ ನಮ್ಮ ಬಳಿಗೆ ಬರಬೇಕಾಗಿರುವುದು.

ಯಾಕೋಬನು ತನ್ನ ತಲೆಗೆ ದಿಂಬಾಗಿ ಬಳಸಿದ ಆ 'ಬಂಡೆಯು" ಬೆತ್- ಏತ್ ಅಂದರೆ "ದೇವರ ಮನೆ" ಎಂಬುದಕ್ಕೆ ಸಂಕೇತವಾಗಿದೆ (ಆದಿ 28:17 ಮತ್ತು 28:22ನ್ನು ಹೋಲಿಸಿ). ಇದು ದೇವಾಲಯ, ದೇವ ದರ್ಶನಾಲಯ- ಮಾನವನ ರಕ್ಷಣೆಗೆ ದೇವರ ಕಾರ್ಯದ ಕೇಂದ್ರಸ್ಥಾನಕ್ಕೆ ಸೂಚಿತವಾಗಿದೆ.

ಆದರೂ, ಯಾಕೋಬನು ತನಗಾದ ಅನುಭವವನ್ನು ಕೇವಲ ಒಂದು ಆತ್ಮೀಕ ಮತ್ತು ಬುದ್ಧಿಗೆ ಮೀರಿದ ಆರಾಧನೆಯ ಪ್ರದರ್ಶನವು ಮತ್ತು ಆಶ್ಚರ್ಯ ಭಾವನೆಗಳಿಗೆ ಸೀಮಿತ ಮಾಡಲಿಲ್ಲ. ಅಂದರೆ, ಆತನು ಬಹಳ ದೃಢವಾಗಿ, ಹೊರತೋರುವ ರೀತಿಯಲ್ಲಿ ಪ್ರತಿಕ್ರಿಯೆ ಮಾಡಿದನು. ಅಂತೆಯೇ, ದೇವರಿಗೆ ತನ್ನಲ್ಲಿದ್ದದ್ದರ ಎಲ್ಲದರಲ್ಲಿ "ಹತ್ತರಲ್ಲೊಂದು ಭಾಗವನ್ನು ಕೊಡಲು ತೀರ್ಮಾನಿಸಿದನು. ಇದು ದೇವರಿಂದ ಆಶೀರ್ವಾದ ಪಡೆಯಲಿಕ್ಕಾಗಿ ಅಲ್ಲ, ಆದರೆ ಈಗಾಗಲೇ ತಾನು ಪಡೆದ ದೇವರ ಬಹುಮಾನಕ್ಕೆ ಪ್ರತಿಸ್ಪಂದಿಸಿದನು. ಇಲ್ಲಿ ಸಹ ಜನಾಂಗವಾಗಿ ಇಸ್ರಾಯೇಲ್ಯರು ಬರುವ ಬಹುಪೂರ್ವದಲ್ಲೇ ದಶಾಂಶದ ವಿಷಯವನ್ನು ಇಲ್ಲಿ ನೋಡುವೆವು.

`ಆದಿಕಾಂಡ 28:22ನ್ನು ಮತ್ತೊಮ್ಮೆ ಓದಿರಿ. "ದಶಾಂಶವು" "ನೀನು ನನಗೆ ಕೊಟ್ಟ ಎಲ್ಲದ್ದರಲ್ಲಿ ತೆಗೆದಿಡಬೇಕಾದದ್ದು (ಆದಿ 28:22). ಯಾಕೋಬನು ದಶಾಂಶದ ಬಗ್ಗೆ ಹೇಳುವ ಮಾತಿನಿಂದ ಮತ್ತು ಅದು ಏನಾಗಿರಬೇಕು ಎಂಬುದರ ಬಗ್ಗೆ ಯಾವ ಪ್ರಮುಖ ವಿಚಾರವನ್ನು ನಾವು ಅರಿಯಬಹುದು?`