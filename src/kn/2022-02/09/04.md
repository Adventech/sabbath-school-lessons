---
title:  ಮೋಸಗಾರನು ಮೋಸಗೊಂಡದ್ದು

date:   24/05/2022
---

`ಆದಿಕಾಂಡ 29:1-30 ಹೇಗೆ ಮತ್ತು ಏಕೆ ದೇವರು ಲಾಬಾನನಿಂದಾದ ಮೋಸವನ್ನು ನಡೆಯಗೊಟ್ಟನು? ಯಾಕೋಬನು ಯಾವ ಪಾಠಗಳನ್ನು ಕಲಿತನು?`

ಆತನು ತಲುಪಬೇಕಾದ ಸ್ಥಳಕ್ಕೆ ತಲುಪಿದಾಗ ಆತನು ಮೊದಲು ನೋಡಿದ ವಸ್ತು ಒಂದು ಬಂಡೆ; ಬಹುಶಃ ದೇವರ ಪ್ರಸನ್ನತೆಯ ಗುರುತಾಗಿದ್ದ ಆ ಬೆತೇಲಿನ ಬಂಡೆಯ ಕುರುಹಾಗಿತ್ತು (ಆದಿ 28:18,19), ಈ ಬಂಡೆಯ ಮೂಲಕ ಮುಂದಿದೆ ಆತನು ಹಾಲಳ ಜೊತೆ ಮಾತಾಡಲು ಅವಕಾಶವಾಯಿತು. ರಾಹೇಲಳು ಕುರಿಗಳನ್ನು ನೀರು ಕುಡಿಸಲು ಕರೆತರುತ್ತಿರುವಾಗ ಬಾವಿಯ ಮೇಲಿದ್ದ ಕಲ್ಲನ್ನು ತೆಗೆಯಲು ಇತರ ಕುರುಬರು ಒಪ್ಪದಿರುವಾಗ ಯಾಕೋಬನು ತಾನೊಬ್ಬನೇ ಅವಳಿಗಾಗಿ ಬಂಡೆಯನ್ನು ಉರುಳಿಸಿದಾಗ ರಾಹೇಲಳೊಂದಿಗೆ ಮಾತಾಡುವ ಅವಕಾಶ ಲಭಿಸುತ್ತದೆ (ಆದಿ 29:11).

ರಾಹೇಲಳು ತನ್ನ ಮನೆಯವರಿಗೆ ವಿಷಯ ಮುಟ್ಟಿಸುತ್ತಾ ಆತನಿಗೆ ಪ್ರತಿಕ್ರಿಯೆ ವ್ಯಕ್ತಮಾಡಿದನು. ಅವರ ಮೊದಲ ಭೇಟಿಯು ಫಲಕಾರಿಯಾಗಿತ್ತು. "ಯಾಕೋಬನು ರಾಹೀಲಳನ್ನು ಪ್ರೀತಿಸಿದನು (ಆದಿ 29:18), ಆಕೆಯನ್ನು ಹೆಂಡತಿಯಾಗಿ ಪಡೆಯಲು ಆತನು ಲಾಬಾನನಿಗೆ ದುಡಿದ ಏಳುವರುಷಗಳು "ಬಹಳ ಅಲ್ಪಕಾಲವೆಂಬಂತೆ" ಕಳೆದುಹೋಯಿತು (ಆದಿಕಾಂಡ 29:20).

ಆದಾಗ್ಯೂ, ಈ ಏಳು ವರುಷಗಳ ನಂತರ ಯಾಕೋಬನು ಮೋಸಹೋಗುವನು. ಆ ಮದುವೆಯ ರಾತ್ರಿಯಲ್ಲಿ, ತನ್ನ ಕೋಣೆಯಲ್ಲಿ ರಾಹೇಲಳಿಗೆ ಬದಲಾಗಿ, ಆಕೆಯ ಅಕ್ಕ ಲೇಯಳು ಇರುವುದನ್ನು ಕಾಣುವನು. ಆ ಮದುವೆಯ ದಿಬ್ಬಣದ ಆತುರ ಮತ್ತು ಯಾಕೋಬನಲ್ಲಿದ್ದ ತೀವ್ರ ತುಡಿತ ಹಾಗೂ ಅಸಹಾಯಕತೆಯನ್ನು ಲಾಬಾನನು ದುರುಪಯೋಗದಿಂದ ತನ್ನ ಕುತಂತ್ರ ಮಾಡುತ್ತಾನೆ. ಸ್ವಾರಸ್ಯಕರವಾಗಿ, ಯಾಕೋಬನು ಮೋಸ ಮಾಡಿದನು (ಆದಿಕಾಂಡ 29:25) ಎಂಬುದು ಅವನ ತಂದೆ ಇಸಾಕನು ಯಾಕೋಬನ ಗುಣವನ್ನು ವರ್ಣಿಸಲು ಬಳಸಿದ ಅದೇ ಪದದ ಪ್ರಕಾರ (ಆದಿ 27:35)- ಅಂದರೆ ಇಸಾಕ, ಏಸಾವರನ್ನು ಮೋಸ ಮಾಡಿದ ಪದಕ್ಕೆ ಸರಿಯಾದ ಮೂಲಪದವಾಗಿದೆ.

"ಹಲ್ಲಿಗೆ ಹಲ್ಲು, ಕಣ್ಣಿಗೆ ಕಣ್ಣು' ಎಂಬ ಪ್ರತೀಕಾರದ ನಿಯಮದ ಆಲೋಚನೆಯಂತೆ (ಆದಿ 21:24); ಆದಿ 9:6 ಹೋಲಿಸಿ), ತಪ್ಪಿತಸ್ಥನು ತಾನು ತಪ್ಪು ಮಾಡಿದವರಿಗೆ ಆದ ಅದೇ ಅಧ್ಯಾಯದ ಅರಿವು ತನಗೇ ಪ್ರಾಪ್ತವಾಯಿತೆಂದು ತಿಳುಕೊಳ್ಳುವುದಕ್ಕೆ ನಡೆಸುತ್ತದೆ. ಅದರಂತೆಯೇ, ಯಾಕೋಬನು ತಾನು ಬೇರೆಯವರಿಗೆ ಏನು ಮಾಡಿದನೋ, ಅದನ್ನೇ ತಾನು ಅನುಭವಿಸಿದ್ದಾನೆ.

ಮೋಸಹೋದವರು ಅನುಭವಿಸುವುದನ್ನು ಯಾಕೋಬನಿಗೆ ಈಗ ಅರ್ಥವಾಗುತ್ತದೆ. ದೇವರು ಲಾಬಾನನ ಮೋಸದ ಮೂಲಕ ಯಾಕೋಬನಿಗೆ ಆತನ ಸ್ವಂತ ಮೋಸದ ಪಾಠವನ್ನು ಹೇಳಿಕೊಟ್ಟನು. 'ಮೋಸಗಾರ'ನಾದ (ಆದಿ 27:12) ಯಾಕೋಬನಿಗೆ ಮೋಸವೆಂಬುದರ ಅರ್ಥ ತಿಳಿದಿತ್ತಾದರೂ ತಾನೇ ಮೋಸಕ್ಕೆ ಆಹುತಿಯಾದದ್ದಕ್ಕೆ ಆಶ್ಚರ್ಯಪಡುತ್ತಾನೆ. ಹಾಗಾಗಿ, "ನೀನು.... ನನಗೆ ಯಾಕೆ ಮೋಸ ಮಾಡಿದೆ?" (ಆದಿಕಾಂಡ 29:25) ಎಂದು ಆತನು ಪ್ರಶ್ನೆ ಮಾಡುತ್ತಾನೆ. ಇದರಿಂದ ಮೋಸ ಮಾಡುವುದು ತಪ್ಪೆಂದು ಅವನಿಗೆ ತಿಳಿದಿತ್ತು ಎಂದು ನಾವು ಅರಿಯುತ್ತೇವೆ.

`ಯಾಕೋಬನು ಮೋಸಗಾರನಾದರೂ, ಆತನೇ ಮೋಸ ಹೋಗುತ್ತಾನೆ. "ನ್ಯಾಯವು" ಸಾಗದಿರುವಾಗ, ದುಷ್ಟತನ ಮಾಡುವವರು ತಪ್ಪಿಸಿಕೊಳ್ಳುವಾಗ ಅಥವಾ ಅಮಾಯಕರು ಸಂಕಟಪಡುವಾಗ ದೇವರಲ್ಲಿ ವಿಶ್ವಾಸವಿಡುವುದನ್ನು ನಾವು ಹೇಗೆ ಕಲಿಯಬಹುದು?`