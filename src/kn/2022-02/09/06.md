---
title:  ಯಾಕೋಬನು ಬಿಟ್ಟುಹೋದನು
date:   26/05/2022
---

ಈ ವೃತ್ತಾಂತದಲ್ಲಿ ಯಾಕೋಬನು ತನ್ನ ತಂದೆ ಮತ್ತು ಸಹೋದರರನ್ನು ವಂಚಿಸಿ ಚೊಚ್ಚಲುತನವನ್ನು ಮತ್ತು ಇಸಾಕನು ತನ್ನ ಚೊಚ್ಚಲ ಮಗನಿಗಾಗಿ ಕೊಡಬೇಕೆಂದಿದ್ದ ಆಶೀರ್ವಾದವನ್ನು ಕದ್ದುಕೊಡುವನು- ಲಾಬಾನನ ಮೋಸಕ್ಕೆ ಪ್ರತಿಭಟಿಸದೆ ಆತನಿಗೆ ಪ್ರಾಮಾಣಿಕವಾಗಿ ಸೇವೆ ಮಾಡಿದನು. ತನ್ನ ಮಾವನು ತನಗೆ ಮೋಸ ಮಾಡಿದನೆಂದು ತಿಳಿದರೂ, ಅದನ್ನು ಹಾಗೆಯೇ ಬಿಟ್ಟುಬಿಟ್ಟನು. ಆತನ ಗುಣಸ್ವಭಾವವನ್ನು ಪರಿಗಣಿಸಿದರೆ, ಆತನು ಸಹಿಸಿಕೊಂಡು ತಟಸ್ಥನಾಗಿದ್ದದ್ದ ನಮಗೆ ಅರ್ಥವಾಗದು. ಯಾಕೋಬನು ಬಂಡೇಳಬಹುದಿತ್ತು. ಕನಿಷ್ಟ ಪ್ರತಿರೋಧ ತೋರಿಸಿ ಅಥವಾ ಚೌಕಾಶಿ ಮಾಡಬಹುದಿತ್ತು. ಆದರೆ ಹಾಗೇನು ಮಾಡಲಿಲ್ಲ. ಲಾಬಾನನು ಆಗ್ರಹಿಸಿದ್ದೆಲ್ಲವೂ ಎಷ್ಟೇ ಅನ್ಯಾಯವಾಗಿದ್ದರೂ, ಅದೆಲ್ಲವನ್ನೂ ಮಾಡಿದನು.

ಅದೇನೇ ಆದರೂ, ರಾಹೇಲಳಿಗೆ ಮೊದಲ ಮಗ ಯೋಸೇಫನು ಹುಟ್ಟುವ ವರುಷಕ್ಕೆ ಸರಿಯಾಗಿ ಲಾಬಾನನಿಗೆ ಯಾಕೋಬನು ಸೇವೆ ಮಾಡಿದ "ಹದಿನಾಲ್ಕನೇ ವರುಷದಲ್ಲಿ ಲಾಬಾನನನ್ನು ಬಿಟ್ಟು ವಾಗ್ದಾನದ ದೇಶಕ್ಕೆ ಹೋಗಲು ಯೋಚಿಸಿದನು (ಆದಿ 30:26). ಆದರೆ ಅವನು ತನ್ನ ಸ್ವಂತ ಮನೆಗೋಸ್ಕರ'ವೂ ಸಂಪಾದನೆ ಮಾಡಬೇಕೆಂದು ಚಿಂತಿಸಿದನು.

`ಆದಿಕಾಂಡ 30:25-32ನ್ನು ಓದಿರಿ. ಇಲ್ಲಿ ಏನಾಗುತ್ತಿದೆ ಮತ್ತು ಯಾಕೋಬನು ಎಂತಹ ಆಲೋಚನೆ ಮಾಡಿದನು? ಅದಕ್ಕೆ ಲಾಬಾನನ ಪ್ರತಿಕ್ರಿಯೆ ಏನು?`

ಯಾಕೋಬನಿಗೆ ತಾನು ತನ್ನ ಮನೆಯನ್ನು ಬಿಟ್ಟು ಬಹಳ ಕಾಲಗಳು ಸಂದುಹೋದವು. ಅಷ್ಟು ಕಾಲ ತನ್ನ ದೇಶಬಿಟ್ಟು ಉಳಿದುಕೊಳ್ಳಬೇಕೆಂದು ಬಹುಶಃ ನೆನಸಿರಲಿಲ್ಲ. ಆದರೆ ಅನೇಕ ಘಟನೆಗಳು ಆತನನ್ನು ದೂರವಿಟ್ಟಿದ್ದವು. ಈಗ ಮನೆಗೆ ಹಿಂತಿರುಗುವ ಕಾಲ ಮತ್ತು ಜೊತೆಗೆ ಎಂತಹ ಕುಟುಂಬದೊಡನೆ ಹಿಂತಿರುಗುತ್ತಿರುವನು!

ಇದೇ ಸಂದರ್ಭದಲ್ಲಿ, ಯಾಕೋಬನು ತನ್ನ ಸ್ವಭಾವಕ್ಕೆ ಅಪಚಾರವೆಂಬಂತೆ ಸಹಿಸಿಕೊಂಡದ್ದು ಆತನು ಬದಲಾಗಿರುವುದನ್ನು ತೋರಿಸುತ್ತದೆ; ನಂಬಿಕೆಯ ಪಾಠಗಳನ್ನು ಅರ್ಥಮಾಡಿಕೊಂಡಿದ್ದಾನೆ. ಹಾಗೆಂದರೆ, ಯಾಕೋಬನು ದೇವರ ಅಪ್ಪಣೆಗಾಗಿ ಕಾಯುತ್ತಾನೆ. ದೇವರು ತನಗೆ ಮಾತಾಡಿದ ಮೇಲೆಯೇ ಆತನು ಅಲ್ಲಿಂದ ಹೊರಡಲು ತೀರ್ಮಾನಿಸುವನು.

ದೇವರು ಯಾಕೋಬನಿಗೆ, "ಬೆತೇಲಿನ ದೇವರು" ಎಂದು ಕಾಣಿಸಿಕೊಂಡು, ಆತನು ಲಾಬಾನನ ಮನೆಯನ್ನು ಬಿಟ್ಟು ತನ್ನ ಸ್ವಂತ ಮನೆಗೆ" (ಆದಿ 31:13) ಹಿಂತಿರುಗಲು ಅಪ್ಪಣೆ ಕೊಟ್ಟನು. ದೇವರ ಆ ನುಡಿಗಳು ಅಬ್ರಾಮನಿಗೆ "ನೀನು ನಿನ್ನ ಸ್ವಂತ ಮನೆಯನ್ನು ಬಿಡಲು ಹೇಳಿದ ಅದೇ ಪದಗಳಾಗಿದ್ದವು (ಆದಿ 12:1).

ಇದೇ ಸಮಯದಲ್ಲಿಯೇ ಬಿಟ್ಟು ಹೋಗಬೇಕೆಂದು ಆತನು ತಿಳಿಯುವುದಕ್ಕೆ, ಲಾಬಾನ ಮತ್ತು ಆತನ ಮಕ್ಕಳು ಆತನೊಂದಿಗೆ ವರ್ತಿಸಿದ ರೀತಿ ಸಹಾಯ ಮಾಡಿತು (ಆದಿ 31:12). "ಯಾಕೋಬನು ಯುಕ್ತಿವಂತರಾದ ತನ್ನ ಬಂಧುಗಳನ್ನು ಬಿಟ್ಟು ಬಹಳ ಹಿಂದೆಯೇ ಹೊರಟುಹೋಗಲು ತನ್ನ ಅಣ್ಣನಾದ ಏಸಾವನನ್ನು ಎದುರಿಸಬೇಕೆಂಬ ಭಯವಿತ್ತು.

ಈಗ ಲಾಬಾನನ ಮಕ್ಕಳಿಂದ ತನಗೆ ಅಪಾಯವಿದೆ ಎಂದು ತಿಳುಕೊಂಡನು; ಏಕೆಂದರೆ ಅವರುಗಳು ತನ್ನ ಸಂಪತ್ತನ್ನು ನೋಡಿ ತಮ್ಮದೆಂದು ಭಾವಿಸಿ, ಅದನ್ನು ಹಿಂಸೆಯಿಂದ ಪಡಕೊಳ್ಳುವುದಕ್ಕೆ ಪ್ರಯತ್ನಿಸಬಹುದಾಗಿತ್ತು" - ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್‌, ಪುಟ 193.

ಹಾಗಾಗಿ ಆತನು ತನ್ನ ಕುಟುಂಬ ಮತ್ತು ತನ್ನ ಆಸ್ತಿಯನ್ನೆಲ್ಲಾ ತೆಗೆದುಕೊಂಡು ಹೊರಟುಹೋದನು. ಹೀಗೆ ದೇವರ ಒಡಂಬಡಿಕೆಯ ಜನರ ಮಹಾಕಥನದ ಇನ್ನೊಂದು ಘಟ್ಟದ ಪ್ರಾರಂಭವಾಯಿತು.