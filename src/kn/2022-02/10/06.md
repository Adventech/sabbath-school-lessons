---
title:  ರಾಹೇಲಳ ಮರಣವು
date:   02/06/2022
---

`ಆದಿಕಾಂಡ 35:15-29ನ್ನು ಓದಿರಿ. ತನ್ನ ಲಯ ತಪ್ಪಿದ ಕುಟುಂಬದಲ್ಲಿ ಬೇರಾವ ಸಮಸ್ಯೆಯನ್ನು ಎದುರಿಸಿದನು?`

ಯಾಕೋಬನು ಬೇತೇಲನ್ನು ಬಿಟ್ಟು ಹೊರಟ ಕೂಡಲೇ ಮೂರು ಪರಸ್ಪರ ಹೊಂದಿಕೊಂಡ ಘಟನೆಗಳು ವಾಗ್ದಾನದ ದೇಶ ಸೇರುವ ಕೊನೆಯ ಹಂತದಲ್ಲಿ ಆಗುತ್ತವೆ. ಯಾಕೋಬನಿಗೆ ಕೊನೆಯ ಮಗನು ಜನಿಸುವನು; ರಾಹೇಲಳು ಸಾಯುತ್ತಾಳೆ; ಲೇಯಳಲ್ಲಿ ಯಾಕೋಬನಿಗೆ ಹುಟ್ಟಿದ ಮೊದಲ ಮಗ ರೂಬೇನನು ಯಾಕೋಬನ ಉಪಪತ್ನಿಯೊಂದಿಗೆ ಕೂಡುತ್ತಾನೆ. ರೂಬೇನನು ಆ ದುಷತ್ವವನ್ನು ಏಕೆ ಮಾಡಿದನು ಎಂದು ವಚನವು ಹೇಳಿಲ್ಲವಾದರೂ, ಯಾಕೋಬನ ಕೊನೆಯ ಮಗನ ಜನನವು ವಾಗ್ದಾನದ ದೇಶದ ಮೇರೆಯೊಳಗೆ ಇರುವ ಬೆಣ್ಣೆಹೇಮ್‌ಗೆ (ಆದಿ 35:19) ಬೆಸೆದುಕೊಂಡಿದೆ. ಈ ಹುಟ್ಟು ಮುಂದೆ ಇಸ್ರಾಯೇಲ್ಯರಿಗೆ ನೆರವೇರಲಿರುವ ದೇವರ ವಾಗ್ದಾನದ ಪ್ರಥಮ ಈಡೇರಿಕೆಯಾಗಿದೆ. ರಾಹೇಲಳಿಗೆ ಹೆರಿಗೆಯ ಕಾಲದಲ್ಲಿ ಸೂಲಗಿತ್ತಿಯು ಹೇಳಿದ "ಹೆದರಬೇಡ" (ಆದಿ 35:17) ಎಂಬುದು ದೇವರು ಅಬ್ರಹಾಮನಿಗೆ ಪುನಃ ಭರವಸೆ ಕೊಡುವಾಗ ಹೇಳಿದ (ಆದಿ 15:1) ಅದೇ ಪದದ ಪ್ರವಾಸನಾತ್ಮಕ ಬಳಕೆಯಾಗಿದೆ.

ಪ್ರಮುಖವಾಗಿ, ರಾಬೇಲಳು ತಾನು ಸಾಯುವ ಮುನ್ನ ತನ್ನ ಮಗನಿಗೆ ತನ್ನ ನೋವಿನ ಸೂಚನೆಯಾಗಿ ಬೆನೋನಿ, ಅಂದರೆ "ನನ್ನ ದುಃಖದ ಮಗನು" ಎಂಬುದನ್ನು ಬೆನ್ಯಾಮಿನ್ ಅಂದರೆ "ನನ್ನ ಬಲಭುಜದ ಮಗನು" ಎಂದು ಬದಲಾಯಿಸಿದನು; ಬಹುಶಃ ಇದು ವಾಗ್ದಾನದ ದೇಶದ ಹಾಗು ಅಲ್ಲಿ ನೆಲೆಗೊಳ್ಳುವ ಆತನ ಜನರಿಗೆ ದೇವರು ಮಾಡುವ ಕಾರ್ಯಗಳ ನಿರೀಕ್ಷೆಯನ್ನು ಒಳಗೊಂಡಿತ್ತು.

ಆದರೂ, ಬಿಲ್ಲಾಳೊಂದಿಗೆ ಬೇನನು ಕೂಡಿದನು; ಆಕೆಯ ರಾಹೇಲಳ ದಾಸಿಯೂ ಮತ್ತು ತನ್ನ ತಂದೆಯ ಉಪಪತ್ನಿಯೂ ಆಗಿದ್ದಳು (ಆದಿ 35:25, ಆದಿ 30:3). ಈ ನೀಚಕೃತ್ಯವನ್ನು ಏಕೆ ಮಾಡಿದನೆಂದು ನಮಗೆ ತಿಳಿದಿಲ್ಲ; ಆದರೆ ಇದು ಮಾನವನ ನೀಚಪಾಪಿತನದ ಮತ್ತೊಂದು ಉದಾಹರಣೆ.

ಆಶ್ಚರ್ಯವೆಂದರೆ, ಈ ಮಹಾಪಾತಕತನಕ್ಕೆ ಯಾಕೋಬನು ತಕ್ಷಣ ಪ್ರತಿಕ್ರಿಯಿಸುವುದಿಲ್ಲ, ಆದರೆ ಅದನ್ನು ನಂತರ ಪ್ರಸ್ತಾಪಿಸಿದನು (ಆದಿ 35:22). ತನ್ನ ಜೀವನದ ಈ ಘಟ್ಟದಲ್ಲಿ ಇರುವ ಎಲ್ಲಾ ಪಾಪ ಹಾಗು ದುಷ್ಟತನದ ಹೊರತಾಗಿಯೂ ದೇವರು ತನ್ನ ಮಾತನ್ನು ನೆರವೇರಿಸುವನೆಂದು ನಂಬಿರಬೇಕು.

ಈ ನಿರ್ದಿಷ್ಟ ನಂಬಿಕೆಯ ಪಾಠವು ಯಾಕೋಬನ ವಂಶಾವಳಿಯ ಮೂಲ ಪಿತೃಗಳಾದ ತನ್ನ ಹನ್ನೆರಡು ಮಂದಿ ಮಕ್ಕಳ ಹೆಸರಿನ ಪಟ್ಟಿಯಲ್ಲಿ (ಆದಿ 35:22- 26) ವ್ಯಕ್ತಗೊಂಡಿದೆ. ಆ 12 ಮಂದಿ, ನಾವು ಕಾಣುವ ಹಾಗೆ ಬಹಳ ಪ್ರೀತಿ ಹಾಗೂ ದಯೆ ಹೊಂದಿದ್ದವರೇನಲ್ಲ. ಆದರೂ ಇದ್ದ ಎಲ್ಲಾ ಸಮಸ್ಯೆ, ಅಕ್ರಮ ಹಾಗೂ ಬಹಿರಂಗ ದುಷ್ಕೃತ್ಯಗಳು- ರೂಬೇನನು ಬಿಲ್ಲಾಳಿಗೆ ಮಾಡಿದ ಅವಮಾನವೂ ಸಹ ಇದ್ದಾಗ್ಯೂ, ಈ ಕುಟುಂಬದ ದೇವರ ಚಿತ್ತವು ನೆರವೇರಲಿರುವುದು.

`ಮಾನವನ ದೋಷದ ಹೊರತಾಗಿ, ದೇವರ ಚಿತ್ತವು ಅಂತಿಮವಾಗಿ ನೆರವೇರುತ್ತದೆ. ಆದರೆ ಜನರು ದೇವರೊಂದಿಗೆ ಸಹಕರಿಸಿದರೆ ದೇವರಿಗೆ ವಿಧೇಯರಾದರೆ ಏನಾಗುವನೆಂದು ಆಲೋಚಿಸಿರಿ. ಎಷ್ಟು ಸುಲಭದಲ್ಲಿ ಅಂದರೆ, ಮಾನವರ ಸಂಕಟ, ಬಳಲಿಕೆ ಮತ್ತು ವಿಳಂಬಗಳು ಇರದೆ- ದೇವರ ಉದ್ದೇಶವು ನೆರವೇರಬಹುದು?`