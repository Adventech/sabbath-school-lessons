---
title:  ಹೆಚ್ಚಿನ ಚಿಂತನೆ
date:   03/06/2022
---

ಎಲೆನ್ ಜಿ ವೈಟ್‌ರವರ ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್ಸ್ ಪುಟ 195-203, "ಹೋರಾಟದ ಆ ರಾತ್ರಿ" ಎಂಬ ಅಧ್ಯಾಯವನ್ನು ಓದಿರಿ. "ಯಾಕೋಬನಿಗೆ ಆ ಹೋರಾಟದ ರಾತ್ರಿ ಮತ್ತು ಆದ ಆ ಕಳವಳದ ಅನುಭವವು, ಕ್ರಿಸ್ತನ ಎರಡನೇ ಆಗಮನದ ಪೂರ್ವದಲ್ಲಿ ದೇವರ ಜನರು ಹಾದುಹೋಗ- ಬೇಕಾಗಿರುವ ಶೋಧನೆಯ ದೃಷ್ಟಾಂತ ರೂಪವಾಗಿದೆ.... ದುಷ್ಟಶಕ್ತಿಗಳ ವಿರುದ್ಧ ದೇವಜನರ ಅಂತಿಮ ಹೋರಾಟದಲ್ಲಿ ಇಂತಹದ್ದಾಗಿರುತ್ತದೆ. ದೇವರು ಅವರ ವಿಶ್ವಾಸ, ಗುರಿ ಸಾಧನೆಯ ಅವಿರತ ಪ್ರಯತ್ನ ಮತ್ತು ತಮ್ಮನ್ನು ಬಿಡುಗಡೆ ಮಾಡುವ ದೇವರ ಸಾಮರ್ಥದಲ್ಲಿರುವ ಅವರ ಭರವಸೆಗಳನ್ನು ಪರೀಕ್ಷಿಸುವನು. ಸೈತಾನನು ಅವರ ಪರಿಸ್ಥಿತಿಗಳು ತೀರ ನಿರಾಶಾದಾಯಕವಾಗಿದೆ; ಏಕೆಂದರೆ, ಅವರ ಪಾಪಗಳು ಕ್ಷಮಾಪಣೆ ಹೊಂದಲಾರದಷ್ಟು ದೊಡ್ಡದು ಎಂಬ ಭಾವನೆಯನ್ನು ಹುಟ್ಟಿಸಿ ಅವರನ್ನು ದಿಗಿಲುಗೊಳಿಸಲು ಪ್ರಯತ್ನಿಸುವನು. ಅವರ ದೋಷಗಳ ಬಗ್ಗೆ ಅವರಿಗೆ ತೀವ್ರವಾದ ಅರಿವಿರುವುದು ಮತ್ತು ಅವರು ತಮ್ಮ ಜೀವನವನ್ನು ಅವಲೋಕಿಸಿ ನೋಡಿದಾಗ ಅವರ ನಿರೀಕ್ಷೆಯು ಕುಂದುವುದು. ಆದರೆ ದೇವರ ಕರುಣೆಯ ಮಹೋನ್ನತೆ ಮತ್ತು ತಮ್ಮ ಪ್ರಾಮಾಣಿಕ ಪಶ್ಚಾತ್ತಾಪವನ್ನು ಅವರು ನೆನಪಿಗೆ ತಂದುಕೊಂಡು, ಕ್ರಿಸ್ತನ ಮೂಲಕ ನಿಸ್ಸಾಹಾಯಕ, ಪಶ್ಚಾತ್ತಾಪಪಟ್ಟ ಪಾಪಿಗಳಿಗೆ ಮಾಡಲ್ಪಟ್ಟ ಆತನ (ದೇವರ) ವಾಗ್ದಾನಗಳ ನೆರವೇರುವಿಕೆಗಾಗಿ ಯಾಚಿಸುವರು. ತಮ್ಮ ಪ್ರಾರ್ಥನೆಗಳಿಗೆ ತಕ್ಷಣ ಉತ್ತರ ಬರದಿದ್ದರೂ ಅವರ ನಂಬಿಕೆ ಕೆಡುವುದಿಲ್ಲ. ಅವರು ಯಾಕೋಬನು ಆ ದೇವದೂತನನ್ನು ಹಿಡಿದಂತೆಯೇ, ದೇವರ ಶಕ್ತಿಯನ್ನು ಭದ್ರಹಿಡಿಯುವರು; ಮತ್ತು ಅವರ ಹೃದಯಾಂತರಾಳದ ಕೂಗು, ' ನೀನು ನನ್ನನ್ನು ಆಶೀರ್ವದಿಸಿದ ಹೊರತು, ನಾನು ನಿನ್ನನ್ನು ಬಿಡುವುದಿಲ್ಲ' ಎಂದಾಗಿರುತ್ತದೆ....

"ಆದರೂ ಯಾಕೋಬನ ಚರಿತ್ರೆಯು, ಪಾಪದಲ್ಲಿ ಮೋಸದಿಂದ ಸಿಲುಕಿಸಲ್ಪಟ್ಟವರು, ದೇವರ ಬಳಿಗೆ ನಿಜವಾದ ಪಶ್ಚಾತ್ತಾಪದಿಂದ ಹಿಂತಿರುಗಿದ ದೇವರು ಬಿಟ್ಟು ಬಿಡುವುದಿಲ್ಲ ಎಂಬುದಕ್ಕೆ ಭರವಸೆಯಾಗಿದೆ. ತನ್ನ ಸ್ವಸಾಮರ್ಥದಿಂದ ಹೋರಾಡಿ ಗಳಿಸಿಕೊಳ್ಳಲಾರದ್ದನ್ನು ಯಾಕೋಬನು ಆತ್ಮಸಮರ್ಪಣೆ ಮತ್ತು ನೆಚ್ಚಿಕೆಯುಕ್ತ ವಿಶ್ವಾಸದ ಮೂಲಕ ಪಡೆದುಕೊಂಡನು. ಆತನು ಹಾತೊರೆಯುತ್ತಿದ್ದ ಆಶೀರ್ವಾದಗಳನ್ನು ದೈವೀಕ ಶಕ್ತಿ ಮತ್ತು ಕೃಪೆಯು ಮಾತ್ರ ಕೊಡುತ್ತದೆ ಎಂಬುದನ್ನು ದೇವರು ತನ್ನ ಸೇವಕನಿಗೆ ಕಲಿಸಿಕೊಟ್ಟನು. ಅಂತೆಯೇ ಅಂತ್ಯಕಾಲದಲ್ಲಿ ಬದುಕುವವರಿಗೂ ಆಗುವುದು. ಅವರನ್ನು ಅಪಾಯಗಳು ಸುತ್ತುವರಿದು, ಹೃದಯವನ್ನು ಹತಾಶೆಯು ಆಕ್ರಮಿಸಿದಾಗ ಅವರು ಪಾಪ ಪರಿಹಾರದ (ಪರಲೋಕದ) ಶ್ರೇಷ್ಠತೆಗಳನ್ನು ಮಾತ್ರ ಅವರು ಆಧಾರಮಾಡಿಕೊಳ್ಳಬೇಕು. ನಮ್ಮಷ್ಟಕ್ಕೆ ನಾವು ಏನೂ ಮಾಡಲಾರೆವು"- ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್‌, ಪುಟ 201-203.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯಾಕೋಬನ ಬಲಹೀನತೆಯು ದೇವರ ಕೃಪೆಯ ಸಾಧನೆಗೆ ಏಕೆ ಅವಕಾಶ ಮಾಡಿತು? ಪೌಲನ ಮಾತುಗಳಾದ- "ನಾನು ಯಾವಾಗ ನಿರ್ಬಲ- ನಾಗಿದ್ದೇನೋ ಆವಾಗಲೇ ಬಲವುಳ್ಳವನಾಗಿದ್ದೇನೆ” (2 ಕೊರಿಂಥ 12:10) ಇವು ಯಾಕೋಬನ ಅನುಭವಕ್ಕೆ ಹೇಗೆ ತಾಳೆಹೊಂದುವವು?`

`2. ಬೈಬಲ್ ಯಾಕೆ ಅನೇಕರ ಜೀವನ ಚರಿತ್ರೆಗಳಲ್ಲಿ ಕಂಡುಬಂದ ಅನೇಕ ಕ್ಷುದ್ರ ಅಂಶಗಳನ್ನು ಬಯಲುಮಾಡುತ್ತದೆ? ಇದರಲ್ಲಿ ನಾವು ಯಾವ ಅಂಶವನ್ನು ತಿಳಿಯಬಹುದು? ನಾವೇನು ಸಂದೇಶ ಪಡೆಯಬಹುದು?`

`3. ವಿಗ್ರಹಾರಾಧನೆಯ ವಿಷಯದ ಬಗ್ಗೆ ಹೆಚ್ಚು ಆಲೋಚಿಸಿರಿ. ನಮ್ಮ ಸಂಪ್ರದಾಯ ನಮ್ಮ ನಾಗರೀಕತೆಗಳಲ್ಲಿರುವ ವಿಗ್ರಹಗಳೇನು? ಕರ್ತನನ್ನು ಬಿಟ್ಟು ಮತ್ಯಾರನ್ನೂ ಅಥವಾ ಮತ್ಯಾವದನ್ನೂ ನಾವು ಆರಾಧಿಸುತ್ತಿಲ್ಲ ಎಂದು ನಾವು ಹೇಗೆ ನಿಶ್ಚಯ ಮಾಡಿಕೊಳ್ಳುವುದು?`