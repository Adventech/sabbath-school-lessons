---
title:  ದೇವರೊಂದಿಗೆ ಹೋರಾಡುವುದು
date:   29/05/2022
---

ಲಾಬಾನನನ್ನು ಬಿಟ್ಟು ಹೊರಟರೂಡಲೇ, ದೇವರೊಂದಿಗೆ ಇನ್ನೊಂದು ಅನುಭವ ಪಡೆದನು. ತನ್ನ ಅಣ್ಣ ಏಸಾವನು, "ನಾಲ್ಕುನೂರು ಜನರೊಡನೆ" ಬರುತ್ತಿದ್ದಾನೆ ಎಂದು ತಿಳಿದು, ದೇವರಿಗೆ ಬಹಳ ಆಸಕ್ತನಾಗಿ ಪ್ರಾರ್ಥಿಸುವನು (ಆದಿ 32:6). "ನೀನು ನಿನ್ನ ಸೇವಕನಿಗೆ ತೋರಿಸಿದ ಎಲ್ಲಾ ಕರುಣೆ ಮತ್ತು ಎಲ್ಲಾ ಸತ್ಯತೆಗೆ ನಾನು ಕೇವಲ ಅಯೋಗ್ಯನಾಗಿದ್ದೇನೆ” (ಆದಿಕಾಂಡ 32:10).

ನಿಜವಾಗಿಯೂ, ಯಾಕೋಬನಿಗೆ ಕೃಪೆಯ ಬಗ್ಗೆ ಉತ್ತಮ ತಿಳುವಳಿಕೆ ಬಂದಿದೆ. ದೇವರು ಹೇಗೆ ಸ್ಪಂದಿಸಿದನು?

`ಆದಿಕಾಂಡ 32:22-31 ಮತ್ತು ಹೊಣೆಯ 12:13,14ನ್ನು ಓದಿರಿ. ಈ ಅತಿಶಯವಾದ ಘಟನೆಯ ಆತ್ಮೀಕ ಮಹತ್ವ ಏನು?`

ಕಳವಳಗೊಂಡ ಯಾಕೋಬನು, ಬಂದಂಥವುಗಳಿಂದ ತನ್ನ ಕುಟುಂಬವನ್ನು ಕಾಪಾಡಲು ತನಗೆ ಸಾಧ್ಯವಾದಂಥವೆಲ್ಲವನ್ನು ಮಾಡಿದ ಮೇಲೆ, ಆತನು ರಾತ್ರಿಯಲ್ಲಿ ಒಬ್ಬನೇ ಉಳಿದುಕೊಳ್ಳುವನು. "ಒಬ್ಬ ಪುರುಷನು" (ಆದಿಕಾಂಡ 32:24) ಆತನ ಮೇಲೆ ಅನಿರೀಕ್ಷಿತವಾಗಿ ಬಿದ್ದನು. ಈ ಪದವು ವಿಶೇಷವಾದ ಮೂಲಾರ್ಥವನ್ನು ಹೊಂದಿದ್ದು, ದೈವೀಕ ಪ್ರಸನ್ನತೆಯ ಬರುವಿಕೆಯನ್ನು (ಯೆಶಾಯ 53:3) ತಿಳಿಸುತ್ತದೆ. ದಾನಿಯೇಲನು ಅದನ್ನು ಪರಲೋಕದ ಯಾಜಕ ಮಿಕಾಯೇಲನಿಗೆ (ದಾನಿ 10:5) ಹೋಲಿಸುತ್ತಾನೆ; ಅದೇ ಪದವನ್ನು ಯೆಹೋಶುವ ಪುಸ್ತಕದಲ್ಲಿ "ಯೆಹೋವನ ಸೇನಾಪತಿ"ಯಾಗಿ ಬಂದಿದ್ದು ಸ್ವತಃ ಕರ್ತನಾದ ಯೆಹೋವನು ಎಂಬುದಕ್ಕೆ ಬಳಸಲಾಗಿದೆ (ಯೆಹೋಶುವ 5:13-15).

ನಿಜವಾಗಿ, ಆತನು ಹೋರಾಡುತ್ತಿರುವಾಗ ತಾನು ದೇವರೊಂದಿಗೆಯೇ ಹೋರಾಡುತ್ತಿರುವೆನು ಎಂದು ಯಾಕೋಬನಿಗೆ ಗೊತ್ತಾಗಿರುತ್ತದೆ. ಆತನು ಆಕಾರಣ, "ನೀನು ನನ್ನನ್ನು ಆಶೀರ್ವದಿಸಿದ ಹೊರತು ನಾನು ನಿನ್ನನ್ನು ಬಿಡುವುದಿಲ್ಲ!" (ಆದಿಕಾಂಡ 32:26) ಎಂದು ಹೇಳಿದನು. ಆದರೂ ದೇವರನ್ನು, ಗಾಢವಾಗಿ ಹಿಡಿದುಕೊಂಡು ಹೋಗಲು ಬಿಟ್ಟುಕೊಡದಿರುವುದು, ತಾನು ಕ್ಷಮೆ ಹೊಂದಲು ಇರುವ ತೀವ್ರ ಬಯಕೆ ಹಾಗು ದೇವರೊಂದಿಗೆ ಸರಿ ಮಾಡಿಕೊಳ್ಳುವ ಇಚ್ಛೆಯನ್ನು ತೋರಿಸುತ್ತದೆ.

"ಕಪಟಮೋಸದ ಮೂಲಕ ಚೊಚ್ಚಲತನವನ್ನು ಪಡಕೊಂಡ ಯಾಕೋಬನ ಪಾಪಕ್ಕೆ ಎಡೆಮಾಡಿದ ದೋಷವನ್ನು ಈಗ ಸ್ಪಷ್ಟವಾಗಿ ಆತನಿಗೆ ತೋರಿಸಲಾಯಿತು. ದೇವರ ವಾಗ್ದಾನಗಳನ್ನು ನಂಬದೇ, ದೇವರು ತನ್ನ ಸಮಯ ಹಾಗೂ ರೀತಿಯಲ್ಲಿ ನೆರವೇರಿಸುತ್ತಿದ್ದರ ಬದಲು ತನ್ನ (ಯಾಕೋಬ) ಸ್ವಂತ ಶ್ರಮದ ಮೂಲಕ ಆ ವಾಗ್ದಾನಗಳು ನೆರವೇರಬಯಸಿದನು"- ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್‌, ಪುಟ 197, 198.

ಮತ್ತು ತಾನು ಕ್ಷಮಿಸಲ್ಪಟ್ಟವನಾಗಿದ್ದೇನೆಂದು ತಿಳಿಯಲು ತನ್ನ ಹೆಸರು- ತನ್ನ ಪಾಪದ ಜ್ಞಾಪಕವನ್ನು ಉಳಿಸುವ ಹೆಸರಿನಿಂದ ತನ್ನ ಜಯವನ್ನು ಜ್ಞಾಪಕ ಮಾಡುವಂಥದ್ದಕ್ಕೆ ಬದಲಾದದ್ದರಲ್ಲಿ ಸಾಕ್ಷಿ ಹೊಂದುತ್ತಾನೆ. 'ಆ ದೂತನು ಅವನಿಗೆ, "ನಿನ್ನ ಹೆಸರು ಇನ್ನು ಮುಂದೆ ಯಾಕೋಬ (ಮೋಸಗಾರನೆನಿಸಿಕೊಳ್ಳದೇ, ಇಸ್ರಾಯೇಲನೆಂದಿರುವುದು; ಏಕೆಂದರೆ ನೀನು ದೇವರ ಸಂಗಡಲೂ ಮತ್ತು ಮನುಷ್ಯರ ಸಂಗಡಲೂ ಹೋರಾಡಿ ಗೆದ್ದವನಾಗಿದ್ದಿ" (ಆದಿ 32:28).

`ದೇವರೊಂದಿಗೆ ಹೋರಾಡುವ ವಿಷಯದಲ್ಲಿ ನಿಮ್ಮ ಸ್ವಂತ ಅನುಭವ ಏನು? ಹಾಗೆ ಮಾಡುವುದರ ಅರ್ಥವೇನು ಮತ್ತು ಈ ರೀತಿಯ ಅನುಭವದಲ್ಲಿ ನಾವು ಸೇರಿರಬೇಕೆಂಬುದು ಏಕೆ ಮಹತ್ವದ್ದಾಗಿದೆ?`