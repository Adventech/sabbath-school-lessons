---
title:  ಹೆಚ್ಚು ಬಳಕೆಯಲ್ಲಿರುವ ವಿಗ್ರಹಾರಾಧನೆ
date:   01/06/2022
---

`ಆದಿಕಾಂಡ 34:30-35:15 ಇಲ್ಲಿ ಆದ ಘಟನೆಯಿಂದ, ನಿಜ ಆರಾಧನೆಯ ಬಗ್ಗೆ ನಾವು ಯಾವ ಪಾಠಗಳನ್ನು ಕಲಿಯಬಹುದು?`

ಯಾಕೋಬನು ಕಾನಾನ್ಯರೊಂದಿಗೆ ತನ್ನ ಸಮಾಧಾನಕ್ಕೆ ಧಕ್ಕೆಯಾಯಿತು (ಆದಿ 34:30) ಎಂದು ಆಪಾದಿಸಿ ತನ್ನ ಇಬ್ಬರು ಮಕ್ಕಳನ್ನು ಗದರಿಸಿದ ಮೇಲೆ (ಆದಿಕಾಂಡ 34:30) ದೇವರು ಯಾಕೋಬನಿಗೆ ಶೆಕೆಮ್ ಬಿಟ್ಟು ಬೆತೇಲಿಗೆ ಹೋಗಬೇಕು ಮತ್ತು ಅಲ್ಲಿ ಒಡಂಬಡಿಕೆಯನ್ನು ನವೀಕರಿಸಬೇಕೆಂದು ಹೇಳುತ್ತಾನೆ. ಮತ್ತು ಆತನು ಅಲ್ಲಿ ಸೇರಿದ ತಕ್ಷಣ ಒಂದು ಯಜ್ಞವೇದಿಯನ್ನು ಕಟ್ಟಬೇಕೆಂದು ಕರ್ತನು ಹೇಳುತ್ತಾನೆ.

ಏತನ್ಮಧ್ಯೆ, ದೇವರು ಕೊಟ್ಟ ಈ ಅಪ್ಪಣೆಯ ತಕ್ಷಣದಲ್ಲಿ, ಯಾಕೋಬನು ತನ್ನ ಮನೆಯವರಿಗೆಲ್ಲಾ ಕಾನಾನ್ಯರ ವಿಗ್ರಹಗಳನ್ನು ಮತ್ತು ಶೆಕೆಮ್ ಪಟ್ಟಣವನ್ನು ಕೊಳ್ಳೆ ಮಾಡಿದಾಗ ತೆಗೆದುಕೊಂಡ ವಿಗ್ರಹ ಮತ್ತು ರಾಹೇಲಳು ತನ್ನ ಮನೆಯವರಿಂದ ಕದ್ದಿದ್ದ ವಿಗ್ರಹಗಳನ್ನು (ಆದಿ 31:19,32) ತೆಗೆದುಹಾಕಬೇಕೆಂದು ಹೇಳುವುದನ್ನು ಬರೆಯಲಾಗಿದೆ. ಇವೆಲ್ಲ ಕೂಡ, ದೇವರೊಂದಿಗೆ ಒಡಂಬಡಿಕೆಯಲ್ಲಿ ಬಹಳ ಪ್ರಮುಖವಾದವುಗಳು.

ದೇವರಿಗೆ ಯಾಕೋಬನು ಬದ್ಧನಾಗಿದ್ದರೂ, ಈ ವಿಗ್ರಹಗಳು ಇದ್ದವು ಮತ್ತು ಇವನ್ನು ಆರಾಧಿಸುತ್ತಿರಲೂಬಹುದು. ಕಾನಾನ್ಯರ ಪ್ರಭಾವದಿಂದ ದೂರಾಗಲು, ಯಾಕೋಬನು ಕೇವಲ ಶೆಕೆಮನ್ನು ಬಿಟ್ಟರೆ ಸಾಲದು. ತನ್ನ ಕುಟುಂಬದವರಿಂದ ಮತ್ತು ಅವರ ಹೃದಯಗಳಿಂದ ವಿಗ್ರಹಗಳನ್ನು ಯಾಕೋಬನು ತೆಗೆದುಹಾಕಬೇಕಿತ್ತು.

ಪಶ್ಚಾತ್ತಾಪದ ಪ್ರಕ್ರಿಯೆಯಲ್ಲಿ- ಸ್ಥಳ ಬದಲಾವಣೆ ಅಥವಾ ಸಭೆಯ ಬದಲಾವಣೆ ಮಾಡಿಕೊಳ್ಳುವುದಲ್ಲ; ಬದಲಾಗಿ ಬಹಳ ಉನ್ನತವಾದ ಅಂಶಗಳು ಅದರಲ್ಲಿವೆ. ಬಹಳ ಪ್ರಮುಖ ಅಂಶವೆಂದರೆ ನಾವು ಎಲ್ಲೇ ಇದ್ದಾಗ್ಯೂ, ನಮ್ಮ ಹೃದಯಗಳಿಂದ ವಿಗ್ರಹಗಳು ತೊಳೆಯಲ್ಪಡಲು ದೇವರ ಕೃಪೆಯನ್ನು ನಾವು ಬೇಡಿಕೊಳ್ಳಬೇಕು. ಏಕೆಂದರೆ ಯಾವುದೇ ವಸ್ತು (ಅಥವಾ ವಿಚಾರ)ವನ್ನೇ ನಾವು ವಿಗ್ರಹ ಮಾಡಿಕೊಂಡಿರಬಹುದು.

ಯಾಕೋಬನು ದೇವರಿಗೆ ವಿಧೇಯನಾಗಿ, ದೇವರ ಅಪ್ಪಣೆಯ ಮೇರೆಗೆ ಮುಂದುವರೆದಾಗ ದೇವರು ಮಧ್ಯಪ್ರವೇಶಿಸಿದನು. "ದೇವರ ಭಯವು" (ಆದಿ 35:5) ಅವರ ಸುತ್ತಲಿದ್ದವರ ಮೇಲೆ ಪ್ರಭಾವ ಬೀರಿ, ಯಾಕೋಬನ ಮೇಲೆ ಆಕ್ರಮಣ ಮಾಡಲು ಧೈರ್ಯ ಮಾಡುವುದಿಲ್ಲ. ಆಗ, ಯಾಕೋಬನು, "ತನ್ನ ಜೊತೆಯಲ್ಲಿದ್ದವರೆಲ್ಲರೊಂದಿಗೆ ದೇವರನ್ನು ಆರಾಧಿಸಲು ಸಿದ್ಧನಿರುವನು (ಆದಿ 35:66). ಇದರಲ್ಲಿ ಆತನ ಕುಟುಂಬದ ಐಕ್ಯತೆಯು ಏರ್ಪಟ್ಟಿದೆ ಎಂದು ತಿಳಿಯುತ್ತೇವೆ. ಆ ಸ್ಥಳಕ್ಕೆ ಯಾಕೋಬನು, ನಿಚ್ಚಣಿಗೆಯ ಕನಸಿನ ನೆನಪಿಗಾಗಿ, ಮತ್ತು ಪರಲೋಕ ಹಾಗು ಭೂಲೋಕಗಳು ಒಂದಾದ್ದರ ಕಾರಣ ಎಲ್ ಬೆತೇಲ್ ಎಂದು ಹೆಸರಿಟ್ಟನು. ಕೆಲಕಾಲ ಕಳೆದು ಹೋಗಿದ್ದ ಪರಲೋಕ-ಭೂಲೋಕ ಸಂಬಂಧಗಳು ಈಗ ನವೀಕರಣಗೊಂಡಿದೆ.

ಈ ಬಾರಿ, ಇಡಲಾದ ಹೆಸರಿಗೆ ಸ್ಥಳದ ಮಹತ್ವದ ಬದಲಿಗೆ ಬೆತೇಲಿನ ದೇವರ ಮಹತ್ವದ ಬಗ್ಗೆ ಹೆಚ್ಚು ಪ್ರಾಶಸ್ತ್ರ ಕೊಟ್ಟನು. ಈ ರೀತಿಯ ಅಂಶವು ದೇವರು ಅವನ ಹೆಸರು "ಇಸ್ರಾಯೇಲ'ನೆಂದು ಪುನಃ ಜ್ಞಾಪಕಪಡಿಸಿದಾಗ (ಆದಿ 35:10) ಮಾರ್ದನಿಸುತ್ತದೆ, ಜೊತೆಗೆ ಎರಡು ಪಟ್ಟು ಆಶೀರ್ವಾದದ ವಾಗ್ದಾನವನ್ನು ಅರ್ಥೆಸುತ್ತದೆ. ಯಾಕೋಬನಿಗಾದ ಆಶೀರ್ವಾದವು, ಮೊದಲು, ಸಂತಾನ ವೃದ್ಧಿ ಸಂಪನ್ನತೆ- ಮೆಸ್ಸಿಯನ ಸಂತತಿಯ ಮುಂದುವರಿಕೆ ಹಾಗೂ ಅನೇಕ ಜನಾಂಗಗಳ ಉತ್ಪತ್ತಿ (ಆದಿಕಾಂಡ 35:11) ಎಂಬುದೂ, ಮತ್ತು ಎರಡನೆಯದಾಗಿ, ಅದು ವಾಗ್ದತ್ತ ದೇಶವನ್ನು ಸೂಚಿಸುವ ಅರ್ಥ ಹೊಂದಿದೆ.

`ಯಾವ ಮಾರ್ಮಿಕ ರೀತಿಯಲ್ಲಿ ವಿಗ್ರಹಾರಾಧನೆಯು ನಮ್ಮ ಹೃದಯದೊಳಗೆ ತೋರಿಬರಬಹುದು, ಮತ್ತು ಆ ಕುರಿತು ನಾವೇನು ಮಾಡಬಹುದು?`