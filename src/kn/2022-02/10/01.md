---
title:  ಯಾಕೋಬ- ಇಸ್ರಾಯೇಲ್
date:   28/05/2022
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ
ಆದಿಕಾಂಡ 32:22-31; ಹೊಶೇಯ 12:3,4; ಯೆರೆಮೀಯ 30:5-9; ಆದಿಕಾಂಡ 33; ಆದಿಕಾಂಡ 34:30-35:29.

> <p>ಸ್ಮರಣವಾಕ್ಯ</p>
> "ಅವನು ಯಾಕೋಬನಿಗೆ- ಇನ್ನು ಮೇಲೆ ನಿನ್ನ ಹೆಸರು ಯಾಕೋಬನು ಎಂದು ಕರೆಯಲ್ಪಡುವುದಿಲ್ಲ; ದೇವರ ಸಂಗಡಲೂ ಮನುಷ್ಯರ ಸಂಗಡಲೂ ಹೋರಾಡಿ ಗೆದ್ದವನಾದದರಿಂದ ನಿನಗೆ ಇಸ್ರಾಯೇಲೆಂದು ಹೆಸರಾಗುವುದು' ಎಂದು ಹೇಳಿದನು (ಆದಿಕಾಂಡ 32:28).

ಯಾಕೋಬನ ಕೌಟುಂಬಿಕ ಕಥೆಯು ಮುಂದುವರೆದಿದೆ. ಒಳ್ಳೆಯದೂ ಮತ್ತು ಕೆಟ್ಟದ್ದೂ ಸಹ. ಆದರೂ, ಇವೆಲ್ಲದರಲ್ಲಿ, ದೇವರ ಹಸ್ತವೂ ಮತ್ತು ತನ್ನ ವಾಗ್ದಾನಗಳಿಗೆ ಬದ್ಧನಾಗಿಯೂ ಇರುವುದು ಸ್ಪುಟವಾಗಿವೆ.

ಈ ವಾರ ಹೆಚ್ಚಾಗಿ ಯಾಕೋಬನ ಬಗ್ಗೆ, ಈಗ ಆತನು ಲಾಬಾನನ್ನು ಬಿಟ್ಟು, ತನ್ನ ಮನೆಯ ಕಡೆ ಬರುತ್ತಿರಲು, ಯಾಕೋಬನ ವಿಶ್ವಾಸದ್ರೋಹದ ಬಲಿಪಶುವಾಗಿದ್ದ ಏಸಾವನನ್ನು ಎದುಗೊಳ್ಳಬೇಕಿದೆ. ಬಹಳ ತೀವ್ರವಾಗಿ ಕೆಡುಕನ್ನು ಅನುಭವಿಸಿರುವ ತನ್ನ ಅಣ್ಣನು, ಅವನಿಗೇನು ಮಾಡಬಹುದು?

ಆದರೂ ಯಾಕೋಬನಿಗೆ, ಭಾಗ್ಯಶಾಲಿಯಂತೆ ಮುಂದಾಗುವುದರ ಭಯದ ನಡುವೆ ತನ್ನ ಪಿತೃಗಳ ದೇವರಾದ ಕರ್ತನು ಅವನಿಗೆ ಪುನಃ ಕಾಣಿಸಿಕೊಂಡನು. ಈ ಘಟನೆಯು ಮುಂದೆ "ಯಾಕೋಬನ ಇಕ್ಕಟ್ಟಿನ ಕಾಲ” (ಯೆರೆ 30:5-7) ಎಂಬುದರ ಪೂರ್ವಸೂಚಕ ಘಟನೆಯಾಗಿತ್ತು. ಮತ್ತು ಆ ರಾತ್ರಿಯಲ್ಲಿ ಆ ಮೋಸಗಾರನು, "ಇಸ್ರಾಯೇಲನಾದನು- ಹೊಸ ಪ್ರಾರಂಭಕ್ಕೆ ಹೊಸಹೆಸರು. ಈ ಆರಂಭವೇ ಅಂತ್ಯದಲ್ಲಿ ಅದೇ ಹೆಸರಿನಿಂದ ಕರೆಯಲ್ಪಟ್ಟ ಒಂದು ದೇಶವು ರೂಪುಗೊಳ್ಳುವುದಕ್ಕೆ ದಾರಿಮಾಡಿತು.

ಬೇರೆ ಮಾತಿನಲ್ಲಿ ಹೇಳುವುದಾದರೆ, ಘಟಿಸಿದ ಎಲ್ಲಾ ಘಟನೆಗಳ ಹೊರತಾಗಿಯೂ, ನಮ್ಮ ಪೂರ್ವಪಿತೃಗಳ ಮತ್ತು ಅವರ ಕುಟುಂಬಗಳ ಚರಿತ್ರೆಗಳು ಶಾಸ್ತ್ರದಲ್ಲಿ ಬರೆದಿರುವುದು, ನಮಗೆ ದೇವರು ತಾನು ಮಾಡಿದ ವಾಗ್ದಾನಗಳಿಗೆ ಬದ್ಧನಾಗಿರುತ್ತಾನೆ, ಅವುಗಳನ್ನು ನೆರವೇರಿಸುತ್ತಾನೆ, ಮತ್ತು ಕೆಲವೊಮ್ಮೆ ಏನೂ ಸಾಗದೆ, ಕೇವಲ ಆತನ ಜನರು ಅವು ನೆರವೇರುವುದಕ್ಕೆ ಎಲ್ಲಾದರಲ್ಲಿ ಅಡ್ಡಿಯಾಗಿದ್ದಾರೆ ಎಂದು ತೋರಿದರೂ, ಆತನು ಕೈಗೂಡಿಸುವನು ಎಂದು ತೋರಿಸಿಕೊಡಲು ಬರೆಯಲಾಗಿವೆ.

_ಈ ಪಾಠವನ್ನು ಜೂನ್ 4ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._