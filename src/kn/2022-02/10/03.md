---
title:  ಸಹೋದರರು ಸಂಧಿಸಿದರು
date:   30/05/2022
---

ಪನೀಯೇಲ್ ಅಂದರೆ "ದೇವರ ಮುಖ" ಎಂಬ ಸ್ಥಳದಲ್ಲಿ ದೇವರೊಂದಿಗೆ ಆದ ಅನುಭವದ ನಂತರ, ಯಾಕೋಬನು ತನ್ನ ಅಣ್ಣನನ್ನು ಎದುರುಗೊಳ್ಳುವುದಕ್ಕೆ ಹೋದನು. ಇಪ್ಪತ್ತು ವರುಷಗಳ ಅಗಲಿಕೆಯ ನಂತರ, ನಾನೂರು ಜನರೊಡನೆ ಆತನು ಬರುತ್ತಿರುವುದನ್ನು ನೋಡುತ್ತಾನೆ (ಆದಿ 33:1). ಆದ್ದರಿಂದ, ತನ್ನನ್ನು ಮತ್ತು ತನ್ನ ಕುಟುಂಬವನ್ನು ಆಗಬಹುದಾದ ಅಪಾಯಕ್ಕೆ ಒಳಗಾಗದಂತೆ ಯೋಚಿಸಿ ಸಿದ್ಧಪಡಿಸುತ್ತಾನೆ.

ಆದಿಕಾಂಡ 33ನ್ನು ಓದಿರಿ. ದೇವರನ್ನು ಮುಖಾಮುಖಿಯಾಗಿ ಪೆನಿಯೇಲ್‌ನಲ್ಲಿ ನೋಡಿದಕ್ಕೂ ಮತ್ತು ತನ್ನ ಅಣ್ಣನನ್ನು ಮುಖಾಮುಖಿಯಾಗಿ ನೋಡಿದ್ದಕ್ಕೂ ಯಾಕೋಬನ ಈ ಎರಡೂ ಅನುಭವಗಳಲ್ಲಿರುವ ಸಂಬಂಧ ಏನಿದೆ? ಅಂತೆಯೇ ನಾವು ನಮ್ಮ ದೇವರೊಂದಿಗೂ ಮತ್ತು ಯಾರಾದರಾಗಲಿ, ನಮ್ಮ ಸಹೋದರರಿಗೂ" ನಮ್ಮ ಸಂಬಂಧದ ಕುರಿತು ಆ ಸಂಬಂಧವು ಯಾವ ರೀತಿಯ ಪರಿಣಾಮದ ಪ್ರಭಾವ ಬೀರುತ್ತದೆ?

ಯಾಕೋಬನು ತನ್ನ ಅಣ್ಣನಿಗೆ ಏಳು ಸಾರಿ ಬಾಗಿ ವಂದಿಸುತ್ತಾನೆ (ಆದಿ 33:3) ಮತ್ತು ಅನೇಕ ಸಾರಿ "ನನ್ನ ಒಡೆಯ" ಎಂದು ಸಂಬೋಧಿಸುತ್ತಾನೆ (ಆದಿ 33:8, 13,15) ಮತ್ತು ಅವನೊಂದಿಗೆ ತನ್ನನ್ನು 'ಸೇವಕ'ನೆಂದು ಗುರುತಿಸಿಕೊಳ್ಳುತ್ತಾನೆ (ಆದಿ 33:5 ಮತ್ತು ಆದಿ 32:4,18,20 ಹೋಲಿಸಿ). ಪ್ರಧಾನವಾಗಿ ತೋರುವುದೇನೆಂದರೆ, ಯಾಕೋಬನು ಏಳು ಸಾರಿ ಬಾಗಿ ವಂದಿಸುವುದು ತನ್ನ ತಂದೆಯ ಆಶೀರ್ವಾದಗಳನ್ನು ಮಾರ್ದನಿಸುತ್ತವೆ (ಆದಿಕಾಂಡ 27:27-29).

ಏಸಾವನು ತನ್ನ ತಮ್ಮನನ್ನು ಕಂಡಾಗ, ಇದ್ದ ಎಲ್ಲಾ ಕಲ್ಪನೆಗಳಿಗೂ ವಿರುದ್ಧವಾಗಿ, ಯಾಕೋಬನೆಡೆಗೆ ಓಡಿಹೋಗಿ, ಆತನನ್ನು ಕೊಲ್ಲುವ ಬದಲಿಗೆ, "ಆತನ ಕೊರಳನ್ನು ಅಪ್ಪಿಕೊಂಡು ಮುದ್ದಿಟ್ಟನು" (ಆದಿ 33:4) ಮತ್ತು "ಅವರಿಬ್ಬರೂ ಕಣ್ಣೀರಿಟ್ಟರು".

ನಂತರ ಯಾಕೋಬನು ಏಸಾವನಿಗೆ, "ನಿನ್ನನ್ನು ನೋಡಿದ್ದು ದೇವರನ್ನು ನೋಡಿದ ಹಾಗಾಯಿತು' (ಆದಿಕಾಂಡ 33:10). ಹೀಗೆ ಅವನು ಹೇಳಿದ್ದಕ್ಕೆ ಕಾರಣ ಏಸಾವನು ತನ್ನನ್ನು ಕ್ಷಮಿಸಿದ್ದಾನೆಂದು ತಿಳಿದದ್ದೇ. ಆದಿಕಾಂಡ 33:10ರಲ್ಲಿ ಮೂಲ ಇಬ್ರಿಯ ಪದ ರಾಜ್‌ಸಃ' ಎಂದರೆ ದೇವರು ಯಜ್ಞವನ್ನು ಒಪ್ಪಿಕೊಂಡಿರುವುದು, "ಅಂಗೀಕರಿಸಿರುವುದು' ಎಂದರೆ ದೈವೀಕ ಕ್ಷಮಾಪಣೆಯನ್ನು ತೋರಿಸುತ್ತದೆ (ಯಾಜಕ 22:27, ಆಮೋಸ 5:22).

ಪೆನೀಯೇಲ್ ಎಂಬಲ್ಲಿ ಯಾಕೋಬನು ದೇವರ ಕ್ಷಮಾಪಣೆಯನ್ನು ಅನುಭವಿಸಿದ ಹಾಗೆಯೇ ಮತ್ತು ಅಲ್ಲಿ ದೇವರನ್ನು ಮುಖಾಮುಖಿಯಾಗಿ ನೋಡಿದ್ದುದು, ಈಗ ತನ್ನ ಅಣ್ಣನು ತೋರಿಸಿದ ಕ್ಷಮಾಪಣೆಯನ್ನು, ದೇವರನ್ನು ಮತ್ತೊಮ್ಮೆ ನೋಡಿದ ಹಾಗಾಯಿತು ಎಂದು ನೆನೆಸಿದನು. ಮೊದಲ ಪನೀಯೇಲ್ ಎರಡನೆಯದಕ್ಕೆ ಸಿದ್ಧ ಮಾಡಿತೆಂಬ ಹಾಗೆ ಯಾಕೋಬನು ಎರಡನೇ ಪೆನೀಯೇಲ್‌ನಲ್ಲಿ ಉಳಿದುಕೊಂಡನು. ಯಾಕೋಬನು ದೇವರಿಂದಲೂ ಮತ್ತು ತನ್ನ ಸ್ವಂತ ಅಣ್ಣನಿಂದಲೂ ಕ್ಷಮಿಸಲ್ಪಟ್ಟಿದ್ದಾನೆ. ನಿಜವಾಗಿಯೂ, ಹಿಂದೆಂದಿಗಿಂತಲೂ ಈಗ ಕೃಪೆಯ ಅರ್ಥವನ್ನು ಮತ್ತಷ್ಟು ಹೆಚ್ಚಾಗಿ ಅರ್ಥಮಾಡಿಕೊಂಡಿರಬಹುದು.

`ದೇವರು ನಮ್ಮನ್ನು ಕ್ಷಮಿಸಿರುವುದರ ಹೊರತಾಗಿ, ಬೇರೆಯವರು ನಿಮ್ಮನ್ನು ಕ್ಷಮಿಸಿದ್ದರಿಂದ ನೀವು ಕೃಪೆಯ ಬಗ್ಗೆ ಏನು ಅರ್ಥಮಾಡಿಕೊಂಡಿದ್ದೀರಿ?`