---
title:  ದೀನಳಿಗಾದ ನಿಂದಾಪಮಾನ
date:   31/05/2022
---

ತನ್ನ ಅಣ್ಣನೊಂದಿಗೆ ಸಮಾಧಾನವಾದ ನಂತರ, ಯಾಕೋಬನು ಕಾನಾನ್ ದೇಶದಲ್ಲಿ ಸಮಾಧಾನದಲ್ಲಿ ನೆಲೆಸಬೇಕೆಂದು ಬಯಸಿದನು. ಶೆಕೆಮಿಗೆ ಸೇರಿದ "ಸಾಲೇಮ್" ಸುರಕ್ಷತೆ ಎಂಬ ಪದದ ಅರ್ಥ 'ಶಾಲೋಮ್" ಅಂದರೆ "ಸಮಾಧಾನ" ಎಂಬುದರಿಂದ ಬಂದಿದ್ದು, ಮೊಟ್ಟಮೊದಲ ಬಾರಿಗೆ ತನ್ನ ಪ್ರಯಾಣದಲ್ಲಿ "ಸುರಕ್ಷತೆ" ಇರುವುದನ್ನು ಸೂಚಿಸುತ್ತಿದೆ (ಆದಿ 33:18).

ಆ ದೇಶದ ನಿವಾಸಿಗಳಿಂದ ಒಂದು ಭೂಮಿಯನ್ನು ಕ್ರಯ ತೆಗೆದುಕೊಂಡು, ಅಲ್ಲಿ ಒಂದು ಯಜ್ಞವೇದಿಯನ್ನು (ಆದಿಕಾಂಡ 33:19) ಕಟ್ಟಿ ತಾನು ದೇವರ ಮೇಲೆ ಎಷ್ಟು ನಿಜವಾಗಿ ಅವಲಂಬಿತನು ಮತ್ತು ದೇವರನ್ನು ನಂಬಿದ್ದೇನೆಂದು ತೋರ್ಪಡಿಸಿದನು. ಅರ್ಪಿಸಲಾದ ಪ್ರತಿ ಯಜ್ಞದೊಂದಿಗೆ, ಆರಾಧನೆಯು ಸಹ ಇರುತ್ತಿತ್ತು.

ಆದರೂ, ತನ್ನ ಜೀವನದಲ್ಲಿ ಯಾಕೋಬ ಇಸ್ರಾಯೇಲನು ಆ ದೇಶದಲ್ಲಿ ನೆಲೆಗೊಂಡ ಮೇಲೆ, ಮೊದಲಬಾರಿ ಸಮಸ್ಯೆಗೆ ತುತ್ತಾದನು. ಗೆರಾರಿನಲ್ಲಿ ಇಸಾಕನು ಅಬೀಮೆಲೆಕನೊಡನೆ (ಆದಿ 26:1-33) ಮಾಡಿದಂತೆಯೇ, ಯಾಕೋಬನು ಕಾನಾನ್ಯರೊಂದಿಗೆ ಹೊಂದಿಕೊಂಡಿರುವುದಕ್ಕೆ ಬಯಸುತ್ತಾನೆ.

`ಆದಿಕಾಂಡ 34ನ್ನು ಓದಿರಿ. ಆತನು ಸಮಾಧಾನದಿಂದ ಜೀವಿಸಬೇಕೆಂಬ ಆತನ ಯೋಚನೆಗೆ ಏನು ಅಡ್ಡಿಮಾಡಿತು?`

ಈ ಕಥೆಯ ನೀಚ ಘಟನೆಯು ವ್ಯಕ್ತಿಗಳ ಮತ್ತು ಅವರ ಕ್ರಿಯೆಗಳಲ್ಲಿರುವ ಗೊಂದಲಗಳನ್ನು ಎತ್ತಿ ತೋರುತ್ತದೆ. ಲಂಪಟ ಶೆಖೆಮನು, ದೀನಗಳನ್ನು ಕೆಡಿಸುತ್ತಾನೆ; ಮತ್ತು ಆತನು ಪ್ರಾಮಾಣಿಕನು ಮತ್ತು ದೀನಳನ್ನು ಪ್ರೀತಿಸುವವನು ಎಂದು ಬರೆಯಲಾಗಿದೆ ಮತ್ತು ಮಾಡಿರುವುದನ್ನು ಸರಿಮಾಡಿಕೊಳ್ಳುವುದಕ್ಕೆ ಬಯಸುತ್ತಾನೆ ಮತ್ತು ಸುನ್ನತಿ ಮಾಡಿಸಿಕೊಂಡು ಒಡಂಬಡಿಕೆಯ ಆಚರಣೆಯನ್ನು ಕೈಗೂಡಿಸಲೂ ಸಹ ಒಪ್ಪುತ್ತಾನೆ.

ಅದೇ ಸಮಯ, ಸಿಮಿಯೋನ ಮತ್ತು ಲೇವಿಯರು, ದೇವರ ಮತ್ತು ಆಜ್ಞೆಗಳ ಸಂರಕ್ಷಕರೆಂದು ಹೇಳಿಕೊಂಡು ಮತ್ತು ಕಾನಾನ್ಯರೊಡನೆ ಮದುವೆಯಾಗುವುದನ್ನು ವಿರೋಧಿಸುವವರೆಂದು ಹೇಳಿಕೊಂಡು, ಮೋಸ ಹಾಗೂ ಸುಳ್ಳನ್ನು ನೆಚ್ಚಿಕೊಂಡರು (ಆದಿಕಾಂಡ 34:13; ಯಾಜಕ 19:29) ಮತ್ತು ಹತಿಸುವುದಕ್ಕೂ ಮತ್ತು ಕೊಳ್ಳೆ ಮಾಡುವುದಕ್ಕೂ ಸಿದ್ಧರಾಗಿದ್ದಾರೆ (ಆದಿ 34:25-27). ಅವರ ಕ್ರಿಯೆಗಳು ಕೇವಲ ಆಕ್ಷೇಪಾರ್ಹವಲ್ಲ, (ತಪ್ಪು ಮಾಡಿದವನನ್ನು ಏಕೆ ದಂಡಿಸಬಾರದು?) ಬದಲು ಇನ್ನೂ ಹೆಚ್ಚಿನ ತೊಂದರೆ ತರುವ ಸಾಧ್ಯತೆಗಳನ್ನು ಹೊಂದಿತ್ತು.

ಯಾಕೋಬನೋ, ಕೇವಲ ಸಮಾಧಾನ ಮನಸ್ಕನಾಗಿದ್ದಾನೆ. ಮಗಳಿಗಾದ ಬಲಾತ್ಕಾರದ ಸುದ್ದಿಯನ್ನು ಕೇಳಿ ಆತನು ಏನು ಪ್ರತಿಕ್ರಿಯೆ ತೋರಲಿಲ್ಲ (ಆದಿ 34:5). ಆದರೆ, ತನ್ನಿಬ್ಬರು ಮಕ್ಕಳು ಮಾಡಿದ್ದನ್ನು ಕೇಳಿದೊಡನೆ ಅವರನ್ನು ಬಹಿರಂಗವಾಗಿ ಬಯ್ಯುವವನಾಗಿ, "ನೀವು ಈ ದೇಶದ ನಿವಾಸಿಗಳಾದ ಕಾನಾನ್ಯರೂ ಮತ್ತು ಪೆರಿಜೀಯರು ನನ್ನ ಹೆಸರನ್ನು ಅಸಹಿಸುವಂತೆ ಮಾಡಿ ನನ್ನನ್ನು ಅಪಾಯಕ್ಕೆ ಗುರಿಮಾಡಿದ್ದೀರಿ. ನನಗಿರುವ ಜನರು ಸ್ವಲ್ಪವೇ; ಈ ದೇಶದವರು ಒಟ್ಟಾಗಿ ನನ್ನ ಮೇಲೆ ಬಂದು ನನ್ನನ್ನು ಹೊಡೆದರೆ ನಾನು ನನ್ನ ಮನೆಯವರೆಲ್ಲರೂ ನಾಶವಾಗುವೆವು' ಎಂದು ಮುಂದಾಗುವುದರ ಕುರಿತು ಚಿಂತಿತನಾಗಿದ್ದಾನೆ (ಆದಿಕಾಂಡ 34:30).

`ಪುನಃ ಪುನಃ ನಾವು ಮೋಸ ಹಾಗೂ ವಂಚನೆಯನ್ನು ನೋಡುತ್ತೇವೆ, ಮತ್ತು ಕರುಣೆ ಮತ್ತು ಕೃಪೆಯನ್ನು ಈ ಭಾಗಗಳಲ್ಲಿ ನೋಡುವೆವು. ಇದು ಮಾನವ ಸ್ವಭಾವದ ಕುರಿತು ಏನು ಹೇಳುತ್ತದೆ?`