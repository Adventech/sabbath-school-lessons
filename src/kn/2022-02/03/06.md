---
title:  ಮನುಷ್ಯನ ದುಷ್ಟತ್ವ
date:   14/04/2022
---

`ಆದಿಕಾಂಡ 4:17-24 ವಚನಗಳನ್ನು ಓದಿರಿ. ಕಾಯಿನನ ಪರಂಪರೆ ಯಾವುದು ಮತ್ತು ಕಾಯಿನನು ಮಾಡಿದ ಅಪರಾಧ ನೂತನ ದುಷತ್ವದ ಹೆಚ್ಚಳಕ್ಕೆ ದಾರಿಯನ್ನು ಹೇಗೆ ತೆರೆಯಿತು?`

ಕಾಯಿನನ ಮೊಮ್ಮಗನ ಮೊಮ್ಮಗನಾದ ಲೆಮೆಕನು ತಾನು ದುಷ್ಕೃತ್ಯಗೈದ ಸಂದರ್ಭದಲ್ಲಿ ಕಾಯಿನನ ದುಷ್ಕೃತ್ಯವನ್ನು ಉದಾಹರಿಸುತ್ತಾನೆ. ಕಾಯಿನನು ಮತ್ತು ಲೆಮೆಕನು ಮಾಡಿದ ದುಷ್ಕೃತ್ಯಗಳ ಹೋಲಿಕೆಯು ನಮಗೆ ಬುದ್ಧಿಪಾಠವಾಗಿದೆ. ಕಾಯಿನನು ತಾನು ಮಾಡಿದ ಒಂದೇ ಒಂದು ದುಷ್ಕೃತ್ಯದ ಬಗ್ಗೆ ಮೌನವಹಿಸುತ್ತಾನೆ. ಆದರೆ ಲೆಮೆಕನು ಅದನ್ನು ರಾಗ ಕಟ್ಟಿಹಾಡುತ್ತಾ ಜಂಭ ಪಟ್ಟುಕೊಳ್ಳುತ್ತಾನೆ (ಆದಿಕಾಂಡ 4:23, 24), ತನ್ನ ಮೇಲೆ ಕರುಣೆ ತೋರಿಸಬೇಕೆಂದು ಕಾಯಿನನು ದೇವರನ್ನು ಕೇಳಿಕೊಳ್ಳುತ್ತಾನೆ. ಆದರೆ ಲೆಮೆಕನು ಹಾಗೆ ಮಾಡುವುದಿಲ್ಲ. ಕಾಯಿನನ್ನು ಕೊಲ್ಲುವವರಿಗೆ ಏಳರಷ್ಟು ಪ್ರತಿದಂಡನೆಯಾದರೆ ಲೆಮೆಕನನ್ನು ಕೊಲ್ಲುವವರಿಗೆ ಎಪ್ಪತ್ತೇಳರಷ್ಟು ಪ್ರತಿ ದಂಡನೆಯಾಗುತ್ತದೆ ಎಂದು ತನ್ನ ಬಗ್ಗೆ ಲೆಮೆಕನು ಹೇಳಿಕೊಳ್ಳುತ್ತಾನೆ (ಆ.ಕಾಂಡ 4:24ನ್ನು ನೋಡಿರಿ). ಇದು ಲೆಮೆಕನು ತನ್ನ ಅಪರಾಧದ ಬಗ್ಗೆ ಬಹಳಷ್ಟು ಅರಿವು ಹೊಂದಿದ್ದನೆಂದು ಸುಳುಹು ಕೊಡುತ್ತದೆ.

ಅಲ್ಲದೆ, ಕಾಯಿನನು ಏಕ ಪತ್ನಿಯುಳ್ಳವನು (ಆ.ಕಾಂಡ 4:17). ಲೆಮೆಕನು ಬಹುಪತ್ನಿತ್ವವನ್ನು ಜಾರಿಗೆ ತಂದವನು ಯಾಕೆಂದರೆ ಆತನು ಆದಾ ಮತ್ತು ಚೆಲ್ಲಾ ಎಂಬ ಇಬ್ಬರು ಹೆಂಡತಿಯನ್ನು ಮಾಡಿಕೊಂಡನು (ಆ.ಕಾಂಡ 4:19) ಎಂಬುದಾಗಿ ಸತ್ಯವೇದವು ಹೇಳುತ್ತದೆ. ದುಷತ್ವವನ್ನು ಈ ರೀತಿಯಾಗಿ ಉನ್ನತ ಪಡಿಸುತ್ತಾ ತೀವ್ರ ಮಾಡುತ್ತಾ ಹೋದಂತೆ ಕಾಯಿನನ ಮುಂದಿನ ಸಂತಾನದವರ ಮೇಲೆ ಖಂಡಿತವಾಗಿಯೂ ಪರಿಣಾಮ ಉಂಟುಮಾಡಿತು.

ಕಾಯಿನನ ಕುಟುಂಬದಲ್ಲಿ ಈ ದುರ್ಘಟನೆಯು ನಡೆದ ಕೂಡಲೇ ಅದರ ಹಿಂದೆಯೇ ಇದಕ್ಕೆ ಪ್ರತಿಯಾಗಿ ಈ ಪ್ರತೀತಿಯನ್ನು ಮುರಿದುಹಾಕುವ ಮತ್ತೊಂದು ಹೊಸ ಘಟನೆ ನಡೆಯಿತು. ಏನೆಂದರೆ ಆದಾಮನು ತಿರುಗಿ ತನ್ನ ಹೆಂಡತಿಯನ್ನು ಕೂಡಲು ಆಕೆಯು ಗಂಡುಮಗುವನ್ನು ಹೆತ್ತು ಕಾಯಿನನು ಕೊಂದುಹಾಕಿದ ಹೇಬೆಲನಿಗೆ ಬದಲಾಗಿ ದೇವರು ತನಗೆ ಬೇರೆ ಸಂತಾನವನ್ನು ನೇಮಿಸದನೆಂದು ಆ ಮಗುವಿಗೆ ಸೇತನೆಂದು ಹೆಸರಿಟ್ಟಳು.

ನಿಜವಾಗಿಯೂ ಸೇತನ ಹೆಸರಿನ ಚರಿತ್ರೆಯು ಹೇಲನನ್ನು ಮುಂದುವರೆಸುತ್ತದೆ. ಸೇತ ಎಂಬುದು ಇಬ್ರಿಯ ಭಾಷೆಯ 'ಅಶಿತ್' ಎಂಬ ಕ್ರಿಯಾಪದವಾಗಿದೆ ಮತ್ತು ಯೇಸುಕ್ರಿಸ್ತನನ್ನು ಕುರಿತ ಪ್ರವಾದನೆಯನ್ನು ಪರಿಚಯಿಸುತ್ತದೆ (ಆ.ಕಾಂಡ 3:15 ನಿನ್ನ ಸಂತಾನಕ್ಕೂ ಈ ಸ್ತ್ರೀಯ ಸಂತಾನಕ್ಕೂ ಹಗೆತನವಿರುವ ಹಾಗೆ ಮಾಡುವೆನು). ಯೇಸುಕ್ರಿಸ್ತನು ಸೇತನ ಸಂತಾನದಲ್ಲಿ ಹುಟ್ಟಿಬಂದನು. ಸತ್ಯವೇದದಲ್ಲಿ ಆ.ಕಾಂಡ 5:3ನೇ ವಚನವು ಮೆಸ್ಸಿಯ ಸಂತಾನದ ಆರಂಭವನ್ನು ದಾಖಲಿಸುತ್ತದೆ. ಇದು ಹನೋಕನನ್ನು ಮೆತೂಷೆಲಹನನ್ನು ಸಹಾ ಒಳಗೊಂಡು ನೋಹನಲ್ಲಿ ಅಂತ್ಯಗೊಳ್ಳುತ್ತದೆ (ಆ.ಕಾಂಡ 6:8).

ದೇವಪುತ್ರರು ಎಂಬ ಪದವೃಂದವು (ಆ.ಕಾಂಡ 6:2) ಸೇತನ ಸಂತಾನವನ್ನು ಸೂಚಿಸುತ್ತದೆ. ಯಾಕೆಂದರೆ ದೇವರ ಸ್ವರೂಪವನ್ನು ಸಂರಕ್ಷಿಸುವ ಸಲುವಾಗಿ ಅವರು ಏರ್ಪಾಟುಗೊಂಡಿದ್ದಾರೆ (ಆ.ಕಾಂಡ 5:1.4). ಇದಕ್ಕೆ ಪ್ರತಿಯಾಗಿ 'ಮನುಷ್ಯ ಪುತ್ರಿಯರು" (ಆ.ಕಾಂಡ 6:2) ಎಂಬ ಪದವು ನಕರಾತ್ಮಕ ಅರ್ಥವನ್ನು ಹೊಂದಿದ್ದು ದೇವರ ಸ್ವರೂಪದಲ್ಲಿರುವವರ ಸಂತಾನವು ಮನುಷ್ಯ ಸ್ವರೂಪದವರಿಂದ ಹೇಗೆ ವ್ಯತ್ಯಾಸ ಹೊಂದಿದ್ದಾರೆಂದು ತೋರಿಸುತ್ತದೆ. ಈ ಮನುಷ್ಯಪುತ್ರಿಯರ ಪ್ರಭಾವಕ್ಕೆ ದೇವಪುತ್ರರು ಒಳಪಟ್ಟು ತಮಗೆ ಬೇಕೆನಿಸಿದವರನ್ನು ಹೆಂಡತಿಯರನ್ನಾಗಿ ಮಾಡಿಕೊಂಡರು (ಆ.ಕಾಂಡ 6:2) ಇದರಿಂದ ಮಾನವರು ತಪ್ಪಾದ ಮಾರ್ಗದಲ್ಲಿ ಮುಂದುವರೆದರು ಎಂಬುದನ್ನು ಈ ವಚನವು ನಮಗೆ ಸೂಚಿಸುತ್ತದೆ?