---
title:  ಕಾಯಿನನಿಗಾದ ಶಿಕ್ಷೆ
date:   13/04/2022
---

`ಆದಿಕಾಂಡ 4:9-16 ವಚನಗಳನ್ನು ಓದಿರಿ. ದೇವರು ಕಾಯಿನನಿಗೆ ನಿನ್ನ ತಮ್ಮನಾದ ಹೇಬೆಲನು ಎಲ್ಲಿ ಎಂದು ಕೇಳುತ್ತಾನೆ ಏಕೆ? ಕಾಯಿನನು ಮಾಡಿದ ಪಾಪಕ್ಕೂ ಆತನು ಲೋಕದಲ್ಲಿ ಅಲೆಯುವವನೂ ದೇಶಭ್ರಷ್ಟನೂ ಆಗಬೇಕಾದುದಕ್ಕೂ ಏನು ಸಂಬಂಧವಿದೆ (ಆ.ಕಾಂಡ 4:12)?`

ದೇವರು ಕಾಯಿನನಿಗೆ ಕೇಳಿದ ಪ್ರಶ್ನೆಯು ಆತನು ಆದಾಮನಿಗೆ ಏದೇನಿನಲ್ಲಿ ನೀನು ಎಲ್ಲಿರುತ್ತಿ?" ಎಂದು ಕೇಳಿದ ಪ್ರಶ್ನೆಯನ್ನು ಪ್ರತಿಧ್ವನಿಸುತ್ತದೆ. ಈ ಪ್ರತಿಧ್ವನಿಯು ಏದೇನ್ ತೋಟದ ಒಳಗೆ ನಡೆದ ಪಾಪಕ್ಕೂ ಹೊರಗೆ ನಡೆದ ಪಾಪಕ್ಕೂ ಇರುವ ಸಂಬಂಧವನ್ನು ಸೂಚಿಸುತ್ತದೆ. ಈವಾಗ ಕಾಯಿನನು ಮಾಡಿದ ಪಾಪವು ಹಿಂದೆ ಆದಾಮನು ಮಾಡಿದ್ದ ಪಾಪದ ಫಲಿತಾಂಶವಾಗಿದೆ.

ಕಾಯಿನನು ತಾನು ಮಾಡಿದ ಪಾಪವನ್ನು ಒಪ್ಪಿಕೊಳ್ಳದೆ ಅದನ್ನು ಅಲ್ಲಗಳೆಯುತ್ತಾನೆ, ಆದಾಮನು ತನ್ನ ತಪ್ಪನ್ನು ಬೇರೆಯವರ ಮೇಲೆ ಹಾಕಲು ಪ್ರಯತ್ನಿಸಿದಾಗ್ಯೂ ಕಾಯಿನನಂತೆ ಅಲ್ಲಗಳೆಯಲಿಲ್ಲ. ಇದಕ್ಕೆ ವ್ಯತಿರಿಕ್ತವಾಗಿ ಕಾಯಿನನು ದೇವರನ್ನು ನೇರವಾಗಿ ಎದುರಿಸುತ್ತಾನೆ. ಅಪರಾಧವನ್ನೂ ನಡಿಸಿಯೂ ಹಠ ಸಾಧಿಸುತ್ತಿರುವ ಕಾಯಿನನಿಗೆ ದೇವರು ಸಮಯಾವಕಾಶವನ್ನು ಕೊಡಲಿಲ್ಲ. ಕೂಡಲೇ ಆತನು ನೀನು ಏನು ಮಾಡಿದಿ? ಎಂದು ಪ್ರಶ್ನಿಸುತ್ತಾನೆ (3ನೇ ಪ್ರಶ್ನೆ ಮತ್ತು ಕಾಯಿನನ ಉತ್ತರಕ್ಕೂ ಕಾಯದೆ ತನಗೆ ಹೇಬೆಲನ ಕೊಲೆಯಾದುದು ಗೊತ್ತಿದೆ ಎಂಬುದು ಸೂಚಿಸಲು ಅಲಂಕಾರಿಕ ಭಾಷೆಯಲ್ಲಿ ನಿನ್ನ ತಮ್ಮನ ರಕ್ತವು ಭೂಮಿಯ ಕಡೆಯಿಂದ ನನ್ನನ್ನು ಕೂಗುತ್ತಿದೆ ಎಂದು ದೇವರು ಹೇಳುತ್ತಾನೆ (ಆ.ಕಾಂಡ 4:10), ಹೇಬೇಲನು ಮಣ್ಣಿಗೆ ಸೇರಿದನು. ದೇವರು ಹೇಳಿದ ಈ ಮಾತು ಆದಾಮನು ಪಾಪ ಮಾಡಿದಾಗ ಅದರ ನಿಮಿತ್ತ ಆತನಿಗೆ ಒದಗಿದ ಅವಸ್ಥೆಗೆ ನೇರವಾಗಿ ಸಂಬಂಧಪಡುತ್ತದೆ (ಆದಿಕಾಂಡ 3:19ನ್ನು ನೋಡಿರಿ).

`ಆ.ಕಾಂಡ 4:14ನ್ನು ಓದಿರಿ. ಕಾಯಿನನು "ನನಗೆ ನಿನ್ನ ಸಾನಿಧ್ಯವು ತಪ್ಪಿ ಹೋಯಿತು" ಎಂದು ದೇವರಿಗೆ ಹೇಳುತ್ತಾನೆ. ಇದರ ತಾತ್ಪರ್ಯವೇನು?`

ಹೇಬೆಲನ ರಕ್ತವು ಭೂಮಿಗೆ ಸುರಿಸಲ್ಪಟ್ಟಿದ್ದರಿಂದ ಆತನ ರಕ್ತವನ್ನು ಕುಡಿದ ಭೂಮಿಗೆ ಮತ್ತೆ ಶಾಪ ಬಂತು (ಆ.ಕಾಂಡ 4:12). ಆದಕಾರಣ ಕಾಯಿನನಿಗೆ ದೇವರಿಂದ ದೂರವಾಗಿ ಲೋಕದಲ್ಲಿ ಅಲೆಯುವ ಶಿಕ್ಷೆಯಾಯಿತು. ದೇವರು ಆತನಿಗೆ ಶಿಕ್ಷೆಕೊಟ್ಟ ಮೇಲೆ ದೇವರ ಸಾನಿಧ್ಯ ತನಗೆ ತಪ್ಪಿಹೋಯಿತು ತನ್ನ ಪ್ರಾಣಕ್ಕೆ ಅಪಾಯವಿದೆ ಎಂಬುದನ್ನು ಮನಗಾಣುತ್ತಾನೆ. ಕಾಯಿನನು ತನ್ನ ತಮ್ಮನ್ನು ಕೊಲೆ ಮಾಡಿದಾಗ್ಯೂ ತಪ್ಪನ್ನು ಒಪ್ಪಿಕೊಳ್ಳಲಿಲ್ಲ. ಆದರೂ ದೇವರ ಆತನ ಮೇಲೆ ಕರುಣೆ ತೋರಿಸಿದನು. ಆತನಿಗೆ ರಕ್ಷಣೆ ಒದಗಿಸಿದನು (ಆದಿಕಾಂಡ 4:16). ಅವನನ್ನು ಕಂಡವರು ಕೊಲ್ಲಕೊಡದಂತೆ ಅವನ ಮೇಲೆ ಒಂದು ಗುರುತಿಟ್ಟನು. ಆ ಗುರುತು ಎಂಥದ್ದು ಎಂದು ನಮಗೆ ಹೇಳಲ್ಪಟ್ಟಿಲ್ಲ. ಆದರೆ ದೇವರ ಕೃಪೆಯಿಂದ ಮತ್ತು ಆತನಿಗೆ ಗುರುತು ಬಂತು.

`"ನಿನ್ನ ಸಾನಿಧ್ಯವು ತಪ್ಪಿತು" (ಆ.ಕಾಂಡ 4:14). ದೇವರ ಸಾನಿಧ್ಯ ತಪ್ಪಿಹೋದಾಗ ಏನಾಗುತ್ತದೆ? ಯಾರಿಗಾದರೂ ಸರಿಯೇ ಇದು ಎಂಥಾ ದುರಂತವಾದುದು. ಪಾಪಿಗಳಾಗಿ ನಾವು ಇದನ್ನು ತಡೆಯುವ ಒಂದೇ ಮಾರ್ಗ ಯಾವುದು?`