---
title:  ಹೆಚ್ಚಿನ ಚಿಂತನೆ
date:   15/04/2022
---

ಹನೋಕನು ದೇವರ ಜೊತೆ ಅನ್ನೋನ್ಯವಾಗಿ ನಡೆದುಕೊಂಡನು ಎಂಬ ಪದವೃಂದವು (ಆ.ಕಾಂಡ 5:22,24 ಎರಡು ಸಲ ಪುನರಾವರ್ತನೆಯಾಗಿದೆ. ದೇವರೊಂದಿಗೆ ನಿಕಟವಾಗಿ ಆತನ ಒಡನಾಟದಲ್ಲಿರುವುದನ್ನು ಈ ಪದವು ಸೂಚಿಸುತ್ತದೆ.

ಹನೋಕನು ದೇವರೊಂದಿಗೆ ವೈಯಕ್ತಿಕವಾಗಿ ಇಟ್ಟುಕೊಂಡಿದ್ದ ಸಂಬಂಧವು ಬಹಳ ವಿಶೇಷವಾಗಿದ್ದರಿಂದ ದೇವರು ಅವನನ್ನು ಕರೆದುಕೊಂಡನು ಎಂದು ವಾಕ್ಯವು ತಿಳಿಸುತ್ತದೆ (ಆ.ಕಾಂಡ 5:24). ಈ ಪದವೃಂದವು ಆದಾಮನ ವಂಶಾವಳಿಯಲ್ಲಿ ವಿಶಿಷ್ಟವಾಗಿದ್ದಾಗ್ಯೂ ಇದು ದೇವರ ಅನ್ನೋನ್ಯತೆಯಲ್ಲಿ ನಡೆದುಕೊಂಡವರಿಗೆ ತಕ್ಷಣವೇ ಪರದೈಸಿನಲ್ಲಿ ಮುಂದಿನ ಜೀವಿತವನ್ನು ನಡೆಸುತ್ತಾರೆ ಎಂಬುದನ್ನು ಸಮರ್ಥಿಸುವುದಿಲ್ಲ. ಯಾಕೆಂದರೆ ನೋಹನೂ ಸಹಾ ದೇವರ ಅನ್ನೋನ್ಯತೆಯಲ್ಲಿ ನಡೆದುಕೊಂಡನು ಎಂದು ವಾಕ್ಯವು ಹೇಳುತ್ತದೆ (ಆ.ಕಾಂಡ 6:9). ಆದರೆ ಆತನು ಆದಾಮ ಮೆತೂಷಾಯೇಲ ಮತ್ತು ಇನ್ನಿತರ ಮನುಷ್ಯರಂತೆ ಸತ್ತುಹೋದನು. ಹನೋಕನಿಗೆ ಸಿಕ್ಕಿದ ಈ ವಿಶೇಷವಾದ ಕೃಪೆಯನ್ನು ಸಮರ್ಥಿಸುವ ಯಾವ ಕಾರಣವನ್ನು ಕೊಟ್ಟಿಲ್ಲದಿರುವುದು ನಮ್ಮಲ್ಲಿ ಆಸಕ್ತಿಯನ್ನು ಹುಟ್ಟಿಸುತ್ತದೆ. ಹನೋಕನು ದೇವರು ತನಗೆ ಪ್ರಕಟಿಸಿದ ನೀತಿಯನ್ನು ಜನರಿಗೆ ಬೋಧಿಸುವ ಬೋಧಕನಾದನು, ಕರ್ತನಿಗೆ ಭಯಪಟ್ಟು ನಡೆದುಕೊಳ್ಳುವವರು ಹನೋಕನ ಬೋಧನೆಯಲ್ಲಿ ಮತ್ತು ಪ್ರಾರ್ಥನೆಯಲ್ಲಿ ಪಾಲು ಹೊಂದಲು ಹಂಬಲಿಸಿದರು. ಎಚ್ಚರಿಕೆಯ ಮಾತುಗಳನ್ನು ಕೇಳುವವರೆಲ್ಲರಿಗೂ ದೇವರ ಸಂದೇಶಗಳನ್ನು ಕೊಟ್ಟು ಸಾರ್ವಜನಿಕರಿಗಾಗಿ ದುಡಿಯುತ್ತಿದ್ದನು. ಆತನು ತನ್ನ ಸಂದೇಶಗಳನ್ನು ಸೇತನ ವಂಶದವರಿಗೆ ಮಾತ್ರವೇ ದುಡಿಯದೆ ಇತರಿಗಾಗಿಯೂ ದುಡಿಯುತ್ತಿದ್ದನು. ದೇವರ ಸಾನಿಧ್ಯದಿಂದ ತಪ್ಪಿಸಿಕೊಂಡು ಕಾಯಿನನು ಅಲೆಯುತ್ತಿದ್ದ ದೇಶದಲ್ಲೂ ಸಹಾ ತನ್ನ ದರ್ಶನದಲ್ಲಿ ಕಂಡ ಅದ್ಭುತವಾದ ದೃಶ್ಯಗಳನ್ನು ಪ್ರವಾದಿಯಾದ ಹನೋಕನು "ಇಗೋ ಕರ್ತನು ಲಕ್ಷಾಂತರ ಪರಿಶುದ್ಧ ದೂತರನ್ನು ಕೂಡಿಕೊಂಡು ಎಲ್ಲರಿಗೆ ನ್ಯಾಯತೀರಿಸುವುದಕ್ಕೂ ಭಕ್ತಿಹೀನರೆಲ್ಲರೂ ಮಾಡಿದ ಭಕ್ತಿಯಿಲ್ಲದ ಪಾಪಿಷ್ಟರು ತನ್ನ ಮೇಲೆ ಹೇಳಿದ ಎಲ್ಲಾ ಕಠಿಣವಾದ ಮಾತುಗಳ ವಿಷಯವಾಗಿ ಅವರನ್ನು ಖಂಡಿಸುವುದಕ್ಕೂ ಬಂದನು' ಎಂಬುದಾಗಿ ತಿಳಿಯಪಡಿಸಿದನು (ಯೂದ 14,15)- ಎಲೆನ್ ಜಿ ವೈಟಮ್ಮನವರ "ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು" ಎಂಬ ಪುಸ್ತಕದಲ್ಲಿ 86ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಕಾಯಿನನು ತನ್ನ ತಮ್ಮನನ್ನು ಯಾಕೆ ಕೊಂದನು? ಎಲೀನೀಸಲ್ ಎಂಬವರು ಮಾಡಿರುವ ವಿಮರ್ಶೆಯನ್ನು ಓದಿರಿ: "ಯಾಕೆ ಕಾಯಿನನು ಅದನ್ನು ಮಾಡಿದನು? ಬಹುಶಃ ತನ್ನ ತಂದೆ ತಾಯಿಗಳಿಗೆ ಒಬ್ಬನೇ ಮಗನಾಗಿ ಮತ್ತು ಅವರು ಸತ್ತನಂತರ ಒಬ್ಬನೇ ಮನುಷ್ಯನಾಗಿ ಉಳಿಯಬೇಕೆಂದು ಮಾಡಿರಬೇಕು. ದೇವರ೦ತೆ ಒಬ್ಬನೇ ಆತನ ಸ್ನಾನ ದಲ್ಲಿ ತಾನಿರಬೇಕೆಂದುಕೊಂಡು ಕಾಯಿನನು ತನ್ನ ತಮ್ಮನನ್ನು ಕೊಂದಿರಬೇಕು. ಯಾವುದೇ ಮನುಷ್ಯನು ತನ್ನನ್ನು ತಾನು ದೇವರನ್ನಾಗಿ ಮಾಡಿಕೊಂಡರೆ ಮನುಷ್ಯರನ್ನು ಹತ್ಯೆ ಮಾಡುವವನಾಗುತ್ತಾನೆ. Messages of God: Biblical portraits and legends (Newyork: Random House 1976) 58ನೇ ಪುಟ. ನಾವು ಕಾಯಿನನಂತೆ ಕೊಲೆ ಮಾಡದೆ ಹೋದಾಗ್ಯೂ ಅವನ ಮನೋಭಾವವನ್ನು ಪ್ರತಿಬಿಂಬಿಸುವವರಾಗದೆ ಇರುವುದಕ್ಕೆ ಎಚ್ಚರಿಕೆ ವಹಿಸುವುದು ಹೇಗೆ?`

`2. ಜಲಪ್ರಳಯಕ್ಕೆ ಮುಂಚೆ ಇದ್ದವರ ಜೀವಿತಾವಧಿಯನ್ನು (ಆದಿಕಾಂಡ 5) ನಮ್ಮ ಪೂರ್ವಿಕರದಕ್ಕೆ ಹೋಲಿಸಿರಿ. ಮನುಷ್ಯರ ಜೀವಿತಾವಧಿಯ ಕಡಿಮೆಯಾದುದನ್ನು ಹೇಗೆ ವಿವರಿಸಬಹುದು? ವಯಸ್ಸಿನ ಈ ಇಳಿಕೆಯು ಆಧುನಿಕ ಡಾರ್ವಿನ್ನನ ವಾದವನ್ನು ಹೇಗೆ ವಿರೋಧಿಸುತ್ತದೆ?`