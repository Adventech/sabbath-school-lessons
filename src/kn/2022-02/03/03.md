---
title:  ಎರಡು ಅರ್ಪಣೆಗಳು (ಕಾಣಿಕೆಗಳು)
date:   11/04/2022
---

ಕಾಯಿನ ಮತ್ತು ಹೋಬಲ ಎಂಬ ಹೆಸರುಗಳಲ್ಲಿ ಬಿಂಬಿತವಾಗಿರುವ ಭಿನ್ನತೆ ಕೇವಲ ಅವರ ವ್ಯಕ್ತಿತ್ವಕ್ಕೆ ಸಂಬಂಧಪಟ್ಟಿರುವುದಿಲ್ಲ. ಈ ಭಿನ್ನತೆಯು ಅವರ ಕಸುಬುಗಳಲ್ಲಿಯೂ ವ್ಯಕ್ತವಾಗಿದೆ. ಕಾಯಿನನು ವ್ಯವಸಾಯಗಾರನಾಗಿದ್ದನು (ಆದಿಕಾಂಡ 4:2). ವ್ಯವಸಾಯಗಾರನಾಗಿ ಅವನು ದೈಹಿಕ ಪರಿಶ್ರಮಿಯಾಗಿದ್ದನು. ಆದರೆ ಹೇಗೆಲನು ಕುರಿಕಾಯುವವನಾಗಿ ಕರುಣೆ ಮತ್ತು ಸಂವೇದನೆಯುಳ್ಳ- ವನಾಗಿದ್ದನು.

ಕಾಯಿನನು ಭೂಮಿಯಲ್ಲಿ ಕಾಯಿಪಲ್ಯಗಳನ್ನು ಬೆಳೆಯುತ್ತಿದ್ದನು. ಹೀಬೆಲನು ಕುರಿಕಾಯುವವನಾಗಿದ್ದನು.

ಈ ಎರಡು ಕಸುಬುಗಳು ಎರಡು ತರದ ಕಾಣಿಕೆಗಳ ಸ್ವಭಾವವನ್ನು ಮಾತ್ರವೇ ಹೇಳುವುಗಳಾಗಿರದೆ. ಆ ಕಾಣಿಕೆಗಳಿಗೆ ಸಂಬಂಧಪಟ್ಟಹಾಗೆ ಎರಡ ವಿಭಿನ್ನ ಮಾನಸಿಕ ಪ್ರವೃತ್ತಿಗಳಿಗೆ ಮತ್ತು ಮನೋಭಾವಗಳಿಗೆ ಕಾರಣವಾಗಿವೆ. ಕಾಯಿನನು ತಾನು ಭೂಮಿಯಲ್ಲಿ ಬೆಳೆದ ಹುಟ್ಟುವಳಿಯನ್ನು ಸ್ವಾಧೀನ ಮಾಡಿಕೊಳ್ಳುವುದಕ್ಕಾಗಿ ಕೆಲಸ ಮಾಡುತ್ತಿದ್ದನು, ಹೇಬೇಲನು ತನ್ನ ಕುರಿಗಳನ್ನು ಎಚ್ಚರದಿಂದ ಸಾಕಿ ಸಲುಹವ ಕೆಲಸ ಮಾಡುತ್ತಿದ್ದನು. ಆದಿಕಾಂಡ 4:1-5 ಮತ್ತು ಇಬ್ರಿಯ 11:4 ವಚನಗಳನ್ನು ಓದಿರಿ, ಯಾಕೆ ದೇವರು ಹೇಗೆಲನ ಕಾಣಿಕೆಯನ್ನು ಮೆಚ್ಚಿಕೊಂಡನು ಮತ್ತು ಕಾಯಿನನ ಕಾಣಿಕೆಯನ್ನು ತಿರಸ್ಕರಿಸಿದನು? ಇಲ್ಲಿ ಏನಾಗಿದೆ ಎಂಬುದನ್ನು ಅರ್ಥ ಮಾಡಿಕೊಳ್ಳುವುದು ಹೇಗೆ?

ರಕ್ತಧಾರೆಯಿಲ್ಲದೆ ಪಾಪಪರಿಹಾರವಿಲ್ಲ ಮತ್ತು ತಮಗೆ (ಕಾಯಿನ ಮತ್ತು ಹೋಬೆಲ) ದೋಷ ಪರಿಹಾರಕ್ಕಾಗಿ ವಾಗ್ದಾನ ಮಾಡಲ್ಪಟ್ಟ ಯೇಸುಕ್ರಿಸ್ತನ ರಕ್ತದ ಮೇಲಿರುವ ನಂಬಿಕೆಯನ್ನು ತೋರಿಸಲು ಹಿಂಡಿನಿಂದ ಚೊಚ್ಚಲು ಕುರಿಮರಿಯನ್ನು ಯಜ್ಞವಾಗಿ ಸಮರ್ಪಿಸಬೇಕಾಗಿತ್ತು. ಅದರ ಜೊತೆಗೆ ಭೂಮಿಯಲ್ಲಿ ಬೆಳೆದ ಮೊದಲ ಕಾಯಿಪಲ್ಯಗಳನ್ನು ದೇವರಿಗೆ ಕೃತಜ್ಞತಾ ಕಾಣಿಕೆಯಾಗಿ ಸಮರ್ಪಿಸಬೇಕಾಗಿತ್ತು" ಎಲೆನ್ ಜಿ ವೈಟಮ್ಮನವರ ನಮ್ಮ ಪಿತೃಗಳು ಮತ್ತು ಪ್ರವಾದಿಗಳು ಎಂಬ ಪುಸ್ತಕದಲ್ಲಿ 71ನೇ ಪುಟ.

ಹೇಬೇಲನು ದೇವರ ಮಾತಿಗನುಗುಣವಾಗಿ ಕಾಯಿಪಲ್ಯಗಳನ್ನು ಅರ್ಪಿಸಿ ಕೃತಜ್ಞತೆ ತೋರುವುದರ ಜೊತೆಗೆ ಕುರಿಮರಿ ತೆಗೆದುಕೊಂಡು ಸರ್ವಾಂಗ ಹೋಮ ಮಾಡಿದನು. ಆದರೆ ಕಾಯಿನನು ಹಾಗೆ ಮಾಡಲೊಲ್ಲದೆ ಹೋದನು. ಆತನು ಹಿಂಡಿನಿಂದ ಚೊಚ್ಚಲು ಕುರಿಮರಿಯನ್ನು ತಂದು ಸಮರ್ಪಿಸಲಿಲ್ಲ, ನೆಲದಲ್ಲಿ ಬೆಳೆದ ಪ್ರಥಮ ಫಲಗಳನ್ನು ಸಮರ್ಪಿಸಿದನು. ಇದು ಆತನು ದೇವರಿಗೆ ತೋರಿಸಿದ ಪ್ರತ್ಯಕ್ಷ ಅವಿಧೇಯತೆಯ ಕಾರ್ಯವಾಗಿತ್ತು ಮತ್ತು ಹೋಬೆಲನು ತೋರಿಸಿದ ಮನೋ ಧೋರಣೆಗೆ ವ್ಯತಿರಿಕ್ತವಾಗಿತ್ತು. ಈ ಪ್ರಸಂಗವನ್ನು (ಘಟನೆಯನ್ನು) ಬಹಳ ಸಲ ನಂಬಿಕೆಯಿಂದಲೇ ರಕ್ಷಣೆ ಎಂಬ ಉಪದೇಶಕ್ಕೆ ಉತ್ತಮ ನಿದರ್ಶನವಾಗಿ ಪರಿಗಣಿಸಲಾಗುತ್ತದೆ (ಹೇಬೆಲನು ಮತ್ತು ಯಜ್ಞಸಮರ್ಪಣೆ). ಇದಕ್ಕೆ ಪ್ರತಿಯಾಗಿ ತನ್ನ ಸ್ವಂತ ಕ್ರಿಯೆಗಳಿಂದ ರಕ್ಷಣೆಯನ್ನು ಹೊಂದಲು ಮಾಡುವ ಪ್ರಯತ್ನಕ್ಕೆ ಕಾಯನದು ತಕ್ಕ ಉದಾಹರಣೆಯಾಗಿದೆ (ಕಾಯನನು ಮತ್ತು ಆತನ ಕಾಯಿಪಲ್ಯ ಸಮರ್ಪಣೆ).

ಕಾಯಿನನು ಮತ್ತು ಹೋಬೆಲನು ಅರ್ಪಿಸಿದ ಕಾಣಿಕೆಗಳಿಗೆ ಆಧ್ಯಾತ್ಮಿಕವಾದ ಮಹತ್ವಗಳಿದ್ದಾಗ್ಯೂ ಇವುಗಳಲ್ಲಿ ಯಾವುದೇ ಚಮತ್ಕಾರ ಮಾಡುವ ಮೌಲ್ಯಗಳಿರುವುದಿಲ್ಲ. ಇವುಗಳು ಯಾವಾಗಲೂ ಪಾಪಿಗಳಾದ ನಮಗೆ ಜೀವನಾಧಾರವನ್ನು ಮಾತ್ರವಲ್ಲದೆ ವಿಮೋಚನೆಯನ್ನು ಒದಗಿಸುವ ದೇವರ ಕಡೆಗೆ ನಮ್ಮ ದೃಷ್ಟಿಯಿಡುವಂತೆ ಸೂಚಿಸುವಂತಹ ಕೇವಲ ಸಂಕೇತಗಳಾಗಿವೆ ಮತ್ತು ಪ್ರತಿರೂಪಗಳಾಗಿವೆ.

`ಮೀಕ 6:7 ಮತ್ತು ಯೆಶಾಯ 1:11 ವಚನಗಳನ್ನು ಓದಿರಿ. ಈ ವಚನಗಳಲ್ಲಿರುವ ತತ್ವವನ್ನು ತೆಗೆದುಕೊಂಡು ನಮ್ಮ ಜೀವಿತಕ್ಕೂ ಆರಾಧನೆಗೂ ಹೇಗೆ ಅನ್ವಯ ಮಾಡಿಕೊಳ್ಳಬಹುದು?`