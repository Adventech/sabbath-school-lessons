---
title:  ಕಾಯಿನನು ಮತ್ತು ಅವನ ಪರಂಪರೆ
date:   09/04/2022
---

### ಸಬ್ಬತ್ತಿನ ಮಧ್ಯಾಹ್ನ
ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ : ಆದಿಕಾಂಡ 4, ಇಬ್ರಿಯ 11:4, ಮೀಕಾ 6:7, ಯೆಶಾಯ 1:11, 1ನೇ ಕೊರಿಂಥ 10:13, 1ನೇ ಯೋಹಾನ 3:12, ಆದಿಕಾಂಡ 5, ಆದಿಕಾಂಡ 6:1-5.

> <p>ಸ್ಮರಣವಾಕ್ಯ</p>
> "ನೀನು ಒಳ್ಳೆ ಕೆಲಸ ಮಾಡಿದರೆ ನಿನ್ನ ತಲೆ ಎತ್ತಲ್ಪಡುವುದಲ್ಲವೇ; ಅಲ್ಲದಿದ್ದರೆ ಪಾಪವು ನಿನ್ನನ್ನು ಹಿಡಿಯಬೇಕೆಂದು ಬಾಗಿಲಲ್ಲಿ ಹೊಂಚಿಕೊಂಡಿರುವುದು ಆದರೂ ನೀನು ಅದನ್ನು ವಶಮಾಡಿಕೊಳ್ಳಬೇಕು ಎಂದು ಹೇಳಿದನು” (ಆ.ಕಾಂಡ 4:7).

ಆದಿಕಾಂಡ ಪುಸ್ತಕದಲ್ಲಿ ಮನುಷ್ಯನು ಪಾಪದಲ್ಲಿ ಬಿದ್ದಮೇಲೆ ಆದಾಮ ಮತ್ತು ಹವ್ವಳು ತೋಟದಿಂದ ಹೊರದೊಬ್ಬಲ್ಪಡುತ್ತಾರೆ. ಅದರ ನಂತರ ಜನನ ಮತ್ತು ಮರಣಗಳು ಮುಂಚಿನ ಅಧ್ಯಾಯಗಳಲ್ಲಿ ದೇವರು ಹೇಳಿರುವ ಪ್ರವಾದನೆಗಳು ನೆರವೇರುವುದಕ್ಕಾಗಿ ಘಟಿಸುತ್ತವೆ. ಆದಿಕಾಂಡ 3 ಮತ್ತು 4ನೇ ಅಧ್ಯಾಯಗಳು ಒಂದೇ ತರದ ವಿಷಯಗಳನ್ನು ವಾಕ್ಯಗಳನ್ನು ಹೊಂದಿವೆ. ಪಾಪದ ವಿವರಣೆ (ಆ.ಕಾಂಡ 3:6-8ನ್ನು ಆ.ಕಾಂಡ 4:8ನೇ ವಚನಕ್ಕೆ ಹೋಲಿಸಿರಿ), ಭೂಮಿಗೆ ಬಂದ ಶಾಪಗಳು (ಆ.ಕಾಂಡ 3:17ನ್ನು ಆ.ಕಾಂಡ 4:11ಕ್ಕೆ ಹೋಲಿಸಿರಿ) ಹೊರ ಹಾಕುವುದು ಆ.ಕಾಂಡ 3:24ನ್ನು ಆ.ಕಾಂಡ 4:12.16 ವಚನಗಳಿಗೆ ಹೋಲಿಸಿರಿ).

ಆದಾಮ ಮತ್ತು ಹವ್ವಳು ಪಾಪ ಮಾಡಿದ ನಂತರ ಅವರಿಗೆ ದೇವರು ಮೊದಲು ಕೊಟ್ಟ ಪ್ರವಾದನೆಗಳು ಮತ್ತು ಮುನ್ಸೂಚನೆಗಳು ಹೇಗೆ ನೆರವೇರಿದವು ಎಂಬುದನ್ನು ಎತ್ತಿತೋರುವ ಉದ್ದೇಶದಿಂದ ಈ ಸಾಮ್ಯತೆಗಳನ್ನು ಗಮನಿಸಬೇಕು. ಆದಾಮನನ್ನು ಏದೇನ್ ತೋಟದಿಂದ ಹೊರಗೆ ಹಾಕಿದ ನಂತರ ನಡೆದ ಈ ಪ್ರಥಮ ಘಟನೆಯು ನಿರೀಕ್ಷೆ ತರುವುದಾಗಿತ್ತು. ಹವ್ವಳು ಮೊದಲ ಮಗನನ್ನು ಹೆತ್ತಳು. ಈ ಘಟನೆಯಿಂದ ಮೆಸ್ಸಿಯನಿಗೆ ಸಂಬಂಧವಾಗಿರುವ ಪ್ರವಾದನೆಯ ವಾಗ್ದಾನವು ನೆರವೇರುವುದನ್ನು ಆಕೆಯು ಕಂಡಳು.

ಮುಂದಿನ ಘಟನೆಗಳು ಹೀಗಿವೆ. ಕಾಯಿನನು ಮಾಡಿದ ಕೊಲೆ, ಲೆಮಕೆನು ಮಾಡಿದ ಕೊಲೆ, ಮನುಷ್ಯನ ಆಯಸ್ಸು ಕಡಿಮೆಯಾದದ್ದು ಮತ್ತು ದುಷ್ಟತನವು ಹೆಚ್ಚಾದದ್ದು ಇವೆಲ್ಲವೂ ಆದಿಕಾಂಡ 3ನೇ ಅಧ್ಯಾಯದಲ್ಲಿ ಹೇಳಿರುವ ಶಾಪದ ನೆರವೇರಿಕೆಯಾಗಿದೆ. ಆದಾಗ್ಯೂ ಎಲ್ಲಾ ನಿರೀಕ್ಷೆಯು ಕಳೆದುಹೋಗಲಿಲ್ಲ.

_ಈ ವಾರದ ಪಾಠವನ್ನು ಏಪ್ರಿಲ್ 16ರ ಸಬ್ಬತ್ತಿಗೆ ಸಿದ್ಧಪಡಿಸಿಕೊಳ್ಳಿರಿ._