---
title:  ಯೋಸೇಫನು ಮತ್ತು ಬೆನ್ಯಾಮಿನನು
date:   14/06/2022
---

ಯಾಕೋಬನು ಬೆನ್ಯಾಮಿನನ್ನು ಸುಲಭದಲ್ಲಿ ಕಳುಹಿಸಿಕೊಡುವುದಕ್ಕೆ ಒಪ್ಪಲಿಲ್ಲ. ಕಾರಣ, ರಾಹೇಲ ಪುತ್ರರಲ್ಲಿ ಈ ಒಬ್ಬನು ಮಾತ್ರ ತನ್ನ ಬಳಿಯಲ್ಲಿದ್ದಾನೆ. ಯೋಸೆಫನಂತೆ ಇವನು ಸಹಾ ಕಳೆದುಹೋದಾನೆಂಬ ಭಯವಿತ್ತು (ಆದಿ 43:6- 8). ಮನೆಯಲ್ಲಿ ಆಹಾರವೆಲ್ಲಾ ತೀರಿದ ಮೇಲೆಯೇ (ಆದಿ 43:2) ಮತ್ತು ಬೆನ್ಯಾಮಿನನ್ನು ಪುನಃ ಕರೆತರುವುದಕ್ಕೆ ಪೂರ್ಣ ಹೊಣೆಹೊತ್ತ ನಂತರವೇ ಅವರು ಐಗುಪ್ತಕ್ಕೆ ಎರಡನೆಯ ಬಾರಿ, ಅದೂ ಬೆನ್ಯಾಮಿನನ್ನು ಕರೆದೊಯ್ಯಲು ಒಪ್ಪಿದನು.

`ಆದಿಕಾಂಡ ಓದಿರಿ ನಂತರ ಸಂಭವಿಸಿದ ಘಟನಾವಳಿಗಳಲ್ಲಿ ಬೆನ್ಯಾಮಿನನ ಇರುವಿಕೆ ಯಾವ ಪರಿಣಾಮ ಹೊಂದಿತ್ತು?`

ಎಲ್ಲಾ ಘಟನೆಗಳಲ್ಲಿ ಬೆನ್ಯಾಮಿನನ ಇರುವಿಕೆ ಗುರುತರವಾಗಿ ಕಾಣುತ್ತಿತ್ತು. ಯೋಸೇಫನ ಎದುರು ಎಲ್ಲರೂ ನಿಂತಾಗ ಯೋಸೇಫನು ನೋಡಿದ್ದು ಕೇವಲ ಬೆನ್ಯಾಮಿನನನ್ನು ಮಾತ್ರ (ಆದಿ 43:16). ಅವನನ್ನು ಮಾತ್ರ " ಕರೆಯುತ್ತಾನೆ (ಆದಿ 43:29), ಬೆನ್ಯಾಮಿನನನ್ನು ಹೆಸರಿಟ್ಟು ಕರೆದರೆ, ಇತರರನ್ನು ಹಾಗೆ ಕರೆದದ್ದು ಬರೆಯಲಾಗಿಲ್ಲ; ಬದಲಿಗೆ 'ಮನುಷ್ಯರು' ಎಂದು ಗುರುತಿಸುತ್ತಾನೆ (ಆದಿ 43:16).

ಯೋಸೇಫನು ಬೆನ್ಯಾಮಿನನ್ನು "ನನ್ನ ಮಗನೇ' (ಆದಿ 43:29 ಮತ್ತು 22:8 ಹೋಲಿಸಿ) ಎಂದು ತುಂಬು ಒಲವನ್ನು ತೋರಿಸುವನು. ಅವರಿಗೆಲ್ಲ ವಿಶೇಷ ಭೋಜನವನ್ನು ಏರ್ಪಡಿಸುವನು. ಬೆನ್ಯಾಮೀನನು ಇದ್ದದ್ದು ಪ್ರತಿಯೊಂದು ಸನ್ನಿವೇಶದಲ್ಲಿ ವಿಮೋಚನಾರ್ಥವಾಗಿತ್ತು. ಎಲ್ಲಾ ಸಹೋದರರನ್ನು ಅವರ ವಯಸ್ಸಿನ ಪ್ರಕಾರ ಸಾಲಾಗಿ ಕುಳ್ಳಿರಿಸಿ, ಬೆನ್ಯಾಮಿನನಿಗೆ ಐದರಷ್ಟು ಹೆಚ್ಚು ಬಡಿಸಲಾಯಿತು (ಆದಿ 43:33,4). ಆದರೂ ಯೋಸೇಫನ ಈ ರೀತಿಯ ವರ್ತನೆಯಿಂದ ಉಳಿದ ಸೋದರರು, ಬಹಳ ವರ್ಷಗಳ ಹಿಂದೆ ಯೋಸೇಫನ ವಿಷಯದಲ್ಲಿ ಅವರ ತಂದೆಯು ತೋರಿದ ಪಕ್ಷಪಾತದಿಂದಾಂತೆ ಈಗ ಅವರು ಬೇಸರ ಮಾಡಲಿಲ್ಲ. ಆದರೆ ಅವರು ಹೊಟ್ಟೆಕಿಚ್ಚಿನಿಂದ ಯೋಸೇಫನಿಗೂ, ತಮ್ಮ ತಂದೆಗೂ ಬಹಳ ಕೇಡಾಗುವಂತೆ ನಡೆದುಕೊಂಡಿದ್ದರು (ಆದಿ 37:3,4).

"ಬೆನ್ಯಾಮಿನನಿಗೆ ತೋರಿದ ಈ ವಿಶೇಷ ಒಲವಿನಿಂದ, ಆತನು (ಯೋಸೇಫನು) ತನ್ನ ವಿರುದ್ಧ ಅವರು ಹೊಂದಿದ್ದ ದ್ವೇಷ ಹಾಗೂ ಮತ್ಸರವನ್ನು ತಮ್ಮ ಕಿರಿಯ ಸಹೋದರನಲ್ಲಿಯೂ ಹೊಂದಿರುವರೋ ಎಂದು ಖಾತರಿ ಮಾಡಿಕೊಳ್ಳಲು ಬಯಸಿದನು. ಯೋಸೇಫನು ತಮ್ಮ ಭಾಷೆಯನ್ನು ತಿಳಿಯಲಾರನೆಂದು ಇನ್ನೂ ಭಾವಿಸಿ, ತಮ್ಮ ತಮ್ಮಲ್ಲಿ ಸಹೋದರರು ಧಾರಾಳವಾಗಿ ಮಾತಾಡಿಕೊಳ್ಳುತ್ತಿದ್ದರು; ಇದರಿಂದ ಇವರ ನಿಜ ಭಾವನೆಗಳನ್ನು ತಿಳಿಯುವ ಅವಕಾಶವಾಯಿತು. ಆದರೂ ಅವರನ್ನು ಇನ್ನಷ್ಟು ಪರೀಕ್ಷಿಸಬೇಕೆಂದು, ಅವರು ನಿರ್ಗಮಿಸುವ ಮೊದಲು, ಆ ಅತಿ ಕಿರಿಯವನಲ್ಲಿ ತನ್ನದೇ ಪಾನಪಾತ್ರೆಯನ್ನು ಗುಪ್ತವಾಗಿ ಇಟ್ಟು ಕಳುಹಿಸಬೇಕೆಂದು ಅಪ್ಪಣೆ ಕೊಟ್ಟನು" - ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್ಸ್, ಪುಟ 228, 229.