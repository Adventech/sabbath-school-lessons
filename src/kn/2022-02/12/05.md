---
title:  ಶಕುನ ನೋಡುವ ಪಾತ್ರೆಯು
date:   15/06/2022
---

`ಆದಿಕಾಂಡ 44ನ್ನು ಓದಿರಿ. ಯೋಸೇಫನು ಶಕುನ ನೋಡುವ ಪಾನಪಾತ್ರೆಯನ್ನು ಬೇರೆಯವರ ಚೀಲಗಳನ್ನು ಬಿಟ್ಟು, ಬೆನ್ಯಾಮಿನನ ಚೀಲದಲ್ಲಿಯೇ ಹಾಕಿಸಿದ್ದು ಯಾಕೆ?`

ಈ ಕಥೆಯು ಹಿಂದಿನ ಕಥೆಗೆ ಸಮಾನ ಸದೃಶವಾಗಿದೆ. ಮುಂಚಿನ ಹಾಗೆ ಯೋಸೇಫನು ವಿಶೇಷ ನಿರ್ದೆಶನಗಳನ್ನು ಕೊಟ್ಟನು; ಮತ್ತೊಮ್ಮೆ ಅವರ ಚೀಲಗಳನ್ನು ದವಸಗಳಿಂದ ತುಂಬಿದನು. ಈ ಬಾರಿ, ಮತ್ತೊಂದು ವಿಚಿತ್ರ ಅಪ್ಪಣೆಯನ್ನು ಕೊಟ್ಟು ಬೆನ್ಯಾಮಿನನ ಚೀಲದಲ್ಲಿ ತನ್ನ ಪಾನಪಾತ್ರೆಯನ್ನು ಹಾಕಬೇಕೆಂದು ಅಪ್ಪಣೆ ಕೊಟ್ಟನು.

ಹಾಗಾಗಿ, ಈಗ ಬೇರೊಂದು ರೀತಿಯ ಘಟನೆಗಳು ನಡೆಯುತ್ತವೆ. ಹಿಂದೆ, ಆ ಸೋದರರು ಬೆನ್ಯಾಮಿನನ್ನು ಕರೆತರಲು ಕಾನಾನಿಗೆ ಹೋಗಿ ತಲುಪಿದ್ದರು, ಈಗ ಯೋಸೇಫನ ಎದುರಿಗೆ ನಿಲ್ಲಲು ಐಗುಪ್ತಕ್ಕೆ ಹಿಂತಿರುಗಬೇಕಾಯಿತು. ಹಿಂದಿನ ಬಾರಿ, ಎಲ್ಲರ ಚೀಲದಲ್ಲಿ ಒಂದೇ ವಸ್ತುವನ್ನು ಇಡಲಾಗಿತ್ತು, ಆದರೆ ಈಗ ಬೆನ್ಯಾಮಿನನಲ್ಲಿ ಯೋಸೇಫನ ಪಾತ್ರೆಯು ಇದ್ದದ್ದು ವಿಭಿನ್ನವಾಗಿತ್ತು. ಬೆನ್ಯಾಮಿನನು ಗೌರವಾರ್ಥ ಯೋಸೇಫನ ಪಾತ್ರೆಯಲ್ಲಿ ಕುಡಿಯುವ ಅವಕಾಶ ಹೊಂದಿದ್ದರೂ, ಅನಿರೀಕ್ಷಿತವಾಗಿ ಈಗ ಆ ಅಮೂಲ್ಯ ವಸ್ತುವನ್ನು ಕದ್ದ ಆಪಾದನೆಗೆ ಒಳಗಾಗಿರುವನು. ಆತನೀಗ ಸೆರೆಗೆ ಹೋಗಬೇಕು.

ಶಕುನ ನೋಡುವ ಪಾತ್ರೆಯನ್ನು ಬಳಿಸುತ್ತಿದ್ದನೆಂದರೆ ಆತನಿಗೆ ಶಕುನ ನೋಡುವುದರಲ್ಲಿ ನಂಬಿಕೆಯಿಟ್ಟಿದ್ದನು ಎಂದು ತಿಳಿಯಬಾರದು. ಯೋಸೇಫನು "ಎಂದಿಗೂ ತನಗೆ ಶಕುನ ನೋಡುವ ಶಕ್ತಿಯಿದೆ ಎಂದು ಪ್ರತಿಪಾದಿಸಿದ್ದಿಲ್ಲ, ಆದರೆ ಅವರ ಜೀವಿತಗಳ ಗುಟ್ಟುಗಳನ್ನು ತಿಳಿದುಕೊಳ್ಳುವನು ತನಗೆ ಸಾಧ್ಯವೆಂದು ಅವರು ನಂಬಿಕೊಳ್ಳಬೇಕೆಂದು ನಿರೀಕ್ಷಿಸಿದನು" ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್‌, ಪುಟ 229.

ಯೋಸೇಫನು ಅವರು ತಮ್ಮ ಪಾಪವನ್ನು ಒಪ್ಪಿಕೊಳ್ಳಲಾಗುವಂತೆ ಈ ರೀತಿ ಯೋಜನೆ ಹಾಕಿದ್ದನು. ಯೆಹೂದನು ದೇವರು ತಮ್ಮ ತಪ್ಪನ್ನು ಬಯಲು ಮಾಡಿದ್ದಾನೆಂದು ಒಪ್ಪಿಕೊಳ್ಳುವುದನ್ನು ಸಮರ್ಥಿಸಿಕೊಳ್ಳಬಹುದಿತ್ತು ಮತ್ತು ಹೀಗೆ ಸಹೋದರರ ಯೋಚನೆಗಳನ್ನು ಪರೀಕ್ಷಿಸಲು ಸಾಧ್ಯವಾಯಿತು.

ಆ ಸಹೋದರರ ಭಾವನೆಗಳು ಮತ್ತು ಅವರ ಪ್ರತಿಕ್ರಿಯೆಗಳು ಅಷ್ಟು ತೀವ್ರಮಟ್ಟದಾಗಿದ್ದದ್ದು ಪ್ರಧಾನವಾದದ್ದೇ. ಅವರೆಲ್ಲರೂ ಅದೇ ನೋವಿನಲ್ಲಿ ಐಕ್ಯ ಆಗಿದ್ದರು, ಏಕೆಂದರೆ ತಪ್ಪಿಲ್ಲದ ಯೋಸೇಫನು ಕಳೆದು ಹೋದಂತೆ ಬೆನ್ಯಾಮಿನನಿಗೂ ಸಹ ಆಗಬಹುದೆಂದು ಭಯಪಟ್ಟರು. ಆಕಾರಣ ಬೆನ್ಯಾಮಿನನ "ಬದಲಾಗಿ ತನ್ನನ್ನೇ ಗುಲಾಮನಾಗಿ ತೆಗೆದುಕೊಳ್ಳಬೇಕೆಂದು ಕೇಳಿಕೊಂಡನು (ಆದಿ 44:33). ಇದು ತಪ್ಪಿಲ್ಲದ ಇಸಾಕನ ಬದಲು ಬಲಿಕೊಡಲಾದ ಟಗರಿಗೆ ಹೋಲಿಕೆಯಾಗಿದೆ (ಆದಿ 22:13 ರೊಂದಿಗೆ ಹೋಲಿಸಿ). ತನ್ನ ತಂದೆಯ ಮೇಲೆ ಬರುವ ಮಹಾಶೋಕವನ್ನು ತಪ್ಪಿಸಲು ಯೆಹೂದನು ತನ್ನನ್ನೇ, ಬದಲಿಯಾಗಿ, ತ್ಯಾಗರ್ಥವಾಗಿ ಒಪ್ಪಿಸಿಕೊಟ್ಟನು (ಆದಿ 44:34).

ಯೂದನ ಪತ್ರಿಕೆಯಲ್ಲಿ ನಿದರ್ಶನಗೊಂಡಂತೆ, ಈಡುಕೊಡುವ ಪ್ರಕ್ರಿಯೆಯಲ್ಲಿ ಪ್ರೀತಿಯ ಯಾವ ಸೂತ್ರವನ್ನು ಅರ್ಥಮಾಡಿಕೊಳ್ಳಬಹುದು? ರಕ್ಷಣೆಯ ವಿಷಯದ ಬಗ್ಗೆ ಬೈಬಲ್‌ ಬೋಧನೆಯನ್ನು ಈ ರೀತಿಯ ಪ್ರೀತಿಯು ಹೇಗೆ ವಿವರಿಸುತ್ತದೆ? (ರೋಮ 5:8).