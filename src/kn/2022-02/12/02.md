---
title:  ಯೋಸೇಫನು ಅಧಿಕಾರಕ್ಕೆ ಏರಿಸಲ್ಪಟ್ಟಿದ್ದು
date:   12/06/2022
---

ಫರೋಹನಿಗಾದ ಕನಸುಗಳಲ್ಲಿ ದೇವರು ದೇಶದಲ್ಲಿ ಮಾಡಬೇಕೆಂದಿರುವುದನ್ನು" (ಆದಿಕಾಂಡ 41:28). ಆದರೂ, ಯೋಸೇಫನು ಫರೋಹನಿಗೆ ತನ್ನ ದೇವರನ್ನು ದೇವರನ್ನು ನಂಬಬೇಕೆಂದು ಹೇಳಲಿಲ್ಲ. ಬದಲಿಗೆ, ಯೋಸೇಫನು ತುರ್ತಿನ ಕಾರ್ಯದ ಬಗ್ಗೆ ಮಾತಾಡುತ್ತಾನೆ. ಆತನು ಒಂದು ಆರ್ಥಿಕ ಯೋಜನೆಯನ್ನು ಪ್ರಸ್ತಾಪಿಸುತ್ತಾನೆ. ಸ್ವಾರಸ್ಯಕರವಾಗಿ ಫರೋಹನು ಈ ಆರ್ಥಿಕ ಆಲೋಚನೆಯನ್ನು ಮಾತ್ರ ಯೋಸೇಫನಿಂದ ತೆಗೆದುಕೊಳ್ಳುವಲ್ಲಿ ಆಸಕ್ತನಾಗಿದ್ದಾನೆ. ಅವನ ಮಾತುಗಳಿಂದ ಕನಸಿನ ಆತ್ಮೀಕ ಅರ್ಥವನ್ನಾಗಲೀ ಮತ್ತು ಅದನ್ನು ಉಂಟುಮಾಡಿದ ದೇವರ ಪಾತ್ರವನ್ನು ತಿಳಿಯಲು ಮನಸ್ಸು ಮಾಡಲಿಲ್ಲ.

`ಆದಿಕಾಂಡ 41:35-57ನ್ನು ಓದಿರಿ. ಯೋಸೇಫನ ಯಶಸ್ಸಿನಲ್ಲಿ ದೇವರ ಪಾತ್ರವೇನು?`

ಫರೋಹನು ಯೋಸೇಫನನ್ನು ಆ ಉಸ್ತುವಾರಿ ತೆಗೆದುಕೊಳ್ಳಲು ಹೇಳಿದ್ದು, ಆತನು ಕನಸುಗಳ ಅರ್ಥವನ್ನು ಸರಿಯಾಗಿ ಹೇಳಿದನು ಅಥವಾ ಮುಂದೆ ದೇಶಕ್ಕೆ ಬರುವ ಸಮಸ್ಯೆಯನ್ನು ತಿಳಿಸಿದನೆಂಬ ಸೀಮಿತಕಾರಣಕ್ಕಲ್ಲ, ಆದರೆ ಸಮಸ್ಯೆಗೆ ಆತನಲ್ಲಿ ಪರಿಹಾರೋಪಾಯ ಇತ್ತು ಮತ್ತು ಫರೋಹನು ಸೇವಕರಿಗೂ ಅದು ಒಳ್ಳೆಯದಾಗಿ ತೋಚಿದ್ದರಿಂದ" (ಆದಿ 41:37) ಹಾಗೆ ಹೇಳಿದನು. ಫರೋಹನ ಆಯ್ಕೆಯು ಧಾರ್ಮಿಕ ಕಾರಣದ ಬದಲು ರಾಷ್ಟ್ರ ಪ್ರಯೋಜನದ ದೃಷ್ಟಿಯೇ ಇದ್ದಿರಬೇಕು. ಆದರೂ ಫರೋಹನು ಯೋಸೇಫನಲ್ಲಿ "ದೇವರು ಆತ್ಮನು" ಇರುವುದನ್ನು ಮತ್ತು "ಬುದ್ಧಿವಿವೇಕಗಳನ್ನು ದೇವರು ಕೊಡುವ ಜ್ಞಾನದ ಲಕ್ಷಣವಾಗಿರುವ (ಆದಿ 41:33 ಮತ್ತು 1 ಅರಸು 3:12 ಹೋಲಿಸಿ) "ಬುದ್ಧಿವಿವೇಕಗಳನ್ನು ಹೊಂದಿರುವುದನ್ನು ಗುರುತಿಸುತ್ತಾನೆ.

ಬೈಬಲ್‌ನಲ್ಲಿ ಬರೆಯಲಾದ ಈ ಎಲ್ಲಾ ವಿಷಯಗಳು ಐಗುಪ್ತದ ಆ ಕಾಲದ ಐತಿಹಾಸಿಕ ಸ್ಥಿತಿಯನ್ನು ಬಿಂಬಿಸುತ್ತವೆ. ಯೋಸೇಫನು ಐಗುಪ್ತದ ಅಧಿಕಾರಿಯನ್ನಾಗಿ ನೇಮಿಸಿದ್ದು, ಅದರ ಇತಿಹಾಸದಲ್ಲಿ, ಹೊರದೇಶದ ವಜೀರ (ಮಂತ್ರಿ)ರನ್ನು ನೇಮಿಸಿಕೊಳ್ಳುವುದರ ರೂಢಿಗನುಸಾರವಾಗಿತ್ತು.

ಮುಂದಿನ ಏಳು ವರುಷಗಳ ಸಮೃದ್ಧಿಯು ಎಷ್ಟು ಗುರುತರವಾಗಿತ್ತೆಂದರೆ, ಧಾನ್ಯದ ಉತ್ಪಾದನೆಯು ಲೆಕ್ಕ ಮಾಡಲಾಗದಷ್ಟು" (ಆದಿ 41:49) ಆಯಿತು. ಇದು ಪ್ರಕೃತಿಗೆ ಮೀರಿದ ಅನುಗ್ರಹಕ್ಕೆ ಸಂಕೇತವಾಗಿತ್ತು. "ಸಮುದ್ರದ ಉಸುಬಿನಂತೆ" (ಆದಿ 41:49) ಎಂಬ ಹೋಲಿಕೆಯು ದೇವರ ಆಶೀರ್ವಾದವನ್ನು ತೋರಿಸುತ್ತದೆ (ಆದಿ 22:17). ಯೋಸೇಫನು ಸಹ ವಯಕ್ತಿಕವಾಗಿ ಅದೆ ಆಶೀರ್ವಾದವನ್ನು ಸಂತಾನೋತ್ಪತ್ತಿ ಹೊಂದುವಲ್ಲಿ ಕಂಡುಕೊಳ್ಳುವನು. ಇದು ಈ ಎರಡೂ ಕಾರ್ಯಗಳಲ್ಲಿ ಅದೇ ದೇವರ ಅನುಗ್ರಹವು ಇರುವುದರ ಸಾಕ್ಷಿ. ತನ್ನ ಎರಡು ಗಂಡುಮಕ್ಕಳಿಗೆ ಯೋಸೇಫನು ಇಟ್ಟ ಹೆಸರುಗಳಿಂದ ದೇವರ ವರಪ್ರಸಾದದ ಫಲದಲ್ಲಿ ದೇವರು ತನ್ನ ನೋವಿನ ಬದಲು ಆನಂದ (ಮನಸ್ಸೆ) ಮತ್ತು ಹಿಂದಿನ ಸಂಕಟದಲ್ಲಿ ಅಭಿವೃದ್ಧಿಯನ್ನು (ಎಫ್ರಾಯಿಮ್) ಕೊಟ್ಟಿದ್ದಾನೆಂದು ನೋಡಬಹುದು. ದೇವರು ಒಂದು ಕೆಟ್ಟದ್ದನ್ನು ಒಳ್ಳೆಯದಕ್ಕೆ ಹೇಗೆ ತಿರುಗಿಸಿದನೆಂಬುದಕ್ಕೆ ಎಂತಹ ಬಲವಾದ ಸಾಕ್ಷಿ!

`ನಾವು ಜೀವಿಸುತ್ತಿರುವ ರೀತಿಯಿಂದ ನಮ್ಮ ದೇವರ ವಾಸ್ತವಿಕತೆಯನ್ನು, ಬೇರೆ ಜನರು ಕಂಡುಕೊಳ್ಳುವ ಮಾರ್ಗಗಳೇನಾಗಿರಬೇಕು?`