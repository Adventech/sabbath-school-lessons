---
title:  "ಒಡಂಬಡಿಕೆ : ಭಾಗ-1"
date:   20/04/2022
---

ಇದು ಈವಾಗ ದೇವರು ತಾನು ಮಾಡಿದ ವಾಗ್ದಾನವನ್ನು ನೆರವೇರಿಸುವ ಸಂದರ್ಭವಾಗಿತ್ತು. "ನಿನ್ನ ಕೂಡ ನಾನು ನನ್ನ ನಿಬಂಧನೆಯನ್ನು ಮಾಡುತ್ತೇನೆ. ನೀನು ಹೆಂಡತಿಮಕ್ಕಳು ಸೊಸೆಯರು ಸಹಿತವಾಗಿ ನಾವೆಯಲ್ಲಿ ಸೇರಬೇಕು" (ಆ.ಕಾಂಡ 6:18), ನಾಶಪಡಿಸುವ ದೇವರ ಬೆದರಿಕೆಗೆ ಪ್ರತಿಯಾಗಿ ಈ ಒಡಂಬಡಿಕೆಯು ಜೀವನವನ್ನು ವಾಗ್ದಾನ ಮಾಡುವ ಒಡಂಬಡಿಕೆಯಾಗಿತ್ತು.

`ಆದಿಕಾಂಡ 8:20ನ್ನು ಓದಿರಿ. ನೋಹನು ನಾವೆಯ ಹೊರಕ್ಕೆ ಹೋದಕೂಡಲೇ ಆತನು ಮಾಡಿದ ಮೊದಲ ಕೆಲಸವೇನು ಮತ್ತು ಅದನ್ನು ಯಾಕೆ ಮಾಡಿದನು?`

ಸೃಷ್ಟಿಯ ಕಾರ್ಯದಲ್ಲಿ ಆರುದಿನಗಳು ಕಳೆದ ಬಳಿಕ ಆದಾಮ ಮತ್ತು ಹವ್ವಳು ನಿಶ್ಚಯವಾಗಿ ದೇವರನ್ನು ಸಬ್ಬತ್ತಿನ ದಿನದಲ್ಲಿ ಆರಾಧಿಸಿದಂತೆಯೇ, ಮತ್ತೊಂದು ಮರುಸೃಷ್ಟಿಯ ಘಟನೆಯಾಗಿರುವ ಜಲಪ್ರಳಯವಾದ ಕೂಡಲೇ ನೋಹನು ದೇವರನ್ನು ಆರಾಧಿಸಿದನು. ಏನೇ ಇರಲಿ ಈ ಆರಾಧನೆಯ ಎರಡು ಕಾರ್ಯಗಳ ನಡುವೆ ಒಂದು ವ್ಯತ್ಯಾಸವಿದೆ. ನೋಹನು ಆದಾಮ ಮತ್ತು ಹವ್ವಳಂತೆ ದೇವರನ್ನು ನೇರವಾಗಿ ಆರಾಧನೆ ಮಾಡುವುದಕ್ಕಾಗದ ಕಾರಣ ಆತನು ದೇವರಿಗೆ ಯಜ್ಞ ಸಮರ್ಪಣೆ ಮಾಡುವುದಕ್ಕೆ ತೊಡಗಿದನು. ಇದು ಪವಿತ್ರಗ್ರಂಥವು ಯಜ್ಞವೇದಿಯ ಬಗ್ಗೆ ಹೇಳಿರುವ ಮೊದಲ ವಚನವಾಗಿದೆ. ಇದು ಪೂರ್ಣಾಂಗ ಹೋಮವಾಗಿತ್ತು. ಇದು ಬಹಳಷ್ಟು ಸಲ ಅರ್ಪಿಸುವ ಮೊದಲಿನಿಂದ ಅಭ್ಯಾಸದಲ್ಲಿದ್ದ ಒಂದು ಯಜ್ಞವಾಗಿತ್ತು ತನ್ನನ್ನು ರಕ್ಷಿಸಿದ ದೇವರಿಗೆ ಕೃತಜ್ಞತೆಯನ್ನು ಸಲ್ಲಿಸುವ ಸಲುವಾಗಿ ನೋಹನು ಈ ಯಜ್ಞವನ್ನು ಸಮರ್ಪಿಸಿದನು (ಅರಣ್ಯಕಾಂಡ 15:1-11 ವಚನಗಳ ಜೊತೆ ಹೋಲಿಸಿರಿ).

`ಆದಿಕಾಂಡ 9:2-4 ವಚನಗಳನ್ನು ಓದಿರಿ, ಜಲಪ್ರಳಯವು ಮನುಷ್ಯನ ಆಹಾರ ಕ್ರಮದ ಮೇಲೆ ಯಾವ ಪರಿಣಾಮ ಬೀರಿತು? ದೇವರು ಆಹಾರದ ವಿಷಯದಲ್ಲಿ ಮಾಡಿದ ನಿರ್ಬಂಧನೆಗಳ ಹಿಂದೆ ಯಾವ ನಿಯಮವು ಇದೆ?`

ಜಲಪ್ರಳಯದ ಪರಿಣಾಮವಾಗಿ ಸಸ್ಯವರ್ಗವು ನಾಶವಾದ ಕಾರಣ ಮನುಷ್ಯನ ಆಹಾರಕ್ಕೆ ಅಗತ್ಯವಾದ ಕಾಯಿಪಲ್ಯಗಳು ಎಂದಿನಂತೆ ಸಿಗದೆ ಹೋದವು. ಆದ್ದರಿಂದ ದೇವರು ಮನುಷ್ಯರಿಗೆ ಮಾಂಸಾಹಾರವನ್ನು ಸೇವಿಸುವುದಕ್ಕೆ ಅನುಮತಿ ಕೊಟ್ಟನು. ಆಹಾರ ಪದ್ಧತಿಯ ಬದಲಾವಣೆಯಿಂದ ಸೃಷ್ಟಿಯ ಮೂಲದಿಂದಲೂ ಮನುಷ್ಯರ ಮತ್ತು ಪ್ರಾಣಿಗಳ ನಡುವೆ ಇದ್ದ ಸಂಬಂಧವೂ ಸಹ ಬದಲಾಯ್ತು.

ಸೃಷ್ಟಿಯ ವಿವರಣೆಯಲ್ಲಿ ಮಾನವರು ಮತ್ತು ಪ್ರಾಣಿಗಳು ಒಂದೇ ತೆರನಾದ ಆಹಾರ ಪದ್ಧತಿಯನ್ನು ಹೊಂದಿದ್ದವು ಹಾಗಾಗಿ ಇವುಗಳ ನಡುವೆ ಯಾವ ಬೆದರಿಕೆಯೂ ಇರಲಿಲ್ಲ. ಜಲಪ್ರಳಯದ ನಂತರದ ಕಾಲದಲ್ಲಿ ಮನುಷ್ಯರು ತಮ್ಮ ಆಹಾರಕ್ಕಾಗಿ ಪ್ರಾಣಿಗಳನ್ನು ಕೊಲ್ಲುತ್ತಿದ್ದುದರಿಂದ ಸಂಬಂಧವು ಭಯ ಮತ್ತು ಗಾಬರಿಗೆ ಈಡಾಯ್ತು (ಆ.ಕಾಂಡ 9:2). ಒಮ್ಮೆ ಮಾನವರು ಮತ್ತು ಪ್ರಾಣಿಗಳು ಆಹಾರಕ್ಕಾಗಿ ಪರಸ್ಪರ ಕೊಲ್ಲಲು ತೊಡಗಿಕೊಂಡಾಗಿನಿಂದ ಏದೇನ್ ತೋಟದಲ್ಲಿ ಅನುಭವಿಸಿದ್ದಂತಹ ಸೌಹಾರ್ದಯುತ ಸಂಬಂಧದಲ್ಲಿ ವ್ಯತ್ಯಾಸವಾದ ಬೆಳವಣಿಗೆಯಾಯ್ತು.

ಏನೇ ಆಗಲಿ, ದೇವರ ಸಹನೆಗೆ (ಸೈರಣಿಗೆ) ಎರಡು ನಿರ್ಬಂಧಗಳಿವೆ. ಮೊದಲನೆಯದಾಗಿ ಎಲ್ಲಾ ಪ್ರಾಣಿಗಳು ಆಹಾರಕ್ಕೆ ಸಮರ್ಪಕವಾದವುಗಳಲ್ಲ. ಆದುದರಿಂದ ಸೃಷ್ಟಿಯ ಕ್ರಮದಲ್ಲಿ ಭಾಗವಾಗಿರುವ ಪ್ರಾಣಿಗಳನ್ನು ಶುದ್ಧ ಮತ್ತು ಅಶುದ್ಧ ಎಂಬುದಾಗಿ ಪ್ರತ್ಯೇಕಪಡಿಸುವುದು ಮೊದಲ ನಿರ್ಬಂಧವಾಗಿದೆ (ಆ.ಕಾಂಡ 8:19,20 ವಚನಗಳನ್ನು ಆದಿಕಾಂಡ 1:21,24 ವಚನಗಳೊಂದಿಗೆ ಹೋಲಿಸಿರಿ). ಎರಡನೆಯದು ಹೊಸದು ಮತ್ತು ಸ್ಪಷ್ಟವಾಗಿರುವಂಥದ್ದು ರಕ್ತವು ಸಕಲ ಜೀವಿಗಳಿಗೂ ಪ್ರಾಣಾಧಾರವಾಗಿರುವುದರಿಂದ ಅದನ್ನು ಎಷ್ಟು ಮಾತ್ರಕ್ಕೂ ಭುಜಿಸಬಾರದು (ಆ.ಕಾಂಡ 9:4).