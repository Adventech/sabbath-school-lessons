---
title:  ಜಲಪ್ರಳಯ
date:   16/04/2022
---

### ಸಬ್ಬತ್ತಿನ ಮಧ್ಯಾಹ್ನ
ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ : ಆ.ಕಾಂಡ 13-7:10, 2 ಪೇತ್ರ 2:5-9, ಆ.ಕಾಂಡ 7, ರೋಮ 6:1-6, ಕೀರ್ತನೆ 106:4, ಆ.ಕಾಂಡ 8, ಆ.ಕಾಂಡ 2:1-17.

> <p>ಸ್ಮರಣವಾಕ್ಯ</p>
> ನೋಹನ ದಿವಸಗಳು ಹೇಗಿದ್ದವೋ ಹಾಗೆಯೇ ಮನುಷ್ಯಕುಮಾರನ ಪ್ರತ್ಯಕ್ಷತೆಯೂ ಇರುವುದು (ಮತ್ತಾಯ 24:37).

ಮನುಷ್ಯರ ಕೆಟ್ಟತನವು ಭೂಮಿಯ ಮೇಲೆ ಹೆಚ್ಚಾಗಿರುವುದನ್ನೂ ಅವರು ಹೃದಯದಲ್ಲಿ ಯೋಚಿಸುವುದೆಲ್ಲವು ಯಾವಾಗಲೂ ಬರಿ ಕೆಟ್ಟದಾಗಿರುವುದನ್ನೂ ಯೆಹೋವನು ನೋಡಿದನು (ಆ.ಕಾಂಡ 6:5). ನೋಡಿದನು ಎಂಬ ಕ್ರಿಯಾಪದವು ಓದುಗನನ್ನು ಸೃಷ್ಟಿಯ ಪ್ರತಿಯೊಂದು ಹಂತಕ್ಕೂ ಮತ್ತೆ ಕರೆದೊಯ್ಯುತ್ತದೆ. ಆದರೆ ದೇವರು ಒಳ್ಳೇದೆಂದು ನೋಡುವ ಬದಲು ಕೆಟ್ಟದೆಂದು ನೋಡುವವನಾಗಿದ್ದಾನೆ (ಆ.ಕಾಂಡ 6:5) ಲೋಕದಲ್ಲಿ ಕೆಟ್ಟತನವು ತುಂಬಿಕೊಂಡಿರಲಾಗಿ ಅದನ್ನು ಸೃಷ್ಟಿ ಮಾಡಿದ ಕಾರಣಕ್ಕೆ ದೇವರು ವಿಷಾದ ಪಟ್ಟುಕೊಂಡಂತೆ ಕಾಣುತ್ತದೆ (ಆ.ಕಾಂಡ 6:6,7).

ಆದಾಗ್ಯೂ ಆತನ ವಿಷಾದವು ರಕ್ಷಣೆಯ ಅಂಶಗಳನ್ನು ಸಹಾ ಒಳಗೊಂಡಿದೆ. ಇಬ್ರಿಯ ಪದ 'ನಖಮ್' (ನೊಂದುಕೊಳ್ಳುವುದು) ನೋಹ ಎಂಬ ಹೆಸರಿನಲ್ಲಿ ಮಾರ್ದನಿಸುತ್ತದೆ. ನೋಹ ಎಂದರೆ 'ಆದರಣೆ' ಎಂದು ಅರ್ಥಕೊಡುತ್ತದೆ (ಆ.ಕಾಂಡ 5:29), ದುಷತ್ವಕ್ಕೆ ದೇವರು ತೋರಿದ ಪ್ರತಿಕ್ರಿಯೆಗೆ ಎರಡು ಮುಖಗಳಿವೆ. ಒಂದನೆಯದಾಗಿ ಇದು ನ್ಯಾಯವು ಒಡ್ಡುವ ಅಪಾಯವನ್ನು ಹೊಂದಿದೆ ನ್ಯಾಯವು ಕೆಲವರಿಗೆ ಶಿಕ್ಷೆಯನ್ನು ಕೊಟ್ಟು ನಾಶಕ್ಕೆ ನಡೆಸುತ್ತದೆ, ಆದಾಗ್ಯೂ ಆತನ ಪ್ರತಿಕ್ರಿಯೆಯು ಮತ್ತೆ ಕೆಲವರಿಗೆ ಆದರಣೆ ಮತ್ತು ಕರುಣೆಯನ್ನು ನೀಡಿ ರಕ್ಷಣೆಗೆ ನಡೆಸುವ ವಾಗ್ದಾನವನ್ನು ಸಹಾ ಹೊಂದಿದೆ.

ಈ ಎರಡೂ ಸ್ವರಗಳನ್ನು (ದನಿಗಳು) ಈಗಾಗಲೇ ಕಾಯಿನನು ಮತ್ತು ಹೋಬೆಲನ (ನಂತರ ಸೇತುವಿನ) ಜೀವಿತದಲ್ಲಿ ಕೇಳಿಸಿಕೊಂಡಿದ್ದೇವೆ. ಈ ಭಿನ್ನತೆಯು ದೇವಪುತ್ರರು (ಸೇತನ ಸಂತಾನ) ಮತ್ತು ಮನುಷ್ಯಪುತ್ರರು (ಕಾಯಿನನ ಸಂತಾನ) ನಡುವೆ ಮುಂದುವರೆದುಕೊಂಡು ಬಂದಿದೆ. ಈಗ ದೇವರು ನೋಹನನ್ನು ಲೋಕದ ಜನರಿಂದ ಪ್ರತ್ಯೇಕಪಡಿಸುವಾಗ ಮತ್ತೆ ಭಿನ್ನಸ್ವರವನ್ನು ನಾವು ಕೇಳುತ್ತೇವೆ.

_ಈ ಪಾಠವನ್ನು ಏಪ್ರಿಲ್ 23ರ ಸಬ್ಬತ್ತಿಗೆ ಸಿದ್ಧಪಡಿಸಲಾಗಿದೆ._