---
title:  ಹೆಚ್ಚಿನ ಚಿಂತನೆ
date:   22/04/2022
---

ಜಲಪ್ರಳಯವಾಗುವದಕ್ಕೆ ಮುಂಚೆ ಇದ್ದ ಜನರ ನಡವಳಿಕೆ, ಮನೋಭಾವ ಮತ್ತು ಲೋಕದ ಪರಿಸ್ಥಿತಿಗೂ ಇಂದಿನ ಲೋಕದ ಜನರ ಪರಿಸ್ಥಿತಿಗೂ ನಡುವೆ ಇರುವ ಹೋಲಿಕೆಯು ಖಂಡಿತವಾಗಿಯೂ ಬುದ್ಧಿಪಾಠವಾಗಿದೆ. ಅವರ ಕಾಲಕ್ಕೂ ನಮ್ಮ ಕಾಲಕ್ಕೂ ನಡುವೆ ಇರುವ ಸಮಾನತೆಗಳನ್ನು ಕಂಡುಕೊಳ್ಳಿರಿ. ನಿಶ್ಚಯವಾಗಿ ಹೇಳಬೇಕೆಂದರೆ ಮನುಷ್ಯರಲ್ಲಿರುವ ದುಷ್ಟತನ ಹೊಸದಾಗಿ ಹುಟ್ಟಿಕೊಂಡಿರುವ ವಿಷಯವಲ್ಲ.

"ಪ್ರತೀಕಾರವನ್ನು ಕೇಳುವಂತಹ ಜಲಪ್ರಳಯಕ್ಕೆ ಮುಂಚೆ ಇದ್ದ ಪಾಪಗಳು ಇಂದಿಗೂ ಸಹ ಅಸ್ತಿತ್ವದಲ್ಲಿವೆ. ದೇವರ ಭಯವು ಮನುಷ್ಯರ ಹೃದಯದಿಂದ ಹೊರಟು ಹೋಗಿದೆ ಮತ್ತು ಆತನ ಆಜ್ಞೆಗಳನ್ನು ಜನರು ಉದಾಸೀನದಿಂದ ಹಾಗೂ ಅಗೌರವದಿಂದ ಕಾಣತೊಡಗಿದ್ದಾರೆ. ಆ ಕಾಲದಲ್ಲಿದ್ದ ಜನರ ತೀವ್ರ ಲೌಕಿಕತನವನ್ನು ಈ ಸಂತತಿಯವರು ಸರಿಗಟ್ಟುತ್ತಿದ್ದಾರೆ.... ದೇವರು ಅವರು ತಿನ್ನುವುದನ್ನು ಮತ್ತು ಕುಡಿಯುವುದನ್ನು ಎಂದಿಗೂ ಖಂಡಿಸಲಿಲ್ಲ. ಆದರೆ ಅವರು ಅನ್ನಪಾನಗಳನ್ನು ಅನುಗ್ರಹಿಸಿದ ದೇವರಿಗೆ ಕೃತಜ್ಞತೆಯನ್ನು ತೋರದಿದ್ದುದೇ ಅವರ ಪಾಪವಾಗಿತ್ತು. ಅವರು ಹೊಟ್ಟೆಬಾಕತನಕ್ಕೆ ಕಡಿವಾಣ ಹಾಕದೆ ನಾಲಿಗೆ ರುಚಿಯನ್ನು ತಣಿಸುತ್ತಾ ಕೀಳುತನಕ್ಕೆ ಇಳಿದುಬಿಟ್ಟರು, ಮದುವೆ ಮಾಡಿಕೊಡುವುದು ಮತ್ತು ಮಾಡಿಕೊಳ್ಳುವುದು ದೇವರಚಿತ್ತಕ್ಕೆ ವಿರುದ್ಧವಾದುದೇನಾಗಿರಲಿಲ್ಲ. ಮದುವೆ ಎಂಬುದು ದೇವರ ಕ್ರಮವಾಗಿತ್ತು. ಮದುವೆಯು ದೇವರು ಸ್ಥಾಪನೆ ಮಾಡಿದ ಸಂಸ್ಕಾರಗಳಲ್ಲಿ ಮೊದಲನೆಯದಾಗಿತ್ತು. ಮದುವೆಯನ್ನು ಕುರಿತು ದೇವರು ವಿಶೇಷವಾದ ನಿರ್ದೇಶನಗಳನ್ನು ಕೊಟ್ಟಿದ್ದನು. ಅದಕ್ಕೆ ದೇವರು ಪರಿಶುದ್ಧತೆ ಮತ್ತು ಸೌಂದರ್ಯದ ಹೊದಿಕೆಯನ್ನು ಹೊದಿಸಿದ್ದನು. ಆದರೆ ಈ ನಿರ್ದೆಶನಗಳನ್ನು ಜನರು ಮರೆತರು ಮತ್ತು ಮದುವೆಯು ವಿಕೃತಗೊಂಡು ಕಾಮದ ಹಸಿವನ್ನು ತೀರಿಸಿಕೊಳ್ಳುವುದಕ್ಕೆ ಮಾರ್ಗವಾಯ್ತು. ಇದೇ ತೆರನಾದ ಪರಿಸ್ಥಿತಿಯು ಈವಾಗ ನಮ್ಮ ಮಧ್ಯದಲ್ಲೂ ಸಹಾ ಅಸ್ತಿತ್ವದಲ್ಲಿದೆ. ಎಲ್ಲವನ್ನೂ ಅತಿಯಾಗಿ ನಡೆಸುವುದು ಇವತ್ತು ಕಾನೂನು ಬದ್ಧವಾಗಿದೆ, ಮೋಸ, ಲಂಚ (ಭ್ರಷ್ಟತೆ) ಮತ್ತು ಕಳ್ಳತನ ಇವುಗಳನ್ನು ಉನ್ನತ ಸ್ಥಳಗಳಲ್ಲಿ ಮತ್ತು ಸಣ್ಣ ಸ್ಥಳಗಳಲ್ಲಿ ಖಂಡಿಸಲಾಗುತ್ತಿಲ್ಲ. ಸುದ್ದಿ ಮಾಧ್ಯಮಗಳಲ್ಲಿ ಕೊಲೆ ಪ್ರಕರಣಗಳ ಸಾಲುಸಾಲು. ಎಲ್ಲಾ ದೇಶಗಳಲ್ಲಿ ಅರಾಜಕತೆ ವ್ಯಾಪಿಸಿಕೊಂಡಿದೆ, ಕಾಲಕಾಲಕ್ಕೆ ಏಳುವ ದಂಗೆಗಳು ಲೋಕದಲ್ಲಿ ಭಯಭೀತಿಯನ್ನು ಹುಟ್ಟಿಸುತ್ತಿವೆ. ಇವುಗಳೆಲ್ಲಾ ಆಸೆ ಅಕ್ರಮಗಳ ಬೆಂಕಿ ಹೊತ್ತಿ ಉರಿಯುವುದಕ್ಕೆ ಒಂದಕ್ಕೊಂದು ಹೆಚ್ಚುತ್ತಾ ಹೋಗುತ್ತಿರುವುದರ ಸೂಚಕಗಳಾಗಿವೆ. ಒಮ್ಮೆ ಇವುಗಳ ಮೇಲಿನ ನಿಯಂತ್ರಣ ತಪ್ಪಿಹೋದರೆ ಭೂಮಿಯ ಗೋಳಾಟ ತುಂಬಿಕೊಳ್ಳುತ್ತದೆ. ಆತ್ಮನು ನೀಡಿದ ಜಲಪ್ರಳಯಕ್ಕೆ ಮೊದಲು ಲೋಕದಲ್ಲಿದ್ದ ಪರಿಸ್ಥಿತಿಯ ಚಿತ್ರವು ಇಂದಿನ ಆಧುನಿಕ ಲೋಕವು ಬಹಳ ವೇಗವಾಗಿ ತಲುಪುತ್ತಿರುವ ಪರಿಸ್ಥಿತಿಯನ್ನು ಪ್ರತಿನಿಧಿಸುತ್ತದೆ. ಇಂದಿಗೂ ಪ್ರಸಕ್ತ ಶತಮಾನದಲ್ಲಿ ಕ್ರೈಸ್ತಧರ್ಮವನ್ನು ಆಚರಿಸುವ ದೇಶಗಳಲ್ಲಿಯೂ ಸಹ ಪೂರ್ವದಲ್ಲಿ ಲೋಕವು ನಾಶವಾಗುವುದಕ್ಕೆ ಕಾರಣವಾದ ಭಯಂಕರವಾದ ಅಕ್ರಮ ಅಪರಾಧಗಳು ಪ್ರತಿದಿನವೂ ನಡೆಯುತ್ತಿದೆ" ಎಲೆನ್ ಜಿ ವೈಟಮ್ಮನವರ "ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು" ಪುಸ್ತಕದಲ್ಲಿ ಪುಟ 101, 102.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಜಲಪ್ರಳಯಕ್ಕೆ ಮುಂಚೆ ಇದ್ದ ಸಮಾಜದಲ್ಲಿನ ಮತ್ತು ನಮ್ಮ ಇಂದಿನ ಸಮಾಜದಲ್ಲಿನ ಸಾಮಾನ್ಯ ಗುಣಲಕ್ಷಣಗಳೇನು? ಇವುಗಳೆಲ್ಲದರ ಹೊರತಾಗಿ ದೇವರು ಇನ್ನೂ ಈಗಲೂ ಲೋಕವನ್ನು ಪ್ರೀತಿಸುವವನಾಗಿದ್ದು ತಾನು ರಕ್ಷಿಸಬೇಕಾದವರನ್ನು ಹುಡುಕುವವನಾಗಿದ್ದಾನೆ. ಈ ಸಾಮಾನ್ಯ ಗುಣಲಕ್ಷಣಗಳು ದೇವರ ಕೃಪೆಯ ಬಗ್ಗೆ ನಮಗೆ ಏನನ್ನು ಬೋಧಿಸುತ್ತವೆ?`

`2. ಕೆಲ ಜನರು ನೋಹನ ಕಾಲದ ಜಲಪ್ರಳಯವು ಸ್ಥಳೀಯವಾಗಿ ನಡೆದ ಘಟನೆ ಎಂದು ವಾದಿಸುತ್ತಾರೆ. ಇದರಲ್ಲಿರುವ ತಪ್ಪಾದ ಆಲೋಚನೆ ಏನು? ಇದು ನಿಜವಾಗಿದ್ದರೆ, ಪ್ರತಿ ಸ್ಥಳೀಯ ಜಲಪ್ರವಾಹಗಳು (ಪ್ರತಿ ಮುಗಿಲುಬಿಲ್ಲು) ದೇವರನ್ನು ಸುಳ್ಳುಗಾರನನ್ನಾಗಿ ಮಾಡುತ್ತಿದ್ದವು ಯಾಕೆ?`