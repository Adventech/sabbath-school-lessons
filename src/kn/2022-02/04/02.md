---
title:  ಜಲಪ್ರಳಯಕ್ಕಾಗಿ ಮಾಡಿದ ಪೂರ್ವಸಿದ್ಧತೆ
date:   17/04/2022
---

`ಆದಿಕಾಂಡ 6:13-7:10ನೇ ವಚನಗಳವರೆಗೆ ಓದಿರಿ. ಮಾನವನ ಪೂರ್ವಕಾಲದ ಚರಿತ್ರೆಯ ಸೋಜಿಗದ ವಿವರಣೆಯಿಂದ ನಾವು ಯಾವ ಪಾಠವನ್ನು ಕಲಿಯಬಹುದು?`

ದಾನಿಯೇಲನಂತೆಯೇ ನೋಹನೂ ಸಹಾ ಈ ಲೋಕದ ಅಂತ್ಯದ ಭವಿಷ್ಯವನ್ನು ನುಡಿದ ಪ್ರವಾದಿಯಾಗಿದ್ದನು. ನಾವೆ ಎಂಬುದರ ಇಬ್ರಿಯ ಪದವು 'ಟೆವಾಹ್' (ಆದಿಕಾಂಡ 6:14) ಐಗುಪ್ತ ಭಾಷೆಯ ಎರವಲು ಪಡೆದ ಪದವಾಗಿದ್ದು ಐಗುಪ್ತದಿಂದ ಇಸ್ರಾಯೇಲನ್ನು ಸಂರಕ್ಷಿಸುವ ಸಲುವಾಗಿ ಮೋಶೆಯನ್ನು ಮಗುವಾಗಿದ್ದಾಗ ಬಚ್ಚಿಟ್ಟುಕೊಳ್ಳಲಾಗದೆ ನೈಲ್ ನದಿಯಲ್ಲಿ ತೇಲಿಬಿಟ್ಟ ಜಂಬುಹುಲ್ಲಿನ ಪೆಟ್ಟಿಗೆಗೆ ಸಮಾನ ಪದವಾಗಿದೆ (ವಿ.ಕಾಂಡ 2:3).

ಇನ್ನೂ ಕೆಲವರು ನಾವೆಯ ಸಾಮಾನ್ಯ ಸಂರಚನೆಯನ್ನು ಮಂಜೂಷ ಪೆಟ್ಟಿಗೆಗೂ ಸಹಾ ಹೋಲಿಸುತ್ತಾರೆ (ವಿ.ಕಾಂಡ 25:10). ಯಾವ ರೀತಿಯಾಗಿ ಮಾನವರನ್ನು ಉಳಿಸಲು ಸಹಾಯ ಮಾಡಿತೋ ಹಾಗೆಯೇ ದೇವರ ಪ್ರಸನ್ನತೆಯು ಗುರುತಾಗಿರುವ ಮಂಜೂಷ ಪೆಟ್ಟಿಗೆಯು (ವಿ.ಕಾಂಡ 25:22) ತನ್ನ ಜನರನ್ನು ರಕ್ಷಿಸಲು ದೇವರು ಮಾಡಿದ ಕಾರ್ಯದ ಕಡೆಗೆ ದೃಷ್ಟಿಯನ್ನು ನೆಡುವಂತೆ ಮಾಡುತ್ತದೆ.

ದೇವರು ಅಪ್ಪಣೆ ಕೊಟ್ಟ ಪ್ರಕಾರವೇ ನೋಹನು ಮಾಡಿದನು ಎಂಬ ಪದವೃಂದವು (ಆ.ಕಾಂಡ 6:22) ಪೂರ್ವಸಿದ್ಧತೆಯ ಭಾಗವನ್ನು ಮುಕ್ತಾಯಕ್ಕೆ ತರುತ್ತದೆ. ಇಲ್ಲಿಯ ಕ್ರಿಯಾಪದ 'ಅಸಾದ್' ನೋಹನು ಮಾಡಿದ ಕೆಲಸವನ್ನು ಸೂಚಿಸುತ್ತದೆ. ದೇವರು (ಆ.ಕಾಂಡ 6:14)ರಲ್ಲಿ ಹೇಳಿರುವ ಆಜ್ಞೆ ಮಾಡಿಕೋ' ಎಂಬುದಕ್ಕೆ ಪ್ರತಿಕ್ರಿಯೆಯಾಗಿದೆ ದೇವರ ಆಜ್ಞೆಗೂ ನೋಹನ ಪ್ರತಿಕ್ರಿಯೆಗೂ ನಡುವೆ ಇರುವ ಪ್ರತಿಧ್ವನಿಯು ನೋಹನ ಸಂಪೂರ್ಣ ವಿಧೇಯತೆಯನ್ನು ಸೂಚಿಸುತ್ತದೆ. 'ಆಸಾಪ್' ಪದವು ಮಂಜೂಷ ಪೆಟ್ಟಿಗೆಯನ್ನು ಮಾಡುವ ಸಂದರ್ಭದಲ್ಲೂ ಬಳಕೆಯಾಗಿರುವುದು ಸ್ವಾರಸ್ಯಕರವಾಗಿದೆ (ವಿ.ಕಾಂಡ 39:32, 42 ಮತ್ತು ವಿ.ಕಾಂಡ 40:16).

ದೇವರು ನೋಹನಿಗೆ ನಾವೆಯ ನಿಖರವಾದ ಅಳತೆಗಳನ್ನು ಕೊಟ್ಟು ಪ್ರತಿ ರೀತಿಯಲ್ಲೂ ಕಟ್ಟಬೇಕಾದ ಕಟ್ಟಣಕ್ಕೆ ಅಗತ್ಯವಾದ ಸ್ಪಷ್ಟವಾದ ನಿರ್ದೆಶನಗಳನ್ನು ನೀಡಿದನು. ಅಂತಹ ಗಟ್ಟಿಮುಟ್ಟಾದ ಮತ್ತು ಬಾಳಿಕೆ ಬರುವ ಕಟ್ಟಡವನ್ನು ಮಾನವ ಜ್ಞಾನವು ಯೋಜಿಸಲಾರದು. ದೇವರು ಅದರ ವಿನ್ಯಾಸಗಾರನಾಗಿದ್ದನು ಮತ್ತು ನೋಹನು ಅದನ್ನು ಕಟ್ಟುವ ಪ್ರಧಾನ ಶಿಲ್ಪಿಯಾಗಿದ್ದನು" - ಎಲೆನ್ ಜಿ ವೈಟಮ್ಮನವರ "ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು" ಪುಸ್ತಕದಲ್ಲಿ 92ನೇ ಪುಟ.

ಎರಡು ನಾವೆಗಳಲ್ಲಿರುವ (ಪೆಟ್ಟಿಗೆ) ಸಾಮ್ಯತೆಯು ಅವುಗಳಲ್ಲಿರುವ ಸಾಮಾನ್ಯವಾದ ವಿಮೋಚಕ ಕಾರ್ಯವನ್ನು ಮರುದೃಢೀಕರಿಸುತ್ತದೆ. ನೋಹನ ಏಧೇಯತೆಯನ್ನು ದೇವರ ರಕ್ಷಣಾ ಯೋಜನೆಯ ಅಂಗವೆಂದು ವರ್ಣಿಸಬಹುದಾಗಿದೆ. ದೇವರು ಮಾಡು ಎಂದು ಆಜ್ಞೆ ಮಾಡಿದುದಕ್ಕೆ ನೋಹನು ಸುಮ್ಮನೆ ಮಾಡುವ ನಂಬಿಕೆಯನ್ನು ಹೊಂದಿದ್ದ ಕಾರಣದಿಂದಲೇ ಆತನು ರಕ್ಷಿಸಲ್ಪಟ್ಟನು (ಇಬ್ರಿಯ 11:7ನ್ನು ನೋಡಿರಿಂ.

ವಿಧೇಯತೆಯಲ್ಲಿ ವ್ಯಕ್ತವಾಗುವ ನಂಬಿಕೆಯನ್ನು ಹೊಂದಿರುವುದಕ್ಕೆ ನೋಹನು ಮೊದಲ ಉದಾಹರಣೆಯಾಗಿದ್ದಾನೆ, ಅಂತಹ ನಂಬಿಕೆತಾನೆ ಮುಖ್ಯವಾದುದು ಆಗಿದೆ (ಯಾಕೋಬನು 2:20).

ಸಂಕ್ಷಿಪ್ತವಾಗಿ ಹೇಳುವುದಾದರೆ, ನೋಹನು ದೇವರ ದೃಷ್ಟಿಯಲ್ಲಿ ಕೃಪೆ ಹೊಂದಿದವನಾದಾಗ್ಯೂ (ಆ.ಕಾಂಡ 6:8) ಆ ಕೃಪೆಗೆ ಪ್ರತಿಕ್ರಿಯೆ ತೋರುವವನಾಗಿ ದೇವರ ಆಜ್ಞೆಗೆ ನಂಬಿಗಸ್ತನಾಗಿ ಮತ್ತು ವಿಧೇಯನಾಗಿ ನಡೆದುಕೊಂಡನು. ನಮ್ಮ ವಿಷಯದಲ್ಲೂ ಸಹಾ ಇದು ಹೀಗೆಯೇ ಇರಬೇಕಲ್ಲವೇ?

`2 ಪೇತ್ರ 2:5-9 ವಚನಗಳನ್ನು ಓದಿರಿ, ನೋಹನ ಕುಟುಂಬವು ಮಾತ್ರ ರಕ್ಷಿಸಲ್ಪಟ್ಟಿತು ಯಾಕೆ? ಬರುತ್ತಿರುವ ನ್ಯಾಯವಿಚಾರಣೆಯ ವಿಷಯದಲ್ಲಿ ಲೋಕಕ್ಕೆ ಎಚ್ಚರಿಕೆ ಕೊಡಬೇಕಾದ ನಮ್ಮ ಪಾತ್ರದ ಬಗ್ಗೆ ನೋಹನ ಕಥೆಯಲ್ಲಿ ನಾವು ಯಾವ ಪಾಠವನ್ನು ಕಲಿಯಬಹುದು?`