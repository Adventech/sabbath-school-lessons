---
title:  ಜಲಪ್ರಳಯದ ಘಟನೆ
date:   18/04/2022
---

ನೋಹನ ಕ್ರಿಯೆಯನ್ನು ಸೂಚಿಸುವ ಕ್ರಿಯಾಪದ 'ಅಸಾಹ್' ಎಂಬುದು ಆದಿಕಾಂಡದ ಸೃಷ್ಟಿಯ ವಿವರಣೆಯಲ್ಲೂ ಪ್ರಧಾನವಾದುದಾಗಿದೆ (ಆ.ಕಾಂಡ 1:7, 16,25,26,31; ಆ.ಕಾಂಡ 2:2). ನೋಹನ ದೇವರಿಗೆ ತೋರಿಸಿದ ವಿಧೇಯ ಕ್ರಿಯೆಗಳು ದೇವರ ಸೃಷ್ಟಿಯ ಕಾರ್ಯಗಳಂತಿವೆ.

ಇದರಿಂದ ನಾವು ಏನನ್ನು ತೆಗೆದುಕೊಳ್ಳಬೇಕೆಂದರೆ ದೇವರು ಜಲಪ್ರಳಯದಿಂದ ಮನುಷ್ಯರನ್ನು ಕೇವಲ ನಾಶಪಡಿಸುವುದು ಮಾತ್ರವಲ್ಲ ಅದರಿಂದ ರಕ್ಷಿಸುವುದು ಸಹಾ ಆಗಿದೆ.

`ಆದಿಕಾಂಡ 7ನೇ ಅಧ್ಯಾಯವನ್ನು ಓದಿರಿ, ಜಲಪ್ರಳಯದ ವಿವರಣೆಯು ನಮಗೆ ಸೃಷ್ಟಿಯ ವಿವರಣೆಯನ್ನು ನೆನಪಿಗೆ ತರುತ್ತದೆ ಯಾಕೆ? ಈ ಎರಡು ಘಟನೆಗಳ ನಡುವೆ ಇರುವ ಸಾಮ್ಯತೆಗಳಿಂದ ನಾವು ಯಾವ ಪಾಠವನ್ನು ಕಲಿಯಬಹುದಾಗಿದೆ?`

ಜಲಪ್ರಳಯವನ್ನು ವಿವರಿಸುವ ವಚನಗಳನ್ನು ಗಮನವಿಟ್ಟು ಓದಿದಾಗ ಸೃಷ್ಟಿಯ ಕಥೆಯಲ್ಲಿ ಉಪಯೋಗವಾಗಿರುವ ಅನೇಕ ಪದಗಳು ಮತ್ತು ಮಾತುಗಳು ಸಾಮಾನ್ಯವಾಗಿ ಉಪಯೋಗ ಆಗಿರುವದನ್ನು ಕಾಣುತ್ತೇವೆ.

7ರ ಬಗ್ಗೆ (ಆ.ಕಾಂಡ 7:2,3,4,10 ವಚನಗಳನ್ನು ಆದಿಕಾಂಡ 2:1-3 ವಚನಗಳೊಂದಿಗೆ ಹೋಲಿಸಿರಿ), ಗಂಡು ಹೆಣ್ಣಿನ ಬಗ್ಗೆ - (ಆ.ಕಾಂಡ 7:2,3,9,16 ವನ್ನು ಆ.ಕಾಂಡ 1:27ರ ಜೊತೆ ಹೋಲಿಸಿರಿ), ಪ್ರಾಣಿಗಳು ಮತ್ತು ಪಕ್ಷಿಗಳ ಮತ್ತು ನೆಲದ ಮೇಲೆ ಹರಿದಾಡುವ ಕ್ರಿಮಿಕೀಟಗಳ ಬಗ್ಗೆ (ಆ.ಕಾಂಡ 7:8,14, 21,23ನ್ನು ಆ.ಕಾಂಡ 1,24,25ರ ಜೊತೆ ಹೋಲಿಸಿರಿ), ಜೀವಶಾಸದ ಬಗ್ಗೆ ಆ.ಕಾಂಡ 7:15,22ನ್ನು ಆದಿಕಾಂಡ 2:70ರ ಜೊತೆ ಹೋಲಿಸಿರಿ).

ಜಲಪ್ರಳಯದ ವಚನಗಳು ಸೃಷ್ಟಿಯ ವಚನಗಳಂತೆಯೇ ವಾಚನ ಮಾಡುತ್ತವೆ. ಈ ಸೃಷ್ಟಿಯ ವಿವರಣೆಗಳ ಪ್ರತಿಧ್ವನಿಯು ಸೃಷ್ಟಿಕರ್ತನಾದ ದೇವರು ಮತ್ತು ಅದನ್ನು ನಾಶಪಡಿಸುವ ದೇವರು ಒಂದೇ ಎಂಬುದನ್ನು ತೋರ್ಪಡಿಸುತ್ತದೆ (ಧ.ಕಾಂಡ 32:39), ಆದರೆ ಈ ಪ್ರತಿಧ್ವನಿಯು ನಿರೀಕ್ಷೆಯ ಸಂದೇಶವನ್ನು ಸಹಾ ನಮಗೆ ತಿಳಿಸಿಕೊಡುತ್ತವೆ. ಜಲಪ್ರಳಯವು ಹೊಸ ಸೃಷ್ಟಿಯ ಸಲುವಾಗಿ ಮಾಡಲ್ಪಟ್ಟಿತು. ಇದು ನೀರಿನಿಂದ ಹೊಸ ಅಸ್ತಿತ್ವಕ್ಕೆ ನಡೆಸುವಂಥದ್ದಾಗಿತ್ತು.

ನೀರಿನ ಚಲನೆಯು ಆದಿಕಾಂಡ ಸೃಷ್ಟಿಯ ಘಟನೆಯು ಆದಿಕಾಂಡ 1ನೇ ಅಧ್ಯಾಯದ ಸೃಷ್ಟಿಯ ಹಿಮ್ಮುಖವಾದ ಕ್ರಿಯೆಯಾಗಿದೆ. ಆದಿಕಾಂಡ 1ನೇ ಅಧ್ಯಾಯದಲ್ಲಿ ಕೆಳಗಣ ನೀರುಗಳನ್ನು ಮೇಲಣ ನೀರುಗಳನ್ನು ಬೇರೆ ಬೇರೆ ಮಾಡುವುದಕ್ಕೆ ವಿರುದ್ಧವಾಗಿ ಜಲಪ್ರಳಯವು ಅವುಗಳ ಸಮಾಗಮ (ಕೂಡಿಕೊಳ್ಳುವುದು) ವಾಗಿದೆ (ಆ.ಕಾಂಡ 7:11).

ಈ ಪ್ರಕ್ರಿಯೆಯು ಒಂದು ವಿರೋಧಬಾಸದ ಸಂದೇಶವನ್ನು ತಿಳಿಯಪಡಿಸುತ್ತದೆ: ದೇವರು ಮೊದಲಿದ್ದುದನ್ನು ನಾಶಪಡಿಸಿ ನಂತರ ಆಗುವ ಹೊಸಸೃಷ್ಟಿಗೆ ಅವಕಾಶ ಮಾಡಿಕೊಟ್ಟನು. ಭೂಮಿಯು ಹೊಸದಾಗಿ ಸೃಷ್ಟಿಯಾಗಬೇಕಾದರೆ ಹಳೆಯದುದರ ನಾಶನವು ಅಗತ್ಯವಾಗುತ್ತದೆ, ಜಲಪ್ರಳಯದ ಘಟನೆಯು ಲೋಕವು ಅಂತ್ಯಕಾಲದಲ್ಲಿ ರಕ್ಷಣೆ ಹೊಂದುವದರ ಮುನ್ನೋಟವನ್ನು ಕೊಡುತ್ತದೆ. 'ತರುವಾಯ ನೂತನಾಕಾಶ ಮಂಡಲವನ್ನೂ ನೂತನ ಭೂಮಂಡಲವನ್ನೂ ಕಂಡೆನು. ಮೊದಲಿದ್ದ ಆಕಾಶಮಂಡಲವೂ ಮೊದಲಿದ್ದ ಭೂಮಂಡಲವೂ ಇಲ್ಲದೆ ಹೋದವು ಎಂಬುದಾಗಿ ಹೇಳುತ್ತದೆ" (ಪ್ರಕ 21:1ನ್ನು ಯೆಶಾಯ 65:67 ರೊಂದಿಗೆ ಹೋಲಿಸಿರಿ).

`ನಮ್ಮ ಹೊಸ ಸೃಷ್ಟಿಯಾಗಬೇಕಾದಲ್ಲಿ ಈವಾಗ ನಮ್ಮಲ್ಲಿರುವ ಯಾವುದು ನಾಶವಾಗಬೇಕಾದ ಅಗತ್ಯವಿದೆ? (ರೋಮ 6:1-6ನ್ನು ನೋಡಿರಿ).`