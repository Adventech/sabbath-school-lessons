---
title:  ಜಲಪ್ರಳಯದ ಅಂತ್ಯ
date:   19/04/2022
---

ಆದಿಕಾಂಡ 7:22-24 ವಚನಗಳು ಇಡೀ ಭೂಮಿಯನ್ನೇ ಮುಳುಗಿಸಿ ಬಿಟ್ಟ ಜಲಪ್ರಳಯ ಹೇಗೆ ಎಲ್ಲಾ ಜೀವರಾಶಿಗಳನ್ನು ನಾಶಪಡಿಸಿತು ಎಂಬುದನ್ನು ಬಣ್ಣಿಸುತ್ತವೆ (ಆದಿಕಾಂಡ 1:23). ನೀರು ಭೂಮಿಯ ಮೇಲೆ ನೂರೈವತ್ತು ದಿನಗಳವರೆಗೆ ಪ್ರಬಲವಾಯಿತು (ಆ.ಕಾಂಡ 7:24). ಇಂತಹ ಘೋರವಾದ ನಿರಾಶೆಕವಿದ ಪರಿಸ್ಥಿತಿಯಲ್ಲಿ "ದೇವರು ಜ್ಞಾಪಕ ಮಾಡಿಕೊಂಡನು" (ಆ.ಕಾಂಡ 8:1) ಎಂಬುದನ್ನು ನೋಡುತ್ತೇವೆ.

ಜಲಪ್ರಳಯದ ಸಂದೇಶವನ್ನು ಹೊಂದಿರುವ ವಾಕ್ಯವೃಂದದ ಮಧ್ಯ ಭಾಗದಲ್ಲಿ “ದೇವರು ಜ್ಞಾಪಕ ಮಾಡಿಕೊಂಡನು' ಎಂಬ ಪದವೃಂದವು ಬರೆಯಲ್ಪಟ್ಟಿದೆ. ಇದು ತಾನೇ ಜಲಪ್ರಳಯದ ಸಂದೇಶ ಎಂಬ ಆಲೋಚನೆಯನ್ನು ಸೂಚಿಸುತ್ತದೆ.

`ಆದಿಕಾಂಡ 8:1ನೇ ವಚನವನ್ನು ಓದಿರಿ. ದೇವರು ನೋಹನನ್ನು ನೆನಪಿಗೆ ತಂದುಕೊಂಡನು ಎಂಬುದರ ಅರ್ಥವೇನು?`

ನೆನಪಿಗೆ ತಂದುಕೊಂಡನು ಎಂಬುದರ ಇಬ್ರಿಯ ಕ್ರಿಯಾಪದ 'ಝಕರ್' ಎಂದರೆ ದೇವರು ಮರೆತುಕೊಂಡಿಲ್ಲ ಎಂಬ ಅರ್ಥಕೊಡುತ್ತದೆ. ಇದು ಮಾನಸಿಕ ಕ್ರಿಯೆಗಿಂತ ಹೆಚ್ಚಿನದಾಗಿದೆ. ಸತ್ಯವೇದಾನುಸಾರವಾಗಿ ಹೇಳುವುದಾದರೆ 'ದೇವರು ನೆನಪಿಗೆ ತಂದುಕೊಂಡನು' ಎಂದರೆ ಆತನು ತನ್ನ ವಾಗ್ದಾನವನ್ನು ನೆರವೇರಿಸುತ್ತಾನೆಂದು ಬಹಳ ಸಲ ರಕ್ಷಣೆಯನ್ನು ಸೂಚಿಸುವಂಥದ್ದಾಗಿದೆ (ಆ.ಕಾಂಡ 19:29ನ್ನು ನೋಡಿರಿ). ಜಲಪ್ರಳಯದ ಸಂದರ್ಭದಲ್ಲಿ "ದೇವರು ನೆನಪಿಗೆ ತಂದುಕೊಂಡನು" ಎಂಬುದು ನೀರು ನಿಂತಿತು (ಆ.ಕಾಂಡ 8:2) ಮತ್ತು ನೋಹನು ಬಿಟ್ಟು ಹೊರಬರುವಂತಾಯ್ತು ಎಂಬ ಅರ್ಥವನ್ನು ಕೊಡುತ್ತದೆ (ಆ.ಕಾಂಡ 8:16).

ನಾವೆಯನ್ನು ಬಿಟ್ಟು ಹೊರಬರುವುದಕ್ಕೆ ಯಾವುದೇ ಆಜ್ಞೆಯು ನೇರವಾಗಿ ಕೊಡಲ್ಪಡದಿದ್ದಾಗ್ಯೂ ನೋಹನು ತಾನೇ ಮನಸ್ಸಿನಲ್ಲಿ ತೀರ್ಮಾನ ತೆಗೆದುಕೊಂಡು ನೀರು ನೆಲವನ್ನು ತೆರವುಗೊಳಿಸಿದೆ ಎಂಬುದನ್ನು ಖಾತ್ರಿಪಡಿಸಿಕೊಳ್ಳಲು ಮೊದಲು ಕಾಗೆಯನ್ನು ನಂತರ ಪಾರಿವಾಳವನ್ನು ಹಾರಿಬಿಡುತ್ತಾನೆ. ಕಡೆಯದಾಗಿ ಪಾರಿವಾಳವು ತಿರುಗಿ ನಾವೆಗೆ ಬಾರದೇ ಹೋದಾಗ ನೋಹನು ನೌಕೆಯ ಗವಸಣಿಗೆಯನ್ನು ತೆರೆದು ನೋಡಿದಾಗ ಭೂಮಿಯ ಒಣಗಿರುತ್ತದೆ (ಆ.ಕಾಂಡ 8:13).

ನಿಜ ಜೀವನಕ್ಕೆ ಬೇಕಾದ ಪಾಠಗಳು ನೋಹನ ವರ್ತನೆಯಲ್ಲಿ ಸಮೃದ್ಧವಾಗಿವೆ. ಒಂದುಕಡೆ, ದೇವರು ನಮಗೆ ನೇರವಾಗಿ ಮಾತಾಡದಿದ್ದರೂ ಆತನ ಮೇಲೆ ಭರವಸವಿಡುವುದನ್ನು ಬೋಧಿಸುತ್ತದೆ, ಮತ್ತೊಂದು ಕಡೆ ನಂಬಿಕೆಯು ನಮ್ಮ ಆಲೋಚನೆಯನ್ನು, ಪರೀಕ್ಷೆ ಮಾಡುವ ಬುದ್ಧಿಯನ್ನು (ಮೌಲ್ಯವನ್ನು ಅಲ್ಲಗಳೆಯುವುದಿಲ್ಲ.

ನಂಬಿಕೆಯು ನಾವು ಅರಿತಿರುವುದು ಸರಿಯೆ ಎಂದು ತಿಳಿದುಕೊಳ್ಳುವ ಪ್ರಯತ್ನದಿಂದಾಗಲಿ ಹಾಗೆ ಆಲೋಚಿಸುವ ಕರ್ತವ್ಯದಿಂದಾಗಲಿ ನಮ್ಮನ್ನು ಹೊರತುಪಡಿಸುವುದಿಲ್ಲ.

ಆದಾಗ್ಯೂ ಅಂತಿಮವಾಗಿ ದೇವರು ಹೇಳಿದಾಗ ನೋಹನು ನಾವೆಯಿಂದ ಹೊರಕ್ಕೆ ಬರುತ್ತಾನೆ (ಆ.ಕಾಂಡ 8:15-19). ತಾನು ಹೊರಗಡೆ ಹೋಗುವುದು ಕ್ಷೇಮ ಎಂದು ನೋಹನಿಗೆ ಗೊತ್ತಾಗಿದ್ದರೂ ಆತನು ನೌಕೆಯನ್ನು ಬಿಟ್ಟು ಹೊರಬರುವುದಕ್ಕೆ ದೇವರ ಮೇಲೆ ಭರವಸೆಯಿಟ್ಟು ಆತನ ಅನುಮತಿಗಾಗಿ ಕಾಯುತ್ತಾನೆ. ಆತನು ಸಹನೆಯಿಂದ ನಾವೆಯೊಳಗೆ ಕಾಯುತ್ತಾನೆ. ಹೇಗೆ ದೇವರ ಅಪ್ಪಣೆಯ ಮೇರೆಗೆ ನಾವೆಯೊಳಗೆ ಪ್ರವೇಶ ಮಾಡಿದನೋ ಹಾಗೆಯೇ ದೇವರ ವಿಶೇಷವಾದ ನಿರ್ದೆಶನದ ಮೇರೆಗೆ ಹೊರಬರುವುದಕ್ಕೆ ಕಾಯುತ್ತಾನೆ. ಕಡೆಯಲ್ಲಿ ದೇವದೂತನೊಬ್ಬನು ಪರಲೋಕದಿಂದ ಇಳಿದುಬಂದು ನಾವೆಯ ಹೆಬ್ಬಾಗಿಲನ್ನು ತೆರೆದು ನೋಹನನ್ನು ಮತ್ತು ಆತನ ಕುಟುಂಬವನ್ನು ಎಲ್ಲಾ ಜೀವರಾಶಿಗಳೊಂದಿಗೆ ಭೂಮಿಯ ಮೇಲೆ ಇಳಿದುಬರಬೇಕೆಂದು ಅಪ್ಪಣೆ ಮಾಡಿದನು" ಎಲೆನ್ ಜಿ ವೈಟಮ್ಮನವರ "ನಮ್ಮ ಪೂರ್ವಿಕರು ಮತ್ತು ಪ್ರವಾದಿಗಳು" ಪುಸ್ತಕದಲ್ಲಿ 105ನೇ ಪುಟ.

`ಆದಿಕಾಂಡ 8:1, ಆದಿಕಾಂಡ 19:29 ಮತ್ತು ಕೀರ್ತನೆ 106:4 ವಚನಗಳನ್ನು ಓದಿರಿ. "ದೇವರು ತನ್ನ ನೆನಪಿಗೆ ತಂದುಕೊಂಡನು" ಎಂಬ ಪದವೃಂದದ ಅರ್ಥವೇನು? ದೇವರು ನಿಮ್ಮನ್ನು ತನ್ನ ನೆನಪಿಗೆ ಹೇಗೆ ಕೊಂಡಿದ್ದಾನೆ ಎಂಬುದನ್ನು ನಿಮಗೆ ತೋರಿಸಿರುವಾಗ ಈ ಸತ್ಯವು ನಮಗೆ ಯಾವ ಅರ್ಥವನ್ನು ಕೊಡುತ್ತದೆ?`