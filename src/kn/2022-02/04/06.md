---
title:  "ಒಡಂಬಡಿಕೆ : ಭಾಗ-2"
date:   21/04/2022
---

`ಆದಿಕಾಂಡ 8:21-9:1 ವಚನಗಳನ್ನು ಓದಿರಿ. ಜೀವಿಗಳನ್ನು ಸಂರಕ್ಷಣೆ ಮಾಡಲು ದೇವರು ಬದ್ಧತೆಯುಳ್ಳವನಾಗಿದ್ದಾನೆ ಇದರ ಮಹತ್ವವೇನು? ಈ ಬದ್ಧತೆಯನ್ನು ದೇವರ ಆಶೀರ್ವಾದಗಳು ಪೂರೈಸುತ್ತವೆ ಹೇಗೆ?`

ಜೀವಿಗಳನ್ನು ಸಂರಕ್ಷಿಸಬೇಕೆಂಬ ದೇವರಚಿತ್ತವು ಆತನ ಕೃಪಾಕಾರ್ಯವಾಗಿದೆ ಇದು ಮನುಷ್ಯನ ಯೋಗ್ಯತೆಗೆ ಸಿಗುವ ಫಲಿತಾಂಶವಲ್ಲ. ಮನುಷ್ಯನು ಕೆಟ್ಟವನಾಗಿದ್ದಾಗ್ಯೂ ದೇವರು ಜೀವವನ್ನು ಸಂರಕ್ಷಿಸುವ ನಿರ್ಧಾರವನ್ನು ಮಾಡಿದ್ದಾನೆ (ಆ.ಕಾಂಡ 8:21), ಭೂಮಿಯು ಇರುವ ತನಕ ಬಿತ್ತನೆಯೂ ಕೊಯಿಲೂ, ಚಳಿಯೂ, ಸೆಕೆಯೂ, ಬೇಸಿಗೆ ಕಾಲವೂ ಹಿಮಕಾಲವೂ, ಹಗಲೂ ಇರುಳೂ ಇವುಗಳ ಕ್ರಮ ತಪ್ಪುವುದೇ ಇಲ್ಲ ಅಂದುಕೊಂಡನು ಎಂಬುದಾಗಿ ಆದಿಕಾಂಡ 8:22ನೇ ವಚನವು ತಿಳಿಸುತ್ತದೆ. ಸಂಕ್ಷಿಪ್ತವಾಗಿ ಹೇಳುವುದಾದರೆ ದೇವರು ಎಂದಿಗೂ ತನ್ನ ಸೃಷ್ಟಿಯನ್ನು ತ್ಯಜಿಸುವುದಿಲ್ಲ. ಸತ್ಯವೇನೆಂದರೆ, ಈ ಕೆಳಗೆ ಹೇಳಿರುವ ವಚನವು ದೇವರ ಆಶೀರ್ವಾದಗಳ ಬಗ್ಗೆ ಮಾತಾಡುತ್ತವೆ ಮತ್ತು ಈ ಆಶೀರ್ವಾದಗಳೊಂದಿಗೆ ನಮ್ಮನ್ನು ಸೃಷ್ಟಿಯ ಮೂಲಕ್ಕೆ ಕರೆದೊಯ್ಯುತ್ತವೆ (ಆ.ಕಾಂಡ 1:22, 28 ಮತ್ತು 2:3). ಮಾನವರು ತಮ್ಮ ಜೀವನವನ್ನು ಸರಿಯಾದ ರೀತಿಯಲ್ಲಿ ಹೊಸದಾಗಿ ಆರಂಭಿಸುವಂತೆ ಕರ್ತನು ಮತ್ತೆ ಅವಕಾಶವನ್ನು ಕೊಡುತ್ತಾನೆ.

`ಆದಿಕಾಂಡ 9:8-17 ವಚನಗಳನ್ನು ಓದಿರಿ. ಮುಗಿಲುಬಿಲ್ಲಿನ ಮಹತ್ವವೇನು? ಒಡಂಬಡಿಕೆಯ ಗುರುತನ್ನು (ಆದಿಕಾಂಡ 2:13) ಮತ್ತೊಂದು ಗುರುತಾದ "ಸಬ್ಬತ್ತಿಗೆ" ಸಂಬಂಧಪಡುತ್ತದೆ?`

"ಪ್ರತಿಜ್ಞೆ (ಒಡಂಬಡಿಕೆ) ಸ್ಥಾಪನೆ" ಈ ಪದವೃಂದವು ಮೂರುಸಲ ಪುನರಾವರ್ತನೆಗೊಂಡಿದೆ (ಆ.ಕಾಂಡ 9:9, 11, 17) ಇದು ದೇವರು ಮೊದಲು ಮಾಡಿದ ವಾಗ್ದಾನಗಳ ನೆರವೇರಿಕೆ ಮತ್ತು ಪರಾಕಾಷ್ಠೆಗೆ ಗುರುತಾಗಿದೆ (ಆ.ಕಾಂಡ 6:18).

ಆದಿಕಾಂಡ 9ನೇ ಅಧ್ಯಾಯದ ಮೊದಲ ಭಾಗವು 6 ದಿನಗಳ ಸೃಷ್ಟಿಯನ್ನು ವಿವರಿಸುವ ಒಂದನೇ ಅಧ್ಯಾಯದಂತೆ ಇದೆ. ಹಾಗೆಯೇ 9ನೇ ಅಧ್ಯಾಯದ ಎರಡನೇ ಭಾಗವು 6 ದಿನಗಳ ಸೃಷ್ಟಿಯ ನಂತರ 7ನೇ ದಿನದ ಸಬ್ಬತ್ತನ್ನು ವಿವರಿಸುವ 2ನೇ ಅಧ್ಯಾಯಕ್ಕೆ ಸಮಾನವಾಗಿದೆ. ಸಬ್ಬತ್ತಿನಂತೆಯೇ ಮುಗಿಲುಬಿಲ್ಲು ಸಹಾ ಒಡಂಬಡಿಕೆಯ ಗುರುತಾಗಿದೆ (ಆ.ಕಾಂಡ 9:13,14,16). ಇದನ್ನು ವಿ.ಕಾಂಡ 31:12-17ಕ್ಕೆ ಹೋಲಿಸಿರಿ ಮತ್ತು ಸಬ್ಬತ್ತಿನಂತೆಯೇ ಮುಗಿಲುಬಿಲ್ಲು ಸಹಾ ಜಾಗತಿಕ ಮಟ್ಟದ ವ್ಯಾಪಕತೆಯನ್ನು ಹೊಂದಿದೆ. ಇದು ಇಡೀ ಲೋಕಕ್ಕೆ ಅನ್ವಯವಾಗುತ್ತದೆ. ಯಾವ ರೀತಿಯಲ್ಲಿ ಸಬ್ಬತ್ತು ಸೃಷ್ಟಿಯ ಗುರುತಾಗಿ ಪ್ರತಿಯೊಬ್ಬರಿಗೂ ಪ್ರತಿಯೊಂದು ಪ್ರದೇಶಕ್ಕೂ ಕೊಡಲ್ಪಟ್ಟಿದೆಯೋ ಅದೇ ರೀತಿಯಲ್ಲಿ "ಇನ್ನು ಮುಂದೆ ನೀರಿನಿಂದ ಜಲಪ್ರಳಯವಾಗುವುದಿಲ್ಲವೆಂಬ" ವಾಗ್ದಾನವೂ ಸಹಾ ಪ್ರತಿಯೊಬ್ಬರಿಗೂ ಎಲ್ಲಾ ಪ್ರದೇಶಕ್ಕೂ ಕೊಡಲ್ಪಟ್ಟಿದೆ.

`ನೀವು ಮುಂದಿನ ಸಲ ಮುಗಿಲುಬಿಲ್ಲನ್ನು ನೋಡುವಾಗ ದೇವರು ಮಾಡಿದ ಎಲ್ಲಾ ವಾಗ್ದಾನಗಳ ಬಗ್ಗೆ ಆಲೋಚಿಸಿರಿ. ಆ ಎಲ್ಲಾ ವಾಗ್ದಾನಗಳನ್ನು ನಾವು ಏಕೆ ನಂಬಬೇಕು ಮತ್ತು ನಾವು ಅವುಗಳನ್ನು ನಂಬಬಹುದು ಎಂಬುದಾಗಿ ಮುಗಿಲುಬಿಲ್ಲು ನಮಗೆ ಹೇಗೆ ತೋರಿಸಿಕೊಡುತ್ತದೆ?