---
title:  ವಾಗ್ದಾನದ ದೇಶದ ನಿರೀಕ್ಷೆಯು
date:   23/06/2022
---

`ಆದಿಕಾಂಡ 49:29-50:21ನ್ನು ಓದಿರಿ. ಆದಿಕಾಂಡ ಪುಸ್ತಕದ ಕೊನೆಯ ಅಧ್ಯಾಯಗಳಲ್ಲಿ ನಿರೀಕ್ಷೆಯ ಯಾವ ಮಹಾಸಾರಗಳನ್ನು ಹೊತ್ತುಕೊಂಡಿದೆ?`

ಆದಿಕಾಂಡದ ಮುಕ್ತಾಯದಲ್ಲಿ ನಿರೀಕ್ಷೆಯಿಂದ ತುಂಬಿರುವ ಮೂರು ಘಟನೆಗಳಿಂದ ಕೂಡಿದೆ.

ಮೊದಲನೆಯದಾಗಿ, ವಾಗ್ದಾನದ ದೇಶಕ್ಕೆ ಇಸ್ರಾಯೇಲು ಪುನಃ ಹಿಂದಿರುಗುವರೆಂಬ ನಿರೀಕ್ಷೆ ಇದೆ. ಆದಿಕಾಂಡ ಪುಸ್ತಕದ ಲೇಖಕ ಮೋಶೆಯು, ಯಾಕೋಬ ಮತ್ತು ಯೋಸೇಫರ ಮರಣಗಳು ಮತ್ತು ಸಮಾಧಿ ಮಾಡುವ ಘಟನೆಗಳಲ್ಲಿ ವಾಗ್ದಾನದ ದೇಶದ ಕಡೆಗೆ ಗಮನಹರಿಸಿದ್ದಾನೆ, ಯಾಕೋಬನು, “ಇಸ್ರಾಯೇಲ್ಯರ ಹನ್ನೆರಡು ಕುಲಗಳನ್ನು ಆಶೀರ್ವದಿಸಿ ಪ್ರವಾದನೆ ಹೇಳಿದ ತಕ್ಷಣದಲ್ಲಿ (ಆದಿ 49:28) ತನ್ನ ಸಾವಿನ ಬಗ್ಗೆ ಪ್ರಸ್ತಾಪಿಸಿ, ತನ್ನನ್ನು ಸಾರಳನ್ನು ಕಾನಾನಿನಲ್ಲಿ ಸಮಾಧಿ ಮಾಡಿದ್ದ, ಮಕ್ಷೆಲ್ಲ ಗವಿಯಲ್ಲಿ ಹೊಣಿಡಬೇಕೆಂದು ತನ್ನ ಮಕ್ಕಳಿಗೆ ಆಜ್ಞಾಪಿಸುತ್ತಾನೆ (ಆದಿ 49:29-31), ಆತನ ಶವವನ್ನು ಕಾನಾನ್‌ಗೆ ಒಯ್ಯುವ ಮೆರವಣಿಗೆಯು ಕೆಲವು ಶತಮಾನಗಳ ನಂತರ ಐಗುಪ್ತದಿಂದ ಕಾನಾನಿಗೆ ಹೊರಡುವುದರ ಪೂರ್ವಸೂಚಿಯಾಗಿದೆ.

ಎರಡನೆಯದಾಗಿ, ದೇವರು ಕೆಟ್ಟದ್ದನ್ನು ಒಳ್ಳೆಯದಕ್ಕೆ ತಿರುಗಿಸುತ್ತಾನೆ ಎಂಬ ನಿರೀಕ್ಷೆ ಇದೆ. ಯಾಕೋಬನ ಮರಣದ ನಂತರ, ಯೋಸೇಫನ ಸಹೋದರರು ತಮ್ಮ ಭವಿಷ್ಯದ ಬಗ್ಗೆ ಚಿಂತೆ ಹೊಂದಿದರು. ಈಗ ಯೋಸೇಫನು ಸೇಡು ತೀರಿಸಿಕೊಳ್ಳುವನೆಂದು ಹೆದರಿದರು. ಅವರು ಯೋಸೇಫನ ಬಳಿಗೆ ಬಂದು ಆತನ ಮುಂದೆ ಅಡ್ಡಬಿದ್ದು, ಅವನ ಸೇವಕರಾಗಲು (ಆದಿ 50:18) ತಯಾರಾಗಿದ್ದುದು, ಯೋಸೇಫನ ಕನಸುಗಳನ್ನು ಜ್ಞಾಪಿಸಿಕೊಡುತ್ತವೆ. ಯೋಸೇಫನು ಅವರಿಗೆ ಭರವಸೆ ಕೊಟ್ಟು "ಭಯಪಡದಿರಲು" ಹೇಳಿ (ಆದಿ 50:19), ಯಾವುದನ್ನು ಅವನಿಗೆ ವಿರುದ್ದ ಕೆಟ್ಟದ್ದಾಗಿ ಯಾಚಿಸಿದ್ದರೋ "ದೇವರು ಅದನ್ನು ಒಳ್ಳೆಯದಕ್ಕಾಗಿಯೇ" ಮಾಡಿದ್ದನು (ಆದಿ 50:20) ಮತ್ತು ಘಟನೆಗಳನ್ನು ತಿರುಗಿಸಿ ರಕ್ಷಣೆಗಾಗಿ ಏರ್ಪಡಿಸಿದ್ದನು (ಆದಿ 50:19-21 ಮತ್ತು 45:57-9ಕ್ಕೆ ಹೋಲಿಸಿ). ಅಂದರೆ, ಮಾನವರ ಅನೇಕ ಫಲ್ಯಗಳಲ್ಲಿ ದೈವಾನುಗ್ರಹವು ಜಯ ಸಾಧಿಸುವುದು.

ಮೂರನೆಯದಾಗಿ, ಬಿದ್ದುಹೋದ ಮಾನವ ಜನಾಂಗವನ್ನು ರಕ್ಷಿಸುವನೆಂಬ ನಿರೀಕ್ಷೆಯನ್ನು ಹೊಂದಿದೆ. ಆದಿಕಾಂಡದ ಕೊನೆಯ ವಚನದಲ್ಲಿ ಬರೆದಿರುವ ಯೋಸೇಫನ ಸಾವಿನ ವಿಷಯಕ್ಕಿಂತ ಅದು ಬಹು ವಿಸ್ತ್ರತವಾಗಿದೆ. ಯೋಸೇಫನು ಅಂತಿಮವಾಗಿ ತನ್ನ ಎಲುಬುಗಳನ್ನು ಹೂಣಲು ಹೇಳದೆ, "ದೇವರು ನಿಸ್ಸಂದೇಹವಾಗಿ ನಿಮ್ಮನ್ನು ಪರಾಂಬರಿಸಿದಾಗ, ನೀವು ನನ್ನ ಶವವನ್ನು ನಿಮ್ಮ ಸಂಗಡ ಹೊತ್ತುಕೊಂಡು ಹೋಗಬೇಕು" (ಆದಿಕಾಂಡ 50:25) ಎಂದು ಹೇಳಿದನು. ಅದನ್ನು ನೆರವೇರಿಸಲು ಅವರು ಕೆಲವು ಶತಮಾನಗಳ ನಂತರ ನಿಜವಾಗಿ ಹೊತ್ತು ಹೋದರು (ವಿಮೋ 13:19). ಕಟ್ಟ ಕಡೆಯದಾಗಿ, 'ವಾಗ್ದಾನದ ದೇಶ, ಕಾನಾನಿನ ನಿರೀಕ್ಷೆಯು ಮುಂದಿನ ಅಂತಿಮವಾಗಿ ಸಿಗುವ ರಕ್ಷಣೆ, ಪುನಃಸ್ಥಾಪನೆ, ನೂತನಾಕಾಶ ಹಾಗೂ ನೂತನಭೂಮಿಯ ಹೊಸ ಯೆರೂಸಲೇಮು- ಇವುಗಳ ಮುಂಗುರುತಾಗಿವೆ; ನಮ್ಮೆಲ್ಲರಿಗೂ ಶಿಲೋವಿನ ಮರಣದಿಂದ ದೃಢಮಾಡಲ್ಪಟ್ಟ ನಿರೀಕ್ಷೆ, ಮಹಾನಿರೀಕ್ಷೆಗೆ ಮುನ್ನುಡಿಯಾಗಿದೆ.

`ಪ್ರಕಟಣೆ 21:1-4ನ್ನು ಓದಿರಿ, ನಮಗಿರುವ ಮಹಾವೈಭವದ ನಿರೀಕ್ಷೆಯನ್ನು ಇವು ಹೇಗೆ ವ್ಯಕ್ತಮಾಡುತ್ತವೆ? ಈ ವಾಗ್ದಾನವು ಇಲ್ಲದೇ ಹೋದರೆ, ನಮ್ಮೆಲ್ಲಾ ಸಮಸ್ಯೆಗಳ ಅಂತ್ಯದಲ್ಲಿ ಸಾವಿನ ಹೊರತಾಗಿ ಬೇರಾವ ನಿರೀಕ್ಷೆಯೂ ನಮಗಿದೆ?`