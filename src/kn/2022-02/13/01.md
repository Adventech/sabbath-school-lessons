---
title:  ಐಗುಪ್ತ ದೇಶದಲ್ಲಿ ಇಸ್ರಾಯೇಲನು
date:   18/06/2022
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ
ಆದಿಕಾಂಡ 46; ರೋಮಾಪುರ 10:12,13; ಆದಿಕಾಂಡ 47,48; ಅಪೊಸ್ತಲರ ಕೃತ್ಯ 3:25,26; ಆದಿಕಾಂಡ 49; ಫಿಲಿಪ್ಪಿ 2:10; ಆದಿಕಾಂಡ 49:29-50:21.

> <p>ಸ್ಮರಣವಾಕ್ಯ</p>
> "ಹಾಗಾಗಿ ಇಸ್ರಾಯೇಲ್ಯರು ಐಗುಪ್ತದೇಶದ ಗೋಷನ್ ಸೀಮೆಯಲ್ಲಿ ವಾಸಿಸಿದರು; ಮತ್ತು ಅವರು ಅಲ್ಲಿ ಆಸ್ತಿಯನ್ನು ಸಂಪಾದಿಸಿ ಬಹುಸಂತಾನವಾಗಿ ಬಹಳವಾಗಿ ಹೆಚ್ಚಿದರು" (ಆದಿ 47:27).

ಯಾಕೋಬ ಮತ್ತು ಯೋಸೇಫರ ಜೀವಿತದ ಕೊನೆಯ ವರ್ಷಗಳನ್ನು ಒಟ್ಟಿಗೆ ಆದಿಕಾಂಡ ಪುಸ್ತಕವು ದಾಖಲಿಸಿದೆ. ಯಾಕೋಬನು (ಇಸ್ರಾಯೇಲ) ಕಾನಾನನ್ನು ಬಿಟ್ಟು (ಆದಿ 46) ಐಗುಪ್ತದಲ್ಲಿ ನೆಲೆಗೊಳ್ಳಲು ಹೋಗುವನು (ಆದಿ 47) ಮತ್ತು ಆತನು ಅಲ್ಲಿಯೇ ಸಾಯುವನು (ಆದಿ 49:29-50:21), ಇಂತಹ ಐಗುಪ್ತದೇಶದ ಸನ್ನಿವೇಶದಲ್ಲಿಯೂ ಸಹ ವಾಗ್ದಾನದ ದೇಶದ ನಿರೀಕ್ಷೆಯು ಹಿನ್ನೆಲೆಯಲ್ಲಿ ಬಹಳ ಹಾಸುಹೊಕ್ಕಾಗಿರುವುದು (ಆದಿ 50:22-26)

ಯಾಕೋಬನು ಐಗುಪ್ತಕ್ಕೆ ಬಂದ ಕೂಡಲೇ, ಫರೋಹನನ್ನು ಹರಸುವನು (ಆದಿ 47:7-10), ಹೀಗೆ ದೇವರು ಅಬ್ರಹಾಮನಿಗೆ ನಿನ್ನ ಮೂಲಕ ಅನೇಕ ಜನಾಂಗಗಳು ಆಶೀರ್ವಾದ ಹೊಂದುವರೆಂಬು (ಭಾಗಶಃ) ನೆರವೇರುತ್ತಿದೆ (ಆದಿ 12 : 3), ಯಾಕೋಬನು ಸಾಯುವ ಮುನ್ನ ಯೋಸೇಫನ ಮಕ್ಕಳನ್ನು ಆಶೀರ್ವದಿಸುವನು (ಆದಿ 48). ಯಾಕೋಬನು ತನ್ನ ಮಕ್ಕಳನ್ನೂ ಆಶೀರ್ವದಿಸುವನು (ಆದಿ 49:1-28) ಮತ್ತು ಮುಂದೆ 12 ಕುಲಗಳಾಗುವ ಚೌಕಟ್ಟಿನಲ್ಲಿ ಬಹಳ ಗಂಭೀರವಾದ ಪ್ರವಾದನೆಗಳನ್ನು ಹೇಳುತ್ತಾನೆ (ಆದಿ 49:1- 27).

ಆದರೂ ಇಸ್ರಾಯೇಲನು ಐಗುಪ್ತದಲ್ಲಿ ಪರದೇಶಿಯಲ್ಲಿ "ಜೀವಿಸುವ" ವಿಷಯವು ಅವರು ವಾಗ್ದಾನದ ದೇಶದಲ್ಲಿರಬೇಕಾದ ನಿರೀಕ್ಷೆಯೊಂದಿಗೆ ಪೈಪೋಟಿಯನ್ನು ಹೊಂದಿದೆ. ಆದಿಕಾಂಡ ಪುಸ್ತಕವು ಇಸ್ರಾಯೇಲನ ಮಕ್ಕಳು ಐಗುಪ್ತದಲ್ಲಿ ನೆರೆಗೊಳ್ಳುವುದರಲ್ಲಿ ಅಂತ್ಯಗೊಂಡರೂ, ಅದರ ಕೊನೆಯ ಕೆಲವು ವಚನಗಳು ಮತ್ತೊಂದು ಜಾಗದ ಬಗ್ಗೆ ದಿಕ್ಕುಮಾಡುತ್ತದೆ: "ಯೋಸೇಫನು ತನ್ನ ಅಣ್ಣತಮ್ಮಂದಿರಿಗೆ ನನಗೆ ಅವಸಾನಕಾಲವು ಸಮೀಪಿಸಿತು. ಆದರೆ ದೇವರು ನಿಶ್ಚಯವಾಗಿ ನಿಮ್ಮನ್ನು ಪರಾಂಬರಿಸಿ ಈ ದೇಶದಿಂದ ತಾನು ಅಬ್ರಹಾಮ್, ಇಸಾಕ್ ಮತ್ತು ಯಾಕೋಬರಿಗೆ ಕೊಡುವೆನೆಂದು ಪ್ರಮಾಣವಾಗಿ ಹೇಳಿದ ದೇಶಕ್ಕೆ ನೀವು ಹೋಗಿ ಸೇರುವಂತೆ ಮಾಡುವನೆಂದು ತಿಳಿಯಿರಿ ಎಂದು ಹೇಳಿದನು" (ಆದಿಕಾಂಡ 50:24).

_ಈ ಪಾಠವನ್ನು ಜೂನ್ 25ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._