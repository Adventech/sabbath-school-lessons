---
title:  ಯಾಕೋಬನು ಯೋಸೇಫನ ಬಳಿಗೆ ಹೋದನು
date:   19/06/2022
---

`ಆದಿಕಾಂಡ 46 ಓದಿರಿ. ಯಾಕೋಬನು ಕಾನಾನ್‌ನಿಂದ ಬಿಟ್ಟು ಹೋದುದರ ಮಹತ್ವವೇನು?`

ಕಾನಾನನ್ನು ಯಾಕೋಬನು ಬಿಟ್ಟು ಹೊರಡುವಾಗ ಬಹಳ ನಿರೀಕ್ಷೆ ಹೊಂದಿರುವನು. ಮುಂದೆ ಹಸಿವಿರುವುದಿಲ್ಲ ಮತ್ತು ಯೋಸೇಫನು ಸಹ ಬದುಕಿರುವನೆಂಬ ಅಂಶಗಳು ಆತನು ವಾಗ್ದಾನದ ದೇಶವನ್ನು ಬಿಡಲು ಸಾಕಷ್ಟು ಒತ್ತಾಸೆಯನ್ನು ಕೊಟ್ಟಿರಬೇಕು.

ಯಾಕೋಬನು ಹೊರಡುವುದು ಅಬ್ರಹಾಮನ ಅನುಭವವನ್ನು ಪ್ರತಿಧ್ವನಿಸುತ್ತದೆ, ಆದರೆ ಅಬ್ರಹಾಮನು ವಾಗ್ದಾನದ ದೇಶದೆಡೆಗೆ ಹೊರಟ್ಟಿದ್ದನು. ದೇವರಿಂದ ಅಬ್ರಹಾಮನು ಹೊಂದಿದ್ದ ವಾಗ್ದಾನ- 'ನಾನು ನಿನ್ನನ್ನು ದೊಡ್ಡ ಜನಾಂಗವಾಗುವಂತೆ ಮಾಡುವೆನು" (ಆದಿ 46:3 ಮತ್ತು ಆದಿ 12:2). ಅದನ್ನೇ ಯಾಕೋಬನು ಸಹ ದೇವರಿಂದ ಹೊಂದಿದನು. ಇಲ್ಲಿ ದೇವರು ಅವರನ್ನು ಕರೆಯುತ್ತಿರುವುದು ದೇವರು ಅಬ್ರಹಾಮನೊಂದಿಗೆ ಮಾಡಿದ ಒಡಂಬಡಿಕೆಯನ್ನು ವ್ಯಕ್ತಪಡಿಸುವದಾಗಿದೆ; ಮತ್ತು ಎರಡು ಸಂದರ್ಭದಲ್ಲಿಯೂ ದೇವರು "ಭಯಪಡಬೇಡ" ಎಂದು ಅದೇ ಭರವಸೆಯ ನುಡಿಯನ್ನು ಹೇಳಿದನು (ಆದಿ 46:3 ಮತ್ತು ಆದಿ 15:1 ಹೋಲಿಸಿ). ಈ ವಾಗ್ದಾನ ಮುಂದಿನ ಮಹಾಘನತೆಯ ವಾಗ್ದಾನವನ್ನು ಹೊಂದಿತು.

ಐಗುಪ್ತದೇಶಕ್ಕೆ ಹೊರಟವರ ಹೆಸರುಗಳ ಸಮಗ್ರಪಟ್ಟಿಯಲ್ಲಿ ಇಸ್ರಾಯೇಲನ ಮಕ್ಕಳು ಮತ್ತು ಹೆಣ್ಣುಮಕ್ಕಳು (ಆದಿ 46:7) ಬರೆದಿರುವುದರಲ್ಲಿ, ದೇವರು ಅಬ್ರಹಾಮನಿಗೆ ಸಂತಾನಹೀನ ಸ್ಥಿತಿಯಲ್ಲಿದ್ದ ಕಾಲದಲ್ಲಿ ಮಾಡಿದ ವಾಗ್ದಾನದ ಸಫಲತೆಯನ್ನು ಮನಗಾಣುತ್ತದೆ. ಎಪ್ಪತ್ತು (ಯಾಕೋಬ, ಯೋಸೇಫ ಮತ್ತು ಅವರಿಬ್ಬರು ಮಕ್ಕಳು ಸೇರಿ) ಎಂಬ ಸಂಖ್ಯೆಯು ಸಂಪೂರ್ಣತೆಯನ್ನು ಬಿಂಬಿಸುವುದು. "ಇಸ್ರಾಯೇಲ್ಯರೆಲ್ಲರೂ" ಐಗುಪ್ತಕ್ಕೆ ಹೋದದ್ದು. ಹಾಗೆಯೇ ಎಪ್ಪತ್ತು ಎಂಬ ಸಂಖ್ಯೆಯು ಒಟ್ಟು ಜನಾಂಗಗಳ ಸಂಖ್ಯೆಗೆ (ಆದಿಕಾಂಡ 10) ತಾಳೆಯಾದುದು, ಯಾಕೋಬನ ಪ್ರಯಾಣದಲ್ಲಿ ಎಲ್ಲಾ ದೇಶಗಳವರ ಅಂತ್ಯಸ್ಥಿತಿಯೂ ನಿರ್ಧಾರಗೊಳ್ಳುವುದೆಂದು ತೋರುತ್ತದೆ.

ಈ ಸತ್ಯವು ಕೇವಲ ಬಹಳ ವರ್ಷಗಳ ನಂತರ ಮಾತ್ರ ಹೆಚ್ಚು ಸ್ಪಷ್ಟವಾಗಿ ತೋರಿಬರುತ್ತದೆ; ಅಬ್ರಹಾಮನ ಮಕ್ಕಳಿಗೆ ಮಾತ್ರವಲ್ಲದೇ ಸರ್ವಮಾನವರಿಗೂ ಎಲ್ಲಾ ಸ್ಥಳದವರಿಗೂ, ಕೊಡಲ್ಪಟ್ಟ ಕ್ರೂಜೆಯು ಮತ್ತು ರಕ್ಷಣೆಯ ಯೋಜನೆಯಲ್ಲಿ ಇದನ್ನು ಕಾಣುವೆವು.

ಇನ್ನೊಂದು ಮಾತಿನಲ್ಲಿ ಹೇಳುವುದಾದರೆ, ಈ ಕುಟುಂಬ, ಅಬ್ರಹಾಮನ ಸಂತತಿ ಇವುಗಳು ಎಷ್ಟೇ ಸ್ವಾರಸ್ಯ ಕಥೆಗಳಾದರೂ ಮತ್ತು ಅದರಿಂದ ಏನೇ ಆತ್ಮೀಕ ಪಾಠಗಳನ್ನು ನಾವು ಪಡೆದರೂ- ಈ ವೃತ್ತಾಂತಗಳು ದೇವರ ವಾಕ್ಯದಲ್ಲಿದೆ ಯಾಕೆಂದರೆ ಇವು ರಕ್ಷಣೆಯ ಚರಿತೆಯ ಭಾಗವೇ; ಮತ್ತು ಬಿದ್ದುಹೋದ ಈ ಗ್ರಹದಲ್ಲಿ ಸಾಧ್ಯವಾದಷ್ಟು ಜನರಿಗೆ ವಿಮೋಚನೆ ತರುವ ದೇವರ ಯೋಜನೆಯ ಭಾಗವಾಗಿದೆ.

'ಈ ವಿಷಯದಲ್ಲಿ ಯೆಹೂದ್ಯನಿಗೂ, ಗ್ರೀಕನಿಗೂ, ಹೆಚ್ಚುಕಡಿಮೆ ಏನೂ ಇಲ್ಲ. ಎಲ್ಲರಿಗೂ ಒಬ್ಬನೇ ಕರ್ತನು; ತನ್ನ ನಾಮವನ್ನು ಹೇಳಿಕೊಳ್ಳುವವರಿಗೆ ಹೇರಳವಾಗಿ ಕೊಡುವನು. ಕರ್ತನ ನಾಮವನ್ನು ಹೇಳಿಕೊಳ್ಳುವವರೆಲ್ಲರಿಗೆ ರಕ್ಷಣೆಯಾಗುವುದೆಂದು ಬರೆದದೆ” (ರೋಮ 10:1213). ಪೌಲನ ಇಲ್ಲಿ ಹೇಳಿರುವಂತೆ, ಸುವಾರ್ತೆಯ ಸಾರ್ವತ್ರಿಕತೆಯ ಬಗ್ಗೆ ಏನು ಹೇಳುತ್ತಿದೆ? ಇನ್ನೂ ಹೆಚ್ಚು ಪ್ರಮುಖವಾಗಿ, ನಾವು ಸಭೆಯಾಗಿ ಸುವಾರ್ತೆಯನ್ನು ಪ್ರಸರಿಸಲು ಮಾಡಬೇಕಾದ ಕಾರ್ಯದ ಬಗ್ಗೆ ನಮಗೆ ಈ ವಾಕ್ಯವು ಏನು ಹೇಳುತ್ತದೆ?