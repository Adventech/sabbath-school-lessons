---
title:  ಯಾಕೋಬನು ತನ್ನ ಮಕ್ಕಳನ್ನು ಆಶೀರ್ವದಿಸಿದನು
date:   22/06/2022
---

`ಆದಿ 49:1-28ನ್ನು ಓದಿರಿ. ಯಾಕೋಬನು ತನ್ನ ಮಕ್ಕಳನ್ನು ಆಶೀರ್ವದಿಸಿದ್ದರಲ್ಲಿರುವ ಆತ್ಮೀಕ ಮಹತ್ವವೇನು?`

ಇಸ್ರಾಯೇಲ್ಯರ ಕುಲಗಳ ಚರಿತ್ರೆಯ ಸನಿಹಕಾಲದಲ್ಲಿ ನಡೆಯಬೇಕಾದ ಪ್ರವಾದನೆಗಳ ಆಚೆ, ಯಾಕೋಬನು ಮೆಸ್ತೀಯನನ್ನು ಮತ್ತು ರಕ್ಷಣೆಯ ಶ್ರೇಷ್ಠ ನಿರೀಕ್ಷೆಯನ್ನು ದೃಷ್ಟಿಸುತ್ತಿದ್ದಾನೆ. ಈ ನಿರೀಕ್ಷೆಯೂ ಯಾಕೋಬನ ಮಾತುಗಳ ಆರಂಭದಲ್ಲಿ ಹೇಳಿದ- 'ಮುಂದಿನ ಕಾಲದಲ್ಲಿ" ಎಂಬ ಮಾತುಗಳಲ್ಲಿ ತೋರುತ್ತದೆ; ಇದು "ಮೆಸ್ಸಿಯ ರಾಜನು” (ಯೆಶಾಯ 2:2; ದಾನಿ 10:14 ಬರುವುದನ್ನು ಸೂಚಿಸುವ ಉದ್ದಾರವೇ.

ನಂತರದ ಮಾತುಗಳಲ್ಲಿ ಆ ಪ್ರತಿಯೊಬ್ಬರ ಮುಂದಿನ ಸಂತತಿಯಲ್ಲಿ ಆಗುವುದನ್ನು ಹೇಳಿದೆ. ಇವು ಪೂರ್ವನಿರ್ಣಯಗೊಂಡ ಅಂತ್ಯಗತಿಗಳಲ್ಲ- ಅವರಿಗೆ ಆದವುಗಳು ಹಾಗೆಯೇ ಆಗಬೇಕೆಂದು ದೇವರು ನಿರ್ಧರಿಸಿದ್ದನು ಎಂದು ತಿಳಿಯಬಾರದು; ಬದಲಿಗೆ, ಅವರ ಮತ್ತು ಅವರ ಮಕ್ಕಳ ಸ್ವಭಾವಗಳು ಉಂಟುಮಾಡುವ ಪರಿಣಾಮಗಳನ್ನು ವ್ಯಕ್ತಗೊಳಿಸುತ್ತವೆ. ಉದಾಹರಣೆಯಾಗಿ, ಓರ್ವ ನಿರ್ದೋಷಿಯನ್ನು ಕೊಲ್ಲುವರೆಂದು ದೇವರು ತಿಳಿದಿರುವುದು, ಆ ಕೊಲೆಗಾರನೇ ಮಾಡುತ್ತಾನೆ ಎಂದು ದೇವರು ನಿರ್ಧರಿಸುತ್ತಾನೆ ಎಂಬುದು ಮೂಲತಃ ಬಹಳ ವಿಭಿನ್ನವಾಗಿದೆ.

`ಆದಿಕಾಂಡ 49:8-12ನ್ನು ಓದಿರಿ. ಇಲ್ಲಿ ಯಾವ ಪ್ರವಾದನೆಯು ಹೇಳಿದೆ ಮತ್ತು ಅದು ಪ್ರಮುಖವೇಕೆ?`

ಮಾನವರ ಸ್ವತಂತ್ರ ಆಯ್ಕೆಯ ಮೇಲೆಯೂ, ದೇವರು ಭವಿಷ್ಯವನ್ನು ತಿಳಿದಿದ್ದಾನೆ, ಮತ್ತು ಯೆಹೂದನ ಮೂಲಕವೇ ಮೆಸ್ಸಿಯನು ಬರಬೇಕೆಂದು ಆತನು ಏರ್ಪಡಿಸಿದ್ದನು. ಯೆಹೂದನು (ಆದಿ 49:8-12) ಸಿಂಹ ಎಂದು ಸೂಚಿಸಲ್ಪಟ್ಟಿದ್ದಾನೆ (ಆದಿ 49:9) ಮತ್ತು ಇದು ರಾಜತ್ವ ಮತ್ತು ಸ್ತುತಿಯನ್ನು ಸೂಚಿಸುವುದು. ಯೆಹೂದನ ರಾಜ ದಾವೀದನನ್ನು ಪಡೆಯುವನು; ಮಾತ್ರವಲ್ಲದೇ 'ಶಿಲೋವ'ವನ್ನು ಸಹ- ಅಂದರೆ ಶಾಲೋಮ್, 'ಸಮಾಧಾನ'ವನ್ನು ತರುವ "ಒಬ್ಬನು” (ಯೆಶಾಯ 9:6,7) ತೋರಿಬರುವನು; ಮತ್ತು ಆತನಿಗೆ "ಜನಾಂಗಗಳು ವಿಧೇಯರಾಗುವರು" (ಆದಿ 49:10).

ಯೆಹೂದ್ಯರು ಇದನ್ನು ಮೆಸ್ಸಿಯನ ಪ್ರವಾದನೆಯಾಗಿ ನೋಡಿ ಮೆಸ್ಲಿಯನ ಆಗಮನಕ್ಕೆ ತಾಳೆಹಾಕುವರು, ಮತ್ತು ಕ್ರೈಸ್ತರು ಇದನ್ನು ಕ್ರಿಸ್ತನಿಗೇ ಗುರುತು ಮಾಡತೋರುವರು. "ಅವನಿಗೆ ಅನ್ಯಜನಗಳು ವಿಧೇಯರಾಗುವರು" (ಆದಿ 49:10), ಎಂಬುದು ಹೊಸ ಒಡಂಬಡಿಕೆಯಲ್ಲಿರುವ "ಯೇಸುವಿನ ಹೆಸರಿನ ಮುಂದೆ ಪ್ರತಿಯೊಬ್ಬರೂ ಅಡ್ಡಬೀಳುವರು" (ಫಿಲಿಪ್ಪಿ 2:10) ಎಂಬುದರ ಪೂರ್ವಸೂಚಿ- ಯಾಗಿರುವುದು.

ಎಲೆನ್ ಜಿ ವೈಟ್‌ರವರು ಬರೆದಂತೆ: "ಕಾಡಿನ ರಾಜನಾದ ಸಿಂಹವು ಈ ಕುಲಕ್ಕೆ ಯೋಗ್ಯ ಚಿಹ್ನೆಯಾಗಿದೆ; ಇದರಿಂದಲೇ ದಾವೀದನು ಬಂದನು, ಮತ್ತು ದಾವೀದನ ಕುಮಾರನೂ ಶಿಲೋ, "ಯೂದಕುಲದ ಸಿಂಹವು". ಈತನಿಗೆ ಎಲ್ಲಾ ಅಧಿಕಾರಿಗಳು ಅಂತಿಮವಾಗಿ ಅಡ್ಡಬೀಳುವವು ಮತ್ತು ಎಲ್ಲಾ ದೇಶಗಳು ತಲೆಬಾಗುವರು'- ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್ಸ್, ಪುಟ 236.

`ಬೇರೆ ಎಲ್ಲಾ ದೇಶಗಳವರು ಯೇಸುವಿಗೆ ಅಡ್ಡಬೀಳುವ ಮುಂಚೆ, ಈಗಲೇ ನಾವು ಏಕೆ ಅಡ್ಡಬಿದ್ದು ಆರಾಧಿಸಬೇಕು?`