---
title:  ಯಾಕೋಬನು ಐಗುಪ್ತದಲ್ಲಿ ನೆಲೆಯೂರಿದನು
date:   20/06/2022
---

ಯೋಸೇಫನು ಐಗುಪ್ತದಲ್ಲಿ ಜೀವಿಸುತ್ತಿರುವನೆಂದು ಏನೆಲ್ಲಾ ಹೇಳಲಾದರೂ, ಬಹಳ ಸ್ವಾರಸ್ಯಕರವಾಗಿ, ದೇವರು ಯಾಕೋಬನಿಗೆ "ರಾತ್ರಿಯ ಕನಸಿನಲ್ಲಿ" (ಆದಿಕಾಂಡ 46:2) ಕಾಣಿಸಿಕೊಂಡು ಆ ಸ್ಥಳವನ್ನು ಬಿಡಲು ಆಜ್ಞಾಪಿಸುವನು. ಯಾಕೋಬನು ವಾಗ್ದಾನದ ದೇಶವನ್ನು ಬಿಟ್ಟು ಐಗುಪ್ತಕ್ಕೆ- ಮುಂದೊಮ್ಮೆ ಇದು ದೇವರ ಮಕ್ಕಳು ಹೋಗಬಾರದಾದ ಒಂದು ಸ್ಥಳ (ಧರ್ಮೊ 17:16)ಕ್ಕೆ ಹೊರಟನು.

`ಆದಿಕಾಂಡ 47ನ್ನು ಓದಿರಿ. ಈ ಚರಿತ್ರೆಯಲ್ಲಿ ಯಾವ ಆತ್ಮೀಕ ಸತ್ಯಗಳು ಹಾಗು ಸೂತ್ರಗಳನ್ನು ನಾವು ನೋಡಬಹುದು?`

"ಯೋಸೇಫನು ತನ್ನೊಂದಿಗೆ ತನ್ನ ಐದು ಮಂದಿ ಸಹೋದರರನ್ನು ಫರೋಹನೆದುರಿನಲ್ಲಿ ನಿಲ್ಲಿಸಿದನು ಮತ್ತು ತಮ್ಮ ಭವಿಷ್ಯದ ವಾಸಕ್ಕೆ ಅವರಿಂದ ಭೂಮಿಯ ದಾನವನ್ನು ಪಡೆದರು. ತನ್ನ ಪ್ರಧಾನಮಂತ್ರಿ ಕೃತಜ್ಞತೆಯಾಗಿ ಅವರನ್ನು ತನ್ನ ದೇಶದ ಆಸ್ಥಾನಗಳಲ್ಲಿ ಹುದ್ದೆ ಕೊಟ್ಟು ಗೌರವಿಸುತೆ ರಾಜನು ಮಾಡಬಹುದಿತ್ತು; ಆದರೆ ಯೋಸೇಫನು, ಯೆಹೋವನ ಆರಾಧನೆಗೆ ನಿಷ್ಠನಾಗಿದ್ದರಿಂದ, ಅವರು ಆ ಅನ್ಯ ರಾಜಾಲಯದಲ್ಲಿರುವ ಶೋಧನೆಗಳಿಗೆ ಒಡ್ಡಲ್ಪಡಬಾರದು ಎಂದು ಬಯಸಿದನು; ಆದ್ದರಿಂದ ರಾಜನು ಅವರ ಬಗ್ಗೆ ವಿಚಾರಿಸುವಾಗ, ಅವರು ತಮ್ಮ ಕಸುಬನ್ನು ಪ್ರಾಮಾಣಿಕವಾಗಿ ಹೇಳಬೇಕೆಂದು ಅವರಿಗೆ ತಿಳಿಹೇಳಿದನು. ಯಾಕೋಬರ ಮಕ್ಕಳು ಆತನ ಸೂಚನೆಯನ್ನು ಪಾಲಿಸಿದರು ಮತ್ತು ತಾವು ಇಲ್ಲಿ ಪ್ರವಾಸಿಗಳೂ, ಇಲ್ಲಿ ನಿರಂತರವಾಗಿ ವಾಸಿಸುವರಲ್ಲಿ ಎಂದು ಹೇಳುವುದಕ್ಕೂ ಕಾಳಜಿವಹಿಸಿದರು; ಹೀಗೆ ತಾವು ಬಯಸಿದರೆ (ಈ ದೇಶದಿಂದ) ನಿರ್ಗಮಿಸುವ ಹಕ್ಕನ್ನು ತಮ್ಮಲ್ಲಿಯೇ ಉಳಿಸಿಕೊಂಡರು. ರಾಜನು ಅವರಿಗೆ ದೇಶದ 'ಉತ್ತಮ ಭಾಗವಾದ', ಗೋಷನ್ ಸೀಮೆಯನ್ನು ವಾಸಕ್ಕಾಗಿ ಅನುಗ್ರಹಿಸಿದನು" ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್ಸ್, ಪುಟ 233.

ಫರೋಹನು ಸಹ ಬುದ್ಧಿವಂತಿಕೆಯಿಂದ, ಆ ಪ್ರವಾಸಿಗಳನ್ನು ತನ್ನ ದೇಶದ ಜನರಿಂದ ಪಡೆಯುವ ದಾನದಿಂದ ಅವರು ಭಿಕ್ಷುಕರಾಗಿ ಬದುಕಲು ಸಹ ಹೇಳಲಿಲ್ಲ. ಅವರ ದೇಶದ ಬಗ್ಗೆ ವಿಚಾರಿಸಿದನು (ಆದಿ 47:3) ಹೇಗೆ ಅವರು ತಮ್ಮ ಹೊಸ ಪರಿಸರದಲ್ಲಿ ಉತ್ತಮವಾಗಿ ಹೊಂದಿಕೊಳ್ಳಲು ಅನುವಾಯಿತು. ಅವರ ಉತ್ತಮ ಕೌಶಲ್ಯವನ್ನು ತನ್ನ ಸೇವೆಗೆ ಉಪಯೋಗಿಸಲು ಬಯಸಿ, ತನ್ನ ಪಶುಗಳ ಮೇಲೆ ಅವರನ್ನು ಮೇಲ್ವಿಚಾರಕರಾಗಿ ನೇಮಿಸಿದನು (ಆದಿ 47:6).

ನಂತರ, ಪರದೇಶಿಯೂ ಕನಿಷ್ಟನೂ, ಅಪರಿಚಿತನೂ ಆದ ಯಾಕೋಬನು ಆ ದೇಶದ ನಾಯಕನೆದುರು ನಿಂತುಕೊಂಡನು ಮತ್ತು "ಯಾಕೋಬನು ಫರೋಹನನ್ನು ಆಶೀರ್ವದಿಸಿದನು" ಎಂದು ಬರೆದಿದೆ. ಆತನು, ಬಡ ಪರದೇಶಿಯಾಗಿದ್ದರೂ, ಆತನೇ ಬಲಾಢ ಐಗುಪ್ತದ ರಾಜನಾದ ಫರೋಹನನ್ನು ಆಶೀರ್ವದಿಸುವವನಾದನು? ಹೀಗೇಕೆ ಆಗಬೇಕು?

'ಅಮದ್ ಅಫ್' ಎಂಬ ಮೂಲಕ್ರಿಯಾಪದ "ನಿಲ್ಲುವುದು" (ಆದಿ 47:7) ಎಂಬುದು ಯಾಜಕರ ವಿಷಯದಲ್ಲಿ ಉಪಯೋಗಿಸಲಾಗುತ್ತದೆ (ಯಾಜಕ 14:11). ಪುರಾತನ ಐಗುಪ್ತದಲ್ಲಿ ಫರೋಹನು ಪ್ರಧಾನ ಯಾಜಕನ ಸ್ಥಾನದಲ್ಲಿದ್ದನು. ಅಂದರೆ ಆತ್ಮೀಕ ಭಾವದಲ್ಲಿ, ಐಗುಪ್ತದ ಪ್ರಧಾನ ಯಾಜಕನಿಗಿಂತ, ಸ್ವತಃ ಫರೋಹನಿಗಿಂತ ಉನ್ನತವಾಗಿ ನಿಂತನು.

`ನಾವು ಜೀವನದಲ್ಲಿ ಯಾವುದೇ ಕ್ಷೇತ್ರದಲ್ಲಿದ್ದರೂ ನಾವು "ರಾಜವಂಶಸ್ಥ ಯಾಜಕರೂ, ಪರಿಶುದ್ಧ ಜನಾಂಗವೂ, ಆತನ ವಿಶಿಷ್ಟ ಪ್ರಜೆ” (1 ಪೇತ್ರ 2:9) ಎಂಬುದು ನಮಗೇನು ಅರ್ಥಕೊಡುವುದು, ನಾವು ಇತರರಲ್ಲಿ ಹೇಗೆ ವರ್ತಿಸುತ್ತೇವೆ? ನಮ್ಮ ನಂಬಿಕೆಯು ನಮ್ಮನ್ನು ಯಾವ ಹಂಗಿಗೆ ಕಟ್ಟಿಬೀಳುವಂತೆ ಇರುವುದು?`