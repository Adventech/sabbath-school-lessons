---
title:  ಮನುಷ್ಯನ ಕರ್ತವ್ಯ
date:   31/03/2022
---

ದೇವರು ಮೊದಲನೆಯ ಮನುಷ್ಯನನ್ನು ಉಂಟುಮಾಡಿದೊಡನೆಯೇ ಆತನಿಗೆ ಮೂರು ವರಗಳನ್ನು ಕೊಟ್ಟನು. ಒಂದನೆಯದು ಏದೇನ್ ತೋಟ (ಆ.ಕಾಂಡ 2:8) ಎರಡನೆಯದು ಆಹಾರ (ಆ.ಕಾಂಡ 2:16) ಮತ್ತು ಮೂರನೆಯದು ಸ್ತ್ರೀ (ಸಂಗಾತಿ) (ಆದಿಕಾಂಡ 2:22).

`ಆದಿಕಾಂಡ 2:15-17 ವಚನಗಳನ್ನು ಓದಿರಿ. ಈ ಸೃಷ್ಟಿಯ ಕಡೆಗೆ ಮತ್ತು ದೇವರ ಕಡೆಗೆ ಮನುಷ್ಯನಿಗಿರುವ ಕರ್ತವ್ಯವೇನು? ಈ ಎರಡೂ ಕರ್ತವ್ಯಗಳು ಹೇಗೆ ಪರಸ್ಪರ ಸಂಬಂಧ ಹೊಂದಿವೆ?`

ದೇವರು ಮನುಷ್ಯನನ್ನು ಎಲ್ಲಿ ಇರಿಸಿದ್ದನೋ ಆ ಪರಿಸರದ ವಿಷಯದಲ್ಲಿ ಕಾಳಜಿಯುಳ್ಳವನಾಗಿರುವುದು ಆತನ ಮೊದಲ ಕರ್ತವ್ಯವಾಗಿತ್ತು. ಅದರ ಲಾಲನೆ ಮತ್ತು ಪಾಲನೆ ಎರಡೂ ಅವನ ಕರ್ತವ್ಯವಾಗಿತ್ತು (ಆ.ಕಾಂಡ 2:15). ತೋಟವನ್ನು ವ್ಯವಸಾಯ ಮಾಡುವುದಕ್ಕೂ ಮತ್ತು ಅದನ್ನು ಕಾಯುವುದಕ್ಕೂ ದೇವರು ಮನುಷ್ಯನನ್ನು ಇಟ್ಟನು. 'ಆವಾದ್' ಒಂದು ಕ್ರಿಯಾಸೂಚಕ ಪದ ಮನುಷ್ಯನು ಮಾಡಬೇಕಾದ ಕೆಲಸವನ್ನು (ವ್ಯವಸಾಯವನ್ನು ಸೂಚಿಸುತ್ತದೆ ಮತ್ತು 'ಶಾಮರ್' ಒಂದು ಕ್ರಿಯಾಪದ ತನಗೆ ಕೊಡಲ್ಪಟ್ಟದ್ದನ್ನು ಸಂರಕ್ಷಿಸುವುದನ್ನು ಕುರಿತು ಹೇಳುತ್ತದೆ?

ನಾವು ಉಡುಗೊರೆಯನ್ನು ಸ್ವೀಕರಿಸಿದರೆ ಸಾಲದು, ಅದಕ್ಕಾಗಿ ನಾವು ಕೆಲಸ ಮಾಡಬೇಕು ಮತ್ತು ಅದರ ಪ್ರಯೋಜನವನ್ನು ಪಡೆದುಕೊಳ್ಳಬೇಕು ಎಂಬ ಪಾಠವನ್ನು ಕ್ರಿಸ್ತನು ತಲಾಂತುಗಳ ಸಾಮ್ಯದ ರೂಪದಲ್ಲಿ ಕಲಿಸುತ್ತಾನೆ (ಮತ್ತಾಯ 25:14- 30).

ಎರಡನೇ ಕರ್ತವ್ಯವು ಆಹಾರಕ್ಕೆ ಸಂಬಂಧಪಟ್ಟಿದೆ. ದೇವರು ಮನುಷ್ಯನಿಗಾಗಿ ಕೊಟ್ಟದ್ದನ್ನು ಜ್ಞಾಪಕದಲ್ಲಿಟ್ಟುಕೊಳ್ಳಬೇಕು (ಆ.ಕಾಂಡ 1:27ನ್ನು ನೋಡಿರಿ). ದೇವರು ಮನುಷ್ಯನಿಗೆ ನೀನು ಯಥೇಚ್ಛವಾಗಿ ತಿನ್ನಬಹುದು (ಆ.ಕಾಂಡ 2:16) ಎಂದು ಹೇಳಿದನು. ಮನುಷ್ಯನು ಮರವನ್ನಾಗಲೀ ಅದರ ಫಲವನ್ನಾಗಲೀ ಸೃಷ್ಟಿ ಮಾಡಲಿಲ್ಲ. ಅವುಗಳು ದೇವರು ಕೊಟ್ಟ ಕೃಪೆಯ ವರಗಳಾಗಿದ್ದವು.

ಆದರೆ ಇಲ್ಲಿ ಆತನಿಗೆ ಒಂದು ಕಟ್ಟಳೆಯನ್ನು ವಿಧಿಸಲಾಗಿತ್ತು. ಅವರು (ಆದಾಮ, ಹವ್ವಳು) ದೇವರು ಕೊಟ್ಟ ದಾನವನ್ನು ಉಚಿತವಾಗಿ ಅನುಭವಿಸಬೇಕಾಗಿತ್ತು. ಅವರು ಮರದ ಹಣ್ಣುಗಳನ್ನು ಯಥೇಚ್ಛವಾಗಿ ತಿನ್ನಬಹುದಾಗಿತ್ತು. ಕೃಪೆಯ ಭಾಗವಾಗಿಯೇ ದೇವರು ಅದರೊಂದಿಗೆ ಒಂದು ನಿರ್ಬಂಧವನ್ನು ಸಹಾ ಹಾಕಿದ್ದನು. ಅವರು ಒಂದು ನಿರ್ದಿಷ್ಟಮರದ ಹಣ್ಣನ್ನು ಮಾತ್ರ ತಿನ್ನಬಾರದಾಗಿತ್ತು. ಯಾವುದೇ ನಿರ್ಬಂಧವಿಲ್ಲದೇ ಅನುಭವಿಸುವುದು ಮರಣಕ್ಕೆ ನಡೆಸುತ್ತದೆ. ಏದೇನ್ ತೋಟದಲ್ಲಿದ್ದ ಈ ನಿಯಮವು ಸರಿಯಾಗಿತ್ತು ಮತ್ತು ಅನೇಕ ರೀತಿಯಲ್ಲಿ ಈ ನಿಯಮವು ಇಂದಿಗೂ ಸಹ ಅಸ್ತಿತ್ವದಲ್ಲಿದೆ.

ಮನುಷ್ಯನಿಗೆ ಇರುವ ಮೂರನೇ ಕರ್ತವ್ಯ ಮೂರನೇ ಬಹುಮಾನವಾದ ಹೆಂಗಸಿಗೆ (ಸ್ತ್ರೀಗೆ) ಸಂಬಂಧಿಸಿದೆ. ಈ ಕಾರಣದಿಂದ ಪುರುಷನು ತಂದೆ ತಾಯಿಗಳನ್ನು ಬಿಟ್ಟು ತನ್ನ ಹೆಂಡತಿಯನ್ನು ಸೇರಿಕೊಳ್ಳುವನು (ಆ.ಕಾಂಡ 2:24), ದಾಂಪತ್ಯದ ಒಡಂಬಡಿಕೆ ಮತ್ತು ಗಂಡ ಹೆಂಡತಿ ಒಂದೇ ಶರೀರವಾಗುವ ಉದ್ದೇಶ ಇವುಗಳ ಬಗ್ಗೆ ಮನುಷ್ಯನಿಗಿರುವ ಜವಾಬ್ದಾರಿಯನ್ನು ಎತ್ತಿ ತೋರಿಸಲು ಈ ಅಸಾಧಾರಣ ವಚನವು ಬಲಯುತವಾಗಿ ವ್ಯಕ್ತಪಡಿಸುತ್ತದೆ (ಮತ್ತಾಯ 19:7-9ನೇ ವಚನಗಳಿಗೆ ಹೋಲಿಸಿರಿ).

ಪುರುಷನು ತನ್ನ ತಂದೆತಾಯಿಗಳನ್ನು ಬಿಡಬೇಕು ಎಂದು ಹೇಳುವುದು ಸತ್ಯವೇದದ ಪುರುಷ ಪ್ರಧಾನಶೈಲಿಯ ಕಾರಣದಿಂದ ಆದುದರಿಂದ ಇದು ಸ್ತ್ರೀಗೂ ಅನ್ವಯವಾಗುತ್ತದೆ. ಎರಡು ರೀತಿಯಲ್ಲಿ ಮದುವೆಯು ದೇವರಿಂದ ಬರುವ ಉಡುಗೊರೆಯಾಗಿದ್ದು ಒಮ್ಮೆ ಈ ಉಡುಗೊರೆಯನ್ನು ಸ್ವೀಕರಿಸಿದರೆ ಮನುಷ್ಯರ (ಗಂಡ ಹೆಂಡತಿ ಈರ್ವರ) ಹೊಣೆಗಾರಿಕೆಯನ್ನು (ಜವಾಬ್ದಾರಿ) ಈಡು ಮಾಡುತ್ತದೆ, ಇದು ಪುರುಷ ಮತ್ತು ಸ್ತ್ರೀ ಇಬ್ಬರ ಮೇಲೂ ಬರುವ ಜವಾಬ್ದಾರಿಯಾಗಿದ್ದು ಇದನ್ನು ಪೂರೈಸಲು ಪರಸ್ಪರ ನಂಬಿಗಸ್ತರಾಗಿರಬೇಕು.

`ನಿಮಗೆ ದೇವರಿಂದ ಎಲ್ಲವೂ ಕೊಡಲ್ಪಟ್ಟಿದೆಯೆಂದು ಆಲೋಚಿಸಿರಿ. ನಿಮಗೆ ಕೊಡಲ್ಪಟ್ಟಿರುವುಗಳ ಮೇಲೆ ನಿಮ್ಮ ಜವಾಬ್ದಾರಿಗಳೇನು?`