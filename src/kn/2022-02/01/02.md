---
title:  ಸೃಷ್ಟಿ ಮಾಡುವ ದೇವರು
date:   27/03/2022
---

`ಕೀರ್ತನೆ 100:1-3ನೇ ವಚನಗಳನ್ನು ಓದಿರಿ. ಸೃಷ್ಟಿ ಮಾಡಿದ ದೇವರ ಕುರಿತು ಮಾನವನ ಪ್ರತಿಕ್ರಿಯೆ ಏನಾಗಿದೆ ಮತ್ತು ಯಾಕೆ?`

ಆದಿಕಾಂಡ ಒಂದನೇ ಅಧ್ಯಾಯವು ಸೃಷ್ಟಿಯ ವಿವರಣೆಯಾಗಿದ್ದು ಇದರ ಮೊದಲ ಸಂದೇಶವು ದೇವರೇ ಆಗಿದ್ದಾನೆ. ದೇವರು ಎಂಬ ಪದವು ಮೊದಲನೇ ವಚನದ ಮಧ್ಯಭಾಗದಲ್ಲಿದ್ದ ಆದಿಯಲ್ಲಿ ದೇವರು..... ಉಂಟುಮಾಡಿದನು ಎಂಬುದಾಗಿ ಓದುತ್ತೇವೆ. ಇಬ್ರಿಯ ಪದ್ಧತಿಯಂತೆ ದೇವರಿಗೆ ಪ್ರಾಮುಖ್ಯತೆ ನೀಡುವ ಸಲುವಾಗಿ ಆ ಪದಕ್ಕೆ ಅಡಿಗೆರೆಯನ್ನು ಎಳೆಯಲಾಗಿದೆ. ವಾಸ್ತವವಾಗಿ ಆದಿಕಾಂಡ ಪುಸ್ತಕವು ದೇವರನ್ನು ಎರಡು ವಿಭಿನ್ನ ರೀತಿಯಲ್ಲಿ ಮಂಡಿಸುವುದರಲ್ಲಿ ಆರಂಭವಾಗುತ್ತದೆ. ದೇವರು ಮಾನವನಿಂದ ಅಪರಿಮಿತವಾದ ದೂರದಲ್ಲಿದ್ದಾನೆಂದು ಸೃಷ್ಟಿಯ ಮೊದಲ ವಿವರಣೆಯು ಪ್ರಸ್ತುತಪಡಿಸುತ್ತದೆ. ಇದನ್ನು “ಎಲೋಹಿಮ್” ಎಂಬ ಹೆಸರು ದೇವರ ಪಾರಮ್ಯದ ಬಗ್ಗೆ ಹೇಳುತ್ತದೆ. ಎಲೋಹಿಮ್ ಎಂಬುದು ಉತ್ತಮೋತ್ತಮತೆಯನ್ನು ಮತ್ತು ಒಲವನ್ನು ವರ್ಣಿಸುವ ಹೆಸರಾಗಿದೆ. ಈ ಪದದ ಬಹುವಚನ ರೂಪವು ಗಾಂಭೀರ್ಯ ಮತ್ತು ನಮ್ಮ ಜ್ಞಾನಕ್ಕೆ ನಿಲುಕದ ಆಲೋಚನೆಯನ್ನು ವ್ಯಕ್ತಪಡಿಸುತ್ತದೆ. ಸೃಷ್ಟಿಯ ಎರಡನೆ ವಿವರಣೆಯು (ಆದಿಕಾಂಡ 2:4-25) ದೇವರನ್ನು ಹತ್ತಿರದವನೂ ವೈಯಕ್ತಿಕವಾದವನೂ ಆಗಿರುವಂತೆ ಮಂಡಿಸುತ್ತದೆ. ಯೆಹೋವನನ್ನು ಸರ್ವವ್ಯಾಪಿ ದೇವರು ಇದು ನಿಕಟತೆ ಮತ್ತು ಸಂಬಂಧವನ್ನು ಹೇಳುವ ಹೆಸರು ಎಂಬುದಾಗಿ ಅನೇಕರು ನಂಬುತ್ತಾರೆ.

ಒಟ್ಟಾರೆಯಾಗಿ ಸೃಷ್ಟಿಯ ವಚನವು ದೇವರನ್ನು ಆರಾಧಿಸಬೇಕೆಂದು ನಮಗೆ ಮನವಿ ಮಾಡುತ್ತದೆ. ದೇವರ ಅನಂತವಾದ ಶಕ್ತಿಯ ಅರಿವಿನಿಂದ ಅದೇ ಸಮಯದಲ್ಲಿ ನಾವು ಆತನಲ್ಲಿ ಅವಲಂಬಿತರಾಗಿರುವುದನ್ನು ಮೊದಲನೆಯದಾಗಿ ಒಪ್ಪಿಕೊಳ್ಳುವವರಾಗಿರಬೇಕು (ಕೀರ್ತನೆ 100:3) ಆದುದರಿಂದ ಅನೇಕ ಕೀರ್ತನೆಗಳು ಸೃಷ್ಟಿಯ ಜೊತೆಗೆ ಆರಾಧನೆಯನ್ನು ಸಹಾ ಬೆಸೆಯುತ್ತವೆ (ಕೀರ್ತನೆ 95:1-, ಕೀರ್ತನೆ 139:13-14 ವಚನಗಳನ್ನು ಪ್ರಕಟನೆ 14:7ಕ್ಕೆ ಹೋಲಿಸಿರಿ. ದೇವರು ಗಂಭೀರನು, ಬಲಾಡ್ಯನು ಮತ್ತು ನಮ್ಮ ಜೊತೆ ನಿಕಟವಾಗಿ ಪ್ರೀತಿಯುಳ್ಳವನಾಗಿ ಸಂಬಂಧ ಹೊಂದಿರುವುದು ಆತನನ್ನು ಆರಾಧನೆಯಲ್ಲಿ ಹೇಗೆ ಸಮೀಪಿಸಬೇಕು ಎಂಬ ಮುಖ್ಯವಾದ ವಿಷಯವನ್ನು ತಿಳಿಸುತ್ತದೆ. ಆತನ ಆರಾಧನೆಯಲ್ಲಿ ಭಯವು, ಭಕ್ತಿಯು ಸಂತೋಷ ಮತ್ತು ಸಾನಿಧ್ಯದ ಆಶ್ವಾಸನೆಯು, ಕ್ಷಮಾಪಣೆ ಮತ್ತು ಪ್ರೀತಿಯು ಜೊತೆ ಜೊತೆಯಾಗಿ ಹೋಗುತ್ತವೆ, ಕೀರ್ತನೆ 2:11ನೇ ವಚನವನ್ನು ನೋಡಿರಿ. ದೇವರು ನಿರೂಪಿಸಿರುವ ಈ ಅನುಕ್ರಮವು ಸಹಾ ಅರ್ಥಪೂರ್ಣವಾಗಿಯೇ ಇದೆ. ದೇವರ ಸಾಮೀಪ್ಯ ಮತ್ತು ನಿಕಟತೆಯ ಅನುಭವದಂತೆ ಅಂತರದ ಅನುಭವವೂ ಸಹಾ ದೊರೆಯುತ್ತದೆ. ದೇವರು ಮಹೋನ್ನತನೆಂದು ಮನಗಂಡಾಗ ಮಾತ್ರ ಆತನ ಕೃಪೆ ಮತ್ತು ಆನಂದವನ್ನು ಭಯದಿಂದ ಮೆಚ್ಚಿಕೊಳ್ಳುತ್ತೇವೆ ಮತ್ತು ಆತನ ಅದ್ಭುತವಾದ ಪ್ರೀತಿಯ ಸಾನಿಧ್ಯವನ್ನು ನಮ್ಮ ಜೀವಿತದಲ್ಲಿ ಅನುಭವಿಸುತ್ತೇವೆ.

`ದೇವರ ಅಗಾಧವಾತದ ಶಕ್ತಿಯ ಬಗ್ಗೆ ಆಲೋಚಿಸಿರಿ ಆತನು ಸರ್ವಸೃಷ್ಟಿಯನ್ನು ಎತ್ತಿಹಿಡಿದವನಾಗಿದ್ದರೂ ನಮ್ಮೊಬ್ಬಬ್ಬರಿಗೂ ಹತ್ತಿರದವನಾಗಿದ್ದಾನೆ. ಈ ಅದ್ಭುತವಾದ ಸತ್ಯವು ಬಹಳ ಆಶ್ಚರ್ಯಕರವಾಗಿದೆ ಏಕೆ?`