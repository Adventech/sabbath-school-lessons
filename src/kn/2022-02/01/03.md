---
title:  ಸೃಷ್ಟಿ
date:   28/03/2022
---

`ಓದಿರಿ : ಆದಿಕಾಂಡ 1:4, 10, 12, 18, 21, 25, 31 ಮತ್ತು ಆದಿಕಾಂಡ 2:1-3, ಒಳ್ಳೆಯದಾಗಿತ್ತು ಎಂಬ ನುಡಿಯ ಮಹತ್ವವೇನು? ಸೃಷ್ಟಿಕಾರ್ಯದ ಮುಕ್ತಾಯವು ಹೊಂದಿರುವ ಪಾಠವೇನು? (ಆ.ಕಾಂಡ 2:1-3).`

ಸೃಷ್ಟಿಯ ಪ್ರತಿ ಹಂತದಲ್ಲೂ ದೇವರು ತಾನು ಮಾಡಿ ಕಾರ್ಯವನ್ನು ಅವಲೋಕಿಸಿ ಒಳ್ಳೇದೆಂದು ನೋಡುತ್ತಾನೆ. ಒಳ್ಳೇದೆಂದು ನೋಡಿದನು ಎಂಬ ವಿಶೇಷಣವು ಸೃಷ್ಟಿಯ ಕಾರ್ಯವು ಯಶಸಸ್ವಿಯಾಗಿ ಮುಕ್ತಾಯವಾಯಿತು ಮತ್ತು ಪ್ರಕೃತಿಯು ಕಾರ್ಯವೆಸಗಿತು ಎಂದು ಸಾಮಾನ್ಯವಾಗಿ ಅರ್ಥವಾಗುತ್ತದೆ. ಬೆಳಕು ಹೊಳೆಯಿತು (ಆ.ಕಾಂಡ 1:4) ಗಿಡಗಳು ಫಲವನ್ನು ಕೊಟ್ಟವು (ಆ.ಕಾಂಡ 1:12) ಇದು ಹೀಗೆಯೇ ಮುಂದುವರೆಯಿತು.

ಒಳ್ಳೇದೆಂದು ನೋಡಿದನು ಎಂಬ ಪದವು ಸೃಷ್ಟಿಯ ಕಾರ್ಯಕ್ಷಮತೆಗಿಂತ ಹೆಚ್ಚಿನದನ್ನು ಸೂಚಿಸುವಂಥದ್ದಾಗಿದೆ. ಸುಂದರವಾಗಿರುವ ಯಾವುದನ್ನಾದರೂ ಪ್ರಶಂಸೆ ಮಾಡಲು 'ಟೋನ್' ಎಂಬ ಇಬ್ರಿಯ ಪದವನ್ನು ಪರಿಶುದ್ಧ ಗ್ರಂಥದಲ್ಲಿ ಉಪಯೋಗಿಸಲಾಗಿದೆ (ಆ.ಕಾಂಡ 24:16). ಇದನ್ನು ಕೆಡುಕಿಗೆ ವಿರುದ್ಧಾರ್ಥಕವಾಗಿ (ಆ.ಕಾಂಡ 2:9) ಮತ್ತು ಮರಣಕ್ಕೆ ವಿರೋಧಭಾವದಲ್ಲಿ (ಆ.ಕಾಂಡ 2:17) ಉಪಯೋಗಿಸಲಾಗಿದೆ. “ಒಳ್ಳೆಯದು ಎಂದು ನೋಡಿದನು” ಎಂಬ ಪದವೃಂದವು ಸೃಷ್ಟಿಯು ಸಮರ್ಪಕವಾಗಿ ಕಾರ್ಯನಿರ್ವಹಿಸುತ್ತಿತ್ತು, ಸೃಷ್ಟಿಯ ಸುಂದರವಾಗಿತ್ತು ಮತ್ತು ಪರಿಪೂರ್ಣವಾಗಿತ್ತು ಅದರಲ್ಲಿ ಯಾವುದೇ ಕೆಟ್ಟದ್ದಿರಲಿಲ್ಲವೆಂಬ ಅರ್ತವನ್ನು ಕೊಡುತ್ತದೆ. ಯೆಹೋವನು ಭೂಮ್ಯಾಕಾಶಗಳಾಗಿರಲಿಲ್ಲವೆಂಬುದನ್ನು ಸೃಷ್ಟಿಯ ಎರಡನೆ ವಿವರಣೆಯು ದೃಢಪಡಿಸುತ್ತದೆ (ಆ.ಕಾಂಡ 2:5).

ಸತ್ಯವೇದದ ಸೃಷ್ಟಿಯ ವಿವರವು ವಿಕಾಸವಾದವನ್ನು ಆಮೂಲಾಗ್ರವಾಗಿ ಅಲ್ಲಗಳೆಯುತ್ತದೆ, ವಿಕಾಸವಾದವು ಆಧಾರವಿಲ್ಲದ ಸಿದ್ಧಾಂತವಾಗಿದೆ.

ಕೀಳರದ ಪರಿಸ್ಥಿತಿಯಿಂದ ಆರಂಭಗೊಂಡು ಮೇಲ್ವರದ ಪರಿಸ್ಥಿತಿಗೆ ಮುಂದುವರೆಯುತ್ತಾ ಹೋಗುವುದನ್ನು ವಿಕಾಸವಾದವು ಸಮರ್ಥಿಸುತ್ತದೆ (ವಿಕಾಸವಾದವೆಂದರೆ ಅಮೀಬವೆಂಬ ಏಕಕೋಶ ಜೀವಿಯು ಲಕ್ಷಾಂತರ ವರ್ಷಗಳ ಕಾಲದಲ್ಲಿ ಬೆಳವಣಿಗೆಯಿಂದ ಮನುಷ್ಯವಾಯಿತು ಎಂಬ ಸಿದ್ಧಾಂತ). ಇದಕ್ಕೆ ಪ್ರತಿಯಾಗಿ ಸತ್ಯವೇದದ ಲೇಖಕನು ಸೃಷ್ಟಿಯು ಉದ್ದೇಶಪೂರ್ವಕವಾಗಿ ದೇವರಿಂದ ಉಂಟಾಯಿತೆಂದು ದೃಢಪಡಿಸುತ್ತಾನೆ (ಆ.ಕಾಂಡ 1:1). ಇವುಗಳಲ್ಲಿ ಆಕಸ್ಮಿಕವಾಗಿ ಅಸ್ತಿತ್ವಕ್ಕೆ ಬಂದಿರುವಂಥದ್ದು ಯಾವುದೂ ಇಲ್ಲ. ಈ ಲೋಕವು ತನ್ನಷ್ಟಕ್ಕೆ ತಾನೆ ಉಂಟಾಗಿರದೆ ಆತನ ಇಷ್ಟದ ಫಲಿತಾಂಶವಾಗಿ ಉಂಟಾಗಿದೆ (ಆ.ಕಾಂಡ 1:3). 'ಬಾರ' ಎಂಬ ಕ್ರಿಯಾಪದವು ಉಂಟುಮಾಡು ಎಂಬ ಅರ್ಥವನ್ನು ಕೊಡುತ್ತದೆ. ಇದನ್ನು ಆದಿಕಾಂಡ 1ನೇ ವಚನವು ಆದಿಯಲ್ಲಿ ದೇವರು ಆಕಾಶವನ್ನು ಭೂಮಿಯನ್ನು ಉಂಟುಮಾಡಿದನೆಂದು ಅನುವಾದಿಸಲಾಗಿದೆ. ದೇವರು ಇದರ ಕರ್ತವಾಗಿ ಉಂಟಾಗಲಿ ಎಂದು ಬಾಯಿಂದ ನುಡಿಯಲಾಗಿ ತಕ್ಷಣ ಸೃಷ್ಟಿಯು ಘಟಿಸಿದೆ. ಆತನು ಉಂಟಾಗಲಿ ಎಂದು ನುಡಿದನು ಅದು ಹಾಗೆಯೇ ಆಯಿತು.

ಎಲ್ಲವೂ ಉಂಟಾದ ಮೇಲೆ (ಆ.ಕಾಂಡ 1:31) ಎಲ್ಲವನ್ನೂ ದೇವರು ಒಳ್ಳೆಯದಾಗಿದೆ ಎಂದು ಸ್ವತಃ ದೇವರೇ ಅಭಿಪ್ರಾಯಪಡುತ್ತಾನೆ (ಆದಿಕಾಂಡ 1:31). ಆದಿಕಾಂಡ 1:1ನೇ ವಚನವು ಭೂಮ್ಯಾಕಾಶಗಳು ಸೃಷ್ಟಿಯಾದ ಘಟನೆಯನ್ನು ಕುರಿತು ಹೇಳುತ್ತದೆ ಮತ್ತು ಆದಿಕಾಂಡ 2:1ನೇ ವಚನವು ಘಟನೆಯು ಮುಕ್ತಾಯವಾದುದನ್ನು ಹೇಳುತ್ತದೆ.

`ಸಬ್ಬತ್ತನ್ನು ಸೇರಿಸಿ ಇದೆಲ್ಲವೂ 7 ದಿನಗಳಲ್ಲಿ ಪೂರ್ಣಗೊಂಡಿತೆಂದು ತಿಳಿಯುತ್ತೇವೆ. ಬಿಲಿಯನ್ ವರ್ಷಗಳಲ್ಲಿ ಜರುಗಿದ ಸೃಷ್ಟಿಯ ವಿಕಾಸವನ್ನು ಆದಿಕಾಂಡದಲ್ಲಿ ಹೇಳಿರುವ ಸೃಷ್ಟಿಯ ವಿವರಣೆಯು ಸಂಪೂರ್ಣವಾಗಿ ಅಲ್ಲ ಗಳೆಯುತ್ತದೆ ಏಕೆ? ಇವೆರಡು ವಿವರಣೆಗಳು ಒಂದಕ್ಕೊಂದು ಹೊಂದಿಕೆಯಾಗುವುದಿಲ್ಲ ಏಕೆ?`