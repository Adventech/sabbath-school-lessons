---
title:  ಹೆಚ್ಚಿನ ಚಿಂತನೆ
date:   01/04/2022
---

ಶ್ರೀಮತಿ ಎಲೆನ್ ಜಿ ವೈಟಮ್ಮನವರ 'ಎಜುಕೇಷನ್' ಎಂಬ ಪುಸ್ತಕದಲ್ಲಿ ಸೈನ್ಸ್ ಅಂಡ್ ದಿ ಬೈಬಲ್ ಎಂಬ ಅಧ್ಯಾಯದ ಪುಟ 128, 129ನ್ನು ಓದಿರಿ ಮತ್ತು ದಿ ಸ್ಟೋರಿ ಆಫ್ ರಿಡೆಂಷನ್' ಪುಸ್ತಕದಲ್ಲಿ 'ದಿ ಕ್ರಿಯೇಷನ್' ಎಂಬ ಅಧ್ಯಾಯ ಪುಟ 21ನ್ನು ಓದಿರಿ.

ಪ್ರಕೃತಿಯೆಂಬ ಪುಸ್ತಕವು ಮತ್ತು ಅದು ತೋರುವ ಪ್ರಕಟನೆಗಳು ಒಬ್ಬನೇ ಸರ್ವಾಲೋಚಕನ ಛಾಪನ್ನೇ ಹೊಂದಿರುವುದರಿಂದ ಎರಡೂ ಮಾಧ್ಯಮಗಳೂ ಒಂದೇ ವಿಧವಾಗಿ ಮಾತಾಡುತ್ತವೆ. ವಿಧವಿಧವಾಗಿ, ಬೇರೆ ಬೇರೆ ಭಾಷೆಗಳಲ್ಲೂ ಅವುಗಳು ಒಂದೇ ಸತ್ಯಕ್ಕೆ ಸಾಕ್ಷಿಗಳಾಗಿವೆ.

ಮನುಷ್ಯರ ಜ್ಞಾನವು ಪರಿಶೋಧನೆಗಳಿಂದ ಹೊಸಹೊಸ ಆವಿಷ್ಕಾರಗಳನ್ನು ಮಾಡುತ್ತಲೇ ಹೋಗುತ್ತದೆ. ಆದರೆ ಅವನು ಅವುಗಳನ್ನು ಸರಿಯಾಗಿ ಅರ್ಥಮಾಡಿಕೊಳ್ಳಲಾರನು. ಅವು ದೇವರಿಂದ ಪ್ರಕಟವಾದವುಗಳಿಗೆ ವಿರೋಧವಾಗಿವೆ. ಪ್ರಕೃತಿಯೆಂಬ ಪುಸ್ತಕ ಮತ್ತು ಕೈಗಳಿಂದ ಬರೆದ ವಚನಗಳು ಒಂದಕ್ಕೊಂದು ಬೆಳಕನ್ನು ಚೆಲ್ಲುತ್ತವೆ (ಸಮರ್ಥಿಸುತ್ತವೆ) ಪರಿಶುದ್ಧ ಬರಹಗಳು ಮತ್ತು ಪ್ರಕೃತಿಯು ದೇವರು ಕಾರ್ಯಮಾಡುವ ನಿಯಮಗಳನ್ನು ಬೋಧಿಸುತ್ತಿರಲಾಗಿ ಅವು ನಮಗೆ ದೇವರನ್ನು ತಿಳಿಯಪಡಿಸುತ್ತವೆ. ನಾವು ಪ್ರಕೃತಿಯಲ್ಲಿರುವ ಸಂಗತಿಗಳನ್ನು ಗಮನಿಸುವಾಗ (ಪರಿವೀಕ್ಷಿಸುವಾಗ) ನಾವು ವಿಜ್ಞಾನದಿಂದ ತೆಗೆದುಕೊಂಡ ದೋಷಯುಕ್ತ ತೀರ್ಮಾನಗಳು ವಿಜ್ಞಾನಕ್ಕೂ ದೈವಪ್ರಕಟನೆಗೂ ಅನುಮಾನದ ಮನಸ್ತಾಪವನ್ನು ಉಂಟುಮಾಡುತ್ತದೆ.

ಇವುಗಳ ಮಧ್ಯೆ ಸಾಮರಸ್ಯವನ್ನು ಪ್ರಾಯತ್ನಪೂರ್ವಕವಾಗಿ ತರುವ ಉದ್ದೇಶದಿಂದ ಸತ್ಯವೇದದ ವಚನಗಳ ಅರ್ಥಗಾರಿಕೆಯನ್ನು ವಿಜ್ಞಾನದ ಕಲ್ಪನೆಗಳಿಗೆ ಅಳವಡಿಸಿಕೊಂಡಾಗ ಅದು ದೇವರ ವಾಕ್ಯಗಳ ಬಲವನ್ನು ಕುಸಿಯುವಂತೆ ಮಾಡಿ ನಾಶಪಡಿಸುತ್ತದೆ.

ಮೋಶೆಯು ಬರೆದಿರುವ ಸೃಷ್ಟಿಯ ದಾಖಲೆಯ ಸಾಹಿತ್ಯದ ವ್ಯಾಖ್ಯಾನವನ್ನು ವಿರೋಧಿಸುವಂತೆ ಭೂಗರ್ಭ ಶಾಸ್ತ್ರವನ್ನು ಬೋಧಿಸಲಾಗುತ್ತಿದೆ. ಭೂಮಿಯ ಹಿಂದಿನ ಅಸ್ತವ್ಯಸ್ತ ಸ್ಥಿತಿಯು ಇಂದಿನ ಇಂತಹ ವ್ಯವಸ್ಥಿತ ಸ್ಥಿತಿಗೆ ವಿಕಾಸ ಹೊಂದಲು ಮಿಲಿಯಗಟ್ಟಲೆ ವರ್ಷಗಳು ಬೇಕಾದವು ಎಂಬುದಾಗಿ ಭೂಗರ್ಭ ಶಾಸ್ತ್ರವು ಸಾಧಿಸಿ ಹೇಳುತ್ತದೆ. ಈ ಕಲ್ಪಿತ ವೈಜ್ಞಾನಿಕ ಸಿದ್ಧಾಂತವನ್ನು ಸತ್ಯವೇದದ ಸೃಷ್ಟಿಯ ವಿವರಣೆಗೆ ಸರಿಹೊಂದಿಸುವ ಪ್ರಯತ್ನ ಮಾಡಿದಾಗ ದೇವರು ಮಾಡಿದ ಆರು ದಿನಗಳ ಸೃಷ್ಟಿಕಾರ್ಯವನ್ನು ಅನಿರ್ದಿಷ್ಟಾವಧಿಗೆ ಅಂದರೆ ಸಾವಿರಾರು ಅಥವಾ ಮಿಲಿಯನ್ ವರ್ಷಗಳೇ ಹಿಡಿದಿರಬಹುದು ಎಂದು ಊಹೆ ಮಾಡಬೇಕಾಗುತ್ತದೆ.

ಅಂತಹ ಒಂದು ತೀರ್ಮಾನ ಸಂಪೂರ್ಣವಾಗಿ ತಪ್ಪಾದುದಾಗಿದೆ. ಸತ್ಯವೇದದ ದಾಖಲೆಯು ಎಲ್ಲಾ ವಚನಗಳಿಗೂ ಮತ್ತು ಪ್ರಕೃತಿಯ ಬೋಧನೆಗೂ ಸರಿ ಹೊಂದುತ್ತದೆ”- ಶ್ರೀಮತಿ ವೈಟಮ್ಮನವರ ಎಜುಕೇಷನ್ ಪುಸ್ತಕದಲ್ಲಿ ಪುಟ 128 ಮತ್ತು 129.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಆದಿಯಲ್ಲಿ ನಡೆದ ಘಟನೆಗಳನ್ನು ಕಟ್ಟು ಕಥೆಗಳೆಂದು ಅವುಗಳಿಗೆ ಯಾವುದೇ ಚಾರಿತ್ರಿಕ ವಾಸ್ತವತೆ ಇಲ್ಲವೆಂದು ನಂಬಿಕೊಳ್ಳುವುದರಿಂದ ನಮ್ಮ ವಿಶ್ವಾಸದ ಜೀವಿತದ ಮೇಲೆ ಪರಿಣಾಮ ಬೀರುತ್ತದೆ ಯಾಕೆ? ಆದಿಕಾಂಡದಲ್ಲಿರುವ ಇತರೆ ಕಥೆಗಳಂತೆ ಸೃಷ್ಟಿಯ ಕಥೆಯ ವಿವರಣೆಯೂ ಸಹಾ ಚಾರಿತ್ರಿಕವಾದುದೆಂದು ಅದರ ಬರಹಗಾರನಿಗೆ ತಿಳಿದಿತ್ತು ಎಂಬುದನ್ನು ಸೂಚಿಸುವ ಯಾವ ಸುಳುಹುಗಳು ವಚನದಲ್ಲಿವೆ? ಈ ಕಥೆಗಳ ಚಾರಿತ್ರಿಕ ಸತ್ಯತೆಯ ಬಗ್ಗೆ ಯೇಸುಕ್ರಿಸ್ತನು ನೀಡುವ ಸಾಕ್ಷಿ ಏನು?`

`2. ಭೂಮಿಯ ಮೇಲಿನ ಪಾರುಪತ್ಯಗಾರಿಕೆಯ ಪ್ರಾಮುಖ್ಯತೆಯ ಬಗ್ಗೆ ಆದಿಕಾಂಡದ ಕಥೆಯು ನಮಗೆ ಏನನ್ನು ಬೋಧಿಸುತ್ತದೆ? ಸೃಷ್ಟಿಕರ್ತನನ್ನು ಬಿಟ್ಟು ಸೃಷ್ಟಿಯನ್ನೇ ಪೂಜಿಸಲು ಇಚ್ಛಿಸುವ ಶೋಧನೆಯನ್ನು ತಪ್ಪಿಸಿಕೊಂಡು ನಮ್ಮ ಭೂಗ್ರಹದ ಬಗ್ಗೆ ಉತ್ತಮ ಪಾರುಪತ್ಯಗಾರರಾಗಿರಬಹುದು ಹೇಗೆ? (ರೋಮ 1:25ನ್ನು ನೋಡಿರಿ).`

`3. ಸಾವಿರಾರು ವರ್ಷಗಳಿಂದಲೂ ಪಾಪವು ತಂದಿರುವ ನಾಶನವನ್ನು ಹೊರತುಪಡಿಸಿ ಆವಾಗ ಬಹಳ ಒಳ್ಳೇದೆಂದು ಕಂಡಿದ್ದ ಈ ಸೃಷ್ಟಿಯು ಮೂಲದಲ್ಲಿ ತನಗಿದ್ದ ಅದ್ಭುತ, ಸೌಂದರ್ಯ ಮತ್ತು ಗಂಭೀರತೆಯನ್ನು ಇಂದಿಗೂ ಪ್ರಕಟಿಸುತ್ತಾ ದೇವರ ಒಳ್ಳೆತನದ ಮತ್ತು ಶಕ್ತಿಯ ಬಗ್ಗೆ ಬಲಯುತವಾಗಿ ಮಾತಾಡುತ್ತಿದೆ ಹೇಗೆ?`