---
title:  ಸೃಷ್ಟಿ
date:   26/03/2022
---

### ಸಬ್ಬತ್ತಿನ ಮಧ್ಯಾಹ್ನ
ಈ ಪಾಠದ ಅಧ್ಯಯನಕ್ಕಾಗಿ ಓದಿರಿ : ಕೀರ್ತ 10:1- 3, ಆ.ಕಾಂಡ 1, ಆದಿಕಾಂಡ 2, ವಿ.ಕಾಂಡ 20:8-11, ವಿ.ಕಾಂಡ 40:33, ಮತ್ತಾಯ 25:14-30, ಮತ್ತಾಯ 17:7-9.

> <p>ಸ್ಮರಣವಾಕ್ಯ</p>
> "ಆದಿಯಲ್ಲಿ ದೇವರು ಆಕಾಶವನ್ನು ಭೂಮಿಯನ್ನು ಉಂಟುಮಾಡಿದನು" (ಆದಿಕಾಂಡ 1:1).

ಆದಿಕಾಂಡ ಪುಸ್ತಕವು ಸೃಷ್ಟಿಯ ವಿಷಯದೊಂದಿಗೆ ಆರಂಭಗೊಳ್ಳುವುದರಿಂದ ಇಡೀ ಸತ್ಯವೇದವು ದೇವರ ಸೃಷ್ಟಿಕಾರ್ಯದಿಂದ ಆರಂಭಗೊಳ್ಳುತ್ತದೆ. ಇದು ಬಹಳ ಮುಖ್ಯವಾದ ಕಾರ್ಯವಾಗಿದೆ. ಯಾಕೆಂದರೆ ನಮ್ಮ ಸೃಷ್ಟಿಯು ಮಾನವನ ಮತ್ತು ಸತ್ಯವೇದದ ಚರಿತ್ರೆಯ ಆರಂಭವನ್ನು ಗುರುತಿಸುತ್ತದೆ. ಆದಿಕಾಂಡದ ಸೃಷ್ಟಿಯ ಕಥೆಯು ಸತ್ಯಸಂಗತಿಯಾಗಿದ್ದು ಸತ್ಯವೇದ ಚರಿತ್ರೆ ಮತ್ತು ಮಾನವನ ಇತರ ಘಟನೆಗಳಂತೆಯೇ ಚಾರಿತ್ರಿಕ ಸತ್ಯತೆ ಹೊಂದಿರುವುದನ್ನು ಸೂಚಿಸುತ್ತದೆ.

ಆದಿಕಾಂಡ ಒಂದನೇ ಮತ್ತು ಎರಡನೇ ಅಧ್ಯಾಯಗಳಲ್ಲಿರುವ ವಚನಗಳು ದೇವರು ಮತ್ತು ಮಾನವರನ್ನು ಕುರಿತು ಹೇಳುವ ಅಧ್ಯಾಯಗಳಾಗಿವೆ. ಈ ಪಾಠವನ್ನು ಕಲಿಯುವಾಗ ಏಳನೇ ದಿನದ ಬಗ್ಗೆ ಆಳವಾದ ಸತ್ಯವನ್ನು ಉತ್ತಮವಾದ ರೀತಿಯಲ್ಲಿ ಅರ್ಥಮಾಡಿಕೊಳ್ಳುತ್ತೇವೆ. ದೇವರು ಮಣ್ಣಿನಿಂದ ಮನುಷ್ಯನನ್ನು ತನ್ನ ಹೋಲಿಕೆಗೆ ಸರಿಯಾಗಿ ಸೃಷ್ಟಿಸಿವುದರ ಬಗ್ಗೆ ಧ್ಯಾನಿಸುತ್ತೇವೆ. ಜೀವವೃಕ್ಷದ ಜೊತೆಗೆ

ಇದ್ದ ಒಳ್ಳೇದರ ಮತ್ತು ಕೆಟ್ಟದರ ಅರಿವನ್ನು ಉಂಟುಮಾಡುವ ವೃಕ್ಷದ ಉದ್ದೇಶವು ನಮ್ಮಲ್ಲಿ ಒಂದು ಕುತೂಹಲವನ್ನು ಹುಟ್ಟಿಸುತ್ತದೆ.

ಕೃಪೆಯು ಸತ್ಯವೇದದ ಸೃಷ್ಟಿಯ ಕಥೆಗಳಲ್ಲಿ ಬಹಳ ಮುಖ್ಯವಾದ ಪಾಠವಾಗಿದೆ. ನಮ್ಮ ಅಸ್ತಿತ್ವವು ಪೂರ್ಣವಾಗಿ ಕೃಪೆಯ ಕಾರ್ಯವಾಗಿದೆ. ದೇವರು ಭೂಮ್ಯಾಕಾಶಗಳನ್ನು ಉಂಟುಮಾಡಿದಾಗ ಮನುಷ್ಯನು ಇನ್ನೂ ಉಂಟಾಗಿರಲಿಲ್ಲ. ನಾವು ಸೃಷ್ಟಿಸಲ್ಪಟ್ಟದ್ದು ದೇವರ ವರವಾಗಿರುವಂತೆ ನಮ್ಮ ವಿಮೋಚನೆಯು ಸಹಾ ಆತನ ವರವಾಗಿದೆ. ನಮ್ಮ ಸೃಷ್ಟಿ ಮತ್ತು ನಮ್ಮ ವಿಮೋಚನೆ ಎರಡೂ ಪರಿಕಲ್ಪನೆಗಳು ಏಳನೇ ದಿನದ ಸಬ್ಬತ್ತಿನ ಆಜ್ಞೆಯಲ್ಲಿ ಅಸ್ತಿತ್ವದಲ್ಲಿರುವುದು ಎಂಥಾ ಗಹನವಾದ ವಿಷಯವಾಗಿದೆ!

_ಈ ವಾರದ ಪಾಠವನ್ನು ಏಪ್ರಿಲ್ 2ರ ಸಬ್ಬತ್ತಿಗೆ ಸಿದ್ಧಪಡಿಸಿಕೊಳ್ಳಿರಿ._