---
title:  ಇಸಾಕನಿಗೆ ಓರ್ವ ಹೆಂಡತಿ
date:   18/05/2022
---

ಸಾರಳ ಮರಣದ ನಂತರ ಆದಿಕಾಂಡ 24ರಲ್ಲಿ ಇಸಾಕನ ಮದುವೆಯ ಚರಿತ್ರೆಯು ಬರೆದಿದೆ. ಇವೆರಡು ವಿಷಯಗಳು ಹೊಂದಿಕೊಂಡಿವೆ.

`ಆದಿಕಾಂಡ 24 ಓದಿರಿ. ತನ್ನ ಮಗನು ಕಾನಾನ್ಯರ ಹೆಣ್ಣುಮಕ್ಕಳನ್ನು ಮದುವೆಯಾಗಬಾರದೆಂಬ ಚಿಂತೆಯು ಅಬ್ರಹಾಮನಿಗೇಕೆ ಇದ್ದಿತು?`

ತನ್ನ ಹೆಂಡತಿಯನ್ನು ಸಮಾಧಿಮಾಡಲು ಅಬ್ರಹಾಮನು ಒಂದು ಭೂಮಿಯನ್ನು ಕ್ರಯಕ್ಕೆ ತೆಗೆದುಕೊಳ್ಳಲು ಮನಸ್ಸಿತ್ತು. ಏಕೆಂದರೆ, ಆ ದೇಶವನ್ನು ದೇವರು ಅವನ ಸಂತತಿಗೆ ಕೊಡುವ ವಾಗ್ದಾನ ಮಾಡಿದ್ದನು. ಅಂತೆಯೇ ಇಸಾಕನು ಸಹ ವಾಗ್ದಾತ್ತ ದೇಶದ ಹೊರಗೆ ನೆಲೆಗೊಳ್ಳಬಾರದು (ಆದಿಕಾಂಡ 24:7) ಎಂದು ಈಗ ಬಿಗಿ ನಿಲುವು ಹೊಂದಿದ್ದಾನೆ. ಹಾಗೆಯೇ ಇಸಾಕನು ತನ್ನ ಹೆಂಡತಿಯನ್ನು ಸಾರಳ ಗುಡಾರದೊಳಗೆ ಕರೆದೊಯ್ಯುವುದು ಮತ್ತು ರೆಬೆಕ್ಕಳು ಇಸಾಕನನ್ನು ಅವನ ತಾಯಿಯ ಸಾವಿನ ದುಃಖವನ್ನು ಶಮನಮಾಡಿದಳು ಎಂಬ ವಿಷಯಗಳು ತನ್ನ ತಾಯಿಯ ಸಾವಿನಲ್ಲಿ ತನಗೆ ಆದ ದುಃಖವನ್ನು ತೋರಿಸುತ್ತದೆ.

ಈ ವೃತ್ತಾಂತದಲ್ಲೆಲ್ಲಾ ಪ್ರಾರ್ಥನೆಗಳು ಮತ್ತು ಪ್ರಾರ್ಥನೆಗಳು ನೆರವೇರುವುದು ಮತ್ತು ದೇವರು ಅನುಗ್ರಹ ಮತ್ತು ಮಾನವನ ಸ್ವಾತಂತ್ರಗಳ ಮಹಾಶ್ರೀಮಂತ ವಿಚಾರಗಳ ಪಾಠಗಳನ್ನು ಒಳಗೊಂಡಿದೆ. ಅದು ಅಬ್ರಹಾಮನ ಮಾತಿನೊಂದಿಗೆ ಆರಂಭವಾಗುತ್ತದೆ. ಅಬ್ರಹಾಮನು "ಭೂಲೋಕ ಪರಲೋಕಗಳ ದೇವರಾದ ಯೆಹೋವನ" ಹೆಸರಿನಲ್ಲಿ ಪ್ರಮಾಣ ಮಾಡುವ ಮೂಲಕ (ಆದಿ 24:4) ದೇವರೇ ಸೃಷ್ಟಿಕರ್ತನೆಂದು ಮೊದಲಾಗಿ ಒಪ್ಪಿಕೊಂಡು (ಆದಿ 1:1, 14:19) ತನ್ನ ಸಂತತಿಯವರು ಹುಟ್ಟುವುದು ಮತ್ತು ಮೆಸ್ಲಿಯನ್ನು ಸ್ವತಃ ಜನಿಸುವುದಕ್ಕೂ ಇದೇ ಆಧಾರವೆಂದು ತಿಳಿದಿದ್ದಾನೆ.

"ತನ್ನ ದೂತನನ್ನು" ಮತ್ತು "ಪರಲೋಕ ದೇವರಾದ ಯಹೋವನು" (ಆದಿ 24:7) ಎಂದು ಹೇಳಿರುವುದು, ಇಸಾಕನು ವಧಿಸಲ್ಪಡುವುದನ್ನು ತಡೆಯಲು ಪರಲೋಕದಿಂದ ಇಳಿದು ಬಂದ ಅದೇ ಕರ್ತನ ದೂತನನ್ನು (ಆದಿ 22:11) ಕುರಿತು ಗುರುತಿಸುತ್ತಿರುವನು. ವಿಶ್ವವನ್ನೇ ನಿಯಂತ್ರಿಸುವ ದೇವರು, ಇಸಾಕನನ್ನು ರಕ್ಷಿಸಲು ಮಧ್ಯೆ ಬಂದ ಆ ಕರ್ತನ ದೂತನು, ಈಗ ಈ ಮದುವೆಯ ವಿಷಯದಲ್ಲಿ ಮುನ್ನಡೆಸುವನು.

ದೇವರ ಸ್ವರಕ್ಕೆ ಆ ಕನೈಯು ಒಪ್ಪದಿರುವ ಸಾಧ್ಯತೆಯನ್ನು ಅಬ್ರಹಾಮನು ಮುಕ್ತವಾಗಿ ಪರಿಗಣಿಸುತ್ತಾನೆ. ದೇವರು ಎಷ್ಟೇ ಬಲಶಾಲಿಯಗಿದ್ದರೂ, ದೇವರು ಮನುಷ್ಯರನ್ನು ಒತ್ತಾಯ ಮಾಡಿ ತನಗೆ ವಿಧೇಯರಾಗಿ ಮಾಡುವುದಿಲ್ಲ. ಎಲಿಯೇಜರನ ಮೂಲಕ ರೆಬೆಕ್ಕಳಿಗೆ ದೇವರ ಯೋಜನೆಯು ತಿಳಿದರೂ ಸಹ, ಆಕೆಯು ತನ್ನ ಆಯ್ಕೆಯ ಸ್ವಾತಂತ್ರವನ್ನು ಹೊಂದಿರುವಳು. ಅಂದರೆ, ಈ ಕನೈಯು ಹೋಗಲು ಮನಸ್ಸಿಲ್ಲದಿರಬಹುದು ಮತ್ತು ಆಕೆಯನ್ನು ಒತ್ತಾಯ ಮಾಡಲಾಗದು.

ಅಂತೆಯೇ, ದೇವರು ಮನುಷ್ಯರಾದ ನಮಗೆ ಕೊಟ್ಟಿರುವ ಮುಕ್ತ ಇಚ್ಛೆಯ ಮತ್ತು ಆಯ್ಕೆಯ ಸ್ವಾತಂತ್ರವನ್ನು ದಮನಮಾಡುವುದಿಲ್ಲ ಎಂಬ ದೇವರ ಮಹಾಮರ್ಮದ ಒಂದು ಉದಾಹರಣೆಯನ್ನು ಇಲ್ಲಿ ನೋಡುತ್ತೇವೆ (ಒಂದು ವೇಳೆ ಆತನು ಅದನ್ನು ದಮನ ಮಾಡಿದರೆ, ಅದು ಮುಕ್ತ ಸ್ವಾತಂತ್ರ ವಾಗದು). ಆದಾಗ್ಯೂ, ಮಾನವನಿಗೆ ಕೊಡಲಾದ ಈ ಮುಕ್ತ ಆಯ್ಕೆಯ ಸ್ವಾತಂತ್ರದ ನಿಮಿತ್ತ ಆಗುವ ಅನೇಕ ಭಯಾನಕ ಆಯ್ಕೆಗಳ ಹೊರತಾಗಿಯೂ ಅಂತಿಮವಾಗಿ, ದೇವರ ಪ್ರೀತಿ ಹಾಗೂ ಒಳ್ಳೆತನವೇ ನಿಲ್ಲುತ್ತವೆ ಎಂಬ ನಾವು ಇನ್ನೂ ಭರವಸವಿಡಬಹುದು.

`ಆಗುವ ಎಲ್ಲವೂ ದೇವರ ಚಿತ್ತವಲ್ಲ ಎಂದು ತಿಳಿದರೂ, ದೇವರೂ ಇನ್ನೂ ನಿಯಂತ್ರಣದಲ್ಲಿ ಎಲ್ಲವನ್ನೂ ಇಟ್ಟುಕೊಂಡಿದ್ದಾನೆ ಎಂಬುದು ಏಕೆ ಹೆಚ್ಚು ಸಮಾಧಾನವನ್ನು ಕೊಡುವುದು? ದಾನಿಯೇಲ 2ನೇ ಅಧ್ಯಾಯದ ಪ್ರವಾದನೆಯು, ಈ ವಿಷಯವನ್ನು ನಮಗೆ ಹೇಗೆ ಉದಾಹರಿಸುವುದು?`