---
title:  ಮಾರಿಯ ಪರ್ವತವು
date:   15/05/2022
---

`ಆದಿಕಾಂಡ 22:1-12 ಮತ್ತು ಇಬ್ರಿಯ 11:17ನ್ನು ಓದಿರಿ. ಈ ಪರೀಕ್ಷೆಯ ಅರ್ಥವೆನಿದ್ದೀತು? ಈ ಆಶ್ಚರ್ಯವಾದ ಘಟನೆಯಿಂದ ಬರುವ ಆತ್ಮಿಕ ಪಾಠಗಳೇನು?`

ಜಾಗತೀಕ ಸಾಹಿತ್ಯದಲ್ಲಿ ಆದಿಕಾಂಡ 22 ಒಂದು ಉತ್ಕೃಷ್ಟಕೃತಿಯಾಗಿದ್ದು, ತತ್ವಭೋಧಕರಲ್ಲದೆ ಕಲಕಾರ ಮತ್ತು ತತ್ವಜ್ಞಾನಿಗಳನ್ನು ಪ್ರೇರೇಪಿಸಿದ ಹೇಗಿದ್ದಾಗ್ಯೂ, ದೇವರು ತರುವ ಪರೀಕ್ಷೆಯ ಅರ್ಥವನ್ನು ತಿಳಿಯುವುದು ಕಷ್ಟವೇ. ಈ ದೈವೀಕ ಅಪ್ಪಣೆಯು ಆನಂತರ ಬೈಬಲ್ ನಲ್ಲಿ ನಿಷೇಧಿಸಲಾಗಿರುವ ನರಬಲಿ ಅಪ್ಪಣೆಗೆ ತದ್ವಿರುದ್ಧವಾಗಿದೆ (ಯಾಜಕ 18:21) ಮತ್ತು ದೇವರು ಮಾಡಿದ ನಿತ್ಯವಾದ ಒಡಂಬಡಿಕೆಯ ವಾಗ್ದಾನವು ಇಸಾಕನ ಮೂಲಕ ನೆರವೇರುವುದಕ್ಕೆ ಅಡ್ಡಿಯಾಗುವಂತೆ ಭಾಸವಾಗುತ್ತದೆ (ಆದಿಕಾಂಡ 15:5).

`ಹಾಗಿದ್ದಲ್ಲಿ ಆತನು ಇದನ್ನು ಮಾಡಬೇಕೆಂಬುದರಲ್ಲಿ ದೇವರ ಉದ್ದೇಶವೇನು? ಇಂಥಹ ಪ್ರಬಲವಾದ ರೀತಿಯಲ್ಲಿ ಆತನನ್ನು ಪರೀಕ್ಷಿಸುವುದೇಕೆ?`

ಬೈಬಲ್ ತತ್ವದ ಪ್ರಕಾರ “ಪರೀಕ್ಷೆ” (ಇಬ್ರಿಯ ಪದಃ ನಿಸ್ಸಾ) ಎಂಬ ಪದವು ಎರಡು ತದ್ವಿರುದ್ಧ ಅರ್ಥಗಳನ್ನು ಹೊಂದಿದೆ. ಒಂದರ್ಥದಲ್ಲಿ ನ್ಯಾಯತೀರ್ಮಾನದ ಕಲ್ಪನೆಯನ್ನು ತೋರುತ್ತದೆ - ಪರೀಕ್ಷೆಗೊಳಗಾದ ವ್ಯಕ್ತಿಯ ಹೃದಯದಲ್ಲಿ ಏನಿದೆ ಎಂದು ತೀರ್ಮಾನಿಸುವುದು (ಧರ್ಮೊ 8:2; ಇದನ್ನು ಆದಿಕಾಂಡ 22:12 ರೊಂದಿಗೆ ಹೋಲಿಸಿರಿ). ಅಲ್ಲದೇ ಪರೀಕ್ಷೆಗೊಳಗಾದ ವ್ಯಕ್ತಿಗೆ ದೇವರ ಕೃಪೆಯ ಭರವಸೆಯನ್ನು ಸಹ ತರುವಂಥದಾಗಿದೆ (ವಿಮೋ 20:18-20)

ಹಾಗೆಯೇ, ಬೈಬಲ್‌ನ ಪ್ರಕಾರ ವಿಶ್ವಾಸವೆಂದರೆ ನಾವು ದೇವರಿಗೆ ತ್ಯಾಗ ಮಾಡುವುದು ಅಥವಾ ಸಮರ್ಪಣೆ ಮಾಡುವ ನಮ್ಮ ಸಾಮರ್ಥವಲ್ಲ ಅದರಲ್ಲಿ ನಮ್ಮ ಪಾತ್ರವಿರಬಹುದು (ರೋಮ 12:1) - ಬದಲಿಗೆ ನಾವು ಎಷ್ಟು ಅನರ್ಹರೆಂದು ಅರ್ಥಮಾಡಿಕೊಂಡು ಆತನನ್ನು ನಂಬುವುದು ಮತ್ತು ಆತನ ಕೃಪೆಯನ್ನು ಸ್ವೀಕರಿಸುವ ನಮ್ಮ ಸ್ವೀಕಾರ ಶಕ್ತಿಯಾಗಿದೆ.

ಮುಂದೆ ಆದದ್ದರಲ್ಲಿ ಈ ಸತ್ಯವು ಪುನಃ ಸ್ಪಷ್ಟವಾಯಿತು. ಅಬ್ರಹಾಮನ ಎಲ್ಲಾ ಕಾರ್ಯಗಳು, ಆತನ ಅತ್ಯಾಸಕ್ತಿಯುಳ್ಳ ಚಟುವಟಿಕೆಗಳು, ತನ್ನ ಮಗನೊಂದಿಗೆ ಬಹಳ ಯಾತನಾಮಯ ನಡಿಗೆ ಮತ್ತು ದೇವರಿಗೆ ವಿಧೇಯನಾಗಿ, ತನ್ನಲ್ಲಿನ ಅತ್ಯುತ್ತಮವಾದದ್ದನ್ನು ಸಮರ್ಪಿಸುವುದಕ್ಕೂ ಸಿದ್ಧನಿದ್ದರೂ, ಅದು ಆತನನ್ನು ಉಳಿಸಲಿಲ್ಲ. ಯಾಕೆ? ಯಾಕೆಂದರೆ ಕರ್ತನು ತಾನೇ ಉದ್ದೇಶಿತ ಯಜ್ಞಕ್ಕಾಗಿ ಒಂದು ಟಗರನ್ನು ಒದಗಿಸಿದನು, ಮತ್ತು ಅದುವೇ ಆತನ ರಕ್ಷಣೆಗೆ ಆಧಾರವಾದ ಏಕೈಕ ಭರವಸೆ - ಯೇಸುವನ್ನೇ ಸೂಚಿಸುತ್ತಿತ್ತು.

ಆನಂತರ, ಅಬ್ರಹಾಮನು ಕೃಪೆಯನ್ನು ಅರ್ಥಮಾಡಿಕೊಂಡಿರಬೇಕು. ನಾವು ದೇವರಿಗಾಗಿ ಮಾಡುವ ನಮ್ಮ ಕಾರ್ಯಗಳು ನಮ್ಮನ್ನು ರಕ್ಷಿಸುವುದಿಲ್ಲ, ಬದಲಿಗೆ, ದೇವರು ನಮಗೋಸ್ಕರ ಕಾರ್ಯಮಾಡುವುದರಲ್ಲಿ ಇದೆ (ಎಫೆಸ್‌ 3:8; ಇದನ್ನು ರೊಮ 11:33 ರೊಂದಿಗೆ ಹೋಲಿಸಿ) ಆದಾಗ್ಯೂ ಅಬ್ರಹಾಮನ ಹಾಗೆ, ಅವನ ಕಾರ್ಯಗಳಲ್ಲಿ ಕಂಡುಬರುವಹಾಗೆ, ನಾವು ದೇವರಿಗಾಗಿ ಕಾರ್ಯಮಾಡಬೇಕಾಗಿದೆ (ಯಾಕೋಬ 2:2-23)

`ಮೊರಿಯ ಗುಡ್ಡದ ಮೇಲಿನ ಅಬ್ರಹಾಮ ಮತ್ತು ಇಸಾಕರ ಈ ಘಟನೆಯು ವೈಯಕ್ತಿಕವಾಗಿ ನಿಮಗೆ ನಿಮ್ಮ ವಿಶ್ವಾಸ ಮತ್ತು ನೀವು ಅದನ್ನು ವ್ಯಕ್ತಗೊಳಿಸುವುದರ ಬಗ್ಗೆ ಏನು ಹೇಳುತ್ತದೆ?`