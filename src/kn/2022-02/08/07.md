---
title:  ಹೆಚ್ಚಿನ ಚಿಂತನೆ
date:   20/05/2022
---

ಅಬ್ರಹಾಮನು ದೇವರೊಂದಿಗೆ ವಿಶಿಷ್ಟ ಸಂಬಂಧ ಹೊಂದಿದ ಪ್ರವಾದಿಯಾಗಿದ್ದರಿಂದ, ದೇವರು ಆತನಿಗೆ ತನ್ನ ಯೋಜನೆಗಳನ್ನು ತಿಳಿಸುತ್ತಿದ್ದನು (ಆದಿ 18:17) ಮತ್ತು ದೇವರು ಅಬ್ರಹಾಮನೊಂದಿಗೆ ಮಾನವ ಚೌಕಟ್ಟಿನಲ್ಲಿ ಒಳಗಾಗಿ, ಕೆಲವು ಮಟ್ಟಿಗೆ ತನ್ನ ಮಗನನ್ನು ಬಲಿಕೊಡುವುದರಿಂದ ರಕ್ಷಣೆ ಮಾಡುವ ತನ್ನ ಉದ್ದೇಶವನ್ನು ತಿಳಿಸಿದನು.

"ಲೋಕದ ಪಾಪಗಳಿಗಾಗಿ ಅರ್ಪಿಸಲ್ಪಟ್ಟ ದೇವರ ಮಗನ ಪ್ರತಿರೂಪವಾಗಿ ಇಸಾಕನು ಇದ್ದನು. ಮಾನವನಿಗೆ ರಕ್ಷಣೆಯ ಸುವಾರ್ತೆಯನ್ನು ದೇವರು ಅಬ್ರಹಾಮನಿಗೆ ಮನದಟ್ಟು ಮಾಡಿದನು. ಇದನ್ನು ಮಾಡಲು ಮತ್ತು ಸತ್ಯವನ್ನು ಆತನಿಗೆ ವಾಸ್ತವಗೊಳಿಸಲು ಹಾಗು ಆತನ ನಂಬಿಕೆಯನ್ನು ಪರೀಕ್ಷಿಸಲು, ತನ್ನ ಪ್ರಿಯ ಇಸಾಕನನ್ನು ಬಲಿಕೊಡಬೇಕಾಗಿ ದೇವರು ಬಯಸಿದನು. ಆ ಕಗ್ಗತ್ತಲ ಹಾಗು ಭಯಾನಕ ಶೋಧನೆಯಲ್ಲಿ ಅಬ್ರಹಾಮನು ಸಹಿಸಿಕೊಂಡ ಎಲ್ಲಾ ದುಃಖ ಹಾಗೂ ಯಾತನೆಯನ್ನು ಅನುಭವಿಸಿದ್ದರ ಉದ್ದೇಶವೇನೆಂದರೆ, ಬಿದ್ದುಹೋದ ಮನುಷ್ಯನಿಗೆ ವಿಮೋಚನೆಯ ಯೋಜನೆಯನ್ನು ಆತನ ಅರಿವಿಗೆ ಬಹಳ ಆಳವಾಗಿ ಆಚೊತ್ತುವುದೇ ಆಗಿತ್ತು. ಸಂಪೂರ್ಣ ನಾಶನದಿಂದ ಮಾನವನನ್ನು ರಕ್ಷಿಸುವುದಕ್ಕೆ ಅಪರಿಮಿತನಾದ ದೇವರು ತನ್ನ ಸ್ವಂತ ಮಗನನ್ನು ಕೊಡುವುದರಲ್ಲಿ ಮಾಡಿದ ವರ್ಣಿಸಲಾಗದ ಆತ್ಮನಿರಾಕರಣೆ ಹೇಗಿತ್ತು ಎಂಬುದರ ಬಗ್ಗೆ ತಿಳುವಳಿಕೆಯನ್ನು ಅಬ್ರಹಾಮನಿಗೆ ತನ್ನ ಸ್ವಂತ ಅನುಭವದ ಮೂಲಕ ಅರ್ಥೆಸಿಕೊಡಲಾಯಿತು. ತನ್ನ ಮಗನನ್ನು ಬಲಿಯಾಗಿ ಅರ್ಪಿಸಬೇಕೆಂಬ ದೈವೀಕ ಅಪ್ಪಣೆಯನ್ನು ವಿಧೇಯಿಸುವುದನ್ನು ಸಹಿಸಿಕೊಂಡದ್ದರಲ್ಲಿ ಅಬ್ರಹಾಮನಿಗಾದ ಮಾನಸಿಕ ಯಾತನೆಯು ಬೇರೆ ಇನ್ಯಾವುದಕ್ಕೂ ಸಮನಾಗಿರಲಿಲ್ಲ'- ಎಲೆನ್ ಜಿ ವೈಟ್, ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್, ಸಂ. 3, ಪುಟ 369.

"ಅಬ್ರಹಾಮನು ಮುಪ್ಪಿನ ಮನುಷ್ಯನಾಗಿದ್ದನು, ಮತ್ತು ಶೀಘ್ರದಲ್ಲಿ ಸಾವು ಬರುವ ನಿರೀಕ್ಷೆಯಿತ್ತು; ಆದರೂ ತನ್ನ ಸಂತತಿಗಾಗಿ ವಾಗ್ದಾನವು ನೆರವೇರುವಿಕೆ ನಿಶ್ಚಯವಾಗಲಿಕ್ಕೆ ಮಾಡಬೇಕಾದ ಒಂದು ಕಾರ್ಯ ಬಾಕಿಯಿತ್ತು. ದೇವರ ಆಜ್ಞೆಗಳನ್ನು ಕಾಯುವವನಾಗಿ ಮತ್ತು ಆರಿಸಲ್ಪಟ್ಟ ಜನಾಂಗದ ತಂದೆಯಾಗಿ ತನ್ನ ಉತ್ತರಾಧಿಕಾರಿಯಾಗಲಿಕ್ಕೆ ಇಸಾಕನು ಮಾತ್ರ ದೈವೀಕನಾಗಿ ನೇಮಕನಾಗಿದ್ದನು. ಆದರೆ ಆತನು ಇನ್ನು ಮದುವೆಯಾಗಿರಲಿಲ್ಲ. ಕಾನಾನಿನ ನಿವಾಸಿಗಳು ವಿಗ್ರಹಾರಾಧನೆಗೆ ಒಪ್ಪಿಸಿಕೊಟ್ಟಿದ್ದರು ಮತ್ತು ತನ್ನ ಜನರು ಅವರೊಂದಿಗೆ ಪರಸ್ಪರ ಮದುವೆಯಾಗುವುದನ್ನು ನಿರ್ಬಂಧಿಸಿದ್ದನು, ಏಕೆಂದರೆ ಅಂತಹ ಮದುವೆಗಳು ಮತಭ್ರಷ್ಟತೆಗೆ ನಡೆಸುತ್ತವೆ ಎಂಬ ತಿಳಿದಿತ್ತು. ಆ ಕುಲನಾಯಕನಿಗೆ ತನ್ನ ಮಗನ ಸುತ್ತಲಿದ್ದ ಮಲಿನಕಾರಿ ಪ್ರಭಾವಗಳ ಪರಿಣಾಮಗಳ ಬಗ್ಗೆ ಕಳವಳಗೊಂಡಿದ್ದನು.... ಅಬ್ರಹಾಮನ ಮನಸ್ಸಿನಲ್ಲಿ ತನ್ನ ಮಗನಿಗೆ ಆಗಬೇಕಾದ ಹೆಂಡತಿಯ ಆಯ್ಕೆಯ ವಿಷಯವು ಬಹಳ ಗಂಭೀರವಾದ ಮಹತ್ವದ್ದಾಗಿತ್ತು; ದೇವರಿಂದ ಅವನನ್ನು ದೂರ ಮಾಡದಂಥ ಒಬ್ಬಳನ್ನು ಅವರಿಗೆ ಮದುವೆ ಮಾಡಿಸಬೇಕೆಂದು ಚಿಂತೆಯಲ್ಲಿದ್ದನು... ಇಸಾಕನು ತನ್ನ ತಂದೆಯ ಜ್ಞಾನ ಮತ್ತು ಒಲವಿನ ಮೇಲೆ ಭರವಸವಿಟ್ಟು ಮತ್ತು ದೇವರು ಸಹ ತಾನೆ ಮಾಡಬೇಕಾದ ಆಯ್ಕೆಯಲ್ಲಿ ನಿರ್ದೆಶಿಸುವನು ಎಂದು ನಂಬಿ, ಆ ವಿಷಯವನ್ನು ತನ್ನ ತಂದೆಗೆ ಒಪ್ಪಿಸಿಕೊಟ್ಟು ಸಮಾಧಾನಪಟ್ಟನು"- ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ ಮತ್ತು ಪ್ರಾಫೆಟ್ಸ್, ಪುಟ 171.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ತರಗತಿಯಲ್ಲಿ ಅಬ್ರಹಾಮನು ಇಸಾಕನನ್ನು ಯಜ್ಞಾರ್ಪಿಸುವುದಕ್ಕೆ ಮನಸ್ಸಿದಿದ್ದರ ಬಗ್ಗೆ ಚರ್ಚಿಸಿ. ಈ ಘಟನೆಯು ತೋರಿಸುವ ವಿಶ್ವಾಸದ ಬಗ್ಗೆ ಏನೆಂಬುದಾಗಿ ಆಲೋಚಿಸಿ ನೋಡಿರಿ. ಈ ಘಟನೆಯಲ್ಲಿ ಆಶ್ಚರ್ಯಗೊಳಿಸುವ ಮತ್ತು ಗಾಬರಿ ಮಾಡುವ ವಿಷಯಗಳು ಯಾವವು?`

`2. ಮುಕ್ತ ಇಚ್ಛೆಯ ಬಗ್ಗೆ ಏನು ಹೇಳಬಹುದು? ಇದು ನಿಜವಾಗಿರದಿದ್ದರೆ ನಮ್ಮ ನಂಬಿಕೆಗೆ ಯಾವುದೇ ಅರ್ಥವಿರುವುದಿಲ್ಲ- ಏಕೆ? ಮುಕ್ತ ಇಚ್ಚೆಯ ಆಯ್ಕೆಯ ಬಗ್ಗೆ ಬೈಬಲ್ಲಿನಲ್ಲಿರುವ ಉದಾಹರಣೆಗಳು ಯಾವವು ಮತ್ತು ಜನರು ತಪ್ಪು ಆಯ್ಕೆಗಳನ್ನು ಮಾಡಿದರೂ ಅಂತಿಮವಾಗಿ ದೇವರ ಚಿತ್ತವೇ ನೆರವೇರುತ್ತದೆ ಎಂಬುದಕ್ಕೆ ಉದಾಹರಣೆಗಳು ಏನು?`