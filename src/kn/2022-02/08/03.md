---
title:  ದೇವರು ಒದಗಿಸುವನು
date:   16/05/2022
---

`ಆದಿಕಾಂಡ 22:8, 14,18ನ್ನು ಓದಿರಿ. ತಾನೆ ಒದಗಿಸಿಕೊಡುತ್ತೇನೆಂಬ ವಾಗ್ದಾನವನ್ನು ದೇವರು ಹೇಗೆ ಪೂರೈಸಿದನು? ಮತ್ತು ಏನನ್ನು ಒದಗಿಸಲಾಯಿತು?`

ಯಜ್ಞಕ್ಕಾಗಿ ಪ್ರಾಣಿಯ ಕುರಿತು ಇಸಾಕನು ಪ್ರಶ್ನಿಸಿದಾಗ, ಅಬ್ರಹಾಮನು ಮಾರ್ಮಿಕವಾಗಿ ಉತ್ತರಿಸಿದನು: ದೇವರು "ತಾನೇ ತನಗಾಗಿ ಸರ್ವಾಂಗಹೋಮಕ್ಕಾಗಿ ಒಂದು ಕುರಿಯನ್ನು ಒದಗಿಸುವನು (ಆದಿ 22:8). ಆದರೂ ಇಬ್ರಿಯ ಮೂಲದ ಕ್ರಿಯಾಪದವು ನಿಜವಾಗಿ- "ದೇವರು ತನ್ನನ್ನೇ ಕುರಿಯಾಗಿ ಒದಗಿಸಿಕೊಡುವನು" ಎಂಬ ಅರ್ಥ ಕೊಡುತ್ತದೆ. ಆ ಕ್ರಿಯಾಪದ "ಒದಗಿಸುವನು" (ಯೀರೆ ಲೋ ಎಂದರೆ 11) ತನ್ನನ್ನೇ ಕೊಡುವುದು" (ಅಥವಾ ನಿಜವಾಗಿ 'ತನ್ನನ್ನೇ ನೋಡುವುದು").

ಹಾಗಿದ್ದರೆ, ಇಲ್ಲಿ ತೋರಿಸಲಾಗಿರುವುದೇನೆಂದರೆ, ರಕ್ಷಣೆಯ ಯೋಜನೆಯ ಸತ್ಯಾಂಶ ಕರ್ತನು ತಾನೇ ಸಂಕಟಪಟ್ಟ ನಮ್ಮ ಪಾಪಗಳಿಗಾಗಿ ದಂಡನೆಯನ್ನು ತಾನೇ ತೆತ್ತನು.

`ಯೋಹಾನ 1:1-3 ಮತ್ತು ರೋಮ 5:6-8ನ್ನು ಓದಿರಿ. ಈ ವಚನಗಳು ಹೇಗೆ ಮೊರಿಯ ಬೆಟ್ಟದ ಮೇಲೆ ಆದದ್ದು, ಕ್ರೂಜೆಯ ಮೇಲೆ ಆದದ್ದರ ಪೂರ್ವಸೂಚಿ ಎಂದು ಅರ್ಥೈಸಲು ಹೇಗೆ ಸಹಾಯ ಮಾಡುತ್ತವೆ?`

ಮೊರಿಯ ಬೆಟ್ಟದ ಮೇಲೆ ಕೂಜೆಗಿಂತ ಬಹಳಕಾಲ ಹಿಂದೆಯೇ, ಆ ಯಜ್ಞದ ಟಗರು "ಪೊದೆಯಲ್ಲಿ ಕೊಂಬುಗಳಿಂದ ಸಿಕ್ಕಿಕೊಂಡಿದ್ದದ್ದು (ಆದಿ 22:13) ಯೇಸುವನ್ನೇ ಅದು ತೋರಿಸಿಕೊಟ್ಟಿತು. ಅವನೇ ಇಲ್ಲಿ ಆ ಒಬ್ಬನಾಗಿ ಕಾಣಬರುತ್ತಾನೆಂದು ಮುಂದೆ ಆದಿಕಾಂಡ 22:14ರಲ್ಲಿ ಅಬ್ರಹಾಮನು 'ಬೆಟ್ಟದಲ್ಲಿ ಕರ್ತನು ಕಾಣಿಸುವನು' ಎಂಬುದಾಗಿ ಹೇಳಿರುವಲ್ಲಿ ತಿಳಿಯಬಹುದಾಗಿದೆ. ಅಬ್ರಹಾಮನ ಪ್ರವಾದನಾತ್ಮಕ ಈ ನುಡಿಯನ್ನು ಯೇಸುವು ಉಲ್ಲೇಖಿಸಿ ಹೇಳಿದ್ದೇನೆಂದರೆ: 'ನಿಮ್ಮ ಪಿತೃವಾದ ಅಬ್ರಹಾಮನು ನನ್ನ ದಿನವನ್ನು ನೋಡೇನೆಂದು ಉಲ್ಲಾಸಪಟ್ಟನು; ಅದನ್ನು ನೋಡಿ ಸಂತೋಷಗೊಂಡನು" (ಯೋಹಾನ 8:56).

"ಸುವಾರ್ತೆಯ ಸತ್ಯತೆಯನ್ನು ಅಬ್ರಹಾಮನ ಮನಸ್ಸಿನಲ್ಲಿ ಅಷ್ಟೊತ್ತಲು, ಮತ್ತು ಆತನ ವಿಶ್ವಾಸವನ್ನು ಪರೀಕ್ಷೆ ಮಾಡಲು, ತನ್ನ ಮಗನನ್ನು ವಧಿಸಬೇಕೆಂದು ದೇವರು ಆತನಿಗೆ ವಿಧಿಸಿದನು. ಅಂತಹ ತೀವ್ರ ಶೋಧನ ಕಾಲದ ಅಂಧಕಾರದ ದಿನಗಳಲ್ಲಿ ತಾನು ಅನುಭವಿಸಿದ ಯಾತನೆಯನ್ನು ದೇವರು ಬರಮಾಡಿದ್ದು ಏಕೆಂದರೆ ತನ್ನ ಸ್ವಂತ ಅನುಭವದ ಮೂಲಕ, ಅಪರಿಮಿತನಾದ ದೇವರು ಮಾನವನ ವಿಮೋಚನೆಗಾಗಿ ಮಾಡಿದ ತ್ಯಾಗದ ಮಹತ್ವವನ್ನು ಗ್ರಹಿಸಿಕೊಳ್ಳಬೇಕೆಂಬುದೇ"- ಎಲೆನ್ ಜಿ ವೈಟ್, ಪ್ಯಾಟ್ರಿಯಾರ್ಕ್ಸ್ ಮತ್ತು ಪ್ರಾಫೆಟ್ಸ್, ಪುಟ 159.

`ಇಲ್ಲಿ ಆದದ್ದರ ಮೂಲಕ ಕೂಜೆಯ ಮೇಲೆ ಆದದ್ದು ಏನೆಂಬುದನ್ನು ಉತ್ತಮವಾಗಿ ಅರ್ಥಮಾಡಿಕೊಳ್ಳುವುದಕ್ಕೆ ಹೇಗೆ ಸಹಾಯ ಮಾಡುತ್ತದೆ ಮತ್ತು ನಮ್ಮ ಬದಲಾಗಿ ದೇವರು ಎಷ್ಟು ಯಾತನೆ ಅನುಭವಿಸಿದನು ಎಂಬುದನ್ನು ತೋರಿಸುತ್ತದೆ? ನಮಗಾಗಿ ಮಾಡಲಾಗಿರುವುದಕ್ಕಾಗಿ ನಮ್ಮ ಪ್ರತಿಕ್ರಿಯೆ ಏನಾಗಿರಬೇಕು?`