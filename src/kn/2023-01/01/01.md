---
title:  ನಾವು ದೇವರ ಕುಟುಂಬದ ಸದಸ್ಯರು
date:   31/12/2022
---

### ಈ ಪಾಠದ ಅಧ್ಯಯನಕ್ಕಾಗಿ
ಗಲಾತ್ಯ 3:26,29; ಕೀರ್ತನೆ 50:10-12; 1 ಪೂ.ಕಾ. ವೃತ್ತಾಂತ 29:13,14; ಫಿಲಿಪ್ಪಿ 4:19, 1 ಯೋಹಾನನು 5:3 ಹಾಗೂ ಮತ್ತಾಯ 6:19-21ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ದೇವರ ಮಕ್ಕಳೆಂಬ ಹೆಸರನ್ನು ನಮಗೆ ಕೊಡುವುದರಲ್ಲಿ, ತಂದೆಯು ಎಂಥಾ ಪ್ರೀತಿಯನ್ನು ನಮ್ಮ ಮೇಲೆ ಇಟ್ಟಿದ್ದಾನೆ ನೋಡಿರಿ....” (1 ಯೋಹಾನನು 3:1).

ದೇವರು ನಮ್ಮಮೇಲೆ ವಿಶ್ವಾಸ ಹಾಗೂ ನಂಬಿಕೆಯಿಟ್ಟು, ಈ ಲೋಕದಲ್ಲಿ ಆತನ ಎಲ್ಲಾ ವ್ಯವಹಾರಗಳನ್ನು ನಿರ್ವಹಣೆ ಮಾಡುವ ಅಧಿಕಾರವನ್ನು ಕ್ರೈಸ್ತರಾದ ನಮಗೆ ಕೊಟ್ಟಿದ್ದಾನೆ. ಇದು ದೇವರೊಂದಿಗಿನ ನಮ್ಮ ಸಂಬಂಧದ ಬಗ್ಗೆ ಒಂದು ವಿಸ್ಮಯಕರವಾದ ವೈಶಿಷ್ಟ್ಯವಾಗಿದೆ. ಮಾನವ ಚರಿತ್ರೆಯ ಆರಂಭದಲ್ಲಿಯೇ, ದೇವರು ಆದಾಮ ಹವ್ವಳಿಗೆ ಪಾಪದ ಯಾವುದೇ ಸೋಂಕಿಲ್ಲದ ನಿಷ್ಕಳಂಕವಾದ ಈ ಲೋಕದ ವ್ಯವಹಾರವನ್ನು ನೋಡಿಕೊಳ್ಳುವ ನಿರ್ವಹಣೆಯನ್ನು ಸ್ಪಷ್ಟವಾಗಿ ನೀಡಿದನು (ಆದಿಕಾಂಡ 2:7-9,15). ದೇವರು ಅವರಿಗೆ ತಾನು ಉಂಟುಮಾಡಿದ ಪ್ರಾಣಿ, ಪಕ್ಷಿಗಳಿಗೆ ಹೆಸರನ್ನು ಕೊಡುವುದಕ್ಕೂ, ತೋಟವನ್ನು ನೋಡಿಕೊಳ್ಳುವುದಕ್ಕೂ ಹಾಗೂ ಬಹು ಸಂತಾನವುಳ್ಳವರಾಗಿ ಹೆಚ್ಚಿನ ಭೂಮಿಯಲ್ಲಿ ತುಂಬಿಕೊಳ್ಳುವುದಕ್ಕೂ ಆಶೀರ್ವಾದ ನೀಡಿದನು. ಈಗ, ನಾವು ಆತನ ಪರವಾಗಿ ಈ ಲೋಕದ ನಿರ್ವಹಣೆಯನ್ನು ನೋಡಿಕೊಳ್ಳಬೇಕಾಗಿದೆ.

ದೇವರು ಎಲ್ಲಾ ಸಂಪನ್ಮೂಲಗಳನ್ನು ಕೊಟ್ಟು ನಮ್ಮನ್ನು ಆಶೀರ್ವದಿಸುತ್ತಾನೆ. ಆದರೆ ಅವುಗಳ ನಿರ್ವಹಣೆಯನ್ನು ನಮಗೆ ವಹಿಸಿದ್ದಾನೆ. ನಮಗೆ ಆತನು ಕೊಟ್ಟಿರುವ ಸಂಪನ್ಮೂಲಗಳನ್ನು ನಮ್ಮ ಹಾಗೂ ಇತರರ ಅಗತ್ಯಗಳಿಗೆ ತಕ್ಕಂತೆ ಮತ್ತು ಆತನ ಸೇವೆಯನ್ನು ಮುಂದುವರಿಸಲಿಕ್ಕೆ ಉಪಯೋಗಿಸಬೇಕೆಂದು ದೇವರು ಬಯಸುತ್ತಾನೆ.

ಈ ವಾರದ ಪಾಠದಲ್ಲಿ ನಾವು ದೇವರ ಕುಟುಂಬದ ಒಂದು ಭಾಗವಾದ ನಮಗಿರುವ ವಿಶೇಷವಾದ ಸೌಲಭ್ಯ ಮತ್ತು ಜವಾಬ್ದಾರಿಗಳು ಏನೆಂಬುದನ್ನು ತಿಳಿಯೋಣ.