---
title:  ನಂಬಿಗಸ್ತರ ತಂದೆಯಾದ ಅಬ್ರಾಮನು
date:   06/02/2023
---

ದೇವರು ಅಬ್ರಾಮನಿಗೆ - ನಿನ್ನ ಸ್ವದೇಶವನ್ನೂ, ಸ್ವಜನರನ್ನೂ ಬಿಟ್ಟು ನಾನು ತೋರಿಸುವ ದೇಶಕ್ಕೆ ಹೋಗು ಎಂದು ಅಪ್ಪಣೆ ಮಾಡಿದನು. ಈ ರೀತಿಯಲ್ಲಿ ಮೆಸೀಯನಾದ ಕ್ರಿಸ್ತನ ವಂಶಾವಳಿ ಆರಂಭವಾಯಿತು. ತನ್ನ ಸ್ವದೇಶ ಹಾಗೂ ಬಂಧು ಬಳಗವನ್ನು ಬಿಟ್ಟು ಕಾಣದ ಅಪರಿಚಿತ ದೇಶಕ್ಕೆ ಹೋಗುವುದು ಅಬ್ರಾಮನಿಗೆ ಒಂದು ಸುಲಭದ ನಿರ್ಧಾರವಾಗಿರಲಿಲ್ಲ. ಆದರೆ ತನ್ನ ಶ್ರೀಮಂತಿಕೆ, ಸೌಕರ್ಯಗಳನ್ನು ಬಿಟ್ಟು ಅವನು ಹೋದನೆಂಬುದರಲ್ಲಿ ಸಂದೇಹವಿಲ್ಲ.

`ಆದಿಕಾಂಡ 12:1-3ನೇ ವಚನಗಳ ಪ್ರಕಾರ ಈ ವಾಗ್ದಾನ ಹಾಗೂ ಅದನ್ನು ಅಂಗೀಕರಿಸಿದ ಕಾರಣದಿಂದ ಹೇಗೆ "ಭೂಲೋಕದ ಎಲ್ಲಾ ಕುಲಗಳವರಿಗೆ ಆಶೀರ್ವಾದ ಉಂಟಾಗುವುದು"?`

ಅಬ್ರಾಮ ಹಾಗೂ ಅವನ ಕುಟುಂಬದವರಿಗೆ ದೇವರ ಕರೆಯು ಜೀವನವನ್ನೇ ಬದಲಾಯಿಸಿದ ಒಂದು ಪ್ರಮುಖ ಘಟನೆಯಾಗಿದೆ. "ನಂಬಿಕೆಯಿಂದಲೇ ಅಬ್ರಹಾಮನು ಕರೆಯಲ್ಪಟ್ಟ ಕೂಡಲೇ ಕರೆದಾತನ ಮಾತನ್ನು ಕೇಳಿ ತಾನು ಬಾಧ್ಯವಾಗಿ ಹೊಂದಬೇಕಾಗಿದ್ದ ಸ್ಥಳಕ್ಕೆ ಹೊರಟುಹೋದನು; ತಾನು ಹೋಗಬೇಕಾದ ಸ್ಥಳವು ಯಾವುದೆಂದು ತಿಳಿಯದೆ ಹೊರಟನು" (ಇಬ್ರಿಯ 11:8). "ಅಬ್ರಹಾಮನು ದೇವರನ್ನು ಪ್ರಶ್ನಿಸದೆ ವಿಧೇಯನಾದ ಘಟನೆಯು ಸತ್ಯವೇದದಲ್ಲಿ ನಂಬಿಕೆಯ ಬಗ್ಗೆ ಗಮನಾರ್ಹವಾದ ಒಂದು ಸಾಕ್ಷಾ ಧಾರವಾಗಿದೆ' ಎಂದು ಶ್ರೀಮತಿ ವೈಟಮ್ಮನವರು ತಮ್ಮ "ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್" ಪುಸ್ತಕದ 126ನೇ ಪುಟದಲ್ಲಿ ತಿಳಿಸುತ್ತಾರೆ.

ನಮ್ಮಲ್ಲಿ ಹೆಚ್ಚಿನವರು ನಮ್ಮ ಊರು, ರಾಜ್ಯ, ದೇಶ, ನಮ್ಮ ಗೆಳೆಯರು ಮತ್ತು ಕುಟುಂಬದವರನ್ನು ಬಿಟ್ಟು ಬೇರೆಸ್ಥಳಕ್ಕೆ ಖಾಯಂ ಆಗಿ ನೆಲಸುವುದಕ್ಕೆ ಇಷ್ಟ ಪಡುವುದಿಲ್ಲ. ಆದರೆ ಅಬ್ರಾಮನು ತನ್ನ ಸ್ವದೇಶವನ್ನು ಬಿಟ್ಟುಹೋದನು ಹಾಗೂ ದೇವರು ತೋರಿಸಿದ ಸ್ಥಳದಲ್ಲಿ ತೃಪ್ತನಾಗಿ ವಾಸಿಸಿದನು. ದೇವರು ವಾಗ್ದಾನ ಯಾಜಮಾನನಿಗಾಗಿ ಸಂಪನ್ಮೂಲ ನಿರ್ವಹಣೆ ಆತನು ಬರುವ ತನಕ- ಮಾಡಿದ ಕಾನಾನ್ ದೇಶವನ್ನು ಅಬ್ರಾಮನು ಇಸಾಕನು ಹಾಗೂ ಯಾಕೋಬನು ತಮ್ಮ ಜೀವಿತದ ಕಾಲದಲ್ಲಿ ಸ್ವಾಸ್ಥ್ಯವಾಗಿ ಪಡೆದುಕೊಳ್ಳಲಿಲ್ಲವೆಂದು ಆಶ್ಚರ್ಯವೆನಿಸುತ್ತದಲ್ಲವೇ! ಆದಾಗ್ಯೂ ಅವರು ದೇವರಿಗೆ ವಿಧೇಯರಾದರು.

`ಇಬ್ರಿಯ 11:8-13ನೇ ವಚನಗಳಲ್ಲಿ ಪ್ರಸ್ತುತ ಕಾಲಕ್ಕೆ ನಮಗೆ ಕೊಟ್ಟಿರುವ ಸಂದೇಶವೇನು?`

ಅಬ್ರಾಮನು ವಾಸವಾಗಿದ್ದ ಸುತ್ತಮುತ್ತಲಿನ ಜನರು ಅವನನ್ನು ರಾಜನೆಂದು ಭಾವಿಸಿದ್ದರು. ಅವನು ಉದಾರಿಯೂ, ಧೈರ್ಯಶಾಲಿಯೂ, ಅತಿಥಿ ಸತ್ಕಾರ ಮಾಡುವವನೂ ಹಾಗೂ ಸದಮಲ (Most high) ಸ್ವಾಮಿಯಾದ ಯೆಹೋವನ ಸೇವಕನೂ ಆಗಿದ್ದನು. ದೇವರಿಗೆ ಅವನು ಸಾಕ್ಷಿಯಾಗಿ ನಿಂತದ್ದು ಇತರೆಲ್ಲರಿಗೆ ಮಾದರಿಯಾಗಿತ್ತು ಆಗಿದ್ದನು. ದೇವರಿಗೆ ಅವನು ಸಾಕ್ಷಿಯಾಗಿ ನಿಂತದ್ದು ಇತರೆಲ್ಲರಿಗೆ ಮಾದರಿಯಾಗಿತ್ತು. ಅಬ್ರಹಾಮನು ದೇವರನ್ನು ನಂಬಿದನು. ಆ ನಂಬಿಕೆ ಅವನ ಲೆಕ್ಕಕ್ಕೆ ನೀತಿಯೆಂದು ಎಣಿಸಲ್ಪಟ್ಟಿತು. ಆದುದರಿಂದ ನಂಬುವವರೇ ಅಬ್ರಹಾಮನ ಮಕ್ಕಳೆಂದು ತಿಳಿದುಕೊಳ್ಳಿರಿ" (ಗಲಾತ್ಯ 3:6,7), "ನೀವು ಕ್ರಿಸ್ತನವರಾಗಿದ್ದರೆ, ಅಬ್ರಹಾಮನ ಸಂತತಿಯವರೂ, ವಾಗ್ದಾನಕ್ಕನುಸಾರವಾಗಿ ಬಾಧ್ಯರೂ ಆಗಿದ್ದೀರಿ" ಎಂದು ಪೌಲನು ಹೇಳುತ್ತಾನೆ (ಗಲಾತ್ಯ 3:29).

ನೋಹ ಹಾಗೂ ಅಬ್ರಹಾಮನಂತೆಯೇ, ಅನೇಕರು ದೇವರಿಗೆ ವಿಧೇಯತೆ ತೋರಿದ ಕಾರಣದಿಂದ ತಮ್ಮ ಜೀವನದಲ್ಲಿ ಪ್ರಮುಖ ಬದಲಾವಣೆ ಮಾಡಿಕೊಂಡಿರುವುದನ್ನು ನಾವು ಕಾಣಬಹುದು.

`2 ಕೊರಿಂಥ 4:28ನೇ ವಚನದಲ್ಲಿರುವ ಸಂದೇಶವು ನಾವು ಮಾಡುವ ಆತ್ಮೀಕ ನಿರ್ಣಯಗಳ ಮೇಲೆ ಹೇಗೆ ಪರಿಣಾಮ ಬೀರುತ್ತದೆ? ಅಬ್ರಹಾಮ ಮತ್ತು ಮೋಶೆಯು ಈ ಸಿದ್ದಾಂತನನ್ನು ಅನುಸರಿಸಿದರು?`