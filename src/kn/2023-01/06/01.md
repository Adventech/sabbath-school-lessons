---
title:  ಪರಲೋಕದಲ್ಲಿ ಗಂಟುಮಾಡಿ ಇಟ್ಟುಕೊಳ್ಳುವುದು
date:   04/02/2023
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ಆದಿಕಾಂಡ 6:5- 14; 32:22-31; ಇಬ್ರಿಯ 11:8-13; 24-29; 2 ಕೊರಿಂಥ 4:18 ಹಾಗೂ ಆದಿಕಾಂಡ 13:10-12ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಒಬ್ಬ ಮನುಷ್ಯನು ಲೋಕವನ್ನೆಲ್ಲಾ ಸಂಪಾದಿಸಿಕೊಂಡರೂ, ಪ್ರಾಣ ನಷ್ಟಪಟ್ಟರೆ ಅವನಿಗೆ ಪ್ರಯೋಜನವೇನು? ಒಬ್ಬನು ತನ್ನ ಪ್ರಾಣಕ್ಕೆ ಏನು ಈಡು ಕೊಡಬಹುದು?" (ಮಾರ್ಕ 8:36-37).

ಮತ್ತಾಯ 6:19-20ನೇ ವಚನಗಳಲ್ಲಿ ಕ್ರಿಸ್ತನು 'ಭೂಲೋಕದಲ್ಲಿ ಗಂಟು ಮಾಡಿ ಇಟ್ಟುಕೊಳ್ಳಬೇಡಿರಿ; ಇಲ್ಲಿ ಅಂತೂ ಅದು ನುಸಿಹಿಡಿದು ಕಿಲುಬುಹತ್ತಿ ಕೆಟ್ಟು ಹೋಗುವುದು. ಇಲ್ಲಿ ಕಳ್ಳರು ಕನ್ನಾ ಕೊರೆದು ಕದಿಯುವರು. ಆದರೆ ಪರಲೋಕದಲ್ಲಿ ಗಂಟುಮಾಡಿ ಇಟ್ಟುಕೊಳ್ಳಿರಿ. ಅಲ್ಲಿ ಅದು ನುಸಿಹಿಡಿದು ಕಿಲುಬುಹತ್ತಿ ಕೆಟ್ಟು ಹೋಗುವುದಿಲ್ಲ. ಅಲ್ಲಿ ಕಳ್ಳರು ಕಾಕೊರೆಯುವುದೂ ಇಲ್ಲ, ಕದಿಯುವುದೂ ಇಲ್ಲ" ಎಂದು ಹೇಳುತ್ತಾನೆ.

ಇದು ಕ್ರಿಸ್ತನು ಕ್ರೈಸ್ತರಾದ ನಮಗೆ ಹಣಹೂಡಿಕೆಯ ವಿಷಯದಲ್ಲಿ ಕೊಟ್ಟ ಅತ್ಯುತ್ತಮ ನಿರ್ವಹಣಾ ಯೋಜನೆಯಾಗಿದೆ. ನಿನ್ನ ಗಂಟು ಇದ್ದಲ್ಲಿಯೇ ನಿನ್ನ ಮನಸ್ಸು ಇರುವುದಷ್ಟೇ” ಎಂದು ಕ್ರಿಸ್ತನು ಮುಕ್ತಾಯದಲ್ಲಿ ತಿಳಿಸಿದ್ದಾನೆ (ಮತ್ತಾಯ 6:21). ಮತ್ತೊಂದು ವಿಧದಲ್ಲಿ ಹೇಳುವುದಾದರೆ "ನಿಮ್ಮ ಹಣವನ್ನು ಹೇಗೆ ಖರ್ಚು ಮಾಡಿದ್ದೀರೆಂದು ತಿಳಿಸಿರಿ. ಆಗ ನಿಮ್ಮ ಹೃದಯವು ಯಾವುದರಲ್ಲಿದೆ ಎಂಬುದನ್ನು ನಾನು ತಿಳಿಸುತ್ತೇನೆ” ಎಂದು ಸರಳವಾಗಿ ತಿಳಿಸಿದಂತೆ.

ನಿಮ್ಮ ಹೃದಯವು ದೇವರ ರಾಜ್ಯದಲ್ಲಿರಬೇಕೆಂದು ಬಯಸುವಿರಾ? ಹಾಗಿದ್ದಲ್ಲಿ ನಿತ್ಯವಾದ ಪ್ರತಿಫಲಗಳನ್ನು ಕೊಡುವಂತವುಗಳ ಮೇಲೆ ನಿಮ್ಮ ಹಣವನ್ನು ಹೂಡಿಕೆ ಮಾಡಿ. ನಿಮ್ಮ ಸಮಯ, ಹಣ, ತಲಾಂತು ಮತ್ತು ಪ್ರಾರ್ಥನೆಗಳನ್ನು ದೇವರ ಸೇವೆಗಾಗಿ ಉಪಯೋಗಿಸಿರಿ. ಆ ರೀತಿ ಮಾಡಿದಲ್ಲಿ, ಆ ಸೇವೆಯ ಬಗ್ಗೆ ನಿಮ್ಮ ಆಸಕ್ತಿ ಇನ್ನೂ ಹೆಚ್ಚಾಗುವುದಲ್ಲದೆ, ನಿಮ್ಮ ಮನಸ್ಸು ಅದರಲ್ಲಿಯೇ ನೆಲೆಗೊಳ್ಳುತ್ತದೆ.

`ಈ ವಾರದ ಪಾಠದಲ್ಲಿ ನಾವು ಪರಲೋಕದಲ್ಲಿ ಹೇಗೆ ಗಂಟುಮಾಡಿಟ್ಟು- ಕೊಳ್ಳುವುದು ಹಾಗೂ ಅದರಿಂದ ಬರುವ ಶಾಶ್ವತವಾದ ಪ್ರತಿಫಲಗಳ ಬಗ್ಗೆ ಸತ್ಯವೇದದ ಆಧಾರ ಮತ್ತು ಉದಾಹರಣೆಗಳ ಮೂಲಕ ಕಲಿಯೋಣ.`