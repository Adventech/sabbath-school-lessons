---
title:  ಹೆಚ್ಚಿನ ಚಿಂತನೆ
date:   10/02/2023
---

ಶ್ರೀಮತಿ ವೈಟಮ್ಮನವರು "ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ ಪುಸ್ತಕದ 169ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

''ದೇವರು ಅಬ್ರಹಾಮನನ್ನು ಆಶೀರ್ವದಿಸುವುದರ ಮೂಲಕ ತಾನು ಅವನೊಂದಿಗೆ ಮಾಡಿಕೊಂಡ ಒಡಂಬಡಿಕೆಯನ್ನು ಗೌರವಿಸಿದನು. ಅದರಂತೆಯೇ ಅಬ್ರಹಾಮನು ಈ ಲೋಕದಲ್ಲಿ ಗಂಟುಮಾಡಿ ಇಟ್ಟುಕೊಳ್ಳದೆ ದೇವರನ್ನು ಗೌರವಿಸಿದನು. ದೇವರು ತನ್ನ ಜನರಿಗೆ ವಾಗ್ದಾನ ಮಾಡಿದ ಸ್ವಾಸ್ಥ್ಯವು ಈ ಲೋಕಕ್ಕೆ ಸಂಬಂಧ ಪಟ್ಟದ್ದಲ್ಲ. ಅಬ್ರಹಾಮನಿಗೆ ಈ ಲೋಕದಲ್ಲಿ ಕಾಲಿಡುವಷ್ಟು ಭೂಮಿಯು ಇರಲಿಲ್ಲ (ಅಕೃತ್ಯಗಳು 7:5). ಅವನಿಗೆ ಅಪಾರಸಂಪತ್ತು ಉಂಟಾದರೂ ಅದನ್ನು ದೇವರ ಮಹಿಮೆಗಾಗಿಯೂ ಮತ್ತು ಇತರರಿಗಾಗಿಯೂ ಉಪಯೋಗಿಸಿದನು. ಆದರೆ ಈ ಲೋಕವು ತನ್ನ ದೇಶವೆಂದು ಅಬ್ರಹಾಮನು ಎಣಿಸಲಿಲ್ಲ. ಕಾನಾದೇಶವನ್ನು ನಿನ್ನ ಸಂತತಿಯವರಿಗೆ ಶಾಶ್ವತ ಸ್ವಾಸ್ಥ್ಯವನ್ನಾಗಿ ಕೊಡುವೆನೆಂದು ದೇವರು ವಾಗ್ದಾನ ಮಾಡಿದ್ದನು. ಆದರೂ ಅವನಿಗಾಗಲಿ ಇಲ್ಲಾ ಅವನ ಮಕ್ಕಳು ಅಥವಾ ಮೊಮ್ಮಕ್ಕಳಿಗಾಗಲಿ ಕಾನಾನ್ದೇಶವು ಸ್ವಾಸ್ಥ್ಯವಾಗಿ ಕೊಡಲ್ಪಡಲಿಲ್ಲ. ತನ್ನನ್ನು ಸಮಾಧಿ ಮಾಡುವುದಕ್ಕೂ ಅಬ್ರಹಾಮನು ಸ್ಥಳವನ್ನು ಹಣಕೊಟ್ಟುಕೊಂಡುಕೊಳ್ಳಬೇಕಾಯಿತು. ವಾಗ್ದಾನಮಾಡಲ್ಪಟ್ಟ ಕಾನಾನ್ದೇಶದಲ್ಲಿ ಅವನಿಗಿದ್ದ ಏಕೈಕ ಆಸ್ತಿಯೆಂದರೆ ಮಕ್ಷೇಲಗವಿಮಾತ್ರ.

ಅದೇ ಪುಸ್ತಕದ 246ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ಬರೆಯುತ್ತಾರೆ: ''ಕೆಲವುವೇಳೆ ನಮಗೂ ಸಹ ಶ್ರೀಮಂತರಾಗಿ ಸುಖವಾಗಿ ಜೀವಿಸಬೇಕೆಂಬ ಶೋಧನೆ ಬರಬಹುದು. ಫರೋಹನ ಭವ್ಯವಾದ ಅರಮನೆ, ಚಕ್ರವರ್ತಿಯ ಸಿಂಹಾಸನವು ಮೋಶೆಗೆ ಬಲವಾದ ಆಕರ್ಷಣೆಯಾಗಿತ್ತು. ಆದರೆ ಐಗುಪ್ತದ ಅರಮನೆಯಲ್ಲಿದ್ದ ಪಾಪದ ಸುಖಭೋಗಗಳು ದೇವರನ್ನು ಮರೆಯಲಿಕ್ಕೆ ಕಾರಣವಾಗುತ್ತದೆಂದು ಅವನಿಗೆ ಚೆನ್ನಾಗಿ ತಿಳಿದಿತ್ತು. ಭವ್ಯವಾದ ಐಗುಪ್ತದ ಅರಮನೆ, ಚಕ್ರವರ್ತಿಯ ಕಿರೀಟಕ್ಕಿಂತ ಹೆಚ್ಚಾಗಿ ಮೋಶೆ ಪರಲೋಕದಲ್ಲಿ ಪರಾತ್ಪರನಾದ ದೇವರ ಮಕ್ಕಳಿಗೆ ದೊರೆಯುವ ಉನ್ನತವಾದ ಗೌರವದ ಬಗ್ಗೆ ದೃಷ್ಟಿಸಿ ನೋಡಿದನು. ಜಯಶಾಲಿಗಳಿಗೆ ದೇವರು ಕೊಡುವ ಎಂದೆಂದಿಗೂ ನಾಶವಾಗದ ಕಿರೀಟವನ್ನು ಮೋಶೆ ನಂಬಿಕೆಯಿಂದಲೇ ದೃಷ್ಟಿಸಿದನು. ಈ ನಂಬಿಕೆಯ ಮೂಲಕವೇ ಅವನು ಸ್ವಲ್ಪಕಾಲ ಐಗುಪ್ತದ ಅರಮನೆಯಲ್ಲಿ ಪಾಪಭೋಗಗಳನ್ನನುಭವಿಸುವುದ-ಕ್ಕಿಂತ ತನ್ನ ಜನರೊಂದಿಗೆ ನಿಂದೆ ಅನುಭವಿಸುವುದೇ ಉತ್ತಮವೆಂದು ನಿರ್ಧರಿಸಲು ಕಾರಣವಾಯಿತು"

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೇಸುಸ್ವಾಮಿ ಬಂದಾಗ ನಮ್ಮ ಸಂಪತ್ತು, ಆಸ್ತಿಗಳೆಲ್ಲಾ ಏನಾಗುವುದು? (2 ಪೇತ್ರನು 3:10). ಯೇಸುಕ್ರಿಸ್ತನು ಎರಡನೇ ಸಾರಿ ಬರುವುದಕ್ಕೆ ಮೊದಲು ಅವುಗಳಿಗೆ ಏನಾಗುತ್ತದೆ? (ಮತ್ತಾಯ 6:10). ಆದುದರಿಂದ ನಾವು ಯಾಕೆ ಪರಲೋಕದಲ್ಲಿ ಗಂಟುಮಾಡಿ ಇಟ್ಟುಕೊಳ್ಳುವುದು ಪ್ರಾಮುಖ್ಯವಾಗಿದೆ?`

`ಕ್ರಿಸ್ತನು ಐಶ್ವರ್ಯದಿಂದಾಗುವ ಮೋಸದ ಬಗ್ಗೆ ತಿಳಿಸುತ್ತಾನೆ (ಮಾರ್ಕ 4:19). ಐಶ್ವರ್ಯವು ಹೇಗೆ ನಮ್ಮನ್ನು ಮೋಸಗೊಳಿಸುತ್ತದೆ?`

`ಮೋಶೆ ಐಗುಪ್ತ ದೇಶದ ಐಶ್ವರ್ಯವನ್ನು ಬಿಟ್ಟು, ತನ್ನ ಜನರೊಂದಿಗೆ ಕಷ್ಟ ಅನುಭವಿಸಲು ನಿರ್ಧರಿಸಲಿಕ್ಕೆ ಕಾರಣಗಳೇನು?`