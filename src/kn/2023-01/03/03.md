---
title:  ದೇವಾಲಯದ ಭಂಡಾರ ಎಲ್ಲಿದೆ?
date:   16/01/2023
---

`ಮಲಾಕಿಯ 3:10ನೇ ವಚನದ ಪ್ರಕಾರ ನಮ್ಮ ದಶಾಂಶವನ್ನು ಎಲ್ಲಿಗೆ ಹಿಂದಿರುಗಿಸಬೇಕಾಗಿದೆ?`

ದೇವರ ಭಂಡಾರ ಯಾವುದೆಂದು ಈ ವಾಕ್ಯವು ಸ್ಪಷ್ಟವಾಗಿ ತಿಳಿಸಿಲ್ಲ. ಆದರೂ ನನ್ನ ಆಲಯವು ಆಹಾರಶೂನ್ಯವಾಗದಂತೆ ಎಂದು ಹೇಳಿರುವುದು ದೇವದರ್ಶನದ ಗುಡಾರದ ಬಗ್ಗೆ ತಿಳಿಸುತ್ತದೆಂದು ಇಸ್ರಾಯೇಲ್ಯರಿಗೆ ಮನದಟ್ಟಾಗಿತ್ತು. ದೇವರು ಸೀನಾಯಿ ಬೆಟ್ಟದಲ್ಲಿ ಮೋಶೆಗೆ ಕೊಟ್ಟ ಆದೇಶದ ಪ್ರಕಾರವಾಗಿಯೇ ಇದನ್ನು ಕಟ್ಟಲಾಗಿತ್ತು. ಅನಂತರ ಇಸ್ರಾಯೇಲ್ಯರು ವಾಗ್ದಾನ ಮಾಡಲ್ಪಟ್ಟ ಕಾನಾನ್ ದೇಶಕ್ಕೆ ಸೇರಿದಾಗ, ಈ ದೇವದರ್ಶನದ ಗುಡಾರವು ಮೊದಲು ಶಿಲೋವಿನಲ್ಲಿತ್ತು. ಅರಸನಾದ ಸೋಲೋಮೋನನು ದೇವಾಲಯ ಕಟ್ಟಿಸಿದಾಗ, ಅದು ಶಾಶ್ವತವಾಗಿ ಯೆರೂಸಲೇಮಿನಲ್ಲಿತ್ತು.

`ಧರ್ಮೋಪದೇಶಕಾಂಡ 12:5-14ನೇ ವಚನಗಳನ್ನು ಓದಿರಿ, ದೇವಜನರು ತಮಗಿಷ್ಟವಾದ ಸ್ಥಳದಲ್ಲಿ ದಶಮಭಾಗ ಹಾಗೂ ಇತರ ಕಾಣಿಕೆಗಳನ್ನು ಅರ್ಪಿಸಬೇಕೆಂದು ಈ ವಾಕ್ಯಗಳು ತಿಳಿಸುತ್ತಿಲ್ಲ. ನಾವು ಈ ವಾಕ್ಯಗಳಿಂದ ಕಲಿಯಬೇಕಾದ ಪಾಠಗಳೇನು?`

ದೇವರ ಕುಟುಂಬಕ್ಕೆ ಸೇರಿದ ನಾವು ನಮ್ಮ ದಶಮಭಾಗವನ್ನು ಏನು ಮಾಡಬೇಕೆಂಬ ವಿಷಯದಲ್ಲಿ ದೇವರಚಿತ್ತವನ್ನು ಅನುಸರಿಸಿ ನಡೆಯಬೇಕು. ಇಸ್ರಾಯೇಲ್ಯರು ವರ್ಷದಲ್ಲಿ ಮೂರಾವರ್ತಿ ಅಂದರೆ- ಪಸ್ಯಹಬ್ಬ, ಪಂಚಾಶತ್ತಮ ಹಬ್ಬ ಹಾಗೂ ಪರ್ಣಶಾಲೆಗಳ ಹಬ್ಬಗಳ ಸಮಯದಲ್ಲಿ ಯೆರೂಸಲೇಮಿಗೆ ತಮ್ಮ ದಶಮಭಾಗ, ಕಾಣಿಕೆಗಳನ್ನು ತಂದು ಅಲ್ಲಿ ದೇವರನ್ನು ಸ್ತುತಿಸಿ ಆರಾಧಿಸಬೇಕಾಗಿತ್ತು (ವಿಮೋಚನಕಾಂಡ 23:14-17). ಅನಂತರ ಲೇವಿಯರು ಈ ದಶಮಭಾಗ ಹಾಗೂ ಎಲ್ಲ ಕಾಣಿಕೆಗಳನ್ನು ತಮ್ಮ ಸಹೋದರರಾದ ಯಾಜಕರಿಗೂ, ಲೇವಿಕುಲದ ಇತರರಿಗೂ ಸಮವಾಗಿ ಹಂಚುತ್ತಿದ್ದರು (2 ಪೂ.ಕಾ. ವೃತ್ತಾಂತ 3:11-21; ನೆಹೆಮೀಯ 12:44-47; 13:8-14), ಸತ್ಯವೇದದಲ್ಲಿ ತಿಳಿಸಿರುವ ಕೇಂದ್ರೀಯ ಭಂಡಾರದ ಸಿದ್ಧಾಂತದ ಪ್ರಕಾರ ಸೆವೆಂತ್-ಡೇ ಅಡ್ಡೆಂಟಿಸ್ಟ್ ಸಭೆಯು ಜಗತ್ತಿನಾದ್ಯಂತ ಇರುವ ಸೆಕ್ಷನ್ಗಳು, ಯೂನಿಯನ್ ಜನರಲ್ ಕಾನ್ಫರೆನ್ಸ್ ಅಂದರೆ ಜಾಗತಿಕ ಸಭೆಯು ತನಗೆ ಬರುವ ಎಲ್ಲಾ ದಶಮಭಾಗ, ಕಾಣಿಕೆಗಳನ್ನು ಮೇಲೆ ತಿಳಿಸಿರುವ ಆಡಳಿತ ವಿಭಾಗಕ್ಕೆ ಹಂಚಿಕೆ ಮಾಡುತ್ತದೆ. ಇದು ದೇವರ ಸೇವೆಗಾಗಿ ಉಪಯೋಗಿಸಲ್ಪಡುತ್ತದೆ. ಸಭಾಸದಸ್ಯರ ಅನುಕೂಲಕ್ಕಾಗಿ ದಶಮಾಂಶ ಹಾಗೂ ಇತರ ಕಾಣಿಕೆಗಳನ್ನು ಆರಾಧನೆಯ ಭಾಗವಾಗಿ ತಮ್ಮ ಸ್ಥಳೀಯ ಸಭೆಗೆ ತರುತ್ತದೆ. ಸ್ಥಳೀಯ ಸಭೆಯ ಖಜಾಂಚಿಯು ಅದನ್ನು ಸೆಕ್ಷನ್ ಅಥವಾ ಕಾನ್ಫರೆನ್ಸ್ಗೆ ಕಳುಹಿಸುತ್ತಾರೆ. ಈ ರೀತಿಯಾದ ದಶಮಭಾಗ ನಿರ್ವಹಣಾ ಕ್ರಮವು ದೇವರಿಂದ ಪ್ರತಿಷ್ಠಿಸಲ್ಪಟ್ಟಿದೆ. ಇದರಿಂದ ಸೆವೆಂತ್-ಡೇ ಅಡ್ಡೆಂಟಿಸ್ಟ್ ಸಭೆಯು ಜಗತ್ತಿನಾದ್ಯಂತ ವಿವಿಧ ರೀತಿಯಲ್ಲಿ ಸುವಾರ್ತಾ ಸೇವೆಮಾಡಲು ಸಾಧ್ಯವಾಗಿದೆ.

`ಸಭೆಯ ಸದಸ್ಯರಲ್ಲಿ ಯಾರಾದರೂ ತಮ್ಮ ದಶಮಭಾಗವನ್ನು ಸಭೆಗೆ ಕೊಡದೆ, ತಮಗಿಷ್ಟ ಬಂದವರಿಗೆ ಕೊಡುತ್ತೇವೆಂದು ನಿರ್ಧರಿಸಿದಲ್ಲಿ, ನಮ್ಮ ಸಭೆಗೆ ಎಂತಹ ಪರಿಸ್ಥಿತಿ ಬರಲಿದೆ? ಆ ರೀತಿ ಕೊಡುವುದು ಯಾಕೆ ಒಂದು ಕೆಟ್ಟ ಪದ್ಧತಿಯಾಗಿದ್ದು ಸತ್ಯವೇದಕ್ಕೆ ವ್ಯತಿರಿಕ್ತವಾಗಿದೆ?`