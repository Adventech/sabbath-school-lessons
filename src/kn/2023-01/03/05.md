---
title:  ದಶಮಭಾಗ-ನಿವ್ವಳ ಆದಾಯದಲ್ಲಿ ಕೊಡಬೇಕೋ ಅಥವಾ ಲಾಭ ಬಂದದ್ದರಲ್ಲಿಯೇ?
date:   18/01/2023
---

ನಿವ್ವಳ ಅಂದರೆ ಯಾವುದೇ ಕಡಿತವಿಲ್ಲದ (NET) ಒಟ್ಟು ಆದಾಯ. ಒಟ್ಟು ಲಾಭ ಬಂದದ್ದು ಅಂದರೆ ನಮಗೆ ಬರುವ ಸಂಬಳದಲ್ಲಿ ಪ್ರಾವಿಡೆಂಟ್ ಫಂಡ್, ಮನೆ ಬಾಡಿಗೆ ಹಾಗೂ ಇತರ ಎಲ್ಲವುಗಳನ್ನು ಕಳೆದು ಉಳಿದದ್ದು (Gross).

ತಿಂಗಳ ಸಂಬಳ ಬರುವ ಕೆಲಸದಲ್ಲಿರುವವರು ಅದರ ಪ್ರಕಾರ ದಶಮಭಾಗ ಲೆಕ್ಕಿಸಿಕೊಡುತ್ತಾರೆ. ನಮ್ಮದೇ ಆದ ವ್ಯಾಪಾರ, ವ್ಯವಹಾರ ಹೊಂದಿರುವವರು ಬಂದ ಬಂಡವಾಳ ಬಿಟ್ಟು, ಅದರಲ್ಲಿ ಬಂದ ಲಾಭದಲ್ಲಿ ದಶಮಭಾಗ ಕೊಡುತ್ತಾರೆ. ನಮ್ಮ ದೇಶದಲ್ಲಿ ಸರ್ಕಾರಿಕೆಲಸಗಾರರು ಪ್ರಾವಿಡೆಂಟ್ ಫಂಡ್, ಜೀವವಿಮೆ, ವರಮಾನ ತೆರಿಗೆ ಮುಂತಾದುವನ್ನು ಸರ್ಕಾರಕ್ಕೆ ತೆರಿಗೆಯಾಗಿ ಕೆಟ್ಟಬೇಕಾಗಿದೆ. ಇಲ್ಲಿ ಒಂದು ಪ್ರಶ್ನೆ ಬರಲಿದೆ. ಎಲ್ಲಾ ತೆರಿಗೆಗಳು ಕಡಿತಗೊಂಡ ನಂತರ ಬಂದ ಹಣದಲ್ಲಿ ದಶಮಭಾಗ ಕೊಡಬೇಕೋ ಇಲ್ಲವೆ ತೆರಿಗೆಗಳನ್ನು ಕಟ್ಟುವುದಕ್ಕೆ ಮೊದಲು ಬರುವ ನಿವ್ವಳ ಆದಾಯದಲ್ಲಿ ದಶಾಂಶ ಕೊಡಬೇಕೇ ಎಂಬ ಸಂದೇಹ ಕೆಲವರಲ್ಲಿ ಬರಬಹುದು. ಸೆವೆಂತ್-ಡೇ ಅಡ್ಡೆಂಟಿಸ್ಟರಲ್ಲಿ ಅಧಿಕ ಸಂಖ್ಯೆಯಲ್ಲಿ ಸದಸ್ಯರು ತಮ್ಮ ನಿವ್ವಳ ಆದಾಯದಲ್ಲಿ ದಶಮಭಾಗ ಕೊಡುತ್ತಾರೆಂದು ಒಂದು ಸಮೀಕ್ಷೆಯಲ್ಲಿ ವರದಿ ಮಾಡಲಾಗಿದೆ. 1990ನೇ ಇಸವಿಯಲ್ಲಿ ಜನರಲ್ ಕಾನ್ಫರೆನ್ಸ್ ಕೇಂದ್ರ ಕಚೇರಿಯವರು ಸಂಬಳ ತೆಗೆದುಕೊಳ್ಳುವ ಸದಸ್ಯರು ಯಾವುದೇ ತೆರಿಗೆ ಕಟ್ಟುವುದಕ್ಕೆ ಮೊದಲು ಬರುವ ಸಂಪೂರ್ಣ ಆದಾಯದಲ್ಲಿ ದಶಮಭಾಗ ಕೊಡಬೇಕೆಂದು ಸಲಹೆ ಮಾಡಿದ್ದಾರೆ.

`1 ಅರಸು 17:9-16ನೇ ವಚನಗಳಲ್ಲಿ ಪ್ರವಾದಿಯಾದ ಎಲೀಯನು ಬರುವುದಕ್ಕೆ ಮೊದಲು ವಿಧವೆಯ ಪರಿಸ್ಥಿತಿ ಹೇಗಿತ್ತೆಂದು ತಿಳಿಸಲಾಗಿದೆ? ಅವಳಿಗೂ ಅವಳ ಮಗನಿಗೂ ರೊಟ್ಟಿ ಮಾಡುವುದಕ್ಕೆ ಮೊದಲು ಏನು ಮಾಡಬೇಕೆಂದು ಪ್ರವಾದಿಯು ಆಕೆಗೆ ತಿಳಿಸುತ್ತಾನೆ? ನಮ್ಮ ನಿವ್ವಳ ಆದಾಯದಲ್ಲಿ ಅಥವಾ ಎಲ್ಲಾ ತೆರಿಗೆಗಳು ಕಡಿತಗಳಿಂದ ನಂತರ ದಶಮಭಾಗ ಕೊಡಬೇಕೋ ಎಂಬ ಪ್ರಸ್ತುತ ವಿಷಯದ ಬಗ್ಗೆ ಎಲೀಯನ ಮಾತಿನಿಂದ ನಾವೇನು ಕಲಿಯಬಹುದು?`

ದೇವರು ಚಾರೆಸ್ತಾ ಎಂಬ ಊರಿನ ವಿಧವೆಗೆ ದೇವರ ಮನುಷ್ಯನೊಬ್ಬನು ಬರುತ್ತಾನೆಂದು ಮೊದಲೇ ತಿಳಿಸಿದ್ದನು (1 ಅರಸು 17:9). ಪ್ರವಾದಿಯಾದ ಎಲೀಯನು ಬಂದಾಗ ಆಕೆ ತನ್ನ ದಯನೀಯವಾದ ಪರಿಸ್ಥಿತಿಯನ್ನು ಅವನಿಗೆ ವಿವರಿಸಿದಳು. ಮೊದಲು ಪ್ರವಾದಿಯು ಆ ವಿಧವೆಗೆ ಕುಡಿಯುವುದಕ್ಕೆ ನೀರು ತರಲು ಹೇಳಿದನು. ಆಕೆ ಹೋಗುತ್ತಿರುವಾಗ ತನಗೋಸ್ಕರ ಒಂದು ತುಂಡು ರೊಟ್ಟಿಯನ್ನು ತೆಗೆದುಕೊಂಡು ಬರಬೇಕೆಂದು ಕೇಳಿದನು. ಅನಂತರ ಎಲೀಯನು ಆಕೆಗೆ ಇಸ್ರಾಯೇಲ್ ದೇವರಾದ ಯೆಹೋವನು ನಿನಗೆ- "ನಾನು ದೇಶಕ್ಕೆ ಮಳೆಯನ್ನು ಕಳುಹಿಸುವವರೆಗೆ ನಿನ್ನ ಮಡಕೆಯಲ್ಲಿರುವ ಹಿಟ್ಟು ತೀರುವುದಿಲ್ಲ. ಮೊಗೆಯಲ್ಲಿರುವ ಎಣ್ಣೆಯು ಮುಗಿದುಹೋಗುವುದಿಲ್ಲ ಎಂದು ಹೇಳುತ್ತಾನೆ ಅಂದನು" (1 ಅರಸು 17:14).

ಎಲೀಯನು ವಿಧವೆಯ ನಂಬಿಕೆಯನ್ನು ಪರೀಕ್ಷಿಸುತ್ತಿದ್ದಾನೆಂಬುದು ಅವನ ಮಾತುಗಳಿಂದ ಸ್ಪಷ್ಟವಾಗುತ್ತದೆ. ಈ ವಿಷಯದಲ್ಲಿ ಪೌಲನು 2 ಕೊರಿಂಥ 9:7- 9ನೇ ವಚನದಲ್ಲಿ "ಪ್ರತಿಯೊಬ್ಬನು ತನ್ನ ತನ್ನ ಹೃದಯದಲ್ಲಿ ನಿರ್ಣಯಿಸಿಕೊಂಡ ಪ್ರಕಾರ ಕೊಡಲಿ; ದುಃಖದಿಂದಾಗಲಿ ಬಲಾತ್ಕಾರದಿಂದಾಗಲಿ ಯಾರೂ ಕೊಡಬಾರದು. ಯಾಕೆಂದರೆ ಸಂತೋಷವಾಗಿ ಕೊಡುವವನ ಮೇಲೆ ದೇವರಿಗೆ ಪ್ರೀತಿಯುಂಟು" ಎಂದು ಸ್ಪಷ್ಟವಾಗಿ ತಿಳಿಸುತ್ತಾನೆ.

`ಎಂದೂ ದಶಾಂಶ ಕೊಡದಿರುವವನಿಗೆ ಅದರಿಂದ ಬರುವ ಆಶೀರ್ವಾದದ ಬಗ್ಗೆ ನೀವು ಯಾವರೀತಿ ತಿಳಿಸಿ ಹೇಳಬಹುದು? ಅದರಿಂದ ಬರುವ ಆಶೀರ್ವಾದಗಳೇನು? ದಶಮಭಾಗವನ್ನು ದೇವರಿಗೆ ಹಿಂದಿರುಗಿಸುವುದು ಹೇಗೆ ನಿಮ್ಮ ನಂಬಿಕೆಯನ್ನು ಬಲಪಡಿಸುತ್ತದೆ?`