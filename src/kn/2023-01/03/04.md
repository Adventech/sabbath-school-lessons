---
title:  ದಶಾಂಶ ಕೊಡುವ ಉದ್ದೇಶ
date:   17/01/2023
---

`ಯಾಜಕಕಾಂಡ 27:30 ಹಾಗೂ ಅರಣ್ಯಕಾಂಡ 18:21; 24ನೇ ವಚನಗಳಲ್ಲಿ ದಶಾಂಶದ ಉದ್ದೇಶವೇನೆಂದು ದೇವರು ಹೇಳುತ್ತಾನೆ?`

ದೇವರು ಸಮಸ್ತ ವಿಶ್ವದ ಒಡೆಯನಾಗಿರುವುದರಿಂದ (ಕೀರ್ತನೆ 24:1). ಆತನಿಗೆ ಹಣದ ಅಗತ್ಯವಿಲ್ಲ. ಆದರೆ ದಶಮಭಾಗವು ಆತನಿಗೆ ಸೇರಿದ್ದಾಗಿರುವುದರಿಂದ, ಸುವಾರ್ತಾಸೇವೆಗಾಗಿ ಅದನ್ನು ಉಪಯೋಗಿಸಬೇಕೆಂದು ಹೇಳುತ್ತಾನೆ. ಈ ಕಾರಣದಿಂದ ದೇವರಸೇವಕರಾದ ಬೋಧಕರ ಅಗತ್ಯಗಳು ಪೂರೈಸಲ್ಪಡಲು ಸಹಾಯವಾಗುತ್ತದೆ.

ಇಸ್ರಾಯೇಲ್ಯರ ಹನ್ನೆರಡುಕುಲಗಳಲ್ಲಿ ದೇವದರ್ಶನಗುಡಾರದ ಯಾಜಕ ಸೇವೆ ಮಾಡಲು ಲೇವಿಯ ಕುಲವು ಆರಿಸಲ್ಪಟ್ಟಿತು. ಈ ಕುಲಕ್ಕೆ ಇತರ ಕುಲಗಳಿಗೆ ಕೊಡಲ್ಪಟ್ಟಂತೆ ಸ್ವಾಸ್ಥ್ಯವು ಕೊಡಲ್ಪಡಲಿಲ್ಲ. ಲೇವಿಯರಿಗೆ ಆಶ್ರಯ ನಗರಗಳೂ ಸೇರಿದಂತೆ ಕೆಲವು ಪಟ್ಟಣಗಳನ್ನು ಮಾತ್ರ ವೈಯಕ್ತಿಕ ತೋಟ ಮಾಡಿಕೊಳ್ಳಲು ಕೊಡಲಾಯಿತು. ಇತರ ಇಸ್ರಾಯೇಲ್ಯರು ಕೊಡುವ ದಶಮಭಾಗವು ಅವರ ಜೀವನೋಪಾಯಕ್ಕಾಗಿ ಕೊಡಲ್ಪಟ್ಟಿತು.

`ಅ.ಕೃತ್ಯಗಳು 20:35ನೇ ವಚನದಲ್ಲಿ ಯಾವ ಸಂದೇಶ ನೀಡಲಾಗಿದೆ? ಇದು ದಶಮಭಾಗ ಕೊಡುವುದಕ್ಕೆ ಹೇಗೆ ಸಂಬಂಧ ಹೊಂದಿದೆ?`

ದಶಮಭಾಗವು ದೇವರೊಂದಿಗೆ ವಿಶ್ವಾಸಾರ್ಹತೆಯ ಸಂಬಂಧ ಸ್ಥಾಪಿಸುವುದಕ್ಕೆ ಸಹಾಯವಾಗುವುದರಿಂದ ಅದನ್ನು ಕೊಡುವುದು ಬಹಳ ಮುಖ್ಯವಾಗಿದೆ. ನಮ್ಮ ಆದಾಯದ ಹತ್ತರಲ್ಲಿ ಒಂದು ಭಾಗವು ದೇವರಿಗೆ ಮೀಸಲಾಗಿದೆ. ಅದನ್ನು ಕೊಡುವುದು ನಮ್ಮ ನಂಬಿಕೆಯನ್ನು ತೋರಿಸುವ ಕ್ರಿಯೆಯಾಗಿದೆ ಹಾಗೂ ಇದರಿಂದ ದೇವರಲ್ಲಿ ನಮ್ಮ ನಂಬಿಕೆಯು ವೃದ್ಧಿಯಾಗುತ್ತದೆ. ಕೊನೆಯ ಕಾಲದ ಬಗ್ಗೆ ಸ್ವಲ್ಪ ಆಲೋಚಿಸಿ, ಪ್ರಕಟನೆ 13, 14ನೇ ಅಧ್ಯಾಯಗಳಲ್ಲಿ ತಿಳಿಸಿರುವಂತೆ ದೇವರ ಮುದ್ರೆ ಹೊಂದಿದ ನಂಬಿಗಸ್ತರು ಏನನ್ನೂ ಕೊಂಡುಕೊಳ್ಳಲೂ ಆಗದು ಮತ್ತು ಮಾರಲೂ ಆಗದೂ ಎಂಬ ಪರಿಸ್ಥಿತಿ ಬರಲಿದೆ. ಸಮಸ್ತ ಲೋಕವು ನಮಗೆ ವಿರುದ್ಧವಾಗಿದೆ ಎಂದು ಕಂಡುಬರುವ ಅಂತಹ ಸಮಯದಲ್ಲಿ ದೇವರು, ಆತನ ಶಕ್ತಿ, ಪ್ರೀತಿ ಹಾಗೂ ಎಲ್ಲವನ್ನು ಒದಗಿಸಬಲ್ಲ ಸಂರಕ್ಷಕನಾದ ಆತನ ಅನುಗ್ರಹದಲ್ಲಿ ವಿಶ್ವಾಸಾರ್ಹತೆ ಬೆಳೆಸಿಕೊಂಡಿರುವುದು ಅತ್ಯಂತ ಪ್ರಾಮುಖ್ಯವಾಗಿದೆ. ಪ್ರಾಮಾಣಿಕವಾಗಿ ದಶಮಭಾಗವನ್ನು ದೇವರಿಗೆ ಕೊಡುವುದರಿಂದ ಅಂತಹ ವಿಶ್ವಾಸಾರ್ಹತೆ ಬೆಳೆಯಲು ಸಹಾಯವಾಗುತ್ತದೆ. ಕೊನೆಯಕಾಲ ಬರುವುದಕ್ಕೂ ಮೊದಲೇ, ಸಮಯ ಸಂದರ್ಭಗಳು ಹೇಗಾದರೂ ಇರಲಿ, ದೇವರಲ್ಲಿ ಭರವಸೆ ಹೊಂದುವುದನ್ನು ಕಲಿತುಕೊಳ್ಳುವುದು ಬಹಳ ಮುಖ್ಯವಾಗಿದೆ.

ಹಣಕಾಸಿನ ವಿಷಯದಲ್ಲಿ ಪ್ರಾಮಾಣಿಕರಾಗಿರುವುದಕ್ಕೆ ಎರಡನೆ ಮುಖ್ಯ ಕಾರಣವೂ ಇದೆ. ಅದೆಂದರೆ ದೇವರು ವಾಗ್ದಾನಮಾಡಿದ ಲೌಕಿಕ ಆಶೀರ್ವಾದಗಳನ್ನು ಪಡೆದುಕೊಳ್ಳುವುದಕ್ಕೆ ಸಂಬಂಧಿಸಿದೆ. ದಶಮಭಾಗದ ಒಪ್ಪಂದದ ಭಾಗವಾಗಿ ದೇವರು ನಮಗೆ ಹಿಡಿಸಲಾರದಷ್ಟು ಸುವರಗಳನ್ನು ಕೊಡುತ್ತೇನೆಂದು ವಾಗ್ದಾನ ಮಾಡಿದ್ದಾನೆ. (ಮಲಾಕಿಯ 3:10), ದೇವರು ದಯಪಾಲಿಸುವ ಹೆಚ್ಚಾದ ಆಶೀರ್ವಾದಗಳನ್ನು ಇತರರಿಗೆ ಸಹಾಯ ಮಾಡಲು ಹಾಗೂ ಕಾಣಿಕೆಯ ಮೂಲಕ ದೇವರ ಸುವಾರ್ತಾ ಸೇವೆಗೆ ಉಪಯೋಗಿಸಲು ಕೊಡಬೇಕು.

`'ತೆಗೆದುಕೊಳ್ಳುವುದಕ್ಕಿಂತಲೂ ಕೊಡುವುದೇ ಹೆಚ್ಚಿನ ಭಾಗ್ಯ" ಎಂಬ ಕರ್ತನು ಹೇಳಿದ ಮಹಾಸತ್ಯವನ್ನು (ಅ.ಕೃತ್ಯಗಳು 20:35). ನಿಮ್ಮ ಜೀವನದಲ್ಲಿ ನೀವು ಹೇಗೆ ಮಾದರಿಯಾಗಿ ತೋರಿಸಿದ್ದೀರಿ?`