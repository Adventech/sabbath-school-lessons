---
title:  ಎಷ್ಟು ಪಾಲು ಕಾಣಿಕೆ ಕೊಡಬೇಕು?
date:   23/01/2023
---

`ಧರ್ಮೋಪದೇಶಕಾಂಡ 16:17ನೇ ವಚನ ಓದಿರಿ, ಇಲ್ಲಿ ಇಷ್ಟೇ ಕೊಡಬೇಕೆಂದು ದೇವರು ತಿಳಿಸುತ್ತಿಲ್ಲ. ಆದರೆ ನಾವು ಕಾಣಿಕೆ ಕೊಡಬೇಕಾದ ಬಗ್ಗೆ ದೇವರು ಇಲ್ಲಿ ಸೂಚಿಸುವ ಮಾನದಂಡವೇನು? (Criterion)`

ದೇವರು ನಮಗೆ ಹೇರಳವಾಗಿ ಕೊಡುವ ಆಶೀರ್ವಾದ, ಜೀವನ, ಪೋಷಣೆ, ಪರಿಪಾಲನೆ ಹಾಗೂ ಇನ್ನಿತರ ಒಳ್ಳೆಯ ವರಗಳಿಗಾಗಿ ಆತನಿಗೆ ಕೃತಜ್ಞತೆ ಸಲ್ಲಿಸುವುದರ ಸೂಚಕವಾಗಿ ಕಾಣಿಕೆ ಕೊಡುತ್ತೇವೆ. ಮೇಲಿನ ವಚನದಲ್ಲಿ ತಿಳಿಸಿದಂತೆ ನಾವು ದೇವರಿಗೆ ಕೊಡುವ ಕಾಣಿಕೆಯು ಆತನಿಂದ ನಾವು ಹೊಂದಿದ ಆಶೀರ್ವಾದದ ಮೇರೆಗೆ ಆಧಾರಗೊಂಡಿರಬೇಕು. ಯಾವನಿಗೆ ಬಹಳವಾಗಿ ಕೊಟ್ಟಿದೆಯೋ, ಅವನ ಕಡೆಯಿಂದ ಬಹಳವಾಗಿ ನಿರೀಕ್ಷಿಸಲ್ಪಡುವುದು” ಎಂದು ಕ್ರಿಸ್ತನು ಹೇಳುತ್ತಾನೆ (ಲೂಕ 12:48).

`ಕೀರ್ತನೆ 116:12-14ನೇ ವಚನಗಳನ್ನು "ಯೆಹೋವನ ಮಹೋಪಕಾರಗಳಿಗೆ ಬದಲೇನು ಮಾಡಲಿ” ಎಂಬ ಪ್ರಶ್ನೆಗೆ ನಾವು ಹೇಗೆ ಉತ್ತರಿಸಬಹುದು?`

ದೇವರು ನಮಗೆ ನೀಡಿದ ಎಲ್ಲಾ ಆಶೀರ್ವಾದಗಳಿಗೆ ನಾವು ಬದಲಾಗಿ ಏನು ಕೊಡಲು ಸಾಧ್ಯ? ನಾವು ಅದನ್ನು ತೀರಿಸಲಿಕ್ಕೆ ಎಂದೂ ಸಾಧ್ಯವಿಲ್ಲ. ದೇವರ ಸೇವೆಗೆ ಮತ್ತು ಕಷ್ಟದಲ್ಲಿರುವ ಇತರರಿಗೆ ಉದಾರವಾಗಿ ಸಹಾಯ ಮಾಡುವುದೇ ನಾವು ದೇವರ ಆಶೀರ್ವಾದಗಳಿಗೆ ನಮ್ಮ ಕೈಲಾದಷ್ಟು ಹಿಂದಿರುಗಿಸುವ ಉತ್ತಮ ಮಾರ್ಗವಾಗಿದೆ. ಕ್ರಿಸ್ತನು ತನ್ನ ಶಿಷ್ಯರನ್ನು ಸುವಾರ್ತಾ ಸೇವೆಗಾಗಿ ಕಳುಹಿಸುವಾಗ "ಉಚಿತವಾಗಿ ಹೊಂದಿದ್ದೀರಿ, ಉಚಿತವಾಗಿ ಕೊಡಿರಿ" ಎಂದು ಹೇಳಿದನು (ಮತ್ತಾಯ 10:8). ನಮ್ಮಲ್ಲಿ ಕ್ರಿಸ್ತನಂತಹ ಗುಣಸ್ವಭಾವವು ಬೆಳವಣಿಗೆ ಹೊಂದಲು ನಮ್ಮ ಕಾಣಿಕೆಯು ಸಹಾಯಕವಾಗಲಿದೆ. ಇದರಿಂದ ನಮ್ಮ ಸ್ವಾರ್ಥವು ಹೋಗಿ ಇತರರ ಬಗ್ಗೆ ಪ್ರೀತಿ ಕಂಡುಬರುತ್ತದೆ, ಇತರರ ಕಷ್ಟದಲ್ಲಿ ಮತ್ತು ದೇವರ ಸೇವೆಗಾಗಿ ನಾವು ಸಹಾಯ ಮಾಡಬೇಕು.

"ದೇವರು ಲೋಕದ ಮೇಲೆ ಎಷ್ಟೋ ಪ್ರೀತಿಯನ್ನಿಟ್ಟು ತನ್ನ ಒಬ್ಬನೇ ಮಗನನ್ನು ಕೊಟ್ಟನು" ಎಂಬ ವಾಕ್ಯವನ್ನು ಯಾವಾಗಲೂ ನೆನಪಿನಲ್ಲಿಡಬೇಕು. ನಮಗಾಗಿ ಹಣ, ದವಸಧಾನ್ಯಗಳನ್ನು ಹೆಚ್ಚಾಗಿ ಕೂಡಿಸಿಕೊಂಡಷ್ಟೂ, ನಾವು ಹೆಚ್ಚು ಸ್ವಾರ್ಥಿಗಳಾಗುತ್ತೇವೆ. ಅದೇ ಸಂದರ್ಭದಲ್ಲಿ ಇನ್ನೂ ಅಧಿಕವಾಗಿ ಶೇಖರಿಸಬೇಕೆಂಬ ಆಸೆಯಿಂದ ನಮ್ಮ ಜೀವನ ದುಃಖಕರವಾಗಿರುತ್ತದೆ.

ನಾವು ಕಾಣಿಕೆಗಳನ್ನು ಎಷ್ಟು ಕೊಡಬೇಕು ಹಾಗೂ ಅದಕ್ಕೆ ಅನುಗುಣವಾಗಿ ಎಷ್ಟು ಆಶೀರ್ವಾದ ಬರುತ್ತದೆಂಬುದನ್ನು ಕೊನೆಯಲ್ಲಿ ನಾವೇ ನಿರ್ಧರಿಸಬೇಕು. ಆದರೆ ಕರ್ತನಿಗೆ ಕಾಣಿಕೆ ಕೊಡುವುದು ಕ್ರೈಸ್ತರಾದ ನಮ್ಮ ಆದ್ಯ ಕರ್ತವ್ಯವಾಗಿದೆ. ಕಾಣಿಕೆಯಿಲ್ಲದೆ ಯಾರೂ ನನ್ನ ಸನ್ನಿಧಿಯಲ್ಲಿ ಕಾಣಿಸಿಕೊಳ್ಳಬಾರದು ಎಂದು ದೇವರು ಹೇಳುತ್ತಾನೆ (ಧರ್ಮೋಪದೇಶಕಾಂಡ 16:16). ದೇವರಿಗೆ ಧಾರಾಳವಾಗಿ ಕಾಣಿಕೆ ಕೊಡದಿರುವುದರಿಂದ ನಮ್ಮ ಆತ್ಮೀಕ ಬೆಳವಣಿಗೆ ಹಾನಿಗೊಳ್ಳುತ್ತದೆ.

`ನಾವು ಕೊಡುವ ಕಾಣಿಕೆ ಹಾಗೂ ಅದರ ಹಿಂದಿನ ಉದ್ದೇಶವು ದೇವರೊಂದಿಗೆ ನಮ್ಮ ಸಂಬಂಧದ ಬಗ್ಗೆ ಏನು ತಿಳಿಸುತ್ತದೆ?`