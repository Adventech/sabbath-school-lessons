---
title:  ಹೆಚ್ಚಿನ ಚಿಂತನೆ
date:   27/01/2023
---

ಶ್ರೀಮತಿ ವೈಟಮ್ಮನವರು ತಮ್ಮ 'ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್' ಸಂಪುಟಾ 2, ಪುಟ 518ರಲ್ಲಿ ನಾವು ಕೊಡುವ ಕಾಣಿಕೆಗಳನ್ನು ದೇವದೂತರು ಪರಲೋಕದ ಜ್ಞಾಪಕದ ಪುಸ್ತಕದಲ್ಲಿ ಬರೆಯುವುದರ ಬಗ್ಗೆ ಹೀಗೆ ತಿಳಿಸುತ್ತಾರೆ :

'ಜ್ಞಾಪಕದ ಪುಸ್ತಕದಲ್ಲಿ ದೇವರ ಕುಟುಂಬದ ಸದಸ್ಯರು ಹಣಕಾಸಿನ ವಿಷಯದಲ್ಲಿ ಪ್ರಾಮಾಣಿಕರಾಗಿರುವುದನ್ನು ದಾಖಲೆಯಾಗಿ ಬರೆದಿಡಲಾಗುವುದು. ದೇವದೂತನು ದೇವರಿಗೆ ಮೀಸಲಾದ ಆತನ ಭಂಡಾರಕ್ಕೆ (ಸಭೆಗೆ) ತಂದು ಸಮರ್ಪಿಸಿದ ಕಾಣಿಕೆ ಅದನ್ನು ಉಪಯೋಗಿಸಿದ ರೀತಿ ಹಾಗೂ ಅದರಿಂದಾದ ಪರಿಣಾಮಗಳನ್ನು ಬರೆಯುತ್ತಾನೆ. ತನ್ನ ಸೇವೆಗೆ ಕೊಟ್ಟ ಕಾಣಿಕೆಯ ಪ್ರತಿಯೊಂದು ಬಿಡಿಕಾಸು ಹಾಗೂ ಕಾಣಿಕೆಕೊಟ್ಟವರು ಸಂತೋಷದಿಂದ ಕೊಟ್ಟರೋ ಅಥವಾ ಒಲ್ಲದ ಮನಸ್ಸಿನಿಂದ ಕೊಟ್ಟಿರೋ ಎಂಬ ಎಲ್ಲಾ ವಿಷಯಗಳನ್ನು ದೇವರು ಸೂಕ್ಷ್ಮವಾಗಿ ಗಮನಿಸುತ್ತಾನೆ. ಕಾಣಿಕೆ ಕೊಟ್ಟ ಹಿಂದಿನ ಪ್ರೇರಣೆಯೂ ಸಹ ದಾಖಲಾಗುತ್ತದೆ. ದೇವರಿಗೆ ಸಲ್ಲಿಸಬೇಕಾದದ್ದನ್ನು ಸ್ವಸಂತೋಷದಿಂದಲೂ, ಪರಹಿತಕ್ಕಾಗಿ ಉದಾರತೆಯಿಂದಲೂ, ಪ್ರತಿಷ್ಠೆಪಡಿಸಿದ ಕಾಣಿಕೆಗಳಿಗೆ ತಕ್ಕಂತೆ ಆತನು ಪ್ರತಿಫಲ ಕೊಡುತ್ತಾನೆ. ದೇವರ ಮಹಿಮೆಗಾಗಿಯೂ ಮತ್ತು ಜನರ ರಕ್ಷಣೆಗಾಗಿಯೂ ಕೊಡಲ್ಪಟ್ಟ ಈ ಕಾಣಿಕೆಯು ದುರುಪಯೋಗಿಸಲ್ಪಡಬಹುದು. ಆದರೂ ದೇವರ ಮಹಿಮೆಗಾಗಿ ಪ್ರಾಮಾಣಿಕತೆಯಿಂದ ಅವರು ಮಾಡಿದ ತ್ಯಾಗಕ್ಕೆ ಬರುವ ಪ್ರತಿಫಲ ಖಂಡಿತ ದೊರೆಯುವುದು".

ಜೂನ್ 17, 1903ನೇ ಇಸವಿಯಲ್ಲಿ ಶ್ರೀಮತಿ ವೈಟಮ್ಮನವರು "ಅಟ್ಲಾಂಟಿಕ್ ಯೂನಿಯನ್ ಕ್ಲೀನರ್” ಎಂಬ ಪತ್ರಿಕೆಗೆ ಬರೆದ ಲೇಖನದಲ್ಲಿ ಹೀಗೆ ತಿಳಿಸುತ್ತಾರೆ:

"ತನ್ನ ಜನರು ಪ್ರಾರ್ಥನೆಯ ಮೂಲಕ ತನ್ನ ಸೇವೆಯ ಅಭಿವೃದ್ಧಿಗಾಗಿ ಯೋಜನೆ ರೂಪಿಸಬೇಕೆಂದು ದೇವರು ಬಯಸುತ್ತಾನೆ. ಕೊರ್ನೆಲ್ಯನಂತೆ ನಾವು ಕಾಣಿಕೆ ಕೊಡುವುದರೊಂದಿಗೆ ಪ್ರಾರ್ಥಿಸಲೂಬೇಕು. ನಮ್ಮ ದಾನಧರ್ಮಗಳು ಹಾಗೂ 50 -ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ- ಮೊದಲನೇ ತ್ರೈಮಾಸಿಕ ಪ್ರಾರ್ಥನೆಗಳು ದೇವರ ಮುಂದೆ ಜ್ಞಾಪಕಾರ್ಥವಾಗಿ ತೋರಿಬರಬೇಕು. ಕ್ರಿಯೆಯಿಲ್ಲದ ನಂಬಿಕೆಯು ಸತ್ತದ್ದು. ಅಲ್ಲದೆ ಸಜೀವವಾದ ನಂಬಿಕೆಯಿಲ್ಲದೆ ದೇವರನ್ನು ಮೆಚ್ಚಿಸುವುದು ಅಸಾಧ್ಯ. ನಾವು ಪ್ರಾಮಾಣಿಕವಾಗಿ ನಮ್ಮ ಎಲ್ಲಾ ಭಿನ್ನಹಗಳು ಈಡೇರಲೆಂದು ಪ್ರಾರ್ಥಿಸಬೇಕು. ನಾವು ನಂಬಿಕೆಯಿಂದ ಕಾರ್ಯ ಮಾಡಿದಾಗ, ದೇವರು ನಮ್ಮನ್ನು ಮರೆಯುವುದಿಲ್ಲ. ನಾವು ನಿಸ್ವಾರ್ಥ ಹಾಗೂ ಪ್ರೀತಿಯಿಂದ ಮಾಡಿದ ಪ್ರತಿಯೊಂದು ಕಾರ್ಯವನ್ನು ಆತನು ಗಮನಿಸುತ್ತಾನೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಪ್ರಾರ್ಥಿಸುವುದು ಮತ್ತು ಕಾಣಿಕೆ ದಾನಧರ್ಮ ಕೊಡುವುದು ಹೇಗೆ ಒಟ್ಟಾಗಿ ಕಾರ್ಯನಿರ್ವಹಣೆ ಮಾಡುತ್ತವೆ? ಅಂದರೆ ಏನು ಕೊಡಬೇಕು, ಎಲ್ಲಿಗೆ ಯಾವಾಗ ಹಾಗೂ ಎಷ್ಟು ಕೊಡಬೇಕೆಂಬುದನ್ನು ಅರಿಯಲು ಪ್ರಾರ್ಥನೆಯು ಹೇಗೆ ಸಹಾಯಕವಾಗಿದೆ?`

`ಸಭೆಗೆ ಕಾಣಿಕೆಯಾಗಿ ಕೊಟ್ಟ ಹಣವು ದುರುಪಯೋಗವಾಗುತ್ತದೆಂದು ಶ್ರೀಮತಿ ವೈಟಮ್ಮನವರು ತಿಳಿಸಿದ ಮೊದಲಿನ ಹೇಳಿಕೆ ಗಮನಿಸಿರಿ. ಕಾಣಿಕೆ ಕೊಡುವವರು ಈ ಅಂಶವನ್ನು ನೆನಪಿನಲ್ಲಿಡುವುದು ಯಾಕೆ ಪ್ರಾಮುಖ್ಯವಾಗಿದೆ?`

`ಮತ್ತಾಯ 13:22ನೇ ವಚನವು ಅನೇಕರು ದೇವರ ವಾಕ್ಯವನ್ನು ಕೇಳಿದರೂ, ಪ್ರಪಂಚದ ಚಿಂತೆ, ಐಶ್ವರ್ಯದಿಂದಾಗುವ ಮೋಸವು ಅವರು ಆ ವಾಕ್ಯವನ್ನು ಸ್ವೀಕರಿಸದಂತೆ ಮಾಡುತ್ತದೆ. ಆದುದರಿಂದ ಉದಾರವಾಗಿ ನಿಸ್ವಾರ್ಥದಿಂದ ಕೊಡುವ ಕಾಣಿಕೆಯು ಹೇಗೆ ನಮಗೆ ಆತ್ಮೀಕವಾಗಿ ಆಶೀರ್ವಾದ ಉಂಟು ಮಾಡುತ್ತದೆ?`