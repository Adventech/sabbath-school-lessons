---
title:  ಹೆಚ್ಚಿನ ಚಿಂತನೆ
date:   03/03/2023
---

ಇಸ್ರಾಯೇಲ್ಯರು ಯೆರಿಕೋ ಪಟ್ಟಣವನ್ನು ಜಯಿಸಿದಾಗ, ಅದರಲ್ಲಿರುವ ಬೆಳ್ಳಿ ಬಂಗಾರವೆಲ್ಲವೂ ದೇವರಾದ ಯೆಹೋವನಿಗೆ ಮೀಸಲಾದದ್ದೆಂದು ಯೆಹೋಶುವನು ತಿಳಿಸಿದ್ದನು. ಅದರಂತೆಯೇ ಆಕಾನನೂ ಸೇರಿದಂತೆ ಎಲ್ಲಾ ಜನರೂ ಬೆಳ್ಳಿ, ಬಂಗಾರ, ತಾಮ್ರ, ಕಬ್ಬಿಣದ ಪಾತ್ರೆಗಳನ್ನು ಕೊಳ್ಳೆಯಿಂದ ತೆಗೆದುಕೊಂಡು ಬಂದರು (ಯೆಹೋಶುವನು 6:19,24). ಇನ್ನುಳಿದ ಎಲ್ಲಾ ವಸ್ತುಗಳನ್ನು ನಾಶಮಾಡಬೇಕಾಗಿತ್ತು. ಆದರೆ ಕೇವಲ ಆಕಾನನು ಮಾತ್ರ ಈ ವಸ್ತುಗಳಲ್ಲಿ ಎಲ್ಲವನ್ನು ತಾನು ಕದ್ದು ಇಟ್ಟುಕೊಂಡನು.

ಶ್ರೀಮತಿ ವೈಟಮ್ಮನವರು "ಪೇಟ್ರಿಯಾರ್ಕ್ ಅಂಡ್ ಪ್ರಾಫೆಟ್" ಪುಸ್ತಕದ 496ನೇ ಪುಟದಲ್ಲಿ ಆಕಾನನ ಬಗ್ಗೆ ಈ ರೀತಿ ತಿಳಿಸುತ್ತಾರೆ:

"ಯೆರಿಕೋ ಪಟ್ಟಣದ ಮೇಲೆ ಜಯಗಳಿಸಿದ ಈ ಗಂಭೀರ ಸಮಯದಲ್ಲಿ ಲಕ್ಷಾಂತರ ಇಸ್ರಾಯೇಲ್ಯರಲ್ಲಿ ಕೇವಲ ಆಕಾನನು ಮಾತ್ರ ದೇವರ ಆದೇಶ ಮೀರಿದನು. ಶೀನಾರ್ ಅಂದರೆ ಬಾಬಿಲೋನ್ ದೇಶದ ಬಹು ಬೆಲೆಬಾಳುವ ನಿಲುವಂಗಿಯನ್ನು ಕಂಡಾಗ ಅವನಲ್ಲಿ ದುರಾಶೆ ಹುಟ್ಟಿತು. ಕಲ್ಲೆಸೆದು ಕೊಲ್ಲಲ್ಪಡುವುದಕ್ಕೆ ಮೊದಲೂ ಸಹ ಆಕಾನನು ಬಾಬಿಲೋನ್ ದೇಶದ ನಿಲುವಂಗಿಯನ್ನು ಉತ್ತಮವಾದದ್ದೆಂದು ಹೇಳುವುದನ್ನು ಗಮನಿಸಿ, ಒಂದು ಪಾಪವು ಮತ್ತೊಂದು ಪಾಪಕ್ಕೆ ಪ್ರೇರಿಸಿತು. ಅವನು ದೇವರ ಭಂಡಾರಕ್ಕೆ ಮೀಸಲಾಗಿದ್ದ ಬೆಳ್ಳಿ ಬಂಗಾರವನ್ನು ತನ್ನ ಸ್ವಂತಕ್ಕಾಗಿ ಉಪಯೋಗಿಸುವುದರ ಮೂಲಕ ದೇವರಿಗೆ ಸಲ್ಲಬೇಕಾಗಿದ್ದ ಕಾನಾನದೇಶದ ಪ್ರಥಮಫಲವನ್ನು ಕದ್ದುಕೊಂಡನು.

ಪೌಲನು ಕೊನೆಯಕಾಲದಲ್ಲಿ ಜನರಲ್ಲಿ ಕಂಡುಬರುವ ಕೆಟ್ಟಗುಣಗಳಲ್ಲಿ ಮೊದಲಿನ ಎರಡು ಗುಣಗಳು ಹಣ ಹಾಗೂ ಆಸ್ತಿಯ ಬಗ್ಗೆ ಜನರ ಮನೋಭಾವವನ್ನು ತಿಳಿಸುತ್ತದೆ. ಆದರೆ ಕಡೇದಿವಸಗಳಲ್ಲಿ ಕಠಿಣ ಕಾಲಗಳು ಬರುವವೆಂಬುದನ್ನು ತಿಳಿದುಕೋ, ಮನುಷ್ಯರು ಸ್ವಾರ್ಥ ಚಿಂತಕರೂ, ಹಣದಾಸೆಯವರು (ದುರಾಶೆಯುಳ್ಳವರು)... ಆಗಿರುತ್ತಾರೆ (2 ತಿಮೊಥೆ 3:1,2), ಕೊನೆಯ ಕಾಲ ಅಂದರೆ ನಾವು ಜೀವಿಸುತ್ತಿರುವ ಈ ಕಾಲದಲ್ಲಿ ಸ್ವಾರ್ಥ ಮತ್ತು ಹಣದ ಮೇಲಿನ ಮೋಹವು ಜನರಲ್ಲಿ ಕಂಡುಬರುವ ಮಹತ್ತರವಾದ ಕೆಟ್ಟ ಗುಣಗಳಾಗಿವೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1 ತಿಮೊಥೆ 6:6-10ನೇ ವಚನಗಳನ್ನು ಓದಿರಿ, "ಸಂತುಷ್ಟ ಸಹಿತವಾದ ಭಕ್ತಿಯು ದೊಡ್ಡಲಾಭವೇ ಸರಿ. ನಾವು ಲೋಕದೊಳಕ್ಕೆ ಏನೂ ತಕ್ಕೊಂದು ಬರಲಿಲ್ಲವಷ್ಟೆ; ಅದರೊಳಗಿಂದ ಏನೂ ತಕ್ಕೊಂಡು ಹೋಗಲಾರೆವು... ಐಶ್ವರ್ಯವಂತರಾಗಬೇಕೆಂದು ಮನಸ್ಸು ಮಾಡುವವರು ದುಷ್ಪರಣೆಯೆಂಬ ಉರ್ಲಿನಲ್ಲಿ ಸಿಕ್ಕಿಕೊಂಡು ಬುದ್ದಿ ವಿರುದ್ಧವಾಗಿಯೂ, ಹಾನಿಕರವಾಗಿಯೂ ಇರುವ ಅನೇಕ ಆಶೆಗಳಲ್ಲಿ ಬೀಳುತ್ತಾರೆ.. ಹಣದಾಸೆಯು ಸಕಲ ವಿಧವಾದ ಕೆಟ್ಟತನಕ್ಕೆ ಮೂಲವಾಗಿದೆ. ಕೆಲವರು ಅದಕ್ಕಾಗಿ ಆತುರಪಟ್ಟು ಅದರಿಂದ ಕ್ರಿಸ್ತನಂಬಿಕೆಯನ್ನು ಬಿಟ್ಟು ಅಲೆದಾಡಿ ಅನೇಕ ವೇದನೆಗಳಿಂದ ತಮ್ಮನ್ನು ತಿವಿಸಿಕೊಳ್ಳುತ್ತಾರೆ". ಹಣದಾಸೆಯ ನಿಮಿತ್ತ ಕ್ರಿಸ್ತನಂಬಿಕೆಯನ್ನು ಬಿಟ್ಟು ಅನೇಕ ಕಷ್ಟಸಂಕಟ ವೇದನೆಗಳಿಗೆ ಒಳಗಾದವರ ಬಗ್ಗೆ ತರಗತಿಯಲ್ಲಿ ಚರ್ಚಿಸಿ. ಅಂತವರು ಅನೇಕರಿದ್ದಾರಲ್ಲವೇ! ನಮಗೆ ಹಣಬೇಕು. ಆದರೆ ಪೌಲನು ಎಚ್ಚರಿಸದಂತೆ ಅದರ ದುರಾಶೆಯ ಬಲೆಯಲ್ಲಿ ಬೀಳದಿರುವುದು ಹೇಗೆ?`

`ಹಣವಲ್ಲದೆ, ನಾವು ದುರಾಶೆಪಡುವ ಬೇರೆ ಇತರ ವಸ್ತುಗಳು ಯಾವುವು?`

`ಕೆಲವು ವಸ್ತುಗಳ ಬಗ್ಗೆ ನ್ಯಾಯವಾದ ಆಸೆ ಇರುವುದಕ್ಕೂ ದುರಾಶೆಗೂ ನಡುವೆ ಇರುವ ವ್ಯತ್ಯಾಸವೇನು? ನ್ಯಾಯವಾದ ಆಸೆಯೂ ಸಹ ಯಾವಾಗ ದುರಾಶೆಯಾಗಿ ಬದಲಾಗಬಹುದು?`