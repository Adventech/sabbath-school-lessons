---
title:  పాఠం
date:   25/02/2023
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ಯೆಶಾಯ 19:12- 14; ಯೆಹೋಶುವನು 7ನೇ ಅಧ್ಯಾಯ; ಅ.ಕೃತ್ಯಗಳು 5:1-11; 1 ಕೊರಿಂಥ 10:13 ಹಾಗೂ ಎಫೆಸ 5:5ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಎಲ್ಲಾ ಲೋಭಕ್ಕೆ (ದುರಾಶೆ) ಎಚ್ಚರಿಕೆಯಾಗಿದ್ದು ನಿಮ್ಮನ್ನು ಕಾಪಾಡಿಕೊಳ್ಳಿರಿ. ಒಬ್ಬನಿಗೆ ಎಷ್ಟು ಆಸ್ತಿಯಿದ್ದರೂ, ಅದು ಅವನಿಗೆ ಜೀವಾಧಾರವಾಗುವುದಿಲ್ಲ" ಎಂದು ಯೇಸು ಹೇಳಿದನು (ಲೂಕ 12:15).

ನಮ್ಮದಲ್ಲದ ಆಸ್ತಿಪಾಸ್ತಿ, ಸಂಪತ್ತಿನ ಮೇಲೆ ಮಿತಿಮೀರಿದ ಆಸೆ ಪಡುವುದಕ್ಕೆ ಲೋಭ ಅಥವಾ ದುರಾಶೆ ಎಂದು ಕರೆಯಲಾಗುತ್ತದೆ. ದುರಾಶೆಯು ಒಂದು ದೊಡ್ಡ ವ್ಯವಹಾರವಾಗಿದ್ದು, ಸುಳ್ಳಾಡದೆ, ಕದಿಯದೆ ಅಥವಾ ಕೊಲೆಮಾಡದೆ ಅದನ್ನು ಈಡೇರಿಸಿಕೊಳ್ಳಲು ಸಾಧ್ಯವಿಲ್ಲ. ಇದು ಎಷ್ಟೊಂದು ಅನಾಹುತ ಉಂಟು ಮಾಡುತ್ತದೆಂದರೆ, ಇದರ ವಿರುದ್ಧವಾಗಿ ದೇವರು ಹತ್ತು ಆಜ್ಞೆಗಳಲ್ಲಿ ಮತ್ತೊಬ್ಬನ ಮನೆಯನ್ನು ಆಶಿಸಬಾರದು (ದುರಾಸೆ ಪಡಬಾರದು); ಮತ್ತೊಬ್ಬನ ಹೆಂಡತಿ, ಗಂಡಾಳು ಹೆಣ್ಣಾಳು, ಎತ್ತು ಕತ್ತೆ ಮುಂತಾದ ಯಾವುದನ್ನೂ ಆಶಿಸಬಾರದು" ಎಂದು ಎಚ್ಚರಿಕೆ ನೀಡಿದ್ದಾನೆ (ವಿಮೋಚನಕಾಂಡ 20:17).

ದುರಾಶೆ ಅಥವಾ ಲೋಭವು ಒಬ್ಬ ವ್ಯಕ್ತಿಯು ಪರಲೋಕ ರಾಜ್ಯಕ್ಕೆ ಸೇರದಂತೆ ಮಾಡುವ ನೀಚ ಪಾಪಗಳಲ್ಲಿ ಒಂದಾಗಿದೆ. ಈ ವಿಷಯದಲ್ಲಿ ಪೌಲನು 1 ಕೊರಿಂಥ 6:9,10ನೇ ವಚನಗಳಲ್ಲಿ ಹೀಗೆ ತಿಳಿಸುತ್ತಾನೆ :

"ಅನ್ಯಾಯಗಾರರು ದೇವರ ರಾಜ್ಯಕ್ಕೆ ಬಾಧ್ಯರಾಗುವುದಿಲ್ಲವೆಂಬುದು ನಿಮಗೆ ತಿಳಿಯದೇ? ಮೋಸ ಹೋಗಬೇಡಿರಿ, ಜಾರರು, ವಿಗ್ರಹಾರಾಧಕರು, ವ್ಯಭಿಚಾರಿಗಳು, ವಿಟರು, ಪುರುಷಗಾಮಿಗಳು, ಕಳ್ಳರು, ಲೋಭಿಗಳು (ದುರಾಶೆಯುಳ್ಳವರು) ಕುಡುಕರು, ಬೈಯುವವರು, ಸುಲುಕೊಳ್ಳವರು ಇವರೊಳಗೆ ಒಬ್ಬರಾದರೂ ದೇವರ ರಾಜ್ಯಕ್ಕೆ ಬಾಧ್ಯರಾಗುವುದಿಲ್ಲ".

ದುರಾಶೆ ಅಂದರೆ ಲೋಭವನ್ನು ಸುಲುಕೊಳ್ಳುವುದು ವಿಗ್ರಹಾರಾಧನೆ, ಜಾರತ್ವ (ಅವಿವಾಹಿತರೊಂದಿಗೆ ಲೈಂಗಿಕ ಸಂಬಂಧ ಹೊಂದುವುದು) ವ್ಯಭಿಚಾರ (ಅಂದರೆ ವಿವಾಹಿತರು ಅಕ್ರಮವಾಗಿ ಲೈಂಗಿಕ ಸಂಬಂಧ ಇರುವುದು) ದೊಂದಿಗೆ ಸೇರಿಸಿರುವುದನ್ನು ಗಮನಿಸಿ, ನೀಚವಾದ ಈ ಪಾಪವು ಎಷ್ಟೊಂದು ಕೆಟ್ಟದಾಗಿದೆ ಹಾಗೂ ಅದನ್ನು ಹೇಗೆ ಜಯಿಸಬಹುದು ಎಂಬುದರ ಬಗ್ಗೆ ಕೆಲವು ಉದಾಹರಣೆಗಳ ಮೂಲಕ ಈ ವಾರದ ಪಾಠದಲ್ಲಿ ಕಲಿಯೋಣ.