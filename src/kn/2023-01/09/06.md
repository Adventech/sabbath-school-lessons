---
title:  ದುರಾಶೆಯನ್ನು ಜಯಿಸುವುದು
date:   02/03/2023
---

ದುರಾಶೆಯೂ ಸಹ ಹೃದಯಕ್ಕೆ ಸಂಬಂಧಪಟ್ಟ ವಿಷಯವಾಗಿದೆ. ಗರ್ವ ಮತ್ತು ಸ್ವಾರ್ಥದಂತೆ ಅನೇಕ ಸಾರಿ ಇದು ಜನರ ಗಮನಕ್ಕೆ ಬರುವುದಿಲ್ಲ. ಈ ಕಾರಣದಿಂದಲೇ ದುರಾಶೆಯು ಬಹಳ ಅಪಾಯಕಾರಿಯೂ, ವಂಚಿಸುವಂತದ್ದು ಆಗಿದೆ. ಸುಳ್ಳಾಡುವುದು, ವ್ಯಭಿಚಾರ, ಕದಿಯುವುದು, ವಿಗ್ರಹಾರಾಧನೆ, ಸಬ್ಬತ್ತನ್ನು ಅಪವಿತ್ರಗೊಳಿಸುವುದು ಮುಂತಾದವು ಕಣ್ಣಿಗೆ ಕಾಣಿಸುವಂತ ಪಾಪಗಳಾಗಿದ್ದು, ಅವುಗಳನ್ನು ಜಯಿಸುವುದು ಕಷ್ಟವಾಗಿದೆ. ಕದಿಯುವುದು, ಸುಳ್ಳಾಡುವುದು, ವ್ಯಭಿಚಾರ.. ಮೊದಲಾದ ಮೇಲೆ ತಿಳಿಸಿದ ಪಾಪಗಳು ಬಹಿರಂಗವಾದ ಕಾರ್ಯಗಳಾಗಿದ್ದ ಇವುಗಳನ್ನು ಮಾಡುವ ಮೊದಲು ಆಲೋಚಿಸಬೇಕಾಗುತ್ತದೆ. ಆದರೆ ಮನಸ್ಸಿನಲ್ಲಿರುವ ಕೆಟ್ಟ ಆಲೋಚನೆಗಳನ್ನು ಜಯಿಸುವುದು ಬಹಳ ಕಷ್ಟವಾಗಿದೆ. ದುರಾಶೆಯೂ ಸಹ ಇಂತಹ ಪಾಪಗಳಲ್ಲಿ ಒಂದಾಗಿದೆ.

`1 ಕೊರಿಂಥ 10:13ನೇ ವಚನದಲ್ಲಿ ಕೊಡಲ್ಪಟ್ಟಿರುವ ವಾಗ್ದಾನವೇನು? ದುರಾಶೆಯ ಮೇಲೆ ಜಯಗಳಿಸುವುದಕ್ಕೆ ಸಂಬಂಧಪಟ್ಟಂತೆ ಇದನ್ನು ಮನವರಿಕೆ ಮಾಡಿಕೊಳ್ಳುವುದು ಯಾಕೆ ಪ್ರಾಮುಖ್ಯವಾಗಿದೆ?`

ದುರಾಶೆಯು ಒಂದು ಅಪಾಯಕರವಾದ ಮೋಸಗೊಳಿಸುವ ಪಾಪವಾಗಿದೆ ದೇವರ ಬಲದಿಂದ ನಾವು ಹೇಗೆ ಈ ಪಾಪದ ವಿರುದ್ಧವಾಗಿ ರಕ್ಷಿಸಲ್ಪಡಬಹುದು?

1\. ದೇವರ ಮೇಲೆ ಆತುಕೊಂಡು ಆತನನ್ನು ಸೇವಿಸುವ ನಿರ್ಣಯಮಾಡಿ : "ಯೆಹೋವನನ್ನು ಸೇವಿಸುವುದು ನಿಮಗೆ ಸರಿಕಾಣದಿದ್ದರೆ, ಯಾರನ್ನು ಸೇವಿಸಬೇಕೆಂದಿದ್ದೀರಿ? ಈ ಹೊತ್ತೇ ಆರಿಸಿಕೊಳ್ಳಿರಿ.... ಆದರೆ ನಾನೂ ನನ್ನ ಮನೆಯವರೂ ಯೆಹೋವನನ್ನೇ ಸೇವಿಸುವೆವು” (ಯೆಹೋಶುವ 24:15).

2\. ಎಡೆ ಬಿಡದೆ ಪ್ರಾರ್ಥಿಸಿರಿ : ನೀವು ಪ್ರತಿದಿನವೂ, ನಮ್ಮನ್ನು ಶೋಧನೆಯೊಳಗೆ ಸೇರಿಸದೆ ಕೇಡಿನಿಂದ ನಮ್ಮನ್ನು ತಪ್ಪಿಸು. ಯಾಕೆಂದರೆ ರಾಜ್ಯವೂ, ಬಲವೂ ಮಹಿಮೆಯೂ ಸದಾಕಾಲವೂ ನಿನ್ನವೇ ಸ್ವಾಮಿ 'ಆಮೆನ್ ಎಂದು ಪ್ರಾರ್ಥಿಸಿ. ನಮ್ಮದಲ್ಲದ ವಸ್ತುವಿನ ಮೇಲೆ ನಿಮಗೆ ದುರಾಶೆ ಉಂಟಾದಾಗ, ಅದರ ಮೇಲೆ ಜಯಕೊಡುತ್ತೇನೆಂದು ದೇವರು ಮಾಡಿದ ವಾಗ್ದಾನದ ಮೇಲೆ ಭರವಸವಿಟ್ಟು ಪ್ರಾರ್ಥಿಸಿ (1 ಕೊರಿಂಥ 10:13).

3\. ಯಾವಾಗಲೂ ಸತ್ಯವೇದ ಅಧ್ಯಯನ ಮಾಡಿರಿ : "ನಿನಗೆ ವಿರೋಧವಾಗಿ ಪಾಪ ಮಾಡದಂತೆ, ನಿನ್ನ ನುಡಿಗಳನ್ನು ನನ್ನ ಹೃದಯದಲ್ಲಿಟ್ಟುಕೊಂಡಿದ್ದೇನೆ" (ಕೀರ್ತನೆ 119:11).

ಯೇಸುಕ್ರಿಸ್ತನೂ ಸಹ ಮಾನವರಂತೆಯೇ ಪಾಪದ ಶೋಧನೆಯನ್ನು ಎದುರಿಸಿದನು. ಆತನು ನಮ್ಮ ಹಾಗೆಯೇ, ಸರ್ವ ವಿಷಯದಲ್ಲಿ ಶೋಧನೆಗೆ ಒಳಗಾದನು. ಆದರೆ ಪಾಪ ಮಾತ್ರ ಮಾಡಲಿಲ್ಲ (ಇಬ್ರಿಯ 5:15) ಆತನು ನಮ್ಮ ಬಲಹೀನತೆಗಾಗಿ ಅನುತಾಪಪಡುತ್ತಾನೆ. ಶೋಧನೆಯನ್ನು ಎದುರಿಸಲು ಬೇಕಾದ ಶಕ್ತಿಗಾಗಿ ಕ್ರಿಸ್ತನು ರಾತ್ರಿಯೆಲ್ಲಾ ತನ್ನ ತಂದೆಗೆ ಪ್ರಾರ್ಥನೆ ಮಾಡುತ್ತಿದ್ದನು. ತನ್ನ ಈ ಮಾದರಿ ಅನುಸರಿಸಬೇಕೆಂದು ಆತನು ನಮಗೆ ತೋರಿಸಿದ್ದಾನೆ. ದೇವರು ಮಾಡಿದ ವಾಗ್ದಾನದ ಮೇಲೆ ನಾವು ಭರವಸವಿಟ್ಟಲ್ಲಿ ಹಾಗೂ ನಂಬಿಕೆಯಿಂದ ವಿಧೇಯರಾದಲ್ಲಿ ಖಂಡಿತವಾಗಿಯೂ ನಾವೂ ಸಹ ದುರಾಶೆ ಎಂಬ ಪಾಪವೂ ಸೇರಿದಂತೆ ಎಲ್ಲಾ ಶೋಧನೆ/ ಪಾಪಗಳ ಮೇಲೆ ಜಯ ಸಾಧಿಸಬಹುದು.

"ಯೆಹೋವನು ಸಿಕ್ಕುವ ಕಾಲದಲ್ಲಿ ಆತನನ್ನು ಆಶ್ರಯಿಸಿರಿ, ಆತನು ಸಮೀಪದಲ್ಲಿರುವಾಗ ಆತನಿಗೆ ಭಿನ್ನಹ ಮಾಡಿರಿ. ದುಷ್ಟನು ತನ್ನ ದುರ್ಮಾರ್ಗವನ್ನು ಬಿಡಲಿ, ಕೆಡುಕನು ತನ್ನ ದುರಾಲೋಚನೆಗಳನ್ನು ತ್ಯಜಿಸಲಿ; ಯೆಹೋವನ ಕಡೆಗೆ ತಿರುಗಿಕೊಂಡು ಬರಲಿ. ಆತನು ಅವನನ್ನು ಕರುಣಿಸುವನು; ನಮ್ಮ ದೇವರನ್ನು ಆಶ್ರಯಿಸಲಿ, ಆತನು ಮಹಾಕೃಪೆಯಿಂದ ಕ್ಷಮಿಸುವನು” (ಯೆಶಾಯ 55:6,7).

`ನಿಮ್ಮಲ್ಲಿಯೂ ಸಹ ದುರಾಶೆ ಎಂಬ ವಂಚಿಸುವ ಪಾಪ ಇದ್ದಲ್ಲಿ, ಇದರಿಂದ ನಿಜಜೀವನದಲ್ಲಿ ಆದ ಪರಿಣಾಮಗಳೇನು? ಇದರಿಂದ ನೀವು ಕಲಿತ ಪಾಠಗಳೇನು? ಈ ಪಾಪದ ಮೇಲೆ ಹೇಗೆ ಜಯಹೊಂದಬಹುದು?`