---
title:  ಎಲ್ಲಕ್ಕಿಂತಲೂ ಮುಖ್ಯವಾದ ವಿಷಯಗಳು
date:   19/02/2023
---

`ಪ್ರಸಂಗಿ 12:1ನೇ ವಚನದಲ್ಲಿ ಕೊಟ್ಟಿರುವ ಸಂದೇಶವೇನು?`

ಯೌವನಾವಸ್ಥೆಯಿಂದ ಪ್ರೌಢವಯಸ್ಸಿಗೆ ಕಾಲಿಟ್ಟಾಗ ಅನ್ನ, ಬಟ್ಟೆ, ವಸತಿ- ಮೊದಲಾದ ಮೂಲಭೂತ ಅಗತ್ಯಗಳನ್ನು ಒದಗಿಸುವುದು ಹೇಗೆ ಎಂಬ ಆಲೋಚನೆ ಎಲ್ಲರಲ್ಲಿಯೂ ಬರಲಿದೆ. ಆದರೆ ಯೇಸುಸ್ವಾಮಿಯು "ನೀವು ಮೊದಲು ದೇವರಾಜ್ಯಕ್ಕಾಗಿಯೂ, ನೀತಿಗಾಗಿಯೂ ತವಕಪಡಿರಿ. ಇವುಗಳ ಕೂಡ ಅವೆಲ್ಲವೂ ದೊರೆಯುವುದು (ಮತ್ತಾಯ 6:33) ಎಂದು ಹೇಳುವುದರ ಮೂಲಕ ನಾವು ಯಾವುದಕ್ಕೆ ಮೊದಲ ಪ್ರಾಮುಖ್ಯತೆ ಕೊಡಬೇಕೆಂದು ಸ್ಪಷ್ಟವಾಗಿ ತಿಳಿಸಿದ್ದಾನೆ. ಯೌವನಸ್ಥರಾಗಿದ್ದಾಗ, ಕ್ರಿಸ್ತನಿಗಾಗಿ ಆಯ್ಕೆಮಾಡದೆ, ಈಗ ಮಾಡಬೇಕೆಂದು ನಿರ್ಧರಿಸಿರುವ ವಯಸ್ಸಾಗಿರುವವರಿಗೂ ಸಹ ಪಾರುಪತ್ಯಗಾರಿಕೆಗೆ ಸಂಬಂಧಪಟ್ಟಂತೆ ಸರಿಯಾದ ನಿರ್ಧಾರ ಕೈಗೊಳ್ಳಲು ಈಗ ಸಮಯ ಮೀರಿಲ್ಲ.

ಆದಿಕಾಂಡ 28:20-22ನೇ ವಚನಗಳಲ್ಲಿ ಯಾಕೋಬನು ಆತ್ಮೀಕವಾಗಿ ಮತ್ತು ಹಣಕಾಸಿಗೆ ಸಂಬಂಧಪಟ್ಟಂತೆ ಜೀವನದಲ್ಲಿ ಕೆಲವು ಪ್ರಮುಖವಾದ ಆಯ್ಕೆಗಳನ್ನು ಮಾಡಿದನೆಂದು ಓದುತ್ತೇವೆ. ದೇವರು ಯಾಕೋಬನಿಗೆ ದರ್ಶನಕೊಟ್ಟು ನಾನು ನಿನ್ನ ತಂದೆಯಾದ ಅಬ್ರಹಾಮನದೇವರೂ, ಇಸಾಕನದೇವರೂ ಆಗಿರುವ ಯೆಹೋವನು" ಎಂದು ತನ್ನನ್ನು ಪರಿಚಯಿಸಿಕೊಂಡನು (ಆದಿಕಾಂಡ 28:13). ಆಗ ಯಾಕೋಬನು ದೇವರೊಂದಿಗೆ ...... ಯೆಹೋವನೇ ನನ್ನ ದೇವರಾಗಿರುವನು" ಎಂದು ಹರಕೆ ಮಾಡಿಕೊಂಡನು (ಆದಿಕಾಂಡ 28:21).

`ಆದಿಕಾಂಡ 29:9-20ನೇ ವಚನಗಳನ್ನು ಓದಿರಿ, ಯಾಕೋಬನ ಜೀವನದಲ್ಲಿ ನಡೆದ ಈ ಘಟನೆಗೆ ಸಂಬಂಧಿಸಿದಂತೆ ಸಮಯದ ಪ್ರಾಮುಖ್ಯತೆ ಏನು?`

ಯಾಕೋಬನು ದೇವರೊಂದಿಗೆ ಆತ್ಮೀಕವಾದ ಮತ್ತು ಹಣಕಾಸಿಗೆ ಸಂಬಂಧಪಟ್ಟ ಹರಕೆಮಾಡಿದ ಮೇಲೆ, ಅವನು ರಾಹೇಲಳನ್ನು ಬಾವಿಯ ಬಳಿಯಲ್ಲಿ ಸಂಧಿಸುವಂತೆ ದೇವರು ಮಾರ್ಗದರ್ಶನ ನೀಡಿದನು (ಆದಿಕಾಂಡ 29:9-20), ಯೌವನಸ್ಥರು ಮದುವೆಯಾಗುವುದಕ್ಕೆ ಮೊದಲೇ ಆತ್ಮೀಕವಾದ ಮತ್ತು ಜೀವನ ಸಾಧನೆಯ (Lifework) ಬಗ್ಗೆ ಉತ್ತಮನಿರ್ಣಯ ತೆಗೆದುಕೊಳ್ಳುವುದು ಬಹಳ ಸೂಕ್ತವಾಗಿದೆ. "ಮದುವೆಯಾಗಲಿರುವ ವ್ಯಕ್ತಿಯು ದೇವರಲ್ಲಿ ಭಯಭಕ್ತಿಯುಳ್ಳವರೇ? ಅವನ/ ಅವಳ ಕೆಲಸವೇನು? ಬರಲಿರುವ ಸಂಗಾತಿಯೊಂದಿಗೆ ಎಂತಹ ಜೀವನ ನಡೆಸಲಿದ್ದೇನೆ?" ಎಂಬ ವಿಷಯದಲ್ಲಿ ಯುವಕ/ ಯುವತಿಯರು ಮೊದಲೇ ತಿಳಿದುಕೊಂಡಿರುವುದು ಒಳ್ಳೆಯದು. ಅಲ್ಲದೆ ಸಂಗಾತಿಯ ವಿದ್ಯಾಭ್ಯಾಸ ಎಲ್ಲಿಯವರೆಗೆ ಆಗಿದೆ? ಮದುವೆ ಆಗುವುದರಿಂದ ಮುಂದೆ ಸಾಲಕ್ಕೆ ಸಿಲುಕಿಕೊಳ್ಳುತ್ತೇವೆಯೋ? ಹಾಗೂ ಇದು ನನ್ನ ಜವಾಬ್ದಾರಿಯೆಂದು ಒಪ್ಪಿಕೊಳ್ಳಲು ಬಯಸುವಿರಾ? ಎಂಬ ಇನ್ನೂ ಕೆಲವಾರು ಪ್ರಶ್ನೆಗಳಿಗೆ ಮೊದಲೇ ಸಂಗಾತಿಗಳು ತಿಳಿದಿರುವುದೂ ಸಹ ಮುಖ್ಯವಾಗಿದೆ.

`2 ಕೊರಿಂಥ 6:14,15ನೇ ವಚನಗಳನ್ನು ಓದಿರಿ, ಬಾಳಸಂಗಾತಿಯನ್ನು ಆರಿಸಿಕೊಳ್ಳುವ ಮೊದಲು ಈ ತತ್ವವನ್ನು ಗಮನದಲ್ಲಿಟ್ಟುಕೊಳ್ಳುವುದು ಯಾಕೆ ಪ್ರಾಮುಖ್ಯವಾಗಿದೆ? ಇದು ವೈವಾಹಿಕ ಜೀವನವು ಯಶಸ್ವಿಯಾಗಲಿಕ್ಕೆ ಹೇಗೆ ಸಹಾಯವಾಗಲಿದೆ?`