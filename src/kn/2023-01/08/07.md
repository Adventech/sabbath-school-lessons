---
title:  ಹೆಚ್ಚಿನ ಚಿಂತನೆ
date:   24/02/2023
---

"ಪರಲೋಕದ ಬಗ್ಗೆ ಚಿಂತಿಸದೆ, ಈ ಲೋಕದ ಪ್ರಾಪಂಚಿಕ ವಿಷಯಗಳ ಬಗ್ಗೆ ಮಾತ್ರ ನಾವು ಯೋಚಿಸುತ್ತಿದ್ದಲ್ಲಿ, ಹಣದ ವಿಷಯದಲ್ಲಿ ನಾವು ಹಾಕಿಕೊಳ್ಳುವ ಯಾವುದೇ ಯೋಜನೆಗಳು ಪರಿಪೂರ್ಣವಾಗುವುದಿಲ್ಲ ಅಥವಾ ವಿಶ್ವಾಸಾರ್ಹವಾಗಿರುವುದಿಲ್ಲ. ನಮ್ಮ ವ್ಯಾಪಾರ, ವ್ಯವಹಾರ, ಕೆಲಸಗಳಲ್ಲಿ ಪ್ರಾಮಾಣಿಕರಾಗಿ ಯಶಸ್ಸು ಗಳಿಸುವುದು ದೇವರು ಸಮಸ್ತಕ್ಕೂ ಒಡೆಯನು ಎಂಬುದನ್ನು ಅಂಗೀಕರಿಸಿದಂತೆ. ಎಲ್ಲವುಗಳ ಸೃಷ್ಟಿಕರ್ತನಾಗಿರುವ ದೇವರು ನಿಜವಾದ ಒಡೆಯನಾಗಿದ್ದಾನೆ. ನಾವು ಆತನ ಪಾರುಪತ್ಯಗಾರರು. ನಮ್ಮಲ್ಲಿರುವುದೆಲ್ಲವೂ ಆತನು ನಮಗೆ ಕೊಟ್ಟಿರುವುದರಿಂದ, ಅವುಗಳನ್ನು ಆತನ ಮಾರ್ಗದರ್ಶನದ ಪ್ರಕಾರ ಯೋಗ್ಯವಾಗಿ ಉಪಯೋಗಿಸಬೇಕು” ಎಂದು ಹಣಕಾಸಿನ ನಿರ್ವಹಣೆಯ ವಿಷಯದಲ್ಲಿ ಶ್ರೀಮತಿ ವೈಟಮ್ಮನವರು ತಮ್ಮ "ಎಜುಕೇಷನ್" ಎಂಬ ಪುಸ್ತಕದ 137 ಹಾಗೂ 145ನೇ ಪುಟಗಳಲ್ಲಿ ತಿಳಿಸುತ್ತಾರೆ.

ಅದೇ ಪುಸ್ತಕದ 264 ಹಾಗೂ 267ನೇ ಪುಟಗಳಲ್ಲಿ ಅವರು ಹೀಗೆ ಹೇಳುತ್ತಾರೆ:

"ನಮ್ಮ ಕುಟುಂಬದ ಅಗತ್ಯಗಳನ್ನು ಪೂರೈಸಬೇಕಾಗಿರುವುದರಿಂದ, ಕೆಲವು ವೇಳೆ ನಾವು ಹಣಕ್ಕಾಗಿ ದುಡಿಯುತ್ತೇವೆಂಬ ಭಾವನೆ ಉಂಟಾಗಬಹುದು. ಆದರೆ ಕ್ರೈಸ್ತರಾದ ನಾವು ಕ್ರಿಸ್ತನು ತನ್ನೆಲ್ಲಾ ಅನುಯಾಯಿಗಳಿಗೆ ಕೊಟ್ಟಿರುವ "ನೀವು ಲೋಕದ ಎಲ್ಲಾ ಕಡೆಗೆ ಹೋಗಿ ಜಗತ್ತಿಗೆಲ್ಲಾ ಸುವಾರ್ತೆಯನ್ನು ಸಾರಿರಿ" (ಮಾರ್ಕ 16:15) ಎಂಬ ಮಹಾ ಆದೇಶವನ್ನು ಯಾವಾಗಲೂ ಗಮನದಲ್ಲಿರಬೇಕು. ನಾವೆಲ್ಲವೂ ಬೋಧಕರಾಗಿಯೋ ಇಲ್ಲವೆ ಸುವಾರ್ತಿಕರಾಗಲು ಸಾಧ್ಯವಿಲ್ಲ. ಆದರೆ ನಾವೆಲ್ಲರೂ ಸಹ ನಮ್ಮ ನೆರೆಯವರಿಗೆ ಕ್ರಿಸ್ತನ ಶುಭವಾರ್ತೆ ತಿಳಿಸುವುದರ ಮೂಲಕ ಆತನ ಸೇವೆ ಮಾಡಬಹುದು. ಲೋಕದ ಕಟ್ಟಕಡೆಯವರೆಗೂ ದೇವರ ರಾಜ್ಯದ ಸುವಾರ್ತೆ ಸಾರಬೇಕೆಂಬ ಆದೇಶವು ದೊಡ್ಡವರು ಚಿಕ್ಕವರು ಓದಿದವರು ಓದದಿರುವವರು ಮುದುಕರು ಯುವಕರು ಇವರೆಲ್ಲರಿಗೂ ಕೊಡಲ್ಪಟ್ಟಿವೆ".

"ನಮ್ಮ ಜೀವನಕ್ಕೆ ದೇವರ ಯೋಜನೆಯನ್ನು ನಾವು ಗಮನವಿಟ್ಟು ಅನುಸರಿಸಬೇಕು.. ನಮ್ಮ ಕೆಲಸದಲ್ಲಿ ಪ್ರಾಮಾಣಿಕರಾಗಿರುವುದು, ನಮ್ಮೆಲ್ಲಾ ಮಾರ್ಗಗಳನ್ನು ದೇವರಿಗೆ ಒಪ್ಪಿಸುವುದು ಹಾಗೂ ಆತನ ಅನುಗ್ರಹಕ್ಕಾಗಿ ಕಾದುಕೊಂಡಿರುವುದು ಈ ನಿಯಮಗಳನ್ನು ಅನುಸರಿಸುವುದರಿಂದ ನಾವು ಆರಿಸಿಕೊಳ್ಳುವ ಕೆಲಸಕ್ಕೆ ಸೂಕ್ತ ಮಾರ್ಗದರ್ಶನ ನೀಡುತ್ತದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕ್ರೈಸ್ತರಾದ ನಾವು 'ಯಶಸ್ವಿಯಾದ ಜೀವಿತ' ಎಂದು ಯಾವುದನ್ನು ನಿರ್ಧರಿಸಬಹುದು? ಲೋಕದ ದೃಷ್ಟಿಯಲ್ಲಿ ಯಾವುದು 'ಯಶಸ್ಸು' ಮತ್ತು ಕ್ರೈಸ್ತೀಯ ದೃಷ್ಟಿಯಲ್ಲಿ ಆದರ್ಶಪ್ರಾಯವಾದ ಯಶಸ್ಸು- ಇವೆರಡರ ನಡುವಣ ವ್ಯತ್ಯಾಸವೇನು?`

`ಲೋಕದಲ್ಲಿ ತಮ್ಮ ಐಶ್ವರ್ಯದ ನಿರ್ವಹಣೆಯಲ್ಲಿ ಸತ್ಯವೇದದ ಯಾವುದೇ ಸಿದ್ಧಾಂತಗಳನ್ನು ಅನುಸರಿಸದ ಅನೇಕರು ಜೀವನದಲ್ಲಿ ಬಹಳ ಯಶಸ್ಸು ಗಳಿಸಿದ್ದಾರೆ (ಉದಾಹರಣೆಗೆ ನಮ್ಮ ದೇಶದಲ್ಲಿ ಮುಕೇಶ್ ಅಂಬಾನಿ, ಅನಿಲ್ ಅಂಬಾನಿ, ಗೌತಮ್ ಅದಾನಿ ಮುಂತಾದವರು) ಇದರ ಬಗ್ಗೆ ನಿಮ್ಮ ಅಭಿಪ್ರಾಯವೇನು? ಇದನ್ನು ಹೇಗೆ ವಿವರಿಸುವಿರಿ? ಆದರೆ ಅದೇ ಸಂದರ್ಭದಲ್ಲಿ ಅವರ ಮಾರ್ಗವನ್ನು ಅನುಸರಿಸಲು ಅನೇಕರು ಪ್ರಯತ್ನಿಸಿದರೂ, ವಿಫಲರಾಗಿದ್ದಾರೆ. ಇದರ ಬಗ್ಗೆ ಏನು ಹೇಳಬಹುದು?`