---
title:  ದಶಮಭಾಗದ ಒಪ್ಪಂದ
date:   11/01/2023
---

ದೇವರಿಗೆ ಸಲ್ಲಿಸಬೇಕಾದ ನಮ್ಮ ಆದಾಯದಲ್ಲಿ ದಶಮಾಂಶ ಕೊಡುವುದಕ್ಕೂ ಮತ್ತು ದೇವರೊಂದಿಗಿನ ನಮ್ಮ ಸಂಬಂಧಕ್ಕೂ ನಿಕಟವಾದ ಆತ್ಮೀಕ ಸಂಬಂಧವಿದೆ. ಇಸ್ರಾಯೇಲ್ಯರು ದೇವರಿಗೆ ವಿಧೇಯರಾದಾಗ, ಅವರು ಅಭಿವೃದ್ಧಿ ಹೊಂದಿ ದಶಮಭಾಗವನ್ನು ಪ್ರಾಮಾಣಿಕವಾಗಿ ಹಿಂದಿರುಗಿಸುತ್ತಿದ್ದರು. ಇದಕ್ಕೆ ವ್ಯತಿರಿಕ್ತವಾಗಿ ಅವರು ದಶಾಂಶ ಕೊಡದಿದ್ದಾಗ, ಕಠಿಣ ಪರಿಸ್ಥಿತಿ ಅವರಿಗೆ ಬಂದಿತು. ಅವರು ವಿಧೇಯರಾದಾಗ ಅಭಿವೃದ್ಧಿ ಹೊಂದಿದರು, ಅವಿಧೇಯರಾದಾಗ ಸಮಸ್ಯೆ ಎದುರಿಸಿದರು. ದೇವರಿಗೆ ಸಲ್ಲಿಸಬೇಕಾದ ದಶಮಭಾಗದ ವಿಷಯದಲ್ಲಿ ಇಸ್ರಾಯೇಲ್ಯರು ಅಪ್ರಮಾಣಿಕರಾದಾಗ, ದೇವರು ಪ್ರವಾದಿಯಾದ ಮಲಾಕಿಯನ ಮೂಲಕ ತನ್ನ ಜನರೊಂದಿಗೆ ಒಂದು ದ್ವಿಪಕ್ಷೀಯ ಒಪ್ಪಂದ ಮಾಡಿಕೊಳ್ಳುವ ಸಲಹೆ ನೀಡಿದನು.

`ಮಲಾಕಿಯ 3:7-11ನೇ ವಚನಗಳಲ್ಲಿ ಕಂಡುಬರುವ ವಾಗ್ದಾನಗಳು ಮತ್ತು ಕರ್ತವ್ಯಗಳೇನು?`

"ನೀವು ನನ್ನ ಕಡೆಗೆ ಪುನಃ ತಿರುಗಿರಿ; ತಿರುಗಿದರೆ ನಾನು ನಿಮ್ಮ ಕಡೆಗೆ ಪುನಃ ತಿರುಗುವೆನು' ಎಂದು ಸೇನಾಧೀಶ್ವರನಾದ ಯೆಹೋವನು ಇಸ್ರಾಯೇಲ್ಯರಿಗೆ ವಾಗ್ದಾನ ಮಾಡಿದನು. ಆಗ ಅವರು ದೇವರಿಗೆ ಯಾವ ವಿಷಯದಲ್ಲಿ ನಾವು ಪುನಃ ತಿರುಗಬೇಕೆಂದು ಪ್ರಶ್ನಿಸಿದರು. ಆಗ ದೇವರು ಅವರಿಗೆ ಸ್ಪಷ್ಟವಾಗಿ ದಶಮಭಾಗ, ನನಗೋಸ್ಕರ ಪ್ರತ್ಯೇಕಿಸಬೇಕಾದ ಪದಾರ್ಥ ಇವುಗಳನ್ನು ಕದ್ದುಕೊಳ್ಳುವುದನ್ನು ನಿಲ್ಲಿಸಿ. ಇಸ್ರಾಯೇಲ್ಯರು ದೇವರಿಗೆ ಹಿಂದಿರುಗಿಸಬೇಕಾದ ದಶಾಂಶ ಹಾಗೂ ಇತರ ಕಾಣಿಕೆಗಳನ್ನು ಪ್ರಾಮಾಣಿಕವಾಗಿ ಕೊಡಲಿಲ್ಲವಾದ್ದರಿಂದ ಅವರು ದೇವರಿಂದ ಕದ್ದುಕೊಂಡು ಶಾಪಗ್ರಸ್ತರಾದರು. ಶಾಪದ ಈ ಸಮಸ್ಯೆಗೆ ದೇವರು ಒಂದು ಪರಿಹಾರವನ್ನೂ ಸಹ ಸೂಚಿಸಿ ಹೀಗೆ ಹೇಳಿದನು :

"ನನ್ನ ಆಲಯವು ಆಹಾರಶೂನ್ಯವಾಗದಂತೆ ನೀವು ದಶಾಂಶ ಯಾವತ್ತನ್ನೂ ಭಂಡಾರಕ್ಕೆ ತೆಗೆದುಕೊಂಡು ಬನ್ನಿರಿ".

ಇದನ್ನು ನೀವು ಮಾಡಿದಲ್ಲಿ,

"ಆಗ ನಾನು ಪರಲೋಕದ ದ್ವಾರಗಳನ್ನು ತೆರೆದು ನಿಮ್ಮಲ್ಲಿ ಸ್ಥಳ ಹಿಡಿಯಲಾರದಷ್ಟು ಸುವರವನ್ನು ಸುರಿಸುವೆನೋ ಇಲ್ಲವೋ, ನನ್ನನ್ನು ಹೀಗೆ ಪರೀಕ್ಷಿಸಿರಿ” (ಮಲಾಕಿಯ 3:7-10).

ಸ್ಥಳ ಹಿಡಿಸಲಾಗದಷ್ಟು ದವಸಧಾನ್ಯ, ಕಾಳುಕಡಿ ನಮಗೆ ದೇವರು ದಯಪಾಲಿಸಿರುವುದನ್ನು ನಾವು ದೇವರ ಸುವಾರ್ತಾಸೇವೆಗಾಗಿ ಉಪಯೋಗಿಸಬೇಕು ಮತ್ತು ಕಷ್ಟದಲ್ಲಿರುವ ಬಡವರು, ನಿರ್ಗತಿಕರು, ವಿಧವೆಯರು, ದಿಕ್ಕಿಲ್ಲದವರು, ಅನಾಥರಿಗೆ ಶಕ್ತಿಮೀರಿ ಸಹಾಯ ಮಾಡಬೇಕೆಂದು ದೇವರು ನಮಗೆ ಹಿಡಿಸಲಾಗದಷ್ಟು ಸುವರಗಳನ್ನು ಕೊಡುವ ಉದ್ದೇಶವಾಗಿದೆ. ಶ್ರೀಮತಿ ವೈಟಮ್ಮನವರು ತಮ್ಮ ಕೌನ್ಸೆಲ್ಸ್ ಆನ್ ಸ್ಟೀವರ್ಡ್ಶಿಪ್' ಪುಸ್ತಕದ 75ನೇ ಪುಟದಲ್ಲಿ ನಾವು ದೇವರಿಗೆ ಕೊಡಬೇಕಾದ ದಶಮಭಾಗ, ಕಾಣಿಕೆಗಳ ವಿಷಯದಲ್ಲಿ ಹೀಗೆ ತಿಳಿಸುತ್ತಾರೆ :

ತನ್ನ ಒಬ್ಬನೇ ಮಗನನ್ನು ನಮಗೋಸ್ಕರ ಬಲಿದಾನವಾಗಿ ಅರ್ಪಿಸಿದ ದೇವರು ನಮ್ಮೊಂದಿಗೆ ಒಂದು ಒಪ್ಪಂದ/ ಒಡಂಬಡಿಕೆ ಮಾಡಿದ್ದಾನೆ. ಆತನು ತನ್ನ ಆಶೀರ್ವಾದಗಳನ್ನು ನಮಗೆ ಸುರಿಸುತ್ತಾನೆ, ಅದಕ್ಕೆ ಪ್ರತಿಯಾಗಿ ನಾವು ದಶಮಾಂಶ ಹಾಗೂ ಇತರ ಕಾಣಿಕೆಗಳನ್ನು ತನಗೆ ಸಲ್ಲಿಸಬೇಕೆಂದು ಆತನು ಆದೇಶಿಸುತ್ತಾನೆ. ಇದನ್ನು ನಾನು ಅರ್ಥಮಾಡಿಕೊಳ್ಳಲು ಸಾಧ್ಯವಿಲ್ಲವೆಂದು ಹೇಳಲಾಗದು. ಮಲಾಕಿಯ 3ನೇ ಅಧ್ಯಾಯದಲ್ಲಿ ದೇವರು ದಶಾಂಶ, ಕಾಣಿಕೆಗಳ ಬಗ್ಗೆ ತನ್ನ ಯೋಜನೆ ಏನೆಂದು ಸ್ಪಷ್ಟವಾಗಿ ತಿಳಿಸಿದ್ದಾನೆ. ದೇವರು ನಮ್ಮೊಂದಿಗೆ ಮಾಡಿಕೊಂಡಿರುವ ಈ ಒಪ್ಪಂದಕ್ಕೆ ನಾವೆಲ್ಲರೂ ಪ್ರಾಮಾಣಿಕತೆಯಿಂದ ಬದ್ಧರಾಗಿರಬೇಕೆಂದು ಆತನು ತಿಳಿಸುತ್ತಾನೆ".

ಯೆಹೂದ್ಯರ ರಾಜನಾದ ಹಿಯನ ಕಾಲದಲ್ಲಿ ಜನರು ದೇವರಿಗೆ ವಿಧೇಯರಾದ ಕಾರಣದಿಂದ ಅವರಿಗೆ ಬಂದ ಆಶೀರ್ವಾದಗಳ ಬಗ್ಗೆ ತಿಳಿಸಲಾಗಿದೆ. ಯೆಹೂದ್ಯ ದೇಶದಲ್ಲಿ ಒಂದು ಯಥಾರ್ಥವಾದ ಧಾರ್ಮಿಕ ಪುನರುಜೀವನ ಉಂಟಾಯಿತು ಹಾಗೂ ಜನರು ದೇವಾಲಯದ ಭಂಡಾರಕ್ಕೆ ದಶಮಾಂಶ ಹಾಗೂ ಕಾಣಿಕೆಗಳನ್ನು ಪ್ರಾಮಾಣಿಕತೆಯಿಂದ ಹಿಂದಿರುಗಿಸಿದರು. "ಇಸ್ರಾಯೇಲ್ಯರು ಧಾನ್ಯ, ದ್ರಾಕ್ಷಾರಸ, ಎಣ್ಣೆ ಜೇನು ಮುಂತಾದ ಎಲ್ಲಾ ಹುಟ್ಟುವಳಿಯಲ್ಲಿಯೂ ಪ್ರಥಮ ಫಲವನ್ನು ರಾಶಿರಾಶಿಯಾಗಿ ತಂದುಕೊಟ್ಟರು; ಮತ್ತು ತಮ್ಮ ಆದಾಯದ ದಶಮಾಂಶವನ್ನು ಉದಾರವಾಗಿ ಸಲ್ಲಿಸಿದರು' ಎಂದು ಸತ್ಯವೇದವು ತಿಳಿಸುತ್ತದೆ (1 ಪೂ.ಕಾ. ವೃತ್ತಾಂತ 31:5).

`ನಾವು ಪ್ರಾಮಾಣಿಕವಾಗಿ ದೇವರಿಗೆ ಸಲ್ಲಬೇಕಾದ ದಶಾಂಶ ಕೊಡುವುದು ಅಥವಾ ಕೊಡದಿರುವುದು ನಮ್ಮ ಆತ್ಮೀಕ ಜೀವನ ಮತ್ತು ದೇವರೊಂದಿಗಿನ ನಮ್ಮ ಸಂಬಂಧದ ಬಗ್ಗೆ ನಮಗೇನು ತಿಳಿಸುತ್ತದೆ?`