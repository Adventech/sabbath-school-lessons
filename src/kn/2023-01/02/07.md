---
title:  ಹೆಚ್ಚಿನ ಚಿಂತನೆ
date:   13/01/2023
---

ಶ್ರೀಮತಿ ವೈಟಮ್ಮನವರು ದಶಮಭಾಗ, ಕಾಣಿಕೆಗಳನ್ನು ಪ್ರಾಮಾಣಿಕವಾಗಿ ಕೊಡುವುದರಿಂದ ಬರುವ ಆಶೀರ್ವಾದಗಳ ಬಗ್ಗೆ ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್' ಸಂಪುಟ 3, ಪುಟ 395ರಲ್ಲಿ ಹೀಗೆ ತಿಳಿಸುತ್ತಾರೆ :

"ಜಗತ್ತಿನ ಇತಿಹಾಸದ ಯಾವುದೇ ಸಮಯದಲ್ಲಿ ಜೀವಿಸಿದ ದೇವಜನರು ಸಂತೋಷದಿಂದಲೂ ಮನಃಪೂರ್ವಕವಾಗಿಯೂ ದಶಮಾಂಶ, ಕಾಣಿಕೆಗಳನ್ನು ಕೊಟ್ಟಾಗ, ದೇವರು ಮಾಡಿದ ವಾಗ್ದಾನವು (ಮಲಾಕಿಯ 3:10) ತಮ್ಮಲ್ಲಿ ನೆರವೇರಿರುವುದನ್ನು ಪ್ರತ್ಯಕ್ಷವಾಗಿ ಕಂಡಿದ್ದಾರೆ. ದೇವರ ಆಜ್ಞೆಗಳಿಗೆ ವಿಧೇಯರಾಗಿ ತಮ್ಮೆಲ್ಲಾ ಆದಾಯದಿಂದಲೂ, ಪ್ರಥಮ ಫಲದಿಂದಲೂ ಆತನನ್ನು ಸನ್ಮಾನಿಸಿದಾಗ, ಅವರಿಗೆ ಯಾವುದೇ ದವಸಧಾನ್ಯಗಳ ಕೊರತೆ ಕಂಡುಬರಲಿಲ್ಲ. ದೇವರು ಸಮೃದ್ಧಿಯಾಗಿ ಅವರನ್ನು ಆಶೀರ್ವದಿಸಿದನೆಂದು ಕಂಡುಬರುತ್ತದೆ. ಆದರೆ ಅವರು ದೇವರಿಗೆ ಸಲ್ಲಿಸಬೇಕಾದ ದಶಮಭಾಗ ಕಾಣಿಕೆಗಳನ್ನು ಕೊಡದೆ ಆತನಿಂದ ಕದ್ದುಕೊಂಡಾಗ, ಅವರಲ್ಲಿ ಕೊರತೆ ಕಂಡುಬಂದಿತು. ಅವರು ಕೊಡುವ ಕಾಣಿಕೆಗೆ ಅನುಗುಣವಾಗಿ ದೇವರು ತನ್ನ ಆಶೀರ್ವಾದವನ್ನು ಮಿತಿಗೊಳಿಸುತ್ತಾನೆ".

ನಾವು ನಂಬಿಕೆಯ ಮೂಲಕ ಕೃಪೆಯಿಂದಲೇ ರಕ್ಷಿಸಲ್ಪಡುತ್ತೇವೆಂದು ಸತ್ಯವೇದವು ತಿಳಿಸುತ್ತದೆ. ಇದು ದೇವರು ನಮಗೆ ಕೊಡುವ ಉಚಿತಾರ್ಥವಾದ ವರವಾಗಿದೆ. ದೇವರ ಆದೇಶಕ್ಕೆ ನಾವು ವಿಧೇಯರಾಗುವುದು, ಆತನ ಕೃಪೆಗೆ ನಾವು ಕೊಡುವ ಪ್ರತ್ಯುತ್ತರವಾಗಿದೆ. ಅದನ್ನು ಗಳಿಸಿಕೊಳ್ಳಲಾಗದು. ಹಾಗೆಯೇ ಅದನ್ನು ಕ್ರಿಯೆಗಳ ಮೂಲಕವೋ ಅಥವಾ ಹಣದ ಮೂಲಕವೋ ಗಳಿಸಿಕೊಂಡಲ್ಲಿ, ಅದನ್ನು ಕೃಪೆ ಎಂದು ಹೇಳಲಾಗದು.

ದೇವರು ನಮ್ಮೊಂದಿಗೆ ಮಾಡಿಕೊಂಡಿರುವ ದ್ವಿಪಕ್ಷೀಯ ಒಪ್ಪಂದದಲ್ಲಿ ನಮಗೆ ಆಶೀರ್ವಾದ ಹಾಗೂ ಜವಾಬ್ದಾರಿಗಳೆರಡೂ ಸೇರಿರುವುದನ್ನು ನಾವು ನೋಡಬಹುದು. ದೇವರ ಆದೇಶಕ್ಕೆ ನಾವು ಸಕಾರಾತ್ಮಕ ಉತ್ತರ ಕೊಡುವಾಗ, ಆತನೊಂದಿಗೆ ನಮ್ಮ ಆತ್ಮೀಕ ಸಂಬಂಧ ಉಂಟಾಗುತ್ತದೆ. ವಿಧೇಯತೆ, ನಿಷ್ಠೆ, ಪ್ರೀತಿ, ಪ್ರಾಮಾಣಿಕ ಸೇವೆ ಇವುಗಳು ಶಿಷ್ಯತ್ವದ ನಿಜವಾದ ಗುರುತುಗಳಾಗಿವೆ. ನಂಬಿಕೆಯಿಂದ ಮಾತ್ರ ಕ್ರಿಸ್ತನ ಕೃಪೆಯಲ್ಲಿ ಪಾಲುದಾರರಾಗುತ್ತೇವೆ. ಆಗ ದೇವರು ನಮ್ಮಿಂದ ಬಯಸುವ ವಿಧೇಯತೆಯನ್ನು ನಾವು ತೋರಿಸಲು ಸಾಧ್ಯವಾಗುತ್ತದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಪ್ರತಿಯೊಬ್ಬ ಅಡ್ಡೆಂಟಿಸ್ಟ್ ವಿಶ್ವಾಸಿಯು ದಶಮಭಾಗವನ್ನು ಪ್ರಾಮಾಣಿಕವಾಗಿ ಕೊಟ್ಟಲ್ಲಿ ದೇವರ ಸುವಾರ್ತೆ ಸಾರಲು ಹೇರಳವಾದ ಹಣವಿರುತ್ತದೆಂಬುದರಲ್ಲಿ ಸಂದೇಹವಿಲ್ಲ. ನೀವು ದೇವರ ಸೇವೆಗಾಗಿ ದಶಮಭಾಗ, ಕಾಣಿಕೆಗಳನ್ನು ಪ್ರಾಮಾಣಿಕರಾಗಿ ಕೊಡುತ್ತಿರುವಿರಾ?`

`ನಾವು ಮಾಡುವ ಆಯ್ಕೆ ಮತ್ತು ನಮ್ಮ ಕ್ರಿಯೆಗಳು ದೇವರೊಂದಿಗಿನ ನಮ್ಮ ಸಂಬಂಧದಲ್ಲಿ ಹೇಗೆ ಪ್ರಾಮುಖ್ಯವಾಗಿದೆ? ದೇವರಾಜೆಗೆ ವಿಧೇಯರಾಗಿ ದಶಮಭಾಗವನ್ನು ಪ್ರಾಮಾಣಿಕವಾಗಿ ನಾವು ಕೊಡಬಹುದು. ಆದರೆ ಅದೇ ಸಂದರ್ಭದಲ್ಲಿ ಒಳ್ಳೆಯ ಕ್ರಿಯೆಗಳಿಂದ ರಕ್ಷಣೆ ಸಿಕ್ಕುವುದಿಲ್ಲವೆಂಬ ಪ್ರಮುಖ ಅಂಶವನ್ನು ನೆನಪಿನಲ್ಲಿಡುವುದು ಯಾಕೆ ಅಗತ್ಯವಾಗಿದೆ?`

`ನಾವು ದೇವರಿಗೆ ವಿಧೇಯರಾಗಿದ್ದರೂ ಕೆಲವು ಸಂದರ್ಭಗಳಲ್ಲಿ ಕಠಿಣ ಪರಿಸ್ಥಿತಿ ಎದುರಾಗಬಹುದು (ಮಂಗಳವಾರದ ಪಾಠದ ಕೊನೆಯ ಭಾಗ), ಅದನ್ನು ಅರ್ಥಮಾಡಿಕೊಳ್ಳುವುದು ಹೇಗೆ? ಅಲ್ಲದೆ ಅಂತಹ ಸಂದರ್ಭದಲ್ಲಿ ನಿರಾಶೆಗೊಳ್ಳದೆ ದೇವರಲ್ಲಿ ಹೇಗೆ ಭರವಸವಿಡಬಹುದು?`