---
title:  ಸಾಯುವುದಕ್ಕೆ ಮೊದಲು ಆಸ್ತಿಯನ್ನು ನಿರ್ವಹಣೆ
date:   08/03/2023
---

**ಹಣದ ವಿಷಯದಲ್ಲಿ ನಾವು ಯಾವ ಭಾವನೆ ಹೊಂದಿರಬೇಕೆಂಬ ವಿಷಯದಲ್ಲಿ ಕೆಳಗಿನ ವಾಕ್ಯಗಳು ತಿಳಿಸುವುದೇನು? ಅದರಿಂದ ನಾವು ಕಲಿಯಬೇಕಾದ ಪಾಠವೇನು?**

`1 ತಿಮೊಥೆ 6:7`

`2 ಕೊರಿಂಥ 4:18`

`ಜ್ಞಾನೋಕ್ತಿ 30:8`

`ಪ್ರಸಂಗಿ 5:10`

ಹಣವು ಮನುಷ್ಯರ ಮೇಲೆ ಬಹುಬಲವಾದ ಹಿಡಿತ ಹೊಂದುವ ಸಾಧ್ಯತೆ. ಎಷ್ಟರಮಟ್ಟಿಗೆ ಇದೆ ಅಂದರೆ ಅದರಿಂದ ಅನೇಕರು ನಾಶವಾಗಿದ್ದಾರೆ. ಹಣಗಳಿಸಬೇಕೆಂಬ ಉದ್ದೇಶದಿಂದ ಜನರು ಎಂತಹ ಭಯಂಕರ ಕಾರ್ಯಮಾಡಿದ್ದಾರೆಂದು ನಾವು ಕೇಳಿದ್ದೇವೆ ಮತ್ತು ನೋಡಿದ್ದೇವಲ್ಲವೇ!

ಆದರೆ ಹಣವು ನಮ್ಮ ಮೇಲೆ ಹಿಡಿತ ಹೊಂದಿರಬೇಕಾದ ಅಗತ್ಯವಿಲ್ಲ (Money Is a Good Servant, But a Bad Master). ಅಂದರೆ ಹಣವು ಕಷ್ಟಕಾಲದಲ್ಲಿ ಒಬ್ಬ ಒಳ್ಳೆಯ ಸೇವಕನಂತಿದೆ, ಆದರೆ ಅದು ಒಂದು ಕೆಟ್ಟ ದಣಿ ಎಂಬ ಗಾದೆ). ದೇವರ ಕೃಪೆಯಿಂದ ಹಣವು ಶಾಪವಾಗದೆ ಅದನ್ನು ಆಶೀರ್ವಾದಕರವಾಗಿರುವಂತೆ ಉಪಯೋಗಿಸಬಹುದು.

ಸಾಯುವುದಕ್ಕೆ ಮೊದಲು ತಮ್ಮ ಹಣ, ಆಸ್ತಿಯನ್ನು ಉತ್ತಮವಾಗಿ ನಿರ್ವಹಣೆ ಮಾಡುವ ಯೋಜನೆ ಎಂಬ ಕಾರಣದಿಂದ ಅನೇಕರು ಅದನ್ನು ಕೊನೆಯ ಕಾಲಕ್ಕೆಂದು ಕೂಡಿಸಿಡುತ್ತಾರೆ. ನಾನುಸತ್ತಾಗ ಅದೆಲ್ಲವನ್ನೂ ಕೊಡುತ್ತೇನೆಂಬ ಭಾವನೆ ಅವರಲ್ಲಿರಬಹುದು. ಈ ವಿಷಯದಲ್ಲಿ ಶ್ರೀಮತಿ ವೈಟಮ್ಮನವರು "ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್" ಸಂಪುಟ 5, ಪುಟ 154ರಲ್ಲಿ ಹೀಗೆ ತಿಳಿಸುತ್ತಾರೆ.

"ಅನೇಕರು ತಾವು ಜೀವಿಸಿರುವಾಗ ತಮ್ಮ ಸಂಪತ್ತನ್ನು ಕೂಡಿಸಿಟ್ಟು, ತಾವು ಸಾಯುವ ಸಂದರ್ಭದಲ್ಲಿ ಮನುಷ್ಯರಿಗೆ ಪ್ರೀತಿ ತೋರಿಸಿ ಅದನ್ನು ದಾನಮಾಡ ಬಹುದೆಂದು ನೆನಸುತ್ತಾರೆ. ದೇವರಮೇಲೆ ಭರವಸೆ ಅಥವಾ ನಂಬಿಕೆ ಇಟ್ಟು ತಾವು ಜೀವಿಸಿರುವಾಗ ಯಾರಿಗೂ ಏನೂ ಕೊಡುವುದಿಲ್ಲ. ಆದರೆ ಸಾಯುವ ಸಮಯದಲ್ಲಿ ದಾನಧರ್ಮ ಮಾಡಬೇಕೆಂದು ಕ್ರಿಸ್ತನು ತನ್ನ ಅನುಯಾಯಿಗಳಿಂದ ಬಯಸುವುದಿಲ್ಲ. ಬದುಕಿರುವಾಗ ಯಾರಿಗೂ ಸಹಾಯ ಮಾಡದೆ ಸ್ವಾರ್ಥ ಜೀವನ ನಡೆಸಿ, ಸಾಯುವಾಗ ಮಾನವ ಪ್ರೇಮ ತೋರಿಸಿ ದಾನಧರ್ಮಮಾಡುವುದು ಅವರ ಭೋಗಜೀವನಕ್ಕೆ ಸಮರ್ಥನೆಯಾಗುವುದಿಲ್ಲ (ನೆಪವಾಗಬಾರದು). ಅಂಥವರು ದೇವರ ಸೇವೆಗೂ ಅಥವಾ ಬಡಬಗ್ಗರಿಗೆ ಸಹಾಯ ಮಾಡದೆ ತಮ್ಮ ಹಣವನ್ನು ಮರಣಕ್ಕೆ ಒಪ್ಪಿಸಿದಂತಾಗುತ್ತದೆ. ಹಣ ಆಸ್ತಿಯು ಅನೇಕ ಕಾರಣಗಳಿಂದ ನಷ್ಟವಾಗಬಹುದು. ಅನೇಕರು ದೇವರಸೇವೆಗೂ, ಬಡವರಿಗೂ ಸಹಾಯ ಮಾಡಬೇಕೆಂದು ಉದ್ದೇಶ ಹೊಂದಿರುತ್ತಾರೆ, ಆದರೆ ಆ ವಿಷಯದಲ್ಲಿ ತಡ ಮಾಡುತ್ತಾರೆ. ಈ ರೀತಿಯಾಗಿ ಸೈತಾನನು ದೇವರಭಂಡಾರಕ್ಕೆ ಹಣವನ್ನು ಬರದಂತೆ ಮಾಡುವಲ್ಲಿ ಕಾರ್ಯಮಾಡುತ್ತಾನೆ. ಈ ರೀತಿ ಆದಾಗ ಅವನು ಪರಮಾನಂದ ಪಡುತ್ತಾನೆ".

`ನಮ್ಮಲ್ಲಿರುವ ಹಣಕಾಸು, ಆಸ್ತಿ ಇವೆಲ್ಲವೂ ದೇವರಿಂದ ಬಂದ ಆಶೀರ್ವಾದವಾಗಿದೆ. ಅದನ್ನು ಯಾವ ರೀತಿ ಉಪಯೋಗಿಸುತ್ತೇವೆಂಬ ವಿಷಯದಲ್ಲಿ ನಾವು ಯಾಕೆ ಎಚ್ಚರಿಕೆಯಿಂದಿರಬೇಕು?`