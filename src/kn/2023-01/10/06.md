---
title:  ಆತ್ಮೀಕ ಪರಂಪರೆ
date:   09/03/2023
---

ಮಾನವರು ಪಾಪಮಾಡದಿದ್ದಲ್ಲಿ ಈ ಲೋಕದಲ್ಲಿನ ಜೀವನಹೇಗಿದ್ದಿರಬಹುದೆಂಬ ಕಲ್ಪನೆ ನಮ್ಮ ಊಹೆಗೆ ಸಿಲುಕುವುದಿಲ್ಲ. ಆದರೆ ನಮ್ಮ ಜಗತ್ತಿನಲ್ಲಿ ಇತಿಹಾಸ ಕಾಲದಿಂದಲೂ ಕಂಡುಬರುವ ದುರಾಶೆ, ಬಡತನ, ಸ್ವಾರ್ಥಜೀವನ ಇರುತ್ತಿರಲಿಲ್ಲ ಎಂಬುದು ಖಚಿತ. ಪ್ರಾಮಾಣಿಕವಾಗಿಯೂ, ಶ್ರಮವಹಿಸಿಯೂ ದುಡಿದದ್ದು ನಮಗೆ ನ್ಯಾಯಸಮ್ಮತವಾಗಿ ಸೇರಿದ್ದು, ಕೊನೆಯಲ್ಲಿ ನಾವು ಎಷ್ಟೇ ಗಳಿಸಿರಲಿ ಇಲ್ಲವೆ ಗಳಿಸದಿರಲಿ, ಒಂದು ಪ್ರಾಮುಖ್ಯವಾದ ಅಂಶವನ್ನು ಯಾವಾಗಲೂ ನಾವು ನೆನಪಿನಲ್ಲಿಡಬೇಕು.

`ಕೀರ್ತನೆ 24:1; 50:1; ಆದಿಕಾಂಡ 14:19; ಕೊಲೊಸ್ಸೆ 1:15-17 ಹಾಗೂ ಇಬ್ರಿಯ 3:4ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳಲ್ಲಿರುವ ಪ್ರಮುಖವಾದ ಅಂಶ ಯಾವುದು? ದೇವರು ನಮಗೆ ಆಶೀರ್ವಾದಕರವಾಗಿ ಕೊಟ್ಟಿರುವ ಲೌಕಿಕ ಸಂಪತ್ತನ್ನು ನಾವು ಯಾವ ರೀತಿ ಉಪಯೋಗಿಸುತ್ತೇವೆಂಬ ವಿಷಯದ ಬಗ್ಗೆ ಈ ಅಂಶವು ನಮ್ಮ ಮೇಲೆ ಯಾವ ಪರಿಣಾಮ ಬೀರಬೇಕು?`

ದೇವರು ನಮಗೆ ಒಪ್ಪಿಸಿರುವುದೆಲ್ಲವುಗಳ ಪಾರುಪತ್ಯಗಾರರು ಹಾಗೂ ನಿರ್ವಹಣೆ ಮಾಡುವವರು ನಾವಾಗಿದ್ದೇವೆ. ಅಂತಿಮವಾಗಿ ಸಮಸ್ತವೂ ಆತನಿಗೆ ಸೇರಿದ್ದು, ನಮಗೆ ಜೀವಕೊಡುವವನು, ಬದುಕಿಸುವವನೂ ಆತನೇ. ನಾವು ಸಂಪಾದನೆ ಮಾಡಲು ಬಲಕೊಡುವವನೂ ಆತನೇ ಆಗಿದ್ದಾನೆ. ಆದುದರಿಂದ ದೇವರು ನಮಗೆ ಕೊಟ್ಟಿರುವುದೆಲ್ಲವನ್ನೂ ನಮ್ಮ ಕುಟುಂಬದ ಕ್ಷೇಮಕ್ಕಾಗಿ ಉಪಯೋಗಿಸಿದ ನಂತರ ಉಳಿದುದ್ದನ್ನು ಆತನಿಗೆ ಹಿಂದಿರುಗಿಸುವುದು ತಾರ್ಕಿಕವಾಗಿ ಸಮಂಜಸವಾಗಿದೆಯಲ್ಲವೇ!

ಈ ವಿಷಯದಲ್ಲಿ ಕೌನ್ಸೆಲ್ಸ್ ಆನ್ ಸ್ಟೀವರ್ಡ್ಶಿಪ್” ಪುಸ್ತಕದ 342ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ :

"ದೇವರ ಸೇವೆಗಾಗಿ ನೀವು ಮನಃಪೂರ್ವಕವಾಗಿ ಸಹಾಯ ಮಾಡುವಾಗ, ನೀವು ಪರಲೋಕದಲ್ಲಿ ಗಂಟುಮಾಡಿಟ್ಟುಕೊಳ್ಳುವಿರಿ. ನೀವು ಪರಲೋಕದಲ್ಲಿ ಕೂಡಿಟ್ಟುಕೊಳ್ಳುವುದೆಲ್ಲವೂ ಎಂದಿಗೂ ನಾಶವಾಗುವುದಿಲ್ಲ, ಬದಲಾಗಿ ಸುರಕ್ಷಿತವಾಗಿರುತ್ತದೆ. ಅದು ಪರಲೋಕದಲ್ಲಿ ಜೀವಬಾಧ್ಯರ ಪಟ್ಟಿಯಲ್ಲಿ ಬರೆಯಲ್ಪಡುವುದು".

ನಾವು ಜೀವಿಸಿರುವಾಗಲೇ, ದೇವರು ನಮಗೆ ಆಶೀರ್ವಾದಕರವಾಗಿ ಕೊಟ್ಟಿರುವುದನ್ನು ಆತನ ಸೇವೆಗೂ ಮತ್ತು ಬಡವರು, ದಿಕ್ಕಿಲ್ಲದ ಅನಾಥರು, ವಿಧವೆಯರಿಗೆ ಕೊಡುವುದರಿಂದ ಅನೇಕ ಪ್ರಯೋಜನಗಳಿವೆ. ಅವುಗಳಲ್ಲಿ ಕೆಲವು ಈ ಕೆಳಗೆ ಕೊಡಲ್ಪಟ್ಟಿವೆ

1. ದಾನ ಕೊಟ್ಟವರು ಅದರಿಂದ ಒಂದು ಹೊಸದೇವಾಲಯ ಕಟ್ಟಲ್ಪಡುವುದನ್ನು, ಒಬ್ಬ ವಿದ್ಯಾರ್ಥಿ ಪದವಿ ಪಡೆಯುವುದನ್ನು ಅಥವಾ ಸುವಾರ್ತಾಸೇವೆಯಿಂದ ಅನೇಕರು ಕರ್ತನನ್ನು ಅಂಗೀಕರಿಸುವುದನ್ನು ಕಾಣಬಹುದು. 2. ವ್ಯಕ್ತಿಯ ಮರಣದನಂತರ ಅವನ ಕುಟುಂಬದಲ್ಲಿ ಸದಸ್ಯರನಡುವೆ ಹಣಕಾಸಿನವಿಷಯದಲ್ಲಿ ಯಾವುದೇ ಭಿನ್ನಾಭಿಪ್ರಾಯವಿರುವುದಿಲ್ಲ. 3. ಅಗತ್ಯವಿರುವಾಗ ಕೊಡುವುದರಿಂದ ಬಹಳ ಉಪಯೋಗವಾಗುತ್ತದೆ. 4. ಇದರಿಂದ ಕುಟುಂಬದವರಿಗೆ ನೀವು ಮಾದರಿಯಾಗಬಹುದು. ಅವರಲ್ಲಿಯೂ ಸಹ ಇತರರಿಗೆ ಮತ್ತು ದೇವರಸೇವೆಯ ಬಗ್ಗೆ ಪ್ರೀತಿ ಕಂಡುಬರುವುದಲ್ಲದೆ, ತಾವೂ ಸಹ ಸಹಾಯಮಾಡಬೇಕೆಂಬ ಪ್ರೇರಣೆ ಉಂಟಾಗುತ್ತದೆ. 5. ಗಳಾಗಿದ್ದಾರೆಂದು ಇದರಿಂದ ತಿಳಿಯುತ್ತದೆ. 6. ಪರಲೋಕದಲ್ಲಿ ನಮಗೆ ಬಹಳ ಸಂಪತ್ತಿರುವುದು.