---
title:  ಹೆಚ್ಚಿನ ಚಿಂತನೆ
date:   10/03/2023
---

ಶ್ರೀಮತಿ ವೈಟಮ್ಮನವರು "ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್" ಸಂಪುಟ 4, ಪುಟ 480ರಲ್ಲಿ ಹೀಗೆ ತಿಳಿಸುತ್ತಾರೆ :

"ಯಥಾರ್ಥವಾದ ಕ್ರೈಸ್ತರಾಗಿರುವವರು ದೇವರಿಗೆ ಮತ್ತು ಬಡವರಿಗೆ ಸಹಾಯವನ್ನು ತಾವು ಬದುಕಿರುವಾಗಲೇ ಮಾಡುತ್ತಾರೆಯೇ ಹೊರತು, ಸಾಯುವ ಸಮಯದಲ್ಲಿ ಮಾಡುವುದಿಲ್ಲ. ಅವರು ತಮ್ಮನ್ನು ಹಾಗೂ ತಮ್ಮ ಹಣಕಾಸು, ಆಸ್ತಿಯನ್ನು ದೇವರಿಗಾಗಿ ಮುಡಿಪಾಗಿಡುತ್ತಾರೆ. ಆತನ ಪಾರುಪತ್ಯಗಾರರಾದ ಅವರಿಗೆ ದೇವರು ತಮಗೆ ಕೊಟ್ಟ ಕರ್ತವ್ಯವನ್ನು ಮಾಡಿದ್ದೇವೆಂಬ ಸಂತೃಪ್ತಿ ಉಂಟಾಗುತ್ತದೆ. ಅವರು ಸತ್ತ ಮೇಲೆ ತಮ್ಮ ವಾರಸುದಾರರು ಅವರಿಗೆ ಬಂದಿರುವುದನ್ನು ಕೊಡುವುದಕ್ಕೆ ಬದಲಾಗಿ, ತಾವು ಜೀವಿಸಿರುವಾಗಲೇ ದೇವರಿಗೆ ಕೊಡಬೇಕಾದದ್ದನ್ನು ಕೊಡುವ ಅಪೂರ್ವ ಅವಕಾಶ ಅವರದಾಗಿರುತ್ತದೆ. ಅಲ್ಲದೆ ಅದರಿಂದಾಗುವ ಫಲಿತಾಂಶಗಳನ್ನು ಕಣ್ಣಾರೆ ಕಂಡು ಸಂತೃಪ್ತಿಪಡುವುದು ಮಾತ್ರವಲ್ಲದೆ, ತಮಗೆ ದೇವರು ಕೊಟ್ಟಿರುವ ತಲಾಂತುಗಳನ್ನು ಸಮರ್ಪಕವಾಗಿ ಉಪಯೋಗಿಸಿದ್ದೇವೆಂಬ ಸಾರ್ಥಕ ಭಾವನೆ ಅವರಲ್ಲುಂಟಾಗುತ್ತದೆ.

ಕ್ರೈಸ್ತರಾದ ನಮಗೆ ಕ್ರಿಸ್ತನ ಎರಡನೇಬರೋಣವು "ಭಾಗ್ಯಕರವಾದ ನಿರೀಕ್ಷೆ" ಯಾಗಿದೆ (ತೀತನಿಗೆ 2:12,13). ಕ್ರಿಸ್ತನು ಮೇಘಗಳೊಂದಿಗೆ ಎರಡನೇಸಾರಿ ಬರುವುದನ್ನು ನೋಡುವುದು ಎಷ್ಟೊಂದು ಮಹಿಮೆಯಿಂದಲೂ, ವೈಭವದಿಂದಲೂ ಕೂಡಿರುತ್ತದೆಂಬುದನ್ನು ನಾವೆಲ್ಲರೂ ಕಲ್ಪಿಸಿಕೊಂಡಿದ್ದೇವೆ" ಭಲಾ, ನಂಬಿಗಸ್ತನಾದ ಒಳ್ಳೇ ಆಳು" ಎಂಬ ಮಾತನ್ನು ಕ್ರಿಸ್ತನಿಂದ ಕೇಳಲು ನಾವೆಲ್ಲಾ ಕಾತರದಿಂದ ಕಾದಿದ್ದೇವೆ (ಮತ್ತಾಯ 25:21). ಆದರೆ ಕ್ರಿಸ್ತನು ಬರುವಮೊದಲೇ ನಾವು ಸತ್ತರೆ ಏನು ಮಾಡುವುದು?

ದೇವರ ಚಿತ್ರವನ್ನು ನಾವು ಅನುಸರಿಸಿ ನಡೆದಾಗ, ನಮ್ಮ ಸಹಾಯ, ಪ್ರಯತ್ನದ ಕಾರಣದಿಂದ ಆತನ ಸೇವೆ ಮುಂದುವರೆಯುವುದನ್ನು ನಮ್ಮ ಜೀವಿತ ಕಾಲದಲ್ಲಿಯೇ ಕಾಣುವ ತೃಪ್ತಿ ನಮಗುಂಟಾಗುತ್ತದೆ. ಅಲ್ಲದೆ ನಾವು ಮರಣ ಹೊಂದಿದ ನಂತರವೂ ದೇವರ ಸೇವೆ ಮುಂದುವರೆಯುತ್ತದೆಂಬ ಭರವಸೆಯೂ ನಮ್ಮಲ್ಲಿರುತ್ತದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನಾವು ಈಗ ಪರಲೋಕದಲ್ಲಿ ಗಂಟುಮಾಡಿಟ್ಟುಕೊಳ್ಳಬಹುದು? ಆದರೆ ಯಾಕೆ ನಾವು ರಕ್ಷಣೆಯನ್ನು ಕೊಂಡುಕೊಳ್ಳಲಾಗದು ಅಥವಾ ಗಳಿಸಿಕೊಳ್ಳಲಾಗದು?`

`ನಮ್ಮಲ್ಲಿರುವುದನ್ನು ದೇವರ ಸೇವೆಗೆ ಮತ್ತು ಅಗತ್ಯವಿರುವವರಿಗೆ ಕೊಡುವುದರಲ್ಲಿ ಉದಾರಿಗಳಾಗಿರಬೇಕು, ನಿಜ. ಆದರೆ ನಾವು ವಿವೇಕಿಗಳೂ ಆಗಿರಬೇಕು. ಅನೇಕ ಸುಳ್ಳುಬೋಧಕರು ಇಂತಹ ಘಟನೆ ಇಂತಹ ದಿನ ನಡೆಯಲಿದೆ. ಆದುದರಿಂದ ನಿಮ್ಮ ಹಣವು ವ್ಯರ್ಥವಾಗಲಿದೆ. ಈ ಕಾರಣದಿಂದ ನಮ್ಮ ಸುವಾರ್ತೆಸೇವೆಗೆ ಹಣಕಳುಹಿಸಿ ಎಂದು ಜನರನ್ನು ಮೋಸಗೊಳಿಸುತ್ತಿದ್ದಾರೆ. ಹಣಸಂಪಾದನೆ ಮಾಡಿ ಸುಖಜೀವನ ನಡೆಸುವುದೇ ಅವರ ಈ ವಂಚನೆಯ ಹಿಂದಿನ ಉದ್ದೇಶ. ಇಂತಹ ವಂಚನೆಗೂ ಮತ್ತು ನ್ಯಾಯಸಮ್ಮತವಾಗಿ ದೇವರ ಸೇವೆ ಮಾಡುವುದಕ್ಕೂ ಇರುವ ವ್ಯತ್ಯಾಸವನ್ನು ಹೇಗೆ ತಿಳಿಯಬಹುದು?`