---
title:  ದೇವರಲ್ಲಿ ಭರಸವಿಡಿರಿ
date:   13/03/2023
---

ನಮ್ಮ ಜ್ಞಾನ, ವಿವೇಕ, ಶಿಕ್ಷಣ, ಹಣಕಾಸು ಮೊದಲಾದ ಸಂಪನ್ಮೂಲಗಳ ಮೇಲಲ್ಲಿ, ಬದಲಾಗಿ ದೇವರ ಮೇಲೆ ನಾವು ಭರವಸವಿಡಬೇಕು. ಇದನ್ನು ರಾಜನಾದ ದಾವೀದನು ತನ್ನ ಆತ್ಮೀಯ ಸ್ನೇಹಿತನಾಗಿದ್ದ ಯೋನಾತಾನದಿಂದ ಚೆನ್ನಾಗಿ ತಿಳಿದುಕೊಂಡಿದ್ದನು. ಅದೇನೆಂದರೆ, ನಾವು ದೇವರೊಂದಿಗೆ ಒಡಂಬಡಿಕೆಯ ಸಂಬಂಧಹೊಂದಿದ್ದಲ್ಲಿ, ನಮ್ಮಲ್ಲಿ ಜನರು ಕಡಿಮೆಯಿರಲಿ, ಇಲ್ಲವೆ ಹೆಚ್ಚಿರಲಿ, ದೇವರು ಜಯಕೊಡುತ್ತಾನೆ. ಯೋನತಾನನು ಮತ್ತು ಅವನ ಆಯುಧಗಳನ್ನು ಹೊರುವವನು ದೇವರ ಸಹಾಯದಿಂದ ಫಿಲಿಷ್ಟಿಯರ ಸಂಪೂರ್ಣ ಪಾಳಯವನ್ನು ಸೋಲಿಸಿದರೆಂದು ಸತ್ಯವೇದವು ತಿಳಿಸುತ್ತದೆ (1 ಸಮುವೇಲನು 14:1-23). ಇಷ್ಟೆಲ್ಲಾ ಅನುಭವಗಳನ್ನು ನೋಡಿಯೂ, ಇಕ್ಕಟ್ಟಿನ ಸಮಯ ಬಂದಾಗ, ದಾವೀದನು ಸೈತಾನನ ಶೋಧನೆಗೆ ಒಳಗಾಗಿ ತನ್ನ ಸ್ವಂತಬಲದ ಮೇಲೆ ಭರವಸವಿಟ್ಟನು.

`ಪೂ.ಕಾ. ವೃತ್ತಾಂತ 21:1-14ನೇ ವಚನಗಳ ಪ್ರಕಾರ ದಾವೀದನು ತನ್ನ ಜನರು ಹಾಗೂ ಸೈನಿಕರ ಜನಗಣತಿ (ಖಾನೇಷುಮಾರಿ) ಮಾಡಲು ಯಾಕೆ ನಿರ್ಧರಿಸಿದನು? ಅವನ ಸೇನಾಪತಿಯಾಗಿದ್ದ ಯೋವಾಬನು ಯಾಕೆ ಜನಗಣತಿ ಮಾಡಬಾರದೆಂದು ದಾವೀದನಿಗೆ ಸಲಹೆ ನೀಡಿದನು?`

ಸೈನಿಕರ ಜನಗಣತಿ ಮಾಡಬೇಕೆಂಬ ಪ್ರೇರಣೆ ಸೈತಾನನಿಂದ ಉಂಟಾಯಿತೆಂದು ಗಮನಿಸಿ, ದಾವೀದನು ದೇವರರಕ್ಷಣೆಯ ಮೇಲೆ ಆತುಕೊಳ್ಳದೆ ತನ್ನ ಸ್ವಂತ ಸೈನ್ಯದ ಬಲದ ಮೇಲೆ ಭರವಸವಿಡುವಂತೆ ಸೈತಾನನು ಅವನನ್ನು ಪ್ರೇರಿಸಿದನು. ದೇವರು ಇಸ್ರಾಯೇಲ್ಯರ ಪರವಾಗಿ ಕಾರ್ಯಮಾಡುತ್ತಿರುವುದರಿಂದ ಜನಗಣತಿ ಮಾಡಬಾರದೆಂದು ಸೇನಾಧಿಪತಿಯಾಗಿದ್ದ ಯೋವಾಬನು ದಾವೀದನ ಮನಸ್ಸನ್ನು ಒಲಿಸಲು ಪ್ರಯತ್ನಿಸಿದನು. ಆದರೆ ಅರಸನು ಜನಗಣತಿ ನಡೆಯಲೇಬೇಕೆಂದು ಆಜ್ಞಾಪಿಸಿದನು. ಅವನ ಈ ಕಾರ್ಯದಿಂದ ದೇಶದಮೇಲೆ ಮಹಾವಿಪತ್ತು ಬಂದಿತೆಂದು 1 ಪೂ.ಕಾ. ವೃತ್ತಾಂತ 21ನೇ ಅಧ್ಯಾಯದಲ್ಲಿ ಓದುತ್ತೇವೆ.

ದೇವರಲ್ಲಿ ಭರವಸವಿಟ್ಟ ಯಾರೂಸಹ ಆಶಾಭಂಗ ಪಡುವುದಿಲ್ಲ. ನೀವು ದೇವರಿಗಾಗಿ ಹೋರಾಡುವಾಗ ಚೆನ್ನಾಗಿ ಸಿದ್ಧತೆ ಮಾಡಿಕೊಳ್ಳಿ. ಆಲಿವರ್ ಕ್ರಾಮ್ವೆಲ್ (1599-1658) ಎಂಬ ಬ್ರಿಟಿಷ್ ಚಕ್ರವರ್ತಿಯು ಯುದ್ಧಕ್ಕೆ ಹೊರಡುವ ಮುನ್ನ ತನ್ನ ಸೈನಿಕರಿಗೆ ನನ್ನ ಪ್ರಿಯ ಸೈನಿಕರೇ, ದೇವರಲ್ಲಿ ಭರವಸವಿಡಿರಿ ಮತ್ತು ನೀವು ಶಕ್ತಿ ಮೀರಿ ಹೋರಾಡಿರಿ" ಎಂದು ಹೇಳಿದನು. ಅಂದರೆ ಯುದ್ಧದಲ್ಲಿ ಜಯಗಳಿಸಲು ನಿಮ್ಮ ಕೈಲಾದದ್ದನ್ನು ಮಾಡಿರಿ, ಆದರೆ ಅಂತ್ಯದಲ್ಲಿ ಜಯಕೊಡುವವನು ದೇವರೇ ಎಂಬುದನ್ನು ಮರೆಯಬಾರದು ಎಂದು ಇದರ ಅರ್ಥ. ಅದರಂತೆ ನಡೆದು ಬ್ರಿಟಿಷರು ಯುದ್ಧದಲ್ಲಿ ಜಯಪಡೆದರು.

ನಮಗೆ ಇಕ್ಕಟ್ಟಿನ ಪರಿಸ್ಥಿತಿ ಬಂದಾಗ ಸರ್ಕಾರದಮೇಲೆಯೋ ಇಲ್ಲವೆ ನಮ್ಮ ಹಣದ ಮೇಲೆಯೋ ಭರವಸವಿಡಬೇಕೆಂಬ ಚಂಚಲ ಸ್ವಭಾವ ನಮಲ್ಲುಂಟಾಗ ಬಹುದು. ಆದರೆ ಜನರು ತಮ್ಮೆಲ್ಲಾ ಇಕ್ಕಟ್ಟಿನಪರಿಸ್ಥಿತಿಯಲ್ಲಿ ದೇವರಲ್ಲಿ ದೃಢ ಭರವಸೆಯಿಟ್ಟಾಗ, ಆತನು ಅವರ ಮೊರೆಯನ್ನು ಕೇಳಿ ಅವರ ಎಲ್ಲಾ ಕಷ್ಟಗಳಿಂದ ಬಿಡಿಸಿದನೆಂದು ಸತ್ಯವೇದದಲ್ಲಿ ಅನೇಕ ಉದಾಹರಣೆಗಳು ಕಂಡುಬರುತ್ತವೆ.

ಇಂತಹ ಸಮಯದಲ್ಲಿ ದೇವರಿಗೆ ನಾವು ಪ್ರಾಮಾಣಿಕರಾಗಿಯೂ, ಯೋಗ್ಯರಾಗಿಯೂ ನಡೆದುಕೊಳ್ಳಬೇಕು ನಮ್ಮನ್ನು ಇಕಟ್ಟಿನಿಂದ ಪಾರು ಮಾಡುವಂತೆ ಬೇಡಿಕೊಳ್ಳಬೇಕು ಹಾಗೂ ಆತನಲ್ಲಿ ದೃಢಭರವಸೆ ಹೊಂದಿರಬೇಕು. ಅಲ್ಲದೆ ದೇವರು ನಮಗೆ ಕೊಟ್ಟಿರುವ ಹಣ, ಐಶ್ವರ್ಯವನ್ನು ಧಾರಾಳವಾಗಿ ಕಷ್ಟದಲ್ಲಿರುವವರಿಗೆ ಮತ್ತು ದೇವರಸೇವೆಗೆ ಉಪಯೋಗಿಸಬೇಕು.

`ಇಕ್ಕಟ್ಟಿನ ಸಮಯದಲ್ಲಿ ನಮ್ಮೆಲ್ಲಾ ಪ್ರಯತ್ನ ಮಾಡುವುದು ಮತ್ತು ದೇವರ ಮೇಲೆ ಭರವಸವಿಡುವುದು - ಇವೆರಡರ ನಡುವೆ ನಾವು ಹೇಗೆ ಸರಿ ತೂಗಿಸಬಹುದು?`