---
title:  ಈ ನನ್ನ ಸಹೋದರರಲ್ಲಿ ಕೇವಲ ಅಲ್ಪನಾದವನೊಬ್ಬನಿಗೆ…
date:   11/02/2023
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ಲೂಕ 4:16-19; 19:1-10; ಯೆಶಾಯ 62:1,2; ಮತ್ತಾಯ 19:16-22ನೇ ಅಧ್ಯಾಯಗಳು. ಧರ್ಮೋಪದೇಶಕಾಂಡ 15:11 ಹಾಗೂ ಯೋಬನು 29:12-16ನೇ ವಾಕ್ಯಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಆಗ ಅರಸನು ತನ್ನ ಬಲಗಡೆಯಲ್ಲಿರುವವರೆಗೆ - ನನ್ನ ತಂದೆಯ ಆಶೀರ್ವಾದ ಹೊಂದಿದವರೇ, ಬನ್ನಿರಿ; ಲೋಕಾದಿಯಿಂದ ನಿಮಗೋಸ್ಕರ ಸಿದ್ಧಮಾಡಿದ ರಾಜ್ಯವನ್ನು ಸ್ವಾಸ್ಥ್ಯವಾಗಿ ತೆಗೆದುಕೊಳ್ಳಿರಿ...." ಎಂದು ಹೇಳುವನು (ಮತ್ತಾಯ 25:34).

ಸತ್ಯವೇದದಲ್ಲಿ ಅನೇಕಸಾರಿ ಪರದೇಶಿಗಳು, ತಂದೆತಾಯಿಯಿಲ್ಲದವರು, ನಿರ್ಗತಿಕರು, ಅನಾಥರು, ವಿಧವೆಯರ ಬಗ್ಗೆ ತಿಳಿಸಲಾಗಿದೆ. ಇಂತವರನ್ನೇ ಯೇಸುಕ್ರಿಸ್ತನು ಈ ನನ್ನ ಸಹೋದರರಲ್ಲಿ ಕೇವಲ ಅಲ್ಪನಾದವನೆಂದು ಪರಿಗಣಿಸುತ್ತಾನೆ (ಮತ್ತಾಯ 25:40).

ಇಂತಹ ವ್ಯಕ್ತಿಗಳನ್ನು ನಾವು ಇಂದು ಹೇಗೆ ಗುರುತಿಸಬಹುದು? ಯುದ್ಧ, ಬರಗಾಲ ಅಥವಾ ಇನ್ನಾವುದೇ ಕಾರಣದಿಂದ ತಮ್ಮ ಸ್ವದೇಶವನ್ನು ಬಿಟ್ಟು, ಬೇರೆ ದೇಶದಲ್ಲಿ ನೆಲೆಯಾದವರನ್ನು ಸತ್ಯವೇದದಲ್ಲಿ ಪರದೇಶಿಗಳೆಂದು ಕರೆಯಲಾಗಿದೆ. ಇಂದು ಇಂತವರನ್ನು ಯಾವುದೇ ಸನ್ನಿವೇಶದಿಂದ ತಮ್ಮ ದೇಶವನ್ನು ಬಿಟ್ಟು ಬೇರೆ ದೇಶಕ್ಕೆ ಬಂದ ನಿರಾಶ್ರಿತರೆಂದು ಕರೆಯಲಾಗುತ್ತದೆ.

ತಂದೆತಾಯಿಯಿಲ್ಲದವರನ್ನು ನಿರ್ಗತಿಕರು, ಅನಾಥರೆಂದು ಕರೆಯುತ್ತಾರೆ. ಆದರೆ ಯಾರ ತಂದೆಯರು ಸೆರೆಮನೆಯಲ್ಲಿರುತ್ತಾರೋ ಅಥವಾ ಯಾರಿಗೂ ತಿಳಿಯದಂತೆ ದೇಶಾಂತರ ಹೋಗಿರುವವರ ಮಕ್ಕಳೂ ಸಹ ಅನಾಥರೇ ಆಗಿದ್ದಾರೆ. ಗಂಡನನ್ನು ಕಳೆದುಕೊಂಡು ಮಹಿಳೆಯರು ವಿಧವೆಯರಾಗಿದ್ದಾರೆ. ಇಂತವರಿಗೆಲ್ಲಾ ಸಭೆಯು ಸಹಾಯ ಮಾಡುವುದು ಅಗತ್ಯವಾಗಿದೆ.

ದೇವರ ವ್ಯವಹಾರವನ್ನು ಈ ಲೋಕದಲ್ಲಿ ನೋಡಿಕೊಳ್ಳುವ ನಾವು ಆತನ ಪಾರುಪತ್ಯಗಾರರು ಅಥವಾ ವ್ಯವಸ್ಥಾಪಕರಾಗಿದ್ದೇವೆ. ಆದುದರಿಂದ ಬಡವರಿಗೆ ಸಹಾಯ ಮಾಡಬೇಕಾದದ್ದು ನಮ್ಮ ಆಯ್ಕೆಯಲ್ಲ, ಬದಲಾಗಿ ಕ್ರಿಸ್ತನ ಮಾದರಿಯನ್ನು ಅನುಸರಿಸಿ ಆತನ ಆಜ್ಞೆಗಳಿಗೆ ವಿಧೇಯರಾಗಬೇಕಾದದ್ದು ನಾವು ಮಾಡಲೇಬೇಕಾದ ಆದ್ಯ ಕರ್ತವ್ಯವಾಗಿದೆ.