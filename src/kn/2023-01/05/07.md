---
title:  ಹೆಚ್ಚಿನ ಚಿಂತನೆ
date:   03/02/2023
---

ಸಾಲ ತೀರಿಸಲಿಕ್ಕೆ ಈ ಮಂಗಳವಾರದ ಪಾಠದಲ್ಲಿ ನೀಡಿರುವ ಮೂರು ಹಂತದ ಸೂತ್ರಗಳನ್ನು ಶ್ರೀಮತಿ ವೈಟಮ್ಮನವರ ಒಂದು ಬರಹದಲ್ಲಿ ತಿಳಿಸಲಾಗಿದೆ.

ಶ್ರೀಮತಿ ವೈಟಮ್ಮನವರು ತಮ್ಮ 'ಕೌನ್ಸೆಲ್ಸ್ ಆನ್ ಸ್ಟೀವರ್ಡ್ಶಿಪ್' ಪುಸ್ತಕದ 257ನೇ ಪುಟದಲ್ಲಿ ಸಾಲದ ವಿಷಯದಲ್ಲಿ ಹೀಗೆ ತಿಳಿಸುತ್ತಾರೆ :

**ಎಂದಿಗೂ ಸಾಲ ಮಾಡುವುದಿಲ್ಲವೆಂದು ದೃಢ ನಿರ್ಧಾರ ಮಾಡಿ** : ಸಾಲದ ಸುಳಿಗೆ ಸಿಕ್ಕುವುದಕ್ಕೆ ಬದಲಾಗಿ ಅನಗತ್ಯವಾದ ಎಲ್ಲ ವಸ್ತುಗಳಿಂದ ದೂರವಿರಿ. ಸಾಲದಲ್ಲಿ ಸಿಲುಕುವುದು ನಮ್ಮ ಜೀವನದ ಒಂದು ಶಾಪವಾಗಿದೆ. ಅದನ್ನು ಕುಷ್ಠರೋಗದಂತೆ ತಡೆಗಟ್ಟಲು ಪ್ರಯತ್ನಿಸಿ.

**ದೇವರೊಂದಿಗೆ ಪವಿತ್ರ ಒಪ್ಪಂದ** : ದೇವರ ಆಶೀರ್ವಾದದಿಂದ ಸಾಲವನ್ನು ತೀರಿಸುವೆನೆಂದು ಆತನೊಂದಿಗೆ ಒಂದು ಪವಿತ್ರ ಒಪ್ಪಂದ ಮಾಡಿಕೊಳ್ಳಿ. ಸಾಲಮಾಡಿ ತುಪ್ಪತಿನ್ನುವುದಕ್ಕೆ ಬದಲಾಗಿ, ಗಂಜಿಯನ್ನೋ ಅಂಬಲಿಯನ್ನೋ ಕುಡಿದು ಜೀವಿಸಿ, ಎಂದಿಗೂ ನಿರಾಶೆಗೊಳ್ಳಬಾರದು ಮತ್ತು ದೇವರೊಂದಿಗೆ ಮಾಡಿಕೊಂಡ ಒಪ್ಪಂದ ಮೀರಬಾರದು. ಊಟ, ಬಟ್ಟೆಗಳ ಮೇಲೆ ನಿಮಗಿರುವ ನಿಮ್ಮ ಆದಾಯ ಮತ್ತು ಖರ್ಚಿನ ಬಗ್ಗೆ ಒಂದು ಬಜೆಟ್ ತಯಾರಿಸಿ, ಮೂರು ತಿಂಗಳ ಅವಧಿಗೆ ನಿಮ್ಮ ವರಮಾನ ಮತ್ತು ಖರ್ಚು ಎಷ್ಟಾಯಿತೆಂದು ಲೆಕ್ಕ ಹಾಕಿ. ಆಗ ಅನಗತ್ಯ ವಸ್ತುಗಳಿಗೆ ಎಷ್ಟೊಂದು ಹಣವನ್ನು ವ್ಯರ್ಥವಾಗಿ ಖರ್ಚು

ಮಾಡಿದ್ದೇವೆಂದು ತಿಳಿಯಬಹುದು. ಖರ್ಚಿನ ವಿಷಯದಲ್ಲಿ ಸ್ವಲ್ಪ ಎಚ್ಚರಿಕೆ ವಹಿಸಿದಲ್ಲಿ

ಸ್ವಲ್ಪಮಟ್ಟಿಗೆ ಹಣದ ಉಳಿತಾಯ ಮಾಡಬಹುದು. ಆಸೆಯನ್ನು ತತ್ಕಾಲದಲ್ಲಿ ದೂರವಿಡಿ. ಸರಳ ಜೀವನ ನಡೆಸಿ, ಉಳಿಸಿದ ಹಣದಲ್ಲಿ ಸಾಲವನ್ನು ಆದಷ್ಟು ಬೇಗ ತೀರಿಸಿ. ಸಾಲ ತೀರಿಸಿ ಸ್ವತಂತ್ರರಾದಾಗ, ನೀವು ಒಂದು ದೊಡ್ಡ ಜಯದ ಸಾಧನೆ ಮಾಡಿದಂತಾಗುವುದು. ಸಾಲದಿಂದ ಮುಕ್ತರಾಗಲು ಕೆಳಗೆ ನೀಡಿರುವ ಸಲಹೆಗಳನ್ನು ಪಾಲಿಸಬಹುದು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕೆಲವು ವ್ಯಕ್ತಿಗಳು ಮತ್ತು ದೇಶಗಳು (ಉದಾಹರಣೆಗೆ ನಮ್ಮ ನೆರೆಯ ಶ್ರೀಲಂಕಾ ದೇಶ) ಮಾಡಿದ ಸಾಲ ದಿಗ್ಧಮೆ ಹುಟ್ಟಿಸುತ್ತದೆ. ನೀವು ಸಾಲಗಾರರಾಗಿದ್ದಲ್ಲಿ ಅದರಿಂದಾದ ಅನುಭವವೇನು? ಹಾಗೂ ಅದರಿಂದಾದ ಸಮಸ್ಯೆಗಳೇನು?`

`ಸಾಲಗಾರರಾಗಿರುವ ಸಭಾ ಸದಸ್ಯರ ವಿಷಯದಲ್ಲಿ ನಿಮ್ಮ ಸ್ಥಳೀಯ ಸಭೆಯು ಅವರಿಗೆ ಸಹಾಯಮಾಡಲು ಏನು ಮಾಡಬಹುದು?`

`ಪ್ರಾಪಂಚಿಕವಾದ ಆಕರ್ಷಣೆ ಮತ್ತು ದುರಾಶೆಯಿಂದಾಗುವ ಹಣಕಾಸಿನ ಅಪಾಯಗಳ ವಿಷಯದಿಂದ ರಕ್ಷಿಸಿಕೊಳ್ಳುವ ವಿಷಯದಲ್ಲಿ ಸತ್ಯವೇದವು ಮಾಡಿರುವ ವಾಗ್ದಾನಗಳೇನು?`