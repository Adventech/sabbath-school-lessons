---
title:  ಸಾಲದ ನಿರ್ವಹಣೆ
date:   28/01/2023
---

### ಈ ಪಾಠ ಅಧ್ಯಯನಕ್ಕಾಗಿ
ಮತ್ತಾಯ 6:24; ಧರ್ಮೋಪದೇಶಕಾಂಡ 28:1,2,12; ಜ್ಞಾನೋಕ್ತಿ 6:1-5; 22:7; 1 ಯೋಹಾನನು 2:15 ಹಾಗೂ ಧರ್ಮೋಪದೇಶಕಾಂಡ 15:1-5ನೇ ವಚನಗಳನ್ನು ಓದಿರಿ.

> <p>ಸ್ಮರಣ ವಾಕ್ಯ</p>
> "ಬಲ್ಲಿದನು ಬಡವನಿಗೆ ಒಡೆಯ; ಸಾಲಗಾರನು ಸಾಲಕೊಟ್ಟವನಿಗೆ ಸೇವಕ” (ಜ್ಞಾನೋಕ್ತಿ 22:7).

"ಸಾಲವೆಂದರೆ ನಾಳೆ ಗಳಿಸುವುದನ್ನು ನಿರೀಕ್ಷಿಸಿಕೊಂಡು ಇಂದು ಜೀವಿಸುವುದು" ಎಂಬ ಅರ್ಥವನ್ನು ಒಬ್ಬ ವ್ಯಾಖ್ಯಾನಕಾರನು ತಿಳಿಸುತ್ತಾನೆ. ಲೋಕದಲ್ಲಿ ಸಾಲ ಮಾಡದವರೇ ಇಲ್ಲ, ಆದರೆ ಕ್ರೈಸ್ತರು ಸಾಲ ತೆಗೆದುಕೊಳ್ಳಬಾರದು. ಸಾಲ ತೆಗೆದುಕೊಳ್ಳಬಾರದೆಂದು ಸತ್ಯವೇದದಲ್ಲಿ 26 ಸಾರಿ ತಿಳಿಸಲಾಗಿದೆ. ಸಾಲ ತೆಗೆದುಕೊಳ್ಳುವುದು ಪಾಪವೆಂದು ಬೈಬಲ್ಲಿನಲ್ಲಿ ತಿಳಿಸುವುದಿಲ್ಲ, ಆದರೆ ಅದರಿಂದಾಗುವ ಕೆಟ್ಟ ಪರಿಣಾಮಗಳ ಬಗ್ಗೆ ತಿಳಿಸುತ್ತದೆ. ಹಣಕಾಸಿನ ವಿಷಯದಲ್ಲಿ ನಮ್ಮ ಜವಾಬ್ದಾರಿಯ ಬಗ್ಗೆ ಪೌಲನು "ಅವರವರಿಗೆ ಸಲ್ಲಿಸತಕ್ಕದ್ದನ್ನು ಸಲ್ಲಿಸಿರಿ; ಯಾರಿಗೆ ಕಂದಾಯವೋ ಅವರಿಗೆ ಕಂದಾಯವನ್ನು ಯಾರಿಗೆ ಸುಂಕವೋ ಅವರಿಗೆ ಸುಂಕವನ್ನು, ಯಾರಿಗೆ ಭಯವೋ ಅವರಿಗೆ ಭಯವನ್ನು, ಯಾರಿಗೆ ಮರ್ಯಾದೆಯೋ ಅವರಿಗೆ ಮರ್ಯಾದೆಯನ್ನು ಸಲ್ಲಿಸಿರಿ. ಒಬ್ಬರನ್ನೊಬ್ಬರು ಪ್ರೀತಿಸಬೇಕೆಂಬ ಋಣವೇ ಹೊರತು ಬೇರೆ ಯಾವ ಸಾಲವೂ ನಿಮಗೆ ಇರಬಾರದು" ಎಂದು ಹೇಳುತ್ತಾನೆ (ರೋಮಾಯ 13:7,8).

ವೈಯಕ್ತಿಕವಾಗಿ ಮಾತ್ರವಲ್ಲ, ಸಾಂಸ್ಥಿಕವಾಗಿ ಹಾಗೂ ಸರ್ಕಾರಗಳೂ ಸಹ ಸಾಲ ತೆಗೆದುಕೊಳ್ಳುತ್ತವೆ. ಸಾಲ ತೆಗೆದುಕೊಳ್ಳುವುದು ಒಂದು ಅಂತರರಾಷ್ಟ್ರೀಯ ಪೀಡೆಯಾಗಿರುವುದು ಯಾಕೆ? ಹಿಂದೆ ಪ್ರತಿಯೊಂದು ಸಮಾಜದಲ್ಲಿಯೂ ಕೆಲವರು ಸಾಲದ ಸುಳಿವಿನಲ್ಲಿ ಸಿಕ್ಕಿರುವುದನ್ನು ನೋಡಿದ್ದೇವೆ. ಆದರೆ ಇಂದು ಹೆಚ್ಚಿನ ಸಂಖ್ಯೆಯಲ್ಲಿ ಜನರು ಸಾಲದಲ್ಲಿದ್ದಾರೆ ಹಾಗೂ ಅದರಿಂದ ಅವರಿಗೆ ಯಾವುದೇ ಅನುಕೂಲವೂ ಆಗಿಲ್ಲ.

ಈ ವಾರ ನಾವು ಸಾಲಮಾಡಲಿಕ್ಕೆ ಕಾರಣಗಳು ಹಾಗೂ ಅದನ್ನು ನಿಭಾಯಿಸುವುದು ಹೇಗೆ ಎಂಬುದರ ಬಗ್ಗೆ ಕಲಿಯೋಣ. ನಿಮಗೆ ಯಾವುದೇ ಸಾಲ ಇಲ್ಲದಿರಬಹುದು ಆದರೆ ಈ ಪಾಠದಿಂದ ದೊರೆಯುವ ಅಮೂಲ್ಯ ಮಾಹಿತಿಗಳನ್ನು ನಿಮ್ಮ ಸ್ನೇಹಿತರು, ಹಿತೈಷಿಗಳೊಂದಿಗೆ ಹಂಚಿಕೊಂಡಾಗ, ಅದರಿಂದ ಅವರಿಗೆ ಪ್ರಯೋಜನವಾಗಬಹುದು.