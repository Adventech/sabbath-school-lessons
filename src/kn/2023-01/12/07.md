---
title:  ಹೆಚ್ಚಿನ ಚಿಂತನೆ
date:   24/03/2023
---

ಪಾರುಪತ್ಯಗಾರಿಕೆಯ ದೂರದೃಷ್ಟಿ : ಜಗತ್ತಿನಾದ್ಯಂತ ಇರುವ ಎಲ್ಲಾ ಅಡ್ಡೆಂಟಿಸ್ಟ್ ಸಭೆಗಳು ದೇವರು ನಮಗೆ ಕೊಟ್ಟಿರುವ ಎಲ್ಲಾ ತಲಾಂತುಗಳು, ಸಂಪನ್ಮೂಲಗಳ ಬಗ್ಗೆ ಒಂದು ದೂರದೃಷ್ಟಿ ಹೊಂದಿರಬೇಕು. ಅದರ ಒಂದು ಮಾದರಿ ಈ ರೀತಿಯಿದೆ:

ಬೋಧಕರು ಮತ್ತು ಸ್ಥಳೀಯ ಸಭೆಗಳ ನಾಯಕರು ತಮ್ಮ ಸಭೆಯಲ್ಲಿ ಮುಂದೆ ಪಾರುಪತ್ಯಗಾರಿಕೆಯ ಬಗ್ಗೆ ಒಂದು ಸಕಾರಾತ್ಮಕ ಪರಿಸರ ಉಂಟು ಮಾಡುವುದರಲ್ಲಿ ಯಶಸ್ವಿಯಾಗಿದ್ದಾರೆಂದು ಊಹೆಮಾಡೋಣ. ಸಭೆಯ ವಿಶ್ವಾಸಿಗಳು ಸತ್ಯವೇದವು ತಿಳಿಸಿದಂತೆ ಹಣಕಾಸು ನಿರ್ವಹಣೆ ಮಾಡುವಂತೆ ತರಬೇತಿಪಡೆದು ಉತ್ತೇಜನ ಹೊಂದಬೇಕು.

ಅಡ್ಡೆಂಟಿಸ್ಟರು ತಮ್ಮ ಜೀವನದಲ್ಲಿ ಸತ್ಯವೇದ ತತ್ವಗಳನ್ನು ಅಳವಡಿಸಿಕೊಳ್ಳಬೇಕು. ಸಾಲದಿಂದ ಮುಕ್ತರಾಗಬೇಕು. ಉದಾರಿಗಳಾಗಿ ಮುಂದೆ ಅನಿರೀಕ್ಷಿತವಾಗಿ ಸಂಭವಿಸುವ ಹಣಕಾಸಿನ ಸಮಸ್ಯೆ ಎದುರಿಸಲು ಸಿದ್ಧರಾಗಬೇಕು.

ಜೀವನಶೈಲಿಯಲ್ಲಿ ಶಿಸ್ತು ಸಂಯಮ, ಸಂತೃಪ್ತಿ ಸ್ವಭಾವ ಬೆಳೆಸಿಕೊಳ್ಳಬೇಕು. ಹಣಕ್ಕೆ ಪ್ರಾಮುಖ್ಯತೆ ಕೊಡದೆ ದೇವರಿಗೆ ಮೊದಲಸ್ಥಾನ ಕೊಡಬೇಕು. ಸೃಷ್ಟಿಕರ್ತ ದೇವರೊಂದಿಗೆ ಆತ್ಮೀಕ ಸಂಬಂಧ ಹೊಂದಿರಬೇಕು.

ಸಬ್ಬತ್ ದಿನದಲ್ಲಿ ಸಮಯಕ್ಕೆ ಸರಿಯಾಗಿ ಆರಾಧನೆಗೆ ಬರಬೇಕು. ಯಾವುದೇ ವಿಷಯದಲ್ಲಿಯೂ ಆತಂಕಪಡದೆ ಮನಸ್ಸಿನಲ್ಲಿ ಸಮಾಧಾನ ಹೊಂದಿರಬೇಕು. ದೇವರಿಗೆ ಉಪಕಾರಸ್ತುತಿ ಮಾಡಬೇಕು.

ಹಣಕಾಸಿನ ವಿಷಯದಲ್ಲಿ ದಂಪತಿಗಳ ನಡುವೆ ಯಾವುದೇ ಭಿನ್ನಾಭಿಪ್ರಾಯ ಇರಬಾರದು. ಆಲಯಕ್ಕೆ ಬಂದಾಗ, ದೇವರ ಸನ್ನಿಧಾನಕ್ಕೆ ಬಂದಿದ್ದೇವೆಂಬ ಭಾವನೆ ಇರಬೇಕು.

ಸುವಾರ್ತಾಸೇವೆಗೆ ಸಾಕಷ್ಟು ಹಣ ಇರಬೇಕು ಹಾಗೂ ಪ್ರಾಮಾಣಿಕವಾಗಿ ದೇವರ ಸೇವೆ ಮಾಡಿ ಅಗತ್ಯದಲ್ಲಿರುವವರಿಗೆ ಕ್ರಿಸ್ತನ ಪ್ರೀತಿಯನ್ನು ತಿಳಿಸಬೇಕು.

ನನಗೆ ದೇವರು ತಲಾಂತು, ಐಶ್ವರ್ಯ ಕೊಟ್ಟಿದ್ದಾನೆ. ಇದನ್ನು ನಾನು ಹೇಗೆ ಆತನ ಸೇವೆಯಲ್ಲಿ ಉಪಯೋಗಿಸಬೇಕು? ಎಂಬ ಪ್ರಶ್ನೆ ಹಾಕಿಕೊಳ್ಳಬೇಕು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನಂಬಿಕೆಯ ಮೂಲಕ ಕೃಪೆಯಿಂದಲೇ ರಕ್ಷಣೆ ಮತ್ತು ಕ್ರಿಯೆಗಳ ಪ್ರಕಾರ ಪ್ರತಿಫಲ ಸತ್ಯವೇದದ ಸ್ಪಷ್ಟವಾದ ಈ ಎರಡು ಸತ್ಯಗಳನ್ನು ಹೇಗೆ ಅರ್ಥಮಾಡಿಕೊಳ್ಳಬಹುದು?`

`ಈಗಿರುವುದರಲ್ಲಿ ನಾವು ಸಂತೃಪ್ತರಾಗಿರಬೇಕು. ಆದರೆ ಕಠಿಣ ಶ್ರಮದಿಂದ ನಮ್ಮ ಹಣಕಾಸಿನ ಪರಿಸ್ಥಿತಿಯನ್ನು ಉತ್ತಮಪಡಿಸಿಕೊಳ್ಳಬಾರದೆಂದು ಇದರ ಅರ್ಥವಲ್ಲ. ಅಂದರೆ ಈ ಎರಡು ವಿಷಯಗಳು ಒಂದಕ್ಕೊಂದು ಪೂರಕವಾಗಿರಬೇಕೇ ಹೊರತು ಯಾಕೆ ವಿರುದ್ಧವಾಗಿರಬಾರದು?`

`ನಿತ್ಯಜೀವವು ನಮಗಾಗಿ ಕಾದಿದೆ ಎಂಬುದರಲ್ಲಿ ಯಾವುದೇ ಸಂಶಯವಿಲ್ಲ. ಆ ಪರಲೋಕ ರಾಜ್ಯಕ್ಕೆ ನಾವು ಸೇರಬೇಕಾದಲ್ಲಿ ನಾವು ಯಾವ ಆಯ್ಕೆ ಮಾಡಬೇಕು?`