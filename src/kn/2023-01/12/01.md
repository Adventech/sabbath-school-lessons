---
title:  ಪ್ರಾಮಾಣಿಕತೆಯ ಪ್ರತಿಫಲ
date:   18/03/2023
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ಇಬ್ರಿಯ 11:6; ಯೆಶಾಯ 62:11; ರೋಮಾಯ 6:23; 8:16-18; ಯೋಹಾನ 14:1-3; ಪ್ರಕಟನೆ 21ನೇ ಅಧ್ಯಾಯ ಹಾಗೂ ಮತ್ತಾಯ 25:20-23ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಅವನ ದಣಿಯು- ಭಲಾ, ನಂಬಿಗಸ್ತನಾದ ಒಳ್ಳೆ ಆಳು ನೀನು; ಸ್ವಲ್ಪ ಕೆಲಸದಲ್ಲಿ ನಂಬಿಗಸ್ತನಾಗಿದ್ದೀ, ದೊಡ್ಡ ಕೆಲಸದಲ್ಲಿ ನಿನ್ನನ್ನು ಇಡುತ್ತೇನೆ. ನಿನ್ನ ದಣಿಯ ಸೌಭಾಗ್ಯದಲ್ಲಿ ಸೇರು ಅಂದನು" (ಮತ್ತಾಯ 25:21).

ನಾವು ರಕ್ಷಣೆಯನ್ನು ಎಂದಿಗೂ ಹಣಕೊಟ್ಟು ಅಥವಾ ನಮ್ಮ ಗುಣಸ್ವಭಾವದಿಂದ ಸಂಪಾದಿಸಿಕೊಳ್ಳಲಾಗದು. ಆದರೂ ಕ್ರೈಸ್ತರಾದ ನಾವು ಪ್ರಾಮಾಣಿಕರಾಗಿಯೂ ನಂಬಿಗಸ್ತರಾಗಿಯೂ ಜೀವಿಸುವಂತೆ ಪ್ರೇರೇಪಿಸಲು ಸತ್ಯವೇದದಲ್ಲಿ ನಮಗೆ ಪ್ರತಿಫಲ ಉಂಟೆಂಬ ನಿರೀಕ್ಷೆ ತಿಳಿಸಲಾಗಿದೆ. ಕೊನೆಯಲ್ಲಿ ನಮಗೆ ಏನಾದರೂ ಸಿಕ್ಕಲ್ಲಿ, ಅದು ಯಾವಾಗಲೂ ದೇವರ ಕೃಪೆಯಿಂದ ಮಾತ್ರವೆಂದು ನೆನಪಿನಲ್ಲಿಡಬೇಕು.

ಅರಸನಾದ ದಾವೀದನು "ಯೆಹೋವನ ಧರ್ಮಶಾಸ್ತ್ರವು ಲೋಪವಿಲ್ಲದ್ದು; ಅದು ಪ್ರಾಣವನ್ನು ಉಜೀವನ ಮಾಡುವಂಥದ್ದು. ಯೆಹೋವನ ಕಟ್ಟಳೆ ನಂಬಿಕೆಗೆ ಯೋಗ್ಯವಾದದ್ದು; ಬುದ್ಧಿಹೀನರಿಗೆ ವಿವೇಕಪ್ರದವಾಗಿದೆ. ಯೆಹೋವನ ನಿಯಮಗಳು ನೀತಿಯುಳ್ಳವುಗಳಾಗಿವೆ; ಮನಸ್ಸನ್ನು ಹರ್ಷಪಡಿಸುತ್ತವೆ. ಯೆಹೋವನ ಆಜ್ಞೆ ಪವಿತ್ರವಾದದ್ದು, ಕಣ್ಣುಗಳನ್ನು ಕಳೆಗೊಳಿಸುತ್ತದೆ. ಯೆಹೋವನ ಭಯ ಪರಿಶುದ್ಧವಾಗಿದೆ, ಅದು ಶಾಶ್ವತವಾದದ್ದೇ. ಯೆಹೋವನ ವಿಧಿಗಳು ಯಥಾರ್ಥವಾದವುಗಳು; ಅವು ಕೇವಲ ನ್ಯಾಯವಾಗಿವೆ. ಅವು ಬಂಗಾರಕ್ಕಿಂತಲೂ ಅಪರಂಜಿ ರಾಶಿಗಿಂತಲೂ ಅಪೇಕ್ಷಿಸತಕ್ಕವುಗಳು. ಅವು ಜೇನಿಗಿಂತಲೂ, ಶೋಧಿಸಿದ ಜೇನುತುಪ್ಪಕ್ಕಿಂತಲೂ ಸಿಹಿಯಾಗಿವೆ. ಅವುಗಳ ಮೂಲಕ ನಿನ್ನದಾಸನಿಗೆ ಎಚ್ಚರಿಕೆಯಾಗುತ್ತದೆ; ಅವುಗಳನ್ನು ಕೈಗೊಳ್ಳುವುದರಿಂದ ಬಹಳ ಫಲ (ಇಂಗ್ಲಿಷ್ನಲ್ಲಿ ಗ್ರೇಟ್ ರಿವಾರ್ಡ್ ಎಂದು ಬರೆದಿದೆ) ಉಂಟಾಗುತ್ತದೆ” (ಕೀರ್ತನೆ 19:7-11) ಎಂದು ತಿಳಿಸುತ್ತಾನೆ.

ಕ್ರಿಸ್ತನ ಎರಡನೇ ಬರೋಣದಲ್ಲಿ ಪ್ರತಿಫಲ ಕೊಡಲ್ಪಡುವುದೆಂದು ಸತ್ಯವೇದದಲ್ಲಿ ಅನೇಕ ಸಾರಿ ನಮಗೆ ವಾಗ್ದಾನ ಕೊಡಲ್ಪಟ್ಟಿದೆ. ನಮಗೇನು ವಾಗ್ದಾನ ಮಾಡಲ್ಪಟ್ಟಿದೆ? ಹಾಗೂ ವಾಗ್ದಾನ ಮಾಡಲ್ಪಟ್ಟಿರುವುದು ನಮಗೆ ದೊರೆಯುವುದರ ಬಗ್ಗೆ ಏನು ಭರವಸೆ ನೀಡಿದೆ ಎಂಬ ವಿಷಯವಾಗಿ ಈ ವಾರ ಕಲಿಯೋಣ.