---
title:  ನಿತ್ಯ ಜೀವ
date:   20/03/2023
---

ಮಾನವರಾದ ನಮಗೆ ಇಷ್ಟವಿರಲಿ ಅಥವಾ ಇಲ್ಲದಿರಲಿ ಸತ್ಯವೇದದ ಪ್ರಕಾರ ನಮಗೆ ನಿತ್ಯಜೀವ ಅಥವಾ ನಿತ್ಯಮರಣ ಕಾದುಕೊಂಡಿದೆ. ಇದಕ್ಕೆ ಬದಲಾಗಿ ಬೇರೇನೂ ಇಲ್ಲ. ನಾವು ಒಂದು ಕಡೆ ಇರುತ್ತೇವೆ ಅಥವಾ ಇನ್ನೊಂದು ಕಡೆ ಇರುತ್ತೇವೆಯೇ ಹೊರತು ಬೇರೆ ಯಾವ ಮಾರ್ಗವೂ ಇಲ್ಲ. ನಿತ್ಯಜೀವ ಅಥವಾ ನಿತ್ಯ ಮರಣ ಇವೆರಡರಲ್ಲಿ ಯಾವುದನ್ನು ನಾವು ಆರಿಸಿಕೊಳ್ಳುತ್ತೇವೆಯೋ, ಅದು ನಮ್ಮ ಆಯ್ಕೆಗೆ ಬಿಟ್ಟದ್ದು.

`ರೋಮಾಯ 6:23 ಮತ್ತು ಯೋಹಾನ 3:16ನೇ ವಚನಗಳನ್ನು ಓದಿರಿ, ಈ ವಾಕ್ಯಗಳಲ್ಲಿ ನಮಗೆ ಕೊಟ್ಟಿರುವ ಆಯ್ಕೆಗಳು ಯಾವುವು?`

ಈ ವಾಕ್ಯಗಳನ್ನು ಓದುತ್ತಿರುವಾಗ, ನೀವು ನಿತ್ಯಜೀವ ಆರಿಸಿಕೊಂಡಿದ್ದೀರಿ ಅಥವಾ ಅದರ ಬಗ್ಗೆ ಆಲೋಚಿಸುತ್ತಿರುವ ಸಾಧ್ಯತೆಯಿದೆ. ಕರ್ತನು ತನ್ನ ವಾಗ್ದಾನಗಳನ್ನು ನೆರವೇರಿಸುವ ಅತಿಶಯವಾದ ಸಾಮರ್ಥ್ಯ ಹೊಂದಿದ್ದಾನೆ. ಆತನ ಮೇಲೆ ಸಂಪೂರ್ಣ ನಂಬಿಕೆಯಿಟ್ಟು, ಕ್ರಿಸ್ತನ ನೀತಿಯ ಮೇಲೆ ಆತುಕೊಂಡು, ನಂಬಿಕೆಯಿಂದ ದೇವರ ಮಾತಿಗೆ ವಿಧೇಯರಾಗುವುದು ಮಾತ್ರ ನಮ್ಮ ಕರ್ತವ್ಯ. ಯೋಹಾನ 14:1-3ನೇ ವಚನಗಳನ್ನು ಓದಿರಿ. ಒಂದನೇ ವಚನದಲ್ಲಿ ಯಾವ ಹಿತೋಪದೇಶ ಕರ್ತನು ತಿಳಿಸುತ್ತಾನೆ ಹಾಗೂ 2-3ನೇ ವಚನಗಳಲ್ಲಿ ಆತನು ನಮಗೆ ಯಾವ ವಾಗ್ದಾನ ಮಾಡುತ್ತಾನೆ?

ಕ್ರಿಸ್ತನು ಈ ಲೋಕದ ತನ್ನ ಜೀವಿತದ ಕೊನೆಯ ದಿನಗಳಲ್ಲಿ ಶಿಷ್ಯರಿಗೆ ನಿರೀಕ್ಷೆ ಹಾಗೂ ಧೈರ್ಯತುಂಬುವ ಸಲುವಾಗಿ ಈ ಆಶ್ಚರ್ಯಕರವಾದ ಮಾತುಗಳನ್ನು ತಿಳಿಸಿದನು. ಈ ವಾಕ್ಯಗಳು ಕಷ್ಟಸಂಕಟ ನಿರಾಶೆ ಎದುರಿಸುವ ಸಂದರ್ಭದಲ್ಲಿ ಅವರಿಗೆ ಚೈತನ್ಯ ನೀಡಲಿತ್ತು. ಈ ವಾಕ್ಯಗಳು ಇಂದು ನಮಗೂ ಸಹ ನಿರಾಶೆ ಸಮಯದಲ್ಲಿ ಚೈತನ್ಯ ನೀಡುತ್ತವೆ. ಯೇಸುಸ್ವಾಮಿಯು ಪರಲೋಕದಿಂದ ಭೂಮಿಗೆ ಬಂದನು, ತಿರುಗಿ ಪರಲೋಕಕ್ಕೆ ಏರಿಹೋದನು. ಅಲ್ಲದೆ ನಾನು ಹೋಗಿ ನಿಮಗೆ ಸ್ಥಳವನ್ನು ಸಿದ್ಧಮಾಡಿದ ಮೇಲೆ ತಿರುಗಿ ಬಂದು ನಿಮ್ಮನ್ನು ಕರಕೊಂಡು ಹೋಗಿ ನನ್ನ ಬಳಿಗೆ ಸೇರಿಸಿಕೊಳ್ಳುವೆನು; ಯಾಕೆಂದರೆ ನಾನಿರುವ ಸ್ಥಳದಲ್ಲಿ ನೀವೂ ಸಹ ಇರಬೇಕು" ಎಂದು ನಮಗೆ ವಾಗ್ದಾನ ಮಾಡಿದ್ದಾನೆ (ಯೋಹಾನ 14:3).

`ಕ್ರಿಸ್ತನು ಸತ್ಯವೇದದಲ್ಲಿ ವಾಗ್ದಾನ ಮಾಡದಂತೆ ಮೊದಲಸಾರಿ ಈ ಲೋಕಕ್ಕೆ ಬಂದನು. ಅದರಂತೆಯೇ ಆತನು ಎರಡನೇಸಾರಿ ಬರುವುದೂ ಸಹ ಅಷ್ಟೇ ಖಚಿತವಾಗಿದೆ ಎಂಬ ಅಂಶವನ್ನು ಧ್ಯಾನಿಸಿ, ನಾವು ಹೇಗೆ ಆತನ ಎರಡನೇ ಬರೋಣದ ವಾಗ್ದಾನದ ಮೇಲೆ ಭರವಸ ಇಡಬಹುದು?`