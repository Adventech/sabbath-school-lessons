---
title:  ಹೆಚ್ಚಿನ ಚಿಂತನೆ
date:   21/02/2025
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಗಾಡ್ ವಿತ್ ಹಸ್' ಎಂಬ ಅಧ್ಯಾಯ ಓದಿರಿ.

ಅದೇ ಅಧ್ಯಾಯದ 22ನೇ ಪುಟದಲ್ಲಿ ಹೀಗೆ ತಿಳಿಸಲಾಗಿದೆ:

"ಆದಾಮನು ಪಾಪಮಾಡಿದ ಮೇಲೆ ದೇವರು ರಕ್ಷಣಾ ಯೋಜನೆಯನ್ನು ರೂಪಿಸಲಿಲ್ಲ. ಬದಲಾಗಿ ಅನಾದಿಯಾಗಿ (ಅಂದರೆ ಜಗದುತ್ಪತ್ತಿಗೆ ಮೊದಲೇ) ಗುಪ್ತವಾಗಿದ್ದ ಈ ಮರ್ಮವು ಈಗ ಪ್ರಕಾಶಕ್ಕೆ ಬಂದಿತು..." ಎಂದು ಪೌಲನು ತಿಳಿಸುತ್ತಾನೆ (ರೋಮಾಯ 16:25). ಯುಗಯುಗಾಂತರಗಳಿಂದಲೂ ದೇವರ ಸಿಂಹಾಸನದ (ಅಂದರೆ ಆಡಳಿತದ) ಅಸ್ತಿವಾರವಾಗಿದ್ದ ಸಿದ್ಧಾಂತಗಳು ಪ್ರಕಟಗೊಂಡವು. ಸೈತಾನನ ದಂಗೆ, ಧರ್ಮಭ್ರಷ್ಟತೆ, ಮತ್ತು ಈ ವಂಚಕನ ಕುಟಿಲತನದಿಂದ ಆದಾಮನು ಪಾಪಮಾಡುತ್ತಾನೆಂಬ ಸಂಗತಿಯು ಆದಿಯಲ್ಲಿಯೇ ದೇವರಿಗೂ ಹಾಗೂ ಕ್ರಿಸ್ತನಿಗೂ ತಿಳಿದಿತ್ತು. ಪಾಪವು ಇರಬೇಕೆಂಬುದು ದೇವರ ಅಪೇಕ್ಷೆಯಾಗಿರಲಿಲ್ಲ. ಆದರೆ ಸರ್ವಜ್ಞಾನಿಯಾದ ಆತನು ಅದು ಲೋಕದಲ್ಲಿ ಉಂಟಾಗುತ್ತದೆಂದು ಮುಂದಾಗಿ ತಿಳಿದಿದ್ದರಿಂದ, ಆ ಭಯಾನಕ ಸ್ಥಿತಿಯನ್ನು ಎದುರಿಸಲು ಅಗತ್ಯವಾದ ಮಾರ್ಗಮಾಡಿದ್ದನು. ಈ ಲೋಕದ ಮೇಲೆ ದೇವರ ಪ್ರೀತಿಯು ಎಷ್ಟೊಂದು ಅಪಾರವಾಗಿತ್ತೆಂದರೆ, ತನ್ನನ್ನು ನಂಬುವ ಒಬ್ಬನೂ ಸಹ ನಾಶವಾಗಬಾರದು, ಎಲ್ಲರೂ ನಿತ್ಯಜೀವ ಪಡೆಯಬೇಕೆಂದು ತನ್ನ ಒಬ್ಬನೇ ಮಗನನ್ನು ಕಲಾ್ವರಿ ಶಿಲುಬೆಯಲ್ಲಿ ಒಪ್ಪಿಸಿಕೊಟ್ಟನು (ಯೋಹಾನ 3:16)".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರು ಬಯಸಿದ್ದು ಈ ಲೋಕದಲ್ಲಿ ಯಾವಾಗಲೂ ನಡೆಯುವುದಿಲ್ಲ. ಹಾಗಿದ್ದಲ್ಲಿ, ಇಲ್ಲಿ ನಡೆಯುವ ಘಟನೆಗಳ ಬಗ್ಗೆ ನಿಮ್ಮ ಆಲೋಚನೆಗಳು ಯಾವ ಪರಿಣಾಮ ಬೀರುತ್ತವೆ?`

`ಮಾನವನು ಪಾಪಮಾಡುತ್ತಾನೆಂದು ದೇವರಿಗೂ, ಕ್ರಿಸ್ತನಿಗೂ ತಿಳಿದಿತ್ತು. ಆದರೂ ಅವರು ಈ ಲೋಕವನ್ನು ಸೃಷ್ಟಿಸಿದರು. ದೇವರು ನಾವು ಆತನನ್ನು ಪ್ರೀತಿಸಬೇಕೆಂದು ನಮ್ಮನ್ನು ಉಂಟುಮಾಡಿದನು. ಇಲ್ಲಿ ಪ್ರೀತಿ ಎಂದರೆ ಸ್ವಾತಂತ್ರ್ಯ, ನಮಗೆ ನೀಡಿದ ಈ ಸ್ವಾತಂತ್ರ್ಯದ ಆಯ್ಕೆಯು ಕ್ರಿಸ್ತನು ಶಿಲುಬೆಯ ಮರಣಕ್ಕೆ ಕಾರಣವಾಯಿತು. ಇದು ಮುಂದಾಗಿ ದೇವರಿಗೆ ತಿಳಿದಿದ್ದರೂ, ಆತನು ನಮ್ಮನ್ನು ಉಂಟುಮಾಡಿದನು. ದೇವರ ಆಡಳಿತಕ್ಕೆ ಪ್ರೀತಿಯು ಎಷ್ಟೊಂದು ಪವಿತ್ರವೂ, ಮೂಲಭೂತ ಅಂಶವೂ ಆಗಿದೆ ಎಂಬುದರ ಬಗ್ಗೆ ಇದು ನಮಗೇನು ತಿಳಿಸುತ್ತದೆ?`

`ಈ ಲೋಕದಲ್ಲಿರುವ ಕೆಟ್ಟತನ, ದುಃಖ, ಸಂಕಟ, ನೋವುಗಳ ಬಗ್ಗೆ ನಾವು ಯಾವಾಗಲೂ ವ್ಯಥೆ ಪಡುತ್ತೇವೆ. ಆದರೆ ಇವುಗಳ ಬಗ್ಗೆ ದೇವರೂ ಸಹ ದುಃಖಪಡುತ್ತಾನೆಂಬ ವಿಷಯದ ಬಗ್ಗೆ ನೀವು ಎಂದಾದರೂ ಆಲೋಚಿಸಿರುವಿರಾ? ಕೆಟ್ಟತನದ ಬಗ್ಗೆ ನಮಗಿರುವ ದುಃಖಕ್ಕೂ ಹಾಗೂ ಇದರ ನಿಮಿತ್ತ ದೇವರು ಸಂಕಟ, ವ್ಯಥೆ ಅನುಭವಿಸುವುದಕ್ಕೂ ನಡುವೆ ಇರುವ ವ್ಯತ್ಯಾಸವೇನು?`

`ದೇವರು ಬಯಸದಿರುವ ಅನೇಕ ಘಟನೆಗಳು ಈ ಲೋಕದಲ್ಲಿ ನಡೆಯುತ್ತವೆಂಬ ಸತ್ಯಾಂಶವು, ನಿಮ್ಮ ಕಷ್ಟಸಂಕಟಗಳನ್ನು ವಿಶೇಷವಾಗಿ ಎದುರಿಸಲು ಹೇಗೆ ಸಹಾಯಕವಾಗಿವೆ?`