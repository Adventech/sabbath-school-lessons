---
title:  ಸ್ವಪ್ರೇರಿತ ನಿರ್ಧಾರ, ಪ್ರೀತಿ ಹಾಗೂ ದೈವೀಕ ಅನುಗ್ರಹ
date:   15/02/2025
---

### ಈ ಪಾಠದ ಅಧ್ಯಯನಕ್ಕಾಗಿ

ಲೂಕ 13:34; ಯೆರೆಮೀಯ 32:17-20; ಇಬ್ರಿಯ 1:3; ಧರ್ಮೋಪದೇಶಕಾಂಡ 6:4,5; ಯೋಹಾನ 16:33 ಹಾಗೂ ಎಫೆಸ 1:9-11ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನೀವು ನನ್ನಲ್ಲಿದ್ದು ಮನಶ್ಶಾಂತಿಯನ್ನು ಹೊಂದಿದವರಾಗಿರ- ಬೇಕೆಂದು ಇದನ್ನೆಲ್ಲಾ ನಿಮಗೆ ಹೇಳಿದ್ದೇನೆ. ಲೋಕದಲ್ಲಿ ನಿಮಗೆ ಸಂಕಟವುಂಟು. ಧೈರ್ಯವಾಗಿರಿ, ನಾನು ಲೋಕವನ್ನು ಜಯಿಸಿದ್ದೇನೆ ಎಂದು ಹೇಳಿದನು" (ಯೋಹಾನ 16:33).

ಈ ಲೋಕದಲ್ಲಿ ದೇವರಕಾರ್ಯಗಳನ್ನು ವರ್ಣಿಸುವುದಕ್ಕೆ ದೈವಾನುಗ್ರಹ ಅಥವಾ ದೈವೀಕ ಕೃಪೆ (Providence) ಎನ್ನುತ್ತಾರೆ. ನಾವು ದೇವರೊಂದಿಗೆ, ಮತ್ತು ಇತರರೊಂದಿಗೆ ಯಾವ ರೀತಿಯ ಸಂಬಂಧ ಹೊಂದಿದ್ದೇವೆ ಹಾಗೂ ಕೆಟ್ಟತನದ ಸಮಸ್ಯೆಯ ಬಗ್ಗೆ ನಾವು ಹೇಗೆ ಆಲೋಚಿಸುತ್ತೇವೆ ಎಂಬುದು ದೇವರ ಕೃಪೆಯ ಬಗ್ಗೆ ಹೇಗೆ ಆಲೋಚಿಸುತ್ತೇವೆ ಎಂಬುದರ ಬಗ್ಗೆ ಅಗಾಧ ವ್ಯತ್ಯಾಸ ಉಂಟು ಮಾಡುತ್ತದೆ.

ದೈವೀಕ ಅನುಗ್ರಹದ ಬಗ್ಗೆ ಕ್ರೈಸ್ತರು ವಿವಿಧ ರೀತಿಯ ತಿಳುವಳಿಕೆ ವ್ಯಕ್ತಪಡಿಸುತ್ತಾರೆ. ದೇವರು ತನ್ನ ಅಧಿಕಾರ ಚಲಾಯಿಸುವುದರ ಮೂಲಕ ಎಲ್ಲಾ ಘಟನೆಗಳು ಅವುಗಳ ತಕ್ಕಂತೆ ನಡೆಯಬೇಕೆಂದು ನಿರ್ಧರಿಸುತ್ತಾನೆಂದು ಕೆಲವರು ನಂಬುತ್ತಾರೆ. ಯಾರು ರಕ್ಷಿಸಲ್ಪಡಬೇಕು ಮತ್ತು ಯಾರು ನಾಶವಾಗಬೇಕೆಂಬುದನ್ನೂ ಸಹ ದೇವರು ನಿರ್ಣಯಿಸುತ್ತಾನೆಂದು ಅವರು ಭಾವಿಸುತ್ತಾರೆ. ದೇವರು ತೀರ್ಮಾನಿಸಿದ್ದನ್ನೇ ಹೊರತು, ಮನುಷ್ಯರಿಗೆ ತಮಗೆ ಬೇಕಾದದ್ದನ್ನು ಆರಿಸಿಕೊಳ್ಳುವ ಸ್ವಾತಂತ್ರ್ಯವಿಲ್ಲ ಹಾಗೂ ಮನುಷ್ಯರ ಬಯಕೆಗಳೂ ಸಹ ದೇವರಿಂದಲೇ ನಿರ್ಣಯಿಸಲ್ಪಡುತ್ತವೆಂದು ಅವರು ವಾದಿಸುತ್ತಾರೆ.

ಆದರೆ ಇದಕ್ಕೆ ವ್ಯತಿರಿಕ್ತವಾಗಿ ನಡೆಯುವಂತ ಪ್ರತಿಯೊಂದು ಘಟನೆಗಳನ್ನು ದೇವರು ನಿರ್ಧರಿಸುವುದಿಲ್ಲವೆಂದು ಸತ್ಯವೇದದಲ್ಲಿ ಬಲವಾದ ಸಾಕ್ಷ್ಯಾಧಾರಗಳಿವೆ. ಬದಲಾಗಿ ದೇವರು ಮಾನವರಿಗೆ ಸ್ವಪ್ರೇರಿತ ನಿರ್ಧಾರ (Freewill) ತೆಗೆದುಕೊಳ್ಳುವ ಅವಕಾಶ ನೀಡಿದ್ದಾನೆ. ಮನುಷ್ಯರು ಮಾತ್ರವಲ್ಲ, ದೇವದೂತರೂ ಸಹ ತನ್ನ ಚಿತ್ತಕ್ಕೆ ವಿರುದ್ಧವಾಗಿ ನಡೆಯುವಂತ ಆಯ್ಕೆಯ ಸ್ವಾತಂತ್ರ್ಯವನ್ನೂ ಸಹ ದೇವರು ಎಲ್ಲರಿಗೂ ನೀಡಿದ್ದಾನೆ. ಆದರೆ ಆದಾಮ ಹವ್ವಳು ಶೋಧನೆಗೆ ಒಳಗಾಗಿ ಪಾಪಮಾಡಿದ್ದೂ, ಅದರಿಂದ ಬಂದಂತ ದುಷ್ಟತನ ಇವೆಲ್ಲವೂ ಸಹ ದೇವರು ನಮಗೆ ಕೊಟ್ಟಿರುವ ಸ್ವತಂತ್ರ ಆಯ್ಕೆಯನ್ನು ದುರುಪಯೋಗಪಡಿಸಿಕೊಂಡ ಕಾರಣದಿಂದ ಉಂಟಾದ ದುರಂತ ಪರಿಣಾಮಗಳಾಗಿವೆ. ಇದಕ್ಕೆ ಪರಿಹಾರರೂಪದಲ್ಲಿ ದೇವರು ರಕ್ಷಣಾ ಯೋಜನೆಯನ್ನು (Plan of Salvation) ಜಗದುತ್ಪತ್ತಿಗೆ ಮೊದಲೇ ಆಯೋಜಿಸಿದ್ದನು.