---
title:  ಪರಮಾಧಿಕಾರವುಳ್ಳ ನಮ್ಮ ದೇವರು
date:   16/02/2025
---

ದೇವರು ಸರ್ವಶಕ್ತನೂ, ಪರಮಾಧಿಕಾರವುಳ್ಳವನೂ ಆಗಿದ್ದಲ್ಲಿ, ಈ ಲೋಕದಲ್ಲಿ ಯಾಕೆ ಕೆಟ್ಟತನ ಅತ್ಯಾಚಾರ, ಅನಾಚಾರ, ರೋಗರುಜಿನಗಳು ತುಂಬಿವೆ ಎಂದು ನಾವು ಪ್ರಶ್ನಿಸಬಹುದು. ಇದಕ್ಕೆ ಉತ್ತರಕೊಡುವುದು ಕಷ್ಟ. ಆದರೆ ಮುಂದೆ ನಮಗೆ ಇನ್ನೂ ಅಧಿಕವಾದ ತೊಂದರೆಗಳು ಬರಬಹುದು. ಅದಕ್ಕಾಗಿ ದೇವರು ಈಗಿನಿಂದಲೇ ಅವುಗಳನ್ನು ಎದುರಿಸಲು ನಮಗೆ ಈಗ ಕಷ್ಟಸಂಕಟಗಳು ಸಂಭವಿಸುವಂತೆ ಮಾಡುತ್ತಾನೆಂದು ಕೆಲವು ಭಕ್ತರು ಅಭಿಪ್ರಾಯಪಡುತ್ತಾರೆ.

ನಮ್ಮ ಜೀವನದಲ್ಲಿ ಹಾಗೂ ಲೋಕದಲ್ಲಿ ನಡೆಯುವಂತ ಎಲ್ಲವುಗಳೂ ದೇವರ ನಿರ್ಧಾರದಂತೆ ನಡೆಯುತ್ತವೆಂದು ಜನರು ಕೆಲವು ವೇಳೆ ಊಹಿಸಿಕೊಳ್ಳುತ್ತಾರೆ. ದೇವರು ಸರ್ವಶಕ್ತನೆಂಬುದರಲ್ಲಿ ಸಂದೇಹವಿಲ್ಲ. ಹಾಗಿದ್ದಲ್ಲಿ ನಡೆಯಬಾರದೆಂದು ದೇವರು ಇಚ್ಛಿಸುವ ಘಟನೆಗಳು ಯಾಕೆ ಸಂಭವಿಸುತ್ತವೆ? ಆದುದರಿಂದ ಏನೇ ಸಂಭವಿಸಲಿ, ಅದು ಎಷ್ಟೇ ಕೆಟ್ಟದ್ದಾಗಿರಲಿ, ಅದು ದೇವರ ಉದ್ದೇಶದಂತೆ ನಡೆಯುತ್ತದೆಂಬುದು ಇಂತಹ ಜನರ ಸಿದ್ಧಾಂತವಾಗಿದೆ.

`ಕೀರ್ತನೆ 81:11-14; ಯೆಶಾಯ 30:15,18; 66:4 ಹಾಗೂ ಲೂಕ 13:34ನೇ ವಚನಗಳನ್ನು ಓದಿರಿ. ದೇವರಚಿತ್ತವು ಯಾವಾಗಲೂ ನೆರವೇರುತ್ತವೆಯೇ ಎಂಬ ಪ್ರಶ್ನೆಯ ಬಗ್ಗೆ ಈ ವಾಕ್ಯಗಳು ನಮಗೇನು ತಿಳಿಸುತ್ತವೆ?`

ದೇವರು ತಾನು ಆಲೋಚಿಸುವುದನ್ನೇ ನೆರವೇರಿಸುತ್ತಾನೆಂದು ಅನೇಕರು ಭಾವಿಸುತ್ತಾರೆ. ಆದರೆ ಈ ವಾಕ್ಯಗಳು ಬೇರೆ ರೀತಿಯಾಗಿ ತಿಳಿಸುತ್ತವೆ. ದೇವರು ಬಯಸಿದ್ದಕ್ಕೆ ವಿರುದ್ಧವಾದ ಸಂಗತಿಗಳು ನಡೆದಿರುವುದನ್ನು ಸತ್ಯವೇದದಲ್ಲಿ ಪದೇ ಪದೇ ತಿಳಿಸಲಾಗಿದೆ. ಅಂದರೆ ದೇವರು ಯಥಾರ್ಥವಾಗಿ ಯಾವುದು ನಡೆಯ ಬೇಕೆಂದು ಬಯಸಿದ್ದನೋ, ಅದಕ್ಕೆ ವಿರುದ್ಧವಾದದ್ದು ನಡೆದಿರುವುದನ್ನು ನಾವು ನೋಡಬಹುದು. ಈಗ ನಡೆಯುತ್ತಿರುವುದು ತಾನು ಆಲೋಚಿಸಿದ್ದಕ್ಕೆ ತದ್ವಿರುದ್ಧವಾಗಿದೆ ಎಂದು ದೇವರು ಸ್ಪಷ್ಟವಾಗಿ ತಿಳಿಸುತ್ತಾನೆ. ಆತನು ತನ್ನ ಜನರಿಗೆ ಒಂದನ್ನು ಆಲೋಚಿಸಿದರೆ, ಅವರು ಅದಕ್ಕೆ ಬದಲಾಗಿ ಬೇರೊಂದನ್ನು ಆರಿಸಿಕೊಳ್ಳುವರು. ಇದರ ಬಗ್ಗೆ ಸ್ವತಃ ದೇವರು ದುಃಖವನ್ನು ವ್ಯಕ್ತಪಡಿಸುತ್ತಾ "ಆದರೆ ನನ್ನ ಜನರು ನನ್ನ ಮಾತುಕೇಳಲಿಲ್ಲ.. ನನಗೆ ಸಮ್ಮತಿಸಲಿಲ್ಲ. ನನ್ನ ಪ್ರಜೆಗಳಾದ ಇಸ್ರಾಯೇಲ್ಯರು ನನ್ನ ಮಾತನ್ನು ಕೇಳಿ, ನನ್ನ ಮಾರ್ಗದಲ್ಲಿ ನಡೆದರೆ ಎಷ್ಟೇ ಒಳ್ಳೇದು! ನಾನು ಅವರ ಎದುರಾಳಿಗಳ ಮೇಲೆ ಕೈಯೆತ್ತಿ, ಅವರ ಶತು್ರಗಳನ್ನು ಅಣಗಿಸುವೆನು (ನಾಶ ಮಾಡುವೆನು)" ಎಂದು ಹೇಳುತ್ತಾನೆ (ಕೀರ್ತನೆ 81:11,13,14).

`ಲೋಕದಲ್ಲಿ ಹಾಗೂ ನಮ್ಮ ಜೀವನದಲ್ಲಿ ನಡೆಯುವುದೆಲ್ಲವೂ ದೇವರ ಇಚ್ಛೆಯಂತೆ ನಡೆಯುತ್ತವೆಂಬ ಅಭಿಪ್ರಾಯಗಳು ಹಾಗೂ ಸಿದ್ಧಾಂತಗಳಿವೆ. ಇವು ಕೆಟ್ಟತನಕ್ಕೆ ಸಂಬಂಧಿಸಿದಂತೆ ಯಾವ ರೀತಿಯ ಗಂಭೀರವಾದ ಸಮಸ್ಯೆಗಳಿವೆ ಕಾರಣವಾಗುತ್ತವೆ?`