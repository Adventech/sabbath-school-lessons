---
title:  ಸರ್ವಶಕ್ತನಾದ ದೇವರು
date:   17/02/2025
---

ದೇವರ ಅದ್ಭುತವಾದ ಸಾಮರ್ಥ್ಯ, ಪ್ರಕಟವಾಗಿರುವುದು ಸತ್ಯವೇದದಾದ್ಯಂತ ಕಂಡುಬರುತ್ತವೆ. ಆತನು ತನ್ನ ಅಧಿಕಾರವನ್ನು ಚಲಾಯಿಸುವ ಮೂಲಕ ಮಾಡಿದ ಅದ್ಭುತ ಕಾರ್ಯಗಳು ಅಸಂಖ್ಯಾತವಾಗಿದೆ ಎಂಬುದನ್ನು ಸತ್ಯವೇದದಲ್ಲಿ ನೋಡಬಹುದು. ಆದಾಗ್ಯೂ, ದೇವರು ಇಚ್ಛಿಸದಿರುವಂತ ಅನೇಕ ಸಂಗತಿಗಳು ಲೋಕದಲ್ಲಿ ಸಂಭವಿಸುತ್ತವೆ.

`ಯೆರೆಮೀಯ 32:17-20; ಮತ್ತಾಯ 19:26; ಲೂಕ 1:37; ಇಬ್ರಿಯ 1:3; ಪ್ರಕಟನೆ 1:17ನೇ ವಚನಗಳು ದೇವರ ಸಾಮರ್ಥ್ಯದ ಬಗ್ಗೆ ಏನು ತಿಳಿಸುತ್ತವೆ?`

ದೇವರು ಸರ್ವಶಕ್ತನೂ, ಪರಮಾಧಿಕಾರವುಳ್ಳವನೂ ಆಗಿದ್ದಾನೆಂದು ಈ ವಾಕ್ಯಗಳು ಹಾಗೂ ಇತರ ವಾಕ್ಯಗಳು ತಿಳಿಸುತ್ತವೆ. ಅಲ್ಲದೆ ಆತನು ತನ್ನ ಸಾಮರ್ಥ್ಯದಿಂದ ಈ ಲೋಕವನ್ನು ಪರಿಪಾಲಿಸುತ್ತಾನೆಂದೂ ಸಹ ಸತ್ಯವೇದವು ಪ್ರಕಟಪಡಿಸುತ್ತದೆ. ದೇವರು ಸರ್ವಶಕ್ತನೆಂದು ಪ್ರಕಟನೆ ಪುಸ್ತಕದಲ್ಲಿ ಅನೇಕ ಬಾರಿ ತಿಳಿಸಿದೆ (11:17; 1:8; 16:14; ಪ್ರಕಟನೆ 19:15; 21:22 ಹಾಗೂ 2 ಕೊರಿಂಥ 6:18). ದೇವರು ಸರ್ವಶಕ್ತನೆಂದು ಕೇವಲ ವಾಕ್ಯಗಳು ಮಾತ್ರ ತಿಳಿಸುವುದಿಲ್ಲ. ದೇವರು ತನ್ನ ಮಕ್ಕಳಾದ ಇಸ್ರಾಯೇಲ್ಯರನ್ನು ಅದ್ಭುತವಾದ ರೀತಿಯಲ್ಲಿ ಐಗುಪ್ತ್ಯರ ದಾಸತ್ವದಿಂದ ಬಿಡಿಸಿದ್ದು ಅಥವಾ ಈ ಲೋಕದ ಘಟನೆಗಳಲ್ಲಿ ಆಶ್ಚರ್ಯಕರವಾದ ರೀತಿಯಲ್ಲಿ ಮಧ್ಯಪ್ರವೇಶ ಮಾಡಿದ್ದು - ಇಂತಹ ವಿಸ್ಮಯಕರವಾದ ಅನೇಕ ಉದಾಹರಣೆಗಳನ್ನು ದೇವರು ಕಾರ್ಯರೂಪದಲ್ಲಿ ಪ್ರಕಟಿಸಿದ್ದಾನೆ. ದೇವರು ನಂಬಿಗಸ್ತನಾಗಿದ್ದಾನೆ, ಆದರೆ ಆತನು ತನ್ನ ಸ್ವಭಾವಕ್ಕೆ ವಿರುದ್ಧವಾಗಿ ಏನೂ ಮಾಡನು" (2 ತಿಮೊಥೆ 2:13).

ದೇವರು ಸರ್ವಶಕ್ತನೆಂದು ಹೆಚ್ಚಿನ ಕ್ರೈಸ್ತರು ಒಪ್ಪಿಕೊಳ್ಳುತ್ತಾರೆ. ಆತನು ಏನು ಬೇಕಾದರೂ ಮಾಡುವ ಸಾಮರ್ಥ್ಯ ಹೊಂದಿದ್ದಾನೆ. ಆತನು ಪ್ರೀತಿಸ್ವರೂಪನು, ದಯೆಯೂ, ಕನಿಕರವೂ ಕೃಪೆಯೂ ಉಳ್ಳ ದೇವರು, ದೀರ್ಘಶಾಂತನು, ತಾಳ್ಮೆಯೂ ಉಳ್ಳವನಾಗಿದ್ದಾನೆ. ಇಂತಹ ತನ್ನ ಸ್ವಭಾವಕ್ಕೆ ವಿರುದ್ಧವಾಗಿ ಆತನು ಏನೂ ಮಾಡುವುದಿಲ್ಲ. "ದೇವರಿಗೆ ಎಲ್ಲವೂ ಸಾಧ್ಯ" (ಮತ್ತಾಯ 19:26) ಎಂದು ಕ್ರಿಸ್ತನು ದೃಢಪಡಿಸಿದ್ದಾನೆ. ಆದರೂ ಗೆತ್ಸೇಮನೆ ತೋಟದಲ್ಲಿ "ನನ್ನ ತಂದೆಯೇ, ಸಾಧ್ಯವಾಗಿದ್ದರೆ ಈ ಪಾತ್ರೆಯು ನನ್ನನ್ನು ಬಿಟ್ಟುಹೋಗಲಿ, ಹೇಗೂ ನನ್ನ ಚಿತ್ತದಂತಾಗದೆ ನಿನ್ನ ಚಿತ್ತದಂತೆಯೇ ಆಗಲಿ" ಎಂದು ಆತನು ಪ್ರಾರ್ಥಿಸಿದನು (ಮತ್ತಾಯ 26:39). ದೇವರು ಸರ್ವಶಕ್ತನಾಗಿದ್ದರೂ ತನ್ನ ಮಗನು ಮರಣ ಹೊಂದುವುದನ್ನು ತಡೆಯಲಿಲ್ಲ. ಯಾಕೆಂದರೆ ಮಾನವರ ರಕ್ಷಣೆಗೆ ಕ್ರಿಸ್ತನು ಶಿಲುಬೆಯಲ್ಲಿ ಸಾಯುವುದು ಅಗತ್ಯವಾಗಿತ್ತು. ಕ್ರಿಸ್ತನು ಶಿಲುಬೆಯಲ್ಲಿ ಮರಣಹೊಂದುವುದನ್ನು ತಡೆಯಲಿಲ್ಲ. ಯಾಕೆಂದರೆ ಮಾನವರ ರಕ್ಷಣೆಗೆ ಕ್ರಿಸ್ತನು ಶಿಲುಬೆಯಲ್ಲಿ ಸಾಯುವುದು ಅಗತ್ಯವಾಗಿತ್ತು. ಕ್ರಿಸ್ತನು ಶಿಲುಬೆಯಲ್ಲಿ ಮರಣ ಹೊಂದಿರದಿದ್ದಲ್ಲಿ, ಮಾನವರು ರಕ್ಷಣೆ ಹೊಂದಲು ಸಾಧ್ಯವಾಗುತ್ತಿರಲಿಲ್ಲ. ಮಾನವರ ರಕ್ಷಣೆ ಅಥವಾ ಕ್ರಿಸ್ತನನ್ನು ಶಿಲುಬೆಯ ಮರಣದಿಂದ ತಪ್ಪಿಸುವುದು - ಇವೆರದರಲ್ಲಿ ದೇವರು ಒಂದನ್ನು ಮಾಡಬೇಕಾಗಿತ್ತು. ಎರಡನ್ನೂ ಮಾಡುವುದು ಸಾಧ್ಯವಿರಲಿಲ್ಲ.

`ದೇವರು ಪ್ರತಿಯೊಬ್ಬರೂ ರಕ್ಷಣೆ ಹೊಂದಬೇಕೆಂದು ಬಯಸುತ್ತಾನೆ (1 ತಿಮೊಥೆ 2:4-6; ತೀತನು 2:11; ಯೋಹಾನ 3:16; 2 ಪೇತ್ರನು 3:9; ಯೆಹೆಜ್ಕೇಲನು 33:11). ಆದರೆ ಎಲ್ಲರೂ ರಕ್ಷಿಸಲ್ಪಡುವುದಿಲ್ಲ. ಮಾನವರಾದ ನಮಗೆ ಕೊಟ್ಟಿರುವ ಇಚ್ಛಾಸ್ವಾತಂತ್ರ್ಯ ಹಾಗೂ ಈ ವಿಷಯದಲ್ಲಿ ದೇವರು ಮಧ್ಯಪ್ರವೇಶ ಮಾಡುವುದಿಲ್ಲ ಅಥವಾ ಅವರ ಆಯ್ಕೆಯ ಬಗ್ಗೆ ಒತ್ತಾಯಪಡಿಸುವುದಿಲ್ಲವೆಂಬ ಬಗ್ಗೆ ಈ ವಚನಗಳು ನಮಗೇನು ತಿಳಿಸುತ್ತವೆ?`