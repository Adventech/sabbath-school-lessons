---
title:  ದೇವರನ್ನು ಪ್ರೀತಿಸುವುದು
date:   18/02/2025
---

ದೇವರು ಸರ್ವಶಕ್ತನಾಗಿದ್ದಾನೆ. ಆದರೆ ಆತನು ತಾರ್ಕಿಕವಾಗಿ ಅಸಾಧ್ಯವಾದದ್ದನ್ನು ಮಾಡುತ್ತಾನೆಂದು ಇದರ ಅರ್ಥವಲ್ಲ. ಅದರ ಪ್ರಕಾರವಾಗಿ ದೇವರು ಯಾರೋ ಒಬ್ಬರು ತನ್ನನ್ನು ಸ್ವಪ್ರೇರಣೆಯಿಂದ ಪ್ರೀತಿಸುತ್ತಾನೆಂದು ಮೊದಲೇ ಆಲೋಚಿಸದೆ ನಿರ್ಧರಿಸುವುದಿಲ್ಲ. ಸ್ವಪ್ರೇರಣೆಯಿಂದ ಯಾರಾದರೂ ಏನನ್ನಾದರೂ ಮಾಡುತ್ತೇನೆಂದರೆ, ಮೊದಲೇ ನಿರ್ಧರಿಸಿದೆ; ಅದನ್ನು ಮಾಡುವುದೆಂಬ ಅರ್ಥ ಕೊಟ್ಟಲ್ಲಿ, ಬೇರೆ ಯಾರನ್ನಾದರೂ ಸ್ವಪ್ರೇರಿತವಾಗಿ ಏನಾದರೂ ಕಾರ್ಯಸಾಧಿ ಮಾಡುವಂತೆ ನಾವು ಪ್ರೇರಿಸುವುದು ಅಸಾಧ್ಯವಾಗಿದೆ. ಸಂಕ್ಷಿಪ್ತವಾಗಿ ನಾವು ಮೊದಲೇ ತಿಳಿಸಿರುವಂತೆ, ತನ್ನನ್ನೂ ಪ್ರೀತಿಸುವಂತೆ ದೇವರು ಯಾರನ್ನೂ ಒತ್ತಾಯಿಸುವುದಿಲ್ಲ. ಒಂದು ವೇಳೆ ದೇವರು ಆ ರೀತಿ ಒತ್ತಾಯಿಸಿದ್ದಲ್ಲಿ, ಅದು ಪ್ರೀತಿ ಎನಿಸಿಕೊಳ್ಳುವುದಿಲ್ಲ.

`ಮತ್ತಾಯ 22:37 ಹಾಗೂ ಧರ್ಮೋಪದೇಶಕಾಂಡ 6:4,5ನೇ ವಚನಗಳನ್ನು ಓದಿರಿ. ಸ್ವಪ್ರೇರಿತ ನಿರ್ಧಾರದ ವಾಸ್ತವಾಂಶದ ಬಗ್ಗೆ ಈ ವಾಕ್ಯಗಳು ನಮಗೇನು ತಿಳಿಸುತ್ತವೆ?`

ನಿನ್ನ ದೇವರಾದ ಕರ್ತನನ್ನು ಪೂರ್ಣಮನಸ್ಸಿನಿಂದ ಪ್ರೀತಿಸಬೇಕೆಂಬುದು ಎಲ್ಲಾ ಆಜ್ಞೆಗಳಿಗಿಂತ ದೊಡ್ಡದಾಗಿದೆ. ಎಲ್ಲರೂ ತನ್ನನ್ನು ಪ್ರೀತಿಸಬೇಕೆಂದು ದೇವರು ಅಪೇಕ್ಷಿಸುತ್ತಾನೆಂಬುದಕ್ಕೆ ಇದು ಸಾಕ್ಷ್ಯಾಧಾರವಾಗಿದೆ. ಆದಾಗ್ಯೂ, ಎಲ್ಲರೂ ತನ್ನನ್ನು ಪ್ರೀತಿಸುವಂತೆ ಯಾಕೆ ಮಾಡಬಾರದು? ಯಾಕೆಂದರೆ ಸ್ವಪ್ರೇರಣೆಯಿಂದ ತನ್ನನ್ನು ಪ್ರೀತಿಸಬೇಕೆಂದು ಆತನು ಬಯಸುತ್ತಾನೆ. ಇಬ್ರಿಯ 6:17,18 ಹಾಗು ತೀತನು 1:2ನೇ ವಚನಗಳು ದೇವರ ಬಗ್ಗೆ ಏನು ತಿಳಿಸುತ್ತೇವೆ?

ದೇವರು ಮನುಷ್ಯನಂತೆ ಎರಡು ಮಾತಿನವನಲ್ಲ (ಅಂದರೆ ಸುಳಾîಡುವವನಲ್ಲ. ಅರಣ್ಯಕಾಂಡ 23:19). ದೇವರು ಸುಳಾîಡುವುದಿಲ್ಲ (ತೀತನು 1:2). ಅಲ್ಲದೆ ದೇವರು ಎಂದಿಗೂ ತನ್ನ ವಾಗ್ದಾನವನ್ನು ಮುರಿಯುವುದಿಲ್ಲ (ಇಬ್ರಿಯ 6:17). ಅದರಂತೆ ದೇವರು ಯಾವುದಾದರೊಂದನ್ನು ಮಾಡುವೆನೆಂದು ವಾಗ್ದಾನ ಮಾಡಿದ್ದಲ್ಲಿ ಅಥವಾ ಬದ್ಧನಾಗಿದ್ದಲ್ಲಿ, ಆತನ ಮುಂದಿನ ಕಾರ್ಯಗಳು ಅಂತಹ ವಾಗ್ದಾನಕ್ಕೆ ಇತಿಮಿತಿಗೊಂಡಿರುತ್ತವೆ.

ಆದುದರಿಂದ ಅಷ್ಟರಮಟ್ಟಿಗೆ ದೇವರು ತನ್ನ ಇಷ್ಟಕ್ಕಿಂತ ವಿರುದ್ಧವಾದದ್ದನ್ನು ಮಾಡಬೇಕೆಂದು ಜನರು ಬಯಸಿದಲ್ಲಿ, ಅದನ್ನು ಆರಿಸಿಕೊಳ್ಳಲು ಆತನು ಅವರಿಗೆ ಸ್ವಾತಂತ್ರ್ಯಕೊಡುತ್ತಾನೆ. ಮನುಷ್ಯರು ಯಾವುದನ್ನು ಆರಿಸಿಕೊಳ್ಳಬೇಕೆಂದು ನಿರ್ಣಯಿಸುವುದು ಇದರ ಕೆಲಸವಲ್ಲ. ತನ್ನ ಸೃಷ್ಟಿಗಳಿಗೆ ಸ್ವಪ್ರೇರಿತವಾಗಿ ನಿರ್ಧಾರ ತೆಗೆದುಕೊಳ್ಳುವ ಸ್ವಾತಂತ್ರ್ಯವನ್ನು ದೇವರು ಕೊಡಲು ಬದ್ಧನಾಗಿದ್ದಲ್ಲಿ, ಆತನ ಆದರ್ಶವಾದ ಇಚ್ಛೆಗಳಿಗೆ ವಿರುದ್ಧವಾಗಿ ಆಯ್ಕೆ ಮಾಡಬಹುದಾದ ಸಾಮರ್ಥ್ಯವನ್ನೂ ಸಹ ದೇವರು ಜನರಿಗೆ ಕೊಟ್ಟಿದ್ದಾನೆ. ಆದರೆ ದೇವರು ಕೊಟ್ಟಿರುವ ಈ ಸ್ವಾತಂತ್ರ್ಯವನ್ನು ಹೆಚ್ಚಿನ ಜನರು ದುರುಪಯೋಗಪಡಿಸಿಕೊಂಡು ಆತನ ಚಿತ್ತಕ್ಕೆ ವಿರುದ್ಧವಾಗಿ ಹೋಗುವುದು ದುರಂತವಾಗಿದೆ. ಈ ಕಾರಣದಿಂದ ದೇವರು ಬಯಸದಿರುವಂತ ಅನೇಕ ಸಂಗತಿಗಳು ನಡೆಯುತ್ತಿವೆ. ಅವುಗಳಿಗೆ ಖಂಡಿತವಾಗಿಯೂ ದೇವರು ಕಾರಣನಲ್ಲ.

`ಮಾಡಬಾರದೆಂದು ದೇವರು ನಿಮಗೆ ತಿಳಿಸಿರುವ ಯಾವ ಕಾರ್ಯಗಳನ್ನು ಆತನ ಚಿತ್ತಕ್ಕೆ ವಿರುದ್ಧವಾಗಿ ನೀವು ಮಾಡಿರುವಿರಿ? ಇದರಿಂದ ಬರಬಹುದಾದ ಭಯಾನಕ ಪರಿಣಾಮಗಳ ಬಗ್ಗೆ ಇದು ನಮಗೇನು ತಿಳಿಸುತ್ತದೆ?`