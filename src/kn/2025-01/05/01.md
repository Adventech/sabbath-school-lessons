---
title:  ದೈವೀಕ ಪ್ರೀತಿಯಿಂದ ವ್ಯಕ್ತವಾಗುವ ಕೋಪ
date:   25/01/2025
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ಕೀರ್ತನೆ 78ನೇ ಅಧ್ಯಾಯ; ಯೋನನು 4:1-4; ಯೆರೆಮೀಯ 51:24,25; ಮತ್ತಾಯ 10:8; 21:12,13 ಹಾಗೂ ರೋಮಾಯ 12:17-21ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಆದರೂ ಆತನು (ದೇವರು) ಕರುಣಾಳುವೂ, ಅಪರಾಧಿಗಳನ್ನು ಸಂಹರಿಸದೆ ಕ್ಷಮಿಸುವವನೂ ಆಗಿ, ತನ್ನ ಸಿಟ್ಟನ್ನೆಲ್ಲಾ ಏರಗೊಡದೆ ಅದನ್ನು ಹಲವು ಸಾರಿ ತಡೆಯುತ್ತಾ ಬಂದನು" (ಕೀರ್ತನೆ 78:38).

ದೇವರು ಕರುಣಾಳುವೂ, ಕನಿಕರವೂ, ಅನುಕಂಪವೂ ಉಳ್ಳ ದೇವರಾಗಿದ್ದಾನೆ. ಆದರೆ ಆತನು ಕೋಪಗೊಳ್ಳುತ್ತಾನೆಂಬುದನ್ನು ಅನೇಕರು ನಂಬುವುದಕ್ಕೆ ಕಷ್ಟಪಡುತ್ತಾರೆ. ದೇವರು ಪ್ರೀತಿಸ್ವರೂಪಿಯಾಗಿರುವುದರಿಂದ, ಆತನು ಎಂದಿಗೂ ಕೋಪಿಸಿಕೊಳ್ಳು- ವುದಿಲ್ಲವೆಂದು ಅವರು ನೆನಸುತ್ತಾರೆ. ಆದರೆ ಅವರ ಈ ಅಭಿಪ್ರಾಯ ತಪ್ಪು. ದೇವರ ಕೋಪವೂ ಸಹ ಆತನ ಪ್ರೀತಿಯಿಂದಲೇ ಉಂಟಾಗುತ್ತದೆ.

ಹಳೇ ಒಡಂಬಡಿಕೆಯ ದೇವರು ಕೋಪಿಷ್ಠನೂ ಮತ್ತು ಹೊಸ ಒಡಂಬಡಿಕೆಯ ದೇವರು ಪ್ರೀತಿಸ್ವರೂಪಿ ಎಂದು ಅನೇಕರು ಅಭಿಪ್ರಾಯಪಡುತ್ತಾರೆ. ಆದರೆ ದೇವರು ಒಬ್ಬನೇ ಹಾಗೂ ಎರಡೂ ಒಡಂಬಡಿಕೆಗಳಲ್ಲಿಯೂ ಒಂದೇ ರೀತಿಯಾಗಿ ಪ್ರಕಟಗೊಳ್ಳುತ್ತಾನೆಂಬುದನ್ನು ಮರೆಯಬಾರದು. ದೇವರು ಪ್ರೀತಿಸ್ವರೂಪಿಯಾದ ಕಾರಣದಿಂದಲೇ ಕೆಟ್ಟತನವನ್ನು ಕಂಡಾಗ ಕೋಪಗೊಳ್ಳುತ್ತಾನೆ. ದೇವಾಲಯದಲ್ಲಿ ವ್ಯಾಪಾರ ಮಾಡುತ್ತಿರುವಾಗ ತನ್ನ ತಂದೆಯ ಮನೆಯು ಕಳ್ಳರ ಗವಿಯಾಗಿದೆ ಎಂದು ಕ್ರಿಸ್ತನು ತಿಳಿದು ವ್ಯಾಪಾರಿಗಳನ್ನು ಕೊರಡೆಗಳಿಂದ ಹೊಡೆದಾಗ, ಆತನ ಸಾತಿ್ವಕ ಕೋಪವು ವ್ಯಕ್ತವಾಯಿತು. ಯೇಸುಸ್ವಾಮಿಯು ಕೋಪಗೊಂಡನೆಂದು ಹೊಸ ಒಡಂಬಡಿಕೆಯಲ್ಲಿ ಅನೇಕ ಸಾರಿ ತಿಳಿಸಲಾಗಿದೆ.

ದೇವರ ಕೋಪವು ಯಾವಾಗಲೂ ಅನ್ಯಾಯ ಮತ್ತು ಕೆಟ್ಟತನದ ವಿರುದ್ಧವಾಗಿದೆ. ಇದು ಆತನ ಪ್ರೀತಿಯ ಮತ್ತು ಸಾತಿ್ವಕವಾದ (Righteous) ಪ್ರತಿಕ್ರಿಯೆಯಾಗಿದೆ. ದೈವೀಕ ಕೋಪವು ಸಾತಿ್ವಕವಾದ ರೋಷವಾಗಿದ್ದು, ಆತನ ಪರಿಪೂರ್ಣವಾದ ಪ್ರೀತಿ ಹಾಗೂ ಒಳ್ಳೇತನದಿಂದ ಪ್ರೇರಿತವಾಗಿ ವ್ಯಕ್ತಗೊಳ್ಳುತ್ತದೆ. ಸರಳವಾಗಿ ಹೇಳುವುದಾದರೆ ಅದು ದುಷ್ಟತನ ಮತ್ತು ಅನ್ಯಾಯದ ವಿರುದ್ಧವಾಗಿ ದೇವರು ವ್ಯಕ್ತಪಡಿಸುವ ಯೋಗ್ಯವಾದ ಪ್ರತಿಕ್ರಿಯೆಯಾಗಿದೆ.

ಅದರ ಪ್ರಕಾರವಾಗಿ ಅನ್ಯಾಯಕ್ಕೆ ಒಳಗಾದವರ ಪರವಾಗಿ ಮತ್ತು ಅನ್ಯಾಯ, ದುಷ್ಟತನ ಮಾಡುವವರ ವಿರುದ್ಧವಾಗಿ ದೇವರು ಕೋಪಗೊಳ್ಳುತ್ತಾನೆ. ಆದುದರಿಂದ ದೈವೀಕ ಕೋಪವು, ದೇವರು ತನ್ನ ಪ್ರೀತಿಯನ್ನು ವ್ಯಕ್ತಪಡಿಸುವ ಮತ್ತೊಂದು ವಿಧಾನವಾಗಿದೆ.