---
title:  ಹೆಚ್ಚಿನ ಚಿಂತನೆ
date:   31/01/2025
---

ಶ್ರೀಮತಿ ವೈಟಮ್ಮನವರು ಬರೆದ ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್' ಪುಸ್ತಕದಲ್ಲಿ ಸೀನಾಯಿ ಬೆಟ್ಟದಲ್ಲಿ ವಿಗ್ರಹಾರಾಧನೆ' ಎಂಬ ಅಧ್ಯಾಯ ಓದಿರಿ. ಅದೇ ಪುಸ್ತಕದಲ್ಲಿ ಅವರು ಹೀಗೆ ಹೇಳುತ್ತಾರೆ:

"ಇಸ್ರಾಯೇಲ್ಯರು ಬಂಗಾರದ ಬಸವನನ್ನು ಪೂಜಿಸುವ ಮೂಲಕ ದೇವರಿಗೆ ದ್ರೋಹಿಗಳಾದರು. ದೈವೀಕ ಆಡಳಿತ ಮುಂದುವರಿಯಬೇಕಾದಲ್ಲಿ, ಈ ದ್ರೋಹಿಗಳು ನ್ಯಾಯಸಮ್ಮತವಾದ ದಂಡನೆ ಅನುಭವಿಸಬೇಕಾಗಿತ್ತು. ಆದರೆ ಇಲ್ಲಿಯೂ ಸಹ ಅವರಿಗೆ ದೇವರ ಕೃಪೆ ತೋರಿಸಲ್ಪಟ್ಟಿತು. ದೇವರ ಆಜ್ಞೆಗಳು ಬದಲಾಗುವುದಿಲ್ಲ. ಆದರೆ ಇಸ್ರಾಯೇಲ್ಯರು ತಮ್ಮ ಈ ಪಾಪಕ್ಕೆ ಪಶ್ಚಾತ್ತಾಪಪಡುವ ಒಂದು ಅವಕಾಶ ಹಾಗೂ ಆಯ್ಕೆಯ ಸ್ವಾತಂತ್ರ್ಯವನ್ನು ದೇವರು ಅವರಿಗೆ ಕೊಟ್ಟನು. ಆದರೆ ಯಾರು ತಮ್ಮ ಹಠಮಾರಿತನದಿಂದ ಆತನಿಗೆ ವಿರುದ್ಧವಾಗಿ ತಿರುಗಿಬಿದ್ದರೋ, ಅವರು ಮಾತ್ರ ನಾಶವಾದರು.

"ದೇವರು ವಿಗ್ರಹಾರಾಧನೆಗೆ ಅಸಹ್ಯಪಡುತ್ತಾನೆಂದು ಕಾನಾನ್ದೇಶದ ಜನಾಂಗಗಳಿಗೆ ಸಾಕ್ಷಿಯಾಗಿ ತೋರಿಸಲ್ಪಡಬೇಕಾಗಿತ್ತು. ಈ ಕಾರಣದಿಂದ ಚಿನ್ನದ ಬಸವನನ್ನು ಪೂಜಿಸಿದವರನ್ನು ಶಿಕ್ಷಿಸುವುದು ಅಗತ್ಯವಾಗಿತ್ತು; ಇದರ ಮೂಲಕವಾಗಿ ಮೋಶೆಯು ದೇವರ ಸಾಧನವಾಗಿ ಇಸ್ರಾಯೇಲ್ಯರ ಘೋರ ಅಪರಾಧಕ್ಕೆ ಎಲ್ಲರ ಮುಂದೆ ಅವರನ್ನು ದಂಡಿಸಿದನು. ಇದು ಇತರ ಜನಾಂಗದವರಿಗೆ ಒಂದು ಗಂಭೀರವಾದ ಸಂದೇಶವಾಗಿತ್ತು.

"ಇಸ್ರಾಯೇಲ್ಯರು ಚಿನ್ನದ ಬಸವನನ್ನು ಪೂಜಿಸುವುದರ ಮೂಲಕ ಮಾಡಿದ ಘೋರ ಅಪರಾಧಕ್ಕೆ ನ್ಯಾಯ ಮಾತ್ರವಲ್ಲ, ದೈವೀಕ ಪ್ರೀತಿಯೂ ಸಹ ಅದಕ್ಕೆ ದಂಡನೆಯಾಗಬೇಕೆಂದು ಒತ್ತಾಯಿಸುತ್ತದೆ. ದೇವರ ಕರುಣೆಯಿಂದಲೇ ಲಕ್ಷಾಂತರ ಜನರಿಗೆ ದಂಡನೆ ಬರುವುದನ್ನು ತಪ್ಪಿಸುವ ಸಲುವಾಗಿ ಸಾವಿರಾರು ಜನರು ಶಿಕ್ಷಿಸಲ್ಪಡಬೇಕಾಗಿತ್ತು. ಹೆಚ್ಚಿನ ಜನರನ್ನು ರಕ್ಷಿಸುವ ಸಲುವಾಗಿ, ದೇವರು ಸ್ವಲ್ಪ ಜನರನ್ನು ದಂಡಿಸಬೇಕಾಗಿತ್ತು.

"ಇಸ್ರಾಯೇಲ್ಯರು ಕಾನಾನ್ ದೇಶದ ಅನ್ಯಜನಾಂಗಗಳ ವಿಗ್ರಹಾರಾಧನೆಯನ್ನು ಖಂಡಿಸುವಾಗ, ಆ ಜನರು ಇಸ್ರಾಯೇಲ್ಯರಿಗೆ ಸೀನಾಯಿ ಬೆಟ್ಟದಲ್ಲಿ ನೀವು ಯೆಹೋವ ದೇವರನ್ನು ಬಿಟ್ಟು ಚಿನ್ನದ ಬಸವನನ್ನು ಪೂಜಿಸಲಿಲ್ಲವೇ? ಎಂದು ಪ್ರಶ್ನಿಸಲಿದ್ದರು. ಇದು ಕಹಿಯಾದ ಸತ್ಯವಾಗಿದ್ದರೂ, ತಮ್ಮ ಪಾಪಗಳಿಗೆ ತಕ್ಕಂತೆ ದೇವರು ತಮ್ಮನ್ನು ಶಿಕ್ಷಿಸಿದನು ಎಂದು ಉತ್ತರ ಕೊಡಬೇಕಾಗಿತ್ತು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಅನೇಕರು ದೇವರ ಉಗ್ರಕೋಪವೆಂಬ ವಿಷಯದ ಬಗ್ಗೆ ಯಾಕೆ ಬಹಳವಾಗಿ ಚಿಂತಿಸುತ್ತಾರೆ? ಅವರ ಚಿಂತೆ ಮತ್ತು ಭಯವನ್ನು ಹೇಗೆ ನಿವಾರಿಸಬಹುದು?`

`ನಮಗಾದ ತಪ್ಪಿಗೆ ನಾವು ಇತರರ ಮೇಲೆ ಪ್ರತೀಕಾರ ಮಾಡಲು ಉದ್ದೇಶಿಸಿದಾಗ, ಉಂಟಾಗುವ ಸಮಸ್ಯೆಗಳೇನು?`

`ಇಸ್ರಾಯೆಲ್ಯರು ಚಿನ್ನದ ಬಸವನನ್ನು ಪೂಜಿಸಿ ಆತನಿಗೆ ಎದುರು ಬಿದ್ದಾಗ, ದೇವರು ಅವರಿಗೆ ನೀಡಿದ ದಂಡನೆಯು ಹೇಗೆ ದೈವೀಕ ಕರುಣೆಯ ಒಂದು ಉದಾಹರಣೆಯೂ ಆಗಿತ್ತು? ದೇವರು ಕೊಡುವ ಶಿಕ್ಷೆಯು ಆತನ ಪ್ರೀತಿಯ ಕಾರ್ಯವೂ ಆಗಿದೆ ಎಂದು ತಿಳಿಸುವ ಸತ್ಯವೇದದ ಕೆಲವು ಉದಾಹರಣೆ- ಗಳನ್ನು ತಿಳಿಸಿರಿ.`

`ದೇವರು ಕೆಟ್ಟತನದ ವಿರುದ್ಧವಾಗಿ ತನ್ನ ಸಾತಿ್ವಕ ಕೋಪದಿಂದಲೂ, ಪರಿಪೂರ್ಣ ನ್ಯಾಯದಿಂದಲೂ ಶಿಕ್ಷಿಸುತ್ತಾನೆಂದು ನಮಗೆ ತಿಳಿದಿದೆ. ಆದುದರಿಂದ ನಾವು ಇತರರ ಬಗ್ಗೆ ಯಾಕೆ ತೀರ್ಪು ಮಾಡಬಾರದೆಂದು ಇದು ನಮಗೆ ಹೇಗೆ ತಿಳಿಸುತ್ತದೆ? 1 ಕೊರಿಂಥ 4:5ನೇ ವಚನದ ಮೂಲಕ ಈ ಪ್ರಶ್ನೆಯನ್ನು ಚರ್ಚೆ ಮಾಡಿ.`