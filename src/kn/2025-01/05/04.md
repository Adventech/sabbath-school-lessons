---
title:  ಸಾತಿ್ವಕ ಕೋಪ
date:   28/01/2025
---

ಕೋಪಗಳಲ್ಲಿ ಯೋಗ್ಯವಲ್ಲದ ಅನೇಕ ವಿಧಗಳಿವೆ. ಆದರೆ ಸತ್ಯವೇದದಲ್ಲಿ ಸಾತಿ್ವಕ ಕೋಪದ ಬಗ್ಗೆ ತಿಳಿಸಲಾಗಿದೆ. ನಿಮ್ಮ ಮೂರು ವರ್ಷದ ಮಗುವು ಆಟವಾಡುತ್ತಿದೆ. ಆಗ ಇದ್ದಕ್ಕಿದ್ದಂತೆ ಒಬ್ಬ ವ್ಯಕ್ತಿ ನಿಮ್ಮ ಮಗುವಿನ ಮೇಲೆ ದಾಳಿ ಮಾಡಿದಲ್ಲಿ, ನಿಮಗೆ ಕೋಪಬರುತ್ತದಲ್ಲವೇ? ಇದೇ ಸಾತಿ್ವಕ ಕೋಪ, ಇಂತಹ ಸನ್ನಿವೇಶದಲ್ಲಿ ಮಗುವಿನ ಮೇಲಿರುವ ಪ್ರೀತಿಗೆ ಈ ಸಾತಿ್ವಕ ಕೋಪವು ನಿಮ್ಮ ಪ್ರತಿಕ್ರಿಯೆಯಾಗಿದೆ. ಈ ಉದಾಹರಣೆಯು ದೇವರ ಸಾತಿ್ವಕ ಕೋಪವನ್ನು ಅರ್ಥ ಮಾಡಿಕೊಳ್ಳುವುದರಲ್ಲಿ ಸಹಾಯಕವಾಗಿದೆ.

`ಮತ್ತಾಯ 21:12,13 ಹಾಗೂ ಯೋಹಾನ 2:14,15ನೇ ವಚನಗಳನ್ನು ಓದಿರಿ. ದೇವಾಲಯದಲ್ಲಿ ನಡೆಯುತ್ತಿದ್ದ ವ್ಯಾಪಾರವನ್ನು ನೋಡಿದಾಗ ಯೇಸುವು ತೋರಿದ ಪ್ರತಿಕ್ರಿಯೆಯು, ದೇವರು ಕೆಟ್ಟತನದ ವಿರುದ್ಧವಾಗಿ ಕೋಪಿಸಿಕೊಳ್ಳುತ್ತಾನೆಂಬುದರ ಬಗ್ಗೆ ಏನು ತಿಳಿಸುತ್ತದೆ?`

ಯೆರೂಸಲೇಮಿನ ದೇವಾಲಯವನ್ನು ಪರಿಶುದ್ಧವೆಂದೆಣಿಸದೆ, ಸಾಮಾನ್ಯವಾದ ಸ್ಥಳವೆಂದು ಪರಿಗಣಿಸಿ ವ್ಯಾಪಾರಿಗಳು ಅದನ್ನು ಅನಾಥರು, ವಿಧವೆಯರು ಹಾಗೂ ಬಡವರನ್ನು ಶೋಷಿಸುವಂತ ಕಳ್ಳರ ಗವಿಯನ್ನಾಗಿ ಮಾಡಿದ್ದರು. ಅಂತವರ ವಿರುದ್ಧವಾಗಿ ಕ್ರಿಸ್ತನು ದೈವೀಕವಾದ ಸಾತಿ್ವಕ ಕೋಪವನ್ನು ವ್ಯಕ್ತಪಡಿಸಿದನು (ಮತ್ತಾಯ 21:13 ಹಾಗೂ ಯೋಹಾನ 2:16ನೇ ವಚನಗಳೊಂದಿಗೆ ಹೋಲಿಸಿ). ದೇವಾಲಯ ಹಾಗೂ ಅಲ್ಲಿ ನಡೆಯುವ ಸೇವೆಗಳು ದೇವರ ಕೃಪೆ ಹಾಗೂ ಪಾಪಿಗಳ ದೋಷ ಪರಿಹಾರ ಮಾಡಬೇಕಾದ ಸ್ಥಳವಾಗಿತ್ತು. ಆದರೆ ವ್ಯಾಪಾರಿಗಳು ಅದನ್ನು ವಿಧವೆಯರು, ಅನಾಥರು, ಬಡವರನ್ನು ಶೋಷಿಸುವ ಕಳ್ಳರ ಗವಿಯನ್ನಾಗಿ ಮಾಡಿದ್ದರು. ಇಂತಹ ಅಸಹ್ಯ ಕೃತ್ಯಗಳ ವಿರುದ್ಧವಾಗಿ ಕ್ರಿಸ್ತನು ತನ್ನ ಕೋಪವನ್ನು ವ್ಯಕ್ತಪಡಿಸಬಾರದೇ?

ಮಾರ್ಕ 10:13,14 ಹಾಗೂ 3:4,5ನೇ ವಚನಗಳು ಕ್ರಿಸ್ತನು ವ್ಯಕ್ತಪಡಿಸಿದ ಸಾತಿ್ವಕ ಕೋಪದ ಉದಾಹರಣೆಗಳಾಗಿವೆ. ಸ್ತ್ರೀಯರು ತಮ್ಮ ಮಕ್ಕಳನ್ನು ಕ್ರಿಸ್ತನು ಆಶೀರ್ವದಿಸಲೆಂದು ಆತನ ಬಳಿಗೆ ಕರೆದು ತಂದರು. "ಆದರೆ ಯೇಸು ಅದನ್ನು ಕಂಡು ಕೋಪಗೊಂಡು ಮಕ್ಕಳನ್ನು ತನ್ನ ಹತ್ತಿರಕ್ಕೆ ಬರಗೊಡಿರಿ" ಎಂದು ಹೇಳಿದನು. ಇಲ್ಲಿ ಆತನು ಸಾತಿ್ವಕ ಕೋಪವನ್ನು ತೋರಿಸುತ್ತಾನೆ.

ಸಬ್ಬತ್ ದಿನದಲ್ಲಿ ಯೇಸು ದೇವಾಲಯದಲ್ಲಿದ್ದಾಗ, ಕೈಬತ್ತಿ ಹೋಗಿದ್ದವನನ್ನು ಗುಣಪಡಿಸುವುದರ ಮೂಲಕ ಸಬ್ಬತ್ತನ್ನು ಅಲಕ್ಷ್ಯ ಮಾಡುತ್ತಾನೆಂದು ಆಪಾದನೆ ಹೊರಿಸಲು ಫರಿಸಾಯರು ಹೊಂಚಿ ನೋಡುತ್ತಿದ್ದರು. ಆಗ ಯೇಸುವು ಅವರನ್ನು- "ಸಬ್ಬತ್ ದಿನದಲ್ಲಿಯಾವುದನ್ನು ಮಾಡುವುದು ನ್ಯಾಯ? ಮೇಲನ್ನು ಮಾಡುವುದೋ, ಕೇಡನ್ನು ಮಾಡುವುದೋ? ಪ್ರಾಣವನ್ನು ಉಳಿಸುವುದೋ, ತೆಗೆಯುವುದೋ? ಎಂದು ಪ್ರಶ್ನಿಸಿದನು (ಮಾರ್ಕ 3:4). ಫರಿಸಾಯರು ಉತ್ತರಿಸದೆ ಸುಮ್ಮನಿರಲು... ಆತನು ದುಃಖಪಟ್ಟು ಕೋಪದಿಂದ ಸುತ್ತಲೂ ಅವರನ್ನು ನೋಡಿದನು. ಅನಂತರ ಕೈಬತ್ತಿದವನನ್ನು ವಾಸಿಮಾಡಿದನು. ಯೇಸುವು ಅವರ ಹೃದಯವು ಕಲ್ಲಾಗಿರುವುದನ್ನು ನೋಡಿ ದುಃಖಪಟ್ಟನು ಮತ್ತು ಕೋಪಗೊಂಡನು. ಇದು ಪ್ರೀತಿಯಿಂದ ಕೂಡಿದ ಸಾತಿ್ವಕ ಕೋಪವಾಗಿದೆ. ದುಷ್ಟತನವನ್ನು ನಾವು ನೋಡಿದಾಗ ಅದು ಜನರ ಮನಸ್ಸನ್ನು ನೋಯಿಸುವಾಗ ಸಾಮಾನ್ಯವಾಗಿ ಪ್ರೀತಿಯು ಸಾತಿ್ವಕ ಕೋಪದ ಮೂಲಕ ವ್ಯಕ್ತವಾಗುತ್ತದೆ.

`ಸ್ವಾರ್ಥದಿಂದ ಕೂಡಿದ ಕೋಪವನ್ನು ಸಾತಿ್ವಕ ಕೋಪವೆಂದು ತಪ್ಪಾಗಿ ಸಮರ್ಥಿಸಿಕೊಳ್ಳದಂತೆ ನಾವು ಹೇಗೆ ಎಚ್ಚರಿಕೆಯಿಂದಿರಬೇಕು? ಇಂತಹ ಮೋಸಕ್ಕೆ ಒಳಗಾಗದಂತೆ ನಮ್ಮನ್ನು ರಕ್ಷಿಸಿಕೊಳ್ಳುವುದು ಹೇಗೆ?`