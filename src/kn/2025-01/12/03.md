---
title:  ಎರಡು ಮಹಾಪಾದಗಳು
date:   17/03/2025
---

ಯೇಸುಕ್ರಿಸ್ತನು ಸ್ವತಃ ತಿಳಿಸಿದ ಪ್ರಕಾರ ದೇವರನ್ನು ಪ್ರೀತಿಸುವುದು ಹಾಗೂ ಇತರರನ್ನು ಅಥವಾ ನೆರೆಯವರನ್ನು ನಮ್ಮಂತೆಯೇ ಪ್ರೀತಿಸುವುದು ಪ್ರಮುಖವಾದ ಎರಡು ಆಜ್ಞೆಗಳಾಗಿವೆ. ಈ ಎರಡೂ ಆಜ್ಞೆಗಳನ್ನು ಅನುಸರಿಸಿ ನಡೆಯುವುದಕ್ಕೆ ನಾವು ತ್ಯಾಗ ಮಾಡಬೇಕಾಗುತ್ತದೆ. ಆಗ ನಾವು ವಾಸ್ತವವಾಗಿ ಇತರರನ್ನು ಪ್ರೀತಿಸಿದಂತಾಗುತ್ತದೆ ಹಾಗೂ ನಿಜವಾಗಿಯೂ ಕ್ರಿಸ್ತನನ್ನು ಅನುಸರಿಸಿ ನಡೆದಂತಾಗುತ್ತದೆ.

ದೇವರನ್ನು ಪ್ರೀತಿಸುವುದು ಹಾಗೂ ಇತರರನ್ನು ಪ್ರೀತಿಸುವುದು - ಇವು ಪ್ರಮುಖವಾದ ಎರಡು ಆಜ್ಞೆಗಳಾಗಿದ್ದಲ್ಲಿ, ಎರಡು ಮಹಾಪಾಪಗಳು ಯಾವುವು?

`ಕೀರ್ತನೆ 135:13-19ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳು ಸತ್ಯವೇದದಾದ್ಯಂತ ಕಂಡುಬರುವ ಸಾಮಾನ್ಯವಾದ ಪಾಪವು ಯಾವುದೆಂದು ತಿಳಿಸುತ್ತದೆ?`

ಹಳೆಯ ಒಡಂಬಡಿಕೆಯು ಎಲ್ಲವುಗಳಿಗಿಂತಲೂ ಹೆಚ್ಚಾಗಿ ದೇವರನ್ನು ಪ್ರೀತಿಸಬೇಕಾದ ಪ್ರಾಮುಖ್ಯತೆಯನ್ನು ಯಾವಾಗಲೂ ಒತ್ತಿ ಹೇಳುತ್ತದೆ (ಧರ್ಮೋಪದೇಶಕಾಂಡ 6:5ನೇ ವಚನ ಓದಿರಿ). ವಿಗ್ರಹಾರಾಧನೆಯು ಎರಡು ಮಹಾಪಾಪಗಳಲ್ಲಿ ಒಂದಾಗಿದ್ದು, ದೇವರನ್ನು ಪೂರ್ಣಪ್ರಾಣದಿಂದ ಪ್ರೀತಿಸಬೇಕೆಂಬ ಆಜ್ಞೆಗೆ ಸಂಪೂರ್ಣವಾಗಿ ವಿರುದ್ಧವಾಗಿದೆ.

`ಜೆಕರ್ಯ 7:9-12ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳ ಪ್ರಕಾರ ದೇವರು ಯಾವುದನ್ನು ದ್ವೇಷಿಸುತ್ತಾನೆ? ಈ ವಾಕ್ಯಗಳಲ್ಲಿ ತಿಳಿಸಿರುವುದು ಮತ್ತು ವಿಗ್ರಹಾರಾಧನೆ ಎಂಬ ಮಹಾಪಾಪವು ಪ್ರಾಮುಖ್ಯವಾಗಿರುವ ಎರಡು ಆಜ್ಞೆಗಳೊಂದಿಗೆ (ಮತ್ತಾಯ 22:34-40) ಹೇಗೆ ಸಂಬಂಧ ಹೊಂದಿವೆ?`

ವಿಗ್ರಹಾರಾಧನೆಗೆ ವಿರುದ್ಧವಾಗಿ ಮಾತ್ರ ದೇವರು ತನ್ನ ಸಾತ್ವಿಕ ಕೋಪವನ್ನು Righteous Anger) ವ್ಯಕ್ತಪಡಿಸುವುದಿಲ್ಲ. ಆತನ ಜನರನ್ನು ಯಾರು ವೈಯಕ್ತಿಕವಾಗಿಯೂ ಅಥವಾ ಒಟ್ಟಾಗಿಯೂ ಶೋಷಣೆ, ಅನ್ಯಾಯ ಮಾಡಿ ದಬ್ಬಾಳಿಕೆ ಮಾಡುತ್ತಾರೋ, ಅವರ ಮೇಲೆಯೂ ಆತನು ಕೋಪಿಸಿಕೊಳ್ಳುತ್ತಾನೆ. ಯಾಕೆಂದರೆ ದೇವರು ಪ್ರೀತಿಸ್ವರೂಪಿಯಾಗಿದ್ದಾನೆ.

ದೇವರನ್ನು ಪೂರ್ಣಹೃದಯದಿಂದ ಪ್ರೀತಿಸುವುದು ಮತ್ತು ನಮ್ಮ ನೆರೆಯವರನ್ನು ಅಂದರೆ ಇತರರನ್ನು ನಮ್ಮಂತೆಯೇ ಪ್ರೀತಿಸುವುದು ಪ್ರಮುಖವಾದ ಎರಡು ಆಜ್ಞೆಗಳಾಗಿವೆ ಎಂದು ಯೇಸುಕ್ರಿಸ್ತನು ತಿಳಿಸಿದ್ದಾನೆ. ಹಳೆಯ ಒಡಂಬಡಿಕೆಯಲ್ಲಿ ತಿಳಿಸಿರುವ ಈ ಎರಡು ಮಹಾಪಾಪಗಳು (ಕೀರ್ತನೆ 135:13-19; ಜೆಕರ್ಯ 7:9-12) ಪ್ರೀತಿ ತೋರಿಸಬೇಕೆಂಬ ಎರಡು ಆಜ್ಞೆಗಳಿಗೆ ಸಂಪೂರ್ಣವಾಗಿ ವಿರುದ್ಧವಾಗಿವೆ. ದೇವರಿಗೆ ಮತ್ತು ನೆರೆಯವರಿಗೆ ಹಾಗೂ ಪರಸ್ಪರ ಪ್ರೀತಿ ತೋರಿಸುವುದರಲ್ಲಿ ವಿಫಲರಾಗುವುದು ಎರಡು ಮಹಾಪಾಪಗಳಾಗಿವೆ. ಸಂಕ್ಷಿಪ್ತವಾಗಿ ಹೇಳುವುದಾದಲ್ಲಿ, ದೇವರನ್ನು ಹಾಗೂ ಇತರರನ್ನು ನಾವು ಪ್ರೀತಿಸದಿದ್ದಲ್ಲಿ, ಆಜ್ಞೆಗಳನ್ನು ಕೈಕೊಂಡು ನಡೆಯುವುದಿಲ್ಲವೆಂದು ಸ್ಪಷ್ಟವಾಗಿ ತಿಳಿಸುತ್ತದೆ.

1 ಯೋಹಾನ 4:20,21ನೇ ವಚನಗಳು- "ಒಬ್ಬನು ತಾನು ದೇವರನ್ನು ಪ್ರೀತಿಸುತ್ತೇನೆಂದು ಹೇಳಿ ತನ್ನ ಸಹೋದರನನ್ನು ದ್ವೇಷಿಸಿದರೆ, ಅವನು ಸುಳ್ಳುಗಾರನಾಗಿದ್ದಾನೆ. ತಾನು ಕಂಡಿರುವ ಸಹೋದರನನ್ನು ಪ್ರೀತಿಸದವನು ತಾನು ಕಾಣದಿರುವ ದೇವರನ್ನು ಪ್ರೀತಿಸಲಾರನು. ದೇವರನ್ನು ಪ್ರೀತಿಸುವವನು ತನ್ನ ಸಹೋದರನನ್ನು ಪ್ರೀತಿಸಬೇಕೆಂಬ ಆಜ್ಞೆಯನ್ನೂ ನಾವು ದೇವರಿಂದ ಹೊಂದಿದ್ದೇವೆ" ಎಂದು ತಿಳಿಸುತ್ತವೆ.

`ದೇವರನ್ನು ಪ್ರೀತಿಸಬೇಕು ಮತ್ತು ಇತರರನ್ನು ಪ್ರೀತಿಸಬೇಕು- ಇವುಗಳನ್ನು ಪರಸ್ಪರ ಬೇರ್ಪಡಿಸಲಾಗದು ಎಂಬ ವಿಷಯವನ್ನು ಹೇಗೆ ವಿವರಿಸಬಹುದು? ಮುರಿಯಲಾಗದ ಈ ಸಂಪರ್ಕಕೊಂಡಿಯನ್ನು (ಐiಟಿಞ) ನೀವು ಹೇಗೆ ಅರ್ಥಮಾಡಿಕೊಂಡಿದ್ದೀರಿ?`