---
title:  ನ್ಯಾಯವನ್ನು ಸ್ಥಾಪಿಸಬೇಕೆಂಬ ಕರೆ
date:   19/03/2025
---

ಸಮಾಜದಲ್ಲಿ ನ್ಯಾಯವನ್ನು ಸ್ಥಾಪಿಸಿರಿ ಹಾಗೂ ಅದನ್ನು ಅನುಸರಿಸಿ ನಡೆಯಿರಿ ಎಂಬ ದೇವರ ಆದೇಶವನ್ನು ಪ್ರವಾದಿಗಳು ಸತ್ಯವೇದದಲ್ಲಿ ಪದೇಪದೇ ಪ್ರಸ್ತಾಪಿಸಿದ್ದಾರೆ. ಅಲ್ಲದೆ ಅನ್ಯಾಯ ಮತ್ತು ದಬ್ಬಾಳಿಕೆಯನ್ನು ತ್ಯಜಿಸಬೇಕೆಂದೂ ಸಹ ಕರೆ ನೀಡಲಾಗಿದೆ. ನ್ಯಾಯವನ್ನು ಸ್ಥಾಪಿಸಬೇಕೆಂದು ದೇವರಿಗೆ ಮೊರೆಯಿಟ್ಟಾಗ ಲೋಕದಲ್ಲಿ ಕಂಡುಬರುವ ಅನ್ಯಾಯ, ಶೋಷಣೆ ಹಾಗು ದಬ್ಬಾಳಿಕೆಯನ್ನು ಕೊನೆಗಾಣಿಸಬೇಕೆಂದು ಆತನನ್ನು ಬೇಡಿಕೊಳ್ಳುವುದೇ ಆಗಿದೆ.

ಉದಾಹರಣೆಗೆ ಪ್ರವಾದಿಯಾದ ಯೆಶಾಯನು ಇಸ್ರಾಯೇಲ್ಯರು ಮಾಡುತ್ತಿದ್ದ ಅನ್ಯಾಯವನ್ನು ಕಠಿಣವಾದ ಮಾತುಗಳಿಂದ ಖಂಡಿಸುತ್ತಾನೆ. ನ್ಯಾಯವನ್ನು ಸ್ಥಾಪಿಸಿರಿ ಹಾಗೂ ಆಚರಿಸಿರಿ ಎಂದು ಪ್ರವಾದಿಯು ಇಸ್ರಾಯೇಲ್ಯರಿಗೆ ಕೊಟ್ಟ ಎಚ್ಚರಿಕೆಯ ಮಾತುಗಳು ಇಂದು ನಮ್ಮ ಕಿವಿಗಳಲ್ಲಿ ಸ್ಪಷ್ಟವಾಗಿ ಕೇಳಿಸಬೇಕಾಗಿದೆ. "ನ್ಯಾಯನಿರತರಾಗಿರಿ, ಹಿಂಸಕನನ್ನು ತಿದ್ದಿಸರಿಪಡಿಸಿರಿ; ಅನಾಥನಿಗೆ ನ್ಯಾಯ ತೀರಿಸಿರಿ. ವಿಧವೆಯ ಪಕ್ಷವಾಗಿ ವಾದಿಸಿರಿ" ಎಂದು ಯೆಶಾಯನು ಎಚ್ಚರಿಸುತ್ತಾನೆ (1:17). ಅಷ್ಟು ಮಾತ್ರವಲ್ಲದೆ ಪ್ರವಾದಿಯು ಮುಂದುವರೆದು- "ಅಯೊ್ಯÃ, ಬಡವರನ್ನು ನ್ಯಾಯಸ್ಥಾನದಿಂದ ತಳ್ಳಿ, ನನ್ನ ಜನರಲ್ಲಿ ದರಿದ್ರರಿಗೆ ನ್ಯಾಯವನ್ನು ತಪ್ಪಿಸಬೇಕೆಂತಲೂ, ವಿಧವೆಯರನ್ನು ಸೂರೆ ಮಾಡಿ ಅನಾಥರನ್ನು ಕೊಳ್ಳೆಹೊಡೆಯಬೇಕೆಂತಲೂ ಅನ್ಯಾಯವಾದ ತೀರ್ಪುಗಳನ್ನು ತೀರಿಸಿ ಕೇಡಿನ ಪತ್ರಗಳನ್ನು ಬರೆಯಿಸುವವರ ಗತಿಯನ್ನು ಏನು ಹೇಳಲಿ? ಎಂದು ದೇವರು ಪ್ರಶ್ನಿಸುತ್ತಾನೆ (ಯೆಶಾಯ 10:1,2). ದೇವರು ನ್ಯಾಯತೀರಿಸುವಾಗ "ದಂಡನೆಯ ದಿನದಲ್ಲಿಯೂ ದೂರದಿಂದ ಬರುವ ನಾಶದಲ್ಲಿಯೂ ಏನು ಮಾಡುವಿರಿ? ಸಹಾಯಕ್ಕಾಗಿ ಯಾರ ಬಳಿಗೆ ಓಡುವಿರಿ? ನಿಮ್ಮ ಐಶ್ವರ್ಯವನ್ನು ಯಾರ ವಶಮಾಡುವಿರಿ?" ಎಂದು ಆತನು ಕೇಳುತ್ತಾನೆ (ಯೆಶಾಯ 10:3).

ಪ್ರವಾದಿಯಾದ ಯೆರೆಮೀಯನೂ ಸಹ ಅನ್ಯಾಯಗಾರರು, ದಬ್ಬಾಳಿಕೆ ನಡೆಸುವ ನ್ಯಾಯಾಧಿಪತಿಗಳು, ಆಡಳಿತಗಾರರ ಬಗ್ಗೆ ದೇವರ ಸಂದೇಶವನ್ನು ಹೀಗೆ ತಿಳಿಸುತ್ತಾನೆ: "ತನ್ನ ಅರಮನೆಯನ್ನು ದುನೀðತಿಯಿಂದಲೂ, ಮಹಡಿಗಳನ್ನು ಅನ್ಯಾಯದಿಂದಲೂ ಕಟ್ಟಿಸಿಕೊಳ್ಳುವವನ ಗತಿಯನ್ನು ಏನು ಹೇಳಲಿ!" (ಯೆರೆಮೀಯ 22:13).

ಯೆಹೂದ್ಯರ ಅರಸರಿಗೆ ಯೆಹೋವನು ಹೀಗೆ ನುಡಿಯುತ್ತಾನೆ- "ನೀತಿ ನ್ಯಾಯಗಳನ್ನು ಆಚರಿಸಿರಿ; ಸುಲಿಗೆಯಾದವನನ್ನು ದೋಚಿಕೊಂಡವನ ಕೈಯಿಂದ ಬಿಡಿಸಿರಿ; ವಿದೇಶಿ, ಅನಾಥ ವಿಧವೆ- ಇವರಿಗೆ ಯಾವ ಅನ್ಯಾಯವನ್ನೂ ಹಿಂಸೆಯನ್ನು ಮಾಡಬೇಡಿರಿ..." (ಯೆರೆಮೀಯ 22:13). ಯೆಹೂದ್ಯರ ಅರಸನಾಗಿದ್ದ ಯೆಹೋಯಾಕೀಮನಿಗೆ ಕರ್ತನಾದ ಯೆಹೋವನು - "ನಿನ್ನ ತಂದೆಯು (ಅಂದರೆ ಯೋಷೀಯನು) ಎಷ್ಟೇ ಉಂಡುಕುಡಿದರೂ ನೀತಿನ್ಯಾಯಗಳನ್ನಂತೂ ಕೈಕೊಳ್ಳುತ್ತಿದ್ದನು; ಆಗ ಅವನಿಗೆ ನೆಮ್ಮದಿಯಾಗಿತ್ತು. ದೀನದರಿದ್ರರ ವ್ಯಾಜ್ಯವನ್ನು ತೀರಿಸುತ್ತಿದ್ದನು; ಆಗ ಸುಖವಾಗಿತ್ತು. ನನ್ನನ್ನು ಅರಿಯುವುದೆಂದರೆ ಇದೇ" ಎಂದು ಹೇಳುತ್ತಾನೆ (ಯೆರೆಮೀಯ 22:15,16).

ಮತ್ತಾಯ 23:23-30ನೇ ವಚನಗಳಲ್ಲಿ ಯಾವುದು ಮುಖ್ಯವಾದದ್ದೆಂದು ಕ್ರಿಸ್ತನು ನಮಗೆ ತಿಳಿಸುತ್ತಾನೆ? ಧರ್ಮಶಾಸ್ತ್ರದಲ್ಲಿ ಗೌರವವಾದದ್ದನ್ನು, ಅಂದರೆ ನ್ಯಾಯವನ್ನೂ ಕರುಣೆಯನ್ನೂ, ನಂಬಿಕೆಯನ್ನೂ ಬಿಟ್ಟುಬಿಟ್ಟಿದ್ದೀರಿ" (23:23) ಎಂದು ಆತನು ಹೇಳಿದ ಮಾತಿನ ಅರ್ಥವೇನು? ಅನ್ಯಾಯದ ವಿರುದ್ಧವಾಗಿ ಹಳೆಯ ಒಡಂಬಡಿಕೆಯಲ್ಲಿ ಮಾತ್ರ ತಿಳಿಸಿದೆ ಎಂದು ಯಾರೂ ತಿಳಿದುಕೊಳ್ಳಬಾರದು. ಯೇಸುಕ್ರಿಸ್ತನು ಹೊಸ ಒಡಂಬಡಿಕೆಯಲ್ಲಿಯೂ ಸಹ ಅನ್ಯಾಯದ ವಿರುದ್ಧವಾಗಿ ಎಚ್ಚರಿಸುತ್ತಾ- "ಅಯೊ್ಯÃ, ಕಪಟಗಳಾದ ಶಾಸ್ತಿ್ರಗಳೇ, ಫರಿಸಾಯರೇ, ನೀವು ಮರುಗ ಸೋಂಪು ಜೀರಿಗೆಗಳಲ್ಲಿ ಹತ್ತರಲೊ್ಲಂದು ಪಾಯಿಕೊಡುತ್ತೀರಿ, ಸರಿ. ಆದರೆ ಧರ್ಮಶಾಸ್ತ್ರದಲ್ಲಿ ಗೌರವವಾದದ್ದನ್ನು, ಅಂದರೆ ನ್ಯಾಯವನ್ನೂ, ಕರುಣೆಯನ್ನೂ ನಂಬಿಕೆಯನ್ನೂ ಬಿಟ್ಟುಬಿಟ್ಟಿರಿ. ಇವುಗಳನ್ನು ಮಾಡಬೇಕಾಗಿತ್ತು; ಅವುಗಳನ್ನೂ ಬಿಡಬಾರದು" ಎಂದು ಕಠಿಣವಾದ ಮಾತುಗಳಿಂದ ಅವರನ್ನು ಖಂಡಿಸುತ್ತಾನೆ. ಇದೇ ರೀತಿಯಲ್ಲಿ ಲೂಕ 11:42ನೇ ವಚನದಲ್ಲಿ ಕ್ರಿಸ್ತನು ಫರಿಸಾಯರು, ಶಾಸ್ತಿ್ರಗಳು ಹಾಗೂ ಧಾರ್ಮಿಕ ನಾಯಕರ ವಿರುದ್ಧವಾಗಿ ನೀವು- "ನ್ಯಾಯವನ್ನೂ, ದೇವರ ಪ್ರೀತಿಯನ್ನೂ ಒತ್ತಟ್ಟಿಗೆ ಬಿಟ್ಟಿದ್ದೀರಿ..." ಎಂದು ದುಃಖವ್ಯಕ್ತಪಡಿಸುತ್ತಾನೆ.

`ಇಸ್ರಾಯೇಲ್ಯರ ಧಾರ್ಮಿಕ ನಾಯಕರಿಗೆ ಕ್ರಿಸ್ತನು "ನೀವು ನ್ಯಾಯವನ್ನೂ ಮತ್ತು ಕರುಣೆಯನ್ನು ಅನುಸರಿಸಬೇಕು ಮತ್ತು ದೇವರ ಪ್ರೀತಿಯನ್ನು ಬಿಡಬಾರದೆಂದು ಎಚ್ಚರಿಸಿದ್ದಾನೆ. ನಾವು ಎಲ್ಲದರಲ್ಲಿಯೂ ದಶಮಭಾಗ, ಕಾಣಿಕೆ ಕೊಡಬಹುದು. ಆದರೂ ಯಾಕೆ ನಾವು ಪ್ರೀತಿ, ನ್ಯಾಯ, ಕರುಣೆಯನ್ನು ಅನುಸರಿಸಬೇಕು?`