---
title:  ದೇವರು ನ್ಯಾಯವನ್ನು ಪ್ರೀತಿಸುತ್ತಾನೆ
date:   18/03/2025
---

ದೇವರು ನ್ಯಾಯವನ್ನು ಪ್ರೀತಿಸುತ್ತಾನೆ ಮತ್ತು ಕೆಟ್ಟದ್ದನ್ನು ದ್ವೇಷಿಸುತ್ತಾನೆಂದು ಸತ್ಯವೇದವು ತಿಳಿಸುತ್ತದೆ (ಕೀರ್ತನೆ 33:5; ಯೆಶಾಯ 61:8). ಯಾರು ಅನ್ಯಾಯಕ್ಕೆ ಒಳಗಾಗಿ ಅದರಿಂದ ಶೋಷಿತರಾಗಿರುವರೋ, ಅವರ ಬಗ್ಗೆ ದೇವರು ಅನುಕಂಪ ವ್ಯಕ್ತಪಡಿಸುತ್ತಾನೆ. ಅಲ್ಲದೆ ಅನ್ಯಾಯಗಾರರು ಮತ್ತು ಶೋಷಕರು, ಬಡವರ ಮೇಲೆ ದಬ್ಬಾಳಿಕೆ ನಡೆಸುವ ಕೆಟ್ಟವರ ಬಗ್ಗೆ ಆತನು ಸಾತ್ವಿಕ ಕೋಪ ವ್ಯಕ್ತಪಡಿಸುತ್ತಾನೆಂದು ಸತ್ಯವೇದವು ತಿಳಿಸುತ್ತದೆ.

`ಕೀರ್ತನೆ 82ನೇ ಅಧ್ಯಾಯವು ಈ ಲೋಕದಲ್ಲಿ ನ್ಯಾಯದ ಬಗ್ಗೆ ದೇವರು ಹೇಗೆ ಕಾಳಜಿ ಹೊಂದಿದ್ದಾನೆಂದು ತಿಳಿಸುತ್ತದೆ? ದೇವರ ಈ ಕಾಳಜಿಯು ಇಂದು ನಮಗೆ ಯಾವ ಅರ್ಥಕೊಡುತ್ತದೆ?`

ಈ ಅಧ್ಯಾಯವು ಈ ಲೋಕದ ಆಡಳಿತಗಾರರು. ಸಮಾಜದಲ್ಲಿ ನಡೆಯುತ್ತಿರುವ ಎಲ್ಲಾ ರೀತಿಯ ಅನ್ಯಾಯಗಳಿಗೆ ಜವಾಬ್ದಾರರೆಂದು ತಿಳಿಸುತ್ತದೆ. ಅಲ್ಲದೆ ಭ್ರಷ್ಟರಾಗಿರುವ ಅಧಿಕಾರಿಗಳು ಮತ್ತು ನ್ಯಾಯಾಧಿಪತಿಗಳು ಸೈತಾನನಿಂದ ಪ್ರೇರೇಪಿಸಲ್ಪಟ್ಟು ಅನ್ಯಾಯವಾದ ತೀರ್ಪನ್ನು ಕೊಡುತ್ತದೆ. ಅವರನ್ನು ದೇವರು "ಎಷ್ಟರವರೆಗೆ ನೀವು ದುಷ್ಟರಿಗೆ ಮುಖದಾಕ್ಷಿಣ್ಯ ತೋರಿಸಿ, ದೀನದರಿದ್ರರಿಗೆ ಅನ್ಯಾಯವಾದ ತೀರ್ಪು ಕೊಡುವಿರಿ? ಎಂದು ಪ್ರಶ್ನಿಸುತ್ತಾನೆ.

ಅನಂತರ ದೇವರು ಈ ಲೋಕದ ಭ್ರಷ್ಟರಾದ ಅಧಿಕಾರಿಗಳು, ಆಡಳಿತಗಾರರು, ನ್ಯಾಯಾಧಿಪತಿಗಳು ಮುಂತಾದವರಿಗೆ- "ಕುಗ್ಗಿದವರ ಮತ್ತು ಅನಾಥರ ನ್ಯಾಯವನ್ನು ಸ್ಥಾಪಿಸಿರಿ; ದುಃಖಿತರ ಮತ್ತು ದರಿದ್ರರ ನೀತಿಯನ್ನು ಉಳಿಸಿರಿ. ಕುಗ್ಗಿದವರನ್ನೂ, ಬಡವರನ್ನೂ ದುಷ್ಟರ ಕೈಯಿಂದ ಬಿಡಿಸಿ ರಕ್ಷಿಸಿರಿ" ಎಂದು ಆದೇಶ ನೀಡುತ್ತಾನೆ. ಅಧಿಕಾರಿಗಳು, ನ್ಯಾಯಾಧಿಪತಿಗಳು, ಯಾಜಕರು ಹಾಗೂ ಆಡಳಿತಗಾರರಿಗೆ ನ್ಯಾಯವನ್ನು ಅನುಸರಿಸಬೇಕೆಂದು ಹಳೆಯ ಒಡಂಬಡಿಕೆಯ ಪ್ರವಾದಿಗಳು ಸ್ಪಷ್ಟವಾಗಿ ಗಟ್ಟಿ ಧ್ವನಿಯಿಂದ ತಿಳಿಸಿದ್ದಾರೆ. ಇದು ಕೇವಲ ಬಾಯಿಮಾತಿನ ಕಾಟಾಚಾರದ ಕರೆಯಾಗಿರಲಿಲ್ಲ. ಹಳೆಯ ಒಡಂಬಡಿಕೆಯಾದ್ಯಂತ ಪ್ರವಾದಿಗಳು ನ್ಯಾಯವನ್ನು ಆಚರಿಸಬೇಕೆಂದು ನೀಡಿದ ಆದೇಶವು ಪ್ರಮುಖ ಸಂದೇಶವಾಗಿದೆ. ಯೇಸುಸ್ವಾಮಿ ಈ ಲೋಕದಲ್ಲಿ ಜೀವಿಸಿರುವಾಗ, ಇದೇ ಸಂದೇಶವನ್ನು ಒತ್ತಿ ಹೇಳಿದ್ದಾನೆ.

ತನ್ನನ್ನು ಪ್ರೀತಿಸಿ ತನ್ನ ಆಜ್ಞೆಗಳಿಗೆ ವಿಧೇಯರಾಗಿರುವ ವ್ಯಕ್ತಿಗಳು ಇರಬೇಕೆಂದು ದೇವರು ಬಯಸುತ್ತಾನೆ. ಈ ವಿಷಯವಾಗಿ ಆತನು ಮೀಕ 6:8ನೇ ವಚನದಲ್ಲಿ- "ಮನುಷ್ಯನೇ, ಒಳ್ಳೆಯದು ಇಂಥದೇ ಎಂದು ದೇವರು ನಿನಗೆ ತೋರಿಸಿದ್ದಾನಷ್ಟೆ; ನ್ಯಾಯವನ್ನು ಆಚರಿಸುವುದು, ಕರುಣೆಯಲ್ಲಿ ಆಸಕ್ತನಾಗಿರುವುದು, ನಿನ್ನ ದೇವರಿಗೆ ನಮ್ರವಾಗಿ ನಡಕೊಳ್ಳುವುದು - ಇಷ್ಟನ್ನೇ ಹೊರತು ಯೆಹೋವನು ನಿನ್ನಿಂದ ಇನ್ನೇನು ಅಪೇಕ್ಷಿಸುವನು?" ಎಂದು ತಿಳಿಸುತ್ತಾನೆ.

ಮೀಕನು ತಿಳಿಸಿದ ವಾಕ್ಯದ ಸಾರಾಂಶವನ್ನು ಯೇಸುವು- "ನಿಮ್ಮೊಳಗೆ ಒಬ್ಬರ ಮೇಲೊಬ್ಬರಿಗೆ ಪ್ರೀತಿಯಿದ್ದರೆ, ಎಲ್ಲರೂ ನಿಮ್ಮನ್ನು ನನ್ನ ಶಿಷ್ಯರೆಂದು ತಿಳುಕೊಳ್ಳುವರು" ಎಂದು ಹೇಳಿದ್ದಾನೆ (ಯೋಹಾನ 13:35; 1 ಯೋಹಾನನು 4:8-16).

`ಮೀಕ 6:8ನೇ ವಚನದಲ್ಲಿ ತಿಳಿಸಿರುವ ಸಂದೇಶವನ್ನು ನಾವು ಅಕ್ಷರಶಃ ಅನುಸರಿಸಿ ನಡೆದಾಗ ನಮ್ಮ ಕುಟುಂಬಗಳು ಮತ್ತು ಸಭೆಯು ಹೇಗಿರುತ್ತದೆ? ಸನ್ನಿವೇಶ ಸಂದರ್ಭಗಳು ಹೇಗೇ ಇರಲಿ, ಮೀಕನ ಪ್ರವಾದನೆಯ ಈ ತತ್ವಗಳನ್ನು ನಾವು ಹೇಗೆ ಉತ್ತಮವಾಗಿ ಅನುಸರಿಸಿ ನಡೆಯಬಹುದು?`