---
title:  ಎರಡು ಪ್ರಮುಖವಾದ ಆಜ್ಞೆಗಳು
date:   16/03/2025
---

ನಮ್ಮ ಲೋಕದಲ್ಲಿ ದೇವರ ಪ್ರೀತಿ ಹಾಗೂ ನ್ಯಾಯವನ್ನು ತೋರಿಸಲು ನಾವು ವೈಯಕ್ತಿಕವಾಗಿಯೂ ಹಾಗೂ ಕ್ರೈಸ್ತಸಭೆಯ ವಿಶ್ವಾಸಿಗಳಾಗಿಯೂ ಒಟ್ಟಾಗಿ ಏನು ಮಾಡಬೇಕೆಂಬುದಕ್ಕೆ ಮೊದಲು, ನಾವು ಏನು ಮಾಡಬೇಕೆಂದು ದೇವರು ನೀಡಿರುವ ಆಜ್ಞೆಯ ಬಗ್ಗೆ ಗಮನ ಹರಿಸೋಣ.

`ಮತ್ತಾಯ 22:34-40ನೇ ವಚನಗಳನ್ನು ಓದಿರಿ. ಒಬ್ಬ ಧರ್ಮೋಪದೇಶಕನು ಕೇಳಿದ ಪ್ರಶ್ನೆಗೆ ಯೇಸುಕ್ರಿಸ್ತನು ಕೊಟ್ಟ ಉತ್ತರವೇನು?`

ಯೇಸುಸ್ವಾಮಿಯು ಸ್ವತಃ ಹೇಳಿದ ಪ್ರಕಾರ- "ನಿನ್ನ ದೇವರಾಗಿರುವ ಕರ್ತನನ್ನು ನಿನ್ನ ಪೂರ್ಣಹೃದಯದಿಂದಲೂ ಪೂರ್ಣ ಪ್ರಾಣದಿಂದಲೂ ನಿನ್ನ ಪೂರ್ಣ ಬುದ್ಧಿಯಿಂದಲೂ ಪ್ರೀತಿಸಬೇಕು ಎಂಬ ಆಜ್ಞೆಯೇ ಮುಖ್ಯವಾದದ್ದು ಮತ್ತು ಮೊದಲನೆಯದು". ಆತನು ಮುಂದುವರಿದು- "ಇದಕ್ಕೆ ಸಮಾನವಾದ ಎರಡನೆಯ ಆಜ್ಞೆ ಒಂದು ಉಂಟು, ಅದು ಯಾವುದೆಂದರೆ- ನಿನ್ನೆ ನೆರೆಯವನನ್ನು ನಿನ್ನಂತೆಯೇ ಪ್ರೀತಿಸಬೇಕು ಎಂಬುದೇ. ಈ ಎರಡು ಆಜ್ಞೆಗಳು ಎಲ್ಲಾ ಧರ್ಮಶಾಸ್ತ್ರಕ್ಕೂ, ಪ್ರವಾದನಾ ಗ್ರಂಥಕ್ಕೂ ಆಧಾರವಾಗಿವೆ" ಎಂದು ಹೇಳಿದನು (ಮತ್ತಾಯ 22:37-40). ಇವೆರಡೂ ಆಜ್ಞೆಗಳನ್ನು ಯೇಸುಸ್ವಾಮಿಯು ಹಳೆಯ ಒಡಂಬಡಿಕೆಯಿಂದ ಉದಾಹರಿಸಿದ್ದಾನೆ (ಧರ್ಮೋಪದೇಶಕಾಂಡ 6:5 ಹಾಗೂ ಯಾಜಕಕಾಂಡ 19:18).

ಮತ್ತಾಯ 19:16-23ನೇ ವಾಕ್ಯಗಳನ್ನು ಓದಿರಿ. ಮತ್ತಾಯ 22ನೇ ಅಧ್ಯಾಯದಲ್ಲಿ ಯೇಸುಸ್ವಾಮಿಯು ಒಬ್ಬ ಧರ್ಮೋಪದೇಶಕನ ಪ್ರಶ್ನೆಗೆ ನೀಡಿದ ಉತ್ತರವು, ಶ್ರೀಮಂತನಾದ ಯೌವನಸ್ಥ ಅಧಿಕಾರಿಯ ಪ್ರಶ್ನೆಗೆ ಆತನು ನೀಡಿದ ಉತ್ತರಕ್ಕೆ ಹೇಗೆ ಸಂಬಂಧಪಟ್ಟಿದೆ?

`ಇಲ್ಲಿ ಏನು ನಡೆಯುತ್ತಿದೆ? ಯೇಸುವು ಶ್ರೀಮಂತನಾದ ಯೌವನಸ್ಥ ಅಧಿಕಾರಿಯ ಪ್ರಶ್ನೆಗೆ ಯಾಕೆ ಆ ರೀತಿ ಉತ್ತರಿಸಿದನು? ನಮ್ಮ ಜೀವನದಲ್ಲಿ ನಮ್ಮ ಅಧಿಕಾರ, ಅಂತಸ್ತು, ಶ್ರೀಮಂತಿಕೆ ಏನೇ ಇರಲಿ. ಈ ಅಧಿಕಾರಿಯ ಪ್ರಕರಣವು ನಮಗೇನು ತಿಳಿಸುತ್ತದೆ?`

ಈ ವಿಷಯದಲ್ಲಿ ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದಲ್ಲಿ ಹೀಗೆ ತಿಳಿಸುತ್ತಾರೆ:

"ಶ್ರೀಮಂತನಾದ ಯೌವನಸ್ಥ ಅಧಿಕಾರಿಯು ಪರಿಪೂರ್ಣವಾದ ಕ್ರೈಸ್ತೀಯ ಸ್ವಭಾವ ಪಡೆದುಕೊಳ್ಳುವಂತಹ ಷರತ್ತುಗಳನ್ನು ಮಾತ್ರ ಕ್ರಿಸ್ತನು ಅವನಿಗೆ ತಿಳಿಸಿದನು. ಮೇಲ್ನೋಟಕ್ಕೆ ಆತನು ಹೇಳಿದ ಮಾತುಗಳು ಕಠಿಣವಾಗಿಯೂ, ಎಚ್ಚರಿಕೆಯಿಂದ ಕೂಡಿದಂತೆ ಕಂಡುಬಂದರೂ, ಅವು ವಿವೇಕದಿಂದ ಕೂಡಿದ್ದವು. ಅವುಗಳನ್ನು ಅಂಗೀಕರಿಸಿ ಅವುಗಳಿಗೆ ವಿಧೇಯನಾಗಿ ನಡೆಯುವುದು ಮಾತ್ರ ಯೌವನಸ್ಥ ಅಧಿಕಾರಿಗೆ ರಕ್ಷಣೆಯ ಏಕೈಕ ನಿರೀಕ್ಷೆಯಾಗಿತ್ತು. ಉನ್ನತವಾದ ಅಧಿಕಾರ ಮತ್ತು ಅವನಲ್ಲಿದ್ದ ಐಶ್ವರ್ಯವು ಅವನ ಗುಣನಡತೆಯ ಮೇಲೆ ಸೂಕ್ಷ್ಮವಾಗಿ ಕೆಟ್ಟ ಪ್ರಭಾವ ಬೀರುತ್ತಿತ್ತು. ಸಂಪತ್ತಿನ ಮೇಲೆ ಈ ಅಧಿಕಾರಿಗಿದ್ದ ವ್ಯಾಮೋಹವು ಮುಂದುವರಿದಲ್ಲಿ, ಅವನಿಗೆ ದೇವರ ಮೇಲಿನ ಪ್ರೀತಿ ಕಡಿಮೆಯಾಗುತ್ತಿತ್ತು. ಐಶ್ವರ್ಯವು ಅವನಿಗೆ ದೇವರಾಗುತ್ತಿತ್ತು. ದೇವರಿಗೆ ಸಲ್ಲಿಸಬೇಕಾದದ್ದನ್ನು ಸ್ವಲ್ಪವಾಗಿಯೋ ಅಥವಾ ಹೆಚ್ಚಾಗಿಯೋ ಉಳಿಸಿಕೊಳ್ಳುವುದು. ಶ್ರೀಮಂತ ಅಧಿಕಾರಿಯ ನೈತಿಕ ಬಲಹಾಗೂ ಸಾಮರ್ಥ್ಯವನ್ನು ಕುಂಠಿತಗೊಳಿಸುತ್ತಿತ್ತು. ಈ ಲೋಕದ ಹಣ, ಅಧಿಕಾರ, ಅಂತಸ್ತನ್ನು ಮೋಹದಿಂದ ಪೋಷಿಸಿದಾಗ, ಅವು ಎಷ್ಟೇ ಅಲ್ಪವಾಗಿಯೂ ಮತ್ತು ಅನಿಶ್ಚಿತವಾಗಿದ್ದರೂ, ಅವುಗಳಲ್ಲಿಯೇ ನಮ್ಮ ಮನಸ್ಸಿರುತ್ತದೆ (ಇವುಗಳು ಅವರಿಗೆ ದೇವರಾಗುತ್ತವೆ).

`ಶ್ರೀಮಂತನಾದ ಅಧಿಕಾರಿಗೆ ಕ್ರಿಸ್ತನು ಅವನ ಎಲ್ಲಾ ಬದುಕನ್ನು ಮಾರಬೇಕೆಂದು ಹೇಳಿದನು. ನಮಗೆ ಆ ರೀತಿ ಹೇಳುತ್ತಿಲ್ಲವಾದರೂ, ಅವುಗಳ ಮೇಲಿನ ಆಸೆಯನ್ನು ನಾವು ಬಿಡದಿದ್ದಲ್ಲಿ, ಅದು ಹೇಗೆ ನಮ್ಮ ನಿತ್ಯನಾಶಕ್ಕೆ ಕಾರಣವಾಗಬಹುದು?`