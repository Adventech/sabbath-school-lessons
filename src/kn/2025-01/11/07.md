---
title:  ಹೆಚ್ಚಿನ ಚಿಂತನೆ
date:   14/03/2025
---

ಶ್ರೀಮತಿ ವೈಟಮ್ಮನವರು ಬರೆದ 'ಟೆಸಿÖಮೊನೀಸ್ ಫಾರ್ ದಿ ಚರ್ಚ್' ಪುಸ್ತಕದ ಸಂಪುಟ 9ರಲ್ಲಿ 'ದಿ ರಿವಾರ್ಡ್ ಫಾರ್ ದಿ ಅನೆðಸ್ಟ್' ಎಂಬ ಅಧ್ಯಾಯ ಓದಿರಿ. ಅದರಲ್ಲಿ ಅವರು ಹೀಗೆ ತಿಳಿಸುತ್ತಾರೆ:

"ಈ ಲೋಕದಲ್ಲಿ ನಮಗೆ ನಿಗೂಢವಾಗಿರುವ ಮತ್ತು ಗೊಂದಲ ಹುಟ್ಟಿಸುತ್ತಿರುವ ಎಲ್ಲವೂ ನಮಗೆ ಸ್ಪಷ್ಟವಾಗಿ ತಿಳಿಸಲ್ಪಡುವುದು ಅರ್ಥಮಾಡಿಕೊಳ್ಳಲು ಕಷ್ಟವಾಗಿರುವ ವಿಷಯಗಳು ಪರಲೋಕದಲ್ಲಿ ವಿವರಿಸಲ್ಪಡುವವು. ದೈವಕೃಪೆಯ ಮರ್ಮವು ನಮ್ಮ ಮುಂದೆ ಬಹಿರಂಗಪಡಿಸಲ್ಪಡುವವು. ಗೊಂದಲ, ಗಲಿಬಿಲಿ ಮತ್ತು ಮುರಿಯಲ್ಪಟ್ಟ ವಾಗ್ದಾನಗಳನ್ನು ಈ ಲೋಕದಲ್ಲಿ ಕಂಡಿರುವ ನಮಗೆ ಪರಲೋಕದಲ್ಲಿ ಪರಿಪೂರ್ಣವಾದ ಹಾಗೂ ಮಧುರವಾದ ಸೌಹಾರ್ದ, ಸಾಮರಸ್ಯ ಕಂಡುಬರುವುದು. ಈ ಲೋಕದಲ್ಲಿ ನಾವು ಎದುರಿಸಿದಂತ ಕಠಿಣವಾದ ಶೋಧನೆಗಳು ದೇವರು ತನ್ನ ಪ್ರೀತಿಯಿಂದಲೇ ಬರಮಾಡಿದ್ದೆಂದು ನಾವು ತಿಳಿದುಕೊಳ್ಳುವೆವು. ಎಲ್ಲವನ್ನೂ ನಮ್ಮ ಹಿತಕ್ಕೋಸ್ಕರವೇ ಮಾಡಿದ ದೇವರ ಕೃಪೆಯನ್ನು ಮನವರಿಕೆ ಮಾಡಿಕೊಂಡು ನಾವು ವರ್ಣಿಸಲಶಕ್ಯವಾದ ಆತನ ಮಹಿಮೆಯಲ್ಲಿ ಹರ್ಷದಿಂದ ಉಲ್ಲಾಸಗೊಳ್ಳುವೆವು

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೈವಾನುಗ್ರಹವನ್ನು ಅಥವಾ ದೇವರ ದೂರದೃಷ್ಟಿಯನ್ನು ಅರ್ಥ ಮಾಡಿಕೊಳ್ಳಲಾಗದೆ ನಾವು ಗಲಿಬಿಲಿಗೊಂಡಿದ್ದೇವೆಯೇ? ಪರಲೋಕದಲ್ಲಿ ಇವೆಲ್ಲವೂ ನಮಗೆ ಸರಳವಾಗಿ ವಿವರಿಸಲ್ಪಡುವವನೆಂಬ ಆಲೋಚನೆಯಿಂದ ನಾವು ಹೇಗೆ ಸಾಂತ್ವನ ಹೊಂದಬಹುದು?`

`ದೇವರು ಮಾನವರೂಪ ಧರಿಸಿ ಶಿಲುಬೆಯ ಮೇಲೆ ನಮಗಾಗಿ ಮರಣ ಹೊಂದಲು ಏನನ್ನು ಬಿಟ್ಟುಬಂದನೆಂದು ಆಲೋಚಿಸಿ. ಇದಕ್ಕಿಂತ ಆತನು ನಮಗೆ ಇನ್ನೇನು ಹೆಚ್ಚಾಗಿ ಮಾಡಬಹುದಾಗಿತ್ತು?`

`ದೇವರ ಹೆಸರು ಯಾಕೆ ಬಹಳ ಮಹತ್ವವಾಗಿದೆ? ಕ್ರೈಸ್ತರು ಕೆಲವು ವೇಳೆ ಯಾವ ರೀತಿಯಲ್ಲಿ ಕ್ರಿಸ್ತನ ಹೆಸರಿಗೆ ಅಗೌರವ ತಂದಿದ್ದಾರೆ? ಕ್ರೈಸ್ತರೆಂದು ಹೇಳಿಕೊಂಡರೆ ಮಾತ್ರ ಸಾಲದು, ಆದರೆ ಕ್ರಿಸ್ತನ ಮಾದರಿಯನ್ನು ಅನುಸರಿಸಿ ನಡೆಯುವುದರ ಮೂಲಕ ನಾವು ಹೇಗೆ ಸಮುದಾಯ, ಸಮಾಜದಲ್ಲಿ ಆತನ ಹೆಸರಿಗೆ ಗೌರವ ತರಬಹುದು?`

`ಈ ಲೋಕದಲ್ಲಿ ಕಂಡುಬರುವ ದುಷ್ಟತನದ ಸಮಸ್ಯೆಗಳಿಗೆ ಎಂತಹ ಶ್ರೇಷ್ಠ ಉತ್ತರವೂ ಸಹ ಪರಿಪೂರ್ಣ ಸಮಾಧಾನ ನೀಡುವುದಿಲ್ಲ. ಆದರೆ ಎಲ್ಲಾ ಸಮಸ್ಯೆಗಳಿಗೂ ದೇವರು ಅಂತಿಮವಾಗಿ ಪರಿಹಾರ ನೀಡುತ್ತಾನೆ. ಇದರ ಮೂಲಕ ನಾವು ಈಗ ಹೇಳಲಾರದ ಬಾಧೆ, ಕಷ್ಟ ಅನುಭವಿಸುತ್ತಿರುವವರಿಗೆ ಹೇಗೆ ಸಾಂತ್ವನ ನೀಡಬಹುದು?`

`ಕ್ರಿಸ್ತನು ನಿಜವಾಗಿಯೂ ನಮ್ಮ ಕಷ್ಟಗಳನ್ನು ಹಾಗೂ ಬಾಧೆಸಂಕಟಗಳನ್ನು ಹೊತ್ತುಕೊಂಡನು (ಯೆಶಾಯ 53:4). ಶಿಲುಬೆಯಲ್ಲಿ ಕ್ರಿಸ್ತನ ಮರಣವು ರಕ್ಷಣಾ ಯೋಜನೆಯನ್ನು ಮನದಟ್ಟು ಮಾಡಿಕೊಳ್ಳಲು ನಮಗೆ ಹೇಗೆ ಸಹಾಯ ಮಾಡುತ್ತದೆ? ನಮ್ಮನ್ನು ರಕ್ಷಿಸಲು ದೇವರು ಎಂತಹ ಕ್ರಯವನ್ನು ಕೊಟ್ಟನು?`