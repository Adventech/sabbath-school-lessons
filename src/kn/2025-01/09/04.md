---
title:  ಪರಲೋಕದಲ್ಲಿ ಮಹಾಹೋರಾಟದ ಆರಂಭ
date:   25/02/2025
---

ದುಷ್ಟತನವು ಆದಾಮ ಹವ್ವಳು ಪಾಪಮಾಡುವುದಕ್ಕೆ ಮೊದಲೇ ಅಸ್ತಿತ್ವದಲ್ಲಿತ್ತೆಂದು ಆದಿಕಾಂಡ 1-3ನೇ ಅಧ್ಯಾಯದಲ್ಲಿ ಕಂಡುಬರುತ್ತದೆ. ಏದೆನ್ ತೋಟದಲ್ಲಿ ಕೆಟ್ಟತನವು ವಾಸ್ತವಿಕವಾಗಿ ಕಂಡುಬರದಿದ್ದರೂ, ಒಳ್ಳೇದರ ಮತ್ತು ಕೆಟ್ಟದ್ದರ ಅರುಹನ್ನು ಹುಟ್ಟಿಸುವ ಮರದ ಹೆಸರಿನಲ್ಲಿ ಕಾಲ್ಪನಿಕವಾಗಿ ಆಗಲೇ ಕಂಡುಬಂದಿತ್ತು (ಆದಿಕಾಂಡ 2:9,17). ಸರ್ಪವು ಸುಳ್ಳು ಹೇಳಿದರೂ, ಅದು ದೇವರು ಸುಳ್ಳು ಹೇಳಿದ್ದಾನೆಂದು ಆತನ ಮೇಲೆ ಆಪಾದನೆ ಹೊರಿಸಿತು, ಸರ್ಪವೆಂಬ ಸೈತಾನನು ಆದಿಯಿಂದಲೂ ಸುಳ್ಳುಗಾರನಾಗಿದ್ದು, ಕೆಟ್ಟತನವು ಏದೆನ್ ತೋಟದಲ್ಲಿ ವಾಸ್ತವವಾಗಿತ್ತೆಂಬುದನ್ನು ತಿಳಿಸುತ್ತದೆ. ಈ ವಿಧವಾಗಿ ಆದಾಮಹವ್ವಳು ಪಾಪಮಾಡುವುದಕ್ಕೂ ಮೊದಲೇ ಏದೆನ್ ತೋಟದಲ್ಲಿ ಕೆಟ್ಟತನವು ಪ್ರಕಟಗೊಂಡಿತ್ತು.

`ಯೆಹೆಜ್ಕೇಲನು 28:12-19 ಮತ್ತು ವಿಮೋಚನಕಾಂಡ 25:19,20ನೇ ವಚನಗಳನ್ನು ಓದಿರಿ. ಲೂಸಿಫರನನ್ನು ಇಲ್ಲಿ ಹೇಗೆ ವರ್ಣಿಸಲಾಗಿದೆ? ಹಾಗೂ ಅವನು ಪರಲೋಕದಿಂದ ದೊಬ್ಬಲ್ಪಡುವುದಕ್ಕೆ ಕಾರಣವೇನು?`

ಈ ವಾಕ್ಯದ ಪ್ರಕಾರ ದುಷ್ಟತನ ಹಾಗೂ ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಸಂಘರ್ಷವು ಪರಲೋಕದಲ್ಲಿ ಆರಂಭವಾಯಿತೆಂದು ತಿಳಿದು ಬರುತ್ತದೆ.

ಈಗ ನಾವು ಸೈತಾನನೆಂದು ಕರೆಯಲ್ಪಡುವ ಲೂಸಿಫರನು ದೇವರ ವಿರುದ್ಧವಾಗಿ ದಂಗೆಯೆದ್ದು ಪರಲೋಕದಿಂದ ದೊಬ್ಬಲ್ಪಡುವುದಕ್ಕಿಂತ ಮೊದಲು ರೆಕ್ಕೆ ತೆರೆದು ನೆರಳುಕೊಡುವ ಕೆರೂಬಿಯಾಗಿದ್ದನು. ಅಲ್ಲದೆ ಅವನು ಸರ್ವಸುಲಕ್ಷಣ ಶಿರೋಮಣಿಯೂ, ಪರಿಪೂರ್ಣಸುಂದರನೂ, ಪೂರ್ಣಜ್ಞಾನಿಯೂ ಆಗಿದ್ದು, ದೇವರ ಉದಾ್ಯನವಾದ ಏದೆನಿನಲ್ಲಿದ್ದನೆಂದು ಸತ್ಯವೇದವು ತಿಳಿಸುತ್ತದೆ (ಯೆಹೆಜ್ಕೇಲನು 28:12,13). ತೂರಿನ ಪ್ರಭುವಾಗಲಿ ಅಥವಾ ಇನ್ಯಾವುದೇ ವ್ಯಕ್ತಿಯಾಗಲಿ ಈ ಗುಣಲಕ್ಷಣಗಳನ್ನು ಹೊಂದಿರಲು ಅಸಾಧ್ಯ. ಆದುದರಿಂದ ಲೂಸಿಫರನು ಪರಲೋಕದಿಂದ ದೊಬ್ಬಲ್ಪಡುವುದಕ್ಕೆ ಕಾರಣಗಳನ್ನು ನಾವು ತಿಳಿಯಬಹುದು.

`ಯೆಶಾಯ 14:12-15ನೇ ವಚನಗಳನ್ನು ಓದಿರಿ. ಪರಲೋಕದಲ್ಲಿ ಆರಂಭವಾದ ಮಹಾಹೋರಾಟದ ಬಗ್ಗೆ ಈ ವಾಕ್ಯಗಳು ಹೆಚ್ಚಾಗಿ ಏನು ತಿಳಿಸುತ್ತವೆ?`

ಯೆಶಾಯ 14ನೇ ಅಧ್ಯಾಯದ ಪ್ರಕಾರ ಲೂಸಿಫರನು ಅಹಂಕಾರದಿಂದ ತಾನು ಪರಲೋಕದ ಉನ್ನತೋನ್ನತನಾದ ದೇವರಿಗೆ ಸರಿಸಮಾನನಾಗಿರುವೆನು ಎಂದು ಉಬ್ಬಿಕೊಂಡನು (ಯೆಶಾಯ 14:13,14). ಈ ವಾಕ್ಯಗಳು "ಲೂಸಿಫರನಾದ ನೀನು ನಿನ್ನ ಸೊಬಗಿನ ನಿಮಿತ್ತ ಉಬ್ಬಿದ ಮನಸ್ಸುಳ್ಳನವನಾದೆ..." ಎಂಬ ವಾಕ್ಯಕ್ಕೆ ಪೂರಕವಾಗಿದೆ (ಯೆಹೆಜ್ಕೇಲನು 28:17). ಅವನು ತನ್ನನ್ನು ಇಷ್ಟೊಂದು ಸೌಂದಯð ಉಳ್ಳವನಾಗಿರುವಂತೆ ಸೃಷ್ಟಿಸಿದ ದೇವರಿಗೆ ಮಹಿಮೆ ಕೊಂಡಾಟ ತರಬೇಕಾಗಿತ್ತು. ಬದಲಾಗಿ ಲೂಸಿಫರನು ಗರ್ವಪಟ್ಟನು. ಅವನ ಈ ಅಹಂಕಾರವು ದೇವರಸ್ಥಾನವನ್ನು ತೆಗೆದುಕೊಳ್ಳಬೇಕೆಂಬ ದುರಾಶೆ ಹುಟ್ಟಿಸಲು ಕಾರಣವಾಯಿತು. ಅಲ್ಲದೆ ಯೆಹೆಜ್ಕೇಲನು 28:16ನೇ ವಚನವು ಅವನು ತನ್ನ ಮಿತಿಮೀರಿದ ವ್ಯಾಪಾರದಿಂದ ಅವನಲ್ಲಿ ಬಲಾತ್ಕಾರವು ತುಂಬಿ ಅವನು ಪಾಪಿಯಾದನೆಂದು ತಿಳಿಸುತ್ತದೆ. ಇಬ್ರಿಯ ಭಾಷೆಯಲ್ಲಿ ವ್ಯಾಪಾರ ಎಂಬ ಪದಕ್ಕೆ ಚಾಡಿ ಹೇಳುವುದು ಎಂಬ ಅರ್ಥವೂ ಇದೆ. ಇದರಿಂದ ಸೈತಾನನು ದೇವರು ಮತ್ತು ನಮ್ಮ ವಿರುದ್ಧವಾಗಿ ಹೇಗೆ ಕಾರ್ಯಮಾಡುತ್ತಿದ್ದಾನೆಂದು ತಿಳಿದುಕೊಳ್ಳಬಹುದು. ಅವನು ದೇವರ ವಿರುದ್ಧವಾಗಿ ಸುಳ್ಳಾದ ಚಾಡಿಮಾತುಗಳನ್ನು ಪರಲೋಕದಲ್ಲಿ ದೇವದೂತರ ಮುಂದೆ ಹೇಳಿದನು.

`"ನಿನ್ನ ಸೃಷ್ಟಿಯ ದಿನದಿಂದ ನಿನ್ನಲ್ಲಿ ಅಪರಾಧವು ಸಿಕ್ಕುವ ತನಕ ನಿನ್ನ ನಡತೆಯು ನಿರ್ದೋಷವಾಗಿ ಕಾಣುತ್ತಿತ್ತು" (ಯೆಹೆಜ್ಕೇಲನು 28:15) ಎಂಬ ವಾಸ್ತವಾಂಶವನ್ನು ನಾವು ಹೇಗೆ ಅರ್ಥಮಾಡಿಕೊಳ್ಳಬಹುದು? ಇಂತಹ ಪರಿಪೂರ್ಣನಾದವನು ಹೇಗೆ ಪಾಪಮಾಡಲಿಕ್ಕೆ ಸಾಧ್ಯವಾಯಿತು?`