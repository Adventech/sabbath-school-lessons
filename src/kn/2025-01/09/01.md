---
title:  ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟ
date:   22/02/2025
---

### ಈ ಪಾಠದ ಅಧ್ಯಯನಕ್ಕಾಗಿ

ಮತ್ತಾಯ 4:1-11; 13:24-27; ಆದಿಕಾಂಡ 1:31; ಯೆಶಾಯ 14:12-15; ಯೆಹೆಜ್ಕೇಲನು 28:12- 19 ಹಾಗೂ ಯೋಹಾನ 8:44, 45ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಿನಗೂ ಈ ಸ್ತ್ರೀಗೂ, ನಿನ್ನ ಸಂತಾನಕ್ಕೆ ಈ ಸ್ತ್ರೀಯ ಸಂತಾನಕ್ಕೂ ಹಗೆತನವಿರುವ ಹಾಗೆ ಮಾಡುವೆನು. ಈಕೆಯ ಸಂತಾನವು ನಿನ್ನ ತಲೆಯನ್ನು ಜಜ್ಜುವುದು, ನೀನು ಅದರ ಹಿಮ್ಮಡಿಯನ್ನು ಕಚ್ಚುವಿ" (ಆದಿಕಾಂಡ 3:15).

ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟವು ಸತ್ಯವೇದದ ಸಿದ್ಧಾಂತದ ಮುಖ್ಯ ವಿಷಯವಾಗಿದೆ. ಪರಲೋಕದಲ್ಲಿ ದೇವರಿಗೆ ವಿರುದ್ಧವಾಗಿ ದಂಗೆಯೆದ್ದು ಅಲ್ಲಿಂದ ದೊಬ್ಬಲ್ಪಟ್ಟ ಸೈತಾನನು ಹಾಗೂ ಅವನ ಕೆಟ್ಟದೂತರು ಮತ್ತು ಕ್ರಿಸ್ತನ ನಡುವಣ ಈ ಹೋರಾಟವು ಸತ್ಯವೇದದ ಮುಖ್ಯ ಉದ್ದೇಶವಾಗಿದ್ದರೂ, ಕ್ರೈಸ್ತರಲ್ಲಿ ಅನೇಕರು ಈ ಸತ್ಯವನ್ನು ತಿರಸ್ಕರಿಸಿದ್ದಾರೆ ಅಥವಾ ನಿರ್ಲಕ್ಷಿಸುತ್ತಿದ್ದಾರೆ.

ಈ ಮಹಾಹೋರಾಟದಲ್ಲಿ ಸೈತಾನನು ಹಾಗೂ ಅವನ ಕೆಟ್ಟದೂತರು ದೇವರ ರಾಜ್ಯವನ್ನು ವಿರೋಧಿಸುತ್ತಿದ್ದಾರೆ. ಆದರೆ ನಾವು ಈ ಸತ್ಯವನ್ನು ಎಂದಿಗೂ ಮರೆಯಬಾರದು ಅಥವಾ ನಿರ್ಲಕ್ಷಿಸಬಾರದು. ದೇವರನ್ನು ವಿರೋಧಿಸುವ ಸೈತಾನನು ಹಾಗೂ ಅವನ ದುಷ್ಟದೂತರ ಬಗ್ಗೆ ನಾಲ್ಕು ಸುವಾರ್ತೆಗಳಲ್ಲಿಯೂ ಬಹಳಷ್ಟು ಸವಿಸ್ತಾರವಾಗಿ ತಿಳಿಸಲ್ಪಟ್ಟಿದೆ.

ಈ ವಾರದ ಪಾಠದಲ್ಲಿ ನಾವು ಸತ್ಯವೇದದ ವಾಕ್ಯಗಳ ಆಧಾರದಿಂದ ಕೆಳಗಿನ ಎರಡು ಪ್ರಶ್ನೆಗಳಿಗೆ ಉತ್ತರ ಕಂಡುಕೊಳ್ಳಲು ಪ್ರಯತ್ನಿಸೋಣ.

1. ದೇವರು ಮತ್ತು ಸೈತಾನನ ನಡುವೆ ನಡೆಯುತ್ತಿರುವ ಮಹಾಹೋರಾಟದ ಬಗ್ಗೆ ಸತ್ಯವೇದದಲ್ಲಿ ಎಲ್ಲಿ ತಿಳಿಸಲ್ಪಟ್ಟಿದೆ?
2. ಸತ್ಯವೇದದ ಪ್ರಕಾರ ಈ ಮಹಾಹೋರಾಟದ ಸ್ವರೂಪವೇನು?