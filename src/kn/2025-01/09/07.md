---
title:  ಹೆಚ್ಚಿನ ಚಿಂತನೆ
date:   28/02/2025
---

ಶ್ರೀಮತಿ ವೈಟಮ್ಮನವರು 'ದಿ ಗ್ರೇಟ್ ಕಾಂಟ್ರೊವರ್ಸಿ' ಪುಸ್ತಕದ ಪಾಪದ ಉಗಮ (Origin of Evil) ಎಂಬ ಅಧ್ಯಾಯದಲ್ಲಿ ಹೀಗೆ ತಿಳಿಸುತ್ತಾರೆ:

"ಪಾಪವು ಆರಂಭವಾಗುವುದಕ್ಕೆ ದೇವರು ಯಾವ ರೀತಿಯಲ್ಲಿಯೂ ಕಾರಣನಲ್ಲವೆಂದು ಸತ್ಯವೇದವು ಸ್ಪಷ್ಟವಾಗಿ ತಿಳಿಸುತ್ತದೆ. ಪರಲೋಕದಲ್ಲಿ ದೇವರ ವಿರುದ್ಧವಾಗಿ ದಂಗೆಯೇಳುವುದಕ್ಕೆ ಲೂಸಿಫರನಿಗೆ ಯಾವ ಸಕಾರಣವೂ ಇರಲಿಲ್ಲ. ಪಾಪವು ಬಲವಂತವಾಗಿ ಪ್ರವೇಶವಾಯಿತೇ ಹೊರತು, ಅದು ಅಸ್ತಿತ್ವದಲ್ಲಿರುವುದಕ್ಕೆ ಬೇಕಾದ ಕಾರಣವೂ ಇಲ್ಲ. ಅದು ನಿಗೂಢವಾದದ್ದು ಮತ್ತು ವಿವರಿಸಲಾಗದಂತದ್ದು. ಪಾಪಕ್ಕೆ ಯಾವುದಾದರೂ ನೆವ ಹೇಳಿದಲ್ಲಿ, ಅದನ್ನು ನಾವು ಸಮರ್ಥಿಸಿ- ಕೊಂಡಂತಾಗುತ್ತದೆ. ಸೈತಾನನು ಪರಲೋಕದಲ್ಲಿ ದೇವರ ವಿರುದ್ಧವಾಗಿ ತಿರುಗಿ ಬಿದ್ದಾಗಲೇ, ಅವನನ್ನು ದೇವರು ನಾಶಮಾಡಿದ್ದಲ್ಲಿ, ಇತರ ಲೋಕದವರು ಮತ್ತು ದೇವದೂತರು ಆತನನ್ನು ಭಯದಿಂದ ಆರಾಧಿಸುತ್ತಿದ್ದರೇ ಹೊರತು, ಪ್ರೀತಿಯಿಂದಲ್ಲ. ಸೈತಾನನೆಂಬ ಈ ವಂಚಕನು ಪರಲೋಕದಲ್ಲಿ ಇತರ ದೇವದೂತರ ಮೇಲೆ ಬೀರಿದ ಪ್ರಭಾವ ಹಾಗೂ ದೇವರ ವಿರುದ್ಧವಾಗಿ ದಂಗೆ ಏಳಬೇಕೆಂಬ ಮನೋಭಾವನೆ ಸಂಪೂರ್ಣವಾಗಿ ನಿರ್ಮೂಲವಾಗುತ್ತಿರಲಿಲ್ಲ. ದುಷ್ಟತನವು ಬೆಳೆದು ತನ್ನ ಭಯಾನಕ ಪರಿಣಾಮ ಬೀರುವುದನ್ನು ನೋಡಲು ಸಮಯ ಬೇಕಾಗಿತ್ತು. ಸಮಸ್ತ ವಿಶ್ವದ ಒಳಿತಿಗಾಗಿ ಸೈತಾನನು ದಂಗೆ ಎದ್ದ ಕೆಟ್ಟ ಪರಿಣಾಮಗಳೇನು ಎಂಬುದನ್ನೂ ದೇವರ ಎಲ್ಲಾ ಸೃಷ್ಟಿಗಳೂ ನೋಡಬೇಕಾಗಿತ್ತು. ದೇವರು ಕೃಪೆಯೂ, ಕನಿಕರವೂ, ಕರುಣೆಯೂ ಉಳ್ಳವನೂ, ನ್ಯಾಯವಂತನೂ ಮಾತ್ರವಲ್ಲದೆ, ಆತನ ಆಜ್ಞೆಗಳು ಯುಗಯುಗಾಂತರಗಳವರೆಗೂ ಸ್ಥಿರವಾಗಿರುತ್ತವೆ ಎಂಬುದನ್ನು ಯಾವುದೇ ಸಂಶಯಕ್ಕೆ ಎಡೆಯಿಲ್ಲದೆ, ಸಮಸ್ತ ವಿಶ್ವವೂ ತಿಳಿದುಕೊಳ್ಳಬೇಕಾಗಿತ್ತು. ಈ ಕಾರಣದಿಂದ ದೇವರು ಸೈತಾನನನ್ನು ಪರಲೋಕದಲ್ಲಿ ತನ್ನ ವಿರುದ್ಧ ದಂಗೆಯೆದ್ದಾಗಲೇ ನಾಶಮಾಡಲಿಲ್ಲ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಪಾಪವಿಲ್ಲದೆ ಉಂಟುಮಾಡಲ್ಪಟ್ಟಿದ್ದ ಲೂಸಿಫರನು ಪರಲೋಕದಲ್ಲಿ ಹೇಗೆ ಪಾಪಮಾಡಿದನು? ಎಂಬ ಪ್ರಶ್ನೆ ನಮ್ಮಲ್ಲುಂಟಾಗುತ್ತದೆ. ಪಾಪವು ಯಾಕೆ ನಿಗೂಢವೂ ಮತ್ತು ಕಾರಣ ವಿವರಿಸಲಾಗದಂತದ್ದೂ ಆಗಿದೆ?`

`ದೇವರು ಸೈತಾನನನ್ನು ಪರಲೋಕದಲ್ಲಿ ತಕ್ಷಣವೇ ಯಾಕೆ ನಾಶ ಮಾಡಲಿಲ್ಲ? (ಶುಕ್ರವಾರದ ಪಾಠದ ಶ್ರೀಮತಿ ವೈಟಮ್ಮನವರ ಹೇಳಿಕೆ ನೋದಿ). ದುಷ್ಟತನವು ಸಂಪೂರ್ಣವಾಗಿ ತನ್ನ ಭಯಾನಕ ಪರಿಣಾಮ ಬೀರುವಂತೆ ಯಾಕೆ ದೇವರು ಅನುಮತಿ ನೀಡಿದನು? ಇದು ಹೇಗೆ ಸಮಸ್ತ ವಿಶ್ವದ ಒಳಿತಿಗಾಗಿದೆ?`

`ದೇವರ ಮತ್ತು ಸೈತಾನನ ನಡುವಣ ಮಹಾಹೋರಾಟವು ಬಲಶಕ್ತಿಯಿಂದ ಹೋರಾಡುವಂತದ್ದಲ್ಲ. ಬದಲಾಗಿ ಯಾವ ರೀತಿಯಲ್ಲಿ ಈ ಹೋರಾಟವು ನಡೆಯುತ್ತಿದೆ?`

`ಈ ಮಹಾಹೋರಾಟವು ವಾಸ್ತವವಾಗಿದೆ ಎಂದು ನಾವು ಯಾವ ರೀತಿಯಲ್ಲಿ ಈಗ ಅದರ ಪರಿಣಾಮ ಅನುಭವಿಸುತ್ತಿರುವಿರಿ? ನೀವು ಈ ಹೋರಾಟದಲ್ಲಿ ಯಾರ ಕಡೆಯಲ್ಲಿದ್ದೀರೆಂದು ಯಾವ ರೀತಿಯಲ್ಲಿ ನೀವು ತೋರಿಸಬಹುದು?`