---
title:  ನೀನು ನನಗೆ ಸಾಷ್ಟಾಂಗ ನಮಸ್ಕಾರ ಮಾಡಿ ಆರಾಧಿಸಿದಲ್ಲಿ...
date:   26/02/2025
---

ದೇವರ ಸಿಂಹಾಸನವನ್ನು ದುರಾಕ್ರಮಣದಿಂದ ಸೈತಾನನು ಕಿತ್ತುಕೊಳ್ಳಲು ಪ್ರಯತ್ನಿಸುವುದನ್ನು ಅವನು ಕ್ರಿಸ್ತನನ್ನು ಶೋಧಿಸುವ ಸಂದರ್ಭದಲ್ಲಿ ಕಾಣಬಹುದು (ಮತ್ತಾಯ 4 ಹಾಗೂ ಲೂಕ 4ನೇ ಅಧ್ಯಾಯಗಳು). ಇವರಿಬ್ಬರ ನಡುವಣ ಎದ್ದುಕಾಣುವಂತ ಈ ಹೋರಾಟದಲ್ಲಿ ಪರಲೋಕದಲ್ಲಿ ಆರಂಭವಾದ ಮಹಾ ಸಂಘರ್ಷದ ಸ್ವರೂಪವು ಪ್ರಕಟಗೊಂಡಿರುವುದನ್ನು ತಿಳಿಯಬಹುದು. ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟದ ವಾಸ್ತವಾಂಶವು ಕಣ್ಣಿಗೆ ಕಟ್ಟುವಂತೆ ವರ್ಣಿಸಿದ ಪದಗಳ ಮೂಲಕ ವಿವರಿಸಲಾಗಿದೆ.

`ಮತ್ತಾಯ 4:1-11ನೇ ವಚನಗಳಲ್ಲಿ ಸೈತಾನನು ಮತ್ತು ಕ್ರಿಸ್ತನ ನಡುವಣ ಮಹಾಹೋರಾಟದ ವಾಸ್ತವತೆಯು ಇಲ್ಲಿ ಹೇಗೆ ಪ್ರಕಟಗೊಂಡಿದೆ?`

ಯೇಸುಕ್ರಿಸ್ತನು ಸೈತಾನನಿಂದ ಶೋಧಿಸಲ್ಪಡುವ ಏಕೈಕ ಉದ್ದೇಶದಿಂದ ಆತ್ಮನು ಆತನನ್ನು ಅಡವಿಗೆ ಒಯ್ದನು (4:1). ಈ ಹೋರಾಟವನ್ನು ಎದುರಿಸುವುದಕ್ಕೆ ಮೊದಲು ಆತನು ನಾಲ್ವತ್ತು ದಿನಗಳವರೆಗೆ ಉಪವಾಸ ಮಾಡಿದ್ದನು. ಆಗ ದೆವ್ವವಾದ ಸೈತಾನನು ಕ್ರಿಸ್ತನು ಬಹಳ ಹಸಿದಿದ್ದಾನೆಂದು ತಿಳಿದು ಕಲ್ಲುಗಳನ್ನು ರೊಟ್ಟಿಯಾಗಿ ಮಾಡಿ ತಿನ್ನುವಂತೆ ಶೋಧನೆ ಒಡ್ಡಿದನು. ಆದರೆ ಯೇಸುವು ವಾಕ್ಯದ ಮೂಲಕ ಈ ಶೋಧನೆ ಎದುರಿಸಿ ಸೈತಾನನ ಕುಟಿಲವಾದ ತಂತೊ್ರÃಪಾಯವನ್ನು ವಿಫಲಗೊಳಿಸಿದನು.

ಅನಂತರ ಸೈತಾನನು ಕ್ರಿಸ್ತನಿಗೆ ನೀನು ದೇವರ ಮಗನಾಗಿದ್ದರೆ, ಯೆರೂಸಲೇಮ್ ದೇವಾಲಯದ ಶಿಖರದ ಮೇಲಿನಿಂದ ಧುಮುಕು ದೇವದೂತರು ನಿನ್ನ ಕಾಲು ಕಲ್ಲಿಗೆ ತಗಲದಂತೆ ನಿನ್ನನ್ನು ಕೈಗಳಲ್ಲಿ ಎತ್ತಿಕೊಳ್ಳುವರು ಎಂದು ಹೇಳಿದನು. ಆದರೆ ಯೇಸುವು ಶಾಸ್ತ್ರದ ವಚನದ ಮೂಲಕ ಈ ಶೋಧನೆಯನ್ನೂ ಸಹ ಜಯಿಸಿದನು.

ಮೂರನೆಯ ಶೋಧನೆಯು ಸೈತಾನನು ಯಾವುದನ್ನು ಸಾಧಿಸಲು ಪ್ರಯತ್ನಿಸುತ್ತಾನೆ ಎಂಬುದನ್ನು ಸ್ಪಷ್ಟವಾಗಿ ತಿಳಿಸುತ್ತದೆ. ಯೇಸುಕ್ರಿಸ್ತನು ತನಗೆ ಅಡ್ಡಬಿದ್ದು ತನ್ನನ್ನು ಆರಾಧಿಸಬೇಕೆಂದು ಅವನು ಅಪೇಕ್ಷಿಸುತ್ತಾನೆ. ದೇವರಿಗೆ ಮಾತ್ರ ಮೀಸಲಾದ ಆರಾಧನೆಯನ್ನು ಬಲಾತ್ಕಾರದಿಂದ ಕಿತ್ತುಕೊಳ್ಳಲು ಸೈತಾನನು ಪ್ರಯತ್ನಿಸುತ್ತಾನೆ.

ಕ್ರಿಸ್ತನು ತನಗೆ ಅಡ್ಡಬೀಳುವಂತೆ ಮಾಡುವ ಸಲುವಾಗಿ ಸೈತಾನನು "ಪ್ರಪಂಚದ ಎಲ್ಲಾ ರಾಜ್ಯಗಳನ್ನೂ ಹಾಗೂ ಅವುಗಳ ವೈಭವವನ್ನೂ ಆತನಿಗೆ ತೋರಿಸುತ್ತಾ- ನೀನು ನನಗೆ ಸಾಷ್ಟಾಂಗ ನಮಸ್ಕಾರ ಮಾಡಿದರೆ, ಇವುಗಳನ್ನೆಲ್ಲಾ ನಿನಗೆ ಕೊಡುವೆನು" ಎಂದು ಹೇಳುತ್ತಾನೆ (ಮತ್ತಾಯ 4:8,9). ಲೂಕ 4:6ನೇ ವಚನದಲ್ಲಿ ಸೈತಾನನು ಯೇಸುವಿಗೆ- "ಲೋಕದ ಎಲ್ಲಾ ರಾಜ್ಯಗಳನ್ನು ತೋರಿಸಿ ಇವೆಲ್ಲವುಗಳ ಅಧಿಕಾರವು ನನಗೆ ಕೊಟ್ಟಿದೆ. ಇದನ್ನು ನನ್ನ ಮನಸ್ಸು ಬಂದವನಿಗೆ ಕೊಡುತ್ತೇನೆ..." ಎಂದು ಅಧಿಕಾರಯುಕ್ತವಾಗಿ ಹೇಳುತ್ತಾನೆ (ಲೂಕ 4:6). ಆದರೆ ಯೇಸುವು ಮತ್ತೊಮ್ಮೆ ಶಾಸ್ತ್ರದ ವಾಕ್ಯಗಳ ಆಧಾರದಿಂದ ಈ ಶೋಧನೆಯನ್ನೂ ಸಹ ಜಯಿಸಿದನು. ಸೈತಾನನು ತಿರುಗಿ ಯೇಸುವನ್ನು ಶೋಧನೆಗೆ ಒಳಪಡಿಸಿ ಪಾಪಮಾಡುವಂತೆ ಪ್ರೇರಿಸಿದ ತನ್ನ ಪ್ರಯತ್ನದಲ್ಲಿ ವಿಫಲನಾದನು. ಮೇಲಿನ ಮೂರು ಶೋಧನೆಗಳನ್ನೂ ಸಹ ಆತನು ವಾಕ್ಯಗಳ ಬಲದಿಂದಲೇ ಜಯಿಸಿದನು.

`ಪೌಲನು ಎಫೆಸ 6:12ನೇ ವಚನದಲ್ಲಿ- "ನಾವು ಹೋರಾಡುವುದು ಮನುಷ್ಯ ಮಾತ್ರದವರ ಸಂಗಡವಲ್ಲ; ರಾಜತ್ವಗಳ ಮೇಲೆಯೂ ಅಧಿಕಾರಗಳ ಮೇಲೆಯೂ, ಈ ಅಂಧಕಾರದ ಲೋಕಾಧಿಪತಿಗಳ ಮೇಲೆಯೂ, ಆಕಾಶಮಂಡದಲದಲ್ಲಿರುವ ದುರಾತ್ಮಗಳ ಸೇನೆಯ ಮೇಲೆಯೂ ನಾವು ಹೋರಾಡುವವರಾಗಿದ್ದೇವೆ" ಎಂದು ತಿಳಿಸುತ್ತಾನೆ. ಇದರ ಬಗ್ಗೆ ನಾವು ಭಯಪಡುವ ಅಗತ್ಯವಿಲ್ಲ. ಆದರೂ ನಮ್ಮ ಸುತ್ತಲೂ ನಡೆಯುತ್ತಿರುವ ಹೋರಾಟವು ವಾಸ್ತವವಾಗಿದೆ ಎಂಬ ಸತ್ಯಾಂಶವನ್ನು ಯಾಕೆ ಯಾವಾಗಲೂ ನೆನಪಿನಲ್ಲಿಡಬೇಕು?`