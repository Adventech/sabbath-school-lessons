---
title:  ಇತಿಮಿತಿಗಳು ಮತ್ತು ನಿಯಮಗಳು
date:   06/03/2025
---

ದೆವ್ವವಾದ ಸೈತಾನನು ದೇವರ ನ್ಯಾಯವಾದ ಆಡಳಿತ ಮತ್ತು ಒಳ್ಳೇತನದ ವಿರುದ್ಧವಾಗಿ ಸುಳ್ಳು ಆಪಾದನೆ ಮಾಡಿದ ಕಾರಣದಿಂದ ಅವರಿಬ್ಬರ ನಡುವಣ ಮಹಾಹೋರಾಟವು ದೇವರ ಗುಣಸ್ವಭಾವದ ಬಗ್ಗೆ ಮುಖ್ಯವಾಗಿ ಸಂಬಂಧಪಟ್ಟಿದೆ. ಆದುದರಿಂದ ಇದು ವಿಶ್ವಕ್ಕೆ ಸಂಬಂಧಿಸಿದ ಹಾಗೂ ಹಕ್ಕುಸ್ಥಾಪನೆಗಾಗಿ ನಡೆಯುವ ವ್ಯಾಜ್ಯವಾಗಿದೆ. ಇಂತಹ ಹೋರಾಟವನ್ನು ಕೇವಲ ಅಧಿಕಾರ ಬಲದಿಂದ ಪರಿಹರಿಸಲು ಆಗದು. ಬದಲಾಗಿ ನಿರ್ಣಾಯಕವಾಗಿ ರುಜುವಾತು ಮಾಡಿ ತೋರ್ಪಡಿಸಬೇಕಾಗಿದೆ.

ಅಧಿಕಾರದಲ್ಲಿರುವ ಒಬ್ಬರ ಮೇಲೆ ಗಂಭೀರವಾದ ಆರೋಪಗಳು ಬಂದಾಗ ಅವುಗಳನ್ನು ಸುಳ್ಳೆಂದು ರೂಪಿಸಲು ನ್ಯಾಯಸಮ್ಮತವೂ ಹಾಗೂ ಸ್ವತಂತ್ರವಾಗಿ ವಿಚಾರಣೆ ನಡೆಸುವುದು ಅತ್ಯುತ್ತಮವಾದ ಹಾಗೂ ಏಕೈಕ ಮಾರ್ಗವಾಗಿದೆ. ಸಮ್ಮತವಾದ ಸರ್ಕಾರದ ವಿರುದ್ಧ ಇಂತಹ ಗಂಭೀರ ಆರೋಪಬಂದು ಸರ್ಕಾರವು ಪತನಗೊಳ್ಳುವ ಸಾಧ್ಯತೆಯಿರುವಾಗ, ಆಪಾದನೆಗಳನ್ನು ಸುಲಭವಾಗಿ ತಳ್ಳಿಹಾಕಬಾರದು.

ಸಮಸ್ತ ವಿಶ್ವಕ್ಕೆ ಮತ್ತು ದುಷ್ಟತನದ ಸಮಸ್ಯೆಗೆ ಸಂಬಂಧಪಟ್ಟಂತೆ ಅವುಗಳನ್ನು ಅರ್ಥಮಾಡಿಕೊಳ್ಳಲಿಕ್ಕೆ ಇವುಗಳಿಂದ ಹೇಗೆ ಸಾಧ್ಯ? ದೇವರು ಒಂದು ವಾಗ್ದಾನ ಮಾಡಿದಲ್ಲಿ, ಅದನ್ನು ಆತನು ಎಂದಾದರೂ ಮುರಿಯುವನೇ? ಖಂಡಿತವಾಗಿಯೂ ಇಲ್ಲ. ಅಷ್ಟರಮಟ್ಟಿಗೆ ದೇವರು ಒಪ್ಪಂದದ ನೀತಿನಿಯಮಗಳಿಗೆ ಒಪ್ಪಿಕೊಂಡಿರುವುದರಿಂದ ನೈತಿಕವಾಗಿ ಆತನ ಭವಿಷ್ಯದ ಕಾರ್ಯಕೈಕೊಳ್ಳಲು ತತ್ಕಾಲಕ್ಕೆ ಇತಿಮಿತಿಗಳಿವೆ. ಸೈತಾನನ ದುಷ್ಟತನವು ಸದ್ಯಕ್ಕೆ ತಾತ್ಕಾಲಿಕವಾಗಿದ್ದು ಮುಂದೆ ಒಂದು ದಿನ ಅದು ಸಂಪೂರ್ಣವಾಗಿ ನಾಶಹೊಂದುವುದು.

`ಮಾರ್ಕ 6:5 ಹಾಗೂ 9:29ನೇ ವಚನಗಳನ್ನು ಓದಿರಿ. ನಮ್ಮಲ್ಲಿ ನಂಬಿಕೆ, ವಿಶ್ವಾಸದ ಪ್ರಾರ್ಥನೆ ಇದ್ದಲ್ಲಿ ಮಾತ್ರ ದೈವೀಕ ಕಾರ್ಯಗಳು ನಡೆಯುತ್ತವೆ ಎಂಬುದರ ವಿಷಯವಾಗಿ ಈ ವಾಕ್ಯಗಳು ನಮಗೇನು ತಿಳಿಸುತ್ತವೆ?`

ಮೇಲಿನ ವಾಕ್ಯಗಳ ಪ್ರಕಾರ ಒಪ್ಪಂದದ ನೀತಿನಿಯಮಗಳಿಗೆ ಸಂಬಂಧಿಸಿದಂತೆ ಕೆಲವು ಇತಿಮಿತಿಗಳಿವೆ ಹಾಗೂ ಅವು ನಂಬಿಕೆ, ಉಪವಾಸ ಮತ್ತು ಪ್ರಾರ್ಥನೆಯಲ್ಲಿ ಆಧಾರಗೊಂಡಿವೆ ಎಂದು ಕಂಡುಬರುತ್ತದೆ. ಪ್ರಾರ್ಥನೆಯ ಮೂಲಕ ನಮ್ಮ ಲೋಕದಲ್ಲಿ ಅದ್ಭುತಕಾರ್ಯಗಳು ನಡೆದಿರುವ ಅಸಂಖ್ಯಾತ ಉದಾಹರಣೆಗಳನ್ನು ನಾವು ನೋಡುತ್ತಿದ್ದೇವೆ. ಪ್ರಾರ್ಥನೆಯು ಪರಲೋಕದ ಆಶೀರ್ವಾದಗಳ ಭಂಡಾರ ತೆರೆಯುವ ಬೀಗದ ಕೈ ಆಗಿದೆ. ಬೇಡಿಕೊಳ್ಳಿರಿ, ದೊರೆಯುವುದು ಎಂದು ಹೇಳಿರುವ ಕರ್ತನು ನಾವು ದೃಢನಂಬಿಕೆಯಿಂದ ಎಳ್ಳಷ್ಟೂ ಸಂಶಯಿಸದೆ ಪ್ರಾರ್ಥಿಸಿದಾಗ, ಖಂಡಿತವಾಗಿಯೂ ಉತ್ತರಿಸುತ್ತಾನೆ. ಆದರೆ ನಂಬಿಕೆ ಮತ್ತು ಪ್ರಾರ್ಥನೆಗಳು ಮಾತ್ರವಲ್ಲ. ನಮಗೆ ತಿಳಿಯದಿರುವ ಇತರ ಅನೇಕ ಅಂಶಗಳೂ ಸಹ ದೇವರು ಕಾರ್ಯನಡೆಸುವುದಕ್ಕೆ ಪೂರಕವಾಗಿದೆ. ಇದರಂತೆಯೇ ವಿಶ್ವಕ್ಕೆ ಸಂಬಂಧಪಟ್ಟಂತೆ. ಸೈತಾನನು ಮತ್ತು ದೇವರ ನಡುವಣ ಮಹಾಹೋರಾಟಕ್ಕೂ ಸಹ ಕೆಲವು ನಿರ್ದಿಷ್ಟವಾದ ಒಪ್ಪಂದದ ನೀತಿನಿಯಮಗಳಿವೆ. ಈ ಕಾರಣದಿಂದ ದೇವರು ನೈತಿಕವಾಗಿ ಮಾಡಬೇಕಾಗಿರುವ ಕಾರ್ಯಗಳಿಗೆ ತತ್ಕಾಲದಲ್ಲಿ ಕೆಲವು ಇತಿಮಿತಿಗಳಿವೆ.

ರೋಮಾಯ 8:18 ಹಾಗೂ ಪ್ರಕಟನೆ 21:3,4ನೇ ವಚನಗಳನ್ನೂ ಓದಿರಿ. ನಮಗೆ ತಿಳಿಯದಿರುವ ಅನೇಕ ಸಂಗತಿಗಳು ಇದ್ದಾಗ್ಯೂ, ನಮಗೆ ಅತ್ಯುತ್ತಮವಾದದ್ದು ಯಾವುದೆಂದು ದೇವರಿಗೆ ತಿಳಿದಿರುವುದರಿಂದ, ಆತನಲ್ಲಿ ಭರವಸೆ ಇಡಬೇಕೆಂದು ಈ ವಾಕ್ಯಗಳು ಹೇಗೆ ನಮಗೆ ಸ್ಫೂರ್ತಿ ನೀಡುತ್ತವೆ? ಆತನು ದುಷ್ಟತನವನ್ನು ಕೊನೆಗಾಡಿಸಿ ನಿತ್ಯರಾಜ್ಯದಲ್ಲಿ ಸ್ವರ್ಗಸುಖ ಅನುಭವಿಸುತ್ತೇವೆಂಬ ವಿಷಯದಲ್ಲಿ ನಾವು ಯಾಕೆ ದೃಢನಂಬಿಕೆಯುಳ್ಳವರಾಗಿರಬೇಕು?