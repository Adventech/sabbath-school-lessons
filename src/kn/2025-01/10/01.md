---
title:  ಒಪ್ಪಂದದ ನೀತಿ ನಿಯಮಗಳು
date:   01/03/2025
---

### ಈ ಪಾಠದ ಅಧ್ಯಯನಕ್ಕಾಗಿ

ದಾನಿಯೇಲನು 10:1-14; ಯೋಬನು 1:1-12; 2:1-7; ಮಾರ್ಕ 6:5; 9:29; ಯೋಹಾನ 12:31; 14:30 ಹಾಗೂ ಪ್ರಕಟನೆ 13:1-8ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಪಾಪ ಮಾಡುವವನು ಸೈತಾನನಿಂದ ಹುಟ್ಟಿದವನಾಗಿದ್ದಾನೆ; ಆದಿಯಿಂದಲೂ ಸೈತಾನನು ಪಾಪಮಾಡುವವನಾಗಿದ್ದಾನಲ್ಲಾ. ಸೈತಾನನ ಕೆಲಸಗಳನ್ನು ಲಯಮಾಡುವುದಕ್ಕೋಸ್ಕರವೇ ದೇವಕುಮಾರನು ಪ್ರತ್ಯಕ್ಷನಾದನು" (1 ಯೋಹಾನನು 3:8).

1 ಅರಸು 18:19-40ನೇ ವಚನಗಳಲ್ಲಿ ಸೈತಾನನು ಮತ್ತು ಕ್ರಿಸ್ತನ ನಡುವಣ ಮಹಾಹೋರಾಟದ ಸ್ವರೂಪವು ಹೇಗಿದೆ ಎಂಬುವ ಅತ್ಯಂತ ಪ್ರಬಲವಾದ ವಿವರಣೆಯು ಕಂಡುಬರುತ್ತದೆ. ಕಮೆðಲ್ ಬೆಟ್ಟದಲ್ಲಿ ಪ್ರವಾದಿಯಾದ ಎಲೀಯನ ಎದುರು ಸತ್ಯದೇವರು ಯೆಹೋವನೋ ಅಥವಾ ಬಾಳನೋ ಎಂಬ ಪರೀಕ್ಷೆ ನಡೆಯಿತು. ಅಲ್ಲಿ ಕರ್ತನಾದ ಯೆಹೋವನು ಜನಾಂಗಗಳ ದೇವತೆಗಳು, ಬಾಳ್ ಎಂಬ ಸೂರ್ಯದೇವತೆ- ಮುಂತಾದ ಅನ್ಯದೇವತೆಗಳು ಕೇವಲ ಬೊಂಬೆಗಳು, ಅವುಗಳಿಂದ ಏನೂ ಮಾಡಲಿಕ್ಕೂ ಶಕ್ತಿಯಿಲ್ಲವೆಂಬುದನ್ನು ಎಲ್ಲಾ ಇಸ್ರಾಯೇಲ್ಯರ ಮುಂದೆ ಬಹಿರಂಗವಾಗಿ ಪ್ರಕಟಪಡಿಸಿದನು. ಆದರೆ ಈ ದೇವತೆಗಳ ಬಗೆಗಿನ ತೆರೆಯ ಹಿಂದೆ ಇನ್ನೂ ಹೆಚ್ಚಿನ ಸಂಗತಿಗಳಿವೆ. ಇವುಗಳನ್ನು ಪೂಜಿಸುತ್ತಿದ್ದ ಇಸ್ರಾಯೇಲ್ ದೇಶದ ಸುತ್ತಲಿನ ಜನಾಂಗಗಳು ದೇವರನ್ನಲ್ಲ, ಬದಲಾಗಿ ದೆವ್ವಗಳನ್ನು ಪೂಜಿಸುತ್ತಾರೆಂದು ಸತ್ಯವೇದವು ತಿಳಿಸುತ್ತದೆ.

"(ಇಸ್ರಾಯೇಲ್ಯರ್) ದೇವರೇ ಅಲ್ಲದ ಕ್ಷುದ್ರ ದೇವತೆಗಳಿಗೂ, ಪಿತೃಗಳು ಭಜಿಸದೆಯೂ ತಮಗೆ ಮುಂಚಿತವಾಗಿ ಗೊತ್ತಿಲ್ಲದೆಯೂ ಇರುವ ನೂತನ ದೇವತೆಗಳಿಗೂ ಬಲಿಯನ್ನರ್ಪಿಸಿದರು" (ಧರ್ಮೋಪದೇಶಕಾಂಡ 32:17).

`ಅಪೋಸ್ತಲನಾದ ಪೌಲನು 1 ಕೊರಿಂಥ 10:20ನೇ ವಚನದಲ್ಲಿ "ಆದರೆ ಅನ್ಯಜನರು ತಾವು ಅರ್ಪಿಸುವ ಬಲಿಗಳನ್ನು ದೇವರಿಗಲ್ಲ; ದೆವ್ವಗಳಿಗೆ ಅರ್ಪಿಸುತ್ತಾರೆ..." ಎಂದು ಹೇಳಿದ್ದಾನೆ.`

ಇತರ ಜನಾಂಗಗಳು ಪೂಜಿಸುವ ದೇವತೆಗಳು ನಿಜವಾಗಿಯೂ ವೇಷಮರೆಸಿಕೊಂಡಿರುವ ದೆವ್ವಗಳಾಗಿವೆ. ಸೈತಾನನ ಕೆಟ್ಟದೂತರು ಅನ್ಯದೇವತೆಗಳೆಂದು ಆ ರೂಪದಲ್ಲಿದ್ದಾರೆ. ಅನ್ಯದೇವತೆಗಳು ಮತ್ತು ವಿಗ್ರಹಾರಾಧನೆಯ ಬಗ್ಗೆ ತಿಳಿಸುವ ಸತ್ಯವೇದದ ಎಲ್ಲಾ ವಚನಗಳೂ ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟವನ್ನು ಸೂಚಿಸುತ್ತವೆ.

ಈ ಹಿನ್ನೆಲೆಯನ್ನು ಗಮನದಲ್ಲಿಟ್ಟುಕೊಂಡಾಗ, ಈ ಹೋರಾಟದ ಸಾರಾಂಶವನ್ನು ನಾವು ಚೆನ್ನಾಗಿ ತಿಳಿಯಬಹುದು. ಈ ಸತ್ಯವು ಕ್ರಿಸ್ತನ ಮತ್ತು ಸೈತಾನನ ನಡುವಣ ಮಹಾಹೋರಾಟದ ಸ್ವರೂಪ ಹಾಗೂ ಅದು ಲೋಕದಲ್ಲಿರುವ ದುಷ್ಟತನದ ಸಮಸ್ಯೆಯನ್ನು ಇನ್ನೂ ಉತ್ತಮವಾಗಿ ಅರ್ಥಮಾಡಿಕೊಳ್ಳಲು ಹೆಚ್ಚು ಸಹಾಯವಾಗಲಿದೆ.