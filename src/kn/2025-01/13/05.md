---
title:  ಪ್ರೀತಿಯಿಂದ ಧರ್ಮಪ್ರಮಾಣದ ನೆರವೇರಿಕೆ
date:   26/03/2025
---

ಹತ್ತು ಆಜ್ಞೆಗಳು ಅಥವಾ ಧರ್ಮಪ್ರಮಾಣ ಮತ್ತು ಪ್ರೀತಿಯ ನಡುವಣ ಸಂಬಂಧವನ್ನು ಉತ್ಪ್ರೇಕ್ಷಿಸಿ ನಿರೂಪಿಸಬಾರದು. ಸತ್ಯವೇದದ ಪ್ರಕಾರ ಪ್ರೀತಿಯು ಧರ್ಮಪ್ರಮಾಣದ ನೆರವೇರಿಕೆಯಾಗಿದೆ.

"ಮತ್ತೊಬ್ಬರನ್ನು ಪ್ರೀತಿಸುವವನು ಧರ್ಮಪ್ರಮಾಣವನ್ನೆಲ್ಲಾ ನೆರವೇರಿಸಿದ್ದಾನೆ" ಎಂದು ಪೌಲನು ಹೇಳುತ್ತಾನೆ (ರೋಮಾಯ 13:8-10). ಅದನ್ನು ಮುಂದುವರಿಸಿದ ಅಪೋಸ್ತಲನು- "ಹೇಗೆಂದರೆ ವ್ಯಭಿಚಾರ ಮಾಡಬಾರದು. ನರಹತ್ಯ ಮಾಡಬಾರದು, ಕದಿಯ ಬಾರದು, ಪರರ ಸ್ವತ್ತನ್ನು ಆಶಿಸಬಾರದು. ಈ ಮೊದಲಾದ ಎಲ್ಲಾ ಕಟ್ಟಳೆಗಳು - ನಿನ್ನ ನೆರೆಯವನನ್ನು ನಿನ್ನಂತೆಯೇ ಪ್ರೀತಿಸಬೇಕು ಎಂಬ ಒಂದೇ ಮಾತಿನಲ್ಲಿ ಅಡಕವಾಗಿದೆ" ಎಂದು ತಿಳಿಸುತ್ತಾನೆ. "ನಿನ್ನ ನೆರೆಯವನನ್ನು ನಿನ್ನಂತೆಯೇ ಪ್ರೀತಿಸು ಎಂಬ ಒಂದೇ ಮಾತಿನಲ್ಲಿ ಧರ್ಮಶಾಸ್ತ್ರವೆಲ್ಲಾ ಅಡಕವಾಗಿದೆ" ಎಂದು ಗಲಾತ್ಯ 5:14ನೇ ವಚನವು ತಿಳಿಸುತ್ತದೆ. ಆದರೆ ಎಂತಹ ಪ್ರೀತಿಯು ಧರ್ಮ ಪ್ರಮಾಣವನ್ನು ನೆರವೇರಿಸುತ್ತದೆ? ಅಂತಹ ಪ್ರೀತಿಯು ಹೇಗೆ ಕಾಣುತ್ತದೆ? ಮತ್ತಾಯ 23:23,24ನೇ ವಚನಗಳನ್ನು ಓದಿರಿ. ಧರ್ಮಶಾಸ್ತ್ರದಲ್ಲಿ ಗೌರವವಾದದ್ದು ಅಂದರೆ ನ್ಯಾಯವಾದದ್ದೂ, ಕರುಣೆಯುಳ್ಳದ್ದು ಹಾಗೂ ನಂಬಿಕೆಯುಳ್ಳದ್ದು ಯಾವುದು? ಧರ್ಮೋಪದೇಶಕಾಂಡ 5:12-15 ಹಾಗೂ ಯೆಶಾಯ 58:13,14ನೇ ವಚನಗಳನ್ನು ಓದಿರಿ.

`ಈ ವಚನಗಳು ಹತ್ತು ಆಜ್ಞೆಗಳು (ಅದರಲ್ಲಿಯೂ ವಿಶೇಷವಾಗಿ ನಾಲ್ಕನೇ ಆಜ್ಞೆಯಾದ ಸಬ್ಬತ್ತು) ಹಾಗೂ ನ್ಯಾಯ ಮತ್ತು ಬಿಡುಗಡೆಯ ನಡುವಣ ಸಂಬಂಧದ ಬಗ್ಗೆ ದೇವರು ಹೇಗೆ ಕಾಳಜಿ ಹೊಂದಿದ್ದಾನೆಂಬ ಬಗ್ಗೆ ಏನು ತಿಳಿಸುತ್ತವೆ?`

ನ್ಯಾಯ, ಕರುಣೆ ಹಾಗೂ ನಂಬಿಕೆಯು ಧರ್ಮಶಾಸ್ತ್ರದಲ್ಲಿ ಗೌರವವಾದದ್ದೆಂದು ಯೆಸುಸ್ವಾಮಿಯು ಸ್ಪಷ್ಟವಾಗಿ ತಿಳಿಸುತ್ತಾನೆ. ಸತ್ಯವೇದದ ಹತ್ತು ಆಜ್ಞೆಗಲಲ್ಲಿ ವಿಶೇಷವಾಗಿ ಸಬ್ಬತ್ತಿನ ನಾಲ್ಕನೇ ಆಜ್ಞೆಯು ಬಿಡುಗಡೆ ಹಾಗೂ ನ್ಯಾಯದ ಬಗ್ಗೆ ಸಮಗ್ರವಾಗಿ ಸಂಬಂಧ ಹೊಂದಿದೆ ಎಂದು ತಿಳಿಸುತ್ತದೆ. ಅಂದರೆ ಸಬ್ಬತ್ತು ದೇವರು ಈ ಲೋಕದ ಸೃಷ್ಟಿಕರ್ತನೆಂಬ ಸಾ್ಮರಕ ಮಾತ್ರವಲ್ಲದೆ, ದಾಸತ್ವ ಹಾಗೂ ದಬ್ಬಾಳಿಕೆಯಿಂದ ಬಿಡಿಸಿದ ಸಾ್ಮರಕವೂ ಆಗಿದೆ ಎಂದು ಧರ್ಮೋಪದೇಶಕಾಂಡ 5:15ನೇ ವಚನವು ತಿಳಿಸುತ್ತದೆ. ಈ ವಚನವು ದೇವರು ಇಸ್ರಾಯೇಲ್ಯರನ್ನು ಐಗುಪ್ತದೇಶದ ದಾಸತ್ವದಿಂದ ಬಿಡುಗಡೆಗೊಳಿಸಿದ ಸಾ್ಮರಕವಾಗಿಯೂ ಸಂಬಂಧಹೊಂದಿದೆ. "ದೇವರ ಪರಿಶುದ್ಧವಾದ ಸಬ್ಬತ್ ದಿನದಲ್ಲಿ ನಿತ್ಯದ ಕೆಲಸವನ್ನು ಮಾಡದೆ... ಸ್ವಕಾರ್ಯದಲ್ಲಿ ನಿರತರಾಗದೆ, ಹರಟೆ ಹರಟದೆ... ಅದು ಉಲ್ಲಾಸಕರವೂ ಮಾನ್ಯವೂ ಆದದ್ದೆಂದು ಘನಪಡಿಸಿ ದೇವರಾದ ಯೆಹೋವನಲ್ಲಿ ಉಲ್ಲಾಸ ಪಡಬೇಕು" (ಯೆಶಾಯ 58:13). ಇದಕ್ಕೆ ಸಂಬಂಧಪಟ್ಟಂತೆ ನಾವು "ಹಸಿದವರಿಗೆ ಅನ್ನವನ್ನು ಹಂಚುವುದು, ಅಲೆಯುತ್ತಿರುವ ಬಡವರನ್ನು ಮನೆಗೆ ಬರಮಾಡಿಕೊಳ್ಳುವುದು. ಬೆತ್ತಲೆಯವರಿಗೆ ಹೊದಿಸುವುದು- (ಯೆಶಾಯ 58:3-10) ಮುಂತಾದ ಪ್ರೀತಿ ಹಾಗೂ ನ್ಯಾಯಸಮ್ಮತನಾದ ಒಳ್ಳೆಯ ಕಾರ್ಯಗಳನ್ನು ಸಬ್ಬತ್ ದಿನದಲ್ಲಿ ಮಾಡಬೇಕು.

ಸತ್ಯವೇದದಲ್ಲಿ ಮೇಲೆ ತಿಳಿಸಿದ ಬೋಧನೆಗಳನ್ನು ಅನುಸರಿಸಿ ಪ್ರೀತಿಯ ಮೂಲಕ ಧರ್ಮಪ್ರಮಾಣವನ್ನು ನೆರವೇರಿಸಬೇಕೆಂದು ನೀವು ಬಯಸುವುದಾದರೆ, ನೀವು ಮಾಡಿರುವ ಪಾಪಗಳ ಬಗ್ಗೆ ಮಾತ್ರವಲ್ಲದೆ, ಮಾಡದಿರುವ ಪಾಪಗಳ ಬಗ್ಗೆಯೂ ಗಮನ ಹರಿಸಬೇಕು ("ಒಳ್ಳೇದನ್ನು ಮಾಡಬೇಕೆಂದು ತಿಳಿದು ಅದನ್ನು ಮಾಡದೆ ಇರುವವನು ಪಾಪಕ್ಕೊಳಗಾಗಿದ್ದಾನೆ" (ಯಾಕೋಬನು 4:17) ಅಂದರೆ ಇತರರಿಗೆ ಪ್ರೀತಿ ತೋರಿಸಿ ಅವರ ಅಗತ್ಯಗಳನ್ನು ಪೂರೈಸಲು ನಾವು ಪ್ರಯತ್ನಪಡಬೇಕು. ಅದು ಒಳ್ಳೆಯದೆಂದು ನಮಗೆ ತಿಳಿದಿದೆ. ಆದರೆ ಆ ಒಳ್ಳೆಯ ಕ್ರಿಯೆಗಳನ್ನು ನಾವು ಮಾಡದಿದ್ದರೆ, ಅದು ಪಾಪವಾಗಿದೆ). ಪ್ರೀತಿಯ ಮೂಲಕ ಧರ್ಮಪ್ರಮಾಣವನ್ನು ನಾವು ನೆರವೇರಿಸಬೇಕಾದಲ್ಲಿ, ಪಾಪ ಮಾಡದೆ ಹತ್ತು ಆಜ್ಞೆಗಳನ್ನು ಅನುಸರಿಸಿ ನಡೆಯಬೇಕು. ಅದು ಮಾತ್ರವಲ್ಲದೆ, ನಂಬಿಗಸ್ತರಾಗಿ ಪ್ರಾಮಾಣಿಕತೆಯಿಂದ ನ್ಯಾಯವನ್ನು ಆಚರಿಸಬೇಕು ಹಾಗೂ ಕರುಣೆ ತೋರಿಸಬೇಕು. ದೇವರಿಗೆ ನಂಬಿಗಸ್ತರಾಗಿ ಪ್ರಾಮಾಣಿಕತೆಯಿಂದ ನಡೆದುಕೊಳ್ಳುವುದೆಂದರೆ, ಧರ್ಮಶಾಸ್ತ್ರವನ್ನು ಕೈಕೊಂಡು ನಡೆಯುವುದಕ್ಕಿಂತಲೂ ಹೆಚ್ಚಿನದಾಗಿದೆ.