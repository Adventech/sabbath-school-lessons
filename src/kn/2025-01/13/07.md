---
title:  ಹೆಚ್ಚಿನ ಚಿಂತನೆ
date:   28/03/2025
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ದಿ ಲೀಸ್ಟ್ ಆಫ್ ದೀಸ್ ಮೈ ಬ್ರದರನ್' ಎಂಬ ಅಧ್ಯಾಯ ಓದಿರಿ. ಅದೇ ಅಧ್ಯಾಯದಲ್ಲಿ ಅವರು ಹೀಗೆ ತಿಳಿಸುತ್ತಾರೆ:

"ಇತರರಿಗೆ ಯಾರು ಸೇವೆ ಮಾಡುತ್ತಾರೋ ಅವರಿಗೆ ಹಿರೀಕುರುಬನು ತಾನೇ ಸ್ವತಃ ಸೇವೆ ಮಾಡುತ್ತಾನೆ. ಅವರು ಜೀವಜಲವನ್ನು ಕುಡಿದು ತೃಪ್ತಿಗೊಳ್ಳುತ್ತಾರೆ. ಅವರು ರೋಮಾಂಚನಗೊಳಿಸುವ ಮನರಂಜನೆ ಅಥವಾ ತಮ್ಮ ಜೀವನದಲ್ಲಿ ಕೆಲವು ಬದಲಾವಣೆಗಳನ್ನು ಬೇಕೆಂದು ಬಯಸುವುದಿಲ್ಲ ವಿನಾಶದಲ್ಲಿರುವವರನ್ನು ಹೇಗೆ ರಕ್ಷಿಸಬೇಕೆಂಬುದರಲ್ಲಿಯೇ ಅಂತವರು ಹೆಚ್ಚು ಆಸಕ್ತಿಯುಳ್ಳವರಾಗಿದ್ದಾರೆ. ಸಾಮಾಜಿಕ ಸಂಬಂಧವು, ಪ್ರಯೋಜನಕಾರಿಯಾಗಿದೆ. ಕ್ರಿಸ್ತನ ಪ್ರೀತಿಯು ಎಲ್ಲರನ್ನೂ ಐಕ್ಯತೆಗಾಗಿ ಸೆಳೆಯುತ್ತದೆ.

"ನಾವು ದೇವರೊಂದಿಗೆ ಜೊತೆ ಕೆಲಸಗಾರರಾಗಿದ್ದೇವೆಂದು ಮನವರಿಕೆ ಮಾಡಿಕೊಂಡಾಗ, ಆತನ ವಾಗ್ದಾನಗಳಲ್ಲಿ ನಾವು ದೃಢನಂಬಿಕೆ ಇಡುತ್ತೇವೆ. ದೇವರ ವಾಗ್ದಾನಗಳು ಯಾವಾಗಲೂ ನಮ್ಮ ಹೃದಯಗಳಲ್ಲಿರುತ್ತವೆ ಹಾಗೂ ಅವುಗಳನ್ನು ಎಲ್ಲರ ಮುಂದೆ ಹೇಳುತ್ತೇವೆ. ಅಜ್ಞಾನಿಗಳೂ, ಮೊಂಡರೂ, ಅವಿಧೇಯರು ಮತ್ತು ತಿರುಗಿಬೀಳುವವರೂ ಆಗಿದ್ದ ಇಸ್ರಾಯೇಲ್ಯರನ್ನು ಐಗುಪ್ತದೇಶದ ದಾಸತ್ವದಿಂದ ಬಿಡಿಸಲು ದೇವರು ಮೋಶೆಯನ್ನು ನಾಯಕನನ್ನಾಗಿ ನೇಮಿಸಿದನು. ಆಗ ದೇವರು ಅವನಿಗೆ- "ನಾನೇ ನಿಮ್ಮ ಜೊತೆಯಲ್ಲಿ ಬಂದು ನಿಮಗೆ ವಿಶಾ್ರಂತಿಯನ್ನು ಉಂಟುಮಾಡುವೆನು" ಎಂದು ಹೇಳಿದನು (ವಿಮೋಚನಕಾಂಡ 33:14; 3:12). ಕಷ್ಟದುಃಖಗಳಿಂದ ಬಾಧಿತರಾದವರಿಗೆ ಸೇವೆ ಮಾಡುವ ಎಲ್ಲರಿಗೂ ಈ ವಾಗ್ದಾನವು ಅನ್ವಯವಾಗುತ್ತದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`1 ಕೊರಿಂಥ 13:4-8ನೇ ವಚನಗಳನ್ನು ಓದಿರಿ- ಈ ಅಧ್ಯಾಯವು ಕ್ರೈಸ್ತರಾದ ನಾವು ಎಂತಹ ವ್ಯಕ್ತಿಗಳಾಗಿರಬೇಕೆಂದು ತಿಳಿಸುತ್ತದೆ?`

`ಕುರಿಗಳನ್ನು ಆಡುಗಳಿಂದ ಯಾವುದು ಬೇರ್ಪಡಿಸುತ್ತದೆ? (ಮತ್ತಾಯ 25:31- 46). ಅದೇ ಸಮಯದಲ್ಲಿ ಕ್ರಿಯೆಗಳಿಂದ ನಾವು ರಕ್ಷಣೆ ಹೊಂದಲಾಗದೆಂದು ಯೇಸು ಹೇಳಿರುವುದನ್ನು ಇಲ್ಲಿ ಹೇಗೆ ಅರ್ಥಮಾಡಿಕೊಳ್ಳಬಹುದು?`

`ಗುರುವಾರದ ಪಾಠದಲ್ಲಿ "ದೇವರು ಲೋಕವನ್ನು ಪ್ರೀತಿಸಿದ ಮೇರೆಗೆ ನಾವೂ ಸಹ ಲೋಕವನ್ನು ಪ್ರೀತಿಸಿದಾಗ, ನಮ್ಮ ದೈವನಿಯಮಿತ ಕಾರ್ಯವನ್ನು ಸಾಧಿಸಿದಂತಾಗುತ್ತದೆ" ಅಲ್ಲದೆ "ಇದರಿಂದ ನಾವು ಪರಲೋಕಕ್ಕೆ ಅರ್ಹತೆ ಪಡೆದುಕೊಳ್ಳುತ್ತೇವೆ" ಎಂದು ತಿಳಿಸಿರುವ ವಾಕ್ಯಗಳ ಅರ್ಥವೇನು? ಇದರ ಪ್ರಕಾರವಾಗಿ ನಾವು ಈ ಲೋಕದಲ್ಲಿಯೇ ಹೇಗೆ ಪರಲೋಕದ ಜೀವನವನ್ನು ನಡೆಸಬಹುದು?`

`ನಮ್ಮ ಸಮುದಾಯಕ್ಕೆ ನಾವು ವನ್ನು ಹೇಗೆ ಪ್ರತಿಫಲಿಸಬಹುದು? ಈಗ ನೀವು ನಿಮ್ಮ ಸಮುದಾಯದಲ್ಲಿ ಯಾವ ಸೇವೆಯನ್ನು ಉತ್ತಮ ರೀತಿಯಲ್ಲಿ ಮಾಡುತ್ತಿರುವಿರಿ?`