---
title:  ಸ್ವಗೌರವವನ್ನು ಕಾಪಾಡಿಕೊಳ್ಳುವ ದೇವರು
date:   22/01/2025
---

ದೇವರು ಕನಿಕರ, ದಯೆಯೂ, ಅನುಕಂಪವುಳ್ಳವನೂ ಆಗಿದ್ದಾನೆ. ಆದರೆ ಅದೇ ಸಮಯದಲ್ಲಿ "ನಮ್ಮ ದೇವರಾದ ಯೆಹೋವನು ತನಗೆ ಸಲ್ಲಬೇಕಾದ ಗೌರವವನ್ನು ಮತ್ತೊಬ್ಬನಿಗೆ ಸಲ್ಲಗೊಡಿಸದೆ ಉರಿಯುವ ಬೆಂಕಿಯಂತೆ ದಹಿಸಿಬಿಡುವವನಾಗಿದ್ದಾನೆ' ಎಂದು ಧರ್ಮೋಪದೇಶಕಾಂಡ 4:24ನೇ ವಚನವು ತಿಳಿಸುತ್ತದೆ (ಧರ್ಮೋಪದೇಶಕಾಂಡ 6:15; ಯೆಹೋಶುವ 24:19; ನಹೂಮ 1:2).

'ಪ್ರೀತಿಯು ಹೊಟ್ಟೆಕಿಚ್ಚು ಪಡುವುದಿಲ್ಲ' ಎಂದು 1 ಕೊರಿಂಥ 13:4ನೇ ವಚನವು ತಿಳಿಸುತ್ತದೆ. ಆದರೆ ನಮ್ಮ ದೇವರು ತನಗೆ ಸಲ್ಲಬೇಕಾದ ಗೌರವವನ್ನು ಇತರರಿಗೆ ಹೇಗೆ ಸಲ್ಲಗೊಡಿಸುವುದಿಲ್ಲ ಎಂಬುದನ್ನು ನಾವು ಹೇಗೆ ಅರ್ಥ ಮಾಡಿಕೊಳ್ಳಬೇಕು? (Jealous ಎಂಬ ಪದವನ್ನು ದೇವರು ಹೊಟ್ಟೆಕಿಚ್ಚುಪಡುವ ದೇವರೆಂದು ನಾವು ತಿಳಿಯಬಾರದು). ದೇವಜನರು ಯಾವಾಗಲೂ ಆತನಿಗೆ ಅಪನಂಬಿಗಸ್ತರೂ, ಅಪ್ರಾಮಾಣಿಕರೂ ಆಗಿದ್ದರೆಂಬುದನ್ನು ನಾವು ನೆನಪಿನಲ್ಲಿಡಬೇಕು.

`2 ಕೊರಿಂಥ 11:2; ಕೀರ್ತನೆ 78:58ನೇ ವಚನಗಳು ದೈವೀಕ ಸ್ವಗೌರವದ ವಿಷಯದಲ್ಲಿ ನಮಗೇನು ತಿಳಿಸುತ್ತವೆ?`

ಲೌಕಿಕವಾದ ಭಾಷೆಯಲ್ಲಿ ಹೊಟ್ಟೆಕಿಚ್ಚು ಅಥವಾ ಮತ್ಸರ (Jealousy) ಎಂಬ ಪದವು ನಕಾರಾತ್ಮಕ (Negative) ಅರ್ಥಕೊಡುತ್ತದೆ. ಆದರೆ ದೇವರು ತನ್ನ ಸ್ವಗೌರವವನ್ನು ಕಾಪಾಡಿಕೊಳ್ಳುವವನು ಅಥವಾ ತನಗೆ ಸಲ್ಲಬೇಕಾದ ಗೌರವವನ್ನು ಇತರರಿಗೆ ಸಲ್ಲಗೊಡಿಸದವನು ಎಂಬ ವಾಕ್ಯವನ್ನು ಆತನು ಹೊಟ್ಟೆಕಿಚ್ಚು ಪಡುವಂತ ದೇವರೆಂದು ತಪ್ಪಾಗಿ ನಾವು ತಿಳಿಯಬಾರದು. ದೈವೀಕ ಸ್ವಗೌರವ ನಕಾರಾತ್ಮಕ ಅರ್ಥಕೊಡುವುದಿಲ್ಲ. ಸತ್ಯವೇದವು ಕ್ರಿಸ್ತನು ಮದಲಂಗನೆಂದೂ ಆತನ ಜನರಾದ ನಾವು ಮದಲಿಗಿತ್ತಿಯೆಂದು ತಿಳಿಸುತ್ತದೆ. ಮದಲಿಂಗನು ತನ್ನ ಹೆಂಡತಿಯೊಂದಿಗೆ ಹೊಂದಿರುವ ಅತ್ಯಂತ ನಿಕಟವಾದ ಸಂಬಂಧವನ್ನು ಅಂದರೆ ನೀತಿಯುಳ್ಳ ತೀವ್ರಾಸಕ್ತಿ ಹೊಂದಿರುವುದನ್ನು (Righteous Passion) ದೇವರು ಸ್ವಗೌರವವನ್ನು ಕಾಪಾಡಿಕೊಳ್ಳುವವನೂ ಎಂಬ ವಾಕ್ಯವು ತಿಳಿಸುತ್ತದೆಯೋ ಹೊರತು, ನಕಾರಾತ್ಮಕವಾಗಿ ದೇವರು ಹೊಟ್ಟೆಕಿಚ್ಚು ಪಡುವವನೆಂದು ಅದು ತಿಳಿಸುವುದಿಲ್ಲ.

ಪ್ರೀತಿಗೆ ವಿರುದ್ಧವಾಗಿ ಹೊಟ್ಟೆಕಿಚ್ಚು ಇರುವಂತದ್ದಾಗಿದೆ (1 ಕೊರಿಂಥ 13:4). 2 ಕೊರಿಂಥ 11:2ನೇ ವಚನದ ಪ್ರಕಾರ ಒಳ್ಳೆಯ ಮತ್ತು ನೀತಿಯುಳ್ಳ ದೈವೀಕ ತೀವ್ರಾಸಕ್ತಿಯೂ ಇದೆ (Divine Jealousy) (ಕನ್ನಡ ಸತ್ಯವೇದದಲ್ಲಿ ಇದನ್ನು ತಪ್ಪಾಗಿ ದೇವರಲ್ಲಿರುವಂತ ಚಿಂತೆ ಎಂದು ಅನುವಾದಿಸಲಾಗಿದೆ). ದೇವರ ಆಸಕ್ತಿಯು (Jealousy) ಸದಾಕಾಲವೂ ಇರುವಂತ ಏಕಮಾತ್ರವಾದ ನೀತಿಯುಳ್ಳದ್ದಾಗಿದೆ. ಇದು ದೇವರು ತನ್ನ ಮಕ್ಕಳ ಮೇಲಿಟ್ಟಿರುವ ತೀವ್ರತರನಾದ ದೈವೀಕ ಪ್ರೀತಿಯಾಗಿದೆ.

ದೇವರು ನಮ್ಮ ಮೇಲೆ ಅಪಾರವಾದ ಪ್ರೀತಿ ಇಟ್ಟಿರುವುದರಿಂದಲೇ ನಮ್ಮ ಬಗ್ಗೆ ತೀವ್ರಾಸಕ್ತಿಯುಳ್ಳವನಾಗಿದ್ದಾನೆ. ಆತನು ತನ್ನ ಜನರೊಂದಿಗೆ ವಿಶೇಷವೂ ಹಾಗೂ ಪ್ರತ್ಯೇಕವೂ ಆದ ಸಂಬಂಧ ಹೊಂದಿರಬೇಕೆಂದು ಬಯಸುತ್ತಾನೆ. ತಾನೊಬ್ಬನು ಮಾತ್ರ ಅವರ ದೇವರಾಗಿರಬೇಕು, ತನಗೆ ಮಾತ್ರ ತನ್ನ ಜನರು ನಿಷ್ಠರಾಗಿರಬೇಕೆಂದು ದೇವರು ತೀವ್ರಾಸಕ್ತಿಯುಳ್ಳವನಾಗಿದ್ದಾನೆ. ಆದರೆ ಸತ್ಯವೇದದಲ್ಲಿ ದೇವಜನರು ತಮ್ಮ ಪತಿಯನ್ನು ಧಿಕ್ಕರಿಸಿದವರೂ ಹಾಗೂ ಆತನ ಅಪರಿಮಿತವಾದ ಪ್ರೀತಿಗೆ ಬದಲಾಗಿ ಪ್ರೀತಿ ತೋರಿಸದವರೂ ಆಗಿದ್ದಾರೆಂದು ತಿಳಿಸಲಾಗಿದೆ (ಯೆರೆಮೀಯ 2:2; 3:1-12 ಹಾಗೂ ಹೋಶೇಯ 1-3ನೇ ಅಧ್ಯಾಯಗಳು). ಆದಾಗ್ಯೂ ತನ್ನ ಜನರು ದುಷ್ಟರೂ ಹಾಗೂ ದ್ರೋಹಿಗಳಾಗಿದ್ದಾಗ್ಯೂ, ದೇವರು ಅವರ ಮೇಲೆ ಅತ್ಯಧಿಕವಾದ ಪ್ರೀತಿಯನ್ನು ಹೊಂದಿದ್ದಾನೆ. ದೇವರ ಈ ಅತಿಶಯವಾದ ಪ್ರೀತಿಯನ್ನು ಮಾನವರಾದ ನಮ್ಮ ಹೊಟ್ಟೆಕಿಚ್ಚು ಅಥವಾ ಮತ್ಸರಕ್ಕೆ ಎಂದಿಗೂ ಹೋಲಿಸಬಾರದು. ಆತನು ತನ್ನ ಸ್ವಗೌರವವನ್ನು ಕಾಪಾಡಿಕೊಳ್ಳುವ ದೇವರಾಗಿದ್ದಾನೆಯೇ ಹೊರತು ಮತ್ಸರ ಪಡುವವನಲ್ಲ. ದೇವರು ತನ್ನ ಜನರ ಒಳಿತಿಗಾಗಿ ಅವರೊಂದಿಗೆ ವಿಶೇಷವೂ, ಪ್ರತ್ಯೇಕವೂ ಆದ ನಿಕಟಸಂಬಂಧ ಹೊಂದಿರಬೇಕೆಂದು ಆತನು ಬಯಸುವ ನೀತಿಯ ತೀವ್ರಾಸಕ್ತಿಯನ್ನು ಇದು ತೋರಿಸುತ್ತದೆ.

`ದೇವರು ನಮ್ಮೊಂದಿಗೆ ವಿಶೇಷವೂ, ಪ್ರತ್ಯೇಕವಾದ ಸಂಬಂಧ ಹೊಂದಬೇಕೆಂದು ಬಯಸುತ್ತಾನೆ. ಇಂತಹ ಒಳ್ಳೆಯ ಪ್ರೀತಿಯನ್ನು ನಾವು ಇತರರಿಗೆ ಹೇಗೆ ತೋರಿಸಬಹುದು?`