---
title:  ಹೆಚ್ಚಿನ ಚಿಂತನೆ
date:   24/01/2025
---

ಮತ್ತಾಯನ ಸುವಾರ್ತೆ ಐದನೇ ಅಧ್ಯಾಯದಲ್ಲಿ ತಿಳಿಸಿರುವ ದೈವಾಶೀರ್ವಾದಗಳ ಬಗ್ಗೆ (Beautitudes) ಶ್ರೀಮತಿ ವೈಟಮ್ಮನವರು 'ಥಾಟ್ಸ್ ಫ್ರಮ್ ದಿ ಮೌಂಟ್ ಆಫ್ ಬ್ಲೆಸಿಂಗ್' ಪುಸ್ತಕದ 6-44ನೇ ಪುಟಗಳನ್ನು ಓದಿರಿ.

"ಆತ್ಮದಲ್ಲಿ ಬಡವರಾಗಿದ್ದು, ತಮ್ಮಲ್ಲಿ ಯಾವುದೇ ಒಳ್ಳೆಯತನವಿಲ್ಲವೆಂದು ತಿಳಿದಿರುವವರೆಲ್ಲರೂ ಕ್ರಿಸ್ತನನ್ನು ಆತುಕೊಳ್ಳುವುದರ ಮೂಲಕ ನೀತಿ ಮತ್ತು ಬಲವನ್ನು ಹೊಂದುತ್ತಾರೆ. "ಎಲೈ, ಕಷ್ಟಪಡುವವರೇ, ಹೊರೆಹೊತ್ತವರೇ, ನೀವೆಲ್ಲರೂ ನನ್ನ ಬಳಿಗೆ ಬನ್ನಿರಿ" ಎಂದು ಆತನು ಕರೆಯುತ್ತಾನೆ (ಮತ್ತಾಯ 11:28). ನಿಮ್ಮ ಬಡತನವನ್ನು ಆತನ ಪ್ರಭಾವದ ಐಶ್ವರ್ಯಕ್ಕೆ ಬದಲಾಯಿಸಿಕೊಳ್ಳಬೇಕೆಂದು ಕ್ರಿಸ್ತನು ಆಹ್ವಾನಿಸುತ್ತಾನೆ. ನಾವು ದೇವರ ಪ್ರೀತಿಗೆ ಯೋಗ್ಯರಲ್ಲ, ಆದರೆ ತನ್ನ ಬಳಿಗೆ ಬರುವವರನ್ನು ರಕ್ಷಿಸುವುದಕ್ಕೆ ಸಮರ್ಥನಾಗಿರುವ ಕ್ರಿಸ್ತನು ಯೋಗ್ಯನಾಗಿದ್ದಾನೆ. ನಮ್ಮ ಹಿಂದಿನ ಅನುಭವಗಳೇನೇ ಇರಲಿ, ಈಗಿನ ಸಂದರ್ಭಗಳು ಎಷ್ಟೇ ನಿರಾಶಾದಾಯಕವಾಗಿರಬಹುದು. ನಿಮ್ಮ ಬಲಹೀನತೆ, ಅಸಹಾಯಕತೆ, ಹತಾಶೆಯನ್ನು ನಮ್ಮ ಅನುಕಂಪವುಳ್ಳ ರಕ್ಷಕನ ಬಳಿಗೆ ತನ್ನಿರಿ. ಆತನು ನಿಮ್ಮನ್ನು ಪ್ರೀತಿಸಿ ತನ್ನ ನೀತಿಯನ್ನು ನಿಮಗೆ ಕೊಡುವನು. ತನ್ನದೇ ಆದ ಶ್ರೇಷ್ಠಗುಣಗಳೆಂಬ ನೀತಿವಸ್ತ್ರದಿಂದ ನಮ್ಮನ್ನು ಹೊದಿಸಿ ತನ್ನ ತಂದೆಯ ಮುಂದೆ ನಮ್ಮನ್ನು ಸಶಕ್ತರನ್ನಾಗಿ ನಿಲ್ಲಿಸುವನು. ಯೇಸುಸ್ವಾಮಿಯು ನಮ್ಮ ಪರವಾಗಿ ತಂದೆಯ ಮುಂದೆ- "ನಾನು ಪಾಪಿಗಳ ಸ್ಥಾನದಲ್ಲಿ ನನ್ನ ಪ್ರಾಣಕೊಟ್ಟಿದ್ದೇನೆ. ದಾರಿತಪ್ಪಿರುವ ಈ ಮಗನಿಗೆ ಬದಲಾಗಿ ನನ್ನನ್ನು ದೃಷ್ಟಿಸು. ನಾವು ಪಾಪಿಗಳು, ತನಗೆ ಸೇರಿದವರು ಎಂದು ಸೈತಾನನು ಬಲವಾದ ಆಪಾದನೆ ಹೊರಿಸುವಾಗ, ಅದಕ್ಕಿಂತಲೂ ಹೆಚ್ಚಿನ ಬಲದಿಂದ ಕ್ರಿಸ್ತನ ರಕ್ತವು ದೇವರ ಮುಂದೆ ನಮಗಾಗಿ ಬೇಡಿಕೊಳ್ಳುತ್ತದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನಮ್ಮ ಅಪರಾಧ ದೋಷಗಳ ನಿಮಿತ್ತ ನಾವು ಎಷ್ಟೇ ನಿರಾಶೆಗೊಂಡರೂ ಮತ್ತು ದೇವರು ನಮ್ಮ ಮೇಲೆ ತೋರಿಸಿದಂತ ಶ್ರೇಷ್ಠವಾದ ದೈವೀಕ ಪ್ರೀತಿಯನ್ನು ಇತರರಿಗೆ ತೋರಿಸದಿದ್ದರೂ, ದೇವರ ಬಳಿಗೆ ಕ್ರಿಸ್ತನ ಮೂಲಕ ಧೈರ್ಯದಿಂದ ಬರೋಣ. ಯಾಕೆಂದರೆ ಕ್ರಿಸ್ತನು ತನ್ನದೇ ಆದ ದೈವೀಕ ಗುಣಗಳೆಂಬ ನೀತಿವಸ್ತ್ರದಿಂದ ಹೊದಿಸಿ ತಂದೆಯ ಮುಂದೆ ನಮಗಾಗಿ ಬೇಡಿಕೊಳ್ಳುವುದು ಯಾಕೆ ಒಂದು ಅದ್ಭುತವಾದ ವಿಷಯವಾಗಿದೆ?`

`ಸೊಲೊಮೋನನ ಬಳಿಗೆ ಬಂದ ಇಬ್ಬರು ಹೆಂಗಸರಲ್ಲಿ, ಜೀವದಿಂದಿದ್ದ ಮಗುವಿನ ತಾಯಿಯಲ್ಲಿ ಉಂಟಾದ ಭಾವೋದ್ವೇಗವನ್ನು ಅರಿತುಕೊಳ್ಳಿರಿ (1 ಅರಸು 3:26). ಇದೇ ರೀತಿಯಾದ ಭಾವೋದ್ವೇಗದ ಪ್ರೀತಿಯನ್ನು ದೇವರು ತನ್ನ ಮಕ್ಕಳ ಮೇಲೆ ತೋರಿಸುತ್ತಾನೆಂಬುದನ್ನು ಹೋಶೇಯ 11:8ನೇ ವಚನವು ಹೇಗೆ ತಿಳಿಸುತ್ತದೆ?`

`ಯೇಸುವು ಜನರ ಕಷ್ಟದುಃಖಗಳನ್ನು ಕಂಡು ಮನಮರುಗಿದನೆಂದು ತಿಳಿಸುತ್ತವೆ. ಆತನು ಜನರ ಈ ದುಃಖ ಕಷ್ಟಗಳಿಗೆ ಹೇಗೆ ಸ್ಪಂದಿಸಿದನು? ಅವರ ಅಗತ್ಯಗಳನ್ನು ಹೇಗೆ ಪೂರೈಸಿದನು? ಸಭಾ ಸದಸ್ಯರಾದ ನಾವು ಕಷ್ಟಸಂಕಟಗಳಲ್ಲಿ ಬಾಧೆಪಡುತ್ತಿರುವವರ ಅಗತ್ಯಗಳನ್ನು ಹೇಗೆ ಪೂರೈಸಿ ಅವರನ್ನು ಸಂತೈಸಬಹುದು?`