---
title:  ತಾಯಿಯ ಪ್ರೀತಿಗಿಂತಲೂ ಅತಿಶಯವಾದದ್ದು
date:   19/01/2025
---

ತಂದೆತಾಯಿಯರು ತಮ್ಮ ಮಕ್ಕಳ ಮೇಲೆ ತೋರಿಸುವ ಪ್ರೀತಿಯು ಮಾನವರ ಅನುಭವದಲ್ಲಿ ಬಹುಶಃ ದೊಡ್ಡ ಪ್ರೀತಿಯಾಗಿದೆ. ದೇವರು ತನ್ನ ಜನರ ಮೇಲಿಟ್ಟಿರುವ ವಿಸ್ಮಯಕರವಾದ ಅನುಕಂಪವನ್ನು ವರ್ಣಿಸಲು ಸತ್ಯವೇದವು ತಂದೆ-ಮಕ್ಕಳ ಪ್ರೀತಿಯ ರೂಪಕ/ ದೃಷ್ಟಾಂತವನ್ನು ಹೆಚ್ಚಾಗಿ ಉಪಯೋಗಿಸಿದೆ. ಅಲ್ಲದೆ ಮಾನವರು ತಮ್ಮ ಮಕ್ಕಳಿಗೆ ವ್ಯಕ್ತಪಡಿಸುವ ಅತ್ಯಂತ ತೀವ್ರವಾದ ಭಾವೋದ್ವೇಗಕ್ಕಿಂತಲೂ, ದೇವರು ಮಾನವರಾದ ನಮ್ಮ ಮೇಲೆ ತೋರಿಸುವ ಅನುಕಂಪವು ಅತಿಶಯವಾದದ್ದು ಎಂಬ ವಿಷಯವನ್ನು ಸತ್ಯವೇದವು ಒತ್ತಿ ಹೇಳುತ್ತದೆ.

`ಕೀರ್ತನೆ 103:13; ಯೆಶಾಯ 49:15 ಹಾಗೂ ಯೆರೆಮೀಯ 31:20ನೇ ವಚನಗಳನ್ನು ಓದಿರಿ. ದೇವರು ಸಹಜವಾದ ಹಾಗೂ ಗಂಭೀರವಾದ ಅನುಕಂಪದ ಬಗ್ಗೆ ಈ ವಚನಗಳು ನಮಗೇನು ತಿಳಿಸುತ್ತವೆ?`

ಈ ವಾಕ್ಯಗಳ ಪ್ರಕಾರ ದೇವರು ನಮ್ಮನ್ನು ತನ್ನ ಪ್ರಿಯರಾದ ಮಕ್ಕಳೆಂದು ಎಣಿಸುತ್ತಾನೆ. ಅಲ್ಲದೆ ಒಳ್ಳೆಯ ತಂದೆತಾಯಿಯರು ತಮ್ಮ ಮಕ್ಕಳನ್ನು ಪ್ರೀತಿಸುವಂತೆ ಆತನು ನಮ್ಮನ್ನು ಪ್ರೀತಿಸುತ್ತಾನೆಂದು ತಿಳಿಸುತ್ತವೆ. ಆದಾಗ್ಯೂ ಯೆಶಾಯ 49:15ನೇ ವಚನವು "ಒಬ್ಬ ಹೆಂಗಸು ತಾನು ಹೆತ್ತ ಮಗುವಿನ ಮೇಲೆ ಕರುಣೆಯಿಡದೆ ತನ್ನ ಮೇಲೆ ಕೂಸನ್ನು ಒಂದು ವೇಳೆ ಮರೆಯಬಹುದೆಂದು ಹೇಳುತ್ತದೆ. ಆದರೆ ದೇವರು ತನ್ನ ಮಕ್ಕಳನ್ನು ಎಂದಿಗೂ ಮರೆಯುವುದಿಲ್ಲ. ಬದಲಾಗಿ ತನ್ನ ಕೃಪಾತಿಶಯದಿಂದ ಅವರನ್ನು ಕನಿಕರಿಸುತ್ತಾನೆ (ಪ್ರಲಾಪಗಳು 3:22).

ಇಬ್ರಿಯ ಭಾಷೆಯಲ್ಲಿ ಗರ್ಭ ಎಂಬ ಪದಕ್ಕೆ 'ರಹಮ್' ಎಂದು ಹೇಳುತ್ತಾರೆ. ದೇವರ ಅಪಾರವಾದ ಅನುಕಂಪಪೂರಿತ ಪ್ರೀತಿಗೂ ಸಹ ರಹಮ್ ಎಂಬ ಪದವನ್ನು ಉಪಯೋಗಿಸಲಾಗಿದೆ. ಈ ಕಾರಣದಿಂದ ದೇವರ ಅನುಕಂಪ/ ಪ್ರೀತಿಯು ತಾಯಿಯು ಗರ್ಭದಲ್ಲಿರುವ ತನ್ನ ಮಗುವಿನ ಮೇಲೆ ತೋರಿಸುವ ಪ್ರೀತಿಗೆ ಹೋಲಿಕೆಯಾಗಿದೆ ಎಂದು ಸತ್ಯವೇದದ ವಿದ್ವಾಂಸರು ಅಭಿಪ್ರಾಯಪಡುತ್ತಾರೆ. ಆದರೆ ದೇವರ ಪ್ರೀತಿಪೂರಿತವಾದ ಅನುಕಂಪವು ನಿಸ್ಸಂದೇಹವಾಗಿ ಮಾನವರು ತೋರಿಸುವ ಪ್ರೀತಿಗಿಂತಲೂ ಅತಿಶಯವಾಗಿದೆ ಎಂಬುದರಲ್ಲಿ ಯಾವುದೇ ಸಂದೇಹವಿಲ್ಲ.

ದೇವಜನರು ತನ್ನ ವಿರುದ್ಧವಾಗಿ ತಿರುಗಿಬಿದ್ದು ತನ್ನನ್ನು ದುಃಖಪಡಿಸಿದ್ದರೂ, ದೇವರು ಅವರನ್ನು ತನ್ನ ಪ್ರಿಯಪುತ್ರರು ಹಾಗೂ ಮುದ್ದುಮಗುವೆಂದು ಎಣಿಸುತ್ತಾನೆ (ಯೆರೆಮೀಯ 31:20). ಅಲ್ಲದೆ ಅವನನ್ನು ಜ್ಞಾಪಿಸಿಕೊಳ್ಳುತ್ತಲೇ ಬರುತ್ತೇನೆ. ಇದರಿದ ನನ್ನ ಕರುಳು ಅವನಿಗಾಗಿ ಮರುಗುತ್ತದೆ. ಅವನನ್ನು ಕರುಣಿಸೇ ಕರುಣಿಸುವೆನು ಎಂದು ದೇವರು ತಾನು ಆರಿಸಿಕೊಂಡ ಒಡಂಬಡಿಕೆಯ ಜನರಾದ ಯೆಹೂದ್ಯರ ಬಗ್ಗೆ ತಿಳಿಸುತ್ತಾನೆ. ದೈವೀಕವಾದ ಅನುಕಂಪ ತೋರಿಸುವುದಕ್ಕೆ ಇಲ್ಲಿ ಕರುಣೆ ಎಂಬ ಪದವನ್ನು ದೇವರು ಉಪಯೋಗಿಸುತ್ತಾನೆ. ನನ್ನ ಕರುಳು ಎಫ್ರಾಯೀಮು ಅಂದರೆ ಇಸ್ರಾಯೇಲ್ಯರ ಬಗ್ಗೆ ಮರುಗುತ್ತದೆ ಎಂದು ಹೇಳುವ ಮೂಲಕ ದೇವರು ತನ್ನ ಅತಿಶಯವಾದ ಪ್ರೀತಿಯನ್ನು ಅವರ ಮೇಲೆ ವ್ಯಕ್ತಪಡಿಸುತ್ತಾನೆ. ಇದು ಈ ವರ್ಣನೆಯು ದೇವರು ತನ್ನ ಜನರ ಮೇಲಿಟ್ಟಿರುವ ದೈವೀಕ ಅನುಕಂಪ ಹಾಗೂ ಹೃದಯಾಂತರಾಳದ ಭಾವವನ್ನು ಮನುಷ್ಯ ಭಾಷೆಯಲ್ಲಿ ವಿವರಿಸುತ್ತದೆ. ಇದು ದೇವರು ತನ್ನ ಜನರ ಮೆಲೆ ತೋರಿಸುವ ಗಾಢವಾದ ಅನುಕಂಪಪೂರಿತ ಪ್ರೀತಿಯನ್ನು ತೋರಿಸುತ್ತದೆ. ತನ್ನೊಂದಿಗೆ ಒಡಂಬಡಿಕೆ ಮಾಡಿಕೊಂಡ ತನ್ನ ಜನರು ತನಗೆ ದ್ರೋಹ ಮಾಡಿದಾಗ್ಯೂ, ದೇವರು ಅವರ ಮೇಲೆ ಅಪಾರವಾದ ಕರುಣೆ ಹಾಗೂ ಅನುಕಂಪ ತೋರಿಸುತ್ತಲೇ ಇದ್ದನು. ಅಲ್ಲದೆ ಅವರ ನಿರೀಕ್ಷೆಗೂ ಮೀರಿ ಅವರನ್ನು ಕನಿಕರಿಸಿದನು.

ತಂದೆತಾಯಿಯರು ತಮ್ಮ ಮಕ್ಕಳನ್ನು ಕನಿಕರಿಸುವಂತೆ ನಮ್ಮನ್ನು ಕನಿಕರಿಸುತ್ತಾನೆಂಬ ವಿಷಯವು ನಮಗೆ ಬಹಳವಾದ ಆದರಣೆ ನೀಡುತ್ತದೆ. ಆದರೆ ಕೆಲವು ತಂದೆತಾಯಿಯರು ತಮ್ಮ ಮಕ್ಕಳನ್ನು ಪ್ರೀತಿಸುವುದಿಲ್ಲ. ಈ ಮಕ್ಕಳಿಗೆ ದೇವರ ಪ್ರೀತಿಯನ್ನು ಅಂಗೀಕರಿಸುವುದು ಕಷ್ಟಕರವಾಗಬಹುದು.

`ಅಂತಹ ನತದೃಷ್ಟ ಮಕ್ಕಳಿಗೆ ದೇವರ ಪ್ರೀತಿಪೂರಿತ ಅನುಕಂಪವು ಬೇರೆ ಯಾವ ರೀತಿಯಲ್ಲಿ ತೋರಿಸಲ್ಪಡಬಹುದು?`