---
title:  ಅನುಕಂಪ ಮತ್ತು ಶೀಘ್ರಕೋಪ
date:   23/01/2025
---

ಸತ್ಯವೇದದಲ್ಲಿ ತಿಳಿಸಿರುವಂತೆ ದೇವರು ಅನುಕಂಪವುಳ್ಳವನ್ನು ಮತ್ತು ಶೀಘ್ರಕೋಪಿಯೂ (Passionate) ಆಗಿದ್ದಾನೆ. ಈ ದೈವೀಕ ಭಾವೋದ್ವೇಗಗಳು ಶ್ರೇಷ್ಠವಾದ ಮಾದರಿಯಲ್ಲಿ ಯೇಸುಕ್ರಿಸ್ತನಲ್ಲಿ ಕಂಡುಬರುತ್ತದೆ. ದೇವರು ಕನಿಕರವೂ, ಕರುಣೆಯುಳ್ಳವನೂ (ಯೆಶಾಯ 63:9; ಇಬ್ರಿಯ 4:15). ತನ್ನ ಜನರ ದುಃಖದಲ್ಲಿ ಮರುಗುವವನೂ (ನ್ಯಾಯಸ್ಥಾಪಕರು 10:16; ಲೂಕ 19:41) ಹಾಗೂ ಅವರ ಮೊರೆಯನ್ನು ಕೇಳಿ ಉತ್ತರಿಸಿ, ಆದರಣೆ, ಸಾಂತ್ವನ ನೀಡುವವನೂ ಆಗಿದ್ದಾನೆ (ಯೆಶಾಯ 49:10,15; ಮತ್ತಾಯ 9:36; 14:14).

`1 ಕೊರಿಂಥ 13:4-8ನೇ ವಚನಗಳನ್ನು ಓದಿರಿ. ಇತರರೊಂದಿಗಿನ ನಮ್ಮ ಸಂಬಂಧದಲ್ಲಿ ದೇವರ ಇಂತಹ ಅನುಕಂಪಪೂರಿತವೂ, ವಿಸ್ಮಯಕರವೂ ಆದ ಪ್ರೀತಿಯನ್ನು ಹೇಗೆ ಪ್ರತಿಫಲಿಸಬೇಕೆಂದು ಈ ವಾಕ್ಯಗಳು ತಿಳಿಸುತ್ತವೆ?`

1 ಕೊರಿಂಥ 13:4-8ನೇ ವಚನಗಳಲ್ಲಿ ವಿವರಿಸಿರುವಂತ ಪ್ರೀತಿಯನ್ನು ಮಾದರಿಯಾಗಿ ಅನುಸರಿಸುವವರೊಂದಿಗೆ ಉತ್ತಮ ಸ್ನೇಹ ಸಂಬಂಧ ಹೊಂದಿರಬೇಕೆಂದು ನಾವು ಬಯಸುತ್ತೇವೆ. ಆದರೆ ಅದೇ ಸಂದರ್ಭದಲ್ಲಿ ನಾವು ಇತರರಿಗೆ ಇಂತಹ ಮಾದರಿಯಾದ ಪ್ರೀತಿಯನ್ನು ತೋರಿಸಿದ್ದೇವೆಯೇ? ನಾವು ನಮ್ಮನ್ನು ನಾವೇ ದೀರ್ಘಶಾಂತಿ, ತಾಳ್ಮೆ, ಕರುಣೆಯುಳ್ಳವರನ್ನಾಗಿ ಮಾಡಿಕೊಳ್ಳಲು ಸಾಧ್ಯವಿಲ್ಲ. ಅಲ್ಲದೆ ಒರಟರು ಅಸೂಯೆಯುಳ್ಳವರೂ ಮತ್ತು ಮೋಸಗಾರರನ್ನಾಗಿಯೂ ಮಾಡಿಕೊಳ್ಳಲಾಗುವುದಿಲ್ಲ- "ಎಲ್ಲವನ್ನೂ ಅಡಗಿಸಿಕೊಳ್ಳುವ, ಎಲ್ಲವನ್ನೂ ನಂಬುವ, ಎಲ್ಲವನ್ನೂ ಸಹಿಸಿಕೊಳ್ಳುವ, ನಿರೀಕ್ಷಿಸುವ ಹಾಗೂ ಎಂದಿಗೂ ಬಿದ್ದುಹೋಗದಿರುವ ಪ್ರೀತಿಯನ್ನು ನಾವು ಸ್ವತಃ ಕೂಡಿಸಿಕೊಳ್ಳಲಾಗುವುದಿಲ್ಲ (1 ಕೊರಿಂಥ 13:7). ಇಂತಹ ಪ್ರೀತಿಯು ನಮ್ಮ ಜೀವನದಲ್ಲಿ ಪರಿಶುದ್ಧಾತ್ಮನ ಫಲದ ಮೂಲಕವಾಗಿ ಮಾತ್ರ ಕಂಡುಬರುತ್ತದೆ. ನಂಬಿಕೆಯ ಮೂಲಕ ಯಾರು ಕ್ರಿಸ್ತನಲ್ಲಿ ನೆಲೆಗೊಂಡಿರುತ್ತಾರೋ ಅಂತವರ ಹೃದಯದಲ್ಲಿ ದೇವರ ಪ್ರೀತಿಯನ್ನು ಪವಿತ್ರಾತ್ಮನು ಸುರಿಸುತ್ತಾನೆ. ಅದಕ್ಕಾಗಿ ದೇವರಿಗೆ ಸ್ತೋತ್ರವಾಗಲಿ! (ರೋಮಾಯ 5:5).

ದೇವರ ಕೃಪೆ ಹಾಗೂ ಪವಿತ್ರಾತ್ಮನ ಬಲದಿಂದ ದೇವರ ಗಾಢವಾದ ಭಾವೋದ್ವೇಗವುಳ್ಳ, ಆದರೆ ಯಾವಾಗಲೂ ಪರಿಪೂರ್ಣವಾದ ನೀತಿಯುಳ್ಳ ಹಾಗೂ ವಿವೇಕಯುತವಾದ ಪ್ರೀತಿಯನ್ನು ನಾವು ಯಾವ ರೀತಿಯಲ್ಲಿ ದಿನನಿತ್ಯದ ಜೀವನದಲ್ಲಿ ತೋರಿಸಬಹುದು? ಮೊದಲನೆಯದಾಗಿ ಪ್ರೀತಿಸ್ವರೂಪನಾದ ದೇವರನ್ನು ಆರಾಧಿಸುವುದೇ ಆತನ ಪ್ರೀತಿಯನ್ನು ಪ್ರತಿಫಲಿಸುವ ಅತ್ಯಂತ ಸೂಕ್ತವಾದ ಪ್ರತಿಕ್ರಿಯೆಯಾಗಿದೆ. ಎರಡನೆಯದಾಗಿ ಇತರರಿಗೆ ಅನುಕಂಪ ಮತ್ತು ಔದಾರ್ಯ ಉಳ್ಳ ಪ್ರೀತಿಯನ್ನು ಕ್ರಿಯಾತ್ಮಕವಾಗಿ ತೋರಿಸುವುದರ ಮೂಲಕ ದೇವರ ಪ್ರೀತಿಗೆ ಉತ್ತರ ಕೊಡಬಹುದು. ನಾವು ಕ್ರೈಸ್ತನಂಬಿಕೆಯಲ್ಲಿ ದೃಢವಾಗಿದ್ದರೆ ಮಾತ್ರ ಸಾಲದು, ಬದಲಾಗಿ ಇತರರಿಗೆ ಸಾಂತ್ವನ ತೋರಿಸುವುದಕ್ಕೆ ಪ್ರೇರಣೆ ಹೊಂದಿರಬೇಕು. ಕೊನೆಯಲ್ಲಿ ನಮ್ಮ ಹೃದಯಗಳಲ್ಲಿ ದೇವರು ಮಾತ್ರ ಬದಲಾವಣೆ ತರಬಲ್ಲನೇ ಹೊರತು ನಮ್ಮಿಂದ ಎಂದಿಗೂ ಸಾಧ್ಯವಿಲ್ಲವೆಂದು ತಿಳಿದುಕೊಳ್ಳಬೇಕು.

ಆದುದರಿಂದ ನಮ್ಮಲ್ಲಿ ಶುದ್ಧಹೃದಯವನ್ನು ನಿರ್ಮಿಸೆಂದು ದೇವರಲ್ಲಿ ಬೇಡಿಕೊಳ್ಳೋಣ. ಅಂತಹ ಹೃದಯದಿಂದ ಬರುವಂತ ಪ್ರೀತಿಯು ಯಥಾರ್ಥ ಉಳ್ಳದ್ದು ಹಾಗೂ ಪರಿಶುದ್ಧಗೊಳಿಸುವಂತದ್ದು ಆಗಿರುತ್ತಿದೆ. ಅಲ್ಲದ ಅದು ಒಳ್ಳೇದನ್ನು ಉನ್ನತಿಗೊಳಿಸಿ ಕೆಟ್ಟದ್ದನ್ನು ತೆಗೆದುಹಾಕುತ್ತದೆ.

ಆದುದರಿಂದ ನಾವು ಪೌಲನು 1 ಥೆಸಲೋನಿಕ 3:12,13ನೇ ವಚನಗಳಲ್ಲಿ ತಿಳಿಸಿರುವಂತೆ- "ನಿಮ್ಮಲ್ಲಿ ನಮ್ಮ ಪ್ರೀತಿಯು ಹೇಗೋ, ಹಾಗೆಯೇ ನಿಮ್ಮ ಪ್ರೀತಿಯೂ ಒಬ್ಬರೊಬ್ಬರ ಮೇಲೆಯೂ, ಎಲ್ಲಾ ಮನುಷ್ಯರ ಮೇಲೆಯೂ ಅಭಿವೃದ್ಧಿ ಹೊಂದಿ ಅತ್ಯಧಿಕವಾಗುವಂತೆ ದೇವರು ಅನುಗ್ರಹಿಸಲಿ. ನಮ್ಮ ಕರ್ತನಾದ ಯೇಸುವು... ತನ್ನ ಎಲ್ಲಾ ಪರಿಶುದ್ಧ ಪರಿವಾರ ಸಮೇತ ಪ್ರತ್ಯಕ್ಷನಾದಾಗ ತಂದೆಯಾದ ದೇವರ ಸಮಕ್ಷಮದಲ್ಲಿ ನೀವು ಪರಿಶುದ್ಧರೂ, ನಿರ್ದೋಷಿಗಳೂ ಆಗಿರುವಂತೆ ಮಾಡಲಿ" ಎಂದು ಪ್ರಾರ್ಥಿಸೋಣ.

`ನಮ್ಮ ಸ್ವಾರ್ಥ, ಹೊಟ್ಟೆಕಿಚ್ಚು ಹಾಗೂ ಭ್ರಷ್ಟತೆಯನ್ನು ಸಂಪೂರ್ಣವಾಗಿ ತ್ಯಜಿಸುವುದು ಯಾಕೆ ಶ್ರೇಷ್ಠವಾದ ದೈವೀಕ ಪ್ರೀತಿಯನ್ನು ತೋರಿಸುವ ಏಕೈಕ ಮಾರ್ಗವಾಗಿದೆ?`