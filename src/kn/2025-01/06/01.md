---
title:  ದೇವರ ನ್ಯಾಯಸಮ್ಮತನಾದ ಪ್ರೀತಿ
date:   01/02/2025
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ಕೀರ್ತನೆ 33:5; ಧರ್ಮೋಪದೇಶಕಾಂಡ 32:6; ವಿಮೋಚನಕಾಂಡ 32:14; ಮತ್ತಾಯ 5:43- 48; ತೀತನು 1:2 ಹಾಗೂ ಯಾಕೋಬನು 1:17ನೇ ವಚನಗಳನ್ನು ಓದಿರ್.

> <p>ಸ್ಮರಣವಾಕ್ಯ</p>
> "ಹೆಚ್ಚಳ ಪಡುವವನು ತಾನು ತನ್ನನ್ನು ತಿಳಿದು ನಾನು ಲೋಕದಲ್ಲಿ ಪ್ರೀತಿ ನೀತಿನ್ಯಾಯಗಳನ್ನು ತೋರ್ಪಡಿಸುವ ಯೆಹೋವನಾಗಿರುವೆನು ಎಂದು ಗ್ರಹಿಸಿಕೊಂಡಿದ್ದೇನೆ ಎಂಬುದಕ್ಕೆ ಹೆಚ್ಚಳಪಡಲಿ, ಪ್ರೀತಿ ನೀತಿ ನ್ಯಾಯಗಳೇ ನನಗೆ ಆನಂದವೆಂದು ಯೆಹೋವನು ಅನ್ನುತ್ತಾನೆ" (ಯೆರೆಮೀಯ 9:24).

ಪುರಾತನ ಕಾಲದಲ್ಲಿ ನಮ್ಮ ದೇಶವನ್ನೂ ಒಳಗೊಂಡಂತೆ, ಪೂರ್ವದೇಶಗಳಲ್ಲಿ ಜನರು ತಮ್ಮ ದೇವತೆಗಳನ್ನು ತೃಪಿ್ತಪಡಿಸುವುದಕ್ಕಾಗಿ, ಪ್ರಾಣಿಬಲಿ, ಮನುಷ್ಯರ ಬಲಿ ಅಷ್ಟೇಕೇ ಕೆಲವು ವೇಳೆ ತಮ್ಮ ಮಕ್ಕಳನ್ನು ಸಹ ಬಲಿಕೊಡುತ್ತಿದ್ದರು. ಅವರು ಹರಕೆ ಮಾಡಿಕೊಂಡದ್ದು ಅಥವಾ ಬಯಸಿದ್ದು ನೆರವೇರುತ್ತಿರಲಿಲ್ಲ. ಆದಾಗ್ಯೂ ತಮ್ಮ ಕುಲದೈವಗಳ ವಿರುದ್ಧವಾಗಿ ಜನರು ಹೋಗುತ್ತಿರಲಿಲ್ಲ.

ಅನ್ಯಜನರು ಪೂಜಿಸುವುದು ದೆವ್ವಗಳನ್ನೇ ಹೊರತು, ಸತ್ಯದೇವರನ್ನಲ್ಲವೆಂದು ಧರ್ಮೋಪದೇಶಕಾಂಡ 32:17ನೇ ವಚನವು ತಿಳಿಸುತ್ತದೆ (1 ಕೊರಿಂಥ 10:20,21ನೇ ವಚನಗಳನ್ನು ಓದಿರಿ). ಅವರ ಪೂಜಾ ವಿಧಾನವು ಶೋಷಣೆಗೆ ದಾರಿಯಾಗಿದೆ ಮಾತ್ರವಲ್ಲದೆ, ಜನರನ್ನು ದೈವೀಕವಾದ ಹಾಗೂ ನೈತಿಕವಾಗಿ ಅಂಧಕಾರದಲ್ಲಿರುವಂತೆ ಮಾಡುತ್ತದೆ.

ಅನ್ಯಜನಾಂಗಗಳ ಈ ದೇವತೆಗಳಿಗೆ ವ್ಯತಿರಿಕ್ತವಾಗಿ, ನಮ್ಮ ಯೆಹೋವದೇವರು ಲೋಕದಲ್ಲಿ ನಡೆಯುವ ಕೆಟ್ಟತನ, ಕಷ್ಟ, ಸಂಕಟ, ದುಃಖ, ಅನ್ಯಾಯ, ದಬ್ಬಾಳಿಕೆ ಮತ್ತು ಶೋಷಣೆಯ ಬಗ್ಗೆ ಹೆಚ್ಚಿನ ಕಾಳಜಿ ಹೊಂದಿದ್ದಾನೆ. ಜೀವರು ಇಂತವುಗಳನ್ನು ಯಾವಾಗಲೂ ಸ್ಪಷ್ಟವಾಗಿ ಖಂಡಿಸುತ್ತಾನೆ. ಎಲ್ಲಕ್ಕಿಂತಲೂ ಮುಖ್ಯವಾಗಿ ಒಂದುದಿನ ಆತನು ಇವೆಲ್ಲವನ್ನೂ ಲೋಕದಿಂದ ಸಂಪೂರ್ಣವಾಗಿ ನಿರ್ಮೂಲ ಮಾಡುತ್ತಾನೆ.