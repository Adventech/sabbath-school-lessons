---
title:  ಹೆಚ್ಚಿನ ಚಿಂತನೆ
date:   07/02/2025
---

ಶ್ರೀಮತಿ ವೈಟಮ್ಮನವರ ಸ್ಟೆಪ್ಸ್ ಟು ಕ್ರೈಸ್ಟ್' ಪುಸ್ತಕದಲ್ಲಿ ಗಾಡ್ì ಲವ್ ಫಾರ್ ಮಾ್ಯನ್' ಎಂಬ ಅಧ್ಯಾಯ ಓದಿರಿ.

"ದೇವರವಾಕ್ಯವು ಆತನ ಗುಣಸ್ವಭಾವವನ್ನು ಪ್ರಕಟಪಡಿಸುತ್ತದೆ. ಆತನು ಸ್ವತಃ ತನ್ನ ಅಪಾರವಾದ ಪ್ರೀತಿ ಹಾಗೂ ಅನುಕಂಪವನ್ನು ತೋರಿಸಿದ್ದಾನೆ. ಮೋಶೆಯು ನಿನ್ನ ಮಹಿಮೆಯನ್ನು ತೋರಿಸು' (ವಿಮೋಚನಕಾಂಡ 33:18,19) ಎಂದು ದೇವರನ್ನು ಪ್ರಾರ್ಥಿಸಿದಾಗ ದೇವರು ಅವನಿಗೆ- "ನನ್ನ ಸರ್ವೋತ್ತಮತ್ವವನ್ನು ನಿನ್ನೆದುರಾಗಿ ದಾಟಿಹೋಗುವಂತೆ ಮಾಡುವೆನು" ಎಂದು ಹೇಳಿದನು. ಇದು ದೇವರ ಮಹಿಮೆಯಾಗಿದೆ. ಯೆಹೋವನು ಮೋಶೆಯ ಎದುರಾಗಿ ಹೋಗುತ್ತಾ ಪ್ರಕಟವಾಗಿ ಹೇಳಿದ್ದೇನೆಂದರೆ - "ಯೆಹೋವ, ಯೆಹೋವ ಕನಿಕರವೂ ದಯೆಯೂ ಉಳ್ಳ ದೇವರು. ದೀರ್ಘಶಾಂತನೂ, ಪ್ರೀತಿಯೂ ನಂಬಿಕೆಯೂ ಉಳ್ಳವನು. ಸಾವಿರಾರು ತಲೆಗಳವರೆಗೂ ದಯೆ ತೋರಿಸುವವನು; ದೋಷಾಪರಾಧಗಳನ್ನು ಕ್ಷಮಿಸುವವನೂ, ಆದರೂ ಅಪರಾಧಗಳನ್ನು ಶಿಕ್ಷಿಸದೆ ಬಿಡದವನು" ಎಂದು ತನ್ನ ಮಹಿಮೆಯನ್ನು ಪ್ರಕಟಿಸಿಕೊಳ್ಳುತ್ತಾನೆ.

"ಹೌದು ನಮ್ಮ ದೇವರು ನಿತ್ಯವೂ ಕೋಪಿಸುವವನಲ್ಲ, ಕರುಣೆಯೇ ಆತನಿಗೆ ಇಷ್ಟ" ಮೀಕ 7:18). "ನೀನು ದಯೆಯೂ, ಕನಿಕರವೂ ದೀರ್ಘಶಾಂತಿಯೂ ಉಳ್ಳ ದೇವರು..." ಎಂದು ಯೋನನು 4:2ನೇ ವಚನವು ತಿಳಿಸುತ್ತದೆ. ದೇವರು ಭೂಪರಲೋಕಗಳಲ್ಲಿ, ಅಸಂಖ್ಯಾತ ಸಂದೇಶಗಳ ಮೂಲಕ ನಮ್ಮ ಹೃದಯಗಳನ್ನು ತನ್ನೊಂದಿಗೆ ಪ್ರೀತಿಯಿಂದ ಬಂಧಿಸಿದ್ದಾನೆ. ನಿಸರ್ಗದ ಮೂಲಕ ಮಾನವರು ಗ್ರಹಿಸಿಕೊಳ್ಳುವ ರೀತಿಯಲ್ಲಿ ತನ್ನನ್ನು ದೇವರು ಸ್ವತಃ ಪ್ರಕಟಪಡಿಸಿಕೊಳ್ಳಲು ಬಯಸುತ್ತಾನೆ. ಆದಾಗ್ಯೂ ಇವೆಲ್ಲವೂ ದೇವರ ಪ್ರೀತಿಯನ್ನು ಪರಿಪೂರ್ಣವಾಗಿ ವ್ಯಕ್ತಪಡಿಸುವುದಿಲ್ಲ. ದೇವರು ತನ್ನ ನ್ಯಾಯ, ಕರುಣೆ, ಪ್ರೀತಿಗಳನ್ನು ಇಷ್ಟೆಲ್ಲಾ ಸಾಕ್ಷ್ಯಾಧಾರಗಳ ಮೂಲಕ ಪ್ರಕಟಪಡಿಸಿದ್ದರೂ, ನಮ್ಮ ವೈರಿಯಾದ ಸೈತಾನನು ಜನರ ಮನಸ್ಸನ್ನು ಮಂಕುಮಾಡಿದ್ದಾನೆ. ದೇವರು ಕೂ್ರರಿಯಾದ ಸರ್ವಾಧಿಕಾರಿ,  ಆತನು ಕ್ಷಮಿಸುವವನಲ್ಲ ಹಾಗೂ ಕಠಿಣ ಹೃದಯಿ ಎಂದು ಭಯದಿಂದ ಆತನನ್ನು ನೋಡುವ ರೀತಿಯಲ್ಲಿ ಸೈತಾನನು ಜನರನ್ನು ಕುರುಡರನ್ನಾಗಿ ಮಾಡಿದ್ದಾನೆ. ಸೃಷ್ಟಿಕರ್ತನಾದ ದೇವರು ಸೂಕ್ಷ್ಮವಾದ ದೃಷ್ಟಿಯಿಂದ ಜನರ ಪಾಪದೋಷಗಳನ್ನು ಹುಡುಕುತ್ತಾನೆಂಬ ತಪ್ಪುಭಾವನೆ ಜನರಲ್ಲಿ ಉಂಟಾಗುವಂತೆ ಸೈತಾನನು ಪ್ರಯತ್ನಿಸುತ್ತಾನೆ. ಇಂತಹ ಆತ್ಮೀಕ ಕುರುಡುತನವನ್ನು ತೆಗೆದುಹಾಕಿ, ದೇವರ ಅಪಾರವಾದ ಪ್ರೀತಿಯನ್ನು ಜಗತ್ತಿಗೆ ತೋರಿಸುವ ಉದ್ದೇಶದಿಂದಲೇ ಯೇಸುವು ಮನುಷ್ಯನಾಗಿ ಜನಿಸಿ ಜನರ ಮಧ್ಯದಲ್ಲಿ ವಾಸಿಸಿದನು".

(ಸ್ಟೆಪ್ಸ್ ಟು ಕ್ರೈಸ್ಟ್ ಪುಸ್ತಕದ ಗಾಡ್ì ಲವ್ ಫಾರ್ ಮಾ್ಯನ್' ಎಂಬ ಅಧ್ಯಾಯ).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರ ಮಹಿಮೆಯು ಆತನ ಸರ್ವೋತ್ತಮತ್ವ ಅಂದರೆ ಒಳ್ಳೇತನದೊಂದಿಗೆ ಸೇರಿದೆ ಎಂಬುದನ್ನು ತಿಳಿದುಕೊಳ್ಳುವುದು ಯಾಕೆ ಪ್ರಾಮುಖ್ಯವಾಗಿದೆ?`

`ನೀವು ಎಂದಾದರೂ ದೇವರ ಒಳ್ಳೇತನದ ಬಗ್ಗೆ ಸಂದೇಹ ಪಟ್ಟಿರುವಿರಾ? ಈ ಲೋಕದಲ್ಲಿರುವ ಕೆಟ್ಟತನವನ್ನು ನೋಡಿ ಆತನ ಒಳ್ಳೇತನದ ಬಗ್ಗೆ ಪ್ರಶ್ನಿಸಿರುವಿರಾ? ಇಂತಹ ಪ್ರಶ್ನೆ ಬೇರೆ ಯಾರಲ್ಲಾದರೂ ಇದ್ದಲ್ಲಿ, ಅವರಿಗೆ ನೀವು ಯಾವ ರೀತಿಯಲ್ಲಿ ಸಹಾಯಮಾಡಿ ಈ ಸಂಶಯವನ್ನು ಪರಿಹರಿಸಬಹುದು? ಮುಂದಿನ ವಾರದ ಪಾಠದಲ್ಲಿ ಇದಕ್ಕೆ ಉತ್ತರ ಸಿಕ್ಕಲಿದೆ.`

`ದೇವರು ಸರ್ವೋತ್ತಮನೂ, ಒಳ್ಳೆಯವನೂ ಆಗಿದ್ದಾನೆ. ಆದರೂ ಲೋಕದಲ್ಲಿ ಯಾಕೆ ಇಷ್ಟೊಂದು ಕೆಟ್ಟತನವು ತುಂಬಿದೆ?`