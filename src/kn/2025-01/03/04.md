---
title:  ದೇವರನ್ನು ಸಂತೋಷ/ ಉಲ್ಲಾಸಪಡಿಸುವುದು?
date:   14/01/2025
---

ಸಮಸ್ತ ವಿಶ್ವದ ಒಡೆಯನೂ, ಸೃಷ್ಟಿಕರ್ತನೂ ಆದ ದೇವರು ಕೇವಲ ಮಾನವರಾದ ನಮ್ಮಲ್ಲಿ ಹೇಗೆ ಹರ್ಷದಿಂದ ಉಲ್ಲಾಸಿಸುತ್ತಾನೆ? ಸರ್ವಶಕ್ತನೂ, ಸರ್ವವ್ಯಾಪಿಯೂ, ಮಹೋನ್ನತನೂ ಹಾಗೂ ಯಾವುದರ ಅಗತ್ಯವೂ ಇಲ್ಲದ ದೇವರ ದೃಷ್ಟಿಯಲ್ಲಿ ನಾವು ಹೇಗೆ ಮತ್ತು ಯಾಕೆ ಅತ್ಯಮೂಲ್ಯ ವ್ಯಕ್ತಿಗಳಾಗಿರುವುದು ಸಾಧ್ಯ? ಈ ಪ್ರಶ್ನೆಗಳನ್ನು ಎರಡು ಭಾಗಗಳಾಗಿ ವಿಂಗಡಿಸಬಹುದು. ಮೊದಲನೆಯದಾಗಿ ದೇವರು ಸ್ವತಃ ಹೇಗೆ ಉಲ್ಲಾಸಗೊಳ್ಳುವನು? ಎರಡನೆಯದಾಗಿ ಪಾಪಿಗಳಾದ ನಾವು ದೇವರಿಗೆ ಹೇಗೆ ಉಲ್ಲಾಸ ಹರ್ಷಾನಂದ ತರಬಹುದು? ಮಂಗಳವಾರದ ಪಾಠದಲ್ಲಿ ದೇವರು ಸ್ವತಃ ಹೇಗೆ ಉಲ್ಲಾಸಗೊಳ್ಳುವನು ಎಂಬುದನ್ನು ತಿಳಿದುಕೊಳ್ಳೋಣ. ಎರಡನೇ ಅಂಶವನ್ನು ಬುಧವಾರ ಕಲಿಯೋಣ.

`ಯೆಶಾಯ 43:4; ಕೀರ್ತನೆ 149:4 ಹಾಗೂ ಜ್ಞಾನೋಕ್ತಿ 15:8,9ನೇ ವಚನಗಳು ದೇವರು ತನ್ನ ಜನರಲ್ಲಿ ಆನಂದಿಸುತ್ತಾನೆಂಬುದರ ಬಗ್ಗೆ ಏನು ತಿಳಿಸುತ್ತವೆ?`

ಮಾನವರಾದ ನಮಗೆ ದೇವರು ಅತ್ಯುತ್ತಮವಾದದ್ದನ್ನೇ ಕೊಡುವುದರ ಮೂಲಕ ಆತನು ನಮ್ಮನ್ನು ಪ್ರೀತಿಸುತ್ತಾನೆ. ಈ ಕಾರಣದಿಂದ ಆತನು ನಮ್ಮಲ್ಲಿ ಆನಂದಿಸಿ ಉಲ್ಲಾಸಿಸುತ್ತಾನೆ. ಇದಕ್ಕೆ ವ್ಯತಿರಿಕ್ತವಾಗಿ ತನ್ನ ಜನರು ಕೆಟ್ಟದ್ದನ್ನು ಮಾಡುವಾಗ ದೇವರು ದುಃಖಪಡುತ್ತಾನೆ ಹಾಗೂ ಅಸಮಾಧಾನಗೊಳ್ಳುವನು, ದುಷ್ಟರ ಯಜ್ಞ (ಪ್ರಾರ್ಥನೆ) ಹಾಗೂ ನಡತೆಯು ಯೆಹೋವನಿಗೆ ಅಸಹ್ಯ. ಆದರೆ ಶಿಷ್ಯರು ಅಂದರೆ ಒಳ್ಳೆಯವರ ಪ್ರಾರ್ಥನೆ ಬಿನ್ನಹವು ಆತನಿಗೆ ಪ್ರಿಯವಾಗಿದೆ ಹಾಗೂ ನೀತಿವಂತನನ್ನು ದೇವರು ಪ್ರೀತಿಸುತ್ತಾನೆಂದು ಜ್ಞಾನೋಕ್ತಿ 15:8,9ನೇ ವಚನಗಳು ತಿಳಿಸುತ್ತವೆ. ದೇವರು ಕೆಟ್ಟತನವನ್ನು ಹೇಸುವುದು ಮಾತ್ರವಲ್ಲದೆ, ಒಳ್ಳೇತನದಲ್ಲಿ ಆನಂದಿಸುತ್ತಾನೆಂದು ಈ ವಾಕ್ಯಗಳು ತಿಳಿಸುತ್ತವೆ. ದೈವೀಕ ಉಲ್ಲಾಸ ಹಾಗೂ ದೈವೀಕ ಪ್ರೀತಿಯ ನಡುವೆ ಪರಸ್ಪರ ಸಂಬಂಧದ ನಡುವೆ ನಿಕಟವಾದ ಪ್ರೀತಿಯಿದೆ ಎಂಬುದು ಸತ್ಯವೇದದಾದ್ಯಂತ ಕಂಡುಬರುತ್ತದೆ "...ಯೆಹೋವನು ನೀತಿವಂತರನ್ನು ಪ್ರೀತಿಸುತ್ತಾನೆ" (ಕೀರ್ತನೆ 146:8). ".... ಸಂತೋಷವಾಗಿ ಕೊಡುವವನ ಮೇಲೆ ದೇವರಿಗೆ ಪ್ರೀತಿಯುಂಟು" (2 ಕೊರಿಂಥ 9:7). ಈ ವಾಕ್ಯಗಳು ತಿಳಿಸಿರುವುದನ್ನು ಮೊದಲನೆಯದಾಗಿ ಗಮನಿಸಿ. ದೇವರು ಕೇವಲ ನೀತಿವಂತರನ್ನು ಮತ್ತು ಸಂತೋಷವಾಗಿ ಕೊಡುವವರನ್ನು ಮಾತ್ರ ಪ್ರೀತಿಸುವುದಿಲ್ಲ. ಆತನು ಎಲ್ಲರನ್ನೂ ಪ್ರೀತಿಸುತ್ತಾನೆ. ಆದರೆ ನೀತಿವಂತರನ್ನು ಹಾಗೂ ಧಾರಾಳವಾಗಿ ದೇವರಿಗೆ ಕೊಡುವವರನ್ನು ಪ್ರೀತಿಸುತ್ತಾನೆಂದು ಹೇಳಿರುವುದು ಒಂದು ವಿಶೇಷ ಅರ್ಥಕೊಡುತ್ತದೆ. ಜ್ಞಾನೋಕ್ತಿ 15:8,9ನೇ ವಾಕ್ಯಗಳು ಈ ವಿಶೇಷ ಅರ್ಥದ ಸುಳಿವು ನೀಡುತ್ತದೆ: ದೇವರು ಅವರಲ್ಲಿ ಆನಂದಿಸುತ್ತಾನೆಂದು ಇದು ಅರ್ಥಕೊಡುತ್ತದೆ.

`ಸಮಸ್ತ ವಿಶ್ವದ ಸೃಷ್ಟಿಕರ್ತನಾದ ದೇವರು ನಮ್ಮೊಂದಿಗೆ ಎಂತಹ ನಿಕಟವಾದ ಮತ್ತು ಭಾವನಾತ್ಮಕ ಸಂಬಂಧ ಹೊಂದಿದ್ದಾನೆಂಬುದನ್ನು ಆಲೋಚಿಸಿ ಇಂತಹ ಅದ್ಭುತವಾದ ವಿಷಯವು ನಾವು ಕಠಿಣ ಪರಿಸ್ಥಿತಿ ಎದುರಿಸುತ್ತಿರುವಾಗ ಎಂತಹ ನಿರೀಕ್ಷೆ ನೀಡಬೇಕು?`