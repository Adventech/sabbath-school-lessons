---
title:  ದೇವರಿಗೆ ಮೆಚ್ಚಿಕೆಯಾಗಿರುವುದು
date:   11/01/2025
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ಲೂಕ 15:11-32; ಯೆಶಾಯ 43:4; ಚೆಫನ್ಯನು 3:17; ಮಾರ್ಕ 9:17-19; ರೋಮಾಯ 5:8, 8:1 ಹಾಗೂ ಎಫೆಸ 5:25-28ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಿನ್ನ ದೇವರಾದ ಯೆಹೋವನು ನಿನ್ನ ಮಧ್ಯದಲ್ಲಿ ಶೂರನಾಗಿದ್ದಾನೆ; ನಿನ್ನನ್ನು ರಕ್ಷಿಸುವನು; ನಿನ್ನಲ್ಲಿ ಉಲ್ಲಾಸಿಸೇ ಉಲ್ಲಾಸಿಸುವನೂ, ನಿನ್ನ ಪ್ರೀತಿಯಲ್ಲಿ ಮುಣುಗಿ ಮೌನವಾಗಿರುವನು. ನಿನ್ನಲ್ಲಿ ಆನಂದಿಸಿ ಹರ್ಷಧ್ವನಿ ಗೈಯ್ಯುವನು ಎಂದು ಹೇಳೋಣವಾಗುವುದು" (ಚೆಪನ್ಯ 3:17).

ಈ ದೃಶ್ಯವನ್ನು ಊಹಿಸಿಕೊಳ್ಳಿ. ಐದುವರ್ಷದ ಮಗು ತನ್ನ ತಂದೆಯ ಹುಟ್ಟುಹಬ್ಬದಲ್ಲಿ ಒಂದು ಉಡುಗೊರೆಯನ್ನೂ ಅವನಿಗೆ ಕೊಡುತ್ತದೆ. ಅದನ್ನು ನೋಡಿದ ತಂದೆಯು "ಮಗನೇ ನಿನ್ನ ಉಡುಗೊರೆ ನನಗೆ ಬೇಡ, ನನಗೆ ಸಂತೋಷ ತರುವಂತದ್ದನ್ನು ನಿನ್ನಿಂದ ಕೊಡಲು ಸಾಧ್ಯವಿಲ್ಲ. ನೀನು ಕೊಡಲಿರುವ ಈ ಉಡುಗೊರೆಯನ್ನು ನಾನು ಕೊಟ್ಟ ಹಣದಿಂದಲೇ ಕೊಂಡು ತಂದಿರುವಿ. ಆದುದರಿಂದ ಇದನ್ನು ನೀನೇ ಇಟ್ಟಿಕೋ, ಅದು ನನಗೆ ಬೇಡ ಅಥವಾ ಅದರ ಅಗತ್ಯವೂ ನನಗಿಲ್ಲ. ಆದಾಗ್ಯೂ ನಾನು ನಿನ್ನನ್ನು ಪ್ರೀತಿಸುತ್ತೇನೆ" ಎಂದು ಹೇಳಿದಲ್ಲಿ, ಆ ತಂದೆಯ ಪ್ರತಿಕ್ರಿಯೆಯ ಬಗ್ಗೆ ನಿಮಗೇನು ಅನ್ನಿಸುತ್ತದೆ?

ಖಂಡಿತವಾಗಿಯೂ ನಮಗೆ ತಂದೆಯು ಸ್ವಲ್ಪ ಕೂಡ ಕರುಣೆಯಿಲ್ಲದವನು, ಹೃದಯದಲ್ಲಿ ಮಗನ ಬಗ್ಗೆ ಯಾವುದೇ ಪ್ರೀತಿಯಿಲ್ಲದವನು ಹಾಗೂ ದಯೆ ಇಲ್ಲದವನು, ಅನ್ನಿಸುತ್ತದಲ್ಲವೇ! ದೇವರು ನಮ್ಮ ಬಗ್ಗೆಯೂ ಇದೇ ರೀತಿ ಪ್ರತಿಕ್ರಿಯೆ ವ್ಯಕ್ತಪಡಿಸುತ್ತಾನೆಯೇ? ನಾವು ಸಹಜವಾಗಿ ದೇವರನ್ನು ಸಂತೋಷಗೊಳಿಸಬಹುದೇ? ಪಾಪದಿಂದ ಭ್ರಷ್ಟರಾದವರು ಮತ್ತು ಕೆಟ್ಟದ್ದನ್ನೇ ಮಾಡುವ ನಮಗೆ ಇದನ್ನು ಊಹಿಸುವುದು ಕಷ್ಟವಾಗುತ್ತದಲ್ಲವೇ? ಆದಾಗ್ಯೂ ನಾವು ದೇವರನ್ನು ಸಂತೋಷ- ಗೊಳಿಸಬಹುದು ಅಥವಾ ಮೆಚ್ಚಿಸಬಹುದು. ದೇವರು ಯಾವುದೇ ಉಡುಗೊರೆಯನ್ನು ನಮ್ಮಿಂದ ನಿರೀಕ್ಷಿಸುವುದಿಲ್ಲ.

ಇದಕ್ಕೆ ವ್ಯತಿರಿಕ್ತವಾಗಿ ಕ್ರಿಸ್ತನ ಮೂಲಕ ಮಾತ್ರ ನಾವು ದೇವರಿಗೆ ಮೆಚ್ಚಿಕೆಯಾದ ಮಕ್ಕಳಾಗಬಹುದು.