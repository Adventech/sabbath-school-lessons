---
title:  ಹೆಚ್ಚಿನ ಚಿಂತನೆ
date:   17/01/2025
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಲೆಟ್‌ನಾಟ್ ಯುವರ್ ಹಾರ್ಟ್ ಬಿ ಟ್ರಬಲ್ಡ್' ಎಂಬ ಅಧ್ಯಾಯ ಓದಿರಿ.

ಅದೇ ಅಧ್ಯಾಯದಲ್ಲಿ ಅವರು ಹೀಗೆ ತಿಳಿಸುತ್ತಾರೆ:

"ದೇವರ ಮಕ್ಕಳು ತಮ್ಮನ್ನು ಕೀಳಾಗಿ ಎಣಿಸಿಕೊಂಡಾಗ, ದೇವರಿಗೆ ನಿರಾಶೆ- ಯಾಗುತ್ತದೆ. ತಾನು ಆರಿಸಿಕೊಂಡ ಜನರಾಗಿರುವ ನಾವು ಆತನು ನಮ್ಮನ್ನು ಎಷ್ಟೊಂದು ಅಮೂಲ್ಯರೆಂದು ಎಣಿಸಿದ್ದಾನೆಯೋ, ಅದೇರೀತಿ ಅವರೂ ಸಹ ತಮ್ಮನ್ನು ತಾವು ಬೆಲೆಯುಳ್ಳವರೆಂದು ಎಣಿಸಬೇಕೆಂದು ಅಪೇಕ್ಷಿಸುತ್ತಾನೆ. ದೇವರು ಅವರು ತನ್ನ ಜನರಾಗಿರಬೇಕೆಂದು ಬಯಸುತ್ತಾನೆ, ಇಲ್ಲದಿದ್ದಲ್ಲಿ ನಮ್ಮ ಬಿಡುಗಡೆಗಾಗಿ ಆತನು ತನ್ನ ಮಗನ ಮೂಲಕ ಅಂತಹ ಅಮೂಲ್ಯ ಬೆಲೆಕೊಡಬೇಕಾದ ಅಗತ್ಯವಿರಲಿಲ್ಲ. ನಾವು ಆತನಿಗೆ ಉಪಯುಕ್ತರಾಗಿರಬೇಕೆಂದು ದೇವರು ನಿರೀಕ್ಷಿಸುತ್ತಾನೆ ಹಾಗೂ ಆತನನ್ನು ಮಹಿಮೆಪಡಿಸಿದಾಗ ಆತನು ಬಹಳವಾಗಿ ಆನಂದಿಸುತ್ತಾನೆ ಮತ್ತು ಮೆಚ್ಚಿಕೊಳ್ಳುತ್ತಾನೆ. ನಾವು ದೇವರ ವಾಗ್ದಾನಗಳಲ್ಲಿ ನಂಬಿಕೆ ಹೊಂದಿರುವಾಗ, ಹೆಚ್ಚಿನ ಆಶೀರ್ವಾದಗಳನ್ನು ಆತನಿಂದ ನಿರೀಕ್ಷಿಸಬಹುದು.

"ಕ್ರಿಸ್ತನ ಹೆಸರಿನಲ್ಲಿ ನಾವು ಪ್ರಾರ್ಥನೆಯ ಮೂಲಕ ಬೇಡಿಕೊಂಡಾಗ, ಆತನ ಗುಣಸ್ವಭಾವಗಳನ್ನು ಅಂಗೀಕರಿಸಿ, ಅವುಗಳನ್ನು ನಮ್ಮ ಜೀವನದಲ್ಲಿ ಪ್ರತಿಫಲಿಸಬೇಕು ಹಾಗೂ ಆತನು ಮಾಡಿದಂತ ಒಳ್ಳೆಯ ಕ್ರಿಯೆಗಳನ್ನು ನಾವೂ ಸಹ ಮಾಡಬೇಕು. ರಕ್ಷಕನು ಮಾಡಿದ ವಾಗ್ದಾನಗಳು ಶರತ್ತಿಗೆ ಒಳಪಟ್ಟಿವೆ. "ನೀವು ನನ್ನನ್ನು ಪ್ರೀತಿಸುವವರಾದರೆ, ನನ್ನ ಆಜ್ಞೆಗಳನ್ನು ಕೈಕೊಂಡು ನಡೆಯುವಿರಿ" ಎಂದು ಆತನು ಹೇಳಿದ್ದಾನೆ. ಯೇಸುಸ್ವಾಮಿಯು ಪಾಪಗಳಿಂದ ನಮ್ಮನ್ನು ಬಿಡಿಸುತ್ತಾನೆ ಮತ್ತು ಆತನನ್ನು ಪ್ರೀತಿಸುವವರು ವಿಧೇಯತೆಯ ಮೂಲಕ ತಮ್ಮ ಪ್ರೀತಿಯನ್ನು ತೋರಿಸುತ್ತಾರೆ.

"ಯಥಾರ್ಥವಾದ ವಿಧೇಯತೆಯು ಹೃದಯಪೂರ್ವಕವಾಗಿ ಬರುತ್ತದೆ. ಆಗ ಹೃದಯವು ಕ್ರಿಸ್ತನೊಂದಿಗೆ ಕಾರ್ಯಮಾಡುತ್ತದೆ. ನಾವು ಸಮ್ಮತಿಸಿದಾಗ ಆತನು ನಮ್ಮ ಆಲೋಚನೆ ಹಾಗೂ ಉದ್ದೇಶಗಳನ್ನು ತನ್ನ ಚಿತ್ತಕ್ಕೆ ತಕ್ಕಂತೆ ಅನುಗುಣವಾಗಿರುವಂತೆ ಮಾಡುತ್ತಾನೆ. ಕ್ರಿಸ್ತನಿಗೆ ನಾವು ವಿಧೇಯರಾದಾಗ, ಆತನ ಚಿತ್ತವನ್ನು ನೆರವೇರಿಸುತ್ತೇವೆ. ಆಗ ಪರಿಶುದ್ಧವಾದ ಹಾಗೂ ಸಂಪೂರ್ಣ ಬದಲಾವಣೆ ಹೊಂದಿದ ನಮ್ಮ ಗುರಿಯು ಆತನ ಸೇವೆ ಮಾಡುವುದರಲ್ಲಿ ಅತ್ಯಂತ ಸಂತೋಷ ಪಡುತ್ತದೆ. ನಾವು ದೇವರನ್ನು ಅರಿತಾಗ, ನಮ್ಮ ಜೀವನದಲ್ಲಿ ಯಾವಾಗಲೂ ಆತನಿಗೆ ವಿಧೇಯರಾಗಿ ನಡೆಯುತ್ತೇವೆ. ಕ್ರಿಸ್ತನ ಗುಣಾತಿಶಯಗಳನ್ನು ಸ್ತುತಿಸುವಾಗ ಮತ್ತು ದೇವರೊಂದಿಗೆ ಉತ್ತಮ ಸಂಬಂಧ ಹೊಂದಿರುವಾಗ ಪಾಪವನ್ನು ನಾವು ದ್ವೇಷಿಸುತ್ತೇವೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`'ನಿಸ್ವಾರ್ಥದಿಂದ ಸ್ವೀಕರಿಸು' ಎಂಬ ಮಾತಿನ ಅರ್ಥವೇನು? ಪರಲೋಕದಲ್ಲಿ ಮತ್ತು ನೂತನ ಭೂಮಂಡಲದಲ್ಲಿ ಕೊಡುವುದು ಮತ್ತು ಸ್ವೀಕರಿಸುವುದು - ಇವುಗಳ ನಡುವಣ ಸಂಬಂಧವು ಹೇಗಿರುತ್ತದೆ?`

`ದಾನಿಯೆಲನು ಪ್ರಾರ್ಥಿಸಿದಾಗ ದೇವರು ಗಬ್ರಿಯೇಲ್ ದೇವದೂತನನ್ನು ಕಳುಹಿಸುತ್ತಾನೆ. ದೇವದೂತನು - 'ನೀನು ದೇವರ ದೃಷ್ಟಿಯಲ್ಲಿ ಅತಿಪ್ರಿಯನಾಗಿದ್ದೀ' ಎಂದು ಮೂರುಸಾರಿ ಹೇಳುತ್ತಾನೆ (ದಾನಿಯೇಲನು 9:23; 10:11,19). ಇದು ದೇವರು ನಮ್ಮ ಬಗ್ಗೆ ಎಂತಹ ಭಾವನೆ ಹೊಂದಿದ್ದಾನೆ ಹಾಗೂ ಆತನ ನಮಗೆ ಎಷ್ಟೊಂದು ನಿಕಟ ಸಂಬಂಧ ಹೊಂದಿದ್ದಾನೆಂಬ ಬಗ್ಗೆ ಏನು ತಿಳಿಸುತ್ತದೆ? ಇಂತಹ ವಿಸ್ಮಯಕರವಾದ ಸತ್ಯಾಂಶವು ನಮ್ಮಲ್ಲಿ ಯಾವ ನಿರೀಕ್ಷೆ ಹುಟ್ಟಿಸುತ್ತದೆ?`

`ಇಬ್ರಿಯ 11ನೇ ಅಧ್ಯಾಯದಲ್ಲಿ ನಂಬಿಕೆ ವೀರರ ಅನೇಕ ಉದಾಹರಣೆಗಳನ್ನು ನೀಡಲಾಗಿದೆ. ಇದು ನಮ್ಮ ಈ ವಾರದ ಪಾಠದ ವಿಷಯದೊಂದಿಗೆ ಹೇಗೆ ಸಂಬಂಧಪಟ್ಟಿದೆ? ಅದರಲ್ಲಿಯೂ ವಿಶೇಷವಾಗಿ ನಂಬಿಕೆಯ ಮೂಲಕ ನಾವು ದೇವರಿಗೆ ಮೆಚ್ಚಿಗೆಯಾಗಬಹುದು ಎಂಬುದರ ಬಗ್ಗೆ ಈ ಉದಾಹರಣೆಗಳು ನಮಗೇನು ತಿಳಿಸುತ್ತವೆ? ಆ ನಂಬಿಕೆ ವೀರರ ನಂಬಿಗಸ್ತಿಕೆ ಹಾಗೂ ನಂಬಿಕೆಯನ್ನು ನಮ್ಮ ದಿನನಿತ್ಯದ ಜೀವನದಲ್ಲಿ ಹೇಗೆ ಅಳವಡಿಸಿ- ಕೊಳ್ಳಬಹುದು?`