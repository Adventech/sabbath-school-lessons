---
title:  ಹೆಚ್ಚಿನ ಚಿಂತನೆ
date:   10/01/2025
---

ಶ್ರೀಮತಿ ವೈಟಮ್ಮನವರ 'ಸ್ಟೆಪ್ಸ್ ಟು ಕ್ರೈಸ್ಟ್' ಪುಸ್ತಕದಲ್ಲಿ "ದಿ ಪ್ರಿವಿಲೇಜ್ ಆಫ್ ಪ್ರೇಯರ್" ಎಂಬ ಅಧ್ಯಾಯ ಓದಿರಿ.

"ನಿಮ್ಮೆಲ್ಲಾ ಬಯಕೆ ಬೇಡಿಕೆಗಳು, ಸಂತೋಷ, ದುಃಖ, ಚಿಂತೆಗಳು ಭಯಗಳನ್ನೆಲ್ಲಾ ದೇವರ ಮುಂದೆ ಅರಿಕೆ ಮಾಡಿರಿ. ಆತನು ಎಂದಿಗೂ ಆಯಾಸಗೊಳ್ಳುವುದಿಲ್ಲ. ನಮ್ಮ ತಲೆಕೂದಲುಗಳನ್ನೂ ಸಹ ತನ್ನ ಎಣಿಕೆಯಲ್ಲಿಟ್ಟಿರುವ ದೇವರು ತನ್ನ ಮಕ್ಕಳ ಬೇಡಿಕೆಗಳಿಗೆ ಉದಾಸೀನತೆ ತೋರುವುದಿಲ್ಲ. "....ಕರ್ತನು ಕರುಣಾಸಾಗರನೂ, ದಯಾಳುವೂ ಆಗಿದ್ದಾನೆ" (ಯಾಕೋಬನು 5:11). ನಮ್ಮ ದುಃಖ, ವ್ಯಥೆಗಳನ್ನು ನೋಡಿ ಆತನು ಕನಿಕರ ವ್ಯಕ್ತಪಡಿಸುತ್ತಾನೆ. ಅವುಗಳನ್ನು ಆತನ ಮುಂದೆ ಹೇಳಿಕೊಂಡಾಗಲೂ ದೇವರು ನಮಗೆ ಅನುಕಂಪ ತೋರಿಸುತ್ತಾನೆ. ನಮ್ಮ ಮನಸ್ಸಿನ ಚಿಂತಾಭಾರವನ್ನು ಆತನ ಮೇಲೆ ಹಾಕೋಣ. ಸಮಸ್ತ ವಿಶ್ವವನ್ನೇ ಸೃಷ್ಟಿಸಿದಾತನಿಗೆ ನಮ್ಮ ದುಃಖಸಂಕಟವು ಪರಿಹರಿಸಲಾಗದಷ್ಟು ದೊಡ್ಡದಲ್ಲ. ನಮ್ಮ ಶಾಂತಿಯನ್ನು ಕೆಡಿಸುವ ಎಲ್ಲವನ್ನೂ ಆತನು ಗಮನಿಸುತ್ತಾನೆ. ನಮ್ಮ ಹೃದಯದ ಎಲ್ಲಾ ಭಾವನೆಗಳನ್ನು ದೇವರು ಗ್ರಹಿಸುತ್ತಾನೆ. ನಮಗೆ ಬರುವ ಎಲ್ಲಾ ರೀತಿಯ ವಿಪತ್ತುಗಳು, ಮನಸ್ಸನ್ನು ಬಾಧಿಸುವ ಚಿಂತೆಭಾರಗಳು, ಪ್ರಾಮಾಣಿಕವಾಗಿ ನಾವು ಮಾಡುವ ಪ್ರಾರ್ಥನೆಗಳನ್ನು ಆತನು ಬಲ್ಲನು ಹಾಗೂ ತಕ್ಷಣವೇ ಗಮನಹರಿಸುತ್ತಾನೆ. "ಆತನು ಮುರಿದ ಮನಸ್ಸುಳ್ಳವರನ್ನು ವಾಸಿ ಮಾಡುತ್ತಾನೆ; ಅವರ ಗಾಯಗಳನ್ನು ಕಟ್ಟುತ್ತಾನೆ" (ಕೀರ್ತನೆ 147:3). ದೇವರು ನಮ್ಮ ಮೇಲಿಟ್ಟಿರುವ ಪ್ರೀತಿಯು ವಿಶಿಷ್ಟವೂ, ಪರಿಪೂರ್ಣವೂ ಆಗಿದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರು ನಮ್ಮ ಮೇಲಿಟ್ಟಿರುವ ಪ್ರೀತಿಯು ಅತಿ ವಿಶಿಷ್ಟವಾದದ್ದು ಹಾಗೂ ಪರಿಪೂರ್ಣವಾದದ್ದು ಆಗಿದೆ. 'ಸ್ಟೆಪ್ಸ್ ಟು ಕ್ರೈಸ್ಟ್' ಪುಸ್ತಕದ ಈ ಹೇಳಿಕೆಯು ನಮಗೆ ಹೇಗೆ ಆದರಣೆ ನೀಡುತ್ತದೆ? ದೇವರು ನಮ್ಮೊಂದಿಗೆ ಅತ್ಯಂತ ನಿಕಟ ಸಂಬಂಧ ಹೊಂದಿದ್ದು, ನಮ್ಮ ಬಗ್ಗೆ ಚಿಂತಿಸುತ್ತಾನೆ. ಈ ವಾಗ್ದಾನವು ನಾವು ಯಾವ ರೀತಿ ಇಲ್ಲಿ ಜೀವಿಸಬೇಕೆಂದು ತಿಳಿಸುತ್ತದೆ?`

`ಕೀರ್ತನೆ 103:17,18ನೇ ವಚನಗಳನ್ನು ಈ ವಾರದ ಪಾಠದ ಆಧಾರದಲ್ಲಿ ಹೇಗೆ ಅರ್ಥಮಾಡಿಕೊಳ್ಳಬಹುದು? ಈ ವಾಕ್ಯಗಳು ದೇವರ ಪ್ರೀತಿಯು ಯುಗ ಯುಗಾಂತರಗಳವರೆಗೆ ಇರುತ್ತದೆಂಬುದನ್ನು ಹೇಗೆ ತಿಳಿಸುತ್ತವೆ? ಆದಾಗ್ಯೂ ದೇವರೊಂದಿಗೆ ನಿಕಟ ಸಂಬಂಧ ಹೊಂದಿರುವುದರಿಂದ ಬರುವ ಆಶೀರ್ವಾದವು ಆತನ ಪ್ರೀತಿಯನ್ನು ಅಂಗೀಕರಿಸಿಕೊಳ್ಳುವುದರ ಮೇಲೆ ಹೇಗೆ ಆತುಕೊಂಡಿದೆ?`

`ಈ ತಿಳುವಳಿಕೆಯು ದೇವರೊಂದಿಗಿನ ನಿಮ್ಮ ಸಂಬಂಧದಲ್ಲಿ ಹೇಗೆ ವ್ಯತ್ಯಾಸ ಉಂಟುಮಾಡುತ್ತದೆ? ಇತರರ ದುಃಖದ ಬಗ್ಗೆ ನೀವು ಹೇಗೆ ಸ್ಪಂದಿಸುತ್ತೀರೆಂಬ ವಿಷಯದಲ್ಲಿ ಈ ಅರಿವು ಹೇಗೆ ಪ್ರಭಾವ ಬೀರಲಿದೆ?`