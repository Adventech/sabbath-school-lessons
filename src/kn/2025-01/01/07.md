---
title:  ಹೆಚ್ಚಿನ ಚಿಂತನೆ
date:   03/01/2025
---

ಶ್ರೀಮತಿ ವೈಟಮ್ಮನವರು ಬರೆದ ಕ್ರೈಸ್ಟ್ ಆಬ್ಜೆಕ್ಟ್ ಲೆಸನ್ಸ್ ಪುಸ್ತಕದ 'ಟು ಮೀಟ್ ದಿ ಬೆ್ರೈಡ್ಗೂ್ರಮ್' ಎಂಬ ಅಧ್ಯಾಯ ಓದಿರಿ. ಇದೇ ಅಧ್ಯಾಯದಲ್ಲಿ ಹೀಗೆ ತಿಳಿಸಲಾಗಿದೆ :

ದೇವರ ಬಗ್ಗೆ ಇರುವ ತಪ್ಪು ತಿಳುವಳಿಕೆಯ ಅಂಧಕಾರವು ಈ ಲೋಕದಲ್ಲಿ ತುಂಬಿಕೊಂಡಿದೆ. ಆತನ ಗುಣಸ್ವಭಾವದ ಬಗ್ಗೆ ಮಾನವರು ಬುದ್ಧಿಹೀನರಾಗುತ್ತಿದ್ದಾರೆ. ಅದನ್ನು ಜನರು ಅಪಾರ್ಥಮಾಡಿಕೊಂಡು ತಪ್ಪಾದ ವ್ಯಾಖ್ಯಾನ ನೀಡುತ್ತಿದ್ದಾರೆ. ಇಂತಹ ಸಮಯದಲ್ಲಿ ದೇವರ ಸಂದೇಶವು ಸಾರಲ್ಪಡುತ್ತದೆ. ಆದರೆ ದೇವರ ಗುಣಸ್ವಭಾವವು ರಕ್ಷಿಸುವ ಸಾಮರ್ಥ್ಯ ಹೊಂದಿದೆ ಹಾಗೂ ಲೋಕದಲ್ಲಿ ಅದರ ಪ್ರಭಾವವು ಪ್ರಕಾಶಿಸಲ್ಪಡುತ್ತದೆ. ದೇವರ ಗುಣಸ್ವಭಾವವನ್ನು ಜಗತ್ತಿಗೆ ತಿಳಿಸಬೇಕಾಗಿದೆ. ಅಂಧಕಾರ ತುಂಬಿದ ಈ ಲೋಕಕ್ಕೆ ಆತನ ಮಹಿಮೆ ಒಳ್ಳೇತನ, ಕರುಣೆ ಹಾಗೂ ನಿತ್ಯದ ಬೆಳಕು ಪ್ರಕಾಶಿಸಲ್ಪಡಬೇಕಾಗಿದೆ. ಈ ಕಾರ್ಯವನ್ನು ಪ್ರವಾದಿಯಾದ ಯೆಶಾಯನು ಬಹಳ ಹಿಂದೆಯೇ ತಿಳಿಸಿದ್ದಾನೆ:

"ಶುಭ ಸಮಾಚಾರವನ್ನು ತಿಳಿಸಬಲ್ಲ ಚೀಯೋನೇ (ಸುವರ್ತಮಾನವನ್ನು) ಪ್ರಕಟಿಸಬಲ್ಲ ಯೆರೂಸಲೇಮೇ, ನಿನ್ನ ಧ್ವನಿಯನ್ನು ಗಟ್ಟಿಯಾಗಿ ಎತ್ತು, ನಿರ್ಭಯವಾಗಿ ಎತ್ತು... ಇಗೋ, ನಿಮ್ಮ ದೇವರು! ಆಹಾ, ಕರ್ತನಾದ ಯೆಹೋವನು ಶೂರನಾಗಿ ಬರುವನು, ತನ್ನ ಭುಜಬಲದಿಂದಲೇ ಆಳುವನು..." (ಯೆಶಾಯ 40:9,10).

"ಮದಲಿಂಗನಿಗಾಗಿ ಕಾದುಕೊಂಡಿರುವವರು 'ಇಗೋ, ನಿಮ್ಮ ದೇವರು' ಎಂದು ಹೇಳುವರು. ದೇವರು ಪ್ರೀತಿಸ್ವರೂಪಿ ಎಂದು ಪ್ರಕಟಪಡಿಸುವ ಕರುಣೆಯೆಂಬ ಬೆಳಕಿನ ಕೊನೆಯ ಕಿರಣಗಳು ಹಾಗೂ ಕೊನೆಯ ಸಂದೇಶವು ಜಗತ್ತಿಗೆ ಕೊಡಲ್ಪಡಬೇಕಾಗಿದೆ. ದೇವರ ಮಕ್ಕಳು ಆತನ ಮಹಿಮೆಯನ್ನು ಪ್ರಚಾರಪಡಿಸ- ಬೇಕಾಗಿದೆ. ತಮ್ಮ ಜೀವನದಲ್ಲಿ ಹಾಗೂ ತಮ್ಮ ಗುಣಸ್ವಭಾವದ ಮೂಲಕ ದೇವರ ಕೃಪೆಯು ತಮಗೇನು ಮಾಡಿದೆ ಎಂದು ಜಗತ್ತಿಗೆ ತೋರಿಸಬೇಕಾಗಿದೆ. ನೀತಿಯೆಂಬ ಸೂರ್ಯನ ಬೆಳಕು ದೇವರ ಮಕ್ಕಳ ಒಳ್ಳೆಯ ಕ್ರಿಯೆಗಳು, ಸತ್ಯದ ಮಾತುಗಳು ಹಾಗೂ ಪವಿತ್ರವಾದ ಕಾರ್ಯಗಳ ಮೂಲಕ ಪ್ರಕಾಶಿಸಲ್ಪಡಬೇಕಾಗಿದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರಿಲ್ಲ ಎಂಬುದಕ್ಕಿಂತಲೂ, ಆತನು ನಮ್ಮನ್ನು ದ್ವೇಷಿಸುತ್ತಾನೆಂಬ ಆಲೋಚನೆಯು ಬಹಳ ಕೆಟ್ಟದ್ದು. ದೇವರು ನಮ್ಮನ್ನು ದ್ವೇಷಿಸುತ್ತಾನೆ ಎಂಬುದು ಸತ್ಯವಾಗಿದ್ದಲ್ಲಿ ನಮ್ಮ ಲೋಕವು ಹೇಗೆ ವ್ಯತ್ಯಾಸವಾಗಿರುತ್ತಿತ್ತು.`

`ದೇವರ ಗುಣಸ್ವಭಾವದ ಬಗ್ಗೆ ನಮ್ಮ ಜಗತ್ತಿನಲ್ಲಿ ಇಷ್ಟೊಂದು ತಪ್ಪು ಅಭಿಪ್ರಾಯವಿರಲು ಕಾರಣವೇನು? ದೇವರು ಪ್ರೀತಿಸ್ವರೂಪಿ ಎಂಬುದನ್ನು ಸ್ಪಷ್ಟವಾಗಿ ಜನರಿಗೆ ತಿಳಿಸುವಂತ ಉತ್ತರಗಳನ್ನು ತರಗತಿಯಲ್ಲಿ ಚರ್ಚಿಸಿ.`

`ದೇವರ ಗುಣಸ್ವಭಾವದ ಬಗ್ಗೆ ನಾವು ಇಂದು ಯಾವ ಸಂದೇಶವನ್ನು ಸಾರಬೇಕಾಗಿದೆ? ದೇವರ ಪ್ರೀತಿಯ ವಾಸ್ತವಾಂಶದ ಬಗ್ಗೆ ತಿಳಿಯದವರಿಗೆ ಈ ಸಂದೇಶವನ್ನು ಹೇಗೆ ವಿವರಿಸುವಿರಿ? ದೇವರ ಪ್ರೀತಿ ಹಾಗೂ ಆತನ ಅದ್ಭುತವಾದ ಗುಣನಡತೆಯ ವಾಸ್ತವಾಂಶದ ಬಗ್ಗೆ ಯಾವ ಸಾಕ್ಷ್ಯಾಧಾರಗಳನ್ನು ನೀವು ತಿಳಿಸಬಹುದು?`

`ದೇವರು ಪ್ರೀತಿಸ್ವರೂಪಿ ಎಂದು ಮಾತಾಡುವುದು ಸುಲಭ. ಆದರೆ ನಿಮ್ಮ ಜೀವನದಲ್ಲಿ ಅದನ್ನು ಪ್ರತಿಫಲಿಸುವುದು, ಅದನ್ನು ತೋರಿಸುವುದು ಕಷ್ಟ. ನಮ್ಮ ಪವಿತ್ರವಾದ ಯಾವ ಕಾರ್ಯಗಳು ನಮ್ಮ ನೆರೆಹೊರೆಯವರಿಗೆ ದೇವರ ಪ್ರೀತಿಯನ್ನು ತಿಳಿಸುತ್ತದೆ?`