---
title:  ದೇವರು ಮನಃಪೂರ್ವಕವಾಗಿ ಪ್ರೀತಿಸುತ್ತಾನೆ
date:   28/12/2024
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ವಿಮೋಚನಕಾಂಡ 33:15-22; ಹೋಶೇಯ 14:1-4; ಮತ್ತಾಯ 22:1-14; ಯೋಹಾನ 10:17,18; 117:24 ಹಾಗೂ ಪ್ರಕಟನೆ 4:11ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಾನು ನನ್ನ ಜನರ ಭ್ರಷ್ಟತೆಯನ್ನು ಪರಿಹರಿಸಿ ಅವರನ್ನು ಮನಃಪೂರ್ವಕವಾಗಿ ಪ್ರೀತಿಸುವೆನು. ನನ್ನ ಕೋಪವು ಅವರ ಕಡೆಯಿಂದ ತೊಲಗಿ ಹೋಯಿತು" (ಹೋಶೇಯ 14:4).

ಯೇಸುಸ್ವಾಮಿಯು ಮುಂದಾಗಿಯೇ ತಿಳಿಸಿದಂತೆ ಪೇತ್ರನು ಮೂರುಸಾರಿ ಆತನು ಯಾರೋ ನನಗೆ ತಿಳಿಯದು ಎಂದು ನಿರಾಕರಿಸಿದನು (ಮತ್ತಾಯ 26:3-4). ಆದರೆ ಪೇತ್ರನ ಈ ನಿರಾಕರಣೆಯು ಕಥೆಯ ಅಂತ್ಯವಲ್ಲ. ಯೇಸುಕ್ರಿಸ್ತನು ಪುನರುತ್ಥಾನ ಹೊಂದಿದ ನಂತರ ಪೇತ್ರನನ್ನು "ಯೋಹಾನನ ಮಗನಾದ ಸೀಮೋನನೇ ನೀನು ಇವರಿಗಿಂತ ಹೆಚ್ಚಾಗಿ ನನ್ನ ಮೇಲೆ ಪ್ರೀತಿ ಇಟ್ಟಿದ್ದೀಯೋ?" ಎಂದು ಕೇಳಿದನು. ಅದಕ್ಕುತ್ತರವಾಗಿ ಪೇತ್ರನು- "ಹೌದು ಸ್ವಾಮಿ, ನಿನ್ನ ಮೇಲೆ ಮಮತೆ ಇಟ್ಟಿದ್ದೇನೆಂಬುದನ್ನು ನೀನೇ ಬಲ್ಲೆ ಅಂದನು". ಆತನು ಅವನಿಗೆ- "ನನ್ನ ಕುರಿಮರಿಗಳನ್ನು ಮೇಯಿಸು" ಎಂದು ಹೇಳಿದನು.

ಯೇಸುಸ್ವಾಮಿಯು ಎರಡನೇ ಸಾರಿ ಪೇತ್ರನನ್ನು- "ಯೋಹಾನನ ಮಗನಾದ ಸೀಮೋನನೇ, ನನ್ನ ಮೇಲೆ ಪ್ರೀತಿ ಇಟ್ಟಿದ್ದಿಯೋ?" ಎಂದು ಕೇಳಿದನು. ಅದಕ್ಕೆ ಪೇತ್ರನು- "ಹೌದು ಸ್ವಾಮಿ, ನಿನ್ನ ಮೇಲೆ ಮಮತೆ ಇಟ್ಟಿದ್ದೇನೆಂಬುದನ್ನು ಬಲ್ಲೆ" ಅಂದನು. ಅದಕ್ಕೆ ಯೇಸು ಅವನಿಗೆ- "ನನ್ನ ಕುರಿಗಳನ್ನು ಕಾಯಿ" ಎಂದು ಹೇಳಿದನು (ಯೋಹಾನ 21:15-17). ಪೇತ್ರನು ಯೇಸುವನ್ನು ಮೂರು ಸಾರಿ ಅವನ್ಯಾರೋ, ನಾನರಿಯೆ ಎಂದು ನಿರಾಕರಿಸಿದ್ದನು. ಅದಕ್ಕೆ ಪ್ರತ್ಯುತ್ತರವಾಗಿ ಈಗ ಯೇಸುಸ್ವಾಮಿಯು ಪೇತ್ರನೇ, ನೀನು ನನ್ನನ್ನು ಪ್ರೀತಿಸುತ್ತಿಯೋ ಎಂದು ಮೂರು ಸಾರಿ ಅವನನ್ನು ಪ್ರಶ್ನಿಸುವುದರ ಮೂಲಕ ತನ್ನ ಮೇಲಿನ ಅವನ ನಂಬಿಕೆಯನ್ನು ಪುನರ್‌ಸ್ಥಾಪಿಸಿದನು.

ಪೇತ್ರನು ಎದುರಿಸಿದಂತ ಸನ್ನಿವೇಶಕ್ಕಿಂತ ನಮ್ಮ ಪರಿಸ್ಥಿತಿಯು ಎಷ್ಟೇ ವ್ಯತ್ಯಾಸವಾಗಿರಬಹುದು, ಆದರೆ ಅನೇಕ ರೀತಿಯಲ್ಲಿ ಸಿದ್ಧಾಂತವು ಒಂದೇ ಆಗಿದೆ. ಯೇಸುಕ್ರಿಸ್ತನು ಪೇತ್ರನಿಗೆ ಕೇಳಿದಂತ ಪ್ರಶ್ನೆಯನ್ನೇ, ದೇವರು ಈ ಕಾಲದಲ್ಲಿ ವಾಸ್ತವವಾಗಿ 'ನೀನು ನನ್ನನ್ನು ಪ್ರಿತಿಸುತ್ತೀಯೋ' ಎಂದು ಅಂತಿಮವಾಗಿ ನಮಗೂ ಸಹ ಕೇಳುತ್ತಾನೆ.

ಈ ಪ್ರಶ್ನೆಗೆ ನಾವು ಕೊಡುವ ಉತ್ತರದ ಮೇಲೆ ಎಲ್ಲವೂ ಆಧಾರಗೊಂಡಿದೆ.