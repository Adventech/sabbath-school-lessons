---
title:  ಹೆಚ್ಚಿನ ಚಿಂತನೆ
date:   14/02/2025
---

ಶ್ರೀಮತಿ ವೈಟಮ್ಮನವರ ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್' ಪುಸ್ತಕದ ವೈ ಸಿನ್ ವಾಸ್ ಪರ್ಮಿಟಡ್' ಎಂಬ ಅಧ್ಯಾಯ ಓದಿರಿ.

"ಸೈತಾನನು ಪರಲೋಕದಿಂದ ದೊಬ್ಬಲ್ಪಟ್ಟರೂ, ದೇವರು ಅವನನ್ನು ನಾಶ ಮಾಡಲಿಲ್ಲ. ಪ್ರೀತಿಯ ಆರಾಧನೆಯು ಮಾತ್ರ ದೇವರಿಗೆ ಮೆಚ್ಚುಗೆಯಾಗಿರುವುದರಿಂದ, ಆತನ ಸೃಷ್ಟಿಗಳ ನಿಷ್ಠೆಯು ಆತನ ನ್ಯಾಯ ಹಾಗೂ ಔದಾರ್ಯದಲ್ಲಿ ಭರವಸೆ ಹೊಂದಿರಬೇಕು. ಪಾಪದ ಸ್ವರೂಪ ಅಥವಾ ಅದರ ಪರಿಣಾಮಗಳ ಬಗ್ಗೆ ದೇವದೂತರು ಹಾಗೂ ಪಾಪಮಾಡದಂತ ಇತರ ಲೋಕಗಳವರಿಗೆ ಯಾವುದೆ ಅರಿವಿರಲಿಲ್ಲ. ಆದುದರಿಂದ ಒಂದು ವೇಳೆ ದೇವರು ಸೈತಾನನನ್ನು ತಕ್ಷಣವೇ ನಾಶಮಾಡಿದ್ದಲ್ಲಿ ಆತನ ನ್ಯಾಯವಂತನೆಂಬುದನ್ನು ಅವರು ತಿಳಿದುಕೊಳ್ಳಲಾಗುತ್ತಿರಲಿಲ್ಲ. ಸೈತಾನನು ಪರಲೋಕದಲ್ಲಿ ದೇವರ ವಿರುದ್ಧವಾಗಿ ತಿರುಗಿಬಿದ್ದ ತಕ್ಷಣವೇ ಅವನನ್ನು ನಾಶ ಮಾಡಿದ್ದಲ್ಲಿ, ದೇವರನ್ನು ಭಯದಿಂದ ಆರಾಧಿಸುತ್ತಿದ್ದರೇ ಹೊರತು, ಪ್ರೀತಿಯಿಂದಲ್ಲ. ಮಹಾಮೋಸಗಾರನಾದ ಸೈತಾನನ ಪ್ರಭಾವ ಅಥವಾ ದೇವರಿಗೆ ದಂಗೆ ಏಳುವ ಮನೋಭಾವವು ಸಂಪೂರ್ಣವಾಗಿ ನಾಶವಾಗುತ್ತಿರಲಿಲ್ಲ. ಅಲ್ಲದೆ ನಿರ್ಮೂಲವಾಗುತ್ತಿರಲಿಲ್ಲ. ಸಮಸ್ತ ವಿಶ್ವದ ಒಳಿತಿಗಾಗಿ ಸೈತಾನನ ಕೆಟ್ಟ ಉದ್ದೇಶಗಳು ಪೂರ್ಣವಾಗಿ ಬೆಳವಣಿಗೆ ಹೊಂದಬೇಕಾಗಿತ್ತು. ಹಾಗೂ ದೇವರ ವಿರುದ್ಧವಾಗಿ ಅವನು ಮಾಡಿದ ಆಪಾದನೆಗಳ ನಿಜಸ್ವರೂಪವು ಸಮಸ್ತ ವಿಶ್ವದವರಿಗೆಲ್ಲಾ ತಿಳಿದು ಬರಬೇಕಾಗಿತ್ತು. ಅಲ್ಲದೆ ದೇವರ ನ್ಯಾಯ, ಕರುಣೆ ಹಾಗೂ ಆತನ ಆಜ್ಞೆಗಳು ಎಂದೆಂದಿಗೂ ಬದಲಾಗುವುದಿಲ್ಲವೆಂಬ ವಾಸ್ತವಾಂಶವು ಇನ್ನೆಂದಿಗೂ ಸಂಶಯಕ್ಕೆ ಎಡೆಯಿಲ್ಲದಂತೆ ತಿಳಿದುಬರಬೇಕಾಗಿತ್ತು. "ಸೈತಾನನ ದಂಗೆಯು ಯುಗಯುಗಾಂತರಗಳವರೆಗೂ ಸಮಸ್ತ ವಿಶ್ವಕ್ಕೆ ಒಂದು ಪಾಠವಾಗಬೇಕಾಗಿತ್ತು. ಪಾಪದ ಸ್ವರೂಪ ಹಾಗೂ ಅದರಿಂದಾಗುವ ಭಯಂಕರ ಪರಿಣಾಮಗಳ ಬಗ್ಗೆ ನಿರಂತರವಾದ ಸಾಕ್ಷಿಯಾಗಬೇಕಾಗಿತ್ತು. ಸೈತಾನನ ದಂಗೆಯು ಮೂರನೇ ಒಂದು ಭಾಗದಷ್ಟು ದೂತರು ಮತ್ತು ಮಾನವರಾದ ನಮ್ಮ ಮೇಲೆ ಮಾಡಿದ ಕೆಟ್ಟ ಮತ್ತು ಭಯಾನಕವಾದ ಪರಿಣಾಮಗಳು ದೇವರ ಅಧಿಕಾರವನ್ನು ತಿರಸ್ಕರಿಸುವುದರಿಂದಾಗುವ ಫಲಿತಾಂಶವು ಏನೆಂದು ತೋರಿಸುತ್ತಿತ್ತು. ದೇವರ ಅಧಿಕಾರವು ಆತನು ಉಂಟುಮಾಡಿದ ಸಮಸ್ತ ಸೃಷ್ಟಿಯ ಒಳಿತಿಗಾಗಿದೆ ಎಂಬುದನ್ನು ಸಾಕ್ಷಿಧಾರವಾಗಿ ತೋರಿಸಲಿತ್ತು. ಈ ರೀತಿಯಲ್ಲಿ ಇನ್ನು ಮುಂದೆ ಪರಿಶುದ್ಧ ಜೀವಿಗಳು ದೇವರಾಜ್ಞೆಗಳನ್ನು ಉಲ್ಲಂಘಿಸದಂತೆಯೂ ಹಾಗೂ ಅದರ ಭಯಾನಕ ಪರಿಣಾಮಗಳನ್ನು ಎದುರಿಸದಂತೆಯೂ ದೇವರಾಜ್ಞೆಗಳು ಅವರಿಗೆ ರಕ್ಷಣೆ ನೀಡುತ್ತಿತ್ತು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವನ್ಯಾಯವಾದವು (Theodicy) ಅಂದರೆ ದೇವರು ಮನುಷ್ಯನ ದೈವೀಕ ಒಳಿತಿಗಾಗಿ ಕೆಟ್ಟದ್ದನ್ನು ಈ ಲೋಕದಲ್ಲಿ ಇರಗೊಟ್ಟಿದ್ದಾನೆಂದು ತಿಳಿಸುತ್ತದೆ. ಆದಾಗ್ಯೂ ಸೈತಾನನು ಮತ್ತು ಕ್ರಿಸ್ತನ ನಡುವಣ ಮಹಾಹೋರಾಟದಲ್ಲಿ ಅಂತಿಮವಾಗಿ ದುಷ್ಟತನವಲ್ಲ, ಬದಲಾಗಿ ಕ್ರಿಸ್ತನು ನ್ಯಾಯವಂತನೂ ಹಾಗೂ ನೀತಿವಂತನೆಂದು ಸಮರ್ಥಿಸಲ್ಪಡುತ್ತಾನೆಂಬುದನ್ನು ನಾವು ಹೇಗೆ ಅರ್ಥಮಾಡಿಕೊಳ್ಳಬಹುದು?`

`ನಿಮ್ಮಲ್ಲಿ ಎಂದಾದರೂ ನನಗೆ ಯೋಬನಂತ ಕಷ್ಟ, ಸಂಕಟ ಬಂದಿದೆ ಎಂಬ ಭಾವನೆ ಉಂಟಾಗಿದೆಯೇ? ನಾವು ಅನುಭವಿಸುತ್ತಿರುವ ಈ ವೇದನೆಗೆ ಸಕಾರಣವಿಲ್ಲವೆಂಬ ಸಂದೇಹ ಉಂಟಾಗಿದೆಯೇ? ನಮ್ಮ ಮನಸ್ಸಿನಲ್ಲಿ ಬರುವ ಸಂದೇಹಗಳಿಗೆ ಯೋಬನು "ನನಗೇನೂ ತಿಳಿಯದು" (42:3) ಎಂದು ಹೇಳಿದ ಮಾತುಗಳು ಹೇಗೆ ಪರಿಹಾರ ಕೊಡುತ್ತದೆ?`