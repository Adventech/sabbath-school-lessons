---
title:  "ನಮಗೆ ತಿಳಿಯದಿರುವ ಅನೆಕ ಸಂಗತಿಗಳಿವೆ"
date:   10/02/2025
---

ಪ್ರೀತಿಯು ಅಂತಿಮವಾಗಿ ದುಷ್ಟತನವನ್ನು ಜಯಿಸುತ್ತದೆಂಬ ಸಂತೋಷದೊಡನೆ ಲೋಕದ ಚರಿತ್ರೆಯು ಮುಕ್ತಾಯಗೊಳ್ಳುತ್ತದೆ. ಆದರೆ ಈಗ ತತ್ಕಾಲದಲ್ಲಿ ನಮ್ಮನ್ನು ಕಾಡುವ ಅನೇಕ ಪ್ರಶ್ನೆಗಳು ಉಳಿದಿದೆ. ಕೆಟ್ಟತನದ ಸಮಸ್ಯೆಯು ನಮಗೆ ಸಹಾಯಕವಾಗುವ ರೀತಿಯಲ್ಲಿ ನಾವು ಹೇಗೆ ಆಲೋಚಿಸಬಹುದು?

`ಯೋಬನು 38:1-12ನೇ ವಚನಗಳನ್ನು ಓದಿರಿ. ಕೆಟ್ಟತನದ ಸಮಸ್ಯೆಯ ಬಗ್ಗೆ ಈ ವಚನಗಳಲ್ಲಿ ದೇವರು ಯೋಬನಿಗೆ ಕೊಟ್ಟ ಉತ್ತರವು ಹೇಗೆ ನಮಗೆ ತಿಳುವಳಿಕೆ ನೀಡುತ್ತದೆ?`

ಯೋಬನು ಬಹಳವಾದ ಕಷ್ಟದುಃಖ ನೋವನ್ನು ಅನುಭವಿಸಿದನು. ತನ್ನ ಮೇಲೆ ಯಾಕೆ ಇಂತಹ ವೇದನೆ, ಸಂಕಟಗಳು ಬಂದಿವೆ ಎಂದು ಅದನ್ನು ಅನೇಕ ಪ್ರಶ್ನೆಗಳನ್ನು ಸ್ವತಃ ಕೇಳಿಕೊಂಡನು. ಪರಲೋಕದಲ್ಲಿ ಸೈತಾನನಿಗೂ, ದೇವರಿಗೂ ನಡೆದ ವಾದವಿವಾದವು ಯೋಬನಿಗೆ ತಿಳಿದಿರಲಿಲ್ಲ (ಯೋಬನು 1,2ನೇ ಅಧ್ಯಾಯಗಳು). ದೇವರು ಪ್ರತ್ಯಕ್ಷವಾಗಿ ತನ್ನ ಪ್ರಶ್ನೆಗಳಿಗೆ ನೇರವಾಗಿ ಉತ್ತರಿಸಬಾರದೇ? ಎಂದು ಅವನು ಕೇಳಿಕೊಂಡನು.

ದೇವರು ಯೋಬನ ಸಂದೇಹಗಳಿಗೆ ಗಮನಾರ್ಹವಾದ ರೀತಿಯಲ್ಲಿ ಉತ್ತರಿಸಿದನು. ದೇವರು ಬಿರುಗಾಳಿಯೊಳಗಿಂದ ಅವನಿಗೆ- "ಅಜ್ಞಾನದ ಮಾತುಗಳಿಂದ ಸತ್ಯಾಲೋಚನೆಯನ್ನು ಮಂಕುಮಾಡುವ ಇವನು ಯಾರು?" ಎಂದು ಪ್ರತ್ಯುತ್ತರ ನೀಡುತ್ತಾನೆ (ಯೋಬನು 38:1,2). ಸರಳವಾಗಿ ಹೇಳುವುದಾದರೆ, ಯೋಬನೇ, ನೀನು ತಿಳಿದಿರುವುದು ಬಹಳ ಅಲ್ಪವಾಗಿರುವಾಗ, ಯಾಕೆ ಇಷ್ಟೊಂದು ಮಾತನಾಡುತ್ತೀ? ಎಂದು ದೇವರು ಕೇಳುತ್ತಾನೆ. ಅನಂತರ ದೇವರು ಮುಂದುವರಿದು- "ನಾನು ಲೋಕಕ್ಕೆ ಅಸ್ತಿವಾರ ಹಾಕಿದಾಗ, ನೀನು ಎಲ್ಲಿದ್ದೀ?" ನೀನು ಜ್ಞಾನಿಯಾಗಿದ್ದರೆ ಹೇಳು? ಎಂದು ಅವನನ್ನು ಪ್ರಶ್ನಿಸುತ್ತಾನೆ.

`ಯೋಬನು 42:3ನೇ ವಚನವನ್ನು ಓದಿರಿ. ದೇವರು ಕೇಳಿದ ಪ್ರಶ್ನೆಗೆ ಯೋಬನು ಕೊಟ್ಟ ಉತ್ತರವು ನಾವೂ ಸಹ ಅಲ್ಪರೂ, ಅಜ್ಞಾನಿಗಳೂ ಆಗಿದ್ದೇನೆಂಬ ಸತ್ಯಸಂಗತಿಯನ್ನು ಹೇಗೆ ತಿಳಿಸುತ್ತವೆ?`

ದೇವರು ಯೋಬನಿಗೆ ಉತ್ತರಿಸುವಾಗ, ಅವನು ತಿಳಿಯದಿರುವ ಮತ್ತು ಗ್ರಹಿಸಿಕೊಳ್ಳಲಾಗದಂತ ಅಗಾಧ ಸಂಗತಿಗಳಿವೆ ಎಂದು ಅವನಿಗೆ ಸ್ಪಷ್ಟವಾಗಿ ತಿಳಿಸುತ್ತಾನೆ. ಅವನಂತೆಯೇ ನಾವೂ ಸಹ ದೇವರ ಮುಂದೆ ನಮ್ರತೆಯಿಂದ ನಮಗೆ ತಿಳಿಯದಿರುವ ಅಸಂಖ್ಯಾತ ಸಂಗತಿಗಳು ಲೋಕದಲ್ಲಿವೆ ಹಾಗೂ ತೆರೆಯ ಹಿಂದೆ ನಡೆಯುವ ಘಟನೆಗಳ ಬಗ್ಗೆ ನಮಗೆ ಸ್ವಲ್ಪವೂ ಸಹ ತಿಳಿಯದೆಂಬ ಸತ್ಯವನ್ನು ನಾವು ಅರಿಯಬೇಕು. ನಮ್ಮಲ್ಲಿ ಬರುವ ಪ್ರಶ್ನೆಗಳಿಗೆ ನಮಗೆ ಉತ್ತರ ತಿಳಿದಿಲ್ಲ. ಆದರೆ ಒಂದು ದಿನ ಅವುಗಳಿಗೆ ಸೂಕ್ತವಾದ ಉತ್ತರ ದೊರೆಯಲಿದೆ ಹಾಗೂ ಪರಿಹಾರ ಉಂಟಾಗಲಿದೆ ಎಂಬುದು ನಮ್ಮ ನೆನಪಿನಲ್ಲಿರಬೇಕು. ಅಲ್ಲಿಯ ತನಕ ಅನೇಕ ವಿಧವಾಗಿ ನಮಗೆ ಪ್ರಕಟವಾಗಿರುವ ದೇವರ ಒಳ್ಳೇತನದಲ್ಲಿ ನಾವು ದೃಢಭರವಸೆ ಇಡಬೇಕಾಗಿದೆ.

`ಯಾವುದೇ ವಿಷಯದ ಬಗ್ಗೆ ನಮಗೆ ತಿಳಿದಿರುವುದು ಅತ್ಯಲ್ಪ ಎಂಬ ಸತ್ಯವನ್ನು ನೆನಪಿನಲ್ಲಿಡಬೇಕು. ಆದುದರಿಂದ ಕೆಟ್ಟತನ, ಕಷ್ಟ, ದುಃಖವೇದನೆ - ಇಂತಹ ಕಿ್ಲಷ್ಟಕರವಾದ ಹಾಗೂ ಉತ್ತರಿಸಲಾಗದ ಪ್ರಶ್ನೆಗಳೊಂದಿಗೆ ಈ ಲೋಕದಲ್ಲಿ ಜೀವಿಸುವುದನ್ನು ಯಾಕೆ ನಾವು ಕಲಿತುಕೊಳ್ಳಬಾರದು?`