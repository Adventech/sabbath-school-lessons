---
title:  ನ್ಯಾಯತೀರ್ಪಿನ ಶುಭವಾರ್ತೆ
date:   22/04/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಕೀರ್ತನೆ 51:1-4; ದಾನಿಯೇಲನು 7:9,14,26, ಪ್ರಕಟನೆ 14:7; 20:12 ಹಾಗೂ ಪ್ರಕಟನೆ 4:2-4 ಮತ್ತು 5:1-12ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಅವನು ನೀವೆಲ್ಲರೂ ದೇವರಿಗೆ ಭಯಪಟ್ಟು ಆತನನ್ನು ಘನಪಡಿಸಿರಿ. ಆತನು ನ್ಯಾಯತೀರ್ಪು ಮಾಡುವ ಗಳಿಗೆಯು ಬಂದಿದೆ. ಭೂಲೋಕ ಪರಲೋಕಗಳನ್ನೂ, ಸಮುದ್ರವನ್ನೂ, ನೀರಿನ ಬುಗ್ಗೆಗಳನ್ನೂ ಉಂಟುಮಾಡಿದಾತನಿಗೆ ನಮಸ್ಕಾರ ಮಾಡಿರಿ ಎಂದು ಮಹಾಶಬ್ದದಿಂದ ಹೇಳಿದನು” (ಪ್ರಕಟನೆ 14:7).

ದೇವರು ನ್ಯಾಯತೀರ್ಪು ಮಾಡುವ ದೇವರೆಂದು ಸತ್ಯವೇದವು ಸ್ಪಷ್ಟವಾಗಿ ತಿಳಿಸುತ್ತದೆ. ಸಮಸ್ತಲೋಕದ ನ್ಯಾಯಾಧಿಪತಿಯಾದ ದೇವರು ಶೀಘ್ರದಲ್ಲಿಯೇ ಅಥವಾ ಅನಂತರವೋ ನ್ಯಾಯತೀರ್ಪು ಕೊಡುತ್ತಾನೆ (ಆದಿಕಾಂಡ 18:25; ಕೀರ್ತನೆ 58:11; 94:2; 98:9). ಪೌಲನೂ ಸಹ ಇದನ್ನು ನಮ್ಮಲ್ಲಿ ಪ್ರತಿಯೊಬ್ಬನೂ ತನ್ನ ತನ್ನ ವಿಷಯವಾಗಿ ದೇವರ ಮುಂದೆ ಉತ್ತರ ಕೊಡಬೇಕು' ಎಂದು ಹೇಳುತ್ತಾನೆ (ರೋಮಾಯ 14:12).

ಇದು ದಿಗಿಲು ಹುಟ್ಟಿಸುತ್ತದಲ್ಲವೇ? "ಒಳ್ಳೆಯದಾಗಲಿ, ಕೆಟ್ಟದಾಗಲಿ ಸಕಲ ರಹಸ್ಯ ಸಂಗತಿಗಳನ್ನು ವಿಮರ್ಶಿಸುವ ನ್ಯಾಯವಿಚಾರಣೆಗೆ ದೇವರು ಪ್ರತಿಯೊಂದು ಕಾರ್ಯವನ್ನು ಗುರಿಮಾಡುವನು (ಪ್ರಸಂಗಿ 12:14). ಅಂತಹ ದೇವರಿಗೆ ನಾವು ನಮ್ಮ ವಿಷಯದಲ್ಲಿ ಉತ್ತರ ಕೊಡಬೇಕಾಗಿದೆ.

ಆದರೆ ಅಂತಿಮವಾಗಿ ದೇವರು ರಕ್ಷಿಸಲ್ಪಟ್ಟವರು ಮತ್ತು ನಾಶವಾದವರ ವಿಷಯದಲ್ಲಿಯೂ ಹೇಗೆ ನ್ಯಾಯವಂತನೂ, ಕರುಣೆಯೂ ಉಳ್ಳವನಾಗಿದ್ದನೆಂಬುದನ್ನು ಹಾಗೂ ಆತನ ಕೃಪೆ ಹಾಗೂ ಒಳ್ಳೇತನವನ್ನು ಆತನು ಕೊಡುವ ನ್ಯಾಯತೀರ್ಪು ಪ್ರಕಟಗೊಳಿಸುತ್ತದೆ.

ಈ ವಿಶ್ವದಲ್ಲಿ ಕ್ರಿಸ್ತನ ಮತ್ತು ಸೈತಾನನ ನಡುವಣ ಮಹಾಹೋರಾಟಕ್ಕೆ ಸಂಬಂಧಪಟ್ಟಂತೆ ನ್ಯಾಯತೀರ್ಪಿನ ಸಾರಾಂಶದ ಬಗ್ಗೆ ಈ ವಾರ ಹೆಚ್ಚಾಗಿ ತಿಳಿಯೋಣ. ಅಲ್ಲದೆ ದೇವರ ನಂಬಿಗಸ್ತರಾದ ಜನರು ಮುಂದೆ ಬರಲಿರುವ ಅನಿವಾರ್ಯವಾದ ನ್ಯಾಯತೀರ್ಪು ಎದುರಿಸುವಾಗ ಏನಾಗುತ್ತದೆಂಬುದನ್ನು ವಿಶೇಷವಾಗಿ ಕಲಿಯೋಣ.