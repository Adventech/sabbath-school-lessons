---
title:  ಹೆಚ್ಚಿನ ಚಿಂತನೆ
date:   28/04/2023
---

ಈ ಲೋಕದ ಚರಿತ್ರೆಯ ಕೊನೆಯ ದಿನಗಳಲ್ಲಿ ಹಾಗೂ ನ್ಯಾಯತೀರ್ಪಿನ ಸಮಯದಲ್ಲಿ ದೇವಜನರ ಪರಿಸ್ಥಿತಿ ಹೇಗಿರುತ್ತದೆಂದು ಶ್ರೀಮತಿ ವೈಟಮ್ಮನವರ ಪ್ರವಾದನಾ ಆತ್ಮವು 'ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್' ಸಂಪುಟ 5, 473, 474ನೇ ಪುಟಗಳಲ್ಲಿ ತಿಳಿಸಿರುವುದನ್ನು ಗಮನಿಸಿ:

"ದೇವರ ಮಕ್ಕಳ ಏಕೈಕ ನಿರೀಕ್ಷೆಯು ದೇವರ ಕರುಣೆಯಾಗಿದೆ ಹಾಗೂ ಪ್ರಾರ್ಥನೆಯು ಅವರ ಏಕೈಕ ರಕ್ಷಣೆಯಾಗಿದೆ. ಯಹೋಶುವನು ದೂತನೊಂದಿಗೆ ಬೇಡಿಕೊಂಡ ರೀತಿಯಲ್ಲಿ, ಉಳಿದ ಸತ್ಯಸಭೆಯು ಕುಗ್ಗಿಹೋದ ಹೃದಯದಿಂದಲೂ ಮನಃಪೂರ್ವಕವಾದ ನಂಬಿಕೆಯಿಂದಲೂ ನಮ್ಮ ಮಧ್ಯಸ್ಥನಾದ ಯೇಸುಕ್ರಿಸ್ತನ ಮೂಲಕ ಕ್ಷಮೆಗಾಗಿಯೂ ಮತ್ತು ಬಿಡುಗಡೆಗಾಗಿಯೂ ದೇವರ ಮುಂದೆ ಬೇಡಿಕೊಳ್ಳಬೇಕು. ಹತಾಶೆಯಿಂದ ಕೂಡಿರುವ ಅವರು ತಾವು ಅಯೋಗ್ಯರೂ, ಬಲಹೀನರೂ ಆಗಿದ್ದೇವೆಂದು ಸಂಪೂರ್ಣವಾಗಿ ತಿಳುಕೊಂಡಿರುವರು. ಮಹಾಯಾಜಕನಾದ ಯಹೋಶುವನ ಮೇಲೆ ಆಪಾದನೆ ಹೊರಿಸಿದಂತೆ (ಜೆಕರ್ಯ 3:1,2). ನಮ್ಮ ಮೇಲೆಯೂ ಆಪಾದನೆ ಹೊರಿಸಲು ಸೈತಾನನು ಕಾದುಕೊಂಡಿರುವನು. ಅವನು ದೇವಜನರಾದ ನಮ್ಮ ಕೊಳೆಯಾದ ಬಟ್ಟೆಗಳನ್ನು ಮತ್ತು ದೋಷವುಳ್ಳ ಸ್ವಭಾವವನ್ನು ತೋರಿಸುವನು. ನಮ್ಮ ಬಲಹೀನತೆ, ಮೂರ್ಖತನ, ನಮ್ಮ ಅಪರಾಧ ಪಾಪಗಳು ಹೇಗೆ ನಮ್ಮ ವಿಮೋಚಕನಾದ ಕ್ರಿಸ್ತನಿಗೆ ಅಗೌರವ ತಂದಿತೆಂಬುದನ್ನು ಸೈತಾನನು ತಿಳಿಸುವನು. ಹೌದು, ದೇವರ ಮಕ್ಕಳು ಅನೇಕ ವಿಧದಲ್ಲಿ ಬಹಳ ದೋಷಿಗಳಾಗಿದ್ದಾರೆ.

"ಸೈತಾನನ ಶೋಧನೆಗೆ ಒಳಗಾಗಿ ನಾವು ಮಾಡಿದ ಎಲ್ಲ ಪಾಪಗಳ ಖಚಿತವಾದ ಲೆಕ್ಕವನ್ನು ಅವನು ಚೆನ್ನಾಗಿ ತಿಳಿದಿದ್ದಾನೆ. ಇವೆಲ್ಲವುಗಳನ್ನೂ ಅವನು ದೇವರ ಮುಂದೆ ಬಹಳ ಉತ್ತೇಕ್ಷೆಯಿಂದ ವಿವರಿಸುತ್ತಾ ದೇವರಿಗೆ ಹೀಗೆ ಸವಾಲು ಹಾಕುತ್ತಾನೆ":

"ನನ್ನನ್ನೂ ನನ್ನೊಡನೆ ನನಗೆ ವಿರುದ್ಧವಾಗಿ ದಂಗೆಯೆದ್ದ ದೂತರನ್ನು ದೇವರೇ ನೀನು ಪರಲೋಕದಿಂದ ಹೊರಗೆ ಹಾಕಿದಿ. ಆದರೆ ಅದೇ ಪಾಪಗಳನ್ನು ಮಾಡಿದ ಮನುಷ್ಯರಿಗೆ ನೀನು ನಿತ್ಯಜೀವದ ಪ್ರತಿಫಲ ನೀಡುತ್ತಿದ್ದೀ. ನ್ಯಾಯವುಳ್ಳ ಕರ್ತನೇ, ಇದನ್ನು ನೀನು ಮಾಡಬಾರದು. ನೀತಿಯೇ ನಿನ್ನ ಸಿಂಹಾಸನದ ಆಧಾರವಾಗಿದೆ. ನಮ್ಮಂತೆಯೇ ಪಾಪಗಳನ್ನು ಮಾಡಿದ ಮನುಷ್ಯರಿಗೆ ದಂಡನೆ ಕೊಡಬೇಕೆಂದು ನ್ಯಾಯವು ಒತ್ತಾಯಪಡಿಸುತ್ತದೆ' ಎಂದು ಸೈತಾನನು ಹೇಳುತ್ತಾನೆ.

"ಕ್ರಿಸ್ತನ ಮಕ್ಕಳು ಪಾಪಮಾಡಿದ್ದು ನಿಜ. ಆದರೆ ಅವರು ತಮ್ಮ ಪಾಪಗಳ ಬಟ್ಟೆ ಪಶ್ಚಾತ್ತಾಪದಿಂದ ಕುಗ್ಗಿಹೋದ ಹೃದಯದಿಂದ ದೇವರನ್ನು ಹುಡುಕಿದ್ದಾರೆ. ನಮ್ಮ ವಕೀಲನಾದ ಯೇಸುವು ನಮ್ಮ ಪರವಾಗಿ ತಂದೆಯ ಮುಂದೆ ಬೇಡಿಕೊಳ್ಳುತ್ತಾನೆ. ನಮ್ಮೆಲ್ಲರ ಪಾಪಗಳನ್ನು ಮಾತ್ರವಲ್ಲದೆ, ಅದಕ್ಕಾಗಿ ನಾವು ಕುಗ್ಗಿಹೋದ ಹೃದಯದಿಂದ ಪಶ್ಚಾತ್ತಾಪಪಟ್ಟು ಕ್ಷಮೆ ಬೇಡಿಕೊಂಡದ್ದನ್ನು ಕ್ರಿಸ್ತನು ತಿಳಿದಿದ್ದಾನೆ. ಆದುದರಿಂದ ಆತನು ಸೈತಾನನನ್ನು ಯೆಹೋವನು ನಿನ್ನನ್ನು ಖಂಡಿಸಲಿ. ನಾನು ಇವರಿಗಾಗಿ ನನ್ನ ಪ್ರಾಣಕೊಟ್ಟಿದ್ದೇನೆ. ಅವರನ್ನು ನನ್ನ ಅಂಗೈಯಲ್ಲಿ ಚಿತ್ರಿಸಿಕೊಂಡಿದ್ದೇನೆ" ಎಂದು ಹೇಳುತ್ತಾನೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ದೇವರು ನ್ಯಾಯತೀರ್ಪು ಮಾಡುವ ಗಳಿಗೆ ಬಂದಿದೆ ಎಂಬ ಅರಿವು ನಮ್ಮ ದಿನನಿತ್ಯದ ಜೀವನದಲ್ಲಿ ಹೇಗೆ ಪರಿಣಾಮ ಉಂಟುಮಾಡುತ್ತದೆ? ಪ್ರಾಮಾಣಿಕವಾಗಿ ಹೇಳುವುದಾದಲ್ಲಿ ಅದು ನನ್ನಲ್ಲಿ ಯಾವುದೇ ಪರಿಣಾಮ ಉಂಟುಮಾಡಿಲ್ಲ. ನಾವು ಹೇಗೆ ಬದಲಾವಣೆ ಹೊಂದಬಹುದು?`

`2. ನ್ಯಾಯತೀರ್ಪು ಅಶುಭವಾರ್ತೆಯಲ್ಲ, ಬದಲಾಗಿ ಯಾಕೆ ನಮಗೆ ಶುಭ ವರ್ತಮಾನವಾಗಿದೆ? ಕ್ರಿಸ್ತನು ನಮಗಾಗಿ ಮಾಡಿದ ತ್ಯಾಗ ಬಲಿದಾನವು ಮಾತ್ರ ಯಾಕೆ ನಮಗೆ ರಕ್ಷಣೆಯ ಏಕೈಕ ನಿರೀಕ್ಷೆಯಾಗಿದೆ?`

`3. ನ್ಯಾಯತೀರ್ಪು ಸಮಸ್ತ ವಿಶ್ವಕ್ಕೆ ದೇವರು ನೀತಿಸ್ವರೂಪನು, ನ್ಯಾಯವಂತನೂ ಆಗಿದ್ದಾನೆಂದು ಆತನ ಗುಣಸ್ವಭಾವಗಳನ್ನು ಪ್ರಕಟಪಡಿಸುತ್ತದೆ. ಮಹಾಹೋರಾಟದ ಸಂಪೂರ್ಣವಾದ ದೃಶ್ಯಾವಳಿಯಲ್ಲಿ ಈ ಅಂಶವು ಹೇಗೆ ಸೂಕ್ತವಾಗಿ ಹೊಂದಿಕೊಳ್ಳುತ್ತದೆ?`