---
title:  ಹೆಚ್ಚಿನ ಚಿಂತನೆ
date:   14/04/2023
---

ನಮ್ಮಲ್ಲಿ ಸಂಪನ್ಮೂಲ ಕಡಿಮೆಯಿದೆ. ನಿರಾಶೆ ತುಂಬಿರುವ ಈ ಜೀವಿತದಲ್ಲಿ ನಮ್ಮ ಆಯುಷ್ಯವು 70-80 ವರ್ಷಗಳಷ್ಟು ಮಾತ್ರ ಅಲ್ಲದೆ ಶಾರೀರಿಕವಾಗಿಯೂ ನಾವು ಅಷ್ಟೊಂದು ದೃಢಕಾಯರಲ್ಲದಿರಬಹುದು. ಆದರೂ ನಾವು ನಮ್ಮ ಶಕ್ತಿಮೀರಿ ಮೂರುದೂತರ ಸಂದೇಶಗಳನ್ನು ಇತರರಿಗೆ ಸಾರಬೇಕಾಗಿದೆ. ನಮಗೆ ನಿತ್ಯಜೀವದ ವಾಗ್ದಾನ ಮಾಡಿದ ಕ್ರಿಸ್ತನಿಗೆ ಇದಕ್ಕಿಂತ ಹೆಚ್ಚಾಗಿ ಇನ್ನೇನು ಮಾಡಲು ನಮ್ಮಿಂದ ಸಾಧ್ಯ?

ಶ್ರೀಮತಿ ವೈಟಮ್ಮನವರು ತಮ್ಮ 'ದಿ ಗ್ರೇಟ್ ಕಾಂಟ್ರೊವರ್ಸಿ' ಪುಸ್ತಕದ 612ನೇ ಪುಟದಲ್ಲಿ ಕೊನೆಯ ಕಾಲದಲ್ಲಿ ಈ ಸಂದೇಶವು ಹೇಗೆ ಜಗತ್ತಿನಾದ್ಯಂತ ಸಾಕ್ಷಿಗಾಗಿ ಸಾರಲ್ಪಡುತ್ತದೆಂದು ಹೀಗೆ ತಿಳಿಸುತ್ತಾರೆ :

"ದೇವರ ಸೇವೆಗಾಗಿ ತಮ್ಮನ್ನು ಪವಿತ್ರವಾಗಿ ಸಮರ್ಪಿಸಿಕೊಂಡ ದೇವಸೇವಕರ ಮುಖಗಳು ಪ್ರಕಾಶಮಾನವಾದ ಬೆಳಕಿನಿಂದ ಹೊಳೆಯುತ್ತಿದ್ದವು. ಅವರು ಪರಲೋಕದ ಸಂದೇಶವನ್ನು ಸಾರಲು ಒಂದು ಸ್ಥಳದಿಂದ ಮತ್ತೊಂದು ಸ್ಥಳಕ್ಕೆ ತರೆಯಿಂದ ಹೋಗುತ್ತಿದ್ದರು. ಜಗತ್ತಿನಾದ್ಯಂತ ಸಾವಿರಾರು ಸೇವಕರು ಕೊನೆಯ ಎಚ್ಚರಿಕೆಯ ಸಂದೇಶ ನೀಡುವರು. ಅದ್ಭುತಗಳು ನಡೆಯುವವು ರೋಗಿಗಳು ಗುಣಹೊಂದುವರು. ವಿಶ್ವಾಸಿಗಳಲ್ಲಿ ಅನೇಕ ಸೂಚಕ ಕಾರ್ಯಗಳು ಮತ್ತು ಅದ್ಭುತ ಕಾರ್ಯಗಳು ನಡೆಯುವವು. ದೇವರ ಸೇವೆಗೆ ವಿರುದ್ಧವಾಗಿ ಸೈತಾನನೂ ಸಹ ಸುಳ್ಳಾದ ಅದ್ಭುತಗಳನ್ನು ಮಾಡುವನು, ಅಲ್ಲದೆ ಮನುಷ್ಯರ ಮುಂದೆ ಆಕಾಶದಿಂದ ಬೆಂಕಿಯು ಬರುವಂತೆ ಮಾಡುವನು (ಪ್ರಕಟನೆ 13:13), ಈ ರೀತಿಯಲ್ಲಿ ಲೋಕದ ಎಲ್ಲಾ ಜನರು ಕ್ರಿಸ್ತನು ಅಥವಾ ಸೈತಾನನ್ನು ಆರಿಸಿಕೊಳ್ಳುವ ನಿರ್ಧಾರಕ ಗಳಿಗೆ ಬರುವುದು".   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮೂರನೇ ದೂತನ ಸಂದೇಶವು ನಂಬಿಕೆಯ ಮೂಲಕ ದೇವರ ಕೃಪೆಯಿಂದ ಪಾಪವಿಮೋಚನೆಯಾಗುವುದನ್ನು (Justification) ತಿಳಿಸುತ್ತದೆಂದು ಶ್ರೀಮತಿ ವೈಟಮ್ಮನವರು ಹೇಳಿದ್ದಾರೆ. ಇವೆರಡರ ನಡುವೆ ಇರುವ ಸಂಬಂಧವೇನು?`

`2. ನಿತ್ಯವಾದ ಶುಭವರ್ತಮಾನ ಎಂಬ ನುಡಿಗಟ್ಟಿನ ಬಗ್ಗೆ ಹೆಚ್ಚಿನ ಗಮನ ನೀಡಿ. ಈ ಶುಭವರ್ತಮಾನದ ಬಗ್ಗೆ ನಿತ್ಯವಾದದ್ದು ಏನು?`

`3. ಅಡ್ಡೆಂಟಿಸ್ಟರಾದ ನಾವು ಸುಮಾರು 210 ದೇಶಗಳಲ್ಲಿ ಮೂರುದೂತರ ಸಂದೇಶಗಳನ್ನು ಸಾರಿದ್ದೇವೆ. ದೇವರು ನಮ್ಮನ್ನು ಇದುವರೆಗೆ ಹೇಗೆ ಆಶೀರ್ವದಿಸಿದ್ದಾನೆಂಬ ಬಗ್ಗೆ ಇದು ನಮಗೇನು ತಿಳಿಸುತ್ತದೆ?`