---
title:  ಕೃಪೆಯು ಒಂದು ಘಟನೆಯ ವಿವರಣೆಯಾಗಿದೆ
date:   11/04/2023
---

ಮೂರುದೂತರ ಸಂದೇಶಗಳು ಕೃಪೆಯೆಂಬ ಒಂದು ಘಟನೆಯ ನಿರೂಪಣೆ ಅಥವಾ ಕಥೆಯಾಗಿದೆ. ಅದು ದೇವರ ಪ್ರೀತಿಯ ಉದ್ದ, ಆಳ, ಅಗಲ ಎತ್ತರವನ್ನು ಗ್ರಹಿಸಿಕೊಳ್ಳಲಾರದಂತ ಘಟನೆಯಾಗಿದೆ. ಆತನು ನಮ್ಮನ್ನು ಎಷ್ಟೊಂದು ಪ್ರೀತಿಸುತ್ತಾನೆಂದರೆ, ನಮ್ಮಲ್ಲಿ ಒಬ್ಬನಾದರೂ ನಾಶವಾಗುವುದಕ್ಕೆ ಬದಲಾಗಿ ತಾನು ಮಹಾಯಾತನೆಯ ಮರಣವನ್ನಾದರೂ ಅನುಭವಿಸಲಿಕ್ಕೆ ಸಿದ್ಧನಾಗಿದ್ದನು. ಮೂರುದೂತರ ಸಂದೇಶಗಳು ದೇವರ ಅಗಾಧವಾದ, ಅಳೆಯಲಾಗದಂತಹ, ಗ್ರಹಿಸಿಕೊಳ್ಳಲಾಗದಂತಹ, ಇತಿಮಿತಿಯಿಲ್ಲದ, ಶಾಶ್ವತವಾದ ಪ್ರೀತಿಯಾಗಿದೆ.

ದೇವರನ್ನು ಎಂದೂ ಸಹ ಆಶ್ಚರ್ಯಗೊಳಿಸಲಾಗದು. ಮನುಷ್ಯರಂತೆ ಆತನು ಚಂಚಲ ಮನಸ್ಸುಳ್ಳವನಲ್ಲ. ನಾವು ಮೊದಲೇ ತಿಳಿದಂತೆ ನಮ್ಮನ್ನು ಪಾಪದಿಂದ ಬಿಡಿಸುವ ಆತನ ಯೋಜನೆಯು ಮಾನವನು ಪಾಪಮಾಡಿದ ನಂತರ ಹಾಕಿಕೊಂಡದ್ದಲ್ಲ.

`ಪ್ರಕಟನೆ 13:8 ಹಾಗೂ 1 ಪೇತ್ರನು 1:18-20ನೇ ವಚನಗಳು ರಕ್ಷಣಾ ಯೋಜನೆಯ ಬಗ್ಗೆ ನಮಗೇನು ತಿಳಿಸುತ್ತವೆ?`

ನಿತ್ಯವಾದ ಶುಭವರ್ತಮಾನ' ಎಂಬ ನುಡಿಗಟ್ಟು ಅಥವಾ ಪದಗುಚ್ಛ (Phrase) ಹಿಂದಿನ, ಈಗಿನ ಹಾಗೂ ಮುಂದಿನವುಗಳ ಬಗ್ಗೆ ತಿಳಿಸುತ್ತದೆ. ದೇವರು ಮಾನವನನ್ನು ನೈತಿಕವಾದ ಆಯ್ಕೆ ಮಾಡುವಂತ ಸಾಮರ್ಥ್ಯದಿಂದ ಉಂಟುಮಾಡಿದಾಗ, ಅವನು ತಪ್ಪು ಆಯ್ಕೆಗಳನ್ನು ಮಾಡುತ್ತಾನೆಂದು ನಿರೀಕ್ಷಿಸಿದ್ದನು. ಯಾಕೆಂದರೆ ಮಾನವರು ಆಯ್ಕೆ ಮಾಡುವ ಸಾಮರ್ಥ್ಯ ಅಥವಾ ಸ್ವಾತಂತ್ರ್ಯ ಹೊಂದಿರುವಾಗ, ದೇವರ ಪ್ರೀತಿಗೆ ವಿರುದ್ಧವಾಗಿ ಎದುರು ಬೀಳುವ ಸ್ವಾತಂತ್ರ್ಯವೂ ಸಹ ಅವರಲ್ಲಿತ್ತು. ಬಲವಂತದಿಂದ ತನಗೆ ನಿಷ್ಠೆ ತೋರಿಸಬೇಕೆಂದು ದೇವರು ಯಾರನ್ನು ಎಂದಿಗೂ ಒತ್ತಾಯಿಸುವುದಿಲ್ಲ. ಅದು ಆತನ ಸ್ವಭಾವಕ್ಕೆ ವ್ಯತಿರಿಕ್ತವಾಗಿದೆ. ಮನುಷ್ಯರಿಗೆ ಒಂದುಸಾರಿ ಆಯ್ಕೆಯ ಸ್ವಾತಂತ್ರ್ಯ ಕೊಟ್ಟಾಗ, ತಪ್ಪು ಆಯ್ಕೆ ಮಾಡುವ ಸಾಧ್ಯತೆಯೂ ಇರುತ್ತದೆ. ಈ ಕಾರಣದಿಂದಲೇ ನಮ್ಮ ಆದಿ ತಂದೆತಾಯಿಯರಾದ ಆದಾಮ ಹವ್ವಳು ಏದೆನ್ ತೋಟದಲ್ಲಿ ಅವಿಧೇಯರಾಗುವುದಕ್ಕೆ ಮೊದಲೇ ದೇವರು ರಕ್ಷಣಾ ಯೋಜನೆಯನ್ನು ರೂಪಿಸಿದ್ದನು.

ಈ ವಿಷಯದಲ್ಲಿ ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್ ಪುಸ್ತಕದ 22ನೇ ಪುಟದಲ್ಲಿ ಹೀಗೆ ತಿಳಿಸಿದ್ದಾರೆ :

"ಪಾಪದಿಂದ ನಮ್ಮನ್ನು ಬಿಡುಗಡೆಗೊಳಿಸುವ ರಕ್ಷಣಾ ಯೋಜನೆಯು, ಆದಾಮನು ಪಾಪಮಾಡಿದ ನಂತರ ಯೋಜಿಸಲ್ಪಟ್ಟ ಕಾರ್ಯವಲ್ಲ. ಅದು ಅನಾದಿಯಿಂದ ಗುಪ್ತವಾಗಿದ್ದ ಮರ್ಮವಾಗಿದ್ದು ಈಗ ಪ್ರಕಾಶಕ್ಕೆ ಬಂತು (ರೋಮಾಯ 16:25). ಅದು ಯುಗಯುಗಾಂತರಗಳಿಂದಲೂ ದೇವರ ಸಿಂಹಾಸನದ ಅಸ್ತಿವಾರವಾಗಿರುವ ತತ್ವಗಳಾಗಿದ್ದು ಈಗ ಬಯಲಿಗೆ ಬಂತು"

ನಿತ್ಯವಾದ ಶುಭವರ್ತಮಾನವು ಹಿಂದಿನ ಹಾಗೂ ಈಗಿನವುಗಳ ಬಗ್ಗೆ ತಿಳಿಸುವುದು ಮಾತ್ರವಲ್ಲ. ಅದು ಭವಿಷ್ಯದ ನಿರೀಕ್ಷೆಯ ಆಧಾರವಾಗಿದೆ. ನಮ್ಮೊಂದಿಗೆ ತಾನೂ ಸಹ ದುಃಖ ಅನುಭವಿಸುವಾತನಾದ ದೇವರೊಡನೆ ಯುಗಯುಗಾಂತರ- ಗಳವರೆಗೂ ನಾವು ವಾಸಿಸುತ್ತೇವೆಂಬುದನ್ನೂ ಸಹ ಈ ಶುಭವರ್ತಮಾನವು ತಿಳಿಸುತ್ತದೆ.

`ಎಫೆಸ 1:4ನೇ ವಚನವು ನಾವು ಕ್ರಿಸ್ತನಲ್ಲಿ ರಕ್ಷಣೆ ಹೊಂದಬೇಕೆಂಬ ಉದ್ದೇಶದಿಂದ ದೇವರು ಜಗದುತ್ಪತ್ತಿಗೆ ಮೊದಲೇ ನಮ್ಮನ್ನು ಆರಿಸಿಕೊಂಡನೆಂದು ತಿಳಿಸುತ್ತದೆ. ಇದರ ಅರ್ಥವೇನು? ಈ ಸತ್ಯವು ನಮಗೆ ಹೇಗೆ ಉತ್ತೇಜನಕಾರಿಯಾಗಿದೆ?`