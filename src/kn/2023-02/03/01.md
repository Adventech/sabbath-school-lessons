---
title:  ನಿತ್ಯವಾದ ಶುಭವರ್ಮಾನ
date:   08/04/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಪ್ರಕಟನೆ 14:6-12; 1 ಕೊರಿಂಥ 15:1-4; ರೋಮಾಯ 3:24-26; 1 ಪೇತ್ರನು 1:18-20 ಮತ್ತಾಯ 28:19,20 ಹಾಗೂ ಅ.ಕೃತ್ಯಗಳು 1:8ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಮತ್ತೊಬ್ಬ ದೇವದೂತನು ಆಕಾಶಮಧ್ಯದಲ್ಲಿ ಹಾರಿಹೋಗುವುದನ್ನು ಕಂಡೆನು. ಭೂನಿವಾಸಿಗಳಾಗಿರುವ ಸಕಲ ಜನಾಂಗ, ಕುಲಪ್ರಜೆಗಳವರಿಗೂ, ಸಕಲ ಭಾಷೆಗಳನ್ನಾಡುವವರಿಗೂ ಸಾರಿಹೇಳುವುದಕ್ಕೆ ನಿತ್ಯವಾದ ಶುಭವರ್ತಮಾನವು ಅವನಲ್ಲಿತ್ತು" (ಪ್ರಕಟನೆ 14:6).

ಇಸ್ರಾಯೇಲ್ಯರು ಕಾನಾದೇಶದಲ್ಲಿ ವಾಸವಾಗಿದ್ದಾಗ ಅವರ ಸುತ್ತಲೂ ಇದ್ದ ದೇಶಗಳ ಅನ್ಯಜನರು ಕಲ್ಲು, ಮಣ್ಣುಗಳಿಂದ ಮಾಡಿದ ಅನೇಕ ದೇವತೆಗಳನ್ನು ಪೂಜಿಸುತ್ತಿದ್ದರು. ಅಂತಹ ಸಮಯದಲ್ಲಿ ಅವರ ನಂಬಿಕೆಯ ಸ್ಪಷ್ಟವಾದ ಹೇಳಿಕೆಯು ಧರ್ಮೋಪದೇಶಕಾಂಡ 6:4ನೇ ವಚನದಲ್ಲಿ ಕಂಡುಬರುತ್ತದೆ. ಅದು "ಇಸ್ರಾಯೇಲ್ಯರೇ, ಕೇಳಿರಿ; ನಮ್ಮ ದೇವರಾದ ಯೆಹೋವನು ಒಬ್ಬನೇ ದೇವರು" ಎಂದು ಬಹಳ ದೃಢವಾಗಿ ತಿಳಿಸುತ್ತದೆ.

ಶತಶತಮಾನಗಳ ಕಾಲ ಇಸ್ರಾಯೇಲ್ಯರು 'ಶೆಮಾ' ಎಂಬ ಪ್ರಾರ್ಥನೆಯನ್ನು ಪಠಿಸುತ್ತಿದ್ದರು. ಈ ಇಬ್ರಿಯ ಪದದ ಅರ್ಥ 'ಕೇಳು' ಎಂಬುದಾಗಿ, ಈ 'ಶಮಾ ಎಂಬ ಪ್ರಾರ್ಥನೆಯು ಇಸ್ರಾಯೇಲ್ಯರನ್ನು ಒಂದು ಜನಾಂಗವಾಗಿ ಒಟ್ಟುಗೂಡಿಸಿತ್ತು. ಮಾತ್ರವಲ್ಲದೆ, ಅವರು ಏಕೈಕ ಸತ್ಯದೇವರನ್ನು ಆರಾಧಿಸುವವರು ಎಂಬ ವಿಶಿಷ್ಟವಾದ ಅನನ್ಯತೆಯನ್ನು (Identity) ಸಂರಕ್ಷಿಸಿಕೊಳ್ಳಬೇಕೆಂಬ ಅವರ ನಿರ್ಧಾರವನ್ನು ಬಲಗೊಳಿಸುವ ಆತ್ಮೀಕ ದೂರದೃಷ್ಟಿಯನ್ನು ನೆನಪಿಸುವಂತದ್ದಾಗಿತ್ತು.

ಸೆವೆಂತ್ ಡೇ ಅಡ್ಡೆಂಟಿಸ್ಟರಾದ ನಮಗೆ ಪ್ರಕಟನೆ 14ನೇ ಅಧ್ಯಾಯದಲ್ಲಿ ತಿಳಿಸಿರುವ ಮೂರುದೂತರ ಸಂದೇಶಗಳು ನಮ್ಮ ಶೆಮಾ' ಅಂದರೆ ಪಠಿಸಬೇಕಾದ ಪ್ರಾರ್ಥನೆಯಾಗಿದೆ. ಈ ಸಂದೇಶಗಳು ನಮ್ಮ ಅನನ್ಯವಾದ ನಂಬಿಕೆಯನ್ನು ಪ್ರತಿಪಾದಿಸುವ ಹೇಳಿಕೆಯಾಗಿದೆ. ಇವು ಅಡ್ಡೆಂಟಿಸ್ಟರಾದ ನಾವು ಯಾರು ಹಾಗೂ ಈ ಲೋಕಕ್ಕೆ ನಾವು ಮಾಡಬೇಕಾದ ದೈವನಿಯಮಿತ ಕಾರ್ಯ ಏನೆಂಬುದನ್ನು ವಿವರಿಸುತ್ತವೆ. ಸಂಕ್ಷಿಪ್ತವಾಗಿ ಹೇಳುವುದಾದಲ್ಲಿ, ಸೆವೆಂತ್ ಡೇ ಅಡ್ಡೆಂಟಿಸ್ಟರಾದ ನಾವು ಒಂದು ವಿಶಿಷ್ಟವಾದ ಪ್ರವಾದನಾತ್ಮಕ ಚಳುವಳಿಯ ಮೂಲಕ ಸಭೆಯಾಗಿ ರೂಪುಗೊಂಡು ಅನನ್ಯವಾದ ಜನಾಂಗವಾಗಿದ್ದೇವೆಂಬುದನ್ನು ಪ್ರಕಟನೆ 14:6- 12ನೇ ವಚನಗಳಲ್ಲಿರುವ ಮೂರುದೂತರ ಸಂದೇಶಗಳು ತಿಳಿಸುತ್ತವೆ. ಈ ವಾಕ್ಯಗಳಲ್ಲಿ ತಾನೇ ನಿತ್ಯವಾದ ಈ ಶುಭವರ್ತಮಾನವನ್ನು ಲೋಕಕ್ಕೆ ಸಾರಬೇಕೆಂಬ ಪ್ರೇರಣೆ ಹಾಗೂ ಉತ್ಸಾಹ ಕಂಡುಬರುತ್ತದೆ.

ಈ ವಾರದಲ್ಲಿ ನಾವು ಪ್ರಕಟನೆ 14:6-12ನೇ ವಚನಗಳಲ್ಲಿರುವ ಮೂರುದೂತರ ನಿತ್ಯವಾದ ಶುಭವರ್ತಮಾನವನ್ನು ವಿವರವಾಗಿ ಕಲಿಯುತ್ತೇವೆ.