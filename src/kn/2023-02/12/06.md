---
title:  ಸಬ್ಬತ್ತಿನ ಪರೀಕ್ಷೆ
date:   15/06/2023
---

ಬಹುಶಃ ಈಗಲೂ ಸಹ ಸದ್ಯದಲ್ಲಿ ಬರಲಿರುವ ಹಿಂಸೆಗೆ ಈಗಾಗಲೇ ಸಿದ್ಧತೆಗಳು ನಡೆಯುತ್ತಿರಬಹುದು. ಜೂನ್ 6, 2012 ರಂದು ಪೋಪ್ 16ನೇ ಬೆನೆಡಿಕ್ಟರವರು ರೋಮ್ ನಗರದ ಸಂತಪೇತ್ರನ ಚರ್ಚಿನ ಆವರಣದಲ್ಲಿ ಸೇರಿದ್ದ ಸುಮಾರು 15 ಸಾವಿರ ಜನರಿಗೆ ಒಂದು ಸಂದೇಶ ನೀಡಿದರು. ಅದರಲ್ಲಿ ಅವರು ಜನರು ದೇವರೊಂದಿಗೆ ಮತ್ತು ಅವರ ಕುಟುಂಬದವರೊಂದಿಗೆ ಸಂತೋಷದಿಂದ ಕಾಲ ಕಳೆಯುವ ಸಲುವಾಗಿ ಭಾನುವಾರವು ವಿಶ್ರಾಂತಿಯ ದಿನವಾಗಿರಬೇಕೆಂದು ಹೇಳಿದರು. "ಭಾನುವಾರಾಚರಣೆಯನ್ನು ಸಮರ್ಥಿಸುವವರು ಮಾನವ ಸ್ವಾತಂತ್ರವನ್ನು ಸಮರ್ಥಿಸುವವರಾಗಿದ್ದಾರೆ" ಪೋಪ್ ರವರ ಈ ಹೇಳಿಕೆಯು ಸತ್ಯವೇದದ ಸಬ್ಬತ್ತಿಗೆ ವಿರುದ್ಧವಾಗಿ ಕೀನುವಾರವನ್ನು ಆಚರಿಸಬೇಕೆಂದು ಒತ್ತಾಯಿಸುತ್ತಿಲ್ಲವೆಂಬುದು ನಿಜ. ಆದರೆ ಖಂಡಿತವಾಗಿಯೂ ಭಾನುವಾರವು ವಿಶ್ರಾಂತಿಯ ದಿನವೆಂಬ ವಾಸ್ತವಾಂಶವನ್ನು ತಿಳಿಸುತ್ತದೆ. ಆದರೆ ಇಂದಲ್ಲಾ, ನಾಳೆ ಭಾನುವಾರಾಚರಣೆಯನ್ನು ಕಡ್ಡಾಯ ಮಾಡುವ ಶಾಸನವು ಜಾರಿಗೆ ಬರಲಿದೆ. ಆದರೆ ಯಾರು ದೇವರ ಮೇಲಣ ಪ್ರೀತಿ ಹಾಗೂ ನಿಷ್ಠೆಯಿಂದ ದೇವರವಾಕ್ಯವನ್ನು ಅನುಸರಿಸಿ, ಏಳನೇ ದಿನವಾದ ಶನಿವಾರದ ಸಬ್ಬತ್ತನ್ನು ಕೈಕೊಂಡು ನಡೆಯುತ್ತಾರೋ, ಅವರನ್ನು ಸಮಾಜದ ಹಿತಕ್ಕೆ ವೈರಿಗಳೆಂದು ಪರಿಗಣಿಸಲಾಗುವುದು.

ಇಂತಹ ಇಕ್ಕಟ್ಟಿನ ಸಂದರ್ಭದಲ್ಲಿ ದೇವರ ಪ್ರಾಮಾಣಿಕರಾದ ಜನರು ಆತನ ಬಲ ಮತ್ತು ಕೃಪೆಯಿಂದ ಎಂತಹ ಕಷ್ಟಸಂಕಟಗಳೇ ಬರಲಿ, ಆತನನ್ನು ಹಿಂಬಾಲಿಸಲು ದೃಢನಿರ್ಧಾರ ಮಾಡುವರು. ಅವರು ಯಾವುದೇ ಒತ್ತಡಕ್ಕೂ ಮಣಿಯುವುದಿಲ್ಲ.

ಮೃಗದ ಗುರುತಿಗೆ ವಿರುದ್ಧವಾಗಿ, ದೇವಜನರು ದೇವರ ಮುದ್ರೆ ಹೊಂದುವರು. ಹಿಂದಿನ ಕಾಲದಲ್ಲಿ ಮಾತ್ರವಲ್ಲ, ಈಗಲೂ ಸಹ ಮುದ್ರೆಯನ್ನು ಕಚೇರಿಯ ದಾಖಲೆಗಳು ಅಧಿಕೃತವಾಗಿ ಪ್ರಾಮಾಣಿಕರಿಸುವಸಲುವಾಗಿ ಉಪಯೋಗಿಸಲಾಗುತ್ತಿದೆ. ಆಗ ನಾವು ದೇವರ ಮುದ್ರೆಯು ಆತನ ಆಜ್ಞೆಗಳಲ್ಲಿ ಭದ್ರವಾಗಿ ಬೇರೂರಿದೆ ಎಂದು ಕಂಡುಕೊಳ್ಳಲು ನಿರೀಕ್ಷೆಯಿಂದಿರುವರು. ಪ್ರವಾದಿಯಾದ ಯೆಶಾಯನು "ಬೋಧನೆಯನ್ನು ಕಟ್ಟಿಡು, ನನ್ನ ಶಿಷ್ಯರೊಳಗೆ ಉಪದೇಶವನ್ನು ಮುಚ್ಚಿ ಮುದ್ರಿಸು" ಎಂದು ಹೇಳುತ್ತಾನೆ (ಯೆಶಾಯ 8:16), ಇಂಗ್ಲಿಷ್ ಬೈಬಲ್ಲಿನಲ್ಲಿ ಸಾಕ್ಷಿ (Testi- mony) ಎಂಬುದು ಕನ್ನಡ ಸತ್ಯವೇದದಲ್ಲಿ ಬೋಧನೆ ಎಂದೂ ಹತ್ತು ಆಜ್ಞೆಗಳು (Law) ಎಂಬುದನ್ನು ಉಪದೇಶವೆಂದು ತಪ್ಪಾಗಿ ಅನುವಾದಿಸಲಾಗಿದೆ.

`ವಿಮೋಚನಕಾಂಡ 20:8-11ನೇ ವಚನಗಳನ್ನು ಓದಿರಿ. ಸಬ್ಬತ್ತಿನ ಆಜ್ಞೆಯಲ್ಲಿ ಸತ್ಯವೇದದ ಮುದ್ರೆಯ ಯಾವ ಅಂಶಗಳು ಕಂಡುಬರುತ್ತವೆ? ಸಬ್ಬತ್ತಿನ ಆಜ್ಞೆಯು ಇತರೆಲ್ಲಾ ಆಜ್ಞೆಗಳಿಗಿಂತ ಹೇಗೆ ಭಿನ್ನವಾಗಿದೆ?`

ನಾಲ್ಕನೇಆಜ್ಞೆಯು ಅಧಿಕೃತವಾದ ಮುದ್ರೆಯ ಮೂರು ಅಂಶಗಳನ್ನು ಒಳಗೊಂಡಿದೆ. ಮೊದಲನೆಯದು ಮುದ್ರೆ ಒತ್ತುವವನ ಹೆಸರು: "ನಿನ್ನ ದೇವರಾದ ಯೆಹೋವನು" (ವಿಮೋಚನಕಾಂಡ 20:10). ಎರಡನೆಯದಾಗಿ ಮುದ್ರೆ ಒತ್ತುವವನ ಬಿರುದು ನಿರ್ಮಾಣ ಮಾಡಿದ ಸೃಷ್ಟಿಕರ್ತನು” (20:11). ಮೂರನೇ ಅಂಶವು ಬಿರುದು: ಒತ್ತುವವನ ವ್ಯಾಪ್ತಿಗೊಳಪಟ್ಟ ಪ್ರದೇಶ : ಭೂಮ್ಯಾಕಾಶಗಳೂ, ಸಮುದ್ರ ಮತ್ತು ಅವುಗಳಲ್ಲಿ ಸಮಸ್ತವು (20:11), ಪ್ರಕಟನೆ 7:1-2ನೇ ವಚನಗಳ ಪ್ರಕಾರ ನಮ್ಮ ಮನಸ್ಸಿಗೆ ಸಂಕೇತವಾದ ಹಣೆಯ ಮೇಲೆ ಮಾತ್ರ ಮುದ್ರೆ ಒತ್ತಲಾಗುವುದು ಕ್ರಿಸ್ತನು ನಾವು ಮಾಡುವ ಆಯ್ಕೆಯನ್ನು ಗೌರವಿಸುತ್ತಾನೆ. ದೇವರವಾಕ್ಯದ ಮೇಲಿನ ನಮ್ಮ ನಂಬಿಕೆಯು ಕುಂದಿಹೋಗದಂತೆ, ನಾವು ಪವಿತ್ರಾತ್ಮನಲ್ಲಿ ವಿಮೋಚನೆಯ ದಿನಕ್ಕಾಗಿ ಮುದ್ರೆ ಹೊಂದಬೇಕೆಂದು ಯೇಸುಸ್ವಾಮಿಯು ನಮ್ಮನ್ನು ಕರೆಯುತ್ತಾನೆ. (ಎಫೆಸ 4:30). ಈ ಕಾರಣದಿಂದ ದೇವರಾಜ್ಞೆಗಳನ್ನು ಕೈಕೊಂಡು ಯೇಸುವಿನ ಮೇಲಣ ನಂಬಿಕೆಯನ್ನು ಹೊಂದಿರುವವರು ದೇವರ ಪ್ರಾಮಾಣಿಕರಾದ ಜನರೆಂದು ತಿಳಿದುಕೊಳ್ಳಬಹುದು (ಪ್ರಕಟನೆ 14:12), ದೇವರಾಜ್ಞೆಗಳು ಎಂದು ಹೇಳುವಾಗ ಮೃಗ ಅಂದರೆ ಕಥೋಲಿಕ್ ಸಭೆಯು ಬದಲಾಯಿಸಿದ ನಾಲ್ಕನೇಆಜ್ಞೆಯೂ ಸಹ ಸೇರಿದೆ ಎಂದು ನೆನಪಿನಲ್ಲಿಡಬೇಕು.

`ನಮ್ಮ ಧಾರ್ಮಿಕ ಸ್ವಾತಂತ್ರ್ಯವನ್ನು ನಿರ್ಬಂಧಗೊಳಿಸುವ ಯಾವ ಪರಿಸ್ಥಿತಿಯನ್ನು ಈಗ ನಾವು ನೋಡುತ್ತಿದ್ದೇವೆ?`