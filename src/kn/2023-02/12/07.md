---
title:  ಹೆಚ್ಚಿನ ಚಿಂತನೆ
date:   16/06/2023
---

ಶ್ರೀಮತಿ ವೈಟಮ್ಮನವರು 'ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್' ಸಂಪುಟ 5, ಪುಟ 451ರಲ್ಲಿ ಹೀಗೆ ತಿಳಿಸುತ್ತಾರೆ :

'ಪ್ರೊಟೆಸ್ಟೆಂಟರು ಭಾನುವಾರಾಚರಣೆ ಜಾರಿಗೆ ತರುವ ಕಥೋಲಿಕ್ಕರೊಂದಿಗೆ ಸೇರಿದಾಗ, ಪ್ರೇತಾತ್ಮಸಂಪರ್ಕ ವಾದಿಗಳೊಡನೆ (Spiritualist) ಕೈಜೋಡಿಸಿದಾಗ ಮತ್ತು ಮೂರು ಶಕ್ತಿಗಳು ಒಂದಾದಾಗ (ಕಥೋಲಿಕ್ ಸಭೆ, ಧರ್ಮಭ್ರಷ್ಟಗೊಂಡ ಪ್ರೊಟೆಸ್ಟೆಂಟರು ಹಾಗೂ ಅಮೇರಿಕಾ ದೇಶ) ಮತ್ತು ಅಮೇರಿಕಾ ದೇಶವು ತನ್ನ ಸಂವಿಧಾನದಲ್ಲಿ ತಿಳಿಸಿರುವ ಪ್ರೊಟೆಸ್ಟೆಂಟ್ ಹಾಗೂ ರಿಪಬ್ಲಿಕನ್ ಸರ್ಕಾರ ಎಂಬ ಸಿದ್ಧಾಂತವನ್ನು ನಿರಾಕರಿಸುತ್ತದೆ. ಅಲ್ಲದೆ ಕಥೋಲಿಕ್ ಸಭೆಯ ಸುಳ್ಳು ತತ್ವಗಳನ್ನು ಜಾರಿ ಮಾಡಿದಾಗ ಸೈತಾನನು ತನ್ನ ಅದ್ಭುತ ಕಾರ್ಯಗಳನ್ನು ಮಾಡುವ ಸಮಯ ಬಂದಿದೆ ಮತ್ತು ಅಂತ್ಯಕಾಲವೂ ಸಹ ಹತ್ತಿರವಾಗಿದೆ ಎಂದು ತಿಳಿದುಕೊಳ್ಳಬೇಕು".

ಭಾನುವಾರವು ಸತ್ಯವೇದದ ವಿರುದ್ಧಶಕ್ತಿಗಳ ಆರಾಧನೆಯ ದಿನವೆಂಬುದನ್ನು ನಾವು ಮರೆಯುತ್ತೇವೆ. ಭಾನುವಾರವು ಘಟಸರ್ಪನಾದ ಸೈತಾನನ ನಂಬಲಸಾಧ್ಯನಾದ ಕುತರ್ಕ ಮತ್ತು ತಂತ್ರಗಳನ್ನು ಬಯಲು ಪಡಿಸುವ ಬಹಳ ಪ್ರಮುಖವಾದ ಸಂಕೇತವಾಗಿದೆ. ದೇವರಾಜ್ಞೆಗಳನ್ನು ಬದಲಾಯಿಸಿದ ಕಾರ್ಯವು ದೇವರ ಮಹಾಹೋರಾಟದ ವಿರುದ್ಧವಾಗಿ ಘಟಸರ್ಪನ ದ್ವೇಷವನ್ನು ತಿಳಿಸುತ್ತದೆ. ಘಟಸರ್ಪನಾದ ಸೈತಾನನ ಸರಳತೆಯು ಅತ್ಯಂತ ಮೋಸಕರವಾಗಿದೆ. ದೇವರಾಜ್ಞೆಗಳು ಅನ್ಯಾಯವಾಗಿದೆ. ಆದುದರಿಂದ ಅವುಗಳನ್ನು ಬದಲಾಯಿಸಬೇಕು ಎಂದು ಸೈತಾನನು ತನ್ನನ್ನೆ ಆರಾಧಿಸಬೇಕೆಂಬ ಉದ್ದೇಶದಿಂದ ದೇವರಸ್ಥಾನವನ್ನು ಬಲಾತ್ಕಾರದಿಂದ ಕಿತ್ತುಕೊಳ್ಳಲು ಪ್ರಯತ್ನಿಸುತ್ತಾನೆ. ಘಟಸರ್ಪನಾದ ಸೈತಾನನು ದೇವರು ಮಾತ್ರ ಸೃಷ್ಟಿಕರ್ತನೂ ಹಾಗೂ ವಿಮೋಚಕನೂ ಆಗಿರುವುದರಿಂದ ಎಲ್ಲಾ ಘನಮಾನ ಸ್ತುತಿ ಸ್ತೋತ್ರಗಳಿಗೆ ಆತನೊಬ್ಬನೇ ಯೋಗ್ಯವೆಂದು ಸೂಚಿಸು ನಾಲ್ಕನೇ ಆಜ್ಞೆಯನ್ನು ಬದಲಾಯಿಸಿದ್ದಾನೆ (ವಿಮೋಚನಕಾಂಡ 20:8-11; ಧರ್ಮೋಪದೇಶಕಾಂಡ 5ನೇ ಅಧ್ಯಾಯ; ಪ್ರಕಟನೆ 4:11, 5:9, 13-14), ದೇವರಾಜ್ಞೆಯನ್ನು ಬದಲಾಯಿಸಿದ್ದು, ದೇವರ ಚಿತ್ರ ಅಂದರೆ ಆತನ ಆಜ್ಞೆಗಳಿಗೆ ವಿರುದ್ಧವಾಗಿ ಘಟಸರ್ಪನಾದ ಸೈತಾನನ ದ್ವೇಷವನ್ನು ಬಯಲುಗೊಳಿಸುತ್ತದೆ. ಮಾತ್ರವಲ್ಲದೆ, ತನ್ನನ್ನೇ ಎಲ್ಲರೂ ನಮಸ್ಕರಿಸಬೇಕೆಂಬ ಉದ್ದೇಶ ಹೊಂದಿದ್ದು, ದೇವರ ಸ್ಥಾನವನ್ನು ಬಲಾತ್ಕಾರದಿಂದ ಕಿತ್ತುಕೊಳ್ಳಲು ಅವನು ಮಾಡಿದ ಪ್ರಯತ್ನವಾಗಿದೆ".   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಕ್ರಿಸ್ತನು ಬರುವ ಮೊದಲು ನಡೆಯುವ ಘಟನೆಗಳನ್ನು ನಾವು ನಿರೀಕ್ಷಿಸುತ್ತಿದ್ದೇವೆ. ಆದರೂ ನಾವು ದುರಭಿಮಾನಿಗಳಾಗಿ ಆತನು ಇಂತದ್ದೇ ದಿನ ಬರುತ್ತಾನೆಂದು ಊಹಾಪೋಹದ ಮೂಲಕ ತಾರೀಕನ್ನು ಯಾಕೆ ನಿಗದಿಪಡಿಸಬಾರದು?`

`2. ಲೋಕದ ಇಂದಿನ ಸ್ಥಿತಿಗತಿ ನೋಡುವಾಗ, ಸಬ್ಬತ್ತನ್ನು ಕೈಕೊಂಡು ನಡೆಯುವವರಿಗೆ ಹಿಂಸೆಯಾಗಲಿ ಅಥವಾ ದೇವರ ವಿರೋಧಿಗಳಿಗೆ ಮೃಗದ ಗುರುತಾಗಲಿ ಹಾಕುವುದು ಇವೆಲ್ಲವೂ ಅಸಾಧ್ಯವೆಂದು ಹೇಳುವವರಿಗೆ ನಿಮ್ಮ ಉತ್ತರವೇನು?`