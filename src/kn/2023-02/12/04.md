---
title:  ಸೈತಾನನ ಕೊನೆಯ ಕಾರ್ಯವಿಧಾನ
date:   13/06/2023
---

ಜನರಿಗೆ ಈಗ ತಮ್ಮ ಸರ್ಕಾರಗಳು ಹಾಗೂ ಸೇವಾಸಂಸ್ಥೆಗಳ ಬಗ್ಗೆ ಭರವಸೆ ಕಡಿಮೆಯಾಗುತ್ತಿದೆ ಎಂದು ಸಮೀಕ್ಷೆಗಳು ತಿಳಿಸುತ್ತವೆ. ಈ ಲೋಕವನ್ನು ಮುನ್ನಡೆಸುವಂತ ನೈತಿಕವಾಗಿ ಯೋಗ್ಯನಾದ ವ್ಯಕ್ತಿಯು ಎಲ್ಲಿದ್ದಾನೆಂದು ಕೋಟ್ಯಾಂತರ ಮಂದಿ ಆಶ್ಚರ್ಯಪಡಬಹುದು. ಪ್ರಕಟನೆ ಪುಸ್ತಕದಲ್ಲಿ ತಿಳಿಸಿರುವ ಪ್ರವಾದನೆಗಳು ಧಾರ್ಮಿಕ ಮತ್ತು ರಾಜಕೀಯ ಆಶ್ರಯದಲ್ಲಿ ಒಗ್ಗಟ್ಟಾಗುವ ಮೃಗವು ಅಂದರೆ ಕಥೋಲಿಕ್ ಸಭೆಯು ಜಗತ್ತನ್ನು ಮುನ್ನಡೆಸುವ ಶಕ್ತಿಯಾಗಿದೆ ಎಂದು ಗುರುತಿಸುತ್ತವೆ.

`ಪ್ರಕಟನೆ 17:12-14ನೇ ವಚನಗಳಲ್ಲಿ ಯೋಹಾನನು ಲೋಕದ ಇತಿಹಾಸದ ಕೊನೆಯ ದೃಶ್ಯಗಳನ್ನು ಹೇಗೆ ವರ್ಣಿಸುತ್ತಾನೆ? ಇಲ್ಲಿ ಕಂಡುಬರುವ ಪ್ರಬಲವಾದ ವ್ಯತ್ಯಾಸಗಳೇನು?`

ಈ ವಾಕ್ಯಗಳಲ್ಲಿ ಯೋಹಾನನು ಮೂರು ಮುಖ್ಯವಾದ ಅಂಶಗಳನ್ನು ತಿಳಿಸುತ್ತಾನೆ. ಮೊದಲನೆಯದಾಗಿ ರಾಜಕೀಯ ಶಕ್ತಿಗಳು ಒಂದೇ ಅಭಿಪ್ರಾಯವುಳ್ಳವರಾಗಿದ್ದು, ತಮ್ಮ ಶಕ್ತಿಯನ್ನೂ, ಅಧಿಕಾರವನ್ನೂ ಮೃಗಕ್ಕೆ ಕೊಡುತ್ತಾರೆ (17:13). ಸಂಘಟಿತವಾದ ಈ ಸುಳ್ಳುಕೂಟವು ಯಜ್ಞದ ಕುರಿಯಾದ ಯೇಸುಸ್ವಾಮಿಯ ಮೇಲೆ ಯುದ್ಧ ಮಾಡುತ್ತವೆ. ಮೂರನೆಯದಾಗಿ ಲೋಕದ ಈ ಕೊನೆಯ ಯುದ್ಧದಲ್ಲಿ ಕ್ರಿಸ್ತನು ಹಾಗೂ ಆತನ ಹಿಂಬಾಲಕರು ಜಯಶಾಲಿಗಳಾಗುತ್ತಾರೆ. ಮೃಗವು ಗೆಲ್ಲುವುದಿಲ್ಲ. ಆದರೆ ಕ್ರಿಸ್ತನು ಗೆಲ್ಲುತ್ತಾನೆ.

ಲೋಕದ ರಾಜ್ಯಗಳನ್ನು ದೇಶಗಳನ್ನು ಒಂದುಗೂಡಿಸುವುದಕ್ಕಾಗಿ ಸೈತಾನನು ಯಾವ ಕಾರ್ಯವಿಧಾನ ಉಪಯೋಗಿಸಬಹುದೆಂದು ನೀವು ಎಂದಾದರೂ ಆಲೋಚಿಸಿದ್ದೀರಾ? ಇತಿಹಾಸವು ಪುನರಾವರ್ತನೆಗೊಳ್ಳುತ್ತದೆ. ರೋಮ್ ಸಾಮ್ರಾಜ್ಯದ ಪತನದಿಂದ ನಾವು ಅಮೂಲ್ಯವಾದ ಅಂಶಗಳನ್ನು ತಿಳಿದುಕೊಳ್ಳಬಹುದು. ಜರ್ಮನರು ಪಶ್ಚಿಮ ಯೂರೋಪಿನದೇಶಗಳ ಮೇಲೆ ದಾಳಿಮಾಡಿದಾಗ, ಕಾನ್ ಸ್ಟಾಂಟೈನ್ ಚಕ್ರವರ್ತಿಯು ಧರ್ಮಕ್ಕೆ ಗಮನ ನೀಡಿದನು. ಕ್ರೈಸ್ತಸಭೆಯ ಅಧಿಕಾರವು ರೋಮ್ ಸಾಮ್ರಾಜ್ಯದ ಶಕ್ತಿಯೊಂದಿಗೆ ಸೇರಿದಾಗ, ಚಕ್ರವರ್ತಿಗೆ ಅವನ ಉದ್ದೇಶ ಸಾಧನೆಗೆ ಬೇಕಾಗಿದ್ದ ಒಂದು ಸಾಧನವು ದೊರೆಯಿತು. ಗಂಡಾಂತರಕ್ಕೆ ಸಿಲುಕಿದ್ದ ಸಾಮ್ರಾಜ್ಯವನ್ನು ಧಾರ್ಮಿಕವಾಗಿ ಮತ್ತು ರಾಜಕೀಯವಾಗಿ ನಾಲ್ಕನೇಶತಮಾನದಲ್ಲಿ ಭಾನುವಾರವು ಪವಿತ್ರವಾದ ದಿನವೆಂಬ ವಿಷಯವು ಒಟ್ಟುಗೂಡಿಸಿತು. ಕಾನ್ ಸ್ಟಾಂಟೈನ್ ಚಕ್ರವರ್ತಿಗೆ ತನ್ನ ರೋಮನ್ ಸಾಮ್ರಾಜ್ಯವು ಒಂದಾಗಿರಬೇಕೆಂಬ ಬಯಕೆ ಇತ್ತು, ರೋಮನ್ ಥೋಲಿಕ್ ಸಭೆಗೆ ಸಾಮ್ರಾಜ್ಯದಲ್ಲಿರುವವರು ಕ್ರೈಸ್ತಧರ್ಮಕ್ಕೆ ಸೇರಬೇಕೆಂಬ ಉದ್ದೇಶವಿತ್ತು. ಈ ವಿಷಯವಾಗಿ ಪ್ರಸಿದ್ಧ ಇತಿಹಾಸಕಾರರಾಗಿದ್ದ ಅರ್ಥರ್ ವೈಗಾಲ್ ರವರು ತಮ್ಮ 'ದಿ ಪ್ಯಾಗನಿಸಮ್ ಇನ್ ಅವರ್ ಕ್ರಿಶ್ಚಿಯಾನಿಟಿ' ಎಂಬ ಪುಸ್ತಕದ 145ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

'ಭಾನುವಾರವು ಸೂರ್ಯದೇವತೆಯ ವಾರದ ಉತ್ಸವ ದಿನವಾಗಿದ್ದ ಕಾರಣದಿಂದ ಕಥೋಲಿಕ್ ಸಭೆಯು ಭಾನುವಾರವನ್ನು ಪವಿತ್ರ ದಿನವನ್ನಾಗಿ ಮಾಡಿತು. ಸಂಪ್ರದಾಯಗಳಿಂದ ಜನರಿಗೆ ಪ್ರಿಯವಾಗಿದ್ದ ಅನ್ಯಧರ್ಮಗಳ ಹಬ್ಬಗಳನ್ನು ಆಚರಿಸುವ ಮೂಲಕ ಕ್ರೈಸ್ತಧರ್ಮದ ಪ್ರಾಮುಖ್ಯತೆಯನ್ನು ಅವುಗಳಿಗೆ ನೀಡಬೇಕೆಂಬ ಕ್ರೈಸ್ತ ಧರ್ಮದ ಖಡಾಖಂಡಿತವಾದ ನಿಯಮವು ಅದಾಗಿತ್ತು".

ಜಗತ್ತು ಮಹಾ ಇಕ್ಕಟ್ಟು ಎದುರಿಸುತ್ತಿರುವಾಗ, ಜನರು ಭಯದಿಂದ, ಹತಾಶರಾಗಿ ತಮಗೆ ಭದ್ರತೆ ಹಾಗೂ ಸಂರಕ್ಷಣೆಯನ್ನು ಕೊಡುವವರು ಯಾರು? ಎಂದು ಎದುರು ನೋಡುತ್ತಿರುವರು. ಈ ರೀತಿಯಾಗಿ ಹಿಂದೆ ದಬ್ಬಾಳಿಕೆಯ ಸರ್ವಾಧಿಕಾರ ಅಧಿಕಾರಕ್ಕೆ ಬಂದಿತ್ತು. ಅದು ತಿರುಗಿ ಬರುವುದಿಲ್ಲವೆಂಬುದಕ್ಕೆ ಯಾವುದೇ ಕಾರಣವಿಲ್ಲ. ಅಂತಹ ದಬ್ಬಾಳಿಕೆಯ ಸರ್ವಾಧಿಕಾರತ್ವ ತಿರುಗಿ ಬರಲಿದೆ ಹಾಗೂ ಪ್ರವಾದನೆಯ ಪ್ರಕಾರ, ಯಾವುದೋ ಒಂದು ಶಕ್ತಿಯು/ ವ್ಯವಸ್ಥೆಯು ಈ ಕೊನೆಯ ಕಾಲದ ಘಟನೆಗಳಿಗೆ ಕಾರಣವಾಗುತ್ತದೆ'.

`ಇದೆಲ್ಲವೂ ಹೇಗೆ ಪ್ರಕಟಗೊಳ್ಳುತ್ತದೆಂಬುದನ್ನು ತಿಳಿಯುವುದು ಕಷ್ಟವಾಗಿದ್ದರೂ, ಮಹಾಬದಲಾವಣೆಗಳು ಹೇಗೆ ಶೀಘ್ರವಾಗಿ ಬಂದಿವೆ ಎಂಬುದನ್ನು ನಾವೆಲ್ಲರೂ ನೋಡುತ್ತಿದ್ದೇವೆ. ಏನೇ ಬರಲಿ, ಅವುಗಳನ್ನು ಎದುರಿಸಲು ನಾವು ಸಿದ್ಧರಾಗಿರಬೇಕು.`