---
title:  ದೇವರ ಮುದ್ರೆ ಮತ್ತು ಮೃಗದ ಗುರುತು ಭಾಗ-2
date:   10/06/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಪ್ರಕಟನೆ 52:6,14; ದಾನಿಯೇಲನು 7:25; ಧರ್ಮೋಪದೇಶಕಾಂಡ 6:8,17:18; 2 ಥೆಸಲೋನಿಕ 2:3,4 ಹಾಗೂ ವಿಮೋಚನಕಾಂಡ 2:8-11ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> ಇದಲ್ಲದೆ ಮತ್ತೊಬ್ಬ ದೇವದೂತನು ಜೀವಸ್ವರೂಪನಾದ ದೇವರ ಮುದ್ರೆಯನ್ನು ಹಿಡುಕೊಂಡು ಮೂಡಣದಿಕ್ಕಿನಿಂದ ಏರಿಬರುವುದನ್ನು ಕಂಡೆನು. ಅವನು ಭೂಮಿಯನ್ನೂ, ಸಮುದ್ರವನ್ನೂ ಕೆಡಿಸುವುದಕ್ಕೆ ಅಧಿಕಾರಿ ಹೊಂದಿದ ಆ ನಾಲ್ಕು ಮಂದಿ ದೇವದೂತರಿಗೆ ನಾವು ನಮ್ಮ ದೇವರ ದಾಸರಿಗೆ ಹಣೆಯ ಮೇಲೆ ಮುದ್ರೆ ಒತ್ತುವ ತನಕ ಭೂಮಿಯನಾಗಲಿ, ಸಮುದ್ರವನ್ನಾಗಲಿ, ಮರಗಳನ್ನಾಗಲಿ ಕೆಡಿಸಬೇಡಿರಿ ಎಂದು ಮಹಾಶಬ್ದದಿಂದ ಕೂಗಿ ಹೇಳಿದನು" (ಪ್ರಕಟನೆ 7:2-3).

ವ್ಯಾಲೆನ್ಸಿಯನ್ನರು ಎಂಬ ಜನರು ಸತ್ಯವೇದದಲ್ಲಿ ತಿಳಿಸಿರುವ ವಾಕ್ಯಗಳ ಪ್ರಕಾರ ಮಾತ್ರ ನಂಬಿಗಸ್ತರಾಗಿ ನಡೆಯುತ್ತೇವೆಂದು ನಿರ್ಧರಿಸಿದ್ದರು. ಇವರು ಇಟಲಿದೇಶದ ಉತ್ತರಭಾಗದ ಆಲ್ಸ್ ಪರ್ವತ ಶ್ರೇಣಿಯ ಪೀಡಾಂಟ್ ಎಂಬ ಕಣಿವೆ ಪ್ರದೇಶದಲ್ಲಿ ಕ್ರಿ.ಶ. 15ನೇ ಶತಮಾನದಲ್ಲಿ ಜೀವಿಸಿದ್ದರು. ಕ್ರಿಸ್ತನಿಗೆ ಅವರು ಬಹಳ ನಿಷ್ಠರಾಗಿದ್ದ ಕಾರಣದಿಂದ ಅವರನ್ನು ಬಹಳಷ್ಟು ಹಿಂಸಿಸಲಾಯಿತು. ಕ್ರಿ.ಶ.1488ರಲ್ಲಿ ವ್ಯಾಲೆನ್ಸಿಯನ್ನರ ಕ್ರಿಸ್ತನ ಮೇಲಣ ದೃಢನಂಬಿಕೆಯ ಕಾರಣದಿಂದ ಲಾಯ್ಡ್ ಎಂಬ ಕಣಿವೆ ಪ್ರದೇಶದಲ್ಲಿ ಅವರನ್ನು ನಿರ್ದಯವಾಗಿ ಕೊಲ್ಲಲಾಯಿತು.

17ನೇ ಶತಮಾನದಲ್ಲಿ ಕ್ರೈಸ್ತರಿಗೆ ಮತ್ತೊಂದು ಹಿಂಸೆ ಆರಂಭವಾಯಿತು. ಡ್ಯೂಕ್ ಆಫ್ ಸವಾಯ್ ಅಂದರೆ ಸವಾಯ್ ಎಂಬ ಸಂಸ್ಥಾನದ ಸೇನಾ ದಳಪತಿಯು ವ್ಯಾಲೆನ್ಸಿಯನ್ನರ ಪ್ರದೇಶಕ್ಕೆ ಎಂಟು ಸಾವಿರ ಸೈನಿಕರಿಗೆ ಆಶ್ರಯ ನೀಡಬೇಕೆಂದು ಒತ್ತಾಯಿಸಿದನು. ವ್ಯಾಲೆನ್ನಿಯನ್ನರು ದಳಪತಿಯ ಈ ಬೇಡಿಕೆಗೆ ಒಪ್ಪಿಕೊಂಡು ಸೈನಿಕರಿಗೆ ಆಶ್ರಯಕೊಟ್ಟರು. ಆದರೆ ಇದು ದಳಪತಿಯ ಸೈನಿಕರಿಗೆ ವ್ಯಾಲೆನ್ಸಿಯನ್ನರ ಬಗ್ಗೆ ಹೆಚ್ಚಾಗಿ ತಿಳಿದುಕೊಳ್ಳಲು ಮಾಡಿದ ಒಂದು ತಂತ್ರೋಪಾಯವಾಗಿತ್ತು. ಏಪ್ರಿಲ್ 24, 1665ರಂದ್ ಸೈನಿಕರಿಗೆ ಒಂದು ಸೂಚನೆ ನೀಡಲಾಇತು. ಆ ದಿನ ವ್ಯಾಲೆನ್ಸಿಯನ್ನರು ಸುಮಾರು ನಾಲ್ಕು ಸಾವಿರಕ್ಕಿಂತಲೂ ಹೆಚ್ಚಾಗಿ ಕೊಲ್ಲಲ್ಪಟ್ಟರು.

ದುರದೃಷ್ಟವಶಾತ್ ಇತಿಹಾಸವು ಮರುಕಳಿಸುತ್ತದೆ. ಮೃಗದ ಗುರುತಿನ ಪ್ರವಾದನೆಯು ನೂರಾರು ವರ್ಷಗಳ ಹಿಂದಿನಿಂದಲೂ ಸತ್ಯದೇವರ ಮಕ್ಕಳನ್ನು ಧಾರ್ಮಿಕವಾಗಿ ಹಿಂಸಿಸುವ ಅಥವಾ ಕೊಲ್ಲುವ ವಿಧಾನದ ಕೊನೆಯ ಕೊಂಡಿಯಾಗಿದೆ. ಹಿಂದೆ ನಡೆದ ಹಿಂಸೆಗಳಂತೆಯೇ, ಮೃಗದ ಗುರುತನ್ನು ಹೊಂದಿರುವವರು ತನ್ನದೇ ಆದ ನಿರ್ದಿಷ್ಟ ನಂಬಿಕೆಗಳು ಹಾಗೂ ಅನುಮೋದನೆಗೊಂಡ ಆರಾಧನಾ ಕ್ರಮವನ್ನು ಅನುಸರಿಸುವಂತೆ ಒತ್ತಾಯ ಮಾಡುವರು. ಹಿಂದೆ ಯಾವಾಗಲೂ ಇದ್ದಂತೆಯೇ ಈ ಆಜ್ಞೆಗೆ ಮಣಿಯದೆ ದೇವರಿಗೆ ಮಾತ್ರ ವಿಧೇಯತೆ ತೋರುವ ಜನರು ಇದ್ದೇ ಇರುತ್ತಾರೆ.