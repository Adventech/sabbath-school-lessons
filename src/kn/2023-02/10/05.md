---
title:  ಪ್ರಾಮಾಣಿಕರಾಗಿರಲು ದೇವರ ಕರೆ
date:   31/05/2023
---

ಪ್ರಕಟನೆ 14ನೇ ಅಧ್ಯಾಯದಲ್ಲಿ ಎರಡನೇ ದೂತನು "ಬಿದ್ದಳು, ಬಿದ್ದಳು ಬಾಬೆಲೆಂಬ ಮಹಾನಗರಿಯು ಬಿದ್ದಳು” ಎಂಬ ಸಂದೇಶ ನೀಡುತ್ತಾನೆ. 17ನೇ ಅಧ್ಯಾಯದಲ್ಲಿ ತಿಳಿಸಿರುವ ಸ್ತ್ರೀ ಮತಭ್ರಷ್ಟಗೊಂಡ ಬಾಬೆಲನ್ನು ಸೂಚಿಸುತ್ತದೆ. ಈ ಸ್ತ್ರೀ ಧೂಮ್ರವರ್ಣದ ವಸ್ತ್ರಗಳನ್ನೂ, ರಕ್ತಾಂಬರವನ್ನೂ ಧರಿಸಿಕೊಂಡು ರಕ್ತವರ್ಣದ ಮೃಗದ ಮೇಲೆ ಕೂತುಕೊಂಡು ಭೂರಾಜರು ಮತ್ತು ಭೂನಿವಾಸಿಗಳಿಗೆ ಸುಳ್ಳು ತತ್ವಗಳೆಂಬ ದ್ರಾಕ್ಷಾರಸ ಕುಡಿಸಿ ಅವರನ್ನು ಮತ್ತಳನ್ನಾಗಿ ಮಾಡುತ್ತಾಳೆ. ಕ್ರೈಸ್ತ ಸಭೆ ಮತ್ತು ಸರ್ಕಾರವು ಒಂದಾಗಿ ಸುಳ್ಳುತನವು ಹೆಚ್ಚಾಗುವುದು. ದೆವ್ವಗಳು ಜನರನ್ನು ಮೋಸಗೊಳಿಸುವುದಕ್ಕೆ ಅದ್ಭುತ ಕಾರ್ಯಗಳನ್ನು ಮಾಡುವವು. ಜಗತ್ತು ತನ್ನ ಕೊನೆಯ ಮಹಾಹೋರಾಟಕ್ಕೆ ಸಿದ್ಧವಾಗುತ್ತದೆ.

ಅದೇ ಸಮಯದಲ್ಲಿ ದೇವಜನರು ಅಪಹಾಸ್ಯ ನಿಂದನೆ, ಹಿಂಸೆಗೊಳಗಾಗುವರು. ಆದರೆ ಕ್ರಿಸ್ತನ ಮತ್ತು ಪವಿತ್ರಾತ್ಮನ ಬಲದಿಂದ ದೇವರ ಮೇಲಿನ ನಂಬಿಕೆಯಲ್ಲಿ ಅವರು ಬಹುದೃಢವಾಗಿ ನಿಲ್ಲುವರು. ಸೈತಾನನ ಮತ್ತು ಲೋಕದ ಯಾವ ಶಕ್ತಿಯೂ ಕ್ರಿಸ್ತನ ಮೇಲಣ ದೇವಜನರ ನಿಷ್ಠೆಯನ್ನು ಮುರಿಯಲಾಗದು. ಅವರು ದೇವರಲ್ಲಿ ಬಲವಾದ ಆಶ್ರಯ ಹೊಂದುವರು. ಆತನು "ಅವರ ಆಶ್ರಯ ದುರ್ಗಮವಾಗಿದ್ದಾನೆ. ಇಕ್ಕಟ್ಟಿನಲ್ಲಿ ಅವರಿಗೆ ವಿಶೇಷ ಸಹಾಯಕನೂ" ಆಗಿರುತ್ತಾನೆ (ಕೀರ್ತನೆ 46:1).

ದೇವರು ಕೊನೆಯ ಕಾಲದಲ್ಲಿ ಜೀವಿಸುತ್ತಿರುವ ಜನರಿಗೆ ತನ್ನ ವಾಕ್ಯಕ್ಕೆ ಪ್ರಾಮಾಣಿಕರೂ, ನಂಬಿಗಸ್ತರೂ ಆಗಿರಬೇಕೆಂದು ಕರೆ ನೀಡುತ್ತಿದ್ದಾನೆ. ಯೇಸುಸ್ವಾಮಿಯು ತನ್ನ ಮಕ್ಕಳಿಗೆ "ಇವರನ್ನು ಸತ್ಯದಲ್ಲಿ ಸೇರಿಸಿ ಪ್ರತಿಷ್ಠೆಪಡಿಸು; ನಿನ್ನ ಅಭಿಪ್ರಾಯ ಅಥವಾ ಸಂಪ್ರದಾಯವಲ್ಲ, ಬದಲಾಗಿ ದೇವರ ವಾಕ್ಯದ ಸತ್ಯವು ಲೋಕದ ಚರಿತ್ರೆಯ ಸಂದಿಗ್ಧ ಪರಿಸ್ಥಿತಿಯಲ್ಲಿ ನಮಗೆ ಮಾರ್ಗದರ್ಶನ ನೀಡಿ ನಡೆಸುವ ಬೆಳಕಾಗಿದೆ.

ಬ್ಯಾಪ್ಟಿಸ್ಟ್ ಸಭೆಯ ಮುಖಸ್ಥರಲ್ಲಿ ಒಬ್ಬರಾಗಿದ್ದ ಡಾ. ಎಡ್ವರ್ಡ್ ಹಿಸ್ ಕಾಕ್ಸ್ ರವರು ತಮ್ಮ ಪುಸ್ತಕದಲ್ಲಿ ಒಂದು ಗಮನಾರ್ಹವಾದ ಹೇಳಿಕೆ ನೀಡಿದ್ದಾರೆ. 1893ನೇ ಇಸವಿಯಲ್ಲಿ ಅಮೇರಿಕಾ ದೇಶದಲ್ಲಿ ಬ್ಯಾಪ್ಟಿಸ್ಟ್ ಸಭೆಯ ನೂರಾರು ಸಭಾ ಪಾಲಕರುಗಳ ಒಂದು ಸಮಾವೇಶದಲ್ಲಿ ಅವರು ಕ್ರೈಸ್ತ ಸಭೆಗೆ ಹೇಗೆ ಭಾನುವಾರವು ಬಂದಿತೆಂದು ತಿಳಿಸಿ ಭಾಗವಹಿಸಿದ್ದವರಿಗೆ ಆಘಾತ ನೀಡಿದರು. ಡಾ. ಎಡ್ವರ್ಡ್ ಹಿಸ್ ಕಾಕ್ಸ್ ರವರು ಹೀಗೆ ಹೇಳಿದ್ದಾರೆ:

"ವಿಗ್ರಹಾರಾಧನೆಯ ಗುರುತೂ ಆಗಿರುವ ಭಾನುವಾರವು ಸೂರ್ಯದೇವತೆಯ ಹೆಸರನ್ನು ಹೊಂದಿದೆ. ಇದನ್ನು ಮತಭ್ರಷ್ಟ ರೋಮನ್ ಕಥೋಲಿಕ್ ಸಭೆಯು ಅಧಿಕೃತವಾದ ಸಮ್ಮತಿಯಿಂದ ಅದನ್ನು ಅಂಗೀಕರಿಸಿಕೊಂಡಿದೆ. ಇಂತಹ ಸೂರ್ಯನ ದಿನವಾದ ಭಾನುವಾರವನ್ನು ಪ್ರೊಟೆಸ್ಟೆಂಟರು ಪವಿತ್ರವಾದ ಕೊಡುಗೆಯಾಗಿ ಸ್ವೀಕರಿಸುವುದು ಎಂತಹ ದುರದೃಷ್ಟಕರ ಸಂಗತಿಯಾಗಿದೆಯಲ್ಲವೇ?" (ನವೆಂಬರ್ 13, 1893ನೇ ಇಸವಿಯಲ್ಲಿ ನ್ಯೂಯಾರ್ಕ್ ನಗರದಲ್ಲಿ ನಡೆದ ಬ್ಯಾಪ್ಟಿಸ್ಟ್ ಸಭಾ ಪಾಲಕರ ಸಮ್ಮೇಳನದಲ್ಲಿ ಮಾಡಿದ ಭಾಷಣ).

`ಯೆಹೆಚ್ಚೇಲನು 20:1-20ನೇ ವಚನಗಳಲ್ಲಿರುವ ಸಂದೇಶದ ಸಂಕ್ಷಿಪ್ತ ಸಾರಾಂಶವೇನು? ಜನರನ್ನು ಪ್ರಾಮಾಣಿಕರಾಗುವುದಕ್ಕೆ ಕರೆನೀಡಿದ ಈ ಸಂದೇಶದಲ್ಲಿ ಸಬ್ಬತ್ತು ಹೇಗೆ ಸೂಕ್ತವಾಗಿ ಹೊಂದುತ್ತದೆ?`

ಈ ವಚನಗಳು ಇಸ್ರಾಯೇಲ್ಯರು ಐಗುಪ್ತದೇಶದ ವಿಗ್ರಹಗಳ ಪೂಜೆಯನ್ನು ಬಿಟ್ಟು ತನ್ನ ಕಡೆಗೆ ತಿರುಗಿಕೊಳ್ಳಬೇಕೆಂದು ದೇವರು ಕಳಕಳಿಯಿಂದ ತನ್ನ ಜನರಿಗೆ ಮನವಿ ಮಾಡುತ್ತಾನೆ. ಮೂರುದೂತರ ಸಂದೇಶದಲ್ಲಿಯೂ ದೇವರು ಬಾಬೆಲೆಂಬ ನಗರಿಯು ಧರ್ಮಭ್ರಷ್ಟಳಾಗಿದ್ದಾಳೆ. ಆದುದರಿಂದ ಸೃಷ್ಟಿಕರ್ತನನ್ನು ಆರಾಧಿಸಿರಿ ಎಂದು ಅದೇ ರೀತಿಯಲ್ಲಿ ನಮಗೆ ಮನವಿ ಮಾಡುತ್ತಿದ್ದಾನೆ. ನಮಗೆ ತಿಳಿದ ಹಾಗೆ ಸಬ್ಬತ್ತು ಹಾಗೂ ಅದನ್ನು ಪ್ರಾಮಾಣಿಕತೆಯಿಂದ ಕೈಕೊಂಡು ನಡೆಯುವುದು ಕೊನೆಯ ಕಾಲದ ಘಟನೆಗಳಲ್ಲಿ ಮಹತ್ವದ ಪಾತ್ರ ವಹಿಸಲಿದೆ.

`ಯೆಹೆಚ್ಚೇಲನು 20:1-20ನೇ ವಚನಗಳಿಂದ ನಾವು ಕಲಿಯಬೇಕಾದ ಪಾಠಗಳೇನು? (1 ಕೊರಿಂಥ 10:11ನೇ ವಚನ ಓದಿರಿ).`