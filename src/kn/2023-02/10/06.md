---
title:  ವಿಧೇಯರಾಗುವುದಕ್ಕೆ ಕೃಪೆ
date:   01/06/2023
---

ಧೂಮ್ರವರ್ಣದ ವಸ್ತ್ರಗಳನ್ನೂ, ರಕ್ಷಾಂಬರವನ್ನೂ ಧರಿಸಿಕೊಂಡಿದ್ದ ರಕ್ಷವರ್ಣದ ಮೃಗದ ಮೇಲೆ ಕೂತಿದ್ದಾಳೆ. ಆಕೆಯ ಕೈಯಲ್ಲಿ ಸುಳ್ಳು ತತ್ವಗಳೆಂಬ ದ್ರಾಕ್ಷಾರಸದ ಬಟ್ಟಲಿದ್ದು, ಅದನ್ನು ಲೋಕದವರೆಲ್ಲರೂ ಕುಡಿದು ಮತ್ತರಾಗಿದ್ದಾರೆ. ಬಾಬೆಲಿನ ದ್ರಾಕ್ಷಾರಸದ ವಿಷಯವಾಗಿ ಶ್ರೀಮತಿ ವೈಟಮ್ಮನವರು ಡಿಸೆಂಬರ್ 6, 1892ರ 'ರಿವ್ಯೂ ಅಂಡ್ ಹೆರಾಲ್ಡ್' ಪತ್ರಿಕೆಯಲ್ಲಿ ಹೀಗೆ ತಿಳಿಸುತ್ತಾರೆ:

"ಬಾಬೆಲಿನ ದ್ರಾಕ್ಷಾರಸ ಎಂದರೇನು? ಅದು ಧರ್ಮಭ್ರಷ್ಟ ಬಾಬೆಲಿನ ಧಾರ್ಮಿಕ ಸುಳ್ಳು ಸಿದ್ಧಾಂತಗಳಾಗಿವೆ. ದೇವರ ನಾಲ್ಕನೇ ಆಜ್ಞೆಯಾದ ಶನಿವಾರದ ಸಬ್ಬತ್ತಿಗೆ ಬದಲಾಗಿ ಅದು ಲೋಕಕ್ಕೆ ಭಾನುವಾರವೆಂಬ ಸುಳ್ಳು ಸಬ್ಬತ್ತನ್ನು ಕೊಟ್ಟಿದೆ. ಸೈತಾನನು ಮೊದಲನೆಯದಾಗಿ ಏದೆನ್ ತೋಟದಲ್ಲಿ ಹೇಳಿದ "ನೀವು ಹೇಗೂ ಸಾಯುವುದಿಲ್ಲ, ಅಂದರೆ ಆತ್ಮಕ್ಕೆ ಮರಣವಿಲ್ಲ. ಅದು ಸಹಜವಾಗಿಯೇ ಅಮರತ್ವ ಹೊಂದಿರುತ್ತದೆ" ಎಂಬ ಸುಳ್ಳನ್ನು ಬಾಬೆಲೆಂಬ ಮತಭ್ರಷ್ಟ ಧಾರ್ಮಿಕ ಸಂಸ್ಥೆಯು ಪದೇಪದೇ ಹೇಳುತ್ತಾ ಬಂದಿದೆ".

ಇಂತಹ ತಪ್ಪಾದ ಬೋಧನೆಗಳು ಕೋಟ್ಯಾಂತರ ಜನರನ್ನು ಮರುಳುಗೊಳಿಸಿದೆ. ಈ ಕಾರಣದಿಂದ ದೇವರು ಇನ್ನೂ ಅದೇ ತಪ್ಪು ಮಾಡುತ್ತಿರುವ ತನ್ನ ಜನರಿಗೆ ಅಂತ್ಯಕಾಲದ ಕೊನೆಯ ಸಂದೇಶ ನೀಡಿ ಮನವಿ ಮಾಡಿಕೊಳ್ಳುತ್ತಿದ್ದಾನೆ.

`ಪ್ರಕಟನೆ 18:4,5ನೇ ವಚನಗಳಲ್ಲಿ ಮತಭ್ರಷ್ಟಗೊಂಡ ಸಂಸ್ಥೆಗಳಲ್ಲಿರುವ ಜನರಿಗೆ ಯಾವ ಅರಿಕೆ ಮಾಡುತ್ತಿದ್ದಾನೆ?`

ಮೊದಲೇ ತಿಳಿಸಿದಂತೆ, ಸತ್ಯವೇದದ ಸತ್ಯಬೋಧನೆಗಳಿಂದ ದೂರ ಹೋಗಿರುವ ಮತಭ್ರಷ್ಟ ಧಾರ್ಮಿಕ ಸಂಸ್ಥೆಗಳಲ್ಲಿ ದೇವಜನರಿದ್ದಾರೆ. ಅವರು ಸತ್ಯವೇದದ ಸತ್ಯಗಳನ್ನು ಅರ್ಥಮಾಡಿಕೊಳ್ಳಲಾರರು. ಅವರಿಗೆ ದೇವರು ಪ್ರೀತಿಪೂರ್ವಕವಾಗಿ 'ನನ್ನ ಜನರೇ ಅವಳನ್ನು (ಬಾಬೆಲನ್ನು ಬಿಟ್ಟು ಬನ್ನಿರಿ; ನೀವು ಅವಳ ಪಾಪಗಳಲ್ಲಿ ಪಾಲುಗಾರರಾಗಬಾರದು. ಅವಳಿಗಾಗುವ ಉಪದ್ರವಗಳಿಗೆ ಗುರಿಯಾಗಬಾರದು" ಎಂದು ಕರೆ ನೀಡುತ್ತಿದ್ದಾನೆ (ಪ್ರಕಟನೆ 18:4).

`1 ಯೋಹಾನನು 3:4 ಹಾಗೂ ರೋಮಾಯ 14:23ನೇ ವಚನಗಳನ್ನು ಓದಿರಿ. ಪಾಪವು ಏನೆಂದು ಸತ್ಯವೇದವು ಹೇಗೆ ಸೃಷ್ಟಿಪಡಿಸುತ್ತದೆ?`

ದೇವರಾಜ್ಞೆಗಳನ್ನು ಮೀರುವುದು ಪಾಪವಾಗಿದೆ. ಜೀವಸ್ವರೂಪನಾದ ಕ್ರಿಸ್ತನ ಶಕ್ತಿಯ ಮೇಲಣ ನಂಬಿಕೆಯಿಂದ ಮಾತ್ರ ನಾವು ದೇವರಾಜೆಗಳಿಗೆ ವಿಧೇಯರಾಗುವ ಏಕೈಕ ಮಾರ್ಗವಾಗಿದೆ. ನಾವು ಪಾಪಿಗಳೂ, ಬಲಹೀನರೂ, ಚಂಚಲ ಸ್ವಭಾವವುಳ್ಳ ಮನುಷ್ಯರಾಗಿದ್ದೇವೆ. ನಂಬಿಕೆಯಿಂದ ನಾವು ಕ್ರಿಸ್ತನನ್ನು ಅಂಗೀಕರಿಸಿಕೊಂಡಾಗ, ಆತನ ಕೃಪೆಯು ನಮ್ಮೆಲ್ಲಾ ಹಿಂದಿನ ಪಾಪಗಳಿಗೆ ದೋಷ ಪರಿಹಾರ ಮಾಡುವುದು ಮಾತ್ರವಲ್ಲದೆ, ಪಾಪದ ಶೋಧನೆಯನ್ನು ಎದುರಿಸುವ ಶಕ್ತಿ ನೀಡುತ್ತದೆ. ಆಗ ಆತನು ಕೃಪೆಯನ್ನೂ, ಅಪೋಸ್ತಲತನವನ್ನೂ ಕೊಡುತ್ತಾನೆ (ರೋಮಾಯ 1:5). ದೇವರಾಜ್ಞೆಗಳಿಗೆ ಗೌರವಿಸದ ಹಾಗೂ ವಿಧೇಯರಾಗದ ಕ್ರೈಸ್ತ ಸಭೆಗಳಲ್ಲಿರುವ ದೇವಜನರಿಗೆ ಅಲ್ಲಿಂದ ನಂಬಿಕೆಯಿಂದ ಹೊರಬರಬೇಕೆಂದು ದೇವರು ಮನವಿ ಮಾಡುತ್ತಾನೆ. ಸಬ್ಬತ್ತನ್ನು ಕೈಕೊಂಡು ನಡೆಯುತ್ತಿರುವ ಅಡೆಂಟಿಸ್ಟರಿಗೆ ನಿಮ್ಮೆಲ್ಲಾ ಸ್ವಾರ್ಥವನ್ನು ಬಿಟ್ಟು, ನಂಬಿಕೆಯಿಂದ ದೈವಭಕ್ತಿಯುಳ್ಳ ಜೀವನ ನಡೆಸಿ ಕ್ರಿಸ್ತನ ಕೃಪೆಯಲ್ಲಿ ನೆಲೆಗೊಂಡಿರಬೇಕೆಂದು ದೇವರು ಕರೆ ಮಾಡುತ್ತಾನೆ. ಇದು ನಮ್ಮನ್ನು ಪಾಪದಿಂದಾಗುವ ಅಪರಾಧ ನಿರ್ಣಯದಿಂದ ಬಿಡಿಸುತ್ತದೆ. ಇಸ್ರಾಯೇಲ್ಯರು ದೇವರಾಜೆಗಳಿಗೆ ಪ್ರಾಮಾಣಿಕರಾಗಿದ್ದಲ್ಲಿ (ಧರ್ಮೋಪದೇಶಕಾಂಡ 4:6), ಅವರು ಲೋಕಕ್ಕೆ ಸತ್ಯದೇವರ ವಿಷಯದಲ್ಲಿ ಬಲವಾದ ಸಾಕ್ಷಿಗಳಾಗಿರುತ್ತಿದ್ದರು. ಅದೇ ರೀತಿ ನಾವೂ ಸಹ ಬಲವಾದ ಸಾಕ್ಷಿಗಳಾಗಿದ್ದು ಧರ್ಮಭ್ರಷ್ಟ ಧಾರ್ಮಿಕ ಬಾಬೇಲಿನಿಂದ ದೇವಜನರು ಹೊರಬರುವಂತೆ ಸಹಾಯ ಮಾಡಬಹುದು.