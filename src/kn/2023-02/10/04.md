---
title:  'ಬಾಬೆಲ್ : ಸೂರ್ಯಾರಾಧನೆಯ ಪ್ರಮುಖ್ಯ ಕೇಂದ್ರ'
date:   30/05/2023
---

ಸೂರ್ಯಾರಾಧನೆಯು ಐಗುಪ್ತ, ಅಶೂರ್ಯ, ಪರ್ಷಿಯಾ (ಪಾರಸೀಯ) ಹಾಗೂ ಪ್ರಮುಖವಾಗಿ ಬಾಬೆಲಿನಲ್ಲಿ ಹೆಚ್ಚಾಗಿ ಪ್ರಚಲಿತವಾಗಿತ್ತು. ಪುರಾತನ ಕಾಲದಿಂದಲೂ ಬಾಬೆಲಿನಲ್ಲಿ ಸೂರ್ಯನ ಪೂಜೆಯು ನಡೆಯುತ್ತಿತ್ತೆಂದು ಜೇಮ್ಸ್ ಸಿ. ಫೇಝರ್ ಎಂಬುವವರು ತಮ್ಮ 'ದಿ ವರ್ ಶಿಫ್ ಆಫ್ ನೇಚರ್ ' ಎಂಬ ಪುಸ್ತಕದ 529ನೇ ಪುಟದಲ್ಲಿ ತಿಳಿಸುತ್ತಾರೆ. ಹಳೆಯ ಒಡಂಬಡಿಕೆಯ ಕಾಲದ ದೇವಜನರಾದ ಇಸ್ರಾಯೇಲ್ಯರು ಸೂರ್ಯನನ್ನು ಪೂಜಿಸುವುದಕ್ಕೆ, ಬಾಬೆಲಿನ ಸೂರ್ಯಾರಾಧನೆಯು ಪ್ರಭಾವ ಬೀರಿತ್ತು ಎಂಬುದು ಆಶ್ಚರ್ಯವೆನಿಸಬಹುದು.

`ಯೆಹೆಚ್ಚೇಲನು 8:16 ಹಾಗೂ 2 ಅರಸು 23:5,11ನೇ ವಚನಗಳನ್ನು ಓದಿರಿ. ಇಸ್ರಾಯೇಲ್ ಹಾಗೂ ಯೆಹೂದ್ಯ ರಾಜ್ಯಗಳಲ್ಲಿ ಸೂರ್ಯನ ಪೂಜೆಯ ಪ್ರಭಾವದ ಬಗ್ಗೆ ಈ ವಚನಗಳು ನಮಗೇನು ತಿಳಿಸುತ್ತವೆ? ರೋಮಾಯ 1:25ನೇ ವಚನಗಳನ್ನೂ ಸಹ ಓದಿರಿ.`

ಪ್ರವಾದಿಯಾದ ದಾನಿಯೇಲನ ಸಮಕಾಲೀನನಾದ ಯೆಹೆಚ್ಚೇಲನು ದೇವಜನರಲ್ಲಿ ಕೆಲವರು ಯೆಹೋವನ ಗುಡಿಗೆ ಬೆನ್ನು ಮಾಡಿ ಮೂಡಲಮುಖವಾಗಿ ಉದಯ ಕಾಲದ ಸೂರ್ಯನನ್ನು ಪೂಜಿಸುತ್ತಿದ್ದರೆಂದು ತಿಳಿಸುತ್ತಾನೆ. ಸೂರ್ಯನನ್ನು ಉಂಟು ಮಾಡಿದ ಸೃಷ್ಟಿಕರ್ತನಿಗೆ ಬದಲಾಗಿ ಅವರು ಸೃಷ್ಟಿಮಾಡಲ್ಪಟ್ಟ ಸೂರ್ಯನನ್ನು ಪೂಜಿಸುತ್ತಿದ್ದರು.

ಸೂರ್ಯನ ಪೂಜೆಯನ್ನೂ ಒಳಗೊಂಡಂತೆ ಪುರಾತನ ಬಾಬೆಲಿನ ಇನ್ನೂ ಹಲವಾರು ಧಾರ್ಮಿಕ ಆಚರಣೆಗಳು ಕ್ರೈಸ್ತ ಸಭೆಗೆ ಕೊನೆಯ ಕಾಲದಲ್ಲಿ ಬರುತ್ತದೆಂದು ಪ್ರಕಟನೆ 17ನೇ ಅಧ್ಯಾಯವು ವಿವರಿಸುತ್ತದೆ. ಕ್ರಿ.ಶ. 323ರಲ್ಲಿ ರೋಮ್ ಚಕ್ರವರ್ತಿಯಾಗಿದ್ದ ಕಾನ್ ಸ್ಟಾಂಟೈನ್ ನಾಮಕಾವಸ್ಥೆ ಕ್ರೈಸ್ತನಾಗಿ ಮತಾಂತರ ಹೊಂದಿದಾಗ, ಸಾಮ್ರಾಜ್ಯದಲ್ಲೆಲ್ಲಾ ಬಹಳ ಸಂತೋಷವಾಯಿತು. ಅವನು ಸೂರ್ಯಾರಾಧನೆಯ ಬಗ್ಗೆ ಹೆಚ್ಚಿನ ಒಲವು ಹೊಂದಿದ್ದನು. ಕ್ರೈಸ್ತಸಭೆಯ ಇತಿಹಾಸಕಾರನಾಗಿದ್ದ ಎಡ್ವರ್ಡ್ ಗಿಬ್ಬನ್ ಎಂಬುವವರು "ಸೂರ್ಯನು ಕಾನ್ ಸ್ಟಾಂಟೈನ್ ಚಕ್ರವರ್ತಿಯ ಸಂರಕ್ಷಕನೂ ಹಾಗೂ ಮಾರ್ಗದರ್ಶಕನೂ ಆಗಿದ್ದನೆಂದು ರೋಮ್ ಸಾಮ್ರಾಜ್ಯದಲ್ಲಿ ಸೂರ್ಯನ ಪೂಜೆಯನ್ನು ಒಂದು ಉತ್ಸವವಾಗಿ ಆಚರಿಸಲಾಗುತ್ತಿತ್ತೆಂದು ತಮ್ಮ "ದಿ ಹಿಸ್ಟರಿ ಆಫ್ ದಿ... ರೋಮನ್ ಎಂಪೈರ್" ಎಂಬ ಪುಸ್ತಕದ 20ನೇ ಅಧ್ಯಾಯದಲ್ಲಿ ತಿಳಿಸುತ್ತಾರೆ. ಕ್ರಿ.ಶ.321ರಲ್ಲಿ ಕಾನ್ ಸ್ಟಾಂಟೈನ್ ಮೊದಲಬಾರಿಗೆ ಭಾನುವಾರದ ಕಡ್ಡಾಯ ಕಾನೂನು ಎಂಬ ರಾಜ ಶಾಸನವನ್ನು ಜಾರಿಗೆ ತಂದನು. ಅದರ ಪ್ರಕಾರ "ಸೂರ್ಯನ ಪೂಜನೀಯ ದಿನವಾದ ಭಾನುವಾರದಂದು ಪಟ್ಟಣಗಳಲ್ಲಿ ವಾಸಿಸುವ ಜನರು ಮತ್ತು ನ್ಯಾಯಾಧಿಪತಿಗಳು ಹಾಗೂ ಎಲ್ಲಾ ಕಾರ್ಮಿಕರು ತಮ್ಮ ಕೆಲಸಗಳನ್ನು ನಿಲ್ಲಿಸಬೇಕು" ಎಂದು ತಿಳಿಸಲಾಗಿತ್ತು. ಇದು ಚಕ್ರವರ್ತಿಯ ಎಲ್ಲಾ ಪ್ರಜೆಗಳು ಭಾನುವಾರದಂದೇ ದೇವಾರಾಧನೆ ಮಾಡಬೇಕೆಂದು ಒತ್ತಾಯಿಸುವ ಶಾಸನವಾಗಿರಲಿಲ್ಲ. ಆದರೂ ಇದು ಪ್ರಜೆಗಳ ಮನಸ್ಸಿನಲ್ಲಿ ಭಾನುವಾರಾಚರಣೆಯನ್ನು ಬಲಪಡಿಸಬೇಕೆಂಬ ಆಲೋಚನೆಯನ್ನು ತಂದಿತು.

ಅನಂತರ ವರ್ಷಗಳಲ್ಲಿ ರೋಮ್ ಚಕ್ರವರ್ತಿಗಳು ಮತ್ತು ಪೋಪ್ ಗಳು ರಾಜಶಾಸನಗಳು ಮತ್ತು ಸಭೆಯ ಆಡಳಿತ ಮಂಡಳಿಯ ನಿರ್ಣಯಗಳ ಮೂಲಕ ಭಾನುವಾರವನ್ನು ಕ್ರೈಸ್ತ ದೇವಾರಾಧನೆಯ ದಿನವೆಂದು ಜಾರಿಗೆ ತರಲಾಯಿತು. ಅದು ಇಂದಿಗೂ ಜಾರಿಯಲ್ಲಿದ್ದು, ಕ್ರೈಸ್ತರಲ್ಲಿ ಹೆಚ್ಚಿನವರು ಭಾನುವಾರವನ್ನು ವಿಶ್ರಾಂತಿ ದಿನವೆಂದು ಕೈಕೊಂಡು ನಡೆಯುತ್ತಿದ್ದಾರೆ. ಹೆಚ್ಚಿನ ಜನರು ಒಂದು ವಿಷಯದಲ್ಲಿ ನಂಬಿಕೆ ಹೊಂದಿದ್ದಾರೆ ಅಥವಾ ಆಚರಿಸುತ್ತಿದ್ದಾರೆಂಬ ಮಾತ್ರಕ್ಕೆ ಅದು ಸತ್ಯವಾಗುವುದಿಲ್ಲ ಅಥವಾ ಸಮಂಜಸವಾಗುವುದಿಲ್ಲ.

`ಕ್ರೈಸ್ತ ಸಭೆಗಳಲ್ಲಿ ಭಾನುವಾರದಂದು ಆರಾಧನೆ ಮಾಡುವುದು ಎಷ್ಟೊಂದು ಪ್ರಚಲಿತವಾಗಿದೆ ಎಂಬುದನ್ನು ಗಮನಿಸಿ. ಸೈತಾನನ ವಂಚನೆಗಳು ಹೇಗೆ ವ್ಯಾಪಕವಾಗಿ ಹಬ್ಬಿಕೊಂಡಿದೆ ಎಂಬುದರ ಬಗ್ಗೆ ಈ ವಾಸ್ತವಾಂಶವು ನಮಗೇನು ತಿಳಿಸಬೇಕು? ಸತ್ತವರು ಸಂಬಂಧಿಕರೊಂದಿಗೆ ಮಾತಾಡುತ್ತಾರೆ. ಆತ್ಮವು ಅಮರ ಎಂಬ ಸುಳ್ಳಾದ ಪ್ರೇತಸಂಪರ್ಕ ಸಿದ್ಧಾಂತದ ವಿರುದ್ಧವಾಗಿ ನಮಗಿರುವ ಏಕೈಕ ರಕ್ಷಣೆ ಯಾವುದು?`