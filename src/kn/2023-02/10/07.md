---
title:  ಹೆಚ್ಚಿನ ಚಿಂತನೆ
date:   02/06/2023
---

ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಬೈಬಲ್ ವ್ಯಾಖ್ಯಾನ ಸಂಪುಟ 1, ಪುಟಗಳು 851-852ರಲ್ಲಿ ಬಾಬೆಲೆಂಬ ಮಹಾನಗರಿ ಯಾರೆಂದು ಸ್ಪಷ್ಟವಾಗಿ ತಿಳಿಸಲಾಗಿದೆ :

"ಪ್ರಕಟನೆ ಪುಸ್ತಕದಲ್ಲಿರುವ ಬಾಬೆಲೆಂಬ ಮಹಾನಗರಿಯು ಒಂದು ವಿಶೇಷವಾದ ರೀತಿಯಲ್ಲಿ ಕೊನೆಯಕಾಲದಲ್ಲಿ ಒಟ್ಟುಗೂಡಿದ ಧರ್ಮಭ್ರಷ್ಟ ಧರ್ಮಗಳನ್ನು ಸೂಚಿಸುತ್ತದೆ. ರೋಮನ್ ಕಥೋಲಿಕ್ ಸಭೆ, ಧರ್ಮಭ್ರಷ್ಟಗೊಂಡ ಪ್ರೊಟೆಸ್ಟೆಂಟ್ ಧರ್ಮ ಹಾಗೂ ಪ್ರೇತಸಂಪರ್ಕ ಸಿದ್ಧಾಂತದಲ್ಲಿ ನಂಬಿಕೆ ಉಳ್ಳ ಮೂರು ಧಾರ್ಮಿಕ ಸಂಸ್ಥೆಗಳ ಒಕ್ಕೂಟವಾಗಿದೆ. ಬಾಬೆಲೆಂಬುದು ಆ ಸಂಸ್ಥೆಗಳ ಧಾರ್ಮಿಕ ನಾಯಕರುಗಳಿಗೆ ಹೆಚ್ಚಾಗಿ ಅನ್ವಯವಾಗುತ್ತದೆಯೋ ಹೊರತು, ಸಭಿಕರಿಗಲ್ಲ (ಪ್ರಕಟನೆ 17:1,15).

ಶ್ರೀಮತಿ ವೈಟಮ್ಮನವರು 'ದಿ ಗ್ರೇಟ್ ಕಾಂಟ್ರೊವರ್ಸಿ' ಪುಸ್ತಕದ 588ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಆತ್ಮಕ್ಕೆ ಸಾವಿಲ್ಲ, ಅದು ಸದಾಕಾಲವೂ ಜೀವಿಸುತ್ತದೆ ಹಾಗೂ ಭಾನುವಾರವು ಪರಿಶುದ್ಧ ದೇವರ ದಿನ" ಎಂಬ ಎರಡು ಮಹಾತಪ್ಪುಗಳ ಮೂಲಕ ಸೈತಾನನು ಜನರನ್ನು ಮರುಳುಗೊಳಿಸುತ್ತಾನೆ. ಆತ್ಮಕ್ಕೆ ಸಾವಿಲ್ಲ ಎಂಬ ಸಿದ್ಧಾಂತವು ಪ್ರೇತ ಸಂಪರ್ಕವಾದಕ್ಕೆ ಅಡಿಪಾಯ ಹಾಕಿದರೆ, ಭಾನುವಾರದ ಪಾವಿತ್ರ್ಯತೆಯು ರೋಮನ್ ಕಥೋಲಿಕ್ ಸಭೆಯೊಂದಿಗೆ ಒಂದು ರೀತಿಯ ಅನುಕಂಪದ ಬಂಧನ ಹುಟ್ಟಿಸುತ್ತದೆ".

ಪ್ರಸಿದ್ಧ ಯೆಹೂದ್ಯ ಧಾರ್ಮಿಕ ವಿದ್ವಾಂಸರಾದ ಕೌಫ್ ಮನ್ ಕೋಕ್ಲರ್ ರವರು ತಮ್ಮ 'ದಿ ಜ್ಯೂಯಿಷ್ ಎನ್ ಸೈಕ್ಲೋಪೀಡಿಯಾ' ದಲ್ಲಿ ಹೀಗೆ ತಿಳಿಸುತ್ತಾರೆ :

"ಹಳೆಯ ಒಡಂಬಡಿಕೆಯ ಕಾಲದಲ್ಲಿ ಸತ್ತವರ ಆತ್ಮಗಳು ಬಾಬೆಲಿನ ಧರ್ಮದಲ್ಲಿ ಪ್ರಮುಖ ಪಾತ್ರವಹಿಸುತ್ತಿದ್ದವು. ಅವರು ಆತ್ಮಕ್ಕೆ ಸಾವಿಲ್ಲ. ಅದು ಸದಾಕಾಲವೂ ಜೀವಿಸುತ್ತದೆ ಎಂಬ ಸಿದ್ಧಾಂತವನ್ನು ಬಹಳ ಬಲವಾಗಿ ನಂಬಿದ್ದರು. ಒಬ್ಬ ವ್ಯಕ್ತಿ ಮರಣ ಹೊಂದಿದಾಗ, ಅವನ ಪ್ರಾಣವು ಪ್ರೇತಲೋಕಕ್ಕೆ ಸೇರುತ್ತದೆಂದು ಅವರು ವಿಶ್ವಾಸ ಹೊಂದಿದ್ದರು. ಈ ಸಿದ್ಧಾಂತವು ಸತ್ಯವೇದದ ಬೋಧನೆಗಳಿಗೆ ಬಹಳ ವಿರುದ್ಧವಾಗಿವೆ.

"ದೇಹವು ನಾಶವಾದ ಮೇಲೆ ಆತ್ಮವು ಸದಾಕಾಲವೂ ಜೀವಿಸುತ್ತದೆಂಬ ನಂಬಿಕೆಯು ಯೆಹೂದ್ಯ ಧರ್ಮಕ್ಕೆ ಗ್ರೀಕರಿಂದ ಅದರಲ್ಲಿಯೂ ಮುಖ್ಯವಾಗಿ ತತ್ವಶಾಸ್ತ್ರಜ್ಞನಾದ ಪ್ಲೇಟೋವಿನಿಂದ ಬಂದಿತು. ಅವನು ಗ್ರೀಕ್ ಪುರಾಣಗಳಲ್ಲಿ ಬರುವ ಆರ್ಪೂಸ್ ಎಂಬುವವನ ರಹಸ್ಯ ಸಿದ್ಧಾಂತಗಳ ಎಲ್ಲೂಸಿಯನ್ ಗೂಢಾಚಾರಣೆಗಳಿಂದ ಪ್ರಭಾವಿತನಾಗಿದ್ದನು (ಎಲ್ಯೂಸಿಯನ್ ಎಂಬುದು ಗ್ರೀಸ್ ದೇಶದ ಆಟರ ಎಂಬ ನಗರದ ಸಮೀಪವಿರುವ ಸ್ಥಳವಾಗಿದ್ದು, ಅಲ್ಲಿ ಡೆಮಿಟರ್ ಎಂಬ ದೇವತೆಯ ತೃಪ್ತಿಗಾಗಿ ಆಚರಿಸುತ್ತಿದ್ದ ಧಾರ್ಮಿಕ ಗೂಢಾಚರಣೆಗಳು). ಇವೆರಡೂ ರಹಸ್ಯಾಚರಣೆಯಲ್ಲಿ ಪ್ರಾಚೀನ ಐಗುಪ್ತ ಮತ್ತು ಬಾಬೆಲ್ ದೇಶಗಳ ರಹಸ್ಯ ಧಾರ್ಮಿಕ ಆಚರಣೆಗಳು ಒಂದಾಗಿ ಸೇರಿಕೊಂಡಿದ್ದವು.   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮರಣದ ಬಗೆಗಿನ ಸತ್ಯವನ್ನು ಅರ್ಥಮಾಡಿಕೊಳ್ಳುವುದು ಯಾಕೆ ನಮಗೆ ಬಹಳ ಪ್ರಾಮುಖ್ಯವಾಗಿದೆ? ಅದು ಯಾವುದರಿಂದ ನಮಗೆ ರಕ್ಷಣೆ ನೀಡುತ್ತದೆ? ಇದು ಹೇಗೆ ನಮಗೆ ಆದರಣೆಯನ್ನೂ ಕೊಡುತ್ತದೆ?`

`2. ಸೈತಾನನ ಕೆಲವು ವಂಚನೆಗಳು ಎದ್ದು ಕಾಣುತ್ತವೆ. ಮಾತ್ರ ಕೆಲವು ಅಸ್ಪಷ್ಟವಾಗಿದ್ದು, ಸುಲಭವಾಗಿ ಬುದ್ದಿಗೆ ಎಟುಕುವುದಿಲ್ಲ. ಇವುಗಳಿಂದ ಮೋಸ ಹೋಗದಂತೆ ನಾವು ಯಾವ ರೀತಿ ರಕ್ಷಿಸಿಕೊಳ್ಳಬಹುದು?`

`3. ಕೆಟ್ಟದ್ದನ್ನು ಮಾಡುವವರೂ ಸಹ ತಾವು ದೇವರ ಚಿತ್ರವನ್ನು ಅನುಸರಿಸುತ್ತೇವೆಂದು ತಿಳಿದುಕೊಳ್ಳುತ್ತಾರೆ. ಅದನ್ನು ನಾವು ಹೇಗೆ ವಿವರಿಸಬಹುದು? ಈ ವಿವರಣೆಯಲ್ಲಿ ದೇವರಾಜ್ಞೆಗಳು ಹೇಗೆ ಸಹಾಯಕವಾಗಿವೆ?`