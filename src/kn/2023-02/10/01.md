---
title:  ಸೈತಾನನ ಕೊನೆಯ ಮೋಸ/ ವಂಚನೆಗಳು
date:   27/05/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಪ್ರಕಟನೆ 12:9; 16:13,14; 18:4,5; 1 ಥೆಸಲೋನಿಕ 4:16,17; ಯೆಹೆಲನು 8:16 ಹಾಗೂ 20:1-20ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> ಇವರನ್ನು ಸತ್ಯದಲ್ಲಿ ಸೇರಿಸಿ ಪ್ರತಿಷ್ಠೆಪಡಿಸು, ನಿನ್ನ ವಾಕ್ಯವೇ ಸತ್ಯವು" (ಯೋಹಾನ 17:17).

ಅಮೇರಿಕಾದೇಶದ ಚಿಕಾಗೋನಗರದಲ್ಲಿ ಸೆಪ್ಟೆಂಬರ್  ತಿಂಗಳಿನ ಒಂದು ಸುಂದರವಾದ ಮುಂಜಾನೆ. ಮೂಡಣದಲ್ಲಿ ಹುಟ್ಟಿದ ಸೂರ್ಯನು ಮಿಶಿಗನ್ ಎಂಬ ಸರೋವರದ ಮೇಲೆ ತನ್ನ ಕಿರಣಗಳಿಂದ ಬೆಳಗುತ್ತಿದ್ದನು. ರಾಷ್ಟ್ರೀಯ ಹೆದ್ದಾರಿಗಳಲ್ಲಿ ದಟ್ಟವಾದ ವಾಹನ ಸಂಚಾರವಿತ್ತು. ಮಕ್ಕಳು ತಮ್ಮ ಶಾಲೆಗಳಿಗೆ ತೆರಳುವ ತವಕದಲ್ಲಿದ್ದರು.

ಆಗ ಹೃದಯವನ್ನು ನಡುಗಿಸುವ ಒಂದು ದುರಂತ ಸಂಭವಿಸಿತ್. ಟೈಲೆನೊಲ್ ಎಂಬ ಗುಳಿಗೆ ತೆಗೆದುಕೊಂಡವರು ಕೆಲವೇ ಗಂಟೆಗಳಲ್ಲಿ ಸತ್ತರು. ಅನೇಕರು ಜೀವ-ಮರಣದ ನಡುವೆ ಹೋರಾಟ ನಡೆಸುತ್ತಿದ್ದರು. ಜನರು ಸಾಯುವುದಕ್ಕೆ ಕಾರಣವೇನೆಂದು ತಿಳಿದುಕೊಳ್ಳಲು ಟೈಲೆನೊಲ್ ಮಾತ್ರೆಯನ್ನು ಪ್ರಯೋಗಾಲಯದಲ್ಲಿ ಪರೀಕ್ಷಿಸಲಾಯಿತು. ಅದಕ್ಕೆ ಪೊಟ್ಯಾಸಿಯಮ್ ಸೈನಾಡ್ ಎಂಬ ಅತ್ಯಂತ ಭಯಂಕರ ವಿಷವನ್ನು ಸೇರಿಸಲಾಗಿತ್ತು. ಯಾರೋ ಒಬ್ಬ ಹುಚ್ಚನು ಔಷಧಿಯ ಮೇಲೆ ಬಹಳ ವಿಷ ಪೂರಿತವಾದ ದ್ರಾವಣ ಹಚ್ಚಿದ್ದನು. ಅದನ್ನು ಯಾರು ಮಾಡಿದ್ದರೆಂದು ಇದುವರೆಗೂ ಅಮೇರಿಕನ್ನರಿಗೆ ತಿಳಿದಿಲ್ಲ. ನಾವು ಈಗಾಗಲೇ ತಿಳಿದುಕೊಂಡಂತೆ, ಭೂಲೋಕದ ನಿವಾಸಿಗಳು ಬಾಬೆಲಿನ ದ್ರಾಕ್ಷಾರಸವೆಂಬ ಮಾರಣಾಂತಿಕ ದ್ರಾವಣವನ್ನು ಕುಡಿಯುತ್ತಾರೆಂದು ಪ್ರಕಟನೆ ಪುಸ್ತಕದಲ್ಲಿ ಎಚ್ಚರಿಕೆ ನೀಡಲಾಗಿದೆ. ಸುಳ್ಳು ತತ್ವಗಳು ಹಾಗೂ ಸುಳ್ಳು ಬೋಧನೆಗಳೆಂಬ ಬಾಬೆಲಿನ ದ್ರಾಕ್ಷಾರಸವು ಮರಣಕ್ಕೆ ಮಾತ್ರ ನಡೆಸುತ್ತದೆ. ಆದರೆ ದೇವರು ಮೂರುದೂತರ ವರ್ತಮಾನಗಳ ಮೂಲಕ ಧರ್ಮಭ್ರಷ್ಟಗೊಂಡ ಧಾರ್ಮಿಕ ವ್ಯವಸ್ಥೆಯ ವಿಷದ ವಿರುದ್ಧ ನಮ್ಮ ರಕ್ಷಣೆಗಾಗಿ ಪರಿಹಾರ ನೀಡಿದ್ದಾನೆ.

ಈ ವಾರ ನಾವು ಬಾಬೆಲಿನ ವಂಚನೆ ಮೋಸ ತಂತ್ರಗಳ ಬಗ್ಗೆ ಮಾತ್ರವಲ್ಲ ಅವುಗಳಿಂದ ರಕ್ಷಣೆ ನೀಡಿ ಮರಣದಿಂದ ಪಾರಾಗುವಂತೆ ಹಮ್ಮಿಕೊಂಡಿರುವ; ಯೋಜನೆಗಳ ಬಗ್ಗೆಯೂ ಹೆಚ್ಚಾಗಿ ತಿಳಿದುಕೊಳ್ಳೋಣ.