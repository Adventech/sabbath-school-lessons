---
title:  ಮನುಷ್ಯ ದೃಷ್ಟಿಗೆ ಸರಳವಾಗಿ ತೋರುವ ದಾರಿ
date:   28/05/2023
---

ಕೊನೆಯ ದಿನಗಳಿಗೆ ಸಂಬಂಧಪಟ್ಟಂತೆ ಯೇಸುಸ್ವಾಮಿಯು ಸುಳ್ಳು ಕ್ರಿಸ್ತರೂ ಸುಳ್ಳು ಪ್ರವಾದಿಗಳೂ ಎದ್ದು ಸಾಧ್ಯವಾದರೆ ದೇವರಾದುಕೊಂಡವರನ್ನು ಮೋಸಗೊಳಿಸುವುದಕ್ಕೋಸ್ಕರ ಸೂಚಕ ಕಾರ್ಯಗಳನ್ನೂ, ಅದ್ಭುತ ಕಾರ್ಯಗಳನ್ನೂ ಮಾಡಿ ತೋರಿಸುವರು" ಎಂದು ಬಲವಾದ ಎಚ್ಚರಿಕೆ ನೀಡಿದ್ದಾನೆ. ದೇವರಾದು ಕೊಂಡವರು ಯಾರು? "ಮತ್ತು ಆತನು ತುತ್ತೂರಿಯ ಮಹಾಶಬ್ದದಿಂದ ತನ್ನ ದೂತರನ್ನು ಕಳುಹಿಸುವನು. ಅವರು ಆತನು ಆದುಕೊಂಡವರನ್ನು ಆಕಾಶದ ಒಂದು ಕಡೆಯಿಂದ ಮತ್ತೊಂದು ಕಡೆಯವರೆಗೆ ನಾಲ್ಕು ದಿಕ್ಕುಗಳಿಂದ ಒಟ್ಟುಗೂಡಿಸುವರು” (ಮತ್ತಾಯ 24:31), ಇದು ಭಯ ಹುಟ್ಟಿಸುತ್ತದಲ್ಲವೇ! ಕೊನೆಯ ಕಾಲದಲ್ಲಿ ಸೈತಾನನ ಮೋಸ, ವಂಚನೆ ತಂತ್ರಗಳು ಮತ್ತೊಂದು ಪರಿಣಾಮಕಾರಿಯಾಗಿರುತ್ತದೆಂದರೆ, ದೇವರಲ್ಲಿ ನಂಬಿಕೆಯಿಟ್ಟಿರುವವರೂ ಸಹ ಮೋಸಹೋಗುವ ಸಾಧ್ಯತೆಯಿದೆ.

`ಪ್ರಕಟನೆ 12:9ನೇ ವಚನದ ಪ್ರಕಾರ ಸೈತಾನನಿಂದ ಮೋಸಕ್ಕೆ ಒಳಗಾಗುವವರು ಯಾರು? ಈ ವಾಕ್ಯಗಳನ್ನು ನಾವು ಹೇಗೆ ಅರ್ಥಮಾಡಿಕೊಳ್ಳಬಹುದು?`

ಜಗತ್ತಿನ ಇತಿಹಾಸದ ಎಲ್ಲಾ ಕಾಲಗಳಲ್ಲಿಯೂ ದೇವರಿಗೆ ನಂಬಿಗಸ್ತರಾದ ಜನರಿದ್ದರು. ಅದೇ ರೀತಿ ಈ ಲೋಕದ ಕೊನೆಯ ಕಾಲದಲ್ಲಿಯೂ ಅಂತವರು ಇದ್ದೇ ಇರುತ್ತಾರೆ. ಪ್ರಕಟನೆಯ ವಾಕ್ಯವು ಸೈತಾನನ ವಂಚನೆಯು ಹೇಗೆ ಎಲ್ಲಾ ಕಡೆಯಲ್ಲಿಯೂ ವ್ಯಾಪಕವಾಗಿ ಹರಡಿಕೊಂಡಿರುತ್ತದೆಂದು ತಿಳಿಸುತ್ತದೆ.

`ಪ್ರಕಟನೆ 14:12ನೇ ವಚನದಲ್ಲಿ ಪ್ರಬಲವಾದ ಯಾವ ಎಚ್ಚರಿಕೆಯು ಕೊಡಲ್ಪಟ್ಟಿದೆ?`

ನಿಮ್ಮ ಸ್ವಂತ ಮನಸ್ಸಾಕ್ಷಿಯಂತೆ ನಡೆದು ಯಾವುದು ಸರಿ ಯಾವುದು ತಪ್ಪು ಅಥವಾ ಯಾವುದು ಒಳ್ಳೆಯದು ಅಥವಾ ಯಾವುದು ಕೆಟ್ಟದ್ದೆಂದು ನಿರ್ಧರಿಸಿ ಅದರಂತೆ ನಡೆಯಿರಿ ಎಂದು ಜನರು ಹೇಳುವುದನ್ನು ಕೇಳಿದ್ದೀರಲ್ಲವೆ? ಆದರೆ ನಾವೆಲ್ಲರೂ ಪಾಪಿಗಳು ಹಾಗೂ ಅಪರಾಧಿಗಳೂ ಆಗಿದ್ದೇವೆ (ಯೆರೆಮೀಯ 17:9; ರೋಮಾಯ 3:9-18), ಆದುದರಿಂದ ನಮ್ಮ ಭಾವನೆಗಳು, ಮನಸ್ಸಾಕ್ಷಿಯ ಮೇಲೆ ಭರವಸವಿಟ್ಟು ನಡೆಯುವುದರಿಂದ ಒಂದಲ್ಲಾ ಒಂದುದಿನ ನಾವು ದಾರಿ ತಪ್ಪುವುದು ಹೆಚ್ಚುಕಡಿಮೆ ನಿಶ್ಚಯ. ತಮ್ಮ ನಿರ್ಧಾರವು ಸರಿಯೆಂದು ತಿಳಿದುಕೊಂಡವರ ಮೂಲಕ ಎಂತಹ ಕೆಟ್ಟತನ ನಡೆದಿದೆ ಎಂಬುದನ್ನು ಇತಿಹಾಸದಾದ್ಯಂತ ನಾವು ಕಾಣಬಹುದು. ಅವರು ತಮ್ಮ ದೃಷ್ಟಿಗೆ ಸರಳವಾಗಿ ತೋರುವ ದಾರಿಯನ್ನು ಅನುಸರಿಸಿದ್ದಾರೆ.

ಆದರೆ ನಾವು ಸ್ವಬುದ್ಧಿಯನ್ನೇ ಆಧಾರ ಮಾಡಿಕೊಳ್ಳದೆ, ದೇವರ ವಾಕ್ಯದ ಪ್ರಕಾರ ನಡೆದು ಆತನ ಚಿತ್ರಕ್ಕೆ ವಿಧೇಯರಾಗಬೇಕು (ಜ್ಞಾನೋಕ್ತಿ 3:5,6). ನಮ್ಮನ್ನು ಸಂಪೂರ್ಣವಾಗಿ ಪವಿತ್ರಾತ್ಮನಿಗೆ ಒಪ್ಪಿಸಿಕೊಟ್ಟಾಗ, ತಪ್ಪು, ಸರಿ ಅಥವಾ ಒಳ್ಳೆಯದು ಕೆಟ್ಟದ್ದು ಯಾವುದೆಂದು ನಾವು ತಿಳಿದುಕೊಳ್ಳಬಹುದು. ನಮ್ಮದೇ ಮಾರ್ಗ ಅನುಸರಿಸಿ ನಡೆದಲ್ಲಿ, ನಾವು ಸುಲಭವಾಗಿ ಸೈತಾನನ ವಂಚನೆಗಳಿಗೆ ತುತ್ತಾಗುತ್ತೇವೆ.

`ತಮ್ಮ ದೃಷ್ಟಿಯಲ್ಲಿ 'ಸರಿ' ಎಂದು ತಿಳಿದುಕೊಂಡಂತ ಅಥವಾ ಅದು ದೇವರ ಚಿತ್ತವೆಂದು ತಪ್ಪಾಗಿ ನಂಬಿಕೊಂಡು ಕೆಟ್ಟದ್ದನ್ನು ಮಾಡಿದವರ ಉದಾಹರಣೆಗಳನ್ನು ನೆನಪಿನಲ್ಲಿಡಿ. ಈ ದುರಂತ ಘಟನೆಗಳಿಂದ ನಾವು ಕಲಿಯುವ ಪಾಠವೇನು?`