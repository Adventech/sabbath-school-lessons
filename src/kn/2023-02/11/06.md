---
title:  ಯೇಸುಸ್ವಾಮಿ ನಮ್ಮ ಏಕೈಕ ಮಧ್ಯಸ್ಥಮ
date:   08/06/2023
---

`ಪ್ರಕಟನೆ 13:4,5ನೇ ವಚನಗಳನ್ನು ಓದಿರಿ. ಮೃಗದ ಅಧಿಕಾರವನ್ನು ಸೂಚಿಸುವ ಯಾವ ಗುರುತುಗಳು ಇಲ್ಲಿ ಕೊಡಲ್ಪಟ್ಟಿವೆ?`

ಪ್ರಕಟನೆಯಲ್ಲಿ ತಿಳಿಸಿರುವ ಮೃಗವು ಧರ್ಮಭ್ರಷ್ಟಗೊಂಡ ಧಾರ್ಮಿಕ ಶಕ್ತಿಯಾಗಿದೆ. ಇದು ಪ್ರಾಚೀನ ರೋಮ್ ಸಾಮ್ರಾಜ್ಯದ ಪತನದ ನಂತರ ಕಾಣಿಸಿಕೊಂಡು, ಅನಂತರ ವಿಶ್ವವ್ಯಾಪಿಯಾದ ಧಾರ್ಮಿಕ ವ್ಯವಸ್ಥೆಯಾಗಿ ಬೆಳವಣಿಗೆ ಹೊಂದುವುದು. ಪ್ರಕಟನೆ 13:5ನೇ ವಚನದ ಪ್ರಕಾರ ಇದು ದೇವದೂಷಣೆ ಮಾಡುವ ಅಧಿಕಾರವುಳ್ಳದ್ದಾಗಿದೆ. ಹೊಸ ಒಡಂಬಡಿಕೆಯ ಪ್ರಕಾರ ದೇವದೂಷಣೆ ಎಂದರೆ ದೇವರಿಗೆ ತಾನು ಸರಿಸಮಾನನೆಂದೆಣಿಸಿಕೊಂಡು, ಆತನಿಗೆ ಮಾತ್ರ ಸಲ್ಲಬೇಕಾದ ವಿಶೇಷ ಗೌರವ ಹಾಗೂ ದೈವದತ್ತ ಅಧಿಕಾರವು ತನಗೂ ಇದೆ ಎಂದು ಹೇಳಿಕೊಳ್ಳುವುದೇ ಆಗಿದೆ.

`ಲೂಕ 5:18-26 ಹಾಗೂ ಯೋಹಾನ 10:33ನೇ ವಾಕ್ಯಗಳ ಪ್ರಕಾರ ಯಾವ ಎರಡು ಅಂಶಗಳು ದೇವದೂಷಣೆ ಎಂದು ಪರಿಗಣಿಸಲ್ಪಡುತ್ತವೆ?`

ಯೆಹೂದ್ಯನಾಯಕರು ಯೇಸು ದೇವದೂಷಣೆ ಮಾಡುತ್ತಾನೆಂದು ಆರೋಪಿಸಿದರು. ಯೇಸುವು ದೇವರಿಗೆ ಸರಿಸಮಾನನೂ ಹಾಗೂ ಪಾಪಿಗಳನ್ನು ಕ್ಷಮಿಸುವಂತ ಅಧಿಕಾರವನ್ನೂ ಒಳಗೊಂಡಂತೆ ದೈವದತ್ತವಾದ ಎಲ್ಲಾ ವಿಶೇಷ ಅಧಿಕಾರ ಹೊಂದಿರುವುದರಿಂದ ಆತನ ಬಗ್ಗೆ ಮಾಡಿದ ಆರೋಪವು ಅನ್ಯಾಯವಾದದ್ದು. ಯೇಸುವು ತಾನು ದೇವರೆಂದು ಅದನ್ನು ಬಲವಾಗಿ ಯೋಹಾನ 14:9ನೇ ವಚನದಲ್ಲಿ ವ್ಯಕ್ತಪಡಿಸಿದ್ದಾನೆ.

"ಫಿಲಿಪ್ಪನೇ, ನಾನು ಇಷ್ಟದಿವಸ ನಿಮ್ಮ ಸಂಗಡ ಇಬ್ಬರೂ, ನೀನು ಇನ್ನೂ ನನ್ನನ್ನು ಅರಿತುಕೊಳ್ಳಲಿಲ್ಲವೇ? ನನ್ನನ್ನು ನೋಡಿದವನು ತಂದೆಯನ್ನು ನೋಡಿದ್ದಾನೆ. ನಮಗೆ ತಂದೆಯನ್ನು ತೋರಿಸೆಂದು ನೀನು ಹೇಳುವುದು ಹೇಗೆ?"

1 ತಿಮೊಥೆ 2:5ನೇ ವಚನವು ".... ದೇವರಿಗೂ ಮನುಷ್ಯರಿಗೂ ಮಧ್ಯಸ್ಥನು ಒಬ್ಬನೇ. ಆತನು ಮನುಷ್ಯನಾಗಿರುವ ಕ್ರಿಸ್ತ ಯೇಸುವೇ" ಎಂದು ತಿಳಿಸುತ್ತದೆ. ಇದಕ್ಕೆ ವ್ಯತಿರಿಕ್ತವಾಗಿ ರೋಮನ್ ಕಥೋಲಿಕ್ ಸಭೆಯು ದೇವರಿಗೂ ಮತ್ತು ಪಾಪಿಗಳಾದ ಮನುಷ್ಯರಿಗೆ ಪಾದ್ರಿಯು ಮಧ್ಯಸ್ಥನೆಂದು ಹೇಳಿಕೊಳ್ಳುತ್ತದೆ. ಕಥೋಲಿಕ್ ಸಭೆಯ ಪಾದ್ರಿಯೂ ಸಹ ಪಾಪಿಯೇ ಆಗಿರುವುದರಿಂದ, ಅವನು ನಮಗೆ ಮಧ್ಯಸ್ಥನಾಗಿರಲು ಸಾಧ್ಯವಿಲ್ಲ. ಸ್ವತಃ ಪಾದ್ರಿಗೆ ಮಧ್ಯಸ್ಥನ ಅಗತ್ಯವಿದೆ. ಯಾವನಾದರೂ ತಾನು ದೇವರೆಂದು ಹೇಳಿಕೊಂಡಲ್ಲಿ, ಅಥವಾ ದೇವರಿಗೆ ಸರಿಸಮಾನನಾಗಿದ್ದೇನೆಂದು ಆತನ ಸ್ಥಾನದಲ್ಲಿದ್ದರೆ ಅದು ದೇವದೂಷಣೆಯಾಗುತ್ತದೆ. ರೋಮನ್ ಕಥೋಲಿಕ್ ಸಭೆಯ ದೇವದೂಷಣೆಯ ಬಗ್ಗೆ ಅಧಿಕೃತವಾದ ಮೂಲಗಳಿಂದ ತೆಗೆದುಕೊಂಡ ಎರಡು ಹೇಳಿಕೆಗಳನ್ನು ಕೊಡಲಾಗಿದೆ. ಅವುಗಳನ್ನು ಓದಿರಿ.

"ಪೋಪ್ ರವರು ಎಷ್ಟೊಂದು ಮಹಾಘನತೆ, ಗಾಂಭೀರ್ಯ, ಪ್ರತಿಷ್ಠೆ ಹೊಂದಿದ್ದು ಎಲ್ಲಾ ಸ್ತುತಿಸ್ತೋತ್ರಕ್ಕೂ ಯೋಗ್ಯರಾಗಿದ್ದಾರೆ. ಅವರು ಕೇವಲ ಮನುಷ್ಯರಲ್ಲ... ಬದಲಾಗಿ ಭೂಲೋಕದಲ್ಲಿರುವ ದೇವರಂತಿದ್ದಾರೆ" (ಲೂಸಿಯಸ್ ಫಿರಾರಿಸ್ ಎಂಬರ್ ಬರೆದ ಪ್ರಾಂಪ್ಪಾ ಬಿಬ್ಲಿಯೋಥಿಕ ಪುಸ್ತಕದ ಸಂಪುಟ 6, ಪುಟಗಳು 25-29).

ಪೋಪ್ ಹದಿಮೂರನೇ ಲಿಯೋ ಎಂಬುವವರು "ಪೋಪ್ ರವರಾದ ನಾವು ಈ ಲೋಕದಲ್ಲಿ ಸರ್ವಶಕ್ತನಾದ ದೇವರ ಸ್ಥಾನ ಹೊಂದಿದ್ದೇವೆ" ಎಂದು ಅಹಂಕಾರದಿಂದ ಹೇಳಿಕೊಂಡಿದ್ದಾರೆ (ದಿ ಗ್ರೇಟ್ ಎನ್ ಸೈಕ್ಲಿಕಲ್ ಲೆಟರ್ಸ್ ಆಫ್ ಪೋಪ್ ಲಿಯೊ XIII, ಪುಟ 193).

ಕ್ರಿಸ್ತವಿರೋಧಿ ಎಂಬ ಪದದಲ್ಲಿ ವಿರೋಧಿ ಎಂಬ ಪದವು ಸಾಮಾನ್ಯವಾಗಿ ವಿರೋಧತೆ ವ್ಯಕ್ತಪಡಿಸುವವನು, ಪ್ರತಿಸ್ಪರ್ಧಿ ಎಂಬ ಅರ್ಥನೀಡುತ್ತದೆ. Anti ಎಂಬ ಪದಕ್ಕೆ 'ಆ ಸ್ಥಳದಲ್ಲಿ ಎಂಬ ಅರ್ಥವೂ ಇದೆ. ಆದುದರಿಂದ ಕ್ರಿಸ್ತವಿರೋಧಿ ಎಂಬ ಪದಕ್ಕೆ 'ಕ್ರಿಸ್ತನ ಸ್ಥಾನದಲ್ಲಿರುವವನು' ಎಂಬ ಅರ್ಥವೂ ಇದೆ. ಈ ಪದವೇ ದೇವದೂಷಣೆಯಾಗಿದೆಯಲ್ಲವೇ!