---
title:  ಬಿತ್ತಿದ್ದನ್ನೇ ಕೊಯ್ಯುವುದು
date:   06/06/2023
---

ಮೃಗದ ಗುರುತಿನ ಬಗೆಗಿನ ಪ್ರವಾದನೆಯು ಧಾರ್ಮಿಕ ಅಸಹನೆ, ಆರ್ಥಿಕ ಬಹಿಷ್ಕಾರ, ಹಿಂಸೆ ಮತ್ತು ಕೊನೆಯದಾಗಿ ಮರಣಶಾಸನದ ಬಗ್ಗೆ ಸಂಬಂಧಪಟ್ಟಿದೆ. ಆದರೆ ಇದು ಉತ್ತೇಜಕಾರಕ ಸಂದೇಶವೂ ಆಗಿದೆ ಎಂಬುದು ಆಶ್ಚರ್ಯಕರ ವಿಷಯವಾಗಿದೆ. ಅತ್ಯಂತ ಕಠಿಣ ಸಂದರ್ಭಗಳಲ್ಲಿಯೂ ಯಾರು 'ದೇವರಾಜ್ಞೆಗಳನ್ನು ಕೈಕೊಂಡು ಯೇಸುವಿನ ಮೇಲಣ ನಂಬಿಕೆ ಹೊಂದಿರುವವರನ್ನು ದೇವರು ಪೋಷಿಸಿ ಸಂರಕ್ಷಿಸುತ್ತಾನೆ. ದೇವರ ಈ ಆಜ್ಞೆಗಳಲ್ಲಿ ಸಬ್ಬತ್ತಿನ ಬಗ್ಗೆ ತಿಳಿಸುವ ನಾಲ್ಕನೇ ಆಜ್ಞೆಯೂ ಸಹ ಸೇರಿದೆ.

ಪ್ರಕಟನೆ 13ನೇ ಅಧ್ಯಾಯದಲ್ಲಿರುವ ಮೃಗದ ಗುರುತಿನ ಪ್ರವಾದನೆಯು ಸೈತಾನನು ದೇವರ ವಿರುದ್ಧವಾಗಿ ಮಾಡುತ್ತಿರುವ ತೀಕ್ಷ್ಮವಾದ ಹೋರಾಟದ ಬಗ್ಗೆ ತಿಳಿಸುತ್ತದೆ. ಈ ಹೋರಾಟದಲ್ಲಿ ವಂಚನೆಯು ಅವನ ಮೊದಲನೆಯ ಕಾರ್ಯವಿಧಾನವಾಗಿದೆ. ಈ ಅಧ್ಯಾಯವು ಮುಂದೆ ಭವಿಷ್ಯದಲ್ಲಿ ಒಂದು ಸಮಯದಲ್ಲಿ ಮೃಗವನ್ನು ಸೂಚಿಸುವ ಲೋಕದ ಧಾರ್ಮಿಕ-ರಾಜಕೀಯ ಶಕ್ತಿ ಮತ್ತು ಅದು ಉಪಯೋಗಿಸುವ ಬಲಪ್ರಯೋಗದ ಬಗ್ಗೆ ತಿಳಿಸುತ್ತದೆ.

ದೇವಜನರಿಗೆ ಧಾರ್ಮಿಕ ಹಿಂಸೆಯು ಹೊಸತೇನಲ್ಲ. ದೇವರು ಹೇಳಿದ ರೀತಿಯಲ್ಲಿ ಆತನನ್ನು ಆರಾಧಿಸಿದ ಹೆಬೆಲನನ್ನು ಕಾಯಿನನು ಕೊಂದ ಕಾಲದಿಂದಲೂ ದೇವಜನರು ಹಿಂಸೆಗೆ ಬಲಿಯಾಗುತ್ತಿದ್ದಾರೆ (ಆದಿಕಾಂಡ 4:1-8), "ನಿಮ್ಮನ್ನು ಕೊಲ್ಲುವವನು ತಾನು ದೇವರಿಗೆ ಯಜ್ಞ ಮಾಡಿದ್ದೇನೆಂದು ನೆನಸುವ ಕಾಲ ಬರುತ್ತದೆ' ಎಂದು ಯೇಸುಸ್ವಾಮಿಯು ಮೊದಲನೆ ಶತಮಾನದಲ್ಲಿಯೇ ವಿಶ್ವಾಸಿಗಳಿಗೆ ಹಿಂಸೆ ಬರುವುದೆಂದು ಮುಂದಾಗಿಯೇ ತಿಳಿಸಿದ್ದಾನೆ (ಲೂಕ 16:2; ಮತ್ತಾಯ 10:22; 1 ಪೇತ್ರನು 4:12), ಹಿಂದಿನ ಕಾಲದಲ್ಲಿ ದೇವರ ಮಕ್ಕಳಿಗೆ ಬಂದಂತ ಹಿಂಸೆಯಂತೆಯೇ, ಮೃಗದ ಗುರುತು ಎಲ್ಲರೂ ಸಹ ತಾನು ಹೇಳುವಂತ ಆರಾಧನಾ ವ್ಯವಸ್ಥೆಯನ್ನು ಅನುಸರಿಸಬೇಕು, ಇಲ್ಲದಿದ್ದಲ್ಲಿ ಅಂತವರನ್ನು ಬಲಪ್ರಯೋಗದ ಮೂಲಕ ಒಪ್ಪಿಕೊಳ್ಳುವಂತೆ ಮಾಡುತ್ತದೆ.

`ಪ್ರಕಟನೆ 13:15-17ನೇ ವಚನಗಳನ್ನು ಓದಿರಿ. ಕೊನೆಯಕಾಲದ ಇಕ್ಕಟ್ಟಿನ ಪರಿಸ್ಥಿತಿಯಲ್ಲಿ ದೇವರ ಮಕ್ಕಳು ಏನು ಎದುರಿಸಬೇಕಾಗಿದೆ?`

ಹಿಂಸೆಯು ಆರ್ಥಿಕ ಬಹಿಷ್ಕಾರದೊಂದಿಗೆ ಆರಂಭವಾಗುತ್ತದೆಂದು ಪ್ರವಾದನೆಯು ತಿಳಿಸುತ್ತದೆ. ಮೃಗದ ಗುರುತು ಹೊಂದದಿರುವ ಯಾರೂ ಸಹ ಕ್ರಯವಿಕ್ರಯಗಳನ್ನು ನಡೆಸಬಾರದು ಅಂದರೆ ವಸ್ತುಗಳನ್ನು ಕೊಂಡುಕೊಳ್ಳಲೂ ಬಾರದು ಹಾಗೂ ಮಾರಬಾರದೆಂಬ ಕಾನೂನು ಜಾರಿಗೆ ಬರಲಿದೆ. ಇದು ಜಾರಿಗೆ ಬಂದಾಗ, ಹೆಚ್ಚಿನ ಜನರು ನಿರ್ದಿಷ್ಟ ಶರತ್ತುಗಳನ್ನು ಒಪ್ಪಿಕೊಂಡು ಶರಣಾಗುತ್ತಾರೆ. ಮೃಗದ ಗುರುತು ಒಪ್ಪಿಕೊಳ್ಳದವರನ್ನು ಮರಣದಂಡನೆಗೆ ಗುರಿಮಾಡಬೇಕೆಂಬ ಶಾಸನ ಜಾರಿಗೆ ಬರಲಿದೆ.

ಮುಂದೆ ಬರಲಿರುವ ಕೊನೆಯಕಾಲದ ಇಕ್ಕಟ್ಟಿನ ಸಮಯದಲ್ಲಿ ಕ್ರೈಸ್ತರೆಂದು ಹೇಳಿಕೊಳ್ಳುವವರು ಮೃಗದ ಗುರುತನ್ನು ಪಡೆದುಕೊಳ್ಳುವಂತೆ ತಮ್ಮ ನಂಬಿಕೆಯಲ್ಲಿ ಸ್ವಲ್ಪ ರಾಜಿ ಮಾಡಿಕೊಳ್ಳಬೇಕೆಂದು ಸೈತಾನನು ಪ್ರಯತ್ನಿಸುತ್ತಾನೆ. ದೇವರು ಪ್ರೀತಿಯು ನಮ್ಮೆಲ್ಲರನ್ನು ಬಲಪಡಿಸುತ್ತದೆ ಹಾಗೂ ಮುಂದೆ ಬರಲಿರುವ ಕಷ್ಟಸಂಕಟಗಳ ಸಮಯದಲ್ಲಿ ನಮ್ಮನ್ನು ರಕ್ಷಿಸುತ್ತದೆ.

`ಗಲಾತ್ಯ 6:7-9ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳು ಕೊನೆಯ ಕಾಲದ ಘಟನೆಗಳಿಗೆ ಸಂಬಂಧಪಟ್ಟಿಲ್ಲ. ಆದಾಗ್ಯೂ ಇದರಲ್ಲಿ ಕಂಡುಬರುವ ತತ್ವಗಳು ಮೃಗದ ಗುರುತು ಮತ್ತು ನಾವು ಅಂತಹ ಸಮಯದಲ್ಲಿ ಹೇಗೆ ನಂಬಿಗಸ್ತರಾಗಿ ನಿಲ್ಲಬೇಕೆಂಬ ವಿಷಯಗಳಿಗೆ ಹೇಗೆ ಇಂದಿಗೂ ಸಹ ಪ್ರಸ್ತುತವಾಗಿದೆ (Relevant) ಅಥವಾ ಸಂಬಂಧಿಸಿವೆ?`