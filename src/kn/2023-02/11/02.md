---
title:  ದೃಢವಾದ ತಾಳ್ಮೆ
date:   04/06/2023
---

ದೇವರು ಸೃಷ್ಟಿಕರ್ತನಾದ ತನ್ನನ್ನು ಆರಾಧಿಸುವಂತೆ ಕರೆ ನೀಡುತ್ತಾನೆ (ಪ್ರಕಟನೆ 14:7). ಇದು ಮೊದಲ ದೂತನ ಸಂದೇಶವಾಗಿದೆ. 14:8ನೇ ವಚನದಲ್ಲಿ ದೇವರು ಪುರಾತನ ಬಾಬೆಲಿನಿಂದ ಪ್ರೇರಿತವಾದ ಬಾಬೆಲೆಂಬ ಸುಳ್ಳು ಧಾರ್ಮಿಕ ವ್ಯವಸ್ಥೆಯ ಬಗ್ಗೆ ಜನರನ್ನು ಎಚ್ಚರಿಸುತ್ತಾನೆ. ಇದು ಎರಡನೇ ದೂತನ ವರ್ತಮಾನವಾಗಿದೆ. ಪ್ರಕಟನೆ 14:9,10ನೇ ವಚನಗಳಲ್ಲಿ ಮೂರನೇ ದೂತನು ಮಹಾಶಬ್ದದಿಂದ ಮೃಗಕ್ಕೆ ನಮಸ್ಕರಿಸುವುದರ ವಿರುದ್ಧವಾಗಿ ಎಚ್ಚರಿಕೆ ಕೊಡುತ್ತಾನೆ.

"ಯಾವನಾದರೂ ಮೊದಲನೆ ಮೃಗಕ್ಕೂ, ಅದರ ವಿಗ್ರಹಕ್ಕೂ ನಮಸ್ಕಾರ ಮಾಡಿ ತನ್ನ ಹಣೆಯ ಮೇಲಾಗಲಿ, ಕೈಯ ಮೇಲಾಗಲಿ ಗುರುತು ಹಾಕಿಸಿಕೊಂಡರೆ, ಅವನು ಸಹ ದೇವರ ಕೋಪವೆಂಬ ಪಾತ್ರೆಯಲ್ಲಿ ಏನೂ ಬೆರಸದೆ ಹಾಕಿದ ದೇವರ ರೌದ್ರವೆಂಬ ದ್ರಾಕ್ಷಾರಸವನ್ನು ಕುಡಿಯುವನು"

`ಪ್ರಕಟನೆ 14:12ನೇ ವಚನವು ಕೊನೆಯ ಕಾಲದಲ್ಲಿ ಜೀವಿಸುವ ದೇವರಮಕ್ಕಳ ಬಗ್ಗೆ ಯಾವ ಎರಡು ಪ್ರಮುಖ ಗುಣಸ್ವಭಾವಗಳನ್ನು ತಿಳಿಸುತ್ತದೆ? ಈ ಎರಡೂ ಸ್ವಭಾವಗಳು ಯಾಕೆ ಪ್ರಾಮುಖ್ಯವಾಗಿವೆ?`

ತಾಳ್ಮೆ ಎಂಬುದು ಗ್ರೀಕ್ ಭಾಷೆಯ ಪದದಲ್ಲಿ ದೃಢವಾದ ಅಚಲವಾದ ಸಹನೆ ಎಂಬ ಅರ್ಥಕೊಡುತ್ತದೆ. ಎಂತಹ ವಿರೋಧತೆ ಹಾಗೂ ಭೀಕರವಾದ ಹಿಂಸೆ ಎದುರಿಸುತ್ತಿದ್ದರೂ, ದೇವರಿಗೆ ಮಾತ್ರ ನಿಷ್ಠೆ ತೋರಿಸುವ ಜನರು ಕೊನೆಯ ಕಾಲದಲ್ಲಿರುವರು. ಆತನ ಕೃಪೆಯ ಮೂಲಕ ಅವರು ವಿಧೇಯರಾಗಿ ಜೀವಸ್ವರೂಪ ದೇವರ ಮೇಲೆ ದೃಷ್ಟಿಯಿಟ್ಟು ದೃಢವಾದ ತಾಳ್ಮೆ ಹೊಂದಿರುವರು.

ಸೃಷ್ಟಿಕರ್ತನಾದ ದೇವರನ್ನು ಆರಾಧಿಸುವುದು (ಪ್ರಕಟನೆ 14:7). ಮೃಗಕ್ಕೆ ನಮಸ್ಕರಿಸುವುದಕ್ಕೆ ಸಂಪೂರ್ಣ ವಿರೋಧವಾಗಿದೆ (14:9), ದೇವರಾಜ್ಞೆಗಳನ್ನು ಮತ್ತು ಯೇಸುವಿನ ಮೇಲಣ ನಂಬಿಕೆಯನ್ನು ಕೈಕೊಂಡು ನಡೆಯುವವರು ಸೃಷ್ಟಿಕರ್ತನನ್ನು ಮಾತ್ರ ಆರಾಧಿಸುವರು (14:12). ಕ್ರಿಸ್ತನಿಗೆ ನಿಷ್ಠೆ ತೋರುವುದೋ ಅಥವಾ ಮೃಗದ ಶಕ್ತಿಗೆ ನಿಷ್ಠೆ ತೋರುವುದೋ ಎಂಬ ಕೊನೆಯ ಈ ಹೋರಾಟವು ಆರಾಧನೆಗೆ ಸಂಬಂಧಪಟ್ಟಿದ್ದಾಗಿದೆ. ಶಿಷ್ಟಶಕ್ತಿ ಮತ್ತು ಕೆಟ್ಟಶಕ್ತಿಗಳ ನಡುವಣ ಮಹಾ ಹೋರಾಟದ ಮುಖ್ಯ ವಿಷಯವು ಸಬ್ಬತ್ತಿಗೆ ಸಂಬಂಧಿಸಿದೆ.

`ರೋಮಾಯ 8:1-4; ಎಫೆಸ 2:8-10 ಹಾಗೂ ಕೊಲೊಸ್ಸೆ 2:19ನೇ ವಚನಗಳನ್ನು ಓದಿರಿ, ನಂಬಿಕೆಯಿಂದ ಜೀವಿಸುವುದರ ಫಲಿತಾಂಶದ ಬಗ್ಗೆ ಈ ವಾಕ್ಯಗಳು ನಮಗೇನು ತಿಳಿಸುತ್ತವೆ?`

ನಂಬಿಕೆಯ ಮೂಲಕ ಜೀವಿಸಿದಾಗ, ನಾವು ಆತನ ಕೃಪೆಯನ್ನು ಹೊಂದುತ್ತೇವೆ ಮತ್ತು ನಮ್ಮ ಜೀವನದಲ್ಲಿ ಬದಲಾವಣೆ ಕಂಡುಬರುತ್ತದೆ. ರಕ್ಷಕನಿಗೆ ನಿಷ್ಠರಾದವರು ಯೇಸುವಿನಲ್ಲಿ ನಂಬಿಕೆ ಹೊಂದಿರುವುದು ಮಾತ್ರವಲ್ಲ, ಯೇಸುವಿನ ನಂಬಿಕೆಯನ್ನೂ ಹೊಂದಿರುತ್ತಾರೆ. ಅಂತವರು ಕ್ರಿಸ್ತನಂತೆಯೇ ಮರಣ ಬಂದರೂ ಆತನಲ್ಲಿ ಅಚಲವಾದ ನಂಬಿಕೆ ಹೊಂದಿರುತ್ತಾರೆ.

`ಚಿಕ್ಕ ವಿಷಯಗಳಲ್ಲಿ ನೀವು ಹೇಗೆ ನಂಬಿಗಸ್ತರಾಗಿದ್ದೀರಿ? ಕೊನೆಯ ಕಾಲದಲ್ಲಿ ತೀಕ್ಷ್ಮವಾದ ಕಷ್ಟಸಂಕಟಗಳು ಬಂದಾಗ, ಅದನ್ನು ನೀವು ಹೇಗೆ ಎದುರಿಸುತ್ತೀರಿ ಎಂಬುದನ್ನು ನಿಮ್ಮ ಉತ್ತರವು ತಿಳಿಸುತ್ತದೆ? (ಲೂಕ 16:10).`