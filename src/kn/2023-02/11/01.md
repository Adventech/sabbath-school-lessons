---
title:  ದೇವರ ಮುದ್ರೆ ಮತ್ತು ಮೃಗದ ಗುರುತು ಭಾಗ-1
date:   03/06/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಪ್ರಕಟನೆ 13:15-17; 14:4,12; ಮತ್ತಾಯ 27:45-50; ಲೂಕ 5:18-26 ಹಾಗೂ ಎಫೆಸ 2:8-10ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಇದಲ್ಲದೆ ಮತ್ತೊಬ್ಬ ದೇವದೂತನು ಜೀವಸ್ವರೂಪನಾದ ದೇವರ ಮುದ್ರೆಯನ್ನು ಹಿಡುಕೊಂಡು ಮೂಡಣ ದಿಕ್ಕಿನಿಂದ ಏರಿಬರುವುದನ್ನು ಕಂಡೆನು. ಅವನು ಭೂಮಿಯನ್ನೂ, ಸಮುದ್ರವನ್ನೂ ಕೆಡಿಸುವುದಕ್ಕೆ ಅಧಿಕಾರ ಹೊಂದಿದ ಆ ನಾಲ್ಕು ಮಂದಿ ದೇವದೂತರಿಗೆ - ನಾವು ನಮ್ಮ ದೇವರದಾಸರಿಗೆ ಹಣೆಯ ಮೇಲೆ ಮುದ್ರೆ ಒತ್ತುವ ತನಕ ಭೂಮಿಯನ್ನಾಗಲಿ, ಸಮುದ್ರವನ್ನಾಗಲಿ, ಮರಗಳನ್ನಾಗಲಿ ಕೆಡಿಸಬೇಡಿರಿ ಎಂದು ಮಹಾಶಬ್ದದಿಂದ ಕೂಗಿ ಹೇಳಿದನು" (ಪ್ರಕಟನೆ 7:23).

ಮೃಗದ ಗುರುತಿಗೆ ಸಂಬಂಧಿಸಿದಂತೆ, ನಾವು ಕೊನೆಯಕಾಲದ ಘಟನೆಗಳ ಬಗ್ಗೆ ಕಲಿಯುವಾಗ, ದೇವರು ಹೇಗೆ ಕಾರ್ಯನಿರ್ವಹಿಸುತ್ತಾನೆ ಮತ್ತು ಮಾನವರ ವೈರಿಯಾದ ಸೈತಾನನು ಹೇಗೆ ಕಾರ್ಯ ಮಾಡುತ್ತಾನೆಂಬ ವ್ಯತ್ಯಾಸವು ಒಂದು ನಿರ್ಣಾಯಕ ಅಂಶವಾಗಿದೆ.

ನಾವು ಇದುವರೆಗೂ ಕಲಿತಂತೆ ಕ್ರಿಸ್ತನ ಮತ್ತು ಸೈತಾನನ ನಡುವಣ ಮಹಾ ಹೋರಾಟದ ಮುಖ್ಯ ವಿಷಯವು ನಿಷ್ಠೆ, ಅಧಿಕಾರ ಮತ್ತು ಆರಾಧನೆಗೆ ಸಂಬಂಧಪಟ್ಟಿದೆ. ಪ್ರಕಟನೆ 13ನೇ ಅಧ್ಯಾಯದಲ್ಲಿ ಮೃಗದ ಅಧಿಕಾರ ವರ್ಣಿಸುವುದು, ದಾನಿಯೇಲನು 7ನೇ ಅಧ್ಯಾಯದ ಚಿಕ್ಕಕೊಂಬು ಹಾಗೂ 2 ಥೆಸಲೋನಿಕ 2ನೇ ಅಧ್ಯಾಯದಲ್ಲಿ ಅಧರ್ಮಸ್ವರೂಪನ ಬಗ್ಗೆ ತಿಳಿಸಿರುವ ಎಲ್ಲಾ ಪ್ರವಾದನೆಗಳು ದೇವರ ಅಧಿಕಾರವನ್ನು ಅನ್ಯಾಯವಾಗಿ ದುರಾಕ್ರಮಣದಿಂದ ಕಿತ್ತುಕೊಂಡು, ತನಗೆ ನಿಷ್ಠೆ ತೋರಬೇಕೆಂದು ಆದೇಶ ನೀಡಿ ನಕಲಿಯಾದ (Counterfeit) ಆರಾಧನೆಯನ್ನು ಜಾರಿಗೆ ತಂದ ಧರ್ಮಭ್ರಷ್ಟಶಕ್ತಿಯ ಬಗ್ಗೆ ತಿಳಿಸುತ್ತವೆ. ಈ ಶಕ್ತಿಯು ಎಲ್ಲರೂ ತನಗೆ ನಮಸ್ಕರಿಸಬೇಕೆಂಬ ಉದ್ದೇಶದಿಂದ ಬಲಪ್ರಯೋಗ, ದಬ್ಬಾಳಿಕೆ ಮತ್ತು ಕೆಲವು ಸಂದರ್ಭಗಳಲ್ಲಿ ಲಂಚ ಬಹುಮಾನದ ಪ್ರತಿಫಲ ನೀಡುತ್ತದೆ.

ಇದಕ್ಕೆ ವ್ಯತಿರಿಕ್ತವಾಗಿ ಪ್ರೀತಿಯು ದೇವರರಾಜ್ಯದ ಮಹಾಪ್ರೇರೇಪಕ ಶಕ್ತಿಯಾಗಿದೆ. ಮೃಗಕ್ಕೆ ನಮಸ್ಕರಿಸುವುದಕ್ಕೆ ಬದಲಾಗಿ, ದೇವಜನರು ದೇವರನ್ನು ಆರಾಧಿಸುವುದರಲ್ಲಿ ಅತ್ಯಂತ ಹರ್ಷಪಡುತ್ತಾರೆ. ಆತನು ಅವರ ಬಗ್ಗೆ ಬದ್ಧತೆ ಹೊಂದಿರುವುದರಿಂದ ಅವರೂ ಸಹ ಆತನಿಗೆ ಬದ್ಧರಾಗಿ ತಮ್ಮನ್ನು ಒಪ್ಪಿಸಿಕೊಳ್ಳುತ್ತಾರೆ. ಯೇಸುಕ್ರಿಸ್ತನ ಬಗ್ಗೆ ಅಧಿಕವಾದ ಪ್ರೀತಿ ಹೊಂದಿರುವುದು ಮಾತ್ರ ಕೊನೆಯಕಾಲದಲ್ಲಿ ನಾವು ಮೃಗದ ಗುರುತು ಹೊಂದದಂತೆ ತಡೆಯುವ ಏಕೈಕ ಅಂಶವಾಗಿದೆ.

ಈ ವಾರದ ಪಾಠದಲ್ಲಿ ಈ ವಿಷಯಗಳನ್ನು ಕೂಲಂಕಶವಾಗಿ ತಿಳಿದುಕೊಳ್ಳೋಣ.