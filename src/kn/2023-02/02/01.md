---
title:  ನಿತ್ಯಜೀವ ಅಥವಾ ನಿತ್ಯಮರಣ - ನಿರ್ಧರಿಸುವ ಸಮಯ
date:   01/04/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಮತ್ತಾಯ 16:27; 24:14; ಮಾರ್ಕ 4:26; ಅ.ಕೃತ್ಯಗಳು 1:9-11 ಹಾಗೂ ಪ್ರಕಟನೆ 14:14-20; 16:1ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಾನು ನೋಡಲಾಗಿ ಇಗೋ, ಪ್ರಕಾಶಮಾನವಾದ ಒಂದು ಮೇಘವು ನನಗೆ ಕಾಣಿಸಿತು. ಆ ಮೇಘದ ಮೇಲೆ ಮನುಷ್ಯಕುಮಾರನಂತಿದ್ದವ- ನೊಬ್ಬನು ಕೂತಿರುವುದನ್ನು ಕಂಡೆನು. ಅವನ ತಲೆಯ ಮೇಲೆ ಚಿನ್ನದ ಕಿರೀಟವೂ, ಆತನ ಕೈಯಲ್ಲಿ ಹದವಾದ ಕುಡುಗೋಲೂ ಇದ್ದವು. ಆಗ ದೂತನಾದ ಮತ್ತೊಬ್ಬನು ದೇವಾಲಯದೊಳಗಿಂದ ಬಂದು ಮೇಘದ ಮೇಲೆ ಕುಳಿತಿದ್ದಾತನಿಗೆ ಭೂಮಿಯ ಪೈರು ಮಾಗಿ ಒಣಗಿದೆ. ನಿನ್ನ ಕುಡುಗೋಲನ್ನು ಹಾಕಿ ಕೊಯ್ಲಿ ಎಂದು ಮಹಾಶಬ್ದದಿಂದ ಕೂಗಿದನು (ಪ್ರಕಟನೆ 14:14-15).

ದೇವರು ಯಾವಾಗಲೂ ತನ್ನ ಜನರಿಗೆ ಮಾತನಾಡಿ, ಆ ಸಮಯದಲ್ಲಿ ಅವರು ಕೇಳಲಿಕ್ಕೆ ಅಗತ್ಯವಾದ ಪ್ರಸ್ತುತ ಸತ್ಯಗಳನ್ನು ಅವರಿಗೆ ತಿಳಿಸಿಕೊಟ್ಟಿದ್ದಾನೆ. ಜಲಪ್ರಳಯಕ್ಕೆ ಮೊದಲು (ಆದಿಕಾಂಡ 6:7), ಕ್ರಿಸ್ತನ ಮೊದಲನೆ ಬರೋಣ (ದಾನಿಯೇಲನು 9:24-27). ಆತನ ಎರಡನೇ ಬರೋಣಕ್ಕೆ ಮೊದಲು ನಡೆಯಲಿರುವ ನ್ಯಾಯವಿಚಾರಣೆ (ದಾನಿಯೇಲನು 7:9,10; 8:14) ಹಾಗೂ ಅಂತಿಮ ಘಟನೆಗಳ ಬಗ್ಗೆ (ಪ್ರಕಟನೆ 12-14ನೇ ಅಧ್ಯಾಯಗಳು) ನಮಗೆ ಮುಂದಾಗಿಯೇ ತಿಳಿಸಿದ್ದಾನೆ. ಜಗತ್ತಿನ ಇತಿಹಾಸದ ಈ ಕೊನೆಯ ದಿನಗಳಲ್ಲಿ, ಈ ಸಮಯಕ್ಕೆ ತಕ್ಕಂತೆ ವಿಶೇಷ ಸಂದೇಶಗಳನ್ನು ತನ್ನ ಜನರಿಗೆ ತಿಳಿಸಿದ್ದಾನೆ. ಈ ದೃಶ್ಯಾವಳಿಗಳನ್ನು ಮೂರುದೂತರು ಆಕಾಶದ ಮಧ್ಯದಲ್ಲಿ ಹಾರಾಡುತ್ತಾ ಜಗತ್ತಿಗೆ ತ್ವರಿತವಾಗಿ ಸಾರಬೇಕಾದ ಕೊನೆಯ ಕಾಲದ ಸಂದೇಶಗಳ ಮೂಲಕ ತಿಳಿಸುತ್ತಾನೆ.

ಮೂರುದೂತರ ವರ್ತಮಾನವು ಕ್ರಿಸ್ತನ ಕರುಣೆಯ ಕೊನೆಯ ಸಂದೇಶವಾಗಿದೆ. ಈ ಕರೆಯು ನಮ್ಮ ಸ್ವಂತ ನೀತಿಯ ಮೇಲೆ ಭರವಸವಿಡಲಾರದು, ಆದರೆ ಕ್ರಿಸ್ತನು ನಮ್ಮನ್ನು ದೈವಕೃಪೆಯ ಮೂಲಕ ಪಾಪವಿಮೋಚನೆ ಮಾಡಿ (Justify). ಅನಂತರ ಪರಿಶುದ್ಧರನ್ನಾಗಿಯೂ (Sanctify) ಹಾಗೂ ಆತನು ಎರಡನೇ ಸಾರಿ ಬರುವಾಗ ನಮ್ಮನ್ನು ಮಹಿಮೆಯಿಂದ ಕೂಡಿದ ದೈವ ಪದವಿಗೇರಿಸುವಂತೆಯೂ (Glorify) ಕ್ರಿಸ್ತನಲ್ಲಿ ಭರವಸವಿಡುವಂತೆ ನಮಗೆ ಆಹ್ವಾನ ನೀಡುತ್ತದೆ.

ನಾವು ಯಾವಾಗಲೂ ಸಹ ಕ್ರಿಸ್ತನನ್ನು ಆರಿಸಿಕೊಂಡು, ಆತನಿಗೆ ವಿಧೇಯರಾಗಿ ನಮ್ಮನ್ನು ಒಪ್ಪಿಸಿಕೊಡಬೇಕು. ಈಗ ನಾವು ಮಾಡುವ ಆಯ್ಕೆಗಳು ಮುಂದೆ ಬರಲಿರುವ ಕೊನೆಯ ಇಕ್ಕಟ್ಟಿನ ಸಮಯದಲ್ಲಿ ನಾವು ಮಾಡಬೇಕಾದ ಆಯ್ಕೆಗಳ ಮೇಲೆ ಪರಿಣಾಮ ಬೀರುತ್ತವೆ.

ಈ ಕಾರಣದಿಂದಲೇ ಇದುವೇ ಸುಪ್ರಸನ್ನಕಾಲ, ಕ್ರಿಸ್ತನ ಬರೊಣಕ್ಕಾಗಿ ನಮ್ಮನ್ನು ಸಿದ್ಧತೆ ಮಾಡಿಕೊಳ್ಳುವ ಸಮಯವಾಗಿದೆ.