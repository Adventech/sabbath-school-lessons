---
title:  ಮನುಷ್ಯಕುಮಾರನು ಹಿಂದಿರುಗಿಬರುವನು
date:   03/04/2023
---

ಪ್ರಕಟನೆ 14ನೇ ಅಧ್ಯಾಯದಲ್ಲಿ ಕರ್ತನು ತನ್ನ ಜನರಿಗೂ ಮತ್ತು ಲೋಕಕ್ಕೆ ನೀಡುವ ಕೊನೆಯ ಕಾಲದ ಸಂದೇಶದ ಪ್ರಮುಖ ವಚನಗಳಿವೆ. ಅದರಲ್ಲಿ ಅತ್ಯಂತ ಪ್ರಾಮುಖ್ಯವಾದದ್ದು ಯೇಸುಸ್ವಾಮಿಯ ಎರಡನೇ ಬರೋಣ. "ಇದಲ್ಲದೆ ಮನುಷ್ಯ ಕುಮಾರನು ಸರ್ವಶಕ್ತನ ಬಲಗಡೆಯಲ್ಲಿ ಆಸೀನನಾಗಿರುವುದನ್ನೂ, ಆಕಾಶದ ಮೇಘಗಳೊಂದಿಗೆ ಬರುವುದನ್ನೂ ನೋಡುವಿರಿ" ಎಂದು ಯೇಸುವು ಮಾಡಿದ ವಾಗ್ದಾನದ ನೆರವೇರಿಕೆಯು ಇದಾಗಿದೆ.

`ಪ್ರಕಟನೆ 14:14ನೇ ವಚನದಲ್ಲಿ ಯೇಸುವು ಈ ಲೋಕಕ್ಕೆ ಬರುವುದನ್ನು ವಿವರಿಸಲು ಯೋಹಾನನು ಯಾವ ಬಿರುದನ್ನು ಉಪಯೋಗಿಸಿದ್ದಾನೆ? ಮತ್ತು ಕ್ರಿಸ್ತನಿಗೆ ಅವನು ಯಾಕೆ ಆ ಬಿರುದು ಉಪಯೋಗಿಸಿದನು?`

ಯೇಸುವು ಸುವಾರ್ತೆಗಳಲ್ಲಿ 82 ಸಾರಿ ತನ್ನನ್ನು ಮನುಷ್ಯಕುಮಾರನೆಂದು ಹೇಳಿಕೊಂಡಿದ್ದಾನೆ. ಅದು ಆತನ ಅತ್ಯಂತ ಮೆಚ್ಚಿನ ಬಿರುದುಗಳಲ್ಲಿ (ಹೆಸರುಗಳಲ್ಲಿ) ಒಂದಾಗಿದೆ. ತಾನು ಮನುಷ್ಯರಾದ ನಮ್ಮೊಂದಿಗೆ ಎಷ್ಟೊಂದು ಪ್ರೀತಿಯುಳ್ಳವನಾಗಿದ್ದೇ- ನೆಂದು ವ್ಯಕ್ತಪಡಿಸಲು ಆ ಹೆಸರನ್ನು ಆತನು ಉಪಯೋಗಿಸಿದ್ದಾನೆ. ಯೇಸುವು ನಮ್ಮನ್ನು ಅರ್ಥಮಾಡಿಕೊಳ್ಳುವ ರಕ್ಷಕನಾಗಿದ್ದಾನೆ. ನಾವು ಅನುಭವಿಸುವ ಕಷ್ಟ ಶೋಧನೆಗಳನ್ನು ಆತನೂ ಸಹ ಅನುಭವಿಸಿದ್ದಾನೆ. ಆತನು ಮನುಷ್ಯಕುಮಾರನಾಗಿದ್ದು ನಮ್ಮನ್ನು ಪರಲೋಕಕ್ಕೆ ಕರೆದೊಯ್ಯಲು ತಿರುಗಿ ಬರಲಿದ್ದಾನೆ. ಮನುಷ್ಯಾವತಾರ ತಾಳಿ ನಮ್ಮೊಂದಿಗೆ ಜೀವಿಸಿದ ಅದೇ ಯೇಸುವು ಹಿಂದಿರುಗಿ ಬರುತ್ತಾನೆ. ಯೇಸುವು ನಮ್ಮಲ್ಲಿ ಒಬ್ಬನಾಗಿದ್ದರಿಂದ, ನಮ್ಮನ್ನು ಪಾಪದಿಂದ ಬಿಡುಗಡೆಗೊಳಿಸಲು ಯೋಗ್ಯನಾಗಿದ್ದಾನೆ. ಅಲ್ಲದೆ ಸೈತಾನನಿಂದ ಎಲ್ಲಾ ರೀತಿಯ ತೀಕ್ಷ್ಮವಾದ ಶೋಧನೆಗಳಿಗೆ ಒಳಗಾದನು. ಆದರೆ ಅವನ ಶೋಧನೆಗೆ ಒಳಗಾಗಿ ಪಾಪ ಮಾಡದೆ, ಜಯಶಾಲಿಯಾದನು.

**ಮನುಷ್ಯಕುಮಾರನಾದ ಯೇಸುವಿನ ಬಗ್ಗೆ ಮತ್ತಾಯನ ಸುವಾರ್ತೆಯಲ್ಲಿ ತಿಳಿಸಿರುವ ಕೆಳಗಿನ ವಚನಗಳಿಂದ ನಾವೇನು ತಿಳಿಯಬಹುದು?**

`ಮತ್ತಾಯ 16:27`

`ಮತ್ತಾಯ 24:27,30`

`ಮತ್ತಾಯ 25:31-32`

ಮೇಲಿನ ವಾಕ್ಯಗಳಲ್ಲಿ ತಿಳಿಸಿರುವ ಕೆಲವು ಪ್ರಮುಖ ಅಂಶಗಳನ್ನು ಗಮನಿಸಿ.

ಮನುಷ್ಯಕುಮಾರನಾದ ಯೇಸುವು ತನ್ನ ದೂತರೊಂದಿಗೆ ಮಹಿಮೆಯಿಂದ ಬರುವನು.

ಆತನು ಕುರಿಗಳನ್ನು ಆಡುಗಳಿಂದ ಬೇರ್ಪಡಿಸುವನು (ಇದು ಮೂಲಭೂತವಾಗಿ ನ್ಯಾಯತೀರ್ಪು ಕೊಡುವುದಕ್ಕೆ ಹೋಲಿಕೆಯಾಗಿದೆ).

ಎಲ್ಲಾ ಕುಲಪ್ರಜೆಭಾಷೆ ಜನಾಂಗಗಳನ್ನು ನಿತ್ಯಜೀವ ಅಥವಾ ನಿತ್ಯಮರಣಕ್ಕೆ ಶಾಶ್ವತವಾಗಿ ನಿರ್ಧರಿಸುವನು.

`ಮನುಷ್ಯಕುಮಾರನು ಎಂಬ ಪದವು ಕ್ರಿಸ್ತನ ಮಾನವತ್ವದ ಬಗ್ಗೆ ಏನು ತಿಳಿಸುತ್ತದೆ? ಆತನು ದೇವರಾಗಿದ್ದರೂ ನಮ್ಮಂತೆಯೇ ಆದನು. ಆದರೆ ನಮ್ಮಂತೆ ಆತನು ಎಂದೂ ಪಾಪಮಾಡಲಿಲ್ಲ. ದೇವರಿಗೆ ನಮ್ಮ ಮೇಲಿರುವ ಪ್ರೀತಿ ಹಾಗೂ ನಮ್ಮೆಲ್ಲಾ ಸಂಕಟ ಶೋಧನೆಗಳಲ್ಲಿ ಆತನು ನಮ್ಮೊಂದಿಗಿದ್ದು, ನಮಗೆ ಅವುಗಳನ್ನು ಜಯಿಸಲು ಬಲ ನೀಡುತ್ತಾನೆಂಬುದು ನಮಗೆ ಆಶ್ಚರ್ಯಕರವಾದ ಯಾವ ನಿರೀಕ್ಷೆ ನೀಡುತ್ತದೆ?`