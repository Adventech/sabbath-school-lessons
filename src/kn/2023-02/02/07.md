---
title:  ಹೆಚ್ಚಿನ ಚಿಂತನೆ
date:   07/04/2023
---

ಶ್ರೀಮತಿ ವೈಟಮ್ಮನವರು 'ದಿ ಗ್ರೇಟ್ ಕಾಂಟ್ರೊವರ್ಸಿ ಪುಸ್ತಕದ 555ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ದೃಷ್ಟಿಸಿ ನೋಡುವುದರಿಂದ ನಾವು ಬದಲಾವಣೆ ಹೊಂದುತ್ತೇವೆಂಬುದು ಬೌದ್ಧಿಕ ಮತ್ತು ಆತ್ಮೀಕ ಸ್ವಭಾವಗಳ ನಿಯಮವಾಗಿದೆ. ಮನಸ್ಸು ಕ್ರಮೇಣವಾಗಿ ತಾನು ನೋಡುವ ವಿಷಯಗಳನ್ನು ಗ್ರಹಿಸಿಕೊಳ್ಳುತ್ತದೆ. ಪ್ರೀತಿ ಮತ್ತು ಗೌರವಾದರ, ಪೂಜ್ಯಭಾವನೆಗಳಿಗೆ ಹೊಂದಿಕೊಳ್ಳುತ್ತದೆ. ಮನುಷ್ಯನು ನಿರ್ಮಲತ್ವ, ಒಳ್ಳೆತನ ಅಥವಾ ಸತ್ಯದಲ್ಲಿ ತನ್ನ ಮಾನದಂಡ (Standard) ಮೀರಿ ಎಂದಿಗೂ ಎತ್ತರಕ್ಕೆ ಏರಲಾರನು. ತಾನು ಎಂಬ ಅಹಂಕಾರವು ಆತನ ಉನ್ನತ ಆದರ್ಶವಾಗಿದ್ದಲ್ಲಿ, ಮನುಷ್ಯನು ಎಂದಿಗೂ ಅತ್ಯುನ್ನತವಾದದ್ದನ್ನು ಗಳಿಸಿಕೊಳ್ಳಲಾರನು. ಬದಲಾಗಿ ಅವನು ನಿರಂತರವಾಗಿ ಕೆಳಮಟ್ಟಕ್ಕೆ ಇಳಿಯುತ್ತಾನೆ. ದೇವರಕೃಪೆಯು ಮಾತ್ರ ಮನುಷ್ಯರನ್ನು ಉನ್ನತಕ್ಕೇರಿಸುವ ಶಕ್ತಿ ಹೊಂದಿದೆ. ಮನುಷ್ಯನನ್ನು ಅವನಷ್ಟಕ್ಕೆ ಬಿಟ್ಟರೆ, ಅವನು ಅನಿವಾರ್ಯವಾಗಿ ಹೀನಸ್ಥಿತಿಗೆ ಇಳಿಯುತ್ತಾನೆ".

ನಮ್ಮ ಮನಸ್ಸಿನಲ್ಲಿ ನಾವು ಬಿತ್ತುವ ಬೀಜದ ಆಧಾರದಲ್ಲಿ ಹೆಚ್ಚುಕಡಿಮೆ ಯಾರ ಗಮನಕ್ಕೂ ಬಾರದಂತೆ ನಮ್ಮ ಗುಣಸ್ವಭಾವಗಳು ಬದಲಾಗುತ್ತವೆ. ಒಳ್ಳೆಯ ಬೀಜ ಬಿತ್ತಿದಲ್ಲಿ, ನಾವು ಒಳ್ಳೆಯ ಫಲವನ್ನು ಕೊಡುವೆವು. ಲೌಕಿಕವಾದ ಕೆಟ್ಟ ಬೀಜಗಳನ್ನು ಬಿತ್ತಿದಲ್ಲಿ ನಮ್ಮ ಗುಣಸ್ವಭಾವದಲ್ಲಿ ಈ ಲೋಕದ ಫಲಕಂಡುಬರುವವು. ದೇವರು ಮತ್ತು ಆತ್ಮೀಕ ಮೌಲ್ಯಗಳಿಗೆ ನಾವು ಉದಾಸೀನತೆ ತೋರಿಸಿದಲ್ಲಿ ನಾವು ಉದಾಸೀನತೆ, ಆತ್ಮೀಕ ಅತೃಪ್ತಿ ಹಾಗೂ ಜೀವನದಲ್ಲಿ ಹತಾಶೆಯೆಂಬ ಫಲಕೊಯ್ಯುವೆವು. ಈ ಕಾರಣದಿಂದಲೇ ಕೆಲವರು ಒಂದುದಿನ ಕೊನೆಯ ಹಿಂಸೆ ಬರಲಿದೆ, ಮೃಗದ ಗುರುತು ಇತ್ಯಾದಿ ಬರಲಿವೆ. ಅದು ಬಂದಾಗ ನಾನು ಸಿದ್ಧನಾಗುವೆನು ಎಂದು ತಿಳಿದುಕೊಳ್ಳುವ ಮೂಲಕ ಬಹಳ ಅಪಾಯಕರ ಮಾರ್ಗ ಆರಿಸಿಕೊಂಡಿದ್ದಾರೆ. ಇದೇ ಕ್ಷಣದಲ್ಲಿ ನಮ್ಮನ್ನು ತನಗೆ ಒಪ್ಪಿಸುವಂತೆ ದೇವರು ಕರೆಯುತ್ತಿದ್ದಾನೆ. ಪವಿತ್ರಾತ್ಮನ ಸ್ವರಕ್ಕೆ ಕಿವಿಗೊಡುವುದರಲ್ಲಿ ನಾವು ತಡಮಾಡಿದಷ್ಟೂ, ನಮ್ಮ ಹೃದಯ ಹೆಚ್ಚು ಕಠಿಣವಾಗುತ್ತದೆ. ಅಂತವರು ಸೈತಾನನ ಸುಳ್ಳನ್ನು ನಂಬಿ ಪಾಪದಲ್ಲಿ ಬೀಳುವರು.   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಪ್ರಕಟನೆ 14:14-20ನೇ ವಚನಗಳು ಮತ್ತು ಕೊಯಿಲಿನ ಸಿದ್ಧಾಂತ- ಇವುಗಳಿಗೆ ಸಂಬಂಧಪಟ್ಟಂತೆ ಕೃಪೆಯಿಂದಲೇ ರಕ್ಷಿಸಲ್ಪಡುವುದು ಹಾಗೂ ಕೃಪೆಯಲ್ಲಿ ಆತ್ಮೀಕ ಬೆಳವಣಿಗೆ ಇವುಗಳ ನಡುವಣ ಸಂಬಂಧವೇನು?`

`2. ಸಸ್ಯಗಳಿಗೆ ಅಗತ್ಯವಾಗಿ ಬೇಕಾದ ಅಂಶಗಳು ಯಾವುವು? ಅವುಗಳನ್ನು ನಮ್ಮ ಆತ್ಮೀಕ ಬೆಳವಣಿಗೆಗೆ ಹೋಲಿಕೆ ಮಾಡಿ. ಇವುಗಳಲ್ಲಿ ಕಂಡುಬರುವ ಸಮಾನ ಹೋಲಿಕೆಗಳು ಯಾವುವು? ಸಸ್ಯಗಳ ಬೆಳವಣಿಗೆಯನ್ನು ನಮ್ಮ ಜೀವನಕ್ಕೆ ಹೇಗೆ ಅನ್ವಯಿಸಿಕೊಳ್ಳಬಹುದು?`

`3. ಆರಿಸಿಕೊಳ್ಳಲು ದೇವರು ಕೊಟ್ಟಿರುವ ಸಾಮರ್ಥ್ಯ ಮತ್ತು ಇಚ್ಛಾಶಕ್ತಿಯ ನಡುವೆ ಏನಾದರೂ ವ್ಯತ್ಯಾಸವಿದೆಯೇ? ಕ್ರೈಸ್ತರ ಬೆಳವಣಿಗೆಯಲ್ಲಿ ಈ ವ್ಯತ್ಯಾಸವನ್ನು ಅರ್ಥಮಾಡಿಕೊಳ್ಳುವುದು ಯಾಕೆ ಪ್ರಾಮುಖ್ಯವಾಗಿದೆ?`

`4. ಕ್ರಿಸ್ತನ ಬರೊಣ ಎದುರು ನೋಡುತ್ತಿರುವಾಗ, 'ಮನುಷ್ಯಕುಮಾರನು' ಎಂಬ ಬಿರುದು ನ್ಯಾಯವಿಚಾರಣೆಯಲ್ಲಿ ಹೇಗೆ ನಮಗೆ ಉತ್ತೇಜನ ನೀಡುತ್ತದೆ?`