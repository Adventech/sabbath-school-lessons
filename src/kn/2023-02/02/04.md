---
title:  ಪರಲೋಕದ ನ್ಯಾಯವಿಚಾರಣೆ
date:   04/04/2023
---

`ಪ್ರಕಟನೆ 14:64 ಹಾಗೂ ಅ.ಕೃತ್ಯಗಳು 1:9-11ನೇ ವಚನಗಳಲ್ಲಿ ಕಂಡುಬರುವ ಹೋಲಿಕೆಗಳೇನು?`

'ನಾನು ನೋಡಲಾಗಿ ಇಗೋ, ಪ್ರಕಾಶಮಾನವಾದ ಒಂದು ಮೇಘವು ನನಗೆ ಕಾಣಿಸಿತು. ಆ ಮೇಘದ ಮೇಲೆ ಮನುಷ್ಯಕುಮಾರನಂತಿದ್ದವನೊಬ್ಬನು ಕೂತಿರುವುದನ್ನು ಕಂಡೆನು" ಎಂದು ಯೋಹಾನನು ತಿಳಿಸುತ್ತಾನೆ (ಪ್ರಕಟನೆ 14:14). ಯೇಸುಸ್ವಾಮಿಯು ಪರಲೋಕಕ್ಕೆ ಏರಿ ಹೋಗುವಾಗ ಶಿಷ್ಯರು ಆತನನ್ನು ದೃಷ್ಟಿಸಿ ನೋಡುತ್ತಿರುವುದನ್ನು ಲೂಕನು ಅಕೃತ್ಯಗಳು 19ನೇ ವಚನದಲ್ಲಿ ಹೀಗೆ ತಿಳಿಸುತ್ತಾನೆ. "ಈ ಮಾತುಗಳನ್ನು ಹೇಳಿದ ಬಳಿಕ ಅವರು (ಶಿಷ್ಯರು) ನೋಡುತ್ತಾ ಇದ್ದ ಹಾಗೆ ಆತನು ಏರಿಸಲ್ಪಟ್ಟನು; ಮೋಡವು ಆತನನ್ನು ಕವಿದುಕೊಂಡದ್ದರಿಂದ ಅವರ ಕಣ್ಣಿಗೆ ಮರೆಯಾದನು".

ಯೇಸುವು ಮೇಘದಲ್ಲಿ ದೂತರೊಡನೆ ಪರಲೋಕಕ್ಕೆ ಏರಿಹೋದನು. ಅದೇ ರೀತಿ ಮೇಘಗಳೊಡನೆ ದೂತರೊಂದಿಗೆ ತಿರುಗಿ ಬರುವನು. ಆಶ್ಚರ್ಯಚಕಿತರಾಗಿದ್ದ ಶಿಷ್ಯರಿಗೆ ಇಬ್ಬರು ದೇವದೂತರು .... ನಿಮ್ಮ ಬಳಿಯಿಂದ ಆಕಾಶದೊಳಕ್ಕೆ ಸೇರಿಸಲ್ಪಟ್ಟಿರುವ ಈ ಯೇಸು ಯಾವ ರೀತಿಯಲ್ಲಿ ಆಕಾಶದೊಳಕ್ಕೆ ಹೋಗಿರುವುದನ್ನು ನೀವು ಕಂಡಿರೋ, ಅದೇ ರೀತಿಯಲ್ಲಿ ಬರುವನು” ಎಂದು ಹೇಳಿದರು (ಅ.ಕೃತ್ಯಗಳು 1:11). ಈ ವಾಕ್ಯದಲ್ಲಿರುವ ದೈವೀಕ ಸತ್ಯವು ಮೇಲುನೋಟಕ್ಕೆ ಕಂಡುಬರುವುದಿಲ್ಲ. ಮನುಷ್ಯಕುಮಾರನಾದ ಇದೇ ಯೇಸು, ನಜರೇತಿನ ಬೀದಿಗಳಲ್ಲಿ ನಡೆದಾಡಿದ ಯೇಸು, ಯೆರೂಸಲೇಮಿನಲ್ಲಿ ಸುವಾರ್ತೆ ಸಾರಿದವನೂ, ಇಸ್ರಾಯೇಲಿನ ಹಳ್ಳಿಗಳಲ್ಲಿ ರೋಗಿಗಳನ್ನು ಸ್ವಸ್ಥ ಮಾಡಿದವನೂ ಹಾಗೂ ಗಲಿಲಾಯ ಪ್ರಾಂತ್ಯದ ಹುಲ್ಲುಗಾವಲಿನಲ್ಲಿ ದೇವರ ರಾಜ್ಯದ ಸುವಾರ್ತೆ ಸಾರಿದ, ಅದೇ ಯೇಸುಸ್ವಾಮಿಯು ಹಿಂದಿರುಗಿ ಬರುತ್ತಾನೆ.

`ದಾನಿಯೇಲನು 7:9,10, 13-14ನೇ ವಚನಗಳನ್ನು ಓದಿರಿ. ನ್ಯಾಯವಿಚಾರಣೆಯಂತ ಗಂಭೀರವಾದ ಸಂದರ್ಭದಲ್ಲಿ ದಾನಿಯೇಲನು ಯೇಸುವನ್ನು ಯಾಕೆ ಮನುಷ್ಯಕುಮಾರನೆಂದು ಕರೆದಿದ್ದಾನೆ? ನ್ಯಾಯ ವಿಚಾರಣೆಯಲ್ಲಿ ಮನುಷ್ಯಕುಮಾರನು ಪ್ರಾಮುಖ್ಯವಾದವನೆಂಬ ವಿಷಯ ತಿಳಿದಾಗ, ಅದು ನಮಗೆ ನೆಮ್ಮದಿ, ಆದರಣೆ ನೀಡುತ್ತದೆಯೇ?`

ದಾನಿಯೇಲನು 7:9,10ನೇ ವಾಕ್ಯಗಳಲ್ಲಿ ಪ್ರವಾದಿಯು ಪರಲೋಕದ ನ್ಯಾಯಾಲಯದಲ್ಲಿ ಕೋಟ್ಯಾನುಕೋಟಿ ದೇವದೂತರು ದೇವರ ಸಿಂಹಾಸನದ ಸುತ್ತಲೂ ಇರುವುದನ್ನು ತಿಳಿಸುತ್ತಾನೆ. ನ್ಯಾಯಸಭೆಯು ಕೂತುಕೊಂಡಾಗ, ಪುಸ್ತಕಗಳು ಸಮಸ್ತ ವಿಶ್ವದ ಮುಂದೆ ತೆರೆಯಲ್ಪಟ್ಟವು. ಮನುಷ್ಯಕುಮಾರನು ಮಹಾವೃದ್ಧನಾದ ತಂದೆಯನ್ನು ಸಮೀಪಿಸಿ ತನ್ನ ಶಾಶ್ವತವಾದ ರಾಜ್ಯವನ್ನು ಪಡೆದುಕೊಂಡನು. ತಂದೆಯಾದ ದೇವರು, ಮಗನಾದ ದೇವರು ಹಾಗೂ ಪರಿಶುದ್ಧಾತ್ಮನಾದ ದೇವರು ಎಲ್ಲಾ ಮಾನವರನ್ನು ರಕ್ಷಿಸಲು ತಮ್ಮಿಂದಾಗುವ ಎಲ್ಲಾ ಸಾಧ್ಯತೆಗಳನ್ನು ಮಾಡಿದರೆಂಬುದು ಆ ನ್ಯಾಯವಿಚಾರಣೆಯಿಂದ ಸಮಸ್ತ ವಿಶ್ವಕ್ಕೆ ತಿಳಿದುಬಂದಿತು. ಈ ನ್ಯಾಯವಿಚಾರಣೆ ಹಾಗೂ ನ್ಯಾಯತೀರ್ಪು ಸೈತಾನನು ದೇವಜನರ ಮೇಲೆ ಮಾತ್ರವಲ್ಲದೆ, ದೇವರ ಮೇಲೆಯೂ ಮಾಡಿದ ಆಪಾದನೆಗಳು ಸುಳ್ಳೆಂದು ನಿರೂಪಿಸಿತು (ಯೋಬನು 1-2 ಅಧ್ಯಾಯಗಳು, ಕೀರ್ತನೆ 51:1-4).

`ನಮ್ಮ ಸಂಪೂರ್ಣ ಜೀವಿತವು ದೇವರ ಮುಂದೆ ಸೂಕ್ಷ್ಮ ವಾಗಿ ಪರಿಶೀಲಿಸಲ್ಪಡುತ್ತದೆಂಬ ವಾಸ್ತವಾಂಶದ ಬಗ್ಗೆ ಆಲೋಚಿಸಿ. ಇಂತಹ ಸಂದರ್ಭದಲ್ಲಿ ನಿಮಗಿರುವ ಏಕೈಕ ನಿರೀಕ್ಷೆ ಯಾವುದು? (ರೋಮಾಯ 8:1).`