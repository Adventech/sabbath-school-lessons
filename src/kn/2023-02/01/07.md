---
title:  ಹೆಚ್ಚಿನ ಚಿಂತನೆ
date:   31/03/2023
---

ಜನರು ತನ್ನನ್ನು ಮತ್ತು ಇತರರನ್ನು ಪ್ರೀತಿಸಬೇಕೆಂದು ದೇವರು ಬಯಸಿದಲ್ಲಿ, ಅವರನ್ನು ಇಚ್ಛಾ ಸ್ವಾತಂತ್ರ್ಯ ವಿರುವವರನ್ನಾಗಿ ದೇವರು ಉಂಟುಮಾಡಬೇಕಿತ್ತು. ಇದು ಬಿಟ್ಟು ಆತನಿಗೆ ಬೇರೆ ಆಯ್ಕೆ ಇರಲಿಲ್ಲವೆಂದು ನೀವು ವಾದಿಸಬಹುದು. ಅವರು ಸ್ವತಂತ್ರರಾಗಿರದಿದ್ದಲ್ಲಿ, ಅವರು ಯಾರನ್ನು ಪ್ರೀತಿಸಲಾಗುತ್ತಿರಲಿಲ್ಲ ಮತ್ತು ಪ್ರೀತಿ ಇರದಿದ್ದಲ್ಲಿ ನಮ್ಮ ಲೋಕವು ಹೇಗಿರುತ್ತಿತ್ತು? ಕೆಲವರು ಹೇಳಿದ ಹಾಗೆ ನಾವು ಯಾವುದೇ ಆಯ್ಕೆಯ ಸ್ವಾತಂತ್ರ್ಯ, ಇಚ್ಛಾ ಸ್ವಾತಂತ್ರ್ಯವಿಲ್ಲದ ಯಂತ್ರದಂತಿರಬೇಕಾಗಿರುತ್ತಿತ್ತು.

ಪ್ರೀತಿಯ ವಿಷಯದಲ್ಲಿ ಶ್ರೀಮತಿ ವೈಟಮ್ಮನವರು ತಮ್ಮ "ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್" ಪುಸ್ತಕದ 34-35ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ:

"ಪ್ರೀತಿಯ ನಿಯಮವು ದೇವರ ಸರ್ಕಾರದ ಅಸ್ತಿವಾರವಾಗಿದೆ. ಬುದ್ಧಿಯುಳ್ಳ ಎಲ್ಲಾ ಜೀವಿಗಳ ಸಂತೋಷವು ಕ್ರಿಸ್ತನ ನೀತಿಯೆಂಬ ಮಹಾಸಿದ್ಧಾಂತದಲ್ಲಿ ಪರಿಪೂರ್ಣ ಸಮ್ಮತಿಯ ಮೇಲೆ ಆಧಾರಗೊಂಡಿದೆ. ದೇವರು ತನ್ನೆಲ್ಲಾ ಸೃಷ್ಟಿಯು ಪ್ರೀತಿಯಿಂದ ತನ್ನನ್ನು ಆರಾಧಿಸಬೇಕೆಂದು ಬಯಸುತ್ತಾನೆ. ಬಲಾತ್ಕಾರದಿಂದ ಬಂದ ವಿಧೇಯತೆಯನ್ನು ಆತನು ಮೆಚ್ಚುವುದಿಲ್ಲ. ತನ್ನನ್ನು ಸಂತೋಷದಿಂದ ಆರಾಧಿಸಬೇಕೆಂದು ದೇವರು ಅವರೆಲ್ಲರಿಗೂ ಇಚ್ಛಾಸ್ವಾತಂತ್ರ್ಯ (Freedom of Will) ಹಾಗೂ ಆಯ್ಕೆಯ ಸ್ವಾತಂತ್ರ್ಯ ಕೊಟ್ಟಿದ್ದಾನೆ.

"ಎಲ್ಲಿಯವರೆಗೆ ಸೃಷ್ಟಿ ಮಾಡಲ್ಪಟ್ಟ ಎಲ್ಲಾ ಜೀವಿಗಳು ಪ್ರೀತಿಯಿಂದ ದೇವರಿಗೆ ನಿಷ್ಠರಾಗಿದ್ದರೋ, ಅಲ್ಲಿಯವರೆಗೆ ವಿಶ್ವದಾದ್ಯಂತ ಪರಿಪೂರ್ಣವಾದ ಸಾಮರಸ್ಯ, ಸೌಹಾರ್ದವಿತ್ತು. ತಮ್ಮ ಸೃಷ್ಟಿಕರ್ತನಾದ ದೇವರ ಉದ್ದೇಶವನ್ನು ನೆರವೇರಿಸುವುದು ದೇವದೂತರಿಗೆ ಮಹಾಸಂತೋಷದ ವಿಷಯವಾಗಿತ್ತು. ಅವರು ಆತನ ಮಹಿಮೆಯನ್ನು ಪ್ರತಿಫಲಿಸುವುದರಲ್ಲಿಯೂ ಹಾಗೂ ಆತನನ್ನು ಸ್ತುತಿಸುವುದರಲ್ಲಿಯೂ ಆನಂದಪಡುತ್ತಿದ್ದರು. ದೇವರಿಗೆ ಪ್ರೀತಿ ತೋರಿಸುವುದು ಶ್ರೇಷ್ಠವಾಗಿತ್ತು ಮತ್ತು ಇತರರನ್ನು ಪ್ರೀತಿಸುವುದು ವಿಶ್ವಾಸಾರ್ಹವೂ, ನಿಸ್ವಾರ್ಥತೆಯಿಂದ ಕೂಡಿದ್ದೂ ಆಗಿತ್ತು. ಪರಲೋಕದಲ್ಲಿನ ಸೌಹಾರ್ದತೆಯನ್ನು ಹಾಳುಮಾಡುವ ಯಾವ ವೈಷಮ್ಯವಾಗಲಿ ಅಥವಾ ಭಿನ್ನಾಭಿಪ್ರಾಯಗಳಾಗಲಿ ಅಲ್ಲಿರಲಿಲ್ಲ".   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಕೊನೆಯ ಕಾಲದಲ್ಲಿ ಬರಲಿರುವ ಹೋರಾಟಕ್ಕೆ ಸಂಬಂಧಪಟ್ಟಂತೆ ಪ್ರಕಟನೆ 12ನೇ ಅಧ್ಯಾಯವು ಮೂರುದೂತರ ವರ್ತಮಾನಕ್ಕೆ ಹೇಗೆ ಸೂಕ್ತವಾದ ಮುನ್ನುಡಿಯಾಗಿದೆ?`

`2. ನೀವು ಪ್ರತಿದಿನ ಎದುರಿಸಲಿರುವ ಕಷ್ಟಸಂಕಟ, ಶೋಧನೆಗಳಲ್ಲಿ ಪ್ರಕಟನೆ 12ನೇ ಅಧ್ಯಾಯವು ವೈಯಕ್ತಿಕವಾಗಿ ಹೇಗೆ ನಿಮಗೆ ತಿರುಗಿ ಭರವಸೆ ನೀಡುತ್ತದೆ?`

`3. ನಮ್ಮ ಪರಿಸರ ಮತ್ತು ತಂದೆತಾಯಿಯರಿಂದ ಬಂದ ಅನುವಂಶಿಕ ಸ್ವಭಾವಗಳು (Heredity) ನಮ್ಮ ನಡೆನುಡಿಗಳ ಮೇಲೆ ಹೆಚ್ಚಿನ ಪ್ರಭಾವ ಬೀರುತ್ತವೆಂದು ಕೆಲವರು ನಂಬಿದ್ದಾರೆ. ಅವರ ಅಭಿಪ್ರಾಯವನ್ನು ನೀವು ಒಪ್ಪುವಿರಾ ಇಲ್ಲವೆ ನಿರಾಕರಿಸುವಿರಾ? ನಾವು ಮಾಡುವ ಆಯ್ಕೆಯು ನಮ್ಮ ನಡತೆಯನ್ನು ನಿರ್ಧರಿಸುವಲ್ಲಿ ಯಾವ ಪಾತ್ರವಹಿಸುತ್ತದೆ? ನಮ್ಮ ಆಯ್ಕೆ ಮತ್ತು ನಮ್ಮ ಜೀವನದಲ್ಲಿ ದೇವರ ಪರಿಣಾಮಕಾರಿ ಶಕ್ತಿಯ ನಡುವೆ ಯಾವ ಸಂಬಂಧವಿದೆ?`