---
title:  ಸುವಾರ್ತೆ, ನ್ಯಾಯತೀರ್ಪು, ಸೃಷ್ಟಿ
date:   10/05/2023
---

ಮೊದಲನೆ ದೇವದೂತನ ಸಂದೇಶದ ಬಗ್ಗೆ ಗಮನಿಸಿ : ನಿತ್ಯವಾದ ಶುಭ ವರ್ತಮಾನ, ನ್ಯಾಯತೀರ್ಪು ಮಾಡುವ ಗಳಿಗೆ, ಸೃಷ್ಟಿಕರ್ತನಿಗೆ ನಮಸ್ಕಾರ ಮಾಡಿರಿ. ಈ ಎಲ್ಲಾ ವಿಷಯಗಳು ಹೇಗೆ ಒಂದಕ್ಕೊಂದು ನಿಕಟ ಸಂಬಂಧ ಹೊಂದಿವೆ ಎಂಬುದನ್ನು ಗಮನಿಸಿರಿ. ಸೃಷ್ಟಿಕರ್ತನಾದ ದೇವರ ಮುಂದೆ ನಾವು ನ್ಯಾಯ ವಿಚಾರಣೆ/ ನ್ಯಾಯತೀರ್ಪಿನಲ್ಲಿ ನಿಲ್ಲುವಾಗ, ಸುವಾರ್ತೆಯು ಮಾತ್ರ ನಮಗೆ ಯಾವುದೇ ನಿರೀಕ್ಷೆ ನೀಡುತ್ತದೆ. ಆದುದರಿಂದ ಕ್ರಿಸ್ತಯೇಸುವಿನಲ್ಲಿ ಇರುವವರಿಗೆ ಅಪರಾಧ ನಿರ್ಣಯವು ಈಗ ಇಲ್ಲವೇ ಇಲ್ಲ. ಯಾಕೆಂದರೆ ಜೀವವನ್ನುಂಟು ಮಾಡುವ ಪವಿತ್ರಾತ್ಮನಿಂದಾದ ನಿಯಮವು ನಿನ್ನನ್ನು ಪಾಪ ಮರಣಗಳಿಗೆ ಕಾರಣವಾದ ನಿಯಮದಿಂದ ಕ್ರಿಸ್ತಯೇಸುವಿನ ಮೂಲಕ ಬಿಡಿಸಿತು” (ರೋಮಾಯ 8:1). ಈಗಲೂ ಅಪರಾಧ ನಿರ್ಣಯವಿಲ್ಲ ಖಂಡಿತವಾಗಿಯೂ ನ್ಯಾಯತೀರ್ಪಿನಲ್ಲಿಯೂ ಸಹ ನಾವು ಅಪರಾಧಿಗಳು, ದೋಷಿಗಳೆಂದು ನಿರ್ಣಯಿಸಲ್ಪಡುವುದಿಲ್ಲ.

ಕ್ರೈಸ್ತರಲ್ಲಿಯೂ ಸಹ ಅನೇಕರು ಒಪ್ಪಿಕೊಂಡಿರುವ ವಿಕಾಸವಾದವು ನಮ್ಮ ಧರ್ಮದ ಸಂಪೂರ್ಣ ತಳಹದಿಯನ್ನೇ ನಾಶಮಾಡುವಂತ ಬೆದರಿಕೆ ಒಡ್ಡಿದೆ. ಇಂತಹ ಸಮಯದಲ್ಲಿ ವರ್ತಮಾನದ ಸತ್ಯಕ್ಕೆ ದೇವರು ಸೃಷ್ಟಿಕರ್ತನಾಗಿದ್ದಾನೆಂಬ ಸಂದೇಶವು ಬಹಳ ಪ್ರಾಮುಖ್ಯವಾಗಿದೆ. ಇದೆಲ್ಲದರ ನಡುವೆ ದೇವರು ತನ್ನ ಸತ್ಯ ಸಭೆಯನ್ನು ಸ್ಥಾಪಿಸಿದ್ದಾನೆ. ಸೆವೆಂತ್ ಡೇ ಅಡ್ಡೆಂಟಿಸ್ಟರೆಂಬ ಹೆಸರು ವಿಕಾಸವಾದವೆಂಬ ಪರಿಕಲ್ಪನೆಗೆ ವಿರುದ್ಧವಾದ ಸಾಕ್ಷಿಯಾಗಿದೆ. ದೇವರು ನಮ್ಮ ಸೃಷ್ಟಿಕರ್ತನೂ, ವಿಮೋಚಕನೂ ಆಗಿದ್ದಾನೆಂಬ ಪ್ರಾಮುಖ್ಯವಾದ ಸತ್ಯವನ್ನು ನಾವು ಲೋಕಕ್ಕೆ ಸಾರಿ ಹೇಳಬೇಕಾಗಿದೆ.

`ಎಫೆಸ 3:9; ಕೊಲೊಸ್ಸೆ 1:13-17; ಪ್ರಕಟನೆ 4:11 ಹಾಗೂ ರೋಮಾಯ 5:17-19ನೇ ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ಸೃಷ್ಟಿಕರ್ತನೂ ಹಾಗೂ ವಿಮೋಚಕನೂ ಆಗಿದ್ದಾನೆಂದು ಈ ವಾಕ್ಯಗಳು ಏನು ತಿಳಿಸುತ್ತವೆ?`

ಯೇಸುಸ್ವಾಮಿಯು ಸೃಷ್ಟಿಕರ್ತನಾಗಿದ್ದಾನೆಂಬ ಅಂಶವು ಆತನು ವಿಮೋಚಕನೂ ಆಗಿದ್ದಾನೆಂಬ ವಿಷಯದೊಂದಿಗೆ ಹೇಗೆ ನಿಕಟವಾಗಿದೆ ಎಂಬುದನ್ನು ಗಮನಿಸಿ. ವಿಕಾಸವಾದವು ಕ್ರಿಸ್ತನು ಸೃಷ್ಟಿಕರ್ತನಲ್ಲವೆಂದು ತಿಳಿಸುತ್ತದೆ. ಆಗ ಆತನು ವಿಮೋಚಕನೂ ಅಲ್ಲವೆಂಬ ಸಂದೇಹದ ಪ್ರಶ್ನೆ ನಮ್ಮಲ್ಲುಂಟಾಗುತ್ತದೆ. ಪಾಪ, ಮರಣ, ಕಷ್ಟಸಂಕಟ ಹಾಗೂ ಹಿಂಸೆಯಿಂದ ನಮ್ಮನ್ನು ಬಿಡಿಸುವುದಕ್ಕೆ ಕ್ರಿಸ್ತನು ಈ ಲೋಕಕ್ಕೆ ಬಂದನು. ಆದರೆ ವಿಕಾಸವಾದವು ಇವುಗಳೇ ಸೃಷ್ಟಿಯ ಸಾಧನವಾಗಿವೆ ಎಂದು ಬೋಧಿಸುತ್ತದೆ. ಇದು ಒಂದು ಅಪಾಯಕರವಾದ ಸುಳ್ಳಾಗಿದೆ.

ಚಾರ್ಲ್ಸ್ ಡಾರ್ವಿನ್ ನಿಂದ ಆರಂಭವಾದ ವಿಕಾಸವಾದವು ಶಿಲುಬೆಯಲ್ಲಿ ಕ್ರಿಸ್ತನ ಮರಣವನ್ನು ಅಪಹಾಸ್ಯ ಮಾಡುತ್ತದೆ. ಕಾರಣವೇನು? ಅಪೋಸ್ತಲನಾದ ಪೌಲನು ಆದಾಮನಿಂದ ಆರಂಭವಾದ ಪಾಪ ಹಾಗೂ ಕ್ರಿಸ್ತನ ಮರಣವು ಬೇರ್ಪಡಿಸಲಾಗದ್ದೆಂದು ಹೇಳುತ್ತಾನೆ (ರೋಮಾಯ 5:17-19), ಹಾಗಾದಲ್ಲಿ ಆದಾಮನಿಗೂ ಮತ್ತು ಕ್ರಿಸ್ತನಿಗೂ ನೇರವಾದ ಸಂಬಂಧವುಂಟು. ಆದರೆ ವಿಕಾಸವಾದದಲ್ಲಿ ಪಾಪಮಾಡದ ಯಾವ ಆದಾಮನಿಂದಲೂ ಮರಣವು ಲೋಕಕ್ಕೆ ಬಂದಿಲ್ಲವೆಂದು ಹೇಳುತ್ತದೆ.

ಇವೆಲ್ಲವುಗಳನ್ನು ನೋಡಿದಾಗ, ಚಾರ್ಲ್ ಡಾರ್ವಿನ್ ನಿಂದ 19ನೇ ಶತಮಾನದ ಮಧ್ಯಭಾಗದಲ್ಲಿ ಪ್ರತಿಪಾದಿಸಲ್ಪಟ್ಟ ವಿಕಾಸವಾದವು ಆರಂಭದಿಂದಲೂ ಶಿಲುಬೆಯ ವಿಷಯದಲ್ಲಿ ಸತ್ಯವೇದವು ತಿಳಿಸಿರುವ ತಳಹದಿಯನ್ನು ನಾಶಮಾಡಲು ಪ್ರಯತ್ನಿಸುತ್ತಿದೆ. ಸೃಷ್ಟಿಕರ್ತನಾದ ದೇವರಿಗೆ ಮಾತ್ರ ನಮಸ್ಕರಿಸಿ ಆರಾಧಿಸಿರಿ ಎಂದು ಲೋಕಕ್ಕೆ ಮೊದಲನೆ ದೂತನ ಸಂದೇಶವನ್ನು ಸಾರುವ ಮೂಲಕ ಸೆವೆಂತ್ ಡೇ ಅಡ್ಡೆಂಟಿಸ್ಟರು ಮಾತ್ರ, ವಿಕಾಸವಾದದ ಸುಳ್ಳು ಸಿದ್ಧಾಂತಕ್ಕೆ ವಿರುದ್ಧವಾಗಿ ನಿಲ್ಲುತ್ತಾರೆ.