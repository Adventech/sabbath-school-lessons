---
title:  ಹೆಚ್ಚಿನ ಚಿಂತನೆ
date:   12/05/2023
---

ಸೃಷ್ಟಿಕರ್ತನಾದ ದೇವರ ಆರಾಧನೆಯು ಸತ್ಯವೇದದ ಅತ್ಯಂತ ಪ್ರಮುಖ ವಿಷಯವಾಗಿದೆ. ಇದು ದೇವಜನರು ಮತ್ತು ಲೋಕದ ಇತರ ಜನರ ನಡುವೆ ಯಾವಾಗಲೂ ಒಂದು ವಿವಾದಾಸ್ಪದ ವಿಷಯವಾಗಿದೆ. ಪ್ರವಾದಿಗಳು ಹಳೆಯ ಒಡಂಬಡಿಕೆಯಾದ್ಯಂತ ದೇವಜನರು ಅನ್ಯದೇವತೆಗಳನ್ನು ಪೂಜೆ ಮಾಡುವುದರ ವಿರುದ್ಧ ಅಥವಾ ಕರ್ತನಾದ ದೇವರನ್ನು ವಿಗ್ರಹಾರಾಧಕ ಅನ್ಯಜನರ ರೀತಿಯಲ್ಲಿ ಆರಾಧಿಸುವುದರ ವಿರುದ್ಧ ಗದರಿಸಿದ್ದಾರೆ ಮತ್ತು ಖಂಡಿಸಿದ್ದಾರೆ. ಸತ್ಯದೇವರನ್ನು ಅಥವಾ ಇತರ ಅನ್ಯದೇವತೆಗಳನ್ನು ಆರಾಧಿಸುವುದರ ನಡುವಣ ಹೋರಾಟವು ಪರಲೋಕದಲ್ಲಿ ಸೈತಾನನ ಮತ್ತು ಕ್ರಿಸ್ತನ ನಡುವಣ ಹೋರಾಟದಲ್ಲಿಯೂ ಸಹ ಪ್ರಮುಖ ವಿಷಯವಾಗಿದೆ. ದೇವರಾಜ್ಞೆಗಳನ್ನು ನಿರ್ಲಕ್ಷಿಸುವುದು ಅನ್ಯದೇವತೆಗಳನ್ನು ಪೂಜಿಸಲಿಕ್ಕೆ ಕಾರಣವಾಗುತ್ತದೆ.

ಮ್ಯಾನುವೆಲ್ ರಾಡ್ರಿಗ್ಯೂಸ್ ರವರು ತಮ್ಮ ".... ರೋಲ್ ಆಫ್ ದಿ ಶ್ರೀ ಏಂಜಲ್ಸ್ ಮೆಸೇಜಸ್" ಪುಸ್ತಕದ 42ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಮಾನವರ ಅಸ್ತಿತ್ವದ ಅತ್ಯಂತ ಮೂಲಭೂತ ಅಂಶಗಳನ್ನು ಆರಾಧನೆಯು ತಿಳಿಸುತ್ತದೆ. ಜೀವಂತವಿರುವವರು ಮಾತ್ರ ದೇವರನ್ನು ಆರಾಧಿಸಬಹುದು, ಸತ್ತವರು ಆತನನ್ನು ಸ್ತುತಿಸುವುದಿಲ್ಲ ಅಥವಾ ಆರಾಧಿಸಲಾಗುವುದಿಲ್ಲ. ನಮ್ಮನ್ನು ಉಂಟುಮಾಡಿದಾತನು ನಮ್ಮನ್ನು ಆತನಿಗೆ ಸಂಪೂರ್ಣವಾಗಿ ಒಪ್ಪಿಸಿಕೊಟ್ಟು ಆರಾಧಿಸಬೇಕೆಂದು ಕರೆ ನೀಡುತ್ತಾನೆ. ಆಗ ಆತನು ನಮ್ಮನ್ನು, ಇತರರಿಗೆ ಉಪಯುಕ್ತವಾಗುವಂತೆ ಮಾಡುವ ಸಲುವಾಗಿ ಉತ್ತಮಗೊಳಿಸುತ್ತಾನೆ. ನಮ್ಮ ಅಸ್ತಿತ್ವದ ಉದ್ದೇಶ ಮತ್ತು ಸ್ವಭಾವ, ಭಾವನೆಗಳು ದೇವರನ್ನು ಆರಾಧಿಸುವುದಕ್ಕಾಗಿಯೇ ಇರುವಂತದ್ದಾಗಿದೆ. ಅಲ್ಲದೆ ಸ್ವಾರ್ಥಭಾವನೆಯನ್ನು ಹೋಗಲಾಡಿಸುವುದೂ ಸಹ ದೇವಾರಾಧನೆಯ ಪ್ರಮುಖ ಅಂಶವಾಗಿದೆ. ದೇವರನ್ನು ಆರಾಧಿಸದಿರುವುದು. ನಮ್ಮ ಅಸ್ತಿತ್ವದ ಕಾರಣವನ್ನೇ ಕಳೆದುಕೊಂಡಹಾಗೆ. ನಮ್ಮ ಜೀವನದ ಮೂಲಾಧಾರವಾದ ಸೃಷ್ಟಿಕರ್ತನನ್ನು ಆರಾಧಿಸದಿರುವುದು ನಮ್ಮ ಸಂಪೂರ್ಣ ನಾಶಕ್ಕೆ ಕಾರಣವಾಗುತ್ತದೆ".   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಪಾಪ ತುಂಬಿದ ಈ ಲೋಕದಲ್ಲಿ ದೇವರಿಂದ ಉಂಟುಮಾಡಲ್ಪಟ್ಟಿರುವುದು ಮಾತ್ರ ಯಾಕೆ ಸಾಕಾಗುವುದಿಲ್ಲ. ಆದರೆ ಬಿಡುಗಡೆಯ ವಾಗ್ದಾನವು ಸಹ ಯಾಕೆ ಅಗತ್ಯವಾಗಿದೆ?`

`2. ನಿಮ್ಮ ಜೀವನದಲ್ಲಿ ದೇವರಶಕ್ತಿಯು ನಿಸ್ಸಂದೇಹವಾಗಿ ತೋರಿ ಬಂದ ಕೆಲವು ಅನುಭವಗಳ ಬಗ್ಗೆ ಆಲೋಚಿಸಿರಿ. ದೇವರು ನಿಮ್ಮ ಮೇಲೆ ತನ್ನ ಪ್ರೀತಿ ತೋರಿಸಿದ್ದರೆ ಒಂದು ಮಾರ್ಗ ಇದಾಗಿರಬಹುದು. ಸಮಸ್ತ ವಿಶ್ವವನ್ನೇ ಉಂಟು ಮಾಡಿದ ಇದೇ ದೇವರು ನನ್ನ ಜೀವನದಲ್ಲಿ ವೈಯಕ್ತಿಕವಾಗಿ ಎಷ್ಟೊಂದು ಪ್ರೀತಿ ತೋರಿಸಿದ್ದಾನೆಂಬುದನ್ನೂ ಸಹ ನೆನಪಿನಲ್ಲಿದೆ. ಈ ವಾಸ್ತವಾಂಶವು ನಮಗೆ ಆದರಣೆ ನೀಡುವುದು ಮಾತ್ರವಲ್ಲದೆ, ನಾವು ಯಾಕೆ ಆತನ ಮುಂದೆ ವಿನಯದಿಂದ ತಗ್ಗಿಸಿಕೊಳ್ಳಬೇಕೆಂದು ತಿಳಿಸುತ್ತದೆ?`

`3. ವಿಕಾಸವಾದವು ಸತ್ಯವಾಗಿದ್ದಲ್ಲಿ ಕೋಟ್ಯಾಂತರ ವರ್ಷಗಳ ಅವಧಿಯಲ್ಲಿ ನಮ್ಮನ್ನು ಸೃಷ್ಟಿಸುವುದಕ್ಕಾಗಿ ಮರಣ, ಹಿಂಸೆ, ವಿನಾಶದ ಮಾರ್ಗವನ್ನು ಉಪಯೋಗಿಸಿದ ಒಬ್ಬ ಸೃಷ್ಟಿಕರ್ತನನ್ನು ಆರಾಧಿಸುವಂತೆ ಯಾರು ನಮಗೆ ಕರೆ ನೀಡುತ್ತಾರೆ? ಹಾಗಿದ್ದಲ್ಲಿ ಅಂತವನನ್ನು ಆರಾಧಿಸುವ ಬಗೆ ಹೇಗೆ? ಯಾತಕ್ಕಾಗಿ ಆರಾಧಿಸುವುದು? ವಿಕಾಸವಾದವು ಆದಿಕಾಂಡದಲ್ಲಿ ತಿಳಿಸಿರುವ ಸೃಷ್ಟಿಯ ವಾಸ್ತವಾಂಶಕ್ಕಿಂತ ವಿರುದ್ಧವಾಗಿದೆ ಎಂಬುದನ್ನು ನೆನಪಿನಲ್ಲಿಡಿ.`