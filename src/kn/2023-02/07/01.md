---
title:  ಸೃಷ್ಟಿಕರ್ತನನ್ನು ಆರಾಧಿಸುವುದು
date:   06/05/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಪ್ರಕಟನೆ 1:9; ಯೆಶಾಯ 40;26; 2 ಕೊರಿಂಥ 5:17; ಕೊಲೊಸ್ಸೆ 1:17; ಪ್ರಕಟನೆ 4:11 ಹಾಗೂ ಯೋಹಾನ 19:16-30ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> 'ಕರ್ತನೇ, ನಮ್ಮ ದೇವರೇ, ನೀನು ಪ್ರಭಾವಮಾನ, ಬಲಗಳನ್ನು ಹೊಂದುವುದಕ್ಕೆ ಯೋಗ್ಯನಾಗಿದ್ದೀ. ಸಮಸ್ತವನ್ನು ಸೃಷ್ಟಿಸಿದಾತನು ನೀನೇ; ಎಲ್ಲವೂ ನಿನ್ನ ಚಿತ್ತದಿಂದಲೇ ಇದ್ದವು, ನಿನ್ನ ಚಿತ್ತದಿಂದಲೇ ನಿರ್ಮಿತವಾದವು" (ಪ್ರಕಟನೆ 4:11).

ನಮಗೆ ಪರಿಚಿತವಾದ ವಸ್ತುಗಳ ವೈಶಿಷ್ಟ್ಯವನ್ನು ನಾವು ಸುಲಭವಾಗಿ ಉಪೇಕ್ಷಿಸುತ್ತೇವೆ. ಉದಾಹರಣೆಗೆ ಮಕ್ಕಳು ತಮ್ಮ ತಂದೆ ತಾಯಿಯರ ಪ್ರಾಮುಖ್ಯತೆಯ ಬಗ್ಗೆ ಗಮನಹರಿಸುವುದಿಲ್ಲ. ನಾವೂ ಸಹ ಅದೇರೀತಿ ಭೂಮಿ, ಸೂರ್ಯ, ಚಂದ್ರ, ನಕ್ಷತ್ರಗಳು, ಆಕಾಶ-ಇವೆಲ್ಲವುಗಳು ಬಹಳ ಪರಿಚಿತವಾಗಿರುವುದರಿಂದ, ಪ್ರತಿದಿನವೂ ಅವುಗಳನ್ನು ನೋಡುವುದರಿಂದ ಅವುಗಳ ಮಹತ್ವವನ್ನು ನಾವು ಗೌರವಿಸುವುದಿಲ್ಲ.

ಆದಾಗ್ಯೂ ನಮ್ಮ ಅಸ್ತಿತ್ವವನ್ನು ಅಂದರೆ ಈ ಲೋಕದಲ್ಲಿ ನಾವು ಸೃಷ್ಟಿಸಲ್ಪಟ್ಟು ಜೀವಿಸುತ್ತಿರುವುದರ ಬಗ್ಗೆ ಉಪೇಕ್ಷೆ ಹೊಂದಿದ್ದೇವೆಯೇ? ಅಂದರೆ ಶೂನ್ಯಕ್ಕೆ ಬದಲಾಗಿ ಇಲ್ಲಿ ಯಾಕೆ ಏನೋ ಒಂದು (Something) ಇದೆಯಲ್ಲ ಎಂಬ ಪ್ರಸಿದ್ಧವಾದ ಸ್ಥಿತಪ್ರಜ್ಞೆಯ ತತ್ವಚಿಂತನೆಯ (Phisolosphical) ಪ್ರಶ್ನೆಯನ್ನು ಎಷ್ಟು ಸಾರಿ ಹಾಕಿಕೊಂಡಿದ್ದೇವೆ?

ಬಹಳ ವೈಭವದ ಹಾಗೂ ವಿಸ್ಮಯಕರವಾದ ಅಸಂಖ್ಯಾತ ವಸ್ತುಗಳನ್ನು ತನ್ನಲ್ಲಿ ಇಟ್ಟುಕೊಂಡಿರುವ ಈ ವಿಶ್ವವು ಯಾಕೆ ಅಸ್ತಿತ್ವದಲ್ಲಿದೆ? ನಮ್ಮ ವಿಶ್ವವಾಗಲಿ ಅಥವಾ ಇಲ್ಲಿರುವ ನಾವಾಗಲಿ ಅಸ್ತಿತ್ವದಲ್ಲಿಲ್ಲದಿದ್ದಲ್ಲಿ ತಾರ್ಕಿಕವೂ ಮಹತ್ವವೂ ಆದ ಯಾವ ಅಸಂಬದ್ಧತೆ (Contradiction) ಉಂಟಾಗುತ್ತಿತ್ತು? ಇತ್ತೀಚಿನ ವೈಜ್ಞಾನಿಕ ಸಿದ್ಧಾಂತದ ಪ್ರಕಾರ ನಮ್ಮ ವಿಶ್ವವು ಒಂದು ಸಮಯದಲ್ಲಿ ಅಸ್ತಿತ್ವದಲ್ಲಿರಲಿಲ್ಲ. ಅಂದರೆ ನಮ್ಮ ಅಸ್ತಿತ್ವವು ಅಕಸ್ಮಿಕವಾಗಿದ್ದು, ನಾವೆಲ್ಲರೂ ಇಲ್ಲಿರುವುದು ಒಂದು ಅದ್ಭುತವಾಗಿದೆ ಎಂಬುದು ವೈಜ್ಞಾನಿಕ ಸಿದ್ಧಾಂತದ ಅಭಿಪ್ರಾಯ. ಈ ವಿಶ್ವವು ಶೂನ್ಯದಿಂದ ಆರಂಭವಾಯಿತೆಂಬ ಸುಳ್ಳು ಸಿದ್ದಾಂತದ ಹೊರತಾಗಿಯೂ ನಮ್ಮ ವಿಶ್ವವು ಅಸ್ತಿತ್ವದಲ್ಲಿದೆ. ಯಾಕೆಂದರೆ ಸೃಷ್ಟಿಕರ್ತನಾದ ನಮ್ಮ ದೇವರು ಇದನ್ನು ಹಾಗೂ ಇದರಲ್ಲಿರುವ ಎಲ್ಲವನ್ನೂ ಉಂಟುಮಾಡಿದ್ದಾನೆ.