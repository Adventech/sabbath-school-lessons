---
title:  ಹೆಚ್ಚಿನ ಚಿಂತನೆ
date:   23/06/2023
---

ಶ್ರೀಮತಿ ವೈಟಮ್ಮನವರು ತಮ್ಮ 'ದಿ ಗ್ರೇಟ್ ಕಾಂಟ್ರೊವರ್ಸಿ ಪುಸ್ತಕದ 612ನೇ ಪುಟದಲ್ಲಿ ಮೂರುದೂತರ ಸಂದೇಶವು ಹೇಗೆ ಸಾರಲ್ಪಡುತ್ತದೆಂಬ ಬಗ್ಗೆ ಈ ರೀತಿ ತಿಳಿಸುತ್ತಾರೆ :

"ಪವಿತ್ರವಾದ ಸಮರ್ಪಣೆಯಿಂದ ತಮ್ಮನ್ನು ದೇವರಿಗೆ ಒಪ್ಪಿಸಿಕೊಟ್ಟ ದೇವರ ಸೇವಕರ ಮುಖವು ಆತ್ಮೀಕವಾದ ಪ್ರಕಾಶದಿಂದ ಹೊಳೆಯುತ್ತಿರುತ್ತದೆ. ಅವರು ಪರಲೋಕದಿಂದ ಬಂದ ಸಂದೇಶವನ್ನು ಸಾರಲು ಒಂದು ಸ್ಥಳದಿಂದ ಮತ್ತೊಂದು ಸ್ಥಳಕ್ಕೆ ತ್ವರೆಯಿಂದ ಹೋಗುತ್ತಾರೆ. ಜಗತ್ತಿನಾದ್ಯಂತ ಸಾವಿರಾರು ಸಂಖ್ಯೆಯಲ್ಲಿ ದೇವರಸೇವಕರು ಎಚ್ಚರಿಕೆಯ ಸಂದೇಶ ನೀಡುತ್ತಾರೆ. ಅದ್ಭುತಗಳು ನಡೆಯುತ್ತವೆ, ರೋಗಿಗಳು ಗುಣಹೊಂದುತ್ತಾರೆ ಮತ್ತು ವಿಶ್ವಾಸಿಗಳು ಅನೇಕ ಸೂಚಕ ಕಾರ್ಯಗಳನ್ನು ನೋಡುವರು. ಸೈತಾನನೂ ಸಹ ತನ್ನ ಮರುಳುಗೊಳಿಸುವ ಅದ್ಭುತದ ಮೂಲಕ ಮನುಷ್ಯರ ಮುಂದೆ ಆಕಾಶದಿಂದ ಬೆಂಕಿ ಬರುವಂತೆ ಮಾಡುವನು (ಪ್ರಕಟನೆ 13:13), ಈ ರೀತಿಯಲ್ಲಿ ಲೋಕದ ಜನರು ತಮ್ಮ ನಿರ್ಧಾರ ತೆಗೆದುಕೊಳ್ಳಬೇಕಾದ ಸಮಯ ಬರುವುದು.

"ಕ್ರಿಸ್ತನ ಸಂದೇಶವು ವಾದವಿವಾದದಿಂದಲ್ಲ, ಬದಲಾಗಿ ದೇವರಾತ್ಮನ ಸಹಾಯದಿಂದ ಸಾರಲ್ಪಡುತ್ತದೆ. ಬೀಜವು ಬಿತ್ತಲ್ಪಟ್ಟಿದೆ. ಅದು ಬೆಳೆದು ಫಲಕೊಡುವುದು, ಸೇವಕರು ಹಂಚುವ ಕರಪತ್ರಗಳು ತಮ್ಮ ಪ್ರಭಾವ ಬೀರುವವು. ಆದರೂ ಇದರಿಂದ ಪ್ರಭಾವಿತರಾದ ಅನೇಕರು ಈ ಸತ್ಯವನ್ನು ಗ್ರಹಿಸಿಕೊಳ್ಳದಂತೆ ಅಥವಾ ವಿಧೇಯರಾಗದಂತೆ ಅಡೆತಡೆಗಳು ಬರುವವು. ಈಗ ಆತ್ಮೀಕ ಸತ್ಯದ ಬೆಳಕು ಎಲ್ಲೆಲ್ಲಿಯೂ ಪ್ರಸರಿಸುತ್ತದೆ, ಸತ್ಯವು ಸ್ಪಷ್ಟವಾಗಿ ತಿಳಿಯುತ್ತದೆ ಮತ್ತು ದೇವರ ಪ್ರಾಮಾಣಿಕರಾದ ಮಕ್ಕಳು ತಮ್ಮನ್ನು ಇದುವರೆಗೆ ಕಟ್ಟಿದ್ದ ಬಂಧನವನ್ನು ಕಡಿದುಹಾಕುವರು. ಕುಟುಂಬದ ಆತ್ಮೀಕ ಸಂಬಂಧ, ಸಭೆಯ ಸಂಬಂಧಗಳು ಅವರನ್ನು ತಡೆಯಲು ಸಾಧ್ಯವಾಗುವುದಿಲ್ಲ. ಸತ್ಯವು ಎಲ್ಲಕ್ಕಿಂತಲೂ ಅತ್ಯಂತ ಪ್ರಾಮುಖ್ಯವಾಗಿದೆ. ಸತ್ಯದ ವಿರುದ್ಧವಾಗಿ ಯಾರೆಲ್ಲಾ ಒಂದಾಗಿ ವಿರೋಧ ವ್ಯಕ್ತಪಡಿಸಿದಾಗಿ ಅಪಾರಸಂಖ್ಯೆಯಲ್ಲಿ ಜನರು ಕ್ರಿಸ್ತನನ್ನು ಅಂಗೀಕರಿಸುವರು"   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮಾನವನು ದೇವರ ಕೃಪೆಯಿಂದ ನಂಬಿಕೆಯ ಮೂಲಕ ರಕ್ಷಣೆ ಹೊಂದುತ್ತಾನೆಂಬ (Justification by faith) ಸಂದೇಶವು ಮೂರುದೂತರ ಸಂದೇಶವಾಗಿದೆ ಎಂಬುದು ಸತ್ಯವೆಂದು ಶ್ರೀಮತಿ ವೈಟಮ್ಮನವರು ಹೇಳುತ್ತಾರೆ (ಎವಾಂಜಲಿಸಮ್, ಪುಟ 90). ಇದರ ಅರ್ಥವೇನು? ಇವೆರಡರ ನಡುವಿನ ಸಂಬಂಧವೇನು?`

`2. ಪ್ರಕಟನೆ 14:12ನೇ ವಚನ ಓದಿರಿ, ದೇವರಾಜ್ಞೆಗಳನ್ನು ಕೈಕೊಂಡು ನಡೆಯುವುದು ಮತ್ತು ಕರ್ಮಪ್ರಾಧಾನ್ಯವಾದದ (Legalism, ದೇವರು ಮಾನವನ ಪಾಪಗಳನ್ನು ಹೋಗಲಾಡಿಸಿ, ಅವನಿಗೆ ರಕ್ಷಣೆ ನೀಡುವುದು ಅವನು ಮಾಡಿದ ಪುಣ್ಯಕ್ರಿಯೆಗಳ ಮೇಲೆ ಎಂಬ ವಾದ) ನಡುವಣ ವ್ಯತ್ಯಾಸವೇನು? ವಿಧೇಯತೆಯು ಯಾವಾಗ ಕರ್ಮಪ್ರಾಧಾನ್ಯ ವಾದವಾಗುತ್ತದೆ? ದೇವರಾಜ್ಞೆಗಳನ್ನು ಕೈಕೊಂಡು ನಡೆಯದವನೂ ಸಹ ಹೇಗೆ ಕರ್ಮ ಪ್ರಾಧಾನ್ಯವಾದಿ ಅಂದರೆ ಒಳ್ಳೆಯ ಕ್ರಿಯೆಗಳನ್ನು ಮಾಡುವವನಾಗಿರಬಹುದು? (Legalist).`

`3. ಪ್ರಕಟನೆ ಪುಸ್ತಕದಲ್ಲಿ ತಿಳಿಸಿರುವ ಭಯಾನಕ ಮೃಗಗಳು ಹಾಗೂ ಅಲ್ಲಿ ಕಂಡುಬರುವ ಎಚ್ಚರಿಕೆಗಳ ಬಗ್ಗೆ ನಾವು ಮಾತಾಡುವಾಗ, ಯಾರಾದರೂ ನಮ್ಮನ್ನು ಖಂಡಿಸಬಹುದು? ಅಂತವರಿಗೆ ನೀವು ಯಾವ ಉತ್ತರ ಕೊಡುವಿರಿ?`

`4. ಜಗತ್ತಿನಲ್ಲಿ ಈಗ ನಡೆಯುತ್ತಿರುವ ಘಟನೆಗಳ ಬಗ್ಗೆ ಚರ್ಚಿಸಿ (ಉದಾಹರಣೆಗೆ ರಷ್ಯಾ-ಯುಕ್ರೇನ್ ಯುದ್ಧ) ಇವುಗಳಲ್ಲಿ ಯಾವುದು ಲೋಕದ ಕೊನೆಯ ಘಟನೆಗಳಿಗೆ ಕಾರಣವಾಗಬಹುದು?`