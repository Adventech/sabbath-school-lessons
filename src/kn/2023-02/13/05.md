---
title:  ದೇವರ ಮಹಿಮೆಯು ಭೂಲೋಕವನ್ನು ತುಂಬಿಕೊಳ್ಳುವುದು
date:   21/06/2023
---

`ಪ್ರಕಟನೆ 4:11; 5:12; ಪ್ರಕಟನೆ 19:1 ಹಾಗೂ 21:26ನೇ ವಾಕ್ಯಗಳನ್ನು ಓದಿರಿ. ಈ ವಾಕ್ಯಗಳಲ್ಲಿ ದೇವರ ಮಹಿಮೆಯಿಂದ ಭೂಲೋಕವೆಲ್ಲಾ ಪ್ರಕಾಶಗೊಂಡಿತೆಂಬ ವರ್ಣನೆಯೊಂದಿಗೆ ಬೇರಾವ ವರ್ಣನೆಗಳು ತಿಳಿಸಲ್ಪಟ್ಟಿವೆ?`

ವಿಶ್ವದಲ್ಲಿ ನಡೆಯುತ್ತಿರುವ ಒಳ್ಳೇದರ ಮತ್ತು ಕೆಟ್ಟದ್ದರ ನಡುವಣ ಹೋರಾಟವು ದೇವರ ಗೌರವ ಹಾಗೂ ಕೀರ್ತಿಯ ಬಗ್ಗೆಯೂ ಸಂಬಂಧಿಸಿದೆ. ಪರಲೋಕದಲ್ಲಿ ದೇವರ ವಿರುದ್ಧ ದಂಗೆಯೆದ್ದ ಸೈತಾನನು ದೇವರು ಅನ್ಯಾಯಗಾರನೆಂದು ಹೇಳಿ, ಇತರೆಲ್ಲಾ ದೇವದೂತರು ತನಗೆ ನಮಸ್ಕಾರ ಮಾಡಬೇಕೆಂದು ಬಲವಂತ ಪಡಿಸಿದನು. ದೇವರಾಜ್ಞೆಗಳು ದೇವದೂತರ ಸ್ವಾತಂತ್ರ್ಯವನ್ನು ಮೊಟಕುಗೊಳಿಸುವುದಲ್ಲದೆ, ಅವರ ಆನಂದಕ್ಕೆ ಇತಿಮಿತಿ ಹೇರುತ್ತದೆಂದು ದುಷ್ಟನಾದ ಸೈತಾನನು ದೇವರಿಗೆ ಆಪಾದನೆ ಮಾಡುತ್ತಾನೆ.

ಆದರೆ ಕ್ರಿಸ್ತನ ಜೀವನ, ಮರಣ ಹಾಗೂ ಪುನರುತ್ಥಾನವು ಈ ಮಹಾಸುಳ್ಳು ಹಾಗೂ ನಿರಾಧಾರವಾದ ಅಪವಾದವನ್ನು ಖಂಡಿಸಿತು. ನಮ್ಮ ಸೃಷ್ಟಿಕರ್ತನಾದ ಆತನು ನಮ್ಮನ್ನು ಸೈತಾನನ ಬಂಧನದಿಂದ ಬಿಡುಗಡೆಗೊಳಿಸುವ ಸಲುವಾಗಿ ಈ ಲೋಕದಲ್ಲಿ ದಾಸನರೂಪ ಧರಿಸಿಬಂದನು. ಶಿಲುಬೆಯ ಮೇಲೆ ಕ್ರಿಸ್ತನು ಸೈತಾನನ ಎಲ್ಲಾ ಆಪಾದನೆಗಳಿಗೆ ಉತ್ತರಕೊಟ್ಟು, ದೇವರು ಪ್ರೀತಿಸ್ವರೂಪಿ ಹಾಗೂ ನ್ಯಾಯವಂತನೆಂದು ಸಾಬೀತುಪಡಿಸಿದನು.

ಕ್ರಿಸ್ತನ ಪ್ರೀತಿಗೆ ಮರುಳಾದ ದೇವಜನರು ಆತನ ಗೌರವದ ಬಗ್ಗೆ ಬಹಳ ಆತಂಕಗೊಂಡಿದ್ದಾರೆ. ಪ್ರೀತಿಸ್ವರೂಪಿಯಾದ ದೇವರ ಮಹಾತ್ಯಾಗಸ್ವಭಾವವನ್ನು ಸ್ವಾರ್ಥಿಗಳೂ, ಭಕ್ತಿಹೀನರೂ ಆದ ಜನರಿಗೆ ಪ್ರಕಟಿಸುವ ಮೂಲಕ ದೇವಜನರು ದೇವಶ್ರೇಷ್ಠಗುಣಸ್ವಭಾವದಿಂದ ಈ ಲೋಕವನ್ನು ಆತನ ಮಹಿಮೆಯಿಂದ ಪ್ರಕಾಶಿಸುವಂತೆ ಮಾಡುತ್ತಾರೆ.

`ವಿಮೋಚನಕಾಂಡ 33:18,19ನೇ ವಚನಗಳಲ್ಲಿ ದೇವರು ಮೋಶೆಗೆ ತನ್ನ ಮಹಿಮೆಯನ್ನು ಹೇಗೆ ಪ್ರಕಟಿಸಿದನು? ದೇವರು ಮಹಿಮೆ ಎಂದರೇನು?`

ದೇವರ ಮಹಿಮೆಯೆಂದರೆ, ಆತನ ಗುಣಸ್ವಭಾವಗಳು, ನಾವು ದೇವರ ಪ್ರೀತಿಯಿಂದ ತುಂಬಿ, ಆತನ ವಿಮೋಚನೆಯ ಪ್ರೀತಿಯಿಂದ ನಮ್ಮ ಸ್ವಭಾವಗಳು ಬದಲಾವಣೆಗೊಂಡಲ್ಲಿ, ಲೋಕದಲ್ಲಿ ದೇವರ ಮಹಿಮೆಯು ತುಂಬಿರುವುದು.

ನಮ್ಮ ದಿನನಿತ್ಯದ ಜೀವನದಲ್ಲಿ, ದೇವರ ಪ್ರೀತಿಯು ಕಂಡುಬಂದಾಗ, ಆತನ ಮಹಿಮೆ, ಗುಣಸ್ವಭಾವ ಲೋಕದಲ್ಲಿ ಪ್ರಕಟವಾಗುವುದು. ಆತ್ಮೀಕವಾದ ಕತ್ತಲೆಯಲ್ಲಿರುವ ಲೋಕಕ್ಕೆ "ದೇವರಿಗೆ ಭಯಪಟ್ಟ ಆತನಿಗೆ ಮಹಿಮೆ ಸಲ್ಲಿಸಿರಿ" ಎಂಬ ಮೂರುದೂತರ ಸಂದೇಶವನ್ನು, ಕೊನೆಯ ಸಂದೇಶವಾಗಿ ಈ ಲೋಕಕ್ಕೆ ಸಾರಬೇಕಾಗಿದೆ (ಪ್ರಕಟನೆ 14:7). ನಮ್ಮ ಒಳ್ಳೇತನ, ಒಳ್ಳೆಯ ಕ್ರಿಯೆಗಳು ಅಥವಾ ನಮ್ಮ ನೀತಿಯಲ್ಲಿ ನಮಗೆ ಯಾವುದೇ ಮಹಿಮೆಯಲ್ಲಿ ಇವುಗಳ ಬಗ್ಗೆ ಹೊಗಳಿಕೊಳ್ಳುವುದಕ್ಕೆ ನಮಗೇನು ಆಸ್ಪದವಿಲ್ಲ.

ಈ ವಿಷಯದಲ್ಲಿ ಶ್ರೀಮತಿ ವೈಟಮ್ಮನವರು 'ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್' ಸಂಪುಟ 6, ಪುಟ 19ರಲ್ಲಿ ಹೀಗೆ ತಿಳಿಸುತ್ತಾರೆ :

"ಕ್ರಿಸ್ತನ ನೀತಿಯ ಸಂದೇಶವು ಜಗತ್ತಿನ ಒಂದು ಮೂಲೆಯಿಂದ ಮತ್ತೊಂದು ಮೂಲೆಯವರೆಗೂ ಸಾರಲ್ಪಡಬೇಕಾಗಿದೆ.... ಮೂರನೇ ದೂತನ ಕಾರ್ಯವನ್ನು ಮುಕ್ತಾಯಗೊಳಿಸುವ ದೇವರ ಮಹಿಮೆಯು ಇದೇ ಆಗಿದೆ.

ಅಲ್ಲದೆ ತಮ್ಮ ಟೆಸ್ಟಿಮೊನೀಸ್ ಟು ಮಿನಿಸ್ಟರ್ಸ್ ಅಂಡ್ ಗಾಸ್ಟಲ್ ವರ್ಕಸ್್ರ" ಪುಸ್ತಕದ 456ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ಹೇಳುತ್ತಾರೆ :

"ನಂಬಿಕೆಯ ಮೂಲಕ ದೇವರಕೃಪೆಯಿಂದ ಮಾನವರ ಪಾಪ ವಿಮೋಚನೆ (Justification by faith) ಎಂದರೇನು? ಮನುಷ್ಯರ ವೈಭವ/ ಮಹಿಮೆಯನು (Glory) ಮಣ್ಣಿನಲ್ಲಿ ಹಾಕಿ, ಮಾನವರು ಸ್ವಂತ ಶಕ್ತಿಯಿಂದ ಮಾಡಲು ಸಾಧ್ಯವಾಗದ ಕಾರ್ಯಗಳನ್ನು, ಮಾನವರಿಗಾಗಿ ಸ್ವತಃ ದೇವರು ಮಾಡುವ ಕಾರ್ಯವು ತಾನೇ ನಂಬಿಕೆಯ ಮೂಲಕ ದೇವರ ಕೃಪೆಯಿಂದ ಮಾನವರ ಪಾಪ ವಿಮೋಚನೆಯಾಗುವುದು".

ನಮಗೆ ಹೊಗಳಿಕೊಳ್ಳುವುದಕ್ಕೆ ಆಸ್ಪದವೇನೂ ಇಲ್ಲ. ಆದರೆ ಎಲ್ಲಾ ಘನ ಮಾನ, ಮಹಿಮೆ ಸ್ತೋತ್ರಗಳು ದೇವರಿಗೆ ಉಂಟಾಗಲಿ.