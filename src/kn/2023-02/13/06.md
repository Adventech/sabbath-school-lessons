---
title:  ಕೊಯ್ಯಲ್ಪಟ್ಟ ಕುರಿಮರಿ
date:   22/06/2023
---

ಪ್ರಕಟನೆ ಪುಸ್ತಕದಲ್ಲಿ ಅನೇಕ ಸಂಕೇತಗಳನ್ನು ಕೊಡಲಾಗಿದೆ. ಸತ್ಯವೇದದ ಸಂಕೇತಗಳು ಬಹಳ ಪ್ರಾಮುಖ್ಯವಾಗಿವೆ : ಪರಲೋಕದಲ್ಲಿ ಘಟಸರ್ಪ (ಪ್ರಕಟನೆ 12:3,4,7) ಆಕಾಶ ಮಧ್ಯದಲ್ಲಿ ಹಾರಾಡುತ್ತಿರುವ ದೇವದೂತರು (14:6), ರಕ್ತವರ್ಣದ ಮೃಗದ ಮೇಲೆ ಕೂತಿದ್ದ ಸ್ತ್ರೀ (17:3) ಮುಂತಾದವುಗಳು. ಪವಿತ್ರಾತ್ಮನಿಂದ ಪ್ರೇರೇಪಿಸಲ್ಪಟ್ಟ ಯೋಹಾನನು ಇವುಗಳನ್ನು ಸತ್ಯವೇದದಲ್ಲಿ ಸೇರಿಸಿದನು. ಈ ಕಾರಣದಿಂದ ಇವುಗಳು ಪ್ರಕಟನೆಯನ್ನು ಓದಿ ಅದರಂತೆ ನಡೆಯುವವರಿಗೂ ಸತ್ಯವನ್ನು ಪ್ರಕಟಪಡಿಸುವಲ್ಲಿ ಪ್ರಮುಖ ಪಾತ್ರವಹಿಸುತ್ತವೆ. 'ಈ ಪ್ರವಾದನಾ ವಾಕ್ಯಗಳನ್ನು ಓದುವಂಥವರೂ, ಕೇಳುವಂಥವರೂ, ಈ ಪ್ರವಾದನೆಯಲ್ಲಿ ಬರೆದಿರುವ ಮಾತುಗಳನ್ನು ಕೈಕೊಂಡು ನಡೆಯುವಂಥವರೂ ಧನ್ಯರು. ಅವು ನೆರವೇರುವ ಸಮಯವು ಬಂದಿದೆ” ಎಂದು ಪವಿತ್ರಾತ್ಮನು ತಿಳಿಸುತ್ತಾನೆ (ಪ್ರಕಟನೆ 1:3).

`ಪ್ರಕಟನೆ ಪುಸ್ತಕದಲ್ಲಿ ಮತ್ತೊಂದು ಸ್ವರೂಪವು (Image) ಪದೇಪದೇ ಕಂಡುಬರುತ್ತದೆ. ಆ ಸ್ವರೂಪವು ಯಾವುದು ಹಾಗೂ ಅದು ಏನನ್ನು ಸೂಚಿಸುತ್ತದೆ?`

`ಪ್ರಕಟನೆ 5:6, 8, 12; 7:17; 14:1; ಪ್ರಕಟನೆ 15:3; 19:7; 21:22,23 ಹಾಗೂ 22:1,3ನೇ ವಚನಗಳನ್ನು ಓದಿರಿ, ಕುರಿಮರಿಯು ಸಾಂಕೇತಿಕವಾಗಿ ಯಾವ ಅರ್ಥವನ್ನು ಕೊಡುತ್ತದೆ?`

ಪ್ರಕಟನೆ ಪುಸ್ತಕದ ಆರಂಭದಲ್ಲಿಯೇ ಇದು "ಯೇಸುಕ್ರಿಸ್ತನ ಪ್ರಕಟನೆಯು" ಎಂದು ತಿಳಿಸಿದೆ. ಕುರಿಮರಿ ಮಾತ್ರವಲ್ಲದೆ ವಧಿಸಲ್ಪಟ್ಟ ಕುರಿಮರಿ ಎಂದೂ ಸಹ ಹೇಳಲಾಗಿದೆ (ಪ್ರಕಟನೆ 5:6,12, 13:8) ಅಂದರೆ ಯೇಸುಕ್ರಿಸ್ತನು ಶಿಲುಬೆಗೇರಿಸಲ್ಪಟ್ಟನು ಎಂದು ಅದರ ಅರ್ಥ. ಇದು ಸತ್ಯವೇದದಲ್ಲಿ ಮಾತ್ರವಲ್ಲ, ಪ್ರಕಟನೆ ಹಾಗೂ ಅಲ್ಲಿ ತಿಳಿಸಿರುವ ಮೂರುದೂತರ ವರ್ತಮಾನಗಳ ಅತ್ಯಂತ ಪ್ರಮುಖ ಭಾಗವೂ, ಜೀವಾಳವೂ ಆಗಿದೆ. ನಮ್ಮೆಲ್ಲರ ಪಾಪ ಪರಿಹಾರಕ್ಕಾಗಿ ಕೊಯ್ಯಲ್ಪಟ್ಟ ಯಜ್ಞದ ಕುರಿಯಾದ ಯೇಸುಸ್ವಾಮಿಯು ನಮ್ಮೆಲ್ಲಾ ಸಂದೇಶಗಳ ಪ್ರಮುಖ ಅಂಶವಾಗಿರದಿದ್ದಲ್ಲಿ, ನಾವು ಆತನಿಗೆ ಪ್ರಾಮಾಣಿಕರಾಗಿರಲು ಸಾಧ್ಯವಿಲ್ಲ. ಅಥವಾ ಆತನ ಸೇವೆ ಮಾಡಲೂ ಸಾಧ್ಯವಾಗುವುದಿಲ್ಲ. ಈ ವಿಷಯವಾಗಿ ಮ್ಯಾನುವೇಲ್ ರಾಡ್ರಿಗ್ರೂಸ್ ರವರು ತಮ್ಮ 'ರೋಲ್ ಆಫ್ ದಿ ಶ್ರೀ ಏಂಜಲ್ಸ್ ಮೆಸೇಜಸ್' ಪುಸ್ತಕದ 70ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಜಗದುತ್ಪತ್ತಿಗೆ ಮೊದಲೇ ಕೊಯ್ಯಲ್ಪಟ್ಟ ಯಜ್ಞದ ಕುರಿಮರಿಯಾದ ಕ್ರಿಸ್ತನು ನಮ್ಮೆಲ್ಲಾ ಸಿದ್ಧಾಂತಗಳು, ನಮ್ಮ ದೈವನಿಯಮಿತ ಕರ್ತವ್ಯ, ನಾವು ಬೋಧಿಸುವ ಸಂದೇಶಗಳು, ನಾವು ಕೊಡುವ ಸತ್ಯವೇದ ಅಧ್ಯಯನ ಹಾಗೂ ಎಲ್ಲದರಲ್ಲಿಯೂ ಸಹ ಪ್ರಾಮುಖ್ಯತೆಯ ಸ್ಥಾನದಲ್ಲಿರಬೇಕು. ನಾವು ಮಾಡುವ ಪ್ರಾರ್ಥನೆಯಲ್ಲಿಯೂ ಸಹ ಕ್ರಿಸ್ತನಿಗೆ ಮೊದಲಸ್ಥಾನ ಕೊಡುವಂತಿರಬೇಕು. ವಧಿಸಲ್ಪಟ್ಟ ಯಜ್ಞದ ಕುರಿಯು ಶಿಲುಬೆಯ ಮೇಲೆ ತೋರಿಸಿದ ಪ್ರೀತಿಯು, ಇತರರ ಬಗ್ಗೆ ನಾವು ಹೊಂದಿರುವ ಮನೋಭಾವವನ್ನು ಬದಲಾಯಿಸಬೇಕು ಮತ್ತು ಲೋಕದ ಬಗ್ಗೆ ಕಾಳಜಿ ತೋರಿಸುವಂತೆ ಪ್ರೇರೇಪಿಸಬೇಕು".

ಭಯಾನಕವೂ, ಅಪಾಯಕರವೂ ಆದ ಮೃಗಗಳ ಅಲಂಕಾರಿಕ ಚಿತ್ರಣಗಳು. ಘಟಸರ್ಪನು ಯುದ್ಧ ಮಾಡುವುದು, ಹಿಂಸೆಯ ಉಪದ್ರವಗಳು, ಮೃಗದ ಗುರುತು, ಇವೆಲ್ಲವುಗಳ ಹೊರತಾಗಿಯೂ ಕೊಯ್ಯಲ್ಪಟ್ಟ ಯಜ್ಞದ ಕುರಿಮರಿಯು ಬಹಳ ಪ್ರಾಮುಖ್ಯವಾಗಿದೆ. ಆತನು ಮಾತ್ರ, ಆತನು ನಮಗೇನು ಮಾಡಿದ್ದಾನೆ, ಈಗ ಏನು ಮಾಡುತ್ತಿದ್ದಾನೆ ಹಾಗೂ ಲೋಕದ ಮುಕ್ತಾಯಕ್ಕೆ ಮೊದಲು ಏನು ಮಾಡುತ್ತಾನೆ ಇವೆಲ್ಲವೂ ಮೂರುದೂತರ ಸಂದೇಶದ ಜೀವಾಳವಾಗಿದೆ. ಈ ಸಂದೇಶಗಳು ಕೊನೆಯಲ್ಲಿ ಆತನ ಬಗ್ಗೆಯೇ ತಿಳಿಸುತ್ತವೆ.

`ಕೊಯ್ಯಲ್ಪಟ್ಟ ಯಜ್ಞದ ಕುರಿಯು ಇತರರನ್ನು ಕ್ರಿಸ್ತನ ಬಳಿಗೆ ತರುವುದಕ್ಕೆ ಮಾತ್ರವಲ್ಲ. ನಮ್ಮ ಆತ್ಮೀಕ ಜೀವನಕ್ಕೂ ಯಾಕೆ ನಮ್ಮ ಸಂದೇಶ ಪ್ರಮುಖ ಸಾರಾಂಶವಾಗಿರಬೇಕು?`