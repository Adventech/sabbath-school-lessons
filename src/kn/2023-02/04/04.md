---
title:  ದೇವರಲ್ಲಿ ಕೇಂದ್ರೀಕೃತ ಜೀವನ ನಡೆಸುವುದು
date:   18/04/2023
---

ನಾವು ಜೀವಿಸುವ ಕಾಲವು ಎಲೆಕ್ಟ್ರಾನಿಕ್ ಯುಗವಾಗಿದೆ. ಮಾರುಕಟ್ಟೆಯಲ್ಲಿ ಹೇರಳವಾಗಿ ಎಲ್ಲಾ ರೀತಿಯ ಎಲೆಕ್ಟಿಕಲ್ ಮತ್ತು ಎಲೆಕ್ಟ್ರಾನಿಕ್ ವಸ್ತುಗಳಿಂದ ಫ್ರಿಡ್ಜ್, ಎಲ್.ಇ.ಡಿ. ಟಿ.ವಿ., ಕಂಪ್ಯೂಟರ್, ಲ್ಯಾಪ್ ಟಾಪ್ ಮೊದಲಾದವುಗಳು ಗ್ರಾಹಕರನ್ನು ಆಕರ್ಷಿಸುತ್ತಿವೆ. ಇವುಗಳಿಗೂ ಮತ್ತು ಜಾತ್ಯಾತೀತ ಮೌಲ್ಯಗಳಿಗೂ ಜನರು ಹೆಚ್ಚು ಗಮನಕೊಡುತ್ತಾರೆ. ಸ್ವಾರ್ಥಜೀವನ ಮತ್ತು ಅಹಂಕಾರದ ಗುಲಾಮತನವನ್ನು ಬಿಟ್ಟು ನಮ್ಮ ಜೀವನದಲ್ಲಿ ದೇವರಿಗೆ ಪ್ರಮುಖ ಸ್ಥಾನ ಕೊಡಬೇಕೆಂದು ದೇವರು ಕರೆನೀಡುತ್ತಾನೆ. ಕೆಲವರಿಗೆ ಹಣವೇ ಪ್ರಾಮುಖ್ಯವಾಗಿದೆ. ಬೇರೆ ಕೆಲವರಿಗೆ ಸುಖವೈಭೋಗದ ಜೀವನ ಅಥವಾ ಅಧಿಕಾರವು ಪ್ರಾಮುಖ್ಯವಾಗಿದೆ. ಕ್ರೀಡೆಗಳು, ಮನರಂಜನೆ ಅಥವಾ ಸಂಗೀತವು ಅನೇಕರಿಗೆ ಮುಖ್ಯವಾಗಿದೆ. ಆದರೆ ಪ್ರಕಟನೆ ಪುಸ್ತಕವು ನಮ್ಮ ಜೀವನದಲ್ಲಿ ಅತ್ಯಂತ ಪ್ರಮುಖವಾಗಿರುವ ದೇವರಿಗೆ ಭಯಭಕ್ತಿಯಿಂದ ನಡೆದು ಗೌರವಾದರ ನೀಡಬೇಕೆಂದು ಸ್ಪಷ್ಟವಾಗಿ ಕರೆ ಕೊಡುತ್ತದೆ.

`ಮತ್ತಾಯ 6:33, ಕೊಲೊಸ್ಸೆ 3:1,2 ಹಾಗೂ ಇಬ್ರಿಯ 12:1,2ನೇ ವಾಕ್ಯಗಳನ್ನು ಓದಿರಿ, ದೇವರನ್ನು ನಮ್ಮೆಲ್ಲರ ಜೀವನದಲ್ಲಿ ಏಕೈಕ ಪ್ರಮುಖ ವ್ಯಕ್ತಿಯಾಗಿ ಮಾಡಿಕೊಳ್ಳಬೇಕೆಂಬ ವಿಷಯದಲ್ಲಿ ಈ ವಚನಗಳು ನಮಗೇನು ತಿಳಿಸುತ್ತವೆ?`

ಈ ಲೋಕದ ಕೊನೆಯ ಹೋರಾಟದ ಪ್ರಮುಖ ವಿಷಯವು ಮನಸ್ಸಿಗಾಗಿ ನಡೆಯುವ ಯುದ್ಧವಾಗಿದೆ. ಇದು ವಾಸ್ತವವಾಗಿ ನಾವು ದೇವರ ಚಿತ್ರಕ್ಕೆ ನಿಷ್ಠೆ, ಶ್ರದ್ಧೆ ಹಾಗೂ ಬದ್ಧತೆ ತೋರಿಸುವುದೇ ಆಗಿದೆ.

ಒಳ್ಳೆಯ ಮತ್ತು ಕೆಟ್ಟದ್ದರ ನಡುವಣ ಮಹಾಹೋರಾಟದ ಈ ಕೊನೆಯ ಯುದ್ಧವು ನಮ್ಮ ಆಲೋಚನೆಗಳನ್ನು ನಿಯಂತ್ರಿಸುವುದರ ಬಗ್ಗೆ ನಡೆಯಲಿದೆ 'ಕ್ರಿಸ್ತ ಯೇಸುವಿನಲ್ಲಿದ್ದಂಥ ಮನಸ್ಸು ನಿಮ್ಮಲ್ಲಿಯೂ ಇರಲಿ" ಎಂದು ಅಪೋಸ್ತಲನಾದ ಪೌಲನು ನಮಗೆ ಎಚ್ಚರಿಕೆ ನೀಡುತ್ತಾನೆ (ಫಿಲಿಪ್ಪಿ 2:5). ಈ ಮನಸ್ಸು ನಮ್ಮ ಅಸ್ತಿತ್ವದ ಸುರಕ್ಷಿತ ಸ್ಥಳವಾಗಿದೆ. ಇದು ನಮ್ಮ ಕ್ರಿಯೆಗಳ ಉಗಮಸ್ಥಾನವಾಗಿದೆ. ಕ್ರಿಸ್ತನಂತಹ ಮನಸ್ಸು ನಮಗೆ ಬರಬೇಕಾದಲ್ಲಿ ಮೊದಲು ಆತನಿಗೆ ಕಾರ್ಯ ನಿರ್ವಹಿಸಲು ನಾವು ಅವಕಾಶ ಕೊಡಬೇಕು. ಇದು ನಮ್ಮ ಇಚ್ಛಾಶಕ್ತಿಯ ಕ್ರಿಯೆಯ ಬಗ್ಗೆ ತಿಳಿಸುತ್ತದೆ. ಕ್ರಿಸ್ತನಲ್ಲಿದ್ದಂತ ಮನಸ್ಸು ನಮ್ಮಲ್ಲಿಯೂ ಇರಬೇಕೆಂದು ನಾವು ಆಯ್ಕೆ ಮಾಡಿಕೊಂಡಲ್ಲಿ, ಯೇಸುಕ್ರಿಸ್ತನು ನಮ್ಮ ಆಲೋಚನೆಗಳನ್ನು ನಿಯಂತ್ರಿಸಿ ನಮ್ಮ ಮನಸ್ಸು ಪರಲೋಕದ ಬಗ್ಗೆ ಯಾವಾಗಲೂ ಚಿಂತಿಸುವಂತೆ ಮಾಡಬೇಕೆಂಬ ನಮ್ಮ ಬಯಕೆಯ ಈಡೇರುತ್ತದೆ. ನಮ್ಮ ಕ್ರಿಯೆಗಳು ನಾವು ಏನು ಚಿಂತಿಸುತ್ತೇವೆ ಎಂಬುದನ್ನು ಹೊರಪಡಿಸುತ್ತದೆ. ದೇವರಿಗೆ ಭಯಪಡುವುದೆಂದರೆ, ನಮ್ಮ ಜೀವನದಲ್ಲಿ ಆತನಿಗೆ ಮುಖ್ಯಸ್ಥಾನ ಕೊಡುವುದೇ ಆಗಿದೆ.

ನಮ್ಮ ಆಲೋಚನೆಗಳನ್ನು ನಿಯಂತ್ರಿಸುವ ಅಗತ್ಯವಿದೆಯೆಂಬ ಭಾವನೆ ನಮ್ಮಲ್ಲಿರುವಾಗ, ಒಂದು ವಿಧದಲ್ಲಿ ನಮ್ಮ ಆಲೋಚನೆಗಳನ್ನು ನಿಯಂತ್ರಿಸುವುದು ಸುಲಭ. ಈ ಲೋಕದವುಗಳ ಮೇಲಲ್ಲ, ಬದಲಾಗಿ ಮೇಲಿನವುಗಳ ಮೇಲೆ ಮನಸ್ಸಿಡಬೇಕೆಂದು ನಾವು ದೃಢವಾಗಿ ಪ್ರಯತ್ನ ಪಡದಿದ್ದಲ್ಲಿ, ಪಾಪದಿಂದ ಬಿದ್ದು ಹೋಗಿರುವ ಸ್ವಾಭಾವಿಕವಾದ ನಮ್ಮ ಮನಸ್ಸು ಸಹಜವಾಗಿಯೇ ಲೌಕಿಕವಾದ ವಸ್ತುಗಳ ಮೇಲೆ ಮನಸ್ಸಿಡಬೇಕೆಂದು ಬಯಸುತ್ತದೆ. ಇದು ನಮಗೆ ಆಗಿಂದಾಗ್ಗೆ ಬರುವ ಸಮಸ್ಯೆಯಾಗಿದೆ. ಆದುದರಿಂದ ನಾವು ಪೌಲನು ಹೇಳಿದಂತೆ, ದೇವರು ಕೊಟ್ಟಿರುವ ಇಚ್ಛಾಶಕ್ತಿ ಎಂಬ ಪವಿತ್ರವರವನ್ನು ಪರಲೋಕದವುಗಳ ಮೇಲೆ ಮನಸ್ಸಿಡುವಂತೆ ಉಪಯೋಗಿಸಿಕೊಳ್ಳಬೇಕು.

`"ಕಡೇ ಮಾತೇನೆಂದರೆ, ಸಹೋದರರೇ, ಯಾವುದು ಸತ್ಯವೂ, ಮಾನ್ಯವೂ ನ್ಯಾಯವೂ ಶುದ್ಧವೂ, ಪ್ರೀತಿಕರವೂ ಮನೋಹರವೂ ಆಗಿದೆಯೋ, ಯಾವುದು ಸದ್ಗುಣವಾಗಿದೆಯೋ, ಯಾವುದು ಕೀರ್ತಿಗೆ ಯೋಗ್ಯವೋ ಅವೆಲ್ಲವುಗಳನ್ನು ಲಕ್ಷಕ್ಕೆ ತಂದುಕೊಳ್ಳಿರಿ" (ಫಿಲಿಪ್ಪಿ 3:8). ಪೌಲನು ಇಲ್ಲಿ ಹೇಳಿರುವಂಥವುಗಳನ್ನು ನಾವು ಅನುಸರಿಸುವುದನ್ನು ಹೇಗೆ ಕಲಿತುಕೊಳ್ಳಬಹುದು?`