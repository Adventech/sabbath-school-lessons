---
title:  ದೇವರನ್ನು ಘನಪಡಿಸುವುದು
date:   19/04/2023
---

ದೇವರಿಗೆ ಭಯಪಟ್ಟು ಆತನನ್ನು ಘನಪಡಿಸಿರಿ (ಪ್ರಕಟನೆ 14:7) ಎಂಬ ಈ ವಾಕ್ಯವು ಹಳೇ ಒಡಂಬಡಿಕೆಯಲ್ಲಿ ಹೆಚ್ಚಾಗಿ ದೈವೀಕ ನ್ಯಾಯತೀರ್ಪಿಗೆ ಸಂಬಂಧ- ಪಟ್ಟಂತೆ ಉಪಯೋಗಿಸಿರುವುದು ಆಸಕ್ತಿಕರವಾಗಿದೆ (ಯೆಹೋಶುವ 7:19; 1 ಸಮುವೇಲನು 6:5; ಯೆರೆಮಿಯ 13:15-16; ಮಲಾಕಿಯ 2:2). ಮೊದಲನೆ ದೂತನ ಸಂದೇಶದಲ್ಲಿಯೂ ಸಹ ಇದು ದೇವರ ನ್ಯಾಯತೀರ್ಪಿಗೆ ಸಂಬಂಧ- ಪಟ್ಟಂತೆಯೇ ತಿಳಿಸಲಾಗಿದೆ. ಇದೇ ಅಭಿಪ್ರಾಯವು ಪ್ರಕಟನೆ 19:1,2ನೇ ವಚನಗಳಲ್ಲಿಯೂ ಸಹ "ಹಲ್ಲೆಲೂಯಾ, ಜಯವೂ, ಪ್ರಭಾವವೂ, ಶಕ್ತಿಯೂ ನಮ್ಮ ದೇವರಲ್ಲಿ ಉಂಟು; ಆತನ ನ್ಯಾಯತೀರ್ಪುಗಳು ಸತ್ಯವೂ ನ್ಯಾಯವೂ ಆಗಿವೆ" ಎಂದು ತಿಳಿಸುತ್ತದೆ. ಇಲ್ಲಿಯೂ ಸಹ ದೇವರಿಗೆ ಮಹಿಮೆ ಅಥವಾ ಘನಸಲ್ಲಿಸುವುದು ದೈವೀಕ ನ್ಯಾಯತೀರ್ಪಿಗೆ ಸಂಬಂಧಪಟ್ಟಿರುವುದನ್ನು ಕಾಣಬಹುದು.

`1 ಕೊರಿಂಥ 3:16,17; 6, 19-20 ಹಾಗೂ 10:31ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳು ದೇವರಿಗೆ ರೀತಿಯಲ್ಲಿ ಘನಪಡಿಸಬಹುದು ಅಥವಾ ಯಾವ ಮಹಿಮೆ ಸಲ್ಲಿಸಬಹುದು ಎಂಬ ವಿಷಯದ ಬಗ್ಗೆ ತಿಳಿದುಕೊಳ್ಳಲು ಹೇಗೆ ಸಹಾಯಕವಾಗಿದೆ?`

ಅಪೋಸ್ತಲನಾದ ಪೌಲನ ಪ್ರಕಾರ ನಮ್ಮ ದೇಹವು ದೇವರ ಆಲಯವೂ ದೇವರಾತ್ಮನು ವಾಸಮಾಡುವ ಗರ್ಭಗುಡಿಯಾಗಿದೆ. ದೇವರ ಇರುವಿಕೆಯಿಂದ ನಮ್ಮ ದೇಹವೆಂಬ ದೇವಾಲಯವು ಪರಿಶುದ್ಧ ಮಾಡಲ್ಪಟ್ಟಿದೆ. ನಮ್ಮ ಜೀವನದಲ್ಲಿ ದೇವರಿಗೆ ಪ್ರಾಮುಖ್ಯತೆ ನೀಡಿದಾಗ, ನಮ್ಮ ಊಟ, ಉಡುಗೆ, ಮನರಂಜನೆ ಅಥವಾ ಇತರರೊಂದಿಗೆ ನಮ್ಮ ನಡವಳಿಕೆ ಇವೆಲ್ಲವುಗಳಲ್ಲಿಯೂ ದೇವರಿಗೆ ಮಹಿಮೆಪಡಿಸಬೇಕೆಂಬುದು ನಮ್ಮ ಏಕೈಕ ಬಯಕೆಯಾಗಿರುತ್ತದೆ. ದೇವರ ಚಿತ್ರವನ್ನು ನೆರವೇರಿಸಬೇಕೆಂಬ ನಮ್ಮ ಬದ್ಧತೆಯ ಮೂಲಕ ಜಗತ್ತಿಗೆ ಆತನು ಪ್ರೀತಿಸ್ವರೂಪಿ ಎಂಬುದನ್ನು ತಿಳಿಸುವಾಗ, ನಾವು ಆತನನ್ನು ಘನಪಡಿಸುತ್ತೇವೆ. ಈ ಲೋಕದ ಕೊನೆಯ ಕಾಲದ ನ್ಯಾಯತೀರ್ಪಿಗೆ ಸಂಬಂಧಪಟ್ಟಂತೆ, ದೇವರ ಚಿತ್ರವನ್ನು ನೆರವೇರಿಸಿ, ಆತನ ಗುಣಸ್ವಭಾವವನ್ನು ಜನರಿಗೆ ತಿಳಿಸುವುದು ಬಹಳ ಪ್ರಾಮುಖ್ಯವಾಗಿದೆ.

`ರೋಮಾಯ 12:1,2ನೇ ವಚನಗಳಲ್ಲಿ ನಮ್ಮ ಜೀವನದ ಆಯ್ಕೆಗಳ ಪೂರ್ಣತೆಗೆ (Totality) ಸಂಬಂಧಪಟ್ಟಂತೆ ಪೌಲನು ನಮಗೆ ಯಾವ ಮನವಿ ಮಾಡುತ್ತಾನೆ?`

ಶರೀರ ಎಂಬ ಪದಕ್ಕೆ ಗ್ರೀಕ್ ಭಾಷೆಯಲ್ಲಿ ಸೋಮಾಟ (Somata) ಎಂಬ ಪದವನ್ನು ಉಪಯೋಗಿಸಲಾಗಿದೆ. ಇದು ಶರೀರ, ಮನಸ್ಸು ಮತ್ತು ಭಾವನೆಗಳನ್ನು ಒಳಗೊಂಡಿದೆ. ನೀವು ಎಲ್ಲದರಲ್ಲಿಯೂ ದೇವರಿಗೆ ಭಯಪಡುವುದಕ್ಕೂ ಮತ್ತು ಆತನಿಗೆ ಘನಪಡಿಸುವುದಕ್ಕೂ ಪೂರ್ಣವಾದ ಬದ್ಧತೆ (Commitment) ಹೊಂದಿದ್ದಲ್ಲಿ, ನಿಮ್ಮ ಸಂಪೂರ್ಣವಾದ ಮನಸ್ಸು, ಶರೀರ ಮತ್ತು ಭಾವನೆಗಳನ್ನು ದೇವರಿಗೆ ಒಪ್ಪಿಸಿಕೊಡುವಿರಿ. ಇದು ಬುದ್ಧಿವಂತ (Intelligent) ಆರಾಧನೆಯ ಕ್ರಿಯೆಯಾಗಿದೆ.