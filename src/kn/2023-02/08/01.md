---
title:  ಸಬ್ಬತ್ತು ಮತ್ತು ಅಂತ್ಯಕಾಲ
date:   13/05/2023
---

### ಈ ಪಾಠದ ಅಧ್ಯಯನಕ್ಕಾಗಿ
ಯಾಕೋಬನು 2:8-13; ಧರ್ಮೋಪದೇಶಕಾಂಡ 5:12-15; ಕೀರ್ತನೆ 33:6,9; ಪ್ರಕಟನೆ 14:2,21:1 ಹಾಗೂ 2 ಪೇತ್ರನು 3:13ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಾನು ಕ್ರಿಸ್ತನ ಅಪ್ರಮೇಯವಾದ ಐಶ್ವರ್ಯದ ವಿಷಯವಾದ ಶುಭಸಮಾಚಾರವನ್ನು ಅನ್ಯಜನರಿಗೆ ಪ್ರಸಿದ್ಧಿಪಡಿಸುವ ಹಾಗೆಯೂ, ಸಮಸ್ತವನ್ನು ಸೃಷ್ಟಿಸಿದ ದೇವರಲ್ಲಿ ಆದಿಯಲ್ಲಿ ಮರೆಯಾಗಿದ್ದ ಮರ್ಮವು ಪ್ರಕಟವಾಗುವ ವಿಧ ಎಂಥದೆಂದು ತಿಳಿಸುವ ಹಾಗೆಯೂ, ದೇವಜನರೊಳಗೆ ಅತ್ಯಲ್ಪನಾದ ನನಗೆ ಅನುಗ್ರಹಿಸೋಣವಾಯಿತು" (ಎಫೆಸ 3:8,9).

ಮಾನವಕುಲದ ಜನರೆಲ್ಲರೂ ಒಂದೇ ರೀತಿಯಲ್ಲಿ ಉಂಟು ಮಾಡಲ್ಪಟ್ಟಿರುವುದು ವೈಶಿಷ್ಟ್ಯವಾದ ಮೌಲ್ಯವಾಗಿದೆ. ನಾವು ಅದ್ಭುತವಾಗಿಯೂ, ವಿಚಿತ್ರವಾಗಿಯೂ ದೇವರಿಂದ ಉಂಟುಮಾಡಲ್ಪಟ್ಟಿದ್ದೇವೆ. ಇದು ಪ್ರತಿಯೊಬ್ಬರೂ ಸಹ ಆತನ ದೃಷ್ಟಿಯಲ್ಲಿ ಎಷ್ಟೊಂದು ಅಮೂಲ್ಯರಾಗಿದ್ದೇವೆಂಬುದನ್ನು ತಿಳಿಸುತ್ತದೆ. ತಾಯಿಯ ಗರ್ಭದಲ್ಲಿರುವ ಭ್ರೂಣ, ಅಂಗವಿಕಲನಾದ ಕಿಶೋರ ವಯಸ್ಕ, ಬುದ್ಧಿಮಾಂದ್ಯನಾದ ಯುವಕ, ಮರೆಗುಳಿತನದಿಂದ ನರಳುವ ವಯಸ್ಸಾದ ಸ್ತ್ರೀ - ಇವರೆಲ್ಲರೂ ದೇವರ ದೃಷ್ಟಿಯಲ್ಲಿ ಬಹಳ ಅಮೂಲ್ಯರಾಗಿದ್ದಾರೆ. ಅವರೆಲ್ಲರೂ ಆತನ ಮಕ್ಕಳಾಗಿದ್ದಾರೆ. "ಜಗತ್ತನ್ನು, ಅದರಲ್ಲಿರುವ ಎಲ್ಲಾ ವಸ್ತುಗಳನ್ನೂ ಉಂಟುಮಾಡಿದ ದೇವರು ಭೂಮ್ಯಾಕಾಶಗಳ ಒಡೆಯನಾಗಿರುವುದರಿಂದ ಆತನು ಕೈಯಿಂದ ಕಟ್ಟಿರುವ ಗುಡಿಗಳಲ್ಲಿ ವಾಸ ಮಾಡುವವನಲ್ಲ. ಆತನು ಒಬ್ಬನಿಂದಲೇ ಎಲ್ಲಾ ಜನಾಂಗದವರನ್ನು ಹುಟ್ಟಿಸಿ ಅವರವರು ಇರತಕ್ಕ ಕಾಲಗಳನ್ನೂ, ಅವರವರ ನಿವಾಸಗಳ ಮೇರೆಗಳನ್ನೂ ನಿಷ್ಕರ್ಷಿಸಿ ಭೂಮಂಡಲದಲ್ಲೆಲ್ಲಾ ವಾಸಮಾಡುವಂತೆ ಮಾಡಿದನು" ಅ.ಕೃತ್ಯಗಳು 17:24- 26.

ನಾವು ಇತರರೊಡನೆ ಪಾಲುದಾರರಾದ ಪರಂಪರೆಗೆ ಸೇರಿದ್ದೇವೆ. ಮಾನವರೆಲ್ಲರೂ ಒಂದೇ ಕುಟುಂಬಕ್ಕೆ ಸೇರಿದ್ದೇವೆ. ದೇವರಿಂದ ಒಂದೇ ರೀತಿಯಲ್ಲಿ ಮಣ್ಣಿನಿಂದ ಉಂಟುಮಾಡಲ್ಪಟ್ಟ ಸಹೋದರ ಸಹೋದರಿಯರಾಗಿದ್ದೇವೆ. ಸೃಷ್ಟಿಯು ನಮಗೆ ಒಂದು ವಾಸ್ತವವಾದ ಸ್ವಾಭಿಮಾನದ ಭಾವನೆ ನೀಡುತ್ತದೆ. ಸಮಸ್ತ ವಿಶ್ವದಲ್ಲಿ ನಮ್ಮಂತ ಬೇರೊಬ್ಬರಿಲ್ಲ. ನಾವು ಪ್ರತಿಯೊಬ್ಬರೂ ವಿಶಿಷ್ಟವಾಗಿ ಸೃಷ್ಟಿಸಲ್ಪಟ್ಟಿದ್ದು, ದೇವರ ದೃಷ್ಟಿಯಲ್ಲಿ ಅತ್ಯಮೂಲ್ಯರಾಗಿದ್ದೇವೆ. ಸಮಸ್ತ ವಿಶ್ವವನ್ನು ಉಂಟುಮಾಡಿದ ದೇವರು. ನಮ್ಮಂತೆಯೇ ಈ ಲೋಕದಲ್ಲಿ ಮಾಂಸಧಾರಿಯಾಗಿ ಹುಟ್ಟಿ, ನಮ್ಮೆಲ್ಲರ ಪಾಪಗಳಿಗೆ ತನ್ನ ಪ್ರಾಣವನ್ನೇ ಬಲಿಕೊಟ್ಟದ್ದು ಎಷ್ಟೊಂದು ಅದ್ಭುತ ವಿಷಯವಲ್ಲವೇ?