---
title:  ಸಬ್ಬತ್ತು ಹಾಗೂ ಸೃಷ್ಟಿ
date:   15/05/2023
---

ದೇವರು ಈ ಲೋಕವನ್ನು ಉಂಟುಮಾಡಿದವನೆಂಬ ಸೃಷ್ಟಿಯ ಸಂದೇಶವು ನಮಗೆ ಅತ್ಯಗತ್ಯವಾಗಿ ಬೇಕಾಗಿರುವುದರಿಂದ ದೇವರು ಸಬ್ಬತ್ತನ್ನು ಉಂಟುಮಾಡಿದನು. 19ನೇ ಶತಮಾನದ ಮಧ್ಯಭಾಗದಲ್ಲಿ ಅಂದರೆ 1860ರ ಸಮಯದಲ್ಲಿ ಚಾರ್ಲ್ಸ್ ಡಾರ್ವಿನ್ ಎಂಬ ವಿಜ್ಞಾನಿಯು ಪ್ರತಿಪಾದಿಸಿದ ವಿಕಾಸವಾದ ಎಂಬ ನಿರಾಧಾರವಾದ ಸಿದ್ಧಾಂತವು ಲೋಕದ ಬುದ್ಧಿಜೀವಿಗಳನ್ನು ಆಕರ್ಷಿಸುತ್ತಿದ್ದಾಗ, ದೇವರು ನಂಬಲಸಾಧ್ಯವಾದ ನಿರೀಕ್ಷೆ ಕೊಡುವ ಸಂದೇಶವನ್ನು ನೀಡಿದನು. ಈ ಸಂದೇಶವು ಪ್ರಕಟನೆ 14:6,7ನೇ ವಚನಗಳಲ್ಲಿ ಕಂಡುಬರುತ್ತದೆ.

ಯೇಸುಕ್ರಿಸ್ತನು ನಮ್ಮ ರಕ್ಷಕನೂ, ವಿಮೋಚಕನೂ ಆಗಿದ್ದಾನೆ. ಆದುದರಿಂದ ಆತನು ನಮ್ಮೆಲ್ಲರ ಆರಾಧನೆಗೆ ಯೋಗ್ಯನಾಗಿದ್ದಾನೆ. ಆದರೆ ಸೈತಾನನು ಯೇಸುವನ್ನು ದ್ವೇಷಿಸುವುದರಿಂದ ಆತನಿಗೆ ಸಲ್ಲಬೇಕಾದ ಆರಾಧನೆಯನ್ನು ನಾಶಮಾಡಬೇಕೆಂಬ ಉದ್ದೇಶ ಹೊಂದಿದ್ದಾನೆ. ಈ ಕಾರಣದಿಂದ ಕ್ರಿಸ್ತನು ಈ ಲೋಕದ ಸೃಷ್ಟಿಕರ್ತ- ನಾಗಿದ್ದಾನೆಂಬ ಸತ್ಯವನ್ನು ವಿರೂಪಗೊಳಿಸಲು ಸೈತಾನನು ತನ್ನೆಲ್ಲಾ ಪ್ರಯತ್ನಗಳನ್ನು ಮಾಡಿದ್ದಾನೆ ಮತ್ತು ಮಾಡುತ್ತಿದ್ದಾನೆ. ಏಳನೇ ದಿನದ ಸಬ್ಬತ್ತು ಸೃಷ್ಟಿಯ ಸ್ಮಾರಕವಾಗಿದೆ.

ಇದರಿಂದಲೇ ಕ್ರಿಸ್ತನು ನಮ್ಮ ಆರಾಧನೆಗೆ ಯೋಗ್ಯವೂ, ಅರ್ಹನೂ ಆಗಿದ್ದಾನೆ. ಸಬ್ಬತ್ತು ಸೈತಾನನು ಮತ್ತು ಯೇಸುಸ್ವಾಮಿಯ ನಡುವಣ ಮಹಾಹೋರಾಟದ ಮುಖ್ಯವಾದ ವಿಷಯವಾಗಿದೆ. ದೇವರ ಕೊನೆಯ ಕಾಲದ ಸಂದೇಶವು ಕ್ರಿಸ್ತನು ಭೂಮ್ಯಾಕಾಶಗಳ ಸೃಷ್ಟಿಕರ್ತನಾಗಿರುವುದರಿಂದ ಆತನನ್ನು ಆರಾಧಿಸುವಂತೆ ಎಲ್ಲಾ ಮನುಷ್ಯರಿಗೆ ಕೊಟ್ಟಿರುವ ಕರೆಯಾಗಿದೆ. ಆತನು ನಮ್ಮನ್ನು ಉಂಟುಮಾಡಿದ್ದಾನೆಂಬ ವಾಸ್ತವಾಂಶವು ಎಲ್ಲಾ ಆರಾಧನೆಗೆ ಮೂಲವಾಗಿದೆ.

`ಪ್ರಕಟನೆ 14:6,7ನೇ ವಚನಗಳಿಗೆ ಸಂಬಂಧಿಸಿದಂತೆ, ಆದಿಕಾಂಡ 2:1-3; ವಿಮೋಚನಕಾಂಡ 20:8-11 ಹಾಗೂ ಧರ್ಮೋಪದೇಶಕಾಂಡ 5:12-15ನೇ ವಚನಗಳನ್ನು ಓದಿರಿ, ಸಬ್ಬತ್ತಿನ ಆಜ್ಞೆಯಲ್ಲಿ ಸೃಷ್ಟಿ ಹಾಗೂ ಬಿಡುಗಡೆಯ ಸಂಬಂಧವು ಹೇಗೆ ಕಂಡುಬರುತ್ತದೆ?`

ಸಬ್ಬತ್ತು ನಾವು ದೇವರಲ್ಲಿ ವಿಶ್ರಾಂತಿ ಹೊಂದುತ್ತೇವೆಂಬುದಕ್ಕೆ ನಿತ್ಯನಿತ್ಯವಾದ ಸಂಕೇತವಾಗಿದೆ. ಇದು ನಮ್ಮ ಸೃಷ್ಟಿಕರ್ತನಿಗೆ ನಿಷ್ಠೆ ತೋರುವ ಒಂದು ವಿಶೇಷ ಗುರುತಾಗಿದೆ. ದೇವರಿಗೆ ನಿಷ್ಠೆತೋರುವುದು ಸ್ವಚ್ಛಾನುಸಾರವಾಗಿ ಅನುಸರಿಸಬೇಕಾದ ಒಂದು ಕರ್ಮಪ್ರಾಧಾನ್ಯವಾದವಲ್ಲ (Legalistic) ಮತ್ತು ಅಗತ್ಯವಾಗಿ ಮಾಡಬೇಕಾದ ಕರ್ತವ್ಯವಲ್ಲ (Requirement). ಆದರೆ ಕ್ರಿಸ್ತನಲ್ಲಿ ಕಂಡುಬರುವ ನೀತಿಯೆಂಬ ನಿಜವಾದ ವಿಶ್ರಾಂತಿಯು ಸಬ್ಬತ್ತಾಗಿದೆ. ನಾವು ಮಾಡಲಾಗದ್ದನ್ನು, ನಮಗಾಗಿ ದೇವರು ಮಾಡಿದ್ದಾನೆಂಬುದನ್ನು ಸಬ್ಬತ್ತು ತಿಳಿಸುತ್ತದೆ.

ಪ್ರತಿಯೊಂದು ಸಬ್ಬತ್ ದಿನದಲ್ಲಿಯೂ ನಾವು ಕ್ರಿಸ್ತನ ಆರೈಕೆ ಮತ್ತು ಪ್ರೀತಿಯಲ್ಲಿ ವಿಶ್ರಾಂತಿ ಪಡೆದುಕೊಳ್ಳಬೇಕೆಂದು ಸಬ್ಬತ್ತು ನಮಗೆ ತಿಳಿಸುತ್ತದೆ. ಅದು ಕ್ರಿಯೆಗಳ ಸಂಕೇತವಲ್ಲ, ಬದಲಾಗಿ ವಿಶ್ರಾಂತಿಯ ಸೂಚನೆಯಾಗಿದೆ. ಕರ್ಮಪ್ರಾಧಾನ್ಯವಾದ, ಅಪರಾಧ ನಿರ್ಣಯ ಮತ್ತು ನಮ್ಮ ಮೇಲೆ ಆತುಕೊಳ್ಳುವ ಸೂಚನೆಯಲ್ಲ, ಬದಲಾಗಿ ದೇವರ ಭರವಸೆ, ಕೃಪೆ ಮತ್ತು ಆತನ ಮೇಲೆ ನಾವು ಆತುಕೊಳ್ಳಬೇಕೆಂದು ತಿಳಿಸುವ ಗುರುತಾಗಿದೆ. ಪ್ರತಿ ಸಬ್ಬತ್ತಿನಲ್ಲಿಯೂ ದೇವರ ಒಳ್ಳೇತನದಲ್ಲಿ ನಾವು ಉಲ್ಲಾಸಿಸುತ್ತೇವೆ ಹಾಗೂ ಕ್ರಿಸ್ತನಲ್ಲಿ ಮಾತ್ರ ನಮಗೆ ದೊರಕುವ ರಕ್ಷಣೆಗಾಗಿ ಸ್ತೋತ್ರ ಸಲ್ಲಿಸುತ್ತೇವೆ.

ಆದಾಮನ ಕಾಲದ ಏದೆನ್ ತೋಟದ ಪರಿಪೂರ್ಣ ಸೊಬಗು ಮತ್ತು ಮುಂದಿನ ನೂತನ ಭೂಮ್ಯಾಕಾಶಗಳ ವೈಭವದ ನಿರಂತರವಾದ ಸಂಪರ್ಕವು ಸಬ್ಬತ್ ದಿನವಾಗಿದೆ (ಯೆಶಾಯ 65:17; ಪ್ರಕಟನೆ 21:1).

ಸಬ್ಬತ್ತು ನಮ್ಮನ್ನು ತಿರುಗಿ ನಮ್ಮ ಮೂಲಕ್ಕೆ ಹಿಂದಿರುಗುವಂತೆ ಆಹ್ವಾನಿಸುತ್ತದೆ. ಇದು ನಮ್ಮ ಕುಟುಂಬದ ಉಗಮದ ಸಂಪರ್ಕವಾಗಿದೆ. ಈ ಲೋಕ ಆರಂಭದಿಂದಲೂ ಸಬ್ಬತ್ತನ್ನು ಎಡೆಬಿಡದೆ ಆಚರಿಸಲಾಗುತ್ತಿದೆ. ಇದು ನಮ್ಮ ಸೃಷ್ಟಿಗೆ ಒಂದು ನಿರಂತರವಾದ ಸಂಪರ್ಕವಾಗಿದೆ. ನಾವು ದೇವರ ಮಕ್ಕಳೆಂಬ ಮಹಿಮೆಯುಳ್ಳ ಸತ್ಯದ ಮೇಲೆ ನಮ್ಮ ಗಮನ ಕೇಂದ್ರೀಕರಿಸುವಂತೆ ಮಾಡುತ್ತದೆ. ಸಬ್ಬತ್ತು ನಾವು ದೇವರೊಂದಿಗೆ ಒಂದು ಅತ್ಯಂತ ನಿಕಟ ಸಂಬಂಧಹೊಂದಿರಬೇಕೆಂದು ತಿಳಿಸುತ್ತದೆ.

`ಪ್ರಕಟನೆ 14:6,7ನೇ ವಚನಗಳಲ್ಲಿ ಸಬ್ಬತ್ತಿನ ಸುಳಿವು ಹೇಗೆ ಕಂಡುಬರುತ್ತದೆ? ನಮ್ಮ ಅಂತ್ಯಕಾಲದ ಸಂದೇಶಕ್ಕೆ ಇದು ಯಾಕೆ ಪ್ರಾಮುಖ್ಯವಾಗಿದೆ? (ವಿಮೋಚನಕಾಂಡ 20:8-11).`