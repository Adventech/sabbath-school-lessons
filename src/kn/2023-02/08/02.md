---
title:  ನ್ಯಾಯತೀರ್ಪು ಸೃಷ್ಟಿ ಮತ್ತು ಹೊಣೆಗಾರಿಕೆ
date:   14/05/2023
---

ಮನುಷ್ಯರಾದ ನಾವು ಆಕಸ್ಮಿಕವಾಗಿ ಈ ಲೋಕಕ್ಕೆ ಬಂದವರು ಅಥವಾ ಮಂಗನಿಂದ ಮಾನವರಾಗಿ ಕೋಟ್ಯಾಂತರ ವರ್ಷಗಳಲ್ಲಿ ವಿಕಾಸ ಹೊಂದಿದವರೂ ಆಗಿದ್ದಲ್ಲಿ ನಮ್ಮ ಜೀವನಕ್ಕೆ ಯಾವುದೇ ಅರ್ಥವಿಲ್ಲ. ಈ ಲೋಕದಲ್ಲಿರುವ ಎಂಟುನೂರು ಕೋಟಿ ಜನರಲ್ಲಿ ನಾವು ಒಬ್ಬರಾಗಿ ಈ ಲೋಕವೆಂಬ ಗ್ರಹದಲ್ಲಿ ವಾಸಿಸಲಿಕ್ಕೆ ಬೇಕಾದ ಸ್ಥಳಕ್ಕಾಗಿ ಪರಸ್ಪರ ಕಚ್ಚಾಡುವವರಾಗಿದ್ದಲ್ಲಿ, ನಮ್ಮ ಜೀವನಕ್ಕೆ ಯಾವುದೇ ಉದ್ದೇಶವಿರುವುದಿಲ್ಲ. ಅದು ತನ್ನ ಮೌಲ್ಯವನ್ನು ಕಳೆದುಕೊಳ್ಳುತ್ತದೆ.

ಆದರೆ ವಿಕಾಸವಾದದ ಈ ಸಿದ್ಧಾಂತಕ್ಕೆ ವಿರುದ್ಧವಾಗಿ ನಾವು ದೇವರಿಂದ ಸೃಷ್ಟಿಸಲ್ಪಟ್ಟಿದ್ದೇವೆ ಹಾಗೂ ಈ ಲೋಕದಲ್ಲಿ ಜೀವಿಸಲು ಒಂದು ಕಾರಣವಿದೆ ಮತ್ತು ಸರಳವಾದ ನೈತಿಕ ನಿಯಮಗಳಿವೆ. ನಾವು ದೇವರಿಂದ ಉಂಟು ಮಾಡಲ್ಪಟ್ಟಿದ್ದೇವೆ ಹಾಗೂ ನಮ್ಮ ಎಲ್ಲಾ ಕ್ರಿಯೆಗಳಿಗೆ ಆತನಿಗೆ ಹೊಣೆಗಾರರಾಗಿದ್ದೇವೆ. ನಮ್ಮನ್ನು ಸೃಷ್ಟಿಸಿದ ದೇವರು ನಮ್ಮನ್ನು ಲೆಕ್ಕಕೇಳುತ್ತಾನೆ. ಸಾಪೇಕ್ಷ ನೈತಿಕ ಸಿದ್ಧಾಂತ ತುಂಬಿರುವ ಈ ಲೋಕದಲ್ಲಿ ಆತನು ಪರಿಪೂರ್ಣತೆ ಸ್ಥಾಪಿಸಿದ್ದಾನೆ (Relativism, ಸಾಪೇಕ್ಷ ನೈತಿಕ ಸಿದ್ಧಾಂತ, ಅಂದರೆ ನೈತಿಕ ಸತ್ಯಗಳು ಒಬ್ಬ ವ್ಯಕ್ತಿಗೆ ಸಿರಿಯೆಂದು ತೋರಿದರೆ, ಮತ್ತೊಬ್ಬ ವ್ಯಕ್ತಿಗೆ ತಪ್ಪೆಂದು ತೋರಿಸಬಹುದೆಂದು ಪ್ರತಿಪಾದಿಸುವ ಸಿದ್ಧಾಂತ).

`ಪ್ರಕಟನೆ 14:7; ರೋಮಾಯ 14:10 ಹಾಗೂ ಯಾಕೋಬನು 2:8-13ನೇ ವಚನಗಳನ್ನು ಓದಿರಿ, ಜವಾಬ್ದಾರಿಕೆ ಅಥವಾ ಹೊಣೆಗಾರಿಕೆ ಎಂಬ ವಿಷಯಗಳ ಬಗ್ಗೆ ನ್ಯಾಯತೀರ್ಪು ಯಾವ ಸತ್ಯಾಂಶ ವ್ಯಕ್ತಪಡಿಸುತ್ತದೆ?`

ಪ್ರಕಟನೆ 14ನೇ ಅಧ್ಯಾಯದಲ್ಲಿ ತಿಳಿಸಿರುವ ಮೂರುದೂತರ ವರ್ತಮಾನವು ದೇವರು ನ್ಯಾಯತೀರ್ಪು ಮಾಡುವ ಗಳಿಗೆ ಬಂದಿದೆ ಎಂದು ಸಾರಿ ಹೇಳುತ್ತದೆ. ನಾವು ನೈತಿಕ ಆಯ್ಕೆಗಳನ್ನು ಮಾಡುವ ಸಾಮರ್ಥ್ಯವುಳ್ಳವರಾಗಿ ದೇವರಿಂದ ಉಂಟು ಮಾಡಲ್ಪಟ್ಟಿರುವುದರಿಂದ, ನಾವು ಮಾಡುವ ನಿರ್ಣಯಗಳಿಗೆ ನಾವು ಜವಾಬ್ದಾರರಾಗಿದ್ದೇವೆ. ಒಂದು ವೇಳೆ ನಾವು ವಿಕಾಸವಾದದ ಪ್ರಕಾರ ಗೊತ್ತು ಗುರಿಯಿಲ್ಲದ ಜೀವಕಣಗಳ ಸಂಗ್ರಹವಾಗಿದ್ದು, ಪರಿಸರದ ಮೂಲಕ ಅನುವಂಶೀಯವಾಗಿ ರೂಪಿಸಲ್ಪಟ್ಟಿದ್ದಲ್ಲಿ, ನಮ್ಮ ಕ್ರಿಯೆಗಳು ಹೆಚ್ಚಾಗಿ ನಮ್ಮ ನಿಯಂತ್ರಣದಲ್ಲಿರದ ಶಕ್ತಿಗಳಿಂದ ನಿರ್ಧರಿಸಲ್ಪಡುತ್ತಿದ್ದವು.

ಆದರೆ ನ್ಯಾಯತೀರ್ಪು ನಾವು ನೈತಿಕವಾಗಿ ಜವಾಬ್ದಾರರಾಗಿದ್ದೇವೆಂಬ ಸತ್ಯಾಂಶವನ್ನು ವ್ಯಕ್ತಪಡಿಸುತ್ತದೆ. ನ್ಯಾಯತೀರ್ಪು ಮಾಡುವ ಗಳಿಗೆಯಲ್ಲಿ ಜಗತ್ತಿನ ಅತ್ಯಂತ ಇಕ್ಕಟ್ಟಿನ ಸಮಯದಲ್ಲಿ, ನಿತ್ಯಜೀವವನ್ನು ಗುರಿಯಾಗಿಟ್ಟುಕೊಂಡು ನಿರ್ಧಾರ ಕೈಕೊಳ್ಳಬೇಕೆಂದು ನಮಗೆ ದೇವರು ಸಾರಿಹೇಳುತ್ತಾನೆ. ಮೊದಲನೆ ದೇವದೂತನು "ಭೂಮ್ಯಾಕಾಶಗಳನ್ನೂ, ಸಮುದ್ರವನ್ನೂ, ನೀರಿನ ಬುಗ್ಗೆಗಳನ್ನೂ ಉಂಟು ಮಾಡಿದಾತನಿಗೆ ನಮಸ್ಕರಿಸಿರಿ ಎಂದು ಕಳಕಳಿಯಿಂದ ನಮಗೆ ಮನವಿ ಮಾಡುತ್ತಾನೆ (ಪ್ರಕಟನೆ 14:7). ಇದು ನಾವು ದೇವರಿಂದ ಉಂಟುಮಾಡಲ್ಪಟ್ಟಿದ್ದೇವೆಂದು ಘಂಟಾಘೋಷವಾಗಿ ಸಾರಿ ಹೇಳುತ್ತಿದ್ದು, ನಮ್ಮೆಲ್ಲರ ಆರಾಧನೆಗೆ ತಳಹದಿಯಾಗಿದೆ.

ಸೆವೆಂತ್ ಡೇ ಅಡ್ಡೆಂಟಿಸ್ಟರಾದ ನಾವು ಏಳನೇ ದಿನದ ಸಬ್ಬತ್ತನ್ನು ಕೈಕೊಂಡು ನಡೆಯುವುದು, ಯೇಸುಕ್ರಿಸ್ತನು ನಮ್ಮ ಸೃಷ್ಟಿಕರ್ತನಾಗಿದ್ದು ನಮ್ಮೆಲ್ಲರ ಆರಾಧನೆಗೆ ಯೋಗ್ಯನಾಗಿದ್ದಾನೆಂಬ ನಮ್ಮ ನಂಬಿಕೆಯನ್ನು ದೃಢಪಡಿಸಿ ತೋರಿಸುತ್ತದೆ. ಹತ್ತು ಆಜ್ಞೆಗಳು ಸ್ವತಃ ದೇವರಿಂದಲೇ ಕೊಡಲ್ಪಟ್ಟದ್ದೆಂದು ನಾವು ಅಂಗೀಕರಿಸಿಕೊಂಡಿರು- ವುದನ್ನು ಇದು ತೋರಿಸುತ್ತದೆ. ಹತ್ತು ಆಜ್ಞೆಗಳು ದೇವರ ಆಡಳಿತದ ಅಸ್ತಿವಾರವು ಹಾಗೂ ಮಾನದಂಡವಾಗಿದೆ (Standard) ಅಂದರೆ ನ್ಯಾಯವಿಚಾರಣೆ, ನ್ಯಾಯತೀರ್ಪು ಇವುಗಳ ಆಧಾರಗಳನ್ನು ನಿರ್ಧರಿಸುವ ಮಾನದಂಡವಾಗಿದೆಯಲ್ಲವೇ? ಅದೇ ರೀತಿ ದೇವರ ಎಲ್ಲಾ ತೀರ್ಪಿಗೂ ಹತ್ತು ಆಜ್ಞೆಗಳು ಮೂಲಾಧಾರವಾಗಿದೆ. ಸಬ್ಬತ್ತಿನ ಆಜ್ಞೆಗೆ ನಾವು ಪ್ರಾಮಾಣಿಕರಾಗಿರುವುದು ನಾವು ದೇವರಿಗೆ ವಿಧೇಯರಾಗಿ ಜೀವಿಸುತ್ತೇವೆಂಬ ನಮ್ಮ ಬದ್ಧತೆಗೆ ಸಾಕ್ಷಿಯಾಗಿದೆ.

`ಸೃಷ್ಟಿಯ ಬಗೆಗಿನ ತಿಳುವಳಿಕೆಯು ಹೇಗೆ ನಮ್ಮ ನಡವಳಿಕೆಯ ಮೇಲೆ ಪ್ರಭಾವ ಬೀರುತ್ತದೆ? ಪ್ರತಿದಿನವೂ ನಾವು ಮಾಡುವ ಆಯ್ಕೆಯಲ್ಲಿ ಅನುವಂಶೀಯತೆ (He- redity) ಮತ್ತು ಪರಿಸರವು ಹೇಗೆ ಸಂಬಂಧ ಹೊಂದಿದೆ? ದೇವರ ಕೃಪೆಯಿಂದ ನಾವು ಮಾಡುವ ತಪ್ಪು ನಿರ್ಧಾರಗಳಿಂದಾದ ದೋಷವನ್ನು ಮುಂದೆ ಮಾಡದಂತೆ ಹೇಗೆ ಜಯಹೊಂದಬಹುದು?`