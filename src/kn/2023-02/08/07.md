---
title:  ಹೆಚ್ಚಿನ ಚಿಂತನೆ
date:   19/05/2023
---

ದೇವರು ನಮ್ಮ ಸೃಷ್ಟಿಕರ್ತನಾಗಿರುವುದರಿಂದ ನಾವು ಆತನನ್ನು ಆರಾಧಿಸಬೇಕು. ಪರಲೋಕದಲ್ಲಿ ನಾಲ್ಕು ಜೀವಿಗಳು ಹಾಗೂ ಇಪ್ಪತ್ತನಾಲ್ಕು ಮಂದಿ ಹಿರಿಯರು 'ಸಮಸ್ತವನ್ನು ಸೃಷ್ಟಿಸಿದವನು ನೀನೇ' ಎಂದು ದೇವರಿಗೆ ಅಡ್ಡಬಿದ್ದು ಆರಾಧಿಸುತ್ತಾರೆ (ಪ್ರಕಟನೆ 4:11). ನಮ್ಮ ಲೋಕದಲ್ಲಿಯೂ ಸಾಧ್ಯವಾದಷ್ಟು ಮಟ್ಟಿಗೆ ದೇವರು ಸೃಷ್ಟಿಕರ್ತನೆಂಬುದನ್ನು ಒತ್ತಿಹೇಳಬೇಕಾಗಿದೆ. ಈ ಕಾರಣದಿಂದಲೇ ದೇವದೂತನು "ಭೂಮ್ಯಾಕಾಶಗಳನ್ನೂ ಸಮುದ್ರಗಳನ್ನೂ, ನೀರಿನ ಬುಗ್ಗೆಗಳನ್ನು ಉಂಟು ಮಾಡಿದಾತನಿಗೆ ನಮಸ್ಕಾರ ಮಾಡಿರಿ" ಎಂದು ಹೇಳುತ್ತಾನೆ (ಪ್ರಕಟನೆ 14:7). ದೇವರಿಗೆ ನಮಸ್ಕಾರ ಮಾಡಿರಿ ಎಂಬ ಮಾತನ್ನು ಸಮರ್ಥಿಸಿಕೊಳ್ಳುವುದಕ್ಕೆ ದೇವದೂತನು ನಾಲ್ಕನೇ ಆಜ್ಞೆಯ ಭಾಷೆಯನ್ನು ಉಪಯೋಗಿಸುವುದನ್ನು ಗಮನಿಸಿ (ವಿಮೋಚನಕಾಂಡ 20:11).

ಮ್ಯಾನ್ಯುವೇಲ್ ರಾಡ್ರಿಗ್ಯೂಸ್ ರವರು ತಮ್ಮ "ರೋಲ್ ಆಫ್ ದಿ ಶ್ರೀ ಏಂಜೆಲ್ಸ್ ಮೆಸೇಜಸ್" ಪುಸ್ತಕದ 40-41ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ :

"ಹತ್ತುಆಜ್ಞೆಗಳಲ್ಲಿ ನಾಲ್ಕನೇ ಆಜ್ಞೆಯಾದ ಸಬ್ಬತ್ತು ಅದರ ಮುದ್ರೆಯಾಗಿದೆ. ದೇವರು ಸೃಷ್ಟಿಕರ್ತನೆಂದು ಅದು ತಿಳಿಸುತ್ತದೆ. ಆತನು ಆಳಿಕೆ ನಡೆಸುವ, ವ್ಯಾಪ್ತಿ ಪ್ರದೇಶವಾದ ಸಮಸ್ತ ವಿಶ್ವವೆಂದು ಅದು ದೃಢಪಡಿಸುತ್ತದೆ".   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. "ನಾನು ಎಲ್ಲಿಂದ ಬಂದೆ, ನಾನು ಯಾಕೆ ಇಲ್ಲಿದ್ದೇನೆ ಮತ್ತು ನನ್ನ ಶಾಶ್ವತವಾದ ಸ್ಥಳ ಯಾವುದೆಂಬ ಜೀವನದ ಮಹತ್ವವಾದ ಪ್ರಶ್ನೆಗಳಿಗೆ ಸಬ್ಬತ್ತಿನ ಸಂದೇಶವು ಹೇಗೆ ಉತ್ತರಿಸುತ್ತದೆ?`

`2. ಸೃಷ್ಟಿಯ ವಿಸ್ಮಯದ ಬಗ್ಗೆ ಆಲೋಚಿಸಿ, ಈ ಅಗಾಧವಾದ ವಿಶ್ವದಲ್ಲಿ ನಮ್ಮ ಅಸ್ತಿತ್ವದ ಬಗ್ಗೆ ಚಿಂತಿಸಿ, ಈ ಸೃಷ್ಟಿಯ ಅತ್ಯಂತ ಪ್ರಾಮುಖ್ಯ ಸ್ಮಾರಕವಾದ ಸಬ್ಬತ್ತು ದೇವರು ಈ ಲೋಕವನ್ನು ಉಂಟುಮಾಡಿದ್ದಾನೆಂಬ ಪ್ರಾಮುಖ್ಯವಾದ ಸತ್ಯದ ಬಗ್ಗೆ ನಮಗೇನು ತಿಳಿಸುತ್ತದೆ?`

`3. ದಾನಿಯೆಲನು 3 ಹಾಗೂ 6ನೇ ಅಧ್ಯಾಯಗಳಲ್ಲಿ ಆರಾಧನೆ ಮತ್ತು ಲೋಕದ ಶಕ್ತಿಗಳ ವಿರುದ್ಧವಾಗಿ ನಿಂತಾಗ ಉಂಟಾದ ಪರಿಸ್ಥಿತಿಯ ಬಗ್ಗೆ ತಿಳಿಸುತ್ತವೆ. ಮೃಗದ ಗುರುತು ಹೊಂದಲು ನಿರಾಕರಿಸುವ ದೇವರ ನಂಬಿಗಸ್ತರಾದ ಮಕ್ಕಳಿಗೆ ಮುಂದೆ ಬರಲಿರುವ ತೊಂದರೆ, ಅಪಾಯಗಳ ಬಗ್ಗೆ ಇವು ಏನು ತಿಳಿಸುತ್ತವೆ? ಅದಕ್ಕೆ ಸಿದ್ಧರಾಗುವುದು ಹೇಗೆ?`

`4. ಈ ಲೋಕವು ಕೋಟ್ಯಾಂತರ ವರ್ಷಗಳ ಅವಧಿಯಲ್ಲಿ ವಿಕಾಸವಾಯಿತು ಎಂದು ಅನೇಕರು ನಂಬಿದ್ದಾರೆ. ಅಂತವರಿಗೆ ಏಳನೇದಿನದ ಸಬ್ಬತ್ತು ದೇವರು ಈ ಲೋಕದ ಸೃಷ್ಟಿಕರ್ತನಾಗಿದ್ದಾನೆ ಎಂಬುದರ ಸ್ಮಾರಕವಾಗಿದೆ ಎಂದು ಹೇಗೆ ಮನವರಿಕೆ ಮಾಡಿಕೊಡಬಹುದು?`