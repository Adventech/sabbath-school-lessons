---
title:  ಅಭಿಷಕ್ತನು ಛೇದಿಸಲ್ಪಡುವನು
date:   03/05/2023
---

ಗಬ್ರಿಯೇಲನು 490 ವರ್ಷಗಳ ಪ್ರವಾದನೆಯನ್ನು ಯೆರೂಸಲೇಮಿನ ದೇವಾಲಯ ಜೀರ್ಣೋದ್ಧಾರವಾಗಲಿ ಎಂಬ ದೈವೋಕ್ತಿಯು ಹೊರಡುವಂದಿನಿಂದ ಆರಂಭಿಸುತ್ತಾನೆ. ಯಾಕೆಂದರೆ ಇದು ದಾನಿಯೇಲನಿಗೂ ಮತ್ತು ಯೆಹೂದ್ಯರಿಗೂ ಬಹಳ ಪ್ರಾಮುಖ್ಯವಾಗಿತ್ತು. ಏಜ್ರನು 7ನೇ ಅಧ್ಯಾಯದಲ್ಲಿ ಯೆರೂಸಲೇಮಿಗೆ ಸಂಬಂಧಪಟ್ಟಂತೆ ಅನೇಕ ರಾಜಾಜ್ಞೆಗಳು ಹೊರಡಿಸಲ್ಪಟ್ಟಿದ್ದರೂ, ಕ್ರಿ.ಪೂ.457ರಲ್ಲಿ ಹೊರಡಿಸಿದ ರಾಜಾಜ್ಞೆಯು ಯೆಹೂದ್ಯರು ತಮ್ಮ ತಾಯಾಡಿಗೆ ಹಿಂದಿರುಗಿ ಆಲಯವನ್ನು ಕಟ್ಟಿ ಅವರು ಒಂದು ಧಾರ್ಮಿಕ ಜನಾಂಗವಾಗಿ ಸ್ಥಾಪಿಸಲ್ಪಡಲಿ ಎಂದು ಆದೇಶ ನೀಡಿತು (ಏಜ್ರನು 7:13,27).

ಅರ್ತಷಸ್ತರಾಜನು ಕ್ರಿ.ಪೂ.457ನೇ ಇಸವಿ ಶರತ್ಕಾಲದಲ್ಲಿ (ಅಂದರೆ ಸೆಪ್ಟೆಂಬರ್ 21 ರಿಂದ ಡಿಸೆಂಬರ್ 21ರವರೆಗೆ) ಕೊಟ್ಟನೆಂದು ಚರಿತ್ರೆಯು ತಿಳಿಸುತ್ತದೆ. ಈ ರಾಜಾಜ್ಞೆ ಕೊಡಲ್ಪಟ್ಟ ವರ್ಷದಿಂದ ಅಭಿಷಿಕ್ತನಾದ ಮೆಸ್ತೀಯನವರೆಗೆ 69 ವಾರಗಳು ಅಥವಾ 483 ವರ್ಷಗಳು. ಕ್ರಿ.ಪೂ.457 ರಿಂದ ಆರಂಭಿಸಿ, ಇತಿಹಾಸದ ಕಾಲ ಸರಣಿಯಲ್ಲಿ ಮುಂದುವರಿದಾಗ ಅದು ಕ್ರಿ.ಪೂ.27ನೇ ಇಸವಿಗೆ ಬಂದು ನಿಲ್ಲುತ್ತದೆ.

ಮೆಸ್ಸಿಯ ಎಂಬ ಪದಕ್ಕೆ 'ಅಭಿಷೇಕಿಸಲ್ಪಟ್ಟವನು' ಎಂದರ್ಥ. ಕ್ರಿ.ಶ.27ರಲ್ಲಿ ಮೆಸೀಯನಾದ ಕ್ರಿಸ್ತನು ದೀಕ್ಷಾಸ್ನಾನ ತೆಗೆದುಕೊಂಡನು (ಮತ್ತಾಯ 3:13-17). ದಾನಿಯೇಲನು ನೂರಾರು ವರ್ಷಗಳ ಹಿಂದೆಯೇ, ಕ್ರಿಸ್ತನು ಖಚಿತವಾಗಿ ದೀಕ್ಷಾಸ್ನಾನ ತೆಗೆದುಕೊಳ್ಳುವ ಸಮಯವನ್ನು ಮುಂದಾಗಿ ತಿಳಿಸಿದ್ದಾನೆ. ಆ ವರ್ಷದಲ್ಲಿ ಯೇಸುವು ತನ್ನ ಮೂರೂವರೆ ವರ್ಷಗಳ ಸೇವೆಯನ್ನು ಆರಂಭಿಸಿದನು.

`ರೋಮಾಯ 5:6-9 ಹಾಗೂ ದಾನಿಯೇಲನು 9:26ನೇ ವಚನಗಳನ್ನು ಓದಿರಿ. ಇಲ್ಲಿ ಮಹತ್ವವಾದ ಯಾವ ಸತ್ಯಾಂಶಗಳು ತಿಳಿಸಲ್ಪಟ್ಟಿವೆ?`

"ಅರವತ್ತೆರಡು ವಾರಗಳಾದ ಮೇಲೆ ಅಭಿಷಕ್ತನೊಬ್ಬನು ಛೇದಿಸಲ್ಪಡುವನು, ಅವನಿಗೆ ಏನೂ ಇರದು” (ದಾನಿಯೇಲನು 9:26), ಇಂಗ್ಲಿಷ್ ಬೈಬಲ್ಲಿನಲ್ಲಿ ಅಭಿಷಕ್ತನು ತನಗಾಗಿ ಛೇದಿಸಲ್ಪಡುವುದಿಲ್ಲವೆಂದು ತಿಳಿಸಿದೆ. ಛೇದಿಸಲ್ಪಡುವುದು ಅಂದರೆ ಮೆಸ್ಸಿಯನು ಶಿಲುಬೆಗೇರಿಸಲ್ಪಡುವನು. ಇದೇ ವಚನವು ತನಗಾಗಿ ಅಲ್ಲವೆಂದು ತಿಳಿಸಿದೆ. ಕ್ರಿಸ್ತನ ಶಿಲುಬೆ ಮೇಲಿನ ಮರಣವು ಆತನಿಗಾಗಿ ಅಲ್ಲ, ಬದಲಾಗಿ ನಮ್ಮ ಪಾಪಗಳಿಗಾಗಿ ಆತನು ಮರಣಹೊಂದಿದನು. ಈ ಕಾರಣದಿಂದಲೇ ಪೌಲನು 'ನಾವು ಪಾಪಿಗಳಾಗಿದ್ದಾಗಲೂ ಕ್ರಿಸ್ತನು ನಮಗೋಸ್ಕರ ಪ್ರಾಣ ಕೊಟ್ಟದ್ದರಲ್ಲಿ, ದೇವರು ನಮ್ಮ ಮೇಲೆ ತನಗಿರುವ ಪ್ರೀತಿಯನ್ನು ಸಿದ್ಧಾಂತಪಡಿಸಿದ್ದಾನೆ” ಎಂದು ಹೇಳುತ್ತಾನೆ (ರೋಮಾಯ 5:8).

ದಾನಿಯೇಲನು 9:27ನೇ ವಚನದಲ್ಲಿ ವಾರದ ಮಧ್ಯದಲ್ಲಿ ಅಂದರೆ ಕೊನೆಯ ಏಳುವರ್ಷಗಳ ಮಧ್ಯದಲ್ಲಿ ಕ್ರಿಸ್ತನು "ಯಜ್ಞ ನೈವೇದ್ಯಗಳನ್ನು ನಿಲ್ಲಿಸುವನು". 70ನೇ ವಾರದ ಮಧ್ಯಭಾಗದಲ್ಲಿ ಅಂದರೆ ಕ್ರಿ.ಶ.31ರಲ್ಲಿ ಶಿಲುಬೆಯಲ್ಲಿ ಸಾಯುವುದರ ಮೂಲಕ ತನ್ನ ರಕ್ತದಿಂದ ನಿರಂತರವಾದ ಒಡಂಬಡಿಕೆಯನ್ನು (Covenant) ದೃಢಪಡಿಸಿದನು. ಆಗ ದೇವದರ್ಶನದ ಗುಡಾರದಲ್ಲಿ ನಡೆಯುತ್ತಿದ್ದ ವ್ಯವಸ್ಥೆಯು ತನ್ನೆಲ್ಲಾ ಪ್ರಾಮುಖ್ಯತೆ ಕಳೆದುಕೊಂಡಿತು.

ಈ ಪ್ರವಾದನೆಗಳು ಅಭಿಷಕ್ತನು ಅಂದರೆ ಮೆಸ್ಸಿಯನಾದ ಕ್ರಿಸ್ತನು ಕ್ರಿ.ಶ.31 ವಸಂತ ಋತುವಿನಲ್ಲಿ ಶಿಲುಬೆಗೇರಿಸಲ್ಪಡುವನು ಹಾಗೂ ದೇವದರ್ಶನದ ಗುಡಾರದಲ್ಲಿ ನಡೆಯುತ್ತಿದ್ದ ಯಾಜಕರು ಬಲಿಯಜ್ಞ ಅರ್ಪಿಸುವ ಸಂಸ್ಕಾರವು ಪ್ರವಾದನಾತ್ಮಕವಾದ ಎಲ್ಲಾ ಪ್ರಾಮುಖ್ಯತೆ ಕಳೆದುಕೊಳ್ಳುತ್ತದೆಂದು ತಿಳಿಸುತ್ತವೆ. ಮುಂದಾಗಿ ತಿಳಿಸಲ್ಪಟ್ಟಿದ್ದ ಈ ಪ್ರವಾದನೆಗಳು ಎಲ್ಲಾ ವಿಧದಲ್ಲಿಯೂ ನೆರವೇರಿದವು. ಪಸ್ಯಹಬ್ಬದಲ್ಲಿ ಮಹಾಯಾಜಕನು ಪಸ್ಯದ ಕುರಿಮರಿಯನ್ನು ಬಲಿಯಾಗಿ ಅರ್ಪಿಸಬೇಕೆಂದಿರುವಾಗ, ಕ್ರಿಸ್ತನು ತನ್ನ ಪ್ರಾಣವನ್ನು ನಮಗಾಗಿ ಬಲಿದಾನ ಮಾಡಿದನು.

`ಮೇಲೆ ತಿಳಿಸಿದ ಅಂಶಗಳನ್ನು ನೆನಪಿನಲ್ಲಿಟ್ಟುಕೊಂಡು ಮಾರ್ಕ 15:38 ಹಾಗೂ ಮತ್ತಾಯ 3:15,16ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳು ದಾನಿಯೇಲನು 9:24,27ನೇ ವಚನಗಳಲ್ಲಿ ತಿಳಿಸಿರುವ ಪ್ರವಾದನೆಗಳನ್ನು ಅರ್ಥಮಾಡಿಕೊಳ್ಳಲು ನಮಗೆ ಹೇಗೆ ಸಹಾಯಮಾಡುತ್ತವೆ?`