---
title:  ಹೆಚ್ಚಿನ ಚಿಂತನೆ
date:   05/05/2023
---

ದಾನಿಯೇಲನು 9:24-27ನೇ ವಾಕ್ಯಗಳಲ್ಲಿ ತಿಳಿಸಿರುವ 70 ವಾರಗಳ ಪ್ರವಾದನೆಯನ್ನು ಸುಲಭವಾಗಿಯೂ, ಶೀಘ್ರವಾಗಿಯೂ ತಿಳಿದುಕೊಳ್ಳುವ ವಿಧಾನ ಕೆಳಕಂಡಂತಿದೆ :

ಮೊದಲು 70 ವಾರಗಳು (ದಾನಿಯೇಲನು 9:24) ಅನಂತರ ಏಳು ವಾರಗಳು ಹಾಗೂ 62 ವಾರಗಳು ಎರಡೂ ಒಟ್ಟಾಗಿ ಸೇರಿದಾಗ 70 ವಾರಗಳಲ್ಲಿ 69 ವಾರಗಳಿರುತ್ತದೆ (ದಾನಿಯೇಲನು 9:25). ಎಪ್ಪತ್ತನೇ ಕೊನೆಯ ವಾರ ಉಳಿಯುತ್ತದೆ (9:27). ಕೊನೆಯದಾಗಿ ಉಳಿದ ಒಂದು ವಾರವನ್ನು ಎರಡಾಗಿ ವಿಭಾಗಿಸಿದಾಗ (9:27) ಮೂರೂವರೆ ವರ್ಷಗಳ ಎರಡು ಭಾಗಗಳು ಉಳಿದುಕೊಳ್ಳುತ್ತವೆ.

70 ವಾರಗಳು. ಇವು 69 ವಾರಗಳು ಹಾಗೂ ಒಂದು ವಾರವನ್ನು ಒಳಗೊಂಡಿದೆ. ಈ ಒಂದು ವಾರವನ್ನು ಎರಡಾಗಿ ವಿಭಾಗಿಸಬೇಕು. ಕ್ರಿ.ಪೂ. 457ನೇ ಇಸವಿಯನ್ನು 2300 ವರ್ಷಗಳ ಪ್ರವಾದನೆಯ ಆರಂಭವಾಗಿ ತೆಗೆದುಕೊಂಡಾಗ, ಅದು 1844ನೇ ಇಸವಿಯಲ್ಲಿ ಮುಕ್ತಾಯವಾಗುತ್ತದೆ.

ದಾನಿಯೇಲನು 8ನೇ ಅಧ್ಯಾಯದಲ್ಲಿ 2300 ದಿನಗಳು ಯಾವಾಗ ಆರಂಭವಾಗುತ್ತದೆಂದು ತಿಳಿಸಿಲ್ಲ. ಉದಯಾಸ್ತಮಾನಗಳ ಎರಡು ಸಾವಿರದ ಮುನ್ನೂರರವರೆಗೆ ನಡೆಯುವವು. ಅನಂತರ ಪವಿತ್ರಾಲಯಕ್ಕೆ ಪುನಃ ನ್ಯಾಯಸ್ಥಾಪನೆ- ಯಾಗುವುದು ಅಂದರೆ ಪವಿತ್ರಾಲಯವು ಶುದ್ದೀಕರಿಸಲ್ಪಡುವುದು' ಎಂದು ತಿಳಿಸಿದೆ (8:14), 2300 ದಿನಗಳು ಎಂದಿನಿಂದ? ಬೇಲೆಶಚ್ಚರ್ ರಾಜನ ಆಳಿಕೆಯ ಮೂರನೆಯ ವರ್ಷದಲ್ಲಿ ದಾನಿಯೇಲನು ದರ್ಶನ ಕಂಡಂದಿನಿಂದ ಯಾಕೆ ಆರಂಭವಾಗಬಾರದು? (8:1). ಇದು ಪ್ರವಾದನೆಗೆ ಹೊಂದಿಕೆಯಾಗುವುದಿಲ್ಲ. 8ನೇ ಅಧ್ಯಾಯದಲ್ಲಿ ಬಾಬೆಲ್ ಸಾಮ್ರಾಜ್ಯವು ಸೇರಿಸಲ್ಪಟ್ಟಿಲ್ಲ. ಈ ಸಾಮ್ರಾಜ್ಯದ ಪತನವಾದ ನಂತರದಿಂದ ಮೇದ್ಯ- ಪಾರಸೀಯ, ಗ್ರೀಸ್, ರೋಮ್ ಮತ್ತು ಕ್ರಿಸ್ತನ ಎರಡನೇ ಬರೋಣದವರೆಗೆ ನಡೆಯುವ ಘಟನೆಗಳೊಂದಿಗೆ 2300 ದಿನಗಳ ಪ್ರವಾದನೆ ಆರಂಭವಾಗುತ್ತದೆ. ದಾನಿಯೇಲನು 8ನೇ ಅಧ್ಯಾಯದಲ್ಲಿ ಇದು ತಿಳಿಸಿಲ್ಲ. ಆದರೆ ಒಂಬತ್ತನೇ ಅಧ್ಯಾಯದಲ್ಲಿ ಇದು ತಿಳಿಸಲ್ಪಟ್ಟಿದೆ.   **ಚರ್ಚಿಸಬೇಕಾದ ಪ್ರಶ್ನೆಗಳು**

`1. 2300 ದಿನಗಳು ವಾಸ್ತವವಾಗಿ ಒಂದೇ ಪ್ರವಾದನೆಯಾಗಿದ್ದರೂ ಎರಡು ಭಾಗಗಳಾಗಿ ವಿಭಾಗಿಸಲ್ಪಟ್ಟಿವೆ. ಇದರಲ್ಲಿ ಸುವಾರ್ತೆ ಮತ್ತು ನ್ಯಾಯತೀರ್ಪಿನ ನಡುವಣ ನಿಕಟ ಸಂಬಂಧದ ಬಗ್ಗೆ ತರಗತಿಯಲ್ಲಿ ಚರ್ಚಿಸಿ, ಇವೆರಡರ ನಡುವಣ ಸಂಬಂಧವು ನಮಗೆ ಯಾಕೆ ಶುಭವಾರ್ತೆಯಾಗಿದೆ? ನ್ಯಾಯತೀರ್ಪಿನ ಬಗ್ಗೆ ಅನೇಕರಿಗಿರುವ ಭಯವನ್ನು ಹೋಗಲಾಡಿಸಲು ಈ ಸಂಬಂಧವು ಹೇಗೆ ಸಹಾಯಕವಾಗಿದೆ?`

`2. "ಅಭಿಷಕ್ತನು ಛೇದಿಸಲ್ಪಡುವನು, ಆದರೆ ತನಗಾಗಿ ಅಲ್ಲ' ಎಂಬ ಸತ್ಯದ ಬಗ್ಗೆ ಗಮನ ಹರಿಸಿ (ದಾನಿಯೇಲನು 9:26), ಇದು ಯಾವುದರ ಬಗ್ಗೆ ತಿಳಿಸುತ್ತದೆ? ಯಾರಿಗಾಗಿ ಹಾಗೂ ಯಾಕೆ ಆತನು ಛೇದಿಸಲ್ಪಟ್ಟನು?`

`3. ಯಾಜಕಕಾಂಡ 16:16 ಹಾಗೂ 23:26-29ನೇ ವಚನಗಳನ್ನು ತಿರುಗಿ ಓದಿರಿ, ದೇವದರ್ಶನದ ಗುಡಾರದ ಶುದ್ದೀಕರಣಕ್ಕೆ ಕಾರಣವೇನು? ಅದು ನಡೆಯುತ್ತಿರುವಾಗ ಜನರು ಯಾವ ರೀತಿ ಇರಬೇಕು? ಇದರಿಂದ ನಾವು ತಿಳಿಯಬೇಕಾದದ್ದೇನು?`