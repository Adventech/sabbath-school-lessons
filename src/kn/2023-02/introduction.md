### ಮೂರು ದೂತರ ಸಂದೇಶಗಳು

ಸಬ್ಬತ್ತನ್ನು ಕೈಕೊಂಡು ನಡೆಯುತ್ತಿದ್ದ ಅಡ್ಡೆಂಟಿಸ್ಟರು ಅಕ್ಟೋಬರ್ 22, 1844ರಂದು ಕ್ರಿಸ್ತನು ಎರಡನೇ ಸಾರಿ ಈ ಲೋಕಕ್ಕೆ ಬರುತ್ತಾನೆಂದು ಮಹಾನಿರೀಕ್ಷೆಯಿಂದ ಕಾದುಕೊಂಡಿದ್ದರು. ಆದರೆ ಕ್ರಿಸ್ತನು ಆ ದಿನ ಬರಲಿಲ್ಲವಾದ್ದರಿಂದ ಅವರೆಲ್ಲರಿಗೂ ಮಹಾನಿರಾಶೆಯುಂಟಾಯಿತು. ಅದು ಸೆವೆಂತ್ ಡೇ ಅಡ್ಡೆಂಟಿಸ್ಟರ ಚರಿತ್ರೆಯಲ್ಲಿ 'ಮಹಾನಿರಾಶೆಯ ದಿನ' ಎಂದು ಪ್ರಸಿದ್ಧವಾಗಿದೆ.

ಇದಕ್ಕೆ ಒಂದು ವಾರದ ಮೊದಲು ಅಂದರೆ, ಅಕ್ಟೋಬರ್ 15, 1844ರಂದು ಜರ್ಮನಿ ದೇಶದ ಭಯಭಕ್ತಿಯುಳ್ಳ ಲೂಥರನ್ ಸಭೆಗೆ ಸೇರಿದ ಕುಟುಂಬದಲ್ಲಿ ಒಂದು ಗಂಡುಮಗುವಿನ ಜನನವಾಯಿತು. ಅವನೇ ಅತ್ಯಂತ ಜಗತ್ಪಸಿದ್ಧವಾದ ನಾಸ್ತಿಕನೆಂದು ಹೆಸರಾದ ಫ್ರೆಡರಿಕ್ ನೀಟೈ, ಕ್ರೈಸ್ತಧರ್ಮದ ದೇವರಾದ ಯೇಸುಕ್ರಿಸ್ತನು ಪಾಶ್ಚಿಮಾತ್ಯ ಕ್ರೈಸ್ತದೇಶಗಳಲ್ಲಿ ಸಾಯುತ್ತಿದ್ದಾನೆಂದು ನೀತ್ಸೆ ನಂಬಿದ್ದನು. ಅವನು ಕ್ರೈಸ್ತಧರ್ಮದ ನೈತಿಕತೆಯನ್ನು ಅಂದರೆ ನೀತಿನಿಯಮಗಳು, ನೀತಿ ವಿಚಾರಗಳನ್ನು 'ಗುಲಾಮಿ ನೈತಿಕತೆ' ಎಂದು ಹೀಯಾಳಿಸಿದನು. ಈ ನೈತಿಕತೆಯು ದುರ್ಬಲರು ತಮಗಿಂತ ಬಲಿಷ್ಠರಾದವರಿಂದ ರಕ್ಷಿಸಿಕೊಳ್ಳಲು ಮಾಡಿದ ಪ್ರಯತ್ನವಾಗಿದೆ. ಅದಕ್ಕಾಗಿ ನಿಮ್ಮ ವೈರಿಗಳನ್ನು ಪ್ರೀತಿಸಿರಿ' ಎಂಬ ಮೂರ್ಖತನದ, ಕೆಲಸಕ್ಕೆ ಬಾರದ ಕಾಲ್ಪನಿಕ ಕತೆಗಳನ್ನು ಹುಟ್ಟಿಸಿಕೊಂಡರೆಂದು ನಿಟ್ಟೆ ಕ್ರೈಸ್ತಧರ್ಮದ ಬೋಧನೆಯನ್ನು ಅಪಹಾಸ್ಯ ಮಾಡಿದನು. ಅವನ ಒಂದು ಪುಸ್ತಕದ ಹೆಸರು 'ದಸ್ ಸ್ಟೇಕ್ ಝರತೂಷ್ಟ್ರ ಎಂದು. ಅದರಲ್ಲಿ ಅವನು ಆಧುನಿಕತೆಯು ಒಳ್ಳೆಯದು ಮತ್ತು ಕೆಟ್ಟದ್ದು ಎಂಬ ಹಳೆಯ ಕಲ್ಪನೆಗಳನ್ನು ಬಿಡಬೇಕೆಂದು ತಿಳಿಸಿ ಹತ್ತುಆಜ್ಞೆಗಳನ್ನು ನಾಶಪಡಿಸಿ ಎಂದು ಪ್ರತಿಪಾದಿಸಿದ್ದಾನೆ.

ಕಮ್ಯೂನಿಸ್ಟ್ ಸಿದ್ಧಾಂತದ ಪಿತಾಮಹನಾದ ಜರ್ಮನಿ ದೇಶದ ಕಾರ್ಲ್ ಮಾರ್ಕ್ಸ್ ಎಂಬುವವನು ಅದೇ ವರ್ಷದಲ್ಲಿ "1844ನೇ ಇಸವಿಯ ಆರ್ಥಿಕ ಮತ್ತು ತತ್ವಚಿಂತನೆಯ ಹಸ್ತಪ್ರತಿಗಳು' (Economic and Philosophic Manu- scripts of 1844) ಎಂಬ ಪುಸ್ತಕವನ್ನು ಬರೆದನು. ಆದರೆ ಯಾವ ಕ್ರೈಸ್ತ ಪ್ರಕಾಶಕರೂ ಅದನ್ನು ಮುದ್ರಿಸಿ ಪ್ರಕಟಿಸಲಿಲ್ಲ. ಈ ಕಾರಣದಿಂದ 1932ನೇ ಇಸವಿಯಲ್ಲಿ ಸೋವಿಯತ್ ರಷ್ಯಾದೇಶದಲ್ಲಿ ಅದನ್ನು ಪ್ರಕಟಿಸಲಾಯಿತು. ಆ ಪುಸ್ತಕವು ಆರಂಭದಲ್ಲಿ ಕಾರ್ಲ್ ಮಾರ್ಕ್ಸ್ ನ ಚಿಂತನಾ ಮಾರ್ಗವನ್ನು ವಿವರಿಸುತ್ತದೆ. ಅದರ ಪ್ರಕಾರ ಲೋಕದ ಸುಖಸಂತೋಷ ಮತ್ತು ಪ್ರಾಪಂಚಿಕ ವಿಷಯಗಳೇ ಮುಖ್ಯವೆಂದು ನಂಬಿರುವ ಭೋಗವಾದಿ (Materialist) ವಾಸ್ತವಾಂಶವು ವಿವಿಧವಾದ ಆರ್ಥಿಕ ಹಂತಗಳ ಮೂಲಕ ಮುಂದುವರಿಯುತ್ತದೆ. ಅನಂತರ ಜಗತ್ತಿನ ಎಲ್ಲಾ ಕಾರ್ಮಿಕರು ಒಂದಾಗಿ ತಮ್ಮನ್ನು ಶೋಷಣೆ ಮಾಡುತ್ತಿರುವ ವ್ಯಾಪಾರ, ಉದ್ಯಮಗಳಲ್ಲಿ ಭಾರಿ ಬಂಡವಾಳ ಹೂಡಿರುವ ಬಂಡವಾಳಶಾಯಿಗಳನ್ನು (Capitalist) ನಾಶಮಾಡಿ ಈ ಲೋಕದಲ್ಲಿ ಒಂದು ಆದರ್ಶರಾಜ್ಯವನ್ನು ಸ್ಥಾಪಿಸುವರೆಂದು ಕಾರ್ಲ್ ಮಾರ್ಕ್ಸ್ ತನ್ನ ಪುಸ್ತಕದಲ್ಲಿ ಅಭಿಪ್ರಾಯ ವ್ಯಕ್ತಪಡಿಸುತ್ತಾನೆ.

1844ನೇ ಇಸವಿಯ ವಿಕಾಸವಾದ ಸಿದ್ಧಾಂತದ ಪಿತಾಮಹನಾದ ಚಾರ್ಲ್ಸ್ ಡಾರ್ವಿನ್ ಎಂಬುವವನ ಜೀವನದಲ್ಲಿಯೂ ಒಂದು ಮುಖ್ಯವಾದ ವರ್ಷವಾಗಿದೆ. ಅವನು 1844ರ ಪ್ರಬಂಧ' ಎಂಬ ಪುಸ್ತಕ ಬರೆದನು. ಅದನ್ನು 1859ನೇ ಇಸವಿಯಲ್ಲಿ ಸಜೀವಿಗಳ ಗುಂಪಿನ ಉಗಮ' (On the origin of species) ಎಂಬ ಹೆಸರಿನಲ್ಲಿ ಪ್ರಕಟಿಸಲಾಯಿತು. ಅದರಲ್ಲಿ ಚಾರ್ಲ್ಸ್ ಡಾರ್ವಿನ್ ಈ ಜಗತ್ತನ್ನು ದೇವರು ಉಂಟುಮಾಡಲಿಲ್ಲ. ಬದಲಾಗಿ ಕೋಟ್ಯಾಂತರ ವರ್ಷಗಳ ಅವಧಿಯಲ್ಲಿ ಅಮೀಬಾ ಎಂಬ ಒಂದು ಪ್ರಾಣಿಯ ಮೂಲಕ ಈಗಿರುವುದೆಲ್ಲವೂ ಸಹಜವಾಗಿಯೂ ಮತ್ತು ಆಕಸ್ಮಿಕವಾಗಿಯೂ ವಿಕಾಸಗೊಂಡಿತೆಂದು ಬಲವಾಗಿ ಪ್ರತಿಪಾದಿಸುತ್ತಾನೆ.

ಆದರೆ 1844ನೇ ಇಸವಿಯಲ್ಲಿ ದಾನಿಯೇಲನು 8:14ನೇ ವಚನದಲ್ಲಿ ತಿಳಿಸಿದ 2300 ದಿನಗಳ ಪ್ರವಾದನೆಯು ನೆರವೇರಿದ ವರ್ಷವೂ ಆಗಿದೆ. ಆ ವರ್ಷದಲ್ಲಿ ಸುಮಾರು 50 ಸಾವಿರ ಜನರು ಕ್ರಿಸ್ತನು ಎರಡನೇ ಸಾರಿ ಈ ಲೋಕಕ್ಕೆ ಬರುತ್ತಾನೆಂದು ಬಹಳ ನಿರೀಕ್ಷೆಯಿಂದ ಕಾದುಕೊಂಡಿದ್ದರು. ಆದರೆ ಅವರಿಗೆ ಮಹಾನಿರಾಶೆಯಾಯಿತು. ಬಹಳಷ್ಟು ಜನರು ಇದರಿಂದ ತಮ್ಮ ನಂಬಿಕೆ ಕಳೆದುಕೊಂಡರು. ಆದರೆ ಉಳಿದ ಸ್ವಲ್ಪ ಜನರ ಮೂಲಕ ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಎಂಬ ಜಾಗತಿಕವಾದ ಮಹಾಚಳುವಳಿಯು ಚಿಗುರೊಡೆಯಿತು. ಈ ಚಳುವಳಿಯ ಮುಖ್ಯ ಸಂದೇಶವು ಮಾರ್ಕ್ಸ್ ವಾದ, ನೀಟ್ಟೆಯ ನಾಸ್ತಿಕತ್ವ ಮತ್ತು ಚಾರ್ಲ್ಸ್ ಡಾರ್ವಿನ್ ಪ್ರತಿಪಾದಿಸಿದ ವಿಕಾಸವಾದ ಸಿದ್ಧಾಂತವನ್ನು ಸ್ಪಷ್ಟವಾಗಿ ನಿರಾಕರಿಸಿತು.

ಮಾರ್ಕ್ಸ್ ವಾದಕ್ಕೆ ವಿರುದ್ಧವಾದ ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಚಳುವಳಿಯು ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟವನ್ನು ಸಾರಿ ಹೇಳಿತು. ಈ ಲೋಕದ ಚರಿತ್ರೆಯು ಕಾರ್ಲ್ ಮಾರ್ಕ್ಸ್ ತಿಳಿಸಿದ ಹಾಗೆ ಮನುಷ್ಯನಿಂದ ಸ್ಥಾಪಿತವಾದ ಆದರ್ಶರಾಜ್ಯದಿಂದ ಮುಕ್ತಾಯವಾಗುವುದಿಲ್ಲ. ಬದಲಾಗಿ ಅಲೌಕಿಕವಾದ ದೇವರ ನಿತ್ಯನಿತ್ಯವಾದ ರಾಜ್ಯ ಸ್ಥಾಪನೆಯಾಗುವುದರೊಂದಿಗೆ ಮುಕ್ತಾಯವಾಗುತ್ತದೆಂದು ಅಟ್ವೆಂಟಿಸ್ಟ್ ಚಳುವಳಿಯು ಘಂಟಾಘೋಷವಾಗಿ ತಿಳಿಸುತ್ತದೆ.

ಚಾರ್ಲ್ಸ್ ಡಾರ್ವಿನ್ ಈ ಜಗತ್ತಿನಲ್ಲಿ ಜೀವವು ಸಹಜವಾಗಿಯೂ ಮತ್ತು ಆಕಸ್ಮಿಕವಾಗಿಯೂ ಕೋಟ್ಯಾಂತರ ವರ್ಷಗಳ ಅವಧಿಯಲ್ಲಿ ವಿಕಾಸಗೊಂಡಿತೆಂದು ತಿಳಿಸುತ್ತಾನೆ. ಆದರೆ ಇದಕ್ಕೆ ವಿರುದ್ಧವಾಗಿ ಸೆವೆಂತ್ ಡೇ ಅಟ್ವೆಂಟಿಸ್ಟ್ ಚಳುವಳಿಯು ಸೃಷ್ಟಿಕರ್ತನಾದ ದೇವರು ತನ್ನ ಮಹಾಶಕ್ತಿಯಿಂದ ಆರುದಿನಗಳಲ್ಲಿ ನಮ್ಮ ಲೋಕವನ್ನು ಉಂಟುಮಾಡಿ ಏಳನೇದಿನದಲ್ಲಿ ವಿಶ್ರಮಿಸಿಕೊಂಡನೆಂದು ಸಾರಿಹೇಳುತ್ತದೆ.

ಮಹಾನಾಸ್ತಿಕನಾದ ಫ್ರೆಡರಿಕ್ ನೀಟ್ರೆ ದೇವರಿಲ್ಲವೆಂದು ಪ್ರತಿಪಾದಿಸಿ ಹತ್ತು ಆಜ್ಞೆಗಳನ್ನು ನಾಶಪಡಿಸಬೇಕೆಂದು ತನ್ನ ಪುಸ್ತಕದಲ್ಲಿ ತಿಳಿಸಿದ್ದಾನೆ. ಇದಕ್ಕೆ ವಿರುದ್ಧವಾಗಿ ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಚಳುವಳಿಯು ದೇವರು ಇದ್ದಾನೆ ಹಾಗೂ ಆತನ ಸಾರ್ವತ್ರಿಕವಾದ ನೈತಿಕ ನಿಯಮವಾದ ಹತ್ತು ಆಜ್ಞೆಗಳು ಎಲ್ಲಾ ಮಾನವರಿಗೂ ಅನ್ವಯವಾಗುತ್ತದೆ. ಅಲ್ಲದೆ ದೇವರು ನಮಗೆ ನ್ಯಾಯತೀರ್ಪು ಮಾಡುವ ಮಾನದಂಡವೂ ಆಗಿದೆ ಎಂದು ತಿಳಿಸುತ್ತದೆ.

ಈ ಎಲ್ಲಾ ಘಟನೆಗಳು 1844ನೇ ಇಸವಿಯಲ್ಲಿ ನಡೆದದ್ದು ಒಂದು ಆಕಸ್ಮಿಕವೇ? ಹಾಗೆಂದು ನಾವು ಭಾವಿಸಬಾರದು.

ಮೂವರು ಪ್ರಖ್ಯಾತ ವ್ಯಕ್ತಿಗಳಾದ ನೀಟೈ, ಕಾರ್ಲ್ ಮಾರ್ಕ್ಸ್ ಮತ್ತು ಚಾರ್ಲ್ಸ್ ಡಾರ್ವಿನ್ನರ ಪುಸ್ತಕಗಳು ಮಾನವರಿಗೆ ಸರಿಪಡಿಸಲಾರದಂತ ಹಾನಿಯುಂಟು ಮಾಡಿವೆ. ಇಷ್ಟೆಲ್ಲಾ ಸುಳ್ಳು ಸಿದ್ಧಾಂತಗಳ ನಡುವೆಯೂ, ದೇವರು ತನ್ನ ಸತ್ಯದ ಸಾಕ್ಷಿಯನ್ನು ಈ ಜಗತ್ತಿಗೆ ತೋರಿಸಿಕೊಟ್ಟನು. ಈ ಮೂರು ವ್ಯಕ್ತಿಗಳ ವಿನಾಶಕಾಲ ಸಿದ್ಧಾಂತಗಳು ಪ್ರಭಾವ ಬೀರುತ್ತಿದ್ದ ಸಮಯದಲ್ಲಿ ದೇವರು ಒಂದು ಚಳುವಳಿಯನ್ನು ಅನೇಕ ಭಕ್ತರ ಮೂಲಕ ಆರಂಭಿಸಿದನು. ಕಾಲಕ್ರಮೇಣ ಈ ಚಳುವಳಿಯು ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಸಭೆಯಾಗಿ ರೂಪುಗೊಂಡಿತು. ಈ ಸಭೆಯು ದೇವರ ಕೊನೆಯ ಸತ್ಯವಾದ ಮೂರುದೂತರ ಸಂದೇಶಗಳನ್ನು ಲೋಕಕ್ಕೆ ಸಾರುತ್ತದೆ. ಈ ಸಂದೇಶಗಳು ಮೂಲಭೂತವಾಗಿ ಕಾರ್ಲ್ ಮಾರ್ಕ್ಸ್, ನೀಟ್ಟೆ ಮತ್ತು ಚಾರ್ಲ್ಸ್ ಡಾರ್ವಿನ್ ಎಂಬ ಸತ್ಯಕ್ಕೆ ವಿರುದ್ದವಾಗಿ ಮಹಾವಂಚನೆಗೆ ಒಳಗಾದ ಮೂರು ವ್ಯಕ್ತಿಗಳು ಪ್ರತಿಪಾದಿಸಿದ ಸುಳ್ಳು ಸಿದ್ಧಾಂತಗಳನ್ನು ಸಂಪೂರ್ಣವಾಗಿ ಅಲ್ಲಗಳೆಯುತ್ತದೆ.

ಮೂರುದೂತರ ಸಂದೇಶಗಳು ಒಂದು ರೀತಿಯಲ್ಲಿ ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಸಭೆಯು ಮುಂದೆ ಸಾಗುವಂತೆ ನೀಡಿದ ಆಜ್ಞೆಯಾಗಿದೆ. ಅವು ಸರಳವೂ, ಪರಿಶುದ್ಧವೂ ಆದ ಸುವಾರ್ತೆಯಾಗಿವೆ. ಆದರೆ ಈ ಸುವಾರ್ತೆಯು ವರ್ತಮಾನ ಸತ್ಯಕ್ಕೆ ಅನುಗುಣವಾಗಿ ಕೊಡಲ್ಪಟ್ಟಿದೆ (2 ಪೇತ್ರನು 1:12).

ಈ ಸರಳವೂ, ಪರಿಶುದ್ದವೂ ಆದ ಮೂರುದೂತರ ಸಂದೇಶಗಳನ್ನು ಈ ಎರಡನೇ ತ್ರೈಮಾಸಿಕದಲ್ಲಿ ನಾವು ಅಧ್ಯಯನ ಮಾಡಲಿದ್ದೇವೆ.

ಈ ತ್ರೈಮಾಸಿಕದಲ್ಲಿ ನಾವು ಅಧ್ಯಯನ ಮಾಡುವ 'ಪರಲೋಕದ ಸಂದೇಶಗಳು ಎಂಬ ಈ ಪುಸ್ತಕದ ಲೇಖಕರು ಬೋಧಕರಾದ ಮಾರ್ಕ್  ಫಿಲ್ಲೆಯವರು. ಇವರು 2005-2010ನೇ ಇಸವಿಯಲ್ಲಿ ಜನರಲ್ ಕಾನ್ ಫರೆನ್ಸ್ ನಲ್ಲಿ ಉಪಾಧ್ಯಕ್ಷರಾಗಿ ಕಾರ್ಯನಿರ್ವಹಿಸಿದರ್. ಈಗ ಅಂತರರಾಷ್ಟ್ರೀಯ ಖ್ಯಾತಿಯ ಸುವಾರ್ತಾ ಸೇವಕರಾಗಿದ್ದಾರೆ. ಪಾಸ್ಟರ್  ಮಾರ್ಕ್ ಫಿಟ್ಲ, ಅವರ ಪತ್ನಿ ಅರ್ನೆಸ್ಟೈನ್ ಮೂರು ಮಕ್ಕಳು ಹಾಗೂ ಐದು ಮೊಮ್ಮಕ್ಕಳೊಂದಿಗೆ ಅಮೇರಿಕಾ ದೇಶದ ಕನೆಕ್ಟಿಕಟ್ ಎಂಬಲ್ಲಿ ವಾಸವಾಗಿದ್ದಾರೆ.