---
title:  ಎರಡು ವ್ಯತಿರಿಕ್ತವಾದ ವ್ಯವಸ್ಥೆಗಳು
date:   21/05/2023
---

`ಪ್ರಕಟನೆ 12:17 ಹಾಗೂ 17:14ನೇ ವಚನಗಳಲ್ಲಿ ದೇವರ ಸಭೆಯನ್ನು ಹೇಗೆ ವರ್ಣಿಸಲಾಗಿದೆ? ಅದಕ್ಕೆ ಸೈತಾನನ ಪ್ರತಿಕ್ರಿಯೆ ಏನು?`

ಜಗತ್ತಿನ ಇತಿಹಾಸದಾದ್ಯಂತ ದೇವರಿಗೆ ವಿಧೇಯರಾದ, ನಂಬಿಗಸ್ತರಾದ ಜನರು ಇದ್ದರು. ಪ್ರಕಟನೆ 12;17ನೇ ವಚನದಲ್ಲಿ ದೇವರಾಜ್ಞೆಗಳನ್ನು ಕೈಕೊಂಡವರು” ಎಂದು ಅವರ ನಂಬಿಗಸ್ತಿಕೆಯನ್ನು ತಿಳಿಸಲಾಗಿದೆ. ಪ್ರಕಟನೆ 17:14ನೇ ವಚನದಲ್ಲಿ ಅವರು “ದೇವರು ಕರೆದವರೂ, ದೇವರಾದುಕೊಂಡವರೂ ನಂಬಿಗಸ್ತರೂ ಆಗಿರುವ ಆತನ ಕಡೆಯವರು” ಎಂದು ತಿಳಿಸಲಾಗಿದೆ.

`ಪ್ರಕಟನೆ 14:8 ಹಾಗೂ 17:1,2ನೇ ವಚನದಲ್ಲಿ ದೇವದೂತನು ಗಾಂಭೀರ್ಯವಾದ ಯಾವ ಘೋಷಣೆ ಮಾಡುತ್ತಾನೆ? ಇಂತಹ ಘೋಷಣೆ ಮಾಡಲಿಕ್ಕೆ ಬಾಬೆಲ್ ಮಾಡಿರುವುದಾದರೂ ಏನು?`

ಯೋಹಾನನು ಮೊದಲನೆ ಶತಮಾನದ ಕೊನೆಯಲ್ಲಿ ಪ್ರಕಟನೆ ಪುಸ್ತಕ ಬರೆದರು. ಆ ಸಮಯದಲ್ಲಿ ಪುರಾತನವಾದ ಬಾಬೆಲ್ ಸಂಪೂರ್ಣ ನಾಶವಾಗಿತ್ತು. ಅನೇಕ ಶತಮಾನಗಳ ಹಿಂದೆಯೇ ಬಾಬೆಲ್ ನಗರ ಅಥವಾ ಸಾಮ್ರಾಜ್ಯವು ಮೇದ್ಯ- ಪಾರಸೀಯರಿಂದ ಹಾಳುಮಾಡಲ್ಪಟ್ಟಿತ್ತು.

ಪ್ರಕಟನೆ ಪುಸ್ತಕದಲ್ಲಿ ಪುರಾತನ ಬಾಬೆಲ್ ನಗರವನ್ನು ಅಂತ್ಯಕಾಲ ಬಾಬೆಲ್ ಗೆ ಸಾಂಕೇತಿಕವಾಗಿ ಹೋಲಿಸಲಾಗಿದೆ. ಪ್ರಕಟನೆಯ ಪ್ರವಾದನೆಗಳ ಪ್ರಕಾರ ಬಾಬೆಲ್ ಹಳೆಯಒಡಂಬಡಿಕೆಯ ಬಾಬೆಲ್ ನಗರದ ಸ್ವಭಾವವನ್ನು ಹೋಲುವ ಸುಳ್ಳು ಧಾರ್ಮಿಕ ವ್ಯವಸ್ಥೆಯನ್ನು ಸೂಚಿಸುತ್ತದೆ. ಪುರಾತನ ಬಾಬೆಲ್ ಸಾಮ್ರಾಜ್ಯಕ್ಕೆ ಮಾರ್ಗದರ್ಶನ ನೀಡಿದ ಸಿದ್ಧಾಂತಗಳು ಆಧುನಿಕವಾದ ಆತ್ಮೀಕ ಬಾಬೆಲ್ ನ್ನು ಬಲಪಡಿಸಿ ಒತ್ತಾಸೆಯಾಗಿ ನಿಲ್ಲುವ ವ್ಯವಸ್ಥೆಯಾಗಿದೆ.

ಪ್ರಕಟನೆ 17:1-6ನೇ ವಚನಗಳಲ್ಲಿ ತಿಳಿಸಿರುವ ಧೂರ್ಮವರ್ಣದ ವಸ್ತ್ರಗಳನ್ನೂ, ರಕ್ತಾಂಬರವನ್ನೂ ಧರಿಸಿಕೊಂಡಿರುವುದನ್ನು ಕಾಣಬಹುದು. ಆಕೆಯು ವಿಶಾಲವಾದ ಭೂಪ್ರದೇಶದ ಮೇಲೆ ನಿಯಂತ್ರಣ ಹೊಂದಿದ್ದಳು. ಆಕೆಯು ರಕ್ತವರ್ಣದ ಮೃಗದ ಮೇಲೆ ಕುಳಿತಿದ್ದಳು. ಸತ್ಯವೇದವು ಆಕೆಯನ್ನು ಜಾರಿಣಿ, ವ್ಯಭಿಚಾರಿಣಿ ಎಂದು ಕರೆಯುತ್ತದೆ. ಆಕೆಯು ತನ್ನ ಪತಿಯಾದ ಯೇಸುಕ್ರಿಸ್ತನನ್ನು ತೊರೆದು ಬಿಟ್ಟಿದ್ದಾಳೆ. ಪ್ರವಾದಿಯಾದ ಯೋಹಾನನು ಈ ವಚನಗಳಲ್ಲಿ ಜಗತ್ತಿನಾದ್ಯಂತ ಬಹಳ ಪ್ರಭಾವ ಹೊಂದಿರುವ ಧರ್ಮಭ್ರಷ್ಟವಾದ ಒಂದು ಧಾರ್ಮಿಕ ವ್ಯವಸ್ಥೆಯ ಚಿತ್ರಣ ನೀಡುತ್ತಾನೆ. ಅದರ ವಿವರಣೆ ಹೀಗಿದೆ. “ಅವಳೊಂದಿಗೆ ಭೂರಾಜರು ಜಾರತ್ವ ಮಾಡಿದರು, ಮತ್ತು ಭೂನಿವಾಸಿಗಳು ಆಕೆಯ ಜಾರತ್ವವೆಂಬ ದ್ರಾಕ್ಷಾರಸವನ್ನು ಕುಡಿದು ಮತ್ತರಾದರು” (17:2). ಕುಡಿದರು? ಜಾರತ್ವ ಮಾಡಿದರು. ಇದು ಸಾಂಕೇತಿಕವಾಗಿ ಸುಳ್ಳು ಬೋಧನೆಗಳು, ತಪ್ಪಾದ ತತ್ವಗಳು ಹಾಗೂ ಆಚರಣೆಯನ್ನು ಸೂಚಿಸುತ್ತದೆ.

`ಈ ಭ್ರಷ್ಟಧಾರ್ಮಿಕ ವ್ಯವಸ್ಥೆಯಿಂದ ಭೂರಾಜರು ಹಾಗೂ ಸಾಮಾನ್ಯ ಜನರೆಲ್ಲರೂ ನಕಾರಾತ್ಮಕವಾಗಿ ಪ್ರಭಾವಕ್ಕೆ ಒಳಗಾದರು. ಇಂತಹ ವ್ಯವಸ್ಥೆಯ ನಕಾರಾತ್ಮಕ ಪ್ರಭಾವದ ವಿರುದ್ಧ ನಮ್ಮ ಏಕೈಕ ರಕ್ಷಣೆ ಯಾವುದು? (ಎಫೆಸ 6:10-18).`