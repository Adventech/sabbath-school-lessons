---
title:  ಬಾಬೆಲೆಂಬ ಗಲಿಬಿಲಿಯ ಮಹಾನಗರ
date:   20/05/2023
---

### ಈ ವಾರದ ಪಾಠ ಅಧ್ಯಯನಕ್ಕಾಗಿ
ಪ್ರಕಟನೆ 147:1,2,15; 17:4-6; 18:1-4; ಮತ್ತಾಯ 16:18; ಯೆರೆಮೀಯ 50:33-38 ಹಾಗೂ ಕೀರ್ತನೆ 115:4-8ನೇ ವಾಕ್ಯಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> “ಅವರು ಯಜ್ಞದ ಕುರಿಯಾದಾತನ ಮೇಲೆ ಯುದ್ಧ ಮಾಡುವರು, ಆದರೆ ಆತನು ಕರ್ತದ ಕರ್ತನೂ, ರಾಜಾಧಿರಾಜನೂ ಆಗಿರುವುದರಿಂದ ಅವರನ್ನು ಜಯಿಸುವನು ಮತ್ತು ದೇವರು ಕರೆದವರ, ದೇವರಾದುಕೊಂಡವರೂ, ನಂಬಿಗಸ್ತರೂ ಆಗಿರುವ ಆತನ ಕಡೆಯವರು ಆ ಜಯದಲ್ಲಿ ಪಾಲುಗಾರರಾಗುವರು” (ಪ್ರಕಟನೆ 17:14).

ಕ್ರಿಸ್ತನ ಮತ್ತು ಸೈತಾನನ ನಡುವಣ ಮಹಾಹೋರಾಟದ ಸಾರಾಂಶವು ಇಬ್ಬರು ಸ್ತ್ರೀಯರ ಸಂಕೇತಗಳ ಮೂಲಕ ಪ್ರಕಟನೆ ಪುಸ್ತಕದಲ್ಲಿ ತಿಳಿಸಲ್ಪಟ್ಟಿದೆ. 12ನೇ ಅಧ್ಯಾಯದಲ್ಲಿ ಒಬ್ಬಳು ಸ್ತ್ರೀ ಸೂರ್ಯನನ್ನು ಧರಿಸಿಕೊಂಡಿದ್ದರೆ 17ನೇ ಅಧ್ಯಾಯದಲ್ಲಿ ಮತ್ತೊಬ್ಬ ಸ್ತ್ರೀ ಧೂರ್ಮವರ್ಣದ ವಸ್ತ್ರಗಳನ್ನು ಧರಿಸಿಕೊಂಡಿದ್ದಾಳೆ (4ನೇ ವಚನ).


ಕ್ರಿಸ್ತನ ಕಣ್ಣು ಕೋರೈಸುವಂತ ಮಹಿಮೆಯು ವೈಭವದಲ್ಲಿ ಸೂರ್ಯನನ್ನು ಧರಿಸಿಕೊಂಡಿದ್ದ ಸ್ತ್ರೀ ವಿಷಯವನ್ನು ಪ್ರಕಟನೆ 12ನೇ ಅಧ್ಯಾಯದಲ್ಲಿ ಕಾಣಬಹುದು. ಆಕೆಯು ತನ್ನ ಪತಿಯಾದ ಕ್ರಿಸ್ತನಿಗೆ ನಿಷ್ಠೆಯಿಂದಿದ್ದಾಳೆ. ಶುದ್ಧವಾದ ಸ್ತ್ರೀ ಸತ್ಯವೇದದಲ್ಲಿ ಸತ್ಯಸಭೆ ಅಥವಾ ಕ್ರಿಸ್ತನ ಮದಲಗಿತ್ತಿಯನ್ನು ಸೂಚಿಸುತ್ತಾಳೆ. ಯೆರೆಮೀಯ 6:2ನೇ ವಚನದಲ್ಲಿ ಪ್ರವಾದಿಯು “ಚೀಯೋನಿನ ಕುಮಾರಿಯನ್ನು ನಾನು ಸೌಂದರ್ಯವಾದ ಮತ್ತು ಕೋಮಲವಾದವುಗಳಿಗೆ ಹೋಲಿಸುತ್ತೇನೆ” ಎಂದು ಹೇಳುತ್ತಾನೆ. (ಇದು ಪವಿತ್ರ ಬೈಬಲ್ ನ ಅನುವಾದ, ನಾವು ಉಪಯೋಗಿಸುವ ಬೈಬಲ್ ಸೊಸೈಟಿಯ ಸತ್ಯವೇದದಲ್ಲಿ “ಚೀಯೊನ್ ನಗರಿಯು ಸೊಂಪಾದ ಹಸಿರುಗಾವಲಿಗೆ ಸಮಾನವಾಗಿ ನನಗೆ ಕಾಣುತ್ತದೆ” ಎಂದು ತಪ್ಪಾಗಿ ಅನುವಾದ ಮಾಡಲಾಗಿದೆ). ಇಲ್ಲಿ ಪ್ರವಾದಿಯು ಚೀಯೋನ್ ಕುಮಾರಿ ಅಥವಾ ನಂಬಿಗಸ್ತಳಾದ ಸ್ತ್ರೀಯನ್ನು ದೇವರ ಮಕ್ಕಳನ್ನು ವರ್ಣಿಸುವುದಕ್ಕೆ ಉಪಯೋಗಿಸುತ್ತಾನೆ (ಎಫೆಸ 5:25-32; ಹೋಶೇಯನು 2:20).

ಇದಕ್ಕೆ ವ್ಯತಿರಿಕ್ತವಾಗಿ ಸತ್ಯವೇದವು ಧರ್ಮಭ್ರಷ್ಟತೆಯನ್ನು ಅಂದರೆ ದೇವರನ್ನು ಬಿಟ್ಟು ಅನ್ಯದೇವತೆಗಳನ್ನು ಪೂಜಿಸುವುದನ್ನು ಜಾರತ್ವ ಅಥವಾ ವ್ಯಭಿಚಾರಕ್ಕೆ ಹೋಲಿಸುತ್ತದೆ (ಯಾಕೋಬನು 4:4), ಇಸ್ರಾಯೇಲ್ಯರ ಅಪನಂಬಿಕೆ ಮತ್ತು ದೇವರ ವಿರುದ್ಧವಾಗಿ ತಿರುಗಿ ಬಿದ್ದ ಸ್ವಭಾವವನ್ನು ಯೆಹೆಜೈಲ ಪ್ರವಾದಿಯು “ನೀನು ಸೂಳೆತನ ಮಾಡುವ ಪತಿವತಿ (ವ್ಯಭಿಚಾರಿಣಿ), ಗಂಡನಿಗೆ ಬದಲಾಗಿ ಅನ್ಯರನ್ನು ಸೇರುವ ಜಾರಿಣಿ” ಎಂದು ತಿಳಿಸುತ್ತಾನೆ (16:32).

ಈ ವಾರ ನಾವು ಪ್ರಕಟನೆಯಲ್ಲಿ ತಿಳಿಸಿರುವ ಇಬ್ಬರು ಸ್ತ್ರೀಯರು ಮತ್ತು ಸತ್ಯ ಹಾಗೂ ಸುಳ್ಳಿನ ನಡುವಣ ಹೋರಾಟವನ್ನು ವಿವರವಾಗಿ ಕಲಿಯೋಣ.