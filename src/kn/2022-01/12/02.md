---
title:  ನೀವು ಚೀಯೋನ್ ಪರ್ವತಕ್ಕೆ ಬಂದಿದ್ದೀರಿ
date:   13/03/2022
---

`ಇಬ್ರಿಯ 12:22-24. ಪೌಲನು ಇಲ್ಲಿ ಏನನ್ನು ವರ್ಣಿಸುತ್ತಾನೆ?`

ನಾವು ಚೀಯೋನ್ ಪರ್ವತಕ್ಕೆ ಬಂದಿದ್ದೇವೆ ಮತ್ತು ಮಹಾ ಉತ್ಸವದಲ್ಲಿ ಪಾಲ್ಗೊಂಡಿದ್ದೇವೆ ಎಂಬುದನ್ನು ಇಬ್ರಿಯ ಪತ್ರಿಕೆಯು ದೃಢಪಡಿಸುತ್ತದೆ. ಆದರೆ ನೀವು ಚೀಯೋನ್ ಪರ್ವತಕ್ಕೂ ಜೀವಸ್ವರೂಪನಾದ ದೇವರ ಪಟ್ಟಣವಾಗಿರುವ ಪರಲೋಕದ ಯೆರೂಸಲೇಮಿಗೂ ಉತ್ಸವಕೂಟದಲ್ಲಿ ಸೇರಿ ಬಂದಿದ್ದೀರಿ" (ಇಬ್ರಿಯ 12:22). ನಮ್ಮ ಪ್ರತಿನಿಧಿಯಾದ ಯೇಸುವಿನಲ್ಲಿ ನಂಬಿಕೆಯಿಟ್ಟು ನಾವು ಬಂದಿದ್ದೇವೆ. ಈ ಉತ್ಸವದಲ್ಲಿ ನಾವು ಅಸಂಖ್ಯಾತ ದೂತರನ್ನು ಕಾಣುತ್ತೇವೆ, ಸ್ವತಃ ದೇವರು ಮತ್ತು ಕ್ರಿಸ್ತನು ಆ ಉತ್ಸವದ ಕೇಂದ್ರವಾಗಿರುತ್ತಾರೆ. ಪರಲೋಕದಲ್ಲಿ ಹೆಸರು ಬರೆಯಿಸಿಕೊಂಡಿರುವ ಚೊಚ್ಚಲ ಮಕ್ಕಳ ಸಭೆಯ ಭಾಗವಾಗಿ ನಾವು ಬರುತ್ತೇವೆ (ಇಬ್ರಿಯ 12:23). ನಮ್ಮ ಹೆಸರುಗಳು ಪರಲೋಕದ ಜೀವಿತರ ಪಟ್ಟಿಯಲ್ಲಿ ಬರೆಯಲ್ಪಟ್ಟಿವೆ. ಅದರಲ್ಲಿ ದೇವರು ತನಗೆ ನಡೆದುಕೊಂಡವರ ಹೆಸರುಗಳನ್ನು ಪಟ್ಟಿ ಮಾಡಿದ್ದಾನೆ (ವಿ.ಕಾಂಡ 32:32, ಕೀರ್ತನೆಗಳು 56:8, ದಾನಿಯೇಲ 12:1, ಮಲಾಕಿಯ 3:16, ಲೂಕ 10:20, ಪ್ರಕ 13:8, ಪ್ರಕ 17:8).

ನಾವು ಜೇಷ್ಠ ಪುತ್ರನ ಸ್ವಾಸ್ಥ್ಯವನ್ನು ಯೇಸುವಿನೊಂದಿಗೆ ಹಂಚಿಕೊಳ್ಳುವುದರಿಂದ ನಾವೂ ಕೂಡ ಜೇಷ್ಠ ಪುತ್ರರಾಗಿದ್ದೇವೆ (ಇಬ್ರಿಯ 1:6). ಹಾಗಾಗಿ ನಾವು ಕೂಟದಲ್ಲಿ ಅತಿಥಿಗಳಾಗಿ ಬಂದಿರದೆ ಪೌರರಾಗಿ ಬಂದಿರುತ್ತೇವೆ (ಫಿಲಿಪ್ಪಿ 3:20ನ್ನು ಹೋಲಿಸಿರಿ). ನೀತಿಯಲ್ಲಿ ಸಂಪೂರ್ಣತೆ ಸಾಧಿಸಿರುವ ಆತ್ಮಗಳೆಂತಲೂ ನಾವು ಬಣ್ಣಿಸಲ್ಪಟ್ಟಿದ್ದೇವೆ (ಇಬ್ರಿಯ 12:23). ಇದು ಅಲಂಕಾರಿಕ ಭಾಷೆಯ ಹೇಳಿಕೆಯಾಗಿದೆ. ಇದು ಇಡೀ ಮಾನವ ಸ್ವಭಾವವನ್ನು ಒಳಗೊಂಡ ಆಯಾಮವಾಗಿದೆ. ಈ ಹೇಳಿಕೆಯು “ನಮ್ಮ ಆತ್ಮಗಳ ತಂದೆ' ಎಂಬ ಹೇಳಿಕೆಗೆ ಸಮಾನವಾಗಿದೆ (ಇಬ್ರಿಯ 12:9). ಇದು ದೇವರನ್ನು ನಮ್ಮೆಲ್ಲರಿಗೂ ತಂದೆ ಎಂಬುದಾಗಿ ಸೂಚಿಸುತ್ತದೆ. ನಾವೆಲ್ಲರೂ ಆತ್ಮೀಕ ಸ್ವಭಾವವನ್ನು ಹೊಂದಿರುವ ಮಾನವರಾಗಿದ್ದೇವೆ.

ಉತ್ಸವಕೂಟವು ಯೇಸುವಿನ ರಾಜವಂಶೀಯ ಯಾಜಕಸೇವೆಯ ಆರಂಭವನ್ನು ಮತ್ತು ಹೊಸ ಒಡಂಬಡಿಕೆಯ ಆರಂಭವನ್ನು ಸಂಭ್ರಮಿಸುತ್ತದೆ. ಚೀಯೋನ್ ಪರ್ವತವು ಈ ಎಲ್ಲಾ ಘಟನೆಗಳು ನಡೆಯುವ ಸ್ಥಳವೆಂದು ಇಬ್ರಿಯ ಪತ್ರಿಕೆಯು ಹೇಳುತ್ತದೆ. ಇಬ್ರಿಯ 1:5-14 ವಚನಗಳಲ್ಲಿ ಕೀರ್ತನೆ ಪುಸ್ತಕದ ಮೂರು ವಚನಗಳು ಯೇಸುವಿನ ಸಿಂಹಾಸನಾರೋಹಣವನ್ನು ಬಣ್ಣಿಸುತ್ತವೆ ಮತ್ತು ಚೀಯೋನ್ ಪರ್ವತದಲ್ಲಿ ಇದು ಘಟಿಸುತ್ತದೆ (ಕೀರ್ತ 2:6,7 ಮತ್ತು ಕೀರ್ತ 110:1,2, ಕೀರ್ತನೆ 110:1,2, ಕೀರ್ತನೆ 102:21-27).

ದೇವಕುಮಾರನು ಎಂದೆಂದಿಗೂ ಬರುವ ರಾಜಕೋದ್ಯೋಗಕ್ಕೆ ನೇಮಿಸಲ್ಪಡುವುದು ಚೀಯೋನ್ ಪರ್ವತದಲ್ಲಿಯೇ (ಇಬ್ರಿಯ 5:6). ಇದು ಕೀರ್ತನೆಗಳು 110:4ರಲ್ಲಿರುವ ವಚನಗಳಾಗಿವೆ. ಕೀರ್ತನೆ 110ನೇ ಸಂಧಿಯ ಪ್ರಕಾರ ಯೇಸುವನ್ನು ಮಹಾಯಾಜಕನನ್ನಾಗಿ ನೇಮಕ ಮಾಡುವ ಸ್ಥಳ ಚೀಯೋನ್ ಪರ್ವತವೇ ಆಗಿದೆ (ಕೀರ್ತನೆ 110:2). ಅಂತಿಮವಾಗಿ ಇಬ್ರಿಯ ಪುಸ್ತಕವು ಯೇಸುವಿನ ಯಾಜಕೋದ್ಯೋಗದ ಆರಂಭವು ಹೊಸ ಒಡಂಬಡಿಕೆಯ ಆರಂಭವನ್ನೂ ಸಹಾ ಸೂಚಿಸುತ್ತದೆ (ಇಬ್ರಿಯ 7:11-22). ಹಾಗಾಗಿ ಹೊಸ ಒಡಂಬಡಿಕೆಯ ದೃಢೀಕರಣವು ಚೀಯೋನ್ ಪರ್ವತದಲ್ಲಿಯೇ ನಡೆಯುತ್ತದೆ. ಇಬ್ರಿಯ 12:22- 24 ವಚನಗಳು ಯೇಸುವಿನ ಏರಿಹೋದಾಗ ಪರಲೋಕದಲ್ಲಿ ನಡೆಯುವ ಉತ್ಸವ ಕೂಟವನ್ನು ಬಣ್ಣಿಸುತ್ತವೆ.

`ಆತನ ಯಾಜಕ ಸೇವೆಯನ್ನು ಮತ್ತು ನಮ್ಮ ಜೀವಿತದಲ್ಲಿ ಹಾಗೂ ಆರಾಧನೆಯಲ್ಲಿ ಹೊಸ ಒಡಂಬಡಿಕೆಯನ್ನು ಯೇಸುವನ್ನು ವಾಸ್ತವವಾಗಿ ಕಾರ್ಯರೂಪದಲ್ಲಿ ಯಾವ ರೀತಿಯಾಗಿ ಆಚರಿಸಬಹುದು?`