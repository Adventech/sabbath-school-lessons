---
title:  ನಾವು ಕೃತಜ್ಞರಾಗಿರೋಣ
date:   17/03/2022
---

ದೇವರು ನಮಗೆ ಮಾಡಿದ ಎಲ್ಲಾ ಅದ್ಭುತ ಕಾರ್ಯಗಳಿಗೋಸ್ಕರ ಕೃತಜ್ಞತೆಯಿಂದ ಆರಾಧನೆ ಮಾಡುವುದೇ ಆತನಿಗೆ ನಾವು ತೋರಿಸುವ ಸಮರ್ಪಕವಾದ ಪ್ರತಿಕ್ರಿಯೆಯಿಂದ ಹೇಳುವುದಾದರೊಂದಿಗೆ ಇಬ್ರಿಯ ಪತ್ರಿಕೆಯು ಮುಕ್ತಾಯವಾಗುತ್ತದೆ.

`ಇಬ್ರಿಯ 12:28 ಮತ್ತು ಇಬ್ರಿಯ 13:15,16 ವಚನಗಳನ್ನು ಹೋಲಿಸಿರಿ. ನಾವು ದೇವರಿಗೆ ಸಮರ್ಪಕವಾದ ಆರಾಧನೆಯನ್ನು ಹೇಗೆ ಸಲ್ಲಿಸಬಹುದು?`

ಹಳೆಯ ಒಡಂಬಡಿಕೆಯ ಕ್ರಮಾನುಸಾರ ಜನರು ತಮ್ಮ ಪಶ್ಚಾತ್ತಾಪ ಮತ್ತು ಕೃತಜ್ಞತೆಯನ್ನು ತೋರಿಸಲು ಪ್ರಾಣಿಗಳನ್ನು ಯಜ್ಞವಾಗಿ ಸಮರ್ಪಿಸುತ್ತಿದ್ದರು. ಆದರೆ ಈ ಯಜ್ಞ ಸಮರ್ಪಣೆಗಳು ಆರಾಧಿಸುವವನ ಹೃದಯದಲ್ಲಿ ಹುಟ್ಟುವ ಪ್ರಾಯಶ್ಚಿತ್ತ ಮತ್ತು ಕೃತಜ್ಞತೆಯನ್ನು ಸೂಚಿಸುವ ಗುರುತಾಗಿದೆ. ಹಾಗಾಗಿ ದೇವರು ಕೀರ್ತನೆಗಾರನ ಮುಖಾಂತರ ಮತ್ತು ಪ್ರವಾದಿಗಳ ಮುಖಾಂತರ ತನಗೆ ನಿಜವಾಗಿಯೂ ಮೆಚ್ಚಿಕೆಯಾಗುವುದು ಹೋರಿಕುರಿಗಳ ರಕ್ತದಿಂದಲ್ಲ. ಆದರೆ ಆರಾಧನೆ ಮಾಡುವವರ ಸಕ್ರಿಯೆಗಳು, ಕೃತಜ್ಞತೆ ಮತ್ತು ನೀತಿಯು ಮೆಚ್ಚಿಕೆಯಾಗುತ್ತದೆ ಎಂದು ಸ್ಪಷ್ಟಪಡಿಸಿದ್ದಾನೆ (ಕೀರ್ತ 50:7-23, ಯಶಾಯ 1:11-17).

ಆದುದರಿಂದ ನಾವು ಪರಲೋಕದ ಆಲಯದಲ್ಲಿರುವ ದೇವರನ್ನು ಸ್ತುತಿ ಯಜ್ಞಗಳಿಂದಲೂ ಪಾಪ ಅರಿಕೆಗಳಿಂದಲೂ, ಕೃತಜ್ಞತೆಯಿಂದಲೂ ಮತ್ತು ಸತ್ಕಾರ್ಯಗಳಿಂದಲೂ ಆರಾಧಿಸಬೇಕೆಂದು ಪೌಲನು ನಮ್ಮನ್ನು ಆಹ್ವಾನಿಸುತ್ತಾನೆ. ಇದು ಆತನಿಗೆ ಮೆಚ್ಚಿಕೆಯಾದ ನಿಜವಾದ ಆರಾಧನೆಯಾಗಿದೆ. ನಾವು ಭುಮಿಯ ಮೇಲೆ ಇವುಗಳನ್ನು ಅರ್ಪಿಸುತ್ತೇವೆ. ಆದರೆ ಇವುಗಳು ಪರಲೋಕದಲ್ಲಿರುವ ದೇವರಿಗೆ ಮೆಚ್ಚಿಕೆಯಾಗಿ ಅಂಗೀಕರಿಸಲ್ಪಡುತ್ತವೆ. ಯೇಸುವಿನ ಹೆಸರಿನಲ್ಲಿ ನಂಬಿಕೆ ಇಡಬೇಕೆಂದು ಪೌಲನು ಕೊಟ್ಟ ಎಲ್ಲಾ ಕರೆಗಳು ಎಚ್ಚರಿಕೆಯುಳ್ಳವುಗಳಾಗಿವೆ. ಇಬ್ರಿಯ 3:1, ಇಬ್ರಿಯ 4:14 ಮತ್ತು ಇಬ್ರಿ 10:23. ನಾವು ಪರೋಪಕಾರವನ್ನೂ ಧರ್ಮ ಮಾಡುವುದನ್ನೂ ಮುಂದುವರೆಸಿಕೊಂಡು ಹೋಗಬೇಕೆಂದು ಆತನು ಎಚ್ಚರಿಸುತ್ತಾನೆ (ಇಬ್ರಿ 6:10-12, ಇಬ್ರಿ 13:12,16).

ಪೌಲನು ತನ್ನ ಪತ್ರಿಕೆಯ ಓದುಗರಿಗೆ ದೇವರನ್ನು ಸಮರ್ಪಕವಾದ ರೀತಿಯಲ್ಲಿ ಆರಾಧಿಸಬೇಕೆಂದು ಆಹ್ವಾನಿಸುತ್ತಾನೆ (ಇಬ್ರಿಯ 12:28). ನಂಬಿಕೆಯಿಟ್ಟವರು ನಿಜವಾಗಿಯೂ ಈವಾಗ ಯೇಸುಕ್ರಿಸ್ತನ ಯಜ್ಞಬಲಿಯ ಮೂಲಕ ಪರಿಪೂರ್ಣರೂ ಪರಿಶುದ್ಧರೂ ಆದ ಯಾಜಕ ಜನಾಂಗವಾಗಿದ್ದಾನೆ ಎಂಬುದನ್ನು ಈ ಆರಾಧನೆಯು ನಮಗೆ ಸೂಚಿಸುತ್ತದೆ (ಇಬ್ರಿಯ 10:14, 19-23).

ಇಸ್ರಾಯೇಲ್ಯರು ರಕ್ಷಣೆಯ ಶುಭ ಸಂದೇಶವನ್ನು ಲೋಕಕ್ಕೆ ಪ್ರಕಟಿಸುವ ಯಾಜಕ ಜನಾಂಗವಾಗಿರಬೇಕೆಂಬ ದೇವರ ಮೂಲೋದ್ದೇಶವನ್ನು ಈ ಆರಾಧನೆಯು ನೆರವೇರಿಸುತ್ತದೆ (ಯಾ.ಕಾಂಡ 19:4-6, 1 ಪೇತ್ರ 2:9,10 ಮತ್ತು ಪ್ರಕ 1:6, ಪ್ರಕ 5:10).

ಒಳ್ಳೆಯದನ್ನು ಮಾಡುವುದೆಂದರೆ ಏನು ಮತ್ತು ನಮ್ಮಲ್ಲಿರುವುದನ್ನು ಇತರರಿಗೆ ಹಂಚಬೇಕೆಂಬುದರ ಅರ್ಥವೇನೆಂದು ಇಬ್ರಿಯ 13:1-6 ವಚನಗಳು ಕಾರ್ಯರೂಪದಲ್ಲಿ ನಿರೂಪಿಸುತ್ತವೆ. ಯಾರು ಸೆರೆಯಲ್ಲಿದ್ದಾರೋ ಅಥವಾ ದೌರ್ಜನ್ಯಕ್ಕೆ ಒಳಗಾಗಿದ್ದಾರೋ ಅವರನ್ನು ಸಂಧಿಸುವುದು, ಉಪಚರಿಸುವುದು ಮತ್ತು ಸತ್ಕರಿಸುವುದು ಹಾಗೂ ಜಾರತನವನ್ನು ವ್ಯಭಿಚಾರವನ್ನು ತ್ಯಜಿಸುವುದೇ ಸತ್ಕಾರ್ಯಗಳಾಗಿವೆ.

`ಸತ್ಕಾರ್ಯಗಳು ಮತ್ತು ನಮ್ಮಲ್ಲಿರುವುದನ್ನು ಹಂಚಿಕೊಳ್ಳುವುದನ್ನು ದೇವರ ಆರಾಧನೆಯ ಭಾಗವಾಗಿದೆಯೆಂದು ಪರಿಗಣಿಸುವುದು ಮುಖ್ಯವಾಗಿದೆ ಏಕೆ? ಅದೇ ಸಮಯದಲ್ಲಿ ದೇವರಿಗೆ ಸಮರ್ಪಿಸುವ ನಮ್ಮ ಆತ್ಮೀಕ ಯಜ್ಞಗಳು ಕೆಟ್ಟು ಹೋಗುವಂತೆ ಮಾಡುವ ವಾಸ್ತವವಾದ ವಿಧಾನಗಳು ಯಾವುವು?`