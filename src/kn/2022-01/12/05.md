---
title:  ಕದಲಿಸಲಾಗದ ರಾಜ್ಯ
date:   16/03/2022
---

ದೇವರು ಭೂಮಿಯನ್ನು ಪರಲೋಕವನ್ನೂ ನಡುಗಿಸುತ್ತೇನೆ ಎಂದು ಹೇಳಿರುವುದು ಆತನು ವೈರಿ ಜನಾಂಗಳನ್ನು ನಾಶಪಡಿಸುತ್ತಾನೆಂದು ಅರ್ಥ ಕೊಡುತ್ತದೆ. ಆದರೆ ಕದಲಿಸಬಾರದ ಮತ್ತು ನಾಶಪಡಿಸಬಾರದ ಕೆಲವು ವಸ್ತುಗಳಿವೆ ಎಂಬುದನ್ನು ನಾವು ತಿಳಿಯಬೇಕು.

`ಕೀರ್ತನೆ 15:5, ಕೀರ್ತನೆ 16:8, ಕೀರ್ತನೆ 21:7, ಕೀರ್ತನೆ 62:2, ಕೀರ್ತನೆ 112:6 ಮತ್ತು ಇಬ್ರಿಯ 12:27 ವಚನಗಳನ್ನು ಹೋಲಿಸಿ ನೋಡಿರಿ. ಯಾವ ವಸ್ತುಗಳನ್ನು ಕದಲಿಸಲಾಗುವುದಿಲ್ಲ?`

ಅನೇಕ ಆಧುನಿಕ ಅನುವಾದಕರು (ಭಾಷಾಂತರಕಾರರು) ಇಬ್ರಿಯ 12:27ನೇ ವಚನವು ಭೂಮ್ಯಾಕಾಶಗಳನ್ನು ನಡುಗಿಸುವುದು ಎಂದರೆ ಅವುಗಳನ್ನು ಶಾಶ್ವತವಾಗಿ ತೆಗೆದುಹಾಕಿ ಬಿಡುವುದು ಎಂಬುದಾಗಿ ಅರ್ಥೈಸುತ್ತಾರೆ.

ದೇವರು ನೂತನ ಭೂಮಂಡಲವನ್ನೂ ನೂತನ ಆಕಾಶಮಂಡಲವನ್ನು ಸೃಷ್ಟಿಸುತ್ತಾನೆ ಎಂಬುದನ್ನು ಸ್ಪಷ್ಟವಾಗಿ ಹೇಳುತ್ತದೆ (ಯೆಶಾಯ 65:17, ಪ್ರಕಟನೆ 21:1-4). ನಾವು ಕೂಡ ಹೊಸ ದೇಹಗಳೊಂದಿಗೆ ಈ ಭೂಮಿಯ ಮೇಲೆ ಪುನರುತ್ಥಾನಗೊಳ್ಳುತ್ತೇವೆ (1 ಥೆಸ 4:13-17, ಫಿಲಿಪ್ಪಿ 3:20). ಹಾಗಾಗಿ ನಡುಗಿಸುವುದು ಎಂದರೆ ಈ ಸೃಷ್ಟಿಯ ಶುದ್ದೀಕರಣೆ ಮತ್ತು ಜೀರ್ಣೋದ್ಧಾರವನ್ನು ಸೂಚಿಸುತ್ತದೆ. ಇಲ್ಲಿರುವಂಥದ್ದೆಲ್ಲಾ ಮರು ಸೃಷ್ಟಿಗೊಳ್ಳುತ್ತದೆ ಇಲ್ಲಿ ತಾನೆ ವಿಮೋಚಿತನು ಜೀವಿಸುತ್ತಾನೆ.

ಕೆಲವು ವಸ್ತುಗಳನ್ನು ನಡುಗಿಸಲು ಇಲ್ಲವೇ ಕದಲಿಸಲು ಆಗುವುದಿಲ್ಲ. ಅಂದರೆ ನೀತಿವಂತರು ದೇವರಲ್ಲಿ ಭರವಸ ವಿಟ್ಟಿದ್ದರಿಂದ ಅವರನ್ನೆಂದಿಗೂ ಕದಲಿಸಲಾಗುವುದಿಲ್ಲ. ಸೃಷ್ಟಿಕರ್ತನು ಅವರನ್ನು ಪೋಷಿಸುತ್ತಾನೆ ಮತ್ತು ಅವರು ಬದುಕುಳಿಯುವಿಕೆಗೆ ಭರವಸೆ ಕಾಯುತ್ತಾನೆ.

ಶಾಶ್ವತತೆ ಮತ್ತು ಸ್ಥಿರತೆ ಯೇಸುಕ್ರಿಸ್ತನಿಗೆ ಸಂಬಂಧಪಡುತ್ತವೆ ಎಂಬುದಾಗಿ ಇಬ್ರಿಯ ಪತ್ರಿಕೆಯಲ್ಲಿರುವುದನ್ನು ಗಮನಿಸಿರಿ. ಇಬ್ರಿಯ 1:10-12 ವಚನಗಳು ಯೇಸುವನ್ನು ಕುರಿತು ಹೀಗೆ ಹೇಳುತ್ತವೆ :

"ಕರ್ತನೇ, ಆದಿಯಲ್ಲಿ ನೀನು ಭೂಮಿಗೆ ಅಸ್ತಿವಾರವನ್ನು ಹಾಕಿದೆ. ಗಗನಮಂಡಲವು ನಿನ್ನ ಕೈಕೆಲಸವಾಗಿದೆ; ಅವು ನಾಶವಾಗುವವು, ಆದರೆ ನೀನು ಶಾಶ್ವತವಾಗಿರುತ್ತೀ; ಅವೆಲ್ಲವೂ ವಸ್ತ್ರದಂತೆ ಹಳೇವಾಗುವವು, ಅವುಗಳನ್ನು ಮೇಲಗಿಯಂತಿಯು ವಸ್ತದಂತೆಯೂ ಮಡಿಸುತ್ತಿ, ಮತ್ತು ಅವು ಮಾರ್ಪಡುವವು; ನೀನಾದರೋ ಏಕರೀತಿಯಾಗಿದ್ದೀ. ನಿನ್ನ ವರುಷಗಳು ಮುಗಿದುಹೋಗುವುದಿಲ್ಲ".

ಅವನು ನಿರಂತರವಾಗಿ ಯಾಜಕನಾಗಿರುವವನು (ಇಬ್ರಿ 7:3,24), ಅಂತೆಯೇ ವಿಮೋಚನೆ ಪಡೆದುಕೊಂಡವರ ಸ್ವಾಸ್ತ್ರವು ನಿರಂತರವಾಗಿರುತ್ತದೆ ಎಂತಲೂ ಇಬ್ರಿಯ ಪತ್ರಿಕೆಗೆ ಹೇಳುತ್ತದೆ (ಇಬ್ರಿಯ 10:34), ಯಾರೂ ಅಂತಿಮ ನ್ಯಾಯವಿಚಾರಣೆಯಲ್ಲಿ ಯೇಸುವನ್ನು ಗಟ್ಟಿಯಾಗಿ ಹಿಡುಕೊಳ್ಳುತ್ತಾರೋ ಅವರು ಎಂದಿಗೂ ಕದಲುವುದಿಲ್ಲ (ಕೀರ್ತ 46:5). ನಾವು ಎಂದಿಗೂ ಕದಲಿಸಲಾಗದ ರಾಜ್ಯವನ್ನು ಪಡೆಕೊಳ್ಳುತ್ತೇವೆ ಎಂದು ಇಬ್ರಿಯ 12:28ನೇ ವಚನವು ಹೇಳುತ್ತದೆ. ಇದು ದಾನಿಯೇಲ 7:18ನೇ ವಚನವನ್ನು ಉಲ್ಲೇಖಿಸುತ್ತದೆ, ಪರಾತ್ಪರದ ಭಕ್ತರು ರಾಜ್ಯವನ್ನು ಶಾಶ್ವತವಾಗಿ ಅನುಭವಿಸುವರು ಎಂದು ಹೇಳುತ್ತದೆ, ಪರಲೋಕದೇವರು ಒಂದು ರಾಜ್ಯವನ್ನು ಸ್ಥಾಪಿಸುವನು; ಅದು ಎಂದಿಗೂ ಅಳಿಯದು ಎಂಬುದಾಗಿ ದಾನಿಯೇಲ 2:44ನೇ ವಚನವು ಹೇಳುತ್ತದೆ. ಈ ರಾಜ್ಯವು ಯೇಸುವಿಗೆ ಸೇರಿದುದು ಆತನು ಈ ರಾಜ್ಯವನ್ನು ತನ್ನ ಜನರೊಂದಿಗೆ ಹಂಚಿಕೊಳ್ಳುತ್ತಾನೆ. ನಮ್ಮನ್ನು ಹಿಂಸಿಸಿದ ದುಷ್ಟಶಕ್ತಿಗಳಿಗೆ ನ್ಯಾಯತೀರಿಸುವ ಅಧಿಕಾರವು ನಮಗೆ ಕೊಡಲ್ಪಡುತ್ತದೆ ಎಂದು ಪ್ರಕಟನೆ 20:4ನೇ ವಚನವು ಹೇಳುತ್ತದೆ (1 ಕೊರಿಂಥ 6:3ನೇ ವಚನವನ್ನು ಸಹಾ ನೋಡಿರಿ).

`ನೀವು ಅಲ್ಲಾಡಿಸಲ್ಪಡುವಾಗ ಅದನ್ನು ಹೇಗೆ ನಿಭಾಯಿಸುತ್ತೀರಿ? ನೀವು ಸರಿಯಾಗಿ ನಿಭಾಯಿಸದೆ ಹೋದಾಗ ಈ ಸಂಬಂಧವಾಗಿ ಸಹಾಯ ಹೊಂದಲು ಯಾವ ಆಯ್ಕೆಯನ್ನು ಮಾಡುತ್ತೀರಿ? (ಎಫೆಸ 4:14ನ್ನು ನೋಡಿರಿ).`