---
title:  ಹೆಚ್ಚಿನ ಚಿಂತನೆಗೆ
date:   18/03/2022
---

ಮೊದಲ ಮತ್ತು ಎರಡನೆ ಪುನರುತ್ಥಾನದ ನಡುವಿನ ಸಾವಿರ ವರುಷಗಳಲ್ಲಿ ದುಷ್ಟರ ನ್ಯಾಯವಿಚಾರಣೆ ಜರುಗುತ್ತದೆ. ಅಪೊಸ್ತಲನಾದ ಪೌಲನು ಇದನ್ನು ಯೇಸುವಿನ ಎರಡನೆ ಬರೋಣದ ನಂತರ ಘಟಿಸುವ ಘಟನೆಯೆಂದು ತೋರಿಸುತ್ತಾನೆ. ಆದುದರಿಂದ ಕಾಲಕ್ಕೆ ಮೊದಲು ಯಾವುದನ್ನು ಕುರಿತು ತೀರ್ಪು ಮಾಡಬೇಡಿರಿ, ಕರ್ತನು ಬರುವ ತನಕ ತಡೆಯಿರಿ, ಆತನು ಕತ್ತಲೆಯಲ್ಲಿರುವ ಗುಪ್ತ ಕಾರ್ಯಗಳನ್ನು ಬೆಳಕಿಗೆ ತರುವನು, ಹೃದಯದ ಯೋಚನೆಗಳನ್ನು ಪ್ರತ್ಯಕ್ಷಪಡಿಸುವನು ಎಂಬುದಾಗಿ ಪೌಲನು ಹೇಳುತ್ತಾನೆ (1 ಕೊರಿಂಥ 4:5), ಮಹಾವೃದ್ಧನು ಬಂದಾಗ ಭಕ್ತರಿಗೆ ನ್ಯಾಯವನ್ನು ತೀರಿಸುತ್ತಾನೆಂದು ದಾನಿಯೇಲ 7:22 ವಚನವು ಹೇಳುತ್ತದೆ. ಈ ಅವಧಿಯಲ್ಲಿ ನೀತಿವಂತರು ದೇವರ ಯಾಜಕರಾಗಿ, ರಾಜರಾಗಿ ಆಳುತ್ತಾರೆ. ಪ್ರಕಟನೆಗಾರನಾದ ಯೋಹಾನನು ತರುವಾಯ ಸಿಂಹಾಸನಗಳನ್ನು ಕಂಡೆನು. ಅವುಗಳ ಮೇಲೆ ಜನರು ಕೂತಿದ್ದರು; ನ್ಯಾಯ ತೀರಿಸುವ ಅಧಿಕಾರವು ಅವರಿಗೆ ಕೊಡಲ್ಪಟ್ಟಿತು..... ಅವರು ಜೀವಿತರಾಗಿ ಎದ್ದು ಸಾವಿರ ವರುಷ ಕ್ರಿಸ್ತನೊಂದಿಗೆ ಆಳಿದರು (ಪ್ರಕಟನೆ 20:4,6). ಇದನ್ನು ಆವಾಗ ತಾನೆ ಪೌಲನು ಮುಂದಾಗಿ "ದೇವಜನರು ಲೋಕಕ್ಕೆ ತೀರ್ಪು ಮಾಡುತ್ತಾರೆ" ಎಂದು ಹೇಳಿದನು (1 ಕೊರಿಂಥ 6:2). ಯೇಸುಕ್ರಿಸ್ತನ ಜೊತೆಯಾಗಿ ನೀತಿವಂತರು ದುಷ್ಟರ ನ್ಯಾಯವಿಚಾರಣೆಯನ್ನು ನೀತಿ ನಿರ್ಣಯಗಳ ಪುಸ್ತಕವಾದ ಸತ್ಯವೇದದ ಆಧಾರದ ಮೇಲೆ ದೇಹದ ಮುಖಾಂತರ ನಡೆಸಿದ ಎಲ್ಲಾ ಕೃತ್ಯಗಳನ್ವಯ ಪ್ರತಿಯೊಂದು ಪ್ರಸಂಗವೂ ತೀರ್ಮಾನವಾಗುತ್ತದೆ. ನಂತರ ದುಷ್ಟರು ಅನುಭವಿಸಬೇಕಾದ ಶಿಕ್ಷೆಯ ಭಾಗವನ್ನು ನೀಡಲಾಗುತ್ತದೆ. ಅವರು ನಡೆಸಿದ ಎಲ್ಲಾ ಕೃತ್ಯಗಳು ಮರಣದ ಪುಸ್ತಕದಲ್ಲಿ ಬರೆಯಲ್ಪಟ್ಟಿರುತ್ತವೆ.

"ಸೈತಾನನು ಅವನ ದೂತರೂ ಸಹಾ ಕ್ರಿಸ್ತನಿಂದಲೂ ಆತನ ಜನರಿಂದಲೂ ನ್ಯಾಯತೀರ್ಪಿಗೆ ಒಳಗಾಗುತ್ತಾರೆ. ನಾವು ದೇವದೂತರಿಗೂ ತೀರ್ಪು ಮಾಡುವೆಂಬುದು ನಿಮಗೆ ತಿಳಿಯದೋ? ಎಂಬುದಾಗಿ ಪೌಲನು ಹೇಳುತ್ತಾನೆ (1 ಕೊರಿಂಥ 6:3), ಮತ್ತು ತಮ್ಮ ದೊರೆತನವನ್ನು ಕಾಪಾಡದೆ ತಮಗೆ ತಕ್ಕ ವಾಸಸ್ಥಾನವನ್ನು ಬಿಟ್ಟ ದೇವದೂತರಿಗೆ ದೇವರು ನಿತ್ಯವಾದ ಬೇಡಿಗಳನ್ನು ಹಾಕಿ ಮಹಾದಿನದಲ್ಲಿ ಆಗುವ ದಂಡನೆಯ ತೀರ್ಪಿಗಾಗಿ ಅವರನ್ನು ಕತ್ತಲೆಯೊಳಗೆ ಇಟ್ಟಿದ್ದಾನೆ" (ಯಾದ 6ನೇ ವಚನ) - ಎಲೆನ್ ವೈಟಮ್ಮನವರ "ಮಹಾ ಹೋರಾಟ" ಪುಸ್ತಕದಲ್ಲಿ 660, 661.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ದುಷ್ಟರ ನ್ಯಾಯತೀರ್ಪಿನಲ್ಲಿ ಭಕ್ತರ ಭಾಗವಹಿಸುವಿಕೆಯು ದೇವರ ಒಳ್ಳೆಯತನ ಮತ್ತು ನ್ಯಾಯಪರತೆಯನ್ನು ತೋರಿಸುವಾಗ ಆತನ ಪಾರದರ್ಶಕತ್ವದ ಬಗ್ಗೆ ಮತ್ತು ಪಾಪ ಹಾಗು ಕೆಟ್ಟದ್ದರ ಜೊತೆ ಹೇಗೆ ವ್ಯವಹರಿಸುತ್ತಾನೆ ಎಂಬುದರ ಬಗ್ಗೆ ಏನು ಹೇಳುತ್ತದೆ? (1 ಕೊರಿಂಥ 6:3, ಯೂದ 6ನೇ ವಚನ).`

`2. ವಿಮೋಚನಕಾಂಡ 32:32, ಕೀರ್ತನೆ 56:8, ಕೀರ್ತನೆ 69:28, ಕೀರ್ತನೆ 139:16, ಯಶಾಯ 4:3, ದಾನಿಯೇಲ 12:1, ಮಲಾಕಿ 3:16, ಲೂಕ 10:20, ಪ್ರಕಟನೆ 13:8 ಮತ್ತು ಪ್ರಕಟನೆ 17:8, ಇವು ಪರಲೋಕದಲ್ಲಿರುವ ದೇವರ ಪುಸ್ತಕಗಳಿಗೆ ಆಧಾರ ವಾಕ್ಯಗಳಾಗಿವೆ. ಯಾವ ರೀತಿಯ ವಿಷಯಗಳು ಈ ಪುಸ್ತಕದಲ್ಲಿ ನೋಂದಾಯಿಸಲ್ಪಟ್ಟಿರುತ್ತವೆ? ದೇವರು ನಮ್ಮ ಕಣ್ಣೀರಿನ ದಾಖಲೆಯನ್ನು ಇಟ್ಟುಕೊಳ್ಳುವುದು ಮುಖ್ಯವಾಗಿದೆ ಏಕೆ? (ಉದಾಹರಣೆಗೆ ಕೀರ್ತನೆ 56:8), ದೇವರಿಗೆ ಸಮಸ್ತವೂ ಗೊತ್ತಿರುವಾಗ ಅಂಥ ಪುಸ್ತಕಗಳ ಇಲ್ಲವೇ ದಾಖಲೆಗಳ ಉದ್ದೇಶವೇನು?`

`3. ಇಬ್ರಿಯ ಪತ್ರಿಕೆಯು ಇದರ ವಾದವನ್ನು ದಾನಿಯೇಲ 7ನೇ ಅಧ್ಯಾಯದಲ್ಲಿರುವ ವಾಗ್ದಾನಗಳಿಗೆ ಸಂಬಂಧಪಡಿಸುವುದರ ಮೂಲಕ ಕೊನೆಗೊಳಿಸುತ್ತದೆಯೆಂದು ಆಲೋಚಿಸುವುದು ಯಾಕೆ? ಯೇಸುವು ಪರಲೋಕದಲ್ಲಿ ನಡೆಸುವ ಸೇವೆಗೆ ಸಂಬಂಧಪಟ್ಟ ಹಾಗೆ ಈ ವಚನಗಳು ಯಾಕೆ ಮುಖ್ಯವಾಗಿವೆ? ದಾನಿಯೇಲ 7ನೇ ಅಧ್ಯಾಯವು ಭೂಸಂಬಂಧವಾದ ಮತ್ತು ಪಾಪದಲ್ಲಿ ಬಿದ್ದುಹೋದ ಎಲ್ಲಾ ವಿಷಯಗಳ ಬಗ್ಗೆ ನಮಗೆ ಏನನ್ನು ಕಲಿಸುತ್ತದೆ?`