---
title:  ನೀವು ಎಲ್ಲರ ನ್ಯಾಯಾಧಿಪತಿಯಾದ ದೇವರ ಬಳಿಗೆ ಬಂದಿದ್ದೀರಿ
date:   14/03/2022
---

`ಓದಿರಿ : ಇಬ್ರಿಯ 12:23. ಇದು ಸಂಭ್ರಮೋತ್ಸವವಾಗಿದ್ದ ಪಕ್ಷದಲ್ಲಿ ಯಾಕೆ ದೇವರನ್ನು ನ್ಯಾಯಾಧಿಪತಿಯನ್ನಾಗಿ ಬಣ್ಣಿಸಲಾಗಿದೆ? ನ್ಯಾಯಾಧಿಪತಿಯು ಉತ್ಸವ ಕೂಟದ ಭಾಗವಾಗಿರಲು ಇಲ್ಲವೆ ಕಾರಣವಾಗಿರಲು ಹೇಗೆ ಸಾಧ್ಯ? ದಾನಿಯೇಲ 7:9,10, 13-12 ವಚನಗಳನ್ನು ಸಹಾ ಓದಿರಿ.`

ಇಬ್ರಿಯ 12:22-24ರಲ್ಲಿರುವ ಉತ್ಸವಾಚರಣೆಯು ಮುಂದೆ ಬರುವ ನ್ಯಾಯ ವಿಚಾರಣೆಯನ್ನು ಪ್ರಸ್ತಾಪಿಸುತ್ತದೆ. ದೇವರು ನ್ಯಾಯಾಧಿಪತಿಯಾಗಿ ಉಪಸ್ಥಿತನಾಗಿರುತ್ತಾನೆ. ಪುಸ್ತಕಗಳು ತೆರೆಯಲ್ಪಡುತ್ತವೆ. ಈ ಪುಸ್ತಕಗಳ ಆಧಾರದಿಂದ ಕೊಟ್ಟ ನ್ಯಾಯತೀರ್ಪಿನಿಂದ ದೇವಜನರು ಆತನ ರಾಜ್ಯವನ್ನು ಪಡೆದುಕೊಳ್ಳುತ್ತಾರೆ (ಇಬ್ರಿಯ 12:18).

ಈ ದೃಶ್ಯವು ದಾನಿಯೇಲ 7ನೇ ಅಧ್ಯಾಯದಲ್ಲಿ ವಿವರಿಸಲ್ಪಟ್ಟಿರುವ ಮಹಾ ನ್ಯಾಯವಿಚಾರಣೆಯ್ಯನ್ನು ಪ್ರತ್ಯಕ್ಷಪಡಿಸುತ್ತದೆ. ಯೇಸುವಿನ ಈ ನ್ಯಾಯವಿಚಾರಣೆಯ ದೃಶ್ಯದಲ್ಲಿ ದೇವರನ್ನು ಮಹಾವೃದ್ಧನನ್ನಾಗಿ ಚಿತ್ರಿಸುತ್ತದೆ (ದಾನಿ 7:9), ಆತನು ಲಕ್ಟೋಪಲಕ್ಷ ದೇವದೂತರ ಮಧ್ಯೆ, ಧಗಧಗಿಸುವ ಬೆಂಕಿಯ ಆಸನದ ಮೇಲೆ ದೇವರು ಆಸೀನನಾಗಿದ್ದನು (ದಾನಿ 7:10). ಆವಾಗ ಪುಸ್ತಕಗಳು ತೆರೆಯಲ್ಪಟ್ಟವು (ದಾನಿ 7:10), ನ್ಯಾಯತೀರ್ಪು ಪರಾತ್ಪರನ ಭಕ್ತರ ಪರವಾಗಿ ಹೊರಬಿತ್ತು, ಅವರಿಗೆ ರಾಜ್ಯವು ಕೊಡೋಣವಾಯ್ತು (ದಾನಿ 7:22).

ಮೇಲೆ ಹೇಳಿರುವಂತೆಯೇ ಇಬ್ರಿಯ 12:22-29 ವಚನಗಳೂ ಸಹಾ ನ್ಯಾಯ ವಿಚಾರಣೆಯ ವಿಚಾರಣೆಯು ಚೀಯೋನ್ ಪರ್ವತದಲ್ಲಿ ಅಂದರೆ ಪರಲೋಕದ ಯೆರೂಸಲೇಮಿನಲ್ಲಿ ನಡೆಯುವುದನ್ನು ವಿವರಿಸುತ್ತದೆ. ದೇವರು ಎಲ್ಲರ ನ್ಯಾಯಾಧಿಪತಿಯಾಗಿ ಕೋಟ್ಯಾನುಕೋಟಿ ದೇವದೂತರಿಂದ ಸುತ್ತುವರೆಯಲ್ಪಟ್ಟಿದ್ದಾನೆ. ಈ ದೃಶ್ಯವೂ ಸಹಾ ಅಗ್ನಿಮಯವಾಗಿದೆ (ಇಬ್ರಿಯ 12:29), ನ್ಯಾಯವಿಚಾರಣೆಯು ಪುಸ್ತಕಗಳನ್ನೂ ಸಹಾ ಒಳಗೊಂಡಿದೆ. ಯಾಕೆಂದರೆ ದೇವಜನರ ಹೆಸರುಗಳು ಆ ಪುಸ್ತಕದಲ್ಲಿ ಬರೆಯಲ್ಪಟ್ಟಿವೆ (ಇಬ್ರಿಯ 12:23). ದೇವರು ತನ್ನ ಭಕ್ತರ ನ್ಯಾಯವನ್ನು ಅವರ ಪರವಾಗಿ ತೀರ್ಪು ಮಾಡುತ್ತಾನೆಂದು ಸೂಚಿಸುತ್ತದೆ.

ಯೇಸುವು ಈ ದೃಶ್ಯದಲ್ಲಿ ಪ್ರಮುಖವಾಗಿದ್ದಾನೆ (ಇಬ್ರಿ 12:24), ಇಬ್ರಿಯ 2ನೇ ಅಧ್ಯಾಯದಲ್ಲಿ ಯೇಸುವನ್ನು ಮನುಷ್ಯಕುಮಾರನೆಂದು ಯೇಸುವಿನ ಎರಡನೇ ಬರೋಣದ ಮುಂಚೆ ನಡೆಯುವ ಮಾನ ಪ್ರಭಾವಗಳನ್ನು ಕಿರೀಟವಾಗಿ ಹೊಂದಿದನು (ಇಬ್ರಿಯ 2:9), ಇಬ್ರಿಯ 2:10ನೇ ವಚನದ ಪ್ರಕಾರ ಮನುಷ್ಯಕುಮಾರನು (ಇಬ್ರಿಯ 2:6). ಬಹುಮಂದಿಪುತ್ರರನ್ನು ಪ್ರಭಾವಕ್ಕೆ ಸೇರಿಸುವದಕ್ಕೆ ಆತನು ಬಾಧೆಗೊಳಗಾದನು. ಆದುದರಿಂದ ವಿಶ್ವಾಸಿಗಳು ಸಹಾ ಮಾನಪ್ರಭಾವವನ್ನು ಕಿರೀಟವಾಗಿ ಹೊಂದುವಂತೆ ಮಾಡಿದನು. ಮನುಷ್ಯಕುಮಾರನು ವಿಶ್ವಾಸಿಗಳನ್ನು ಪರಲೋಕದ ಯೆರೂಸಲೇಮಿಗೆ ಅಂದರೆ ಚೀಯೋನ್ ಪರ್ವತಕ್ಕೆ ಹೊಸ ಒಡಂಬಡಿಕೆಯು ಕೊಡುವ ಪ್ರಯೋಜನದ ಮೂಲಕ ತಂದಿದ್ದಾನೆ (ಇಬ್ರಿಯ 12:22-24). ಇವರೆಲ್ಲರೂ ತಮಗೆ ವಾಗ್ದಾನ ಮಾಡಲ್ಪಟ್ಟಿರುವ ರಾಜ್ಯವನ್ನು ಪಡೆದುಕೊಳ್ಳುತ್ತಾರೆ (ಇಬ್ರಿಯ 12:28).

ಎಲ್ಲಾ ಭಕ್ತರಿಗೂ ದೇವರು ಕೊಡುವ ನ್ಯಾಯತೀರ್ಪು ಅವರ ಪರವಾಗಿರುವುದರಿಂದ ಈ ನ್ಯಾಯವಿಚಾರಣೆಯು ಅವರಿಗೆ ಒಳ್ಳೆಯ ಸಮಾಚಾರವಾಗಿರುತ್ತದೆ. ಇದು ಅವರನ್ನು ಮಾನ್ಯ ಮಾಡುತ್ತದೆ. ಈ ನ್ಯಾಯ ವಿಚಾರಣೆಯಿಂದ ಪೂರ್ವಕಾಲದಿಂದಲೂ ಅಂತ್ಯಕಾಲದವರೆಗೂ ಭಕ್ತರನ್ನು ಹಿಂಸೆ ಪಡಿಸಿದ ಮೃಗಗಳಿಗೆ ಬೆಂಬಲ ಕೊಟ್ಟ ಭಕ್ತರ ವೈರಿಯಾದ ಸೈತಾನನಿಗೆ ಸೋಲಿನ (ಶಿಕ್ಷೆಯ) ತೀರ್ಪಾಗಿದೆ (ದಾನಿಯೇಲ 1) ಮತ್ತು (ಪ್ರಕಟನೆ 13).

`ಮೂರು ದೂತರ ಸಂದೇಶದಲ್ಲಿರುವ ದೇವರ ನ್ಯಾಯವಿಚಾರಣೆಯು ಈಗಿನವರೆಗೆ ಒಂದು ಶುಭವರ್ತಮಾನವಾಗಿದೆ ಎಂಬುದನ್ನು ಅರ್ಥಮಾಡಿಕೊಳ್ಳಲು ಇಂದಿನ ಪಾಠವು ಹೇಗೆ ನಮಗೆ ಸಹಾಯ ಮಾಡುತ್ತದೆ? (ಪ್ರಕ 14:6,7ನ್ನು ಧ.ಕಾಂಡ 32:36 ಮತ್ತು 1 ಪೂ. 16:33-35 ವಚನಗಳಿಗೆ ಹೋಲಿಸಿರಿ).`