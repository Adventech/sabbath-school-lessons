---
title:  ದೇವರ ಆಹ್ವಾನ
date:   28/02/2022
---

`ಇಬ್ರಿಯ 12:18-21 ವಚನಗಳನ್ನು ಓದಿರಿ : ಸಿನಾಯಿ ಬೆಟ್ಟದಲ್ಲಿ ಇಸ್ರಾಯೇಲ್ಯರಿಗೆ ಯಾವ ಅನುಭವ ಆಯಿತು?`

ದೇವರು ಇಸ್ರಾಯೇಲ್ಯರನ್ನು ಐಗುಪ್ತ ದೇಶದಿಂದ ಕರೆತಂದಾಗ ಅವರೊಂದಿಗೆ ವೈಯಕ್ತಿಕವಾಗಿ ನಿಕಟವಾದ ಸಂಬಂಧ ಹೊಂದುವ ಯೋಜನೆಯುಳ್ಳವನಾಗಿದ್ದನು. "ನಾನು ಐಗುಪ್ತರಿಗೆ ಏನು ಮಾಡಿದೆನೋ, ಹದ್ದು ತನ್ನ ಮರಿಗಳನ್ನು ರೆಕ್ಕೆಗಳ ಮೇಲೆ ಹೊತ್ತುಕೊಳ್ಳುವಂತೆ ನಾನು ನಿಮ್ಮನ್ನು ಹೊತ್ತುಕೊಂಡು ನನ್ನ ಸ್ಥಳಕ್ಕೆ ಹೇಗೆ ಸೇರಿಸಿದೆನೋ ಇದನ್ನೆಲ್ಲಾ ನೀವು ನೋಡಿದ್ದೀರಷ್ಟೇ" ಎಂದು ದೇವರು ಹೇಳುತ್ತಾನೆ (ವಿ.ಕಾಂಡ 19:3,4).

ಹೀಗೆ ದೇವರು ಜನರನ್ನು ಸಂಧಿಸಲು ಸಿದ್ಧವಾಗುವಂತೆ ಮಾಡಲು ಮೋಶೆಯ ಮುಖಾಂತರ ಅಗತ್ಯವಾದ ಉಪದೇಶಗಳನ್ನು ಕೊಟ್ಟನು. ಜನರು ತಮ್ಮನ್ನು ತಾವು ಶುದ್ಧಪಡಿಸಿಕೊಂಡು ದೇವರ ಹತ್ತಿರ ಬರಬೇಕಾಗಿತ್ತು (ವಿ.ಕಾಂಡ 19:10-15). ಯಾರು ಯಾವುದೇ ಸಿದ್ಧತೆ ಮಾಡಿಕೊಳ್ಳದೆ ಬೆಟ್ಟವನ್ನು ಹತ್ತಲು ಹೋಗುತ್ತಾರೋ ಅವರು ಸಾಯುತ್ತಾರೆ. ಆದಾಗ್ಯೂ ಎರಡು ದಿನಗಳಲ್ಲಿ ಸಿದ್ಧತೆ ಮಾಡಿಕೊಂಡ ಮೇಲೆ ಮೂರನೇ ದಿನ ತುತ್ತೂರಿಯನ್ನು ದೀರ್ಘವಾಗಿ ಊದಿದ ಮೇಲೆ ಬೆಟ್ಟದ ಹತ್ತಿರ ಧಾವಿಸಿ ಬರಬೇಕೆಂದು ದೇವರು ಅವರಿಗೆ ಸೂಚನೆ ನೀಡಿದ್ದನು (ವಿ.ಕಾಂಡ 19:13), ಮೋಶೆ ಮತ್ತು ಜನರ ನಾಯಕರಾದವರಿಗೆ ಬೆಟ್ಟವನ್ನು ಏರಿಹೋದಾಗ ಆಗುವ ಅನುಭವವು ಜನರಿಗೂ ಆಗಬೇಕೆಂದು ಮತ್ತು ಅವರು ಆತನ ಸನ್ನಿಧಾನದಲ್ಲಿ ಉಂಡುಕುಡಿದು ಸಂತೋಷಪಡಬೇಕೆಂದು ದೇವರು ಬಯಸಿದ್ದನು (ವಿ.ಕಾಂಡ 24:9-11). ಆಮೇಲೆ ಜನರು ದೇವರು ಮಹಿಮೆಯನ್ನು ನೋಡುತ್ತಿದ್ದರು ಮತ್ತು ಆತನು ಜನರ ಜೊತೆ ಮಾತಾಡುತ್ತಿದ್ದನು. ಅವರು ಆತನ ಜೊತೆ ಮಾತಾಡಿಯೂ ಬದುಕುಳಿದರು (ಧ.ಕಾಂಡ 5:24). ಆದರೆ ಸಮಯವು ಬಂದಾಗ ಜನರಿಗೆ ನಂಬಿಕೆ ಸಾಲದಾಯ್ತು. ಮೋಶೆಯು ವರ್ಷಗಳು ಕಳೆದ ಮೇಲೆ ನೀವು ಬೆಂಕಿಯ ಜ್ವಾಲೆಯ ದೆಸೆಯಿಂದ ಭಯಪಟ್ಟು ಬೆಟ್ಟವನ್ನು ಹತ್ತಲಾರದೆ ಹೋದಿರಿ ಎಂಬುದಾಗಿ ಅವರಿಗೆ ವಿವರಿಸುತ್ತಾನೆ (ಧ.ಕಾಂಡ 5:5). ಆದುದರಿಂದ ಜನರು ಮೋಶೆಯೇ ತಮ್ಮ ಪರವಾಗಿ ದೇವರ ಸನ್ನಿಧಾನದಲ್ಲಿ ಮಾತಾಡಲಿ ಎಂದು ಜನರು ಬಯಸಿದರು (ದ.ಕಾಂಡ 5:25-27). ಇದನ್ನು ವಿ.ಕಾಂಡ 20:18-21 ವಚನಗಳೊಂದಿಗೆ ಹೋಲಿಸಿರಿ.

ದೇವರು ಕರುಣೆಯೂ ಕೃಪೆಯು ಉಳ್ಳವನು ಎಂಬ ಪಾಠವನ್ನು ಕಲಿಸುವ ವಚನಗಳಿಗೆ ಹೋಲಿಸಿರಿ... ವಿ.ಕಾಂಡ 34:4-8 ಹಾಗಾಗಿ ದೇವರು ಇಸ್ರಾಯೇಲ್ಯರನ್ನು ತನ್ನ ಬಳಿಗೆ ಬರುವಂತೆ ಕರೆಯುವಾಗಲೆಲ್ಲಾ ಜನರು ಭಯಪಟ್ಟುಕೊಂಡು ಮೋಶೆಯನ್ನು ಮಧ್ಯಸ್ಥಿಕೆ ವಹಿಸುವಂತೆ ಮನವಿ ಮಾಡುತ್ತಿದ್ದರು. ಈ ಸಂದರ್ಭದಲ್ಲಿ ನಡೆದ ಘಟನೆಗಳ ವಿವರಣೆಯನ್ನು ಇಬ್ರಿಯ ಪತ್ರಿಕೆಯಲ್ಲಿ ಕಾಣುತ್ತೇವೆ. ಇಸ್ರಾಯೇಲ್ಯರು ಆವಾಗ ಇಸ್ರಾಯೇಲ್ಯರು ಚಿನ್ನದ ಬಸವನನ್ನು ಮಾಡಿಕೊಂಡು ಅಪನಂಬಿಕೆಯಿಂದ ಪಾಪ ಮಾಡಿ ಭ್ರಷ್ಟರಾದರಿಂದ ಮೋಶೆಯು ದೇವರ ಸಾನಿಧ್ಯಕ್ಕೆ ಹೋಗಲು ಹೆದರಿಕೊಂಡಿದ್ದನ್ನು ಅವರಿಗೆ ಮತ್ತೊಮ್ಮೆ ಜ್ಞಾಪಕಪಡಿಸುತ್ತಾನೆ (ಧ.ಕಾಂಡ 9:19). ಜನರು ತೋರಿದ ಪ್ರತಿಕ್ರಿಯೆಯು ದೇವರ ಯೋಜನೆಯಾಗಿರದೆ ಅವರ ಅಪನಂಬಿಕೆಯ ಫಲಿತಾಂಶವಾಗಿತ್ತು.

`ನಾವು ಯೇಸುವಿನ ನಿಮಿತ್ತ ದೇವರ ಬಳಿಗೆ ಬರುವುದಕ್ಕೆ ಭಯಪಡುವುದಿಲ್ಲ ಏಕೆ? ನಾವು ದೇವರ ಬಳಿಗೆ ಹೋಗುವುದಕ್ಕೆ ಇರುವ ಷರತ್ತುಗಳಾವುವು?`