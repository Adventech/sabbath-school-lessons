---
title:  ಯೇಸುವು ತಂದೆಯ ಸಮ್ಮುಖದಲ್ಲಿ
date:   27/02/2022
---

`ಇಬ್ರಿಯ 9:24ನೇ ವಚನವನ್ನು ಓದಿರಿ. ಈ ವಚನದ ಪ್ರಕಾರ ಯೇಸುವು ಪರಲೋಕಕ್ಕೆ ಏರಿಹೋದ ಉದ್ದೇಶವೇನು?`

ಇಸ್ರಾಯೇಲ್ಯರ ಗಂಡಸರು ವರ್ಷಕ್ಕೆ ಮೂರಾವರ್ತಿ ಯೆರೂಸಲೇಮಿನ ದೇವಾಲಯದಲ್ಲಿ ದೇವರ ಸಮ್ಮುಖಕ್ಕೆ ನೆರೆದು ಬರಬೇಕೆಂದು ದೇವರು ಅವರಿಗೆ ಅಪ್ಪಣೆ ಕೊಟ್ಟಿದ್ದನು. ಹುಳಿಯಿಲ್ಲದ ರೊಟ್ಟಿಗಳನ್ನು ತಿನ್ನಬೇಕಾದ ಜಾತ್ರೆ, ಹೊಲದಲ್ಲಿ ಪ್ರಥಮ ಫಲ ದೊರೆತಾಗ ಸುಗ್ಗಿಯ ಜಾತ್ರೆ, ವರುಷದ ಕೊನೆಯಲ್ಲಿ ಫಲಸಂಗ್ರಹ ಜಾತ್ರೆಯನ್ನು ಆಚರಿಸಬೇಕಾಗಿತ್ತು (ವಿ.ಕಾಂಡ 23:14-17, ಧ.ಕಾಂಡ 16:16). ಇಸ್ರಾಯೇಲ್ಯರು ತಾವು ಐಗುಪ್ತ ದೇಶದಿಂದ ವಿಮೋಚನೆ ಹೊಂದಿದ ನಿಮಿತ್ತ ಅದರ ಸ್ಮರಣೆಗಾಗಿ ಹುಳಿಯಿಲ್ಲದ ರೊಟ್ಟಿಯ ಹಬ್ಬವನ್ನು ಆಚರಿಸಬೇಕಾಗಿತ್ತು, ಜವೆಗೋದಿಯ ಸುಗ್ಗಿ ಹಬ್ಬವನ್ನು ಪಂಚಾಶತ್ತಮ ದಿನವಾಗಿ ಆಚರಿಸಬೇಕಾಗಿತ್ತು. ಹೊಸ ಒಡಂಬಡಿಕೆಯ ಕಾಲದಲ್ಲಿ ಇದನ್ನು ಸಿನಾಯಿ ಬೆಟ್ಟದಲ್ಲಿ ದಶಾಜ್ಞೆಗಳನ್ನು ಕೊಟ್ಟ ಸಂದರ್ಭಕ್ಕೆ ಸಂಬಂಧಪಡಿಸಲಾಯ್ತು. ಇಸ್ರಾಯೇಲ್ಯರು ಅರಣ್ಯದಲ್ಲಿ ಪ್ರಯಾಣ ಮಾಡುವಾಗ ಅವರನ್ನು ದೇವರು ಪರಾಂಬರಿಸಿ ಕಾಪಾಡಿದ್ದರಿಂದ ಹಬ್ಬಗಳನ್ನು ಆಚರಿಸಬೇಕಾಗಿತ್ತು. ಹಳೆಯ ಒಡಂಬಡಿಕೆಯ ಕಾಲದ ಈ ಹಬ್ಬಗಳು ಹೊಸ ಒಡಂಬಡಿಕೆಯ ಪ್ರಕಾರ ಪ್ರವಾದನೆಯ ಮಹತ್ವವುಳ್ಳವುಗಳಾಗಿದ್ದವು.

ಇಬ್ರಿಯ 9:24ನೇ ವಚನವು ಯೇಸುವು ಆರೋಹಣಗೊಂಡು ದೇವರ ಸನ್ನಿಧಿಗೆ ಒಯ್ಯಲ್ಪಟ್ಟದ್ದನ್ನು ವಿವರಿಸುತ್ತದೆ. ಯೇಸುವು ಪರಲೋಕದ ನಿಜವಾದ ದೇವದರ್ಶನ ಗುಡಾರಕ್ಕೆ ಶ್ರೇಷ್ಠವಾದ ಯಜ್ಞವನ್ನು (ತನ್ನ ರಕ್ತ) ತೆಗೆದುಕೊಂಡು ಬಂದನು (ಇಬ್ರಿಯ 9:23.24).

ಯೇಸುವು ಪಸ್ಯಹಬ್ಬದ ಪ್ರವಾದನೆಯ ಮಹತ್ವವನ್ನು ಸೋಜಿಗ ಪಡುವಂತಹ ನಿಖರತೆಯೊಂದಿಗೆ ನೆರವೇರಿಸಿದನು. ಆತನು ಪಕ್ಕಹಬ್ಬದ ಸಿದ್ಧತೆಯ ದಿನದಲ್ಲಿ 9 ಗಂಟೆಗಳು ಕಳೆದ ಮೇಲೆ ಅಂದರೆ ಪಕ್ಕಹಬ್ಬದ ಕುರಿಮರಿಯನ್ನು ವಧಿಸಬೇಕಾದ ಸಮಯಕ್ಕೆ ಸರಿಯಾಗಿ ಶಿಲುಬೆಯ ಮೇಲೆ ಪ್ರಾಣ ಬಿಟ್ಟನು (ಯೋಹಾನ 19:14, ಮತ್ತಾಯ 27:45-50). ಯೇಸುವು ಮೂರನೆಯ ದಿನದಲ್ಲಿ ಪುನರುತ್ಥಾನಗೊಂಡು ತನ್ನ ಯಜ್ಞವು ಅಂಗೀಕಾರವಾದುದಕ್ಕೆ ಖಾತ್ರಿ ಹೊಂದಲು ಪರಲೋಕಕ್ಕೆ ಏರಿಹೋದನು (ಯೋಹಾನ 20:17, 1 ಕೊರಿಂಥ 15:20). ಇಸ್ರಾಯೇಲ್ಯರು ದೇವರ ಸನ್ನಿಧಾನದಲ್ಲಿ ಅಂಗೀಕಾರವಾಗುವಂತೆ ಜವೆಗೋಧಿಯ ಪ್ರಥಮ ಫಲದ ಸಿವುಡನ್ನು ಯಾಜಕನು ಯಹೋವನ ಸನ್ನಿಧಿಯಲ್ಲಿ ನಿವಾಳಿಸುತ್ತಿದ್ದಂತೆ ಯೇಸುವು ಪರಲೋಕಕ್ಕೆ ಏರಿಹೋದನು (ಯಾ.ಕಾಂಡ 23:10-12).

ಅನಂತರ ಆತನು ಶಿಷ್ಯರಿಗೆ ಕಾಣಿಸಿಕೊಂಡು ಅವರೊಟ್ಟಿಗೆ 40 ದಿನಗಳು ಇದ್ದು ಪಂಚಾಶತ್ತಮ ದಿನದಂದು ಮತ್ತೆ ಪರಲೋಕಕ್ಕೆ ಆರೋಹಣ ಮಾಡಿ ದೇವರ ಸಿಂಹಾಸನದಲ್ಲಿ ಬಲಪಾರ್ಶದಲ್ಲಿ ಕೂತುಕೊಂಡನು, ಹೀಗೆ ಹೊಸ ಒಡಂಬಡಿಕೆಯನ್ನು ಆರಂಭಗೊಳಿಸಿದನು (ಅ.ಕೃ 1 ಮತ್ತು 2ನೇ ಅಧ್ಯಾಯಗಳು).

ಪೂರ್ವಕಾಲದ ಇಸ್ರಾಯೇಲ್ಯರು ದೇವರ ಸಾನಿಧ್ಯದಲ್ಲಿ ಆತನ ದರ್ಶನ ಪಡೆಯುವುದಕ್ಕಾಗಿ ಉತ್ಸವಗಳಲ್ಲಿ ಸೇರುತ್ತಿದ್ದರು (ಕೀರ್ತ 42:2). ದೇವರ ಅನುಗ್ರಹ ಅನುಭವ ಹೊಂದುವುದಕ್ಕಾಗಿ ನೆರೆದು ಬರುತ್ತಿದ್ದರು (ಕೀರ್ತ 17:15). ದೇವರ ದರ್ಶನ ಪಡೆಯುವುದು ಎಂದರೆ ದೇವರ ಸಹಾಯವನ್ನು ಬೇಡುವುದು ಎಂಬ ಅರ್ಥವಿದೆ (2 ಪೂ. 7:14, ಕೀರ್ತ 27:8, ಕೀರ್ತ 105:4). ಈ ಅರ್ಥದಲ್ಲಿ ಇಬ್ರಿಯ ಪತ್ರಿಕೆಯು ಯೇಸುವಿನ ಆರೋಹಣವನ್ನು ಕುರಿತು ಹೇಳುತ್ತದೆ. ಯೇಸುವು ಪರಿಪೂರ್ಣ ಯಜ್ಞವಾಗಿ ದೇವರ ಬಳಿಗೆ ಏರಿಹೋದನು. ಯೇಸುವು ಓಡುವವರ ಓಟದಲ್ಲಿ ಮುಂದಾಗಿ ಓಡಿದವನಾಗಿ ದೇವರ ಸನ್ನಿಧಾನದಲ್ಲಿ ಕಾಣಿಸಿಕೊಂಡಿದ್ದಾನೆ (ಇಬ್ರಿಯ 6:19,20).

ಉತ್ತಮವಾದ ದೇಶವನ್ನು, ದೇವರೇ ಶಿಲ್ಪಿಯಾಗಿ ಕಟ್ಟಿರುವ ಉತ್ತಮವಾದ ನಗರದಲ್ಲಿರುವ ನಿವಾಸವನ್ನು ಹಾರೈಸಿ ಪ್ರವಾಸಿಗರಾದ ವಿಶ್ವಾಸಿಗಳಿಗೆ ವಾಗ್ದಾನವನ್ನು ಯೇಸುವು ವಾಸ್ತವಕ್ಕೆ ತಂದಿದ್ದಾನೆ (ಇಬ್ರಿ 1:10, ಇಬ್ರಿ 13:16).

`ಕ್ರಿಸ್ತನು ಶಿಲುಬೆಯ ಮೇಲೆ ಮಾಡಿದುದು ಮಾತ್ರವಲ್ಲದೆ ಈವಾಗ ಪರಲೋಕದಲ್ಲಿ ಮಾಡುತ್ತಿರುವ ಯಾಜಕಸೇವೆಯು ನಮಗೆ ರಕ್ಷಣೆಯ ಭರವಸೆಯನ್ನು ವಾಸ್ತವಗೊಳಿಸುತ್ತದೆ ಏಕೆ?`