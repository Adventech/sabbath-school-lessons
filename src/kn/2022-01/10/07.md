---
title:  ಹೆಚ್ಚಿನ ಚಿಂತನೆಗೆ
date:   04/03/2022
---

ಯೇಸುಕ್ರಿಸ್ತನು ಪರಲೋಕಕ್ಕೆ ಏರಿ ಹೋಗಿರುವುದು ಆತನ ಹಿಂಬಾಲಕರು ವಾಗ್ದಾನ ಮಾಡಿದ ಆಶೀರ್ವಾದಗಳನ್ನು ಪಡೆದುಕೊಳ್ಳುತ್ತಾರೆ ಎಂಬುದಕ್ಕೆ ಒಂದು ಸೂಚನಫಲಕವಾಗಿದೆ. ಇದಕ್ಕಾಗಿ ಅವರು ತಮ್ಮ ಕೆಲಸಗಳಿಗೆ ತೊಡಗುವ ಮುನ್ನ ಕಾದುಕೊಂಡರು. ಯೇಸುವು ಪರಲೋಕ ದ್ವಾರಗಳನ್ನು ದಾಟಿದಾಗ ಆತನು ಪರಿಶುದ್ಧ ದೂತರ ಆರಾಧನೆಯ ಮಧ್ಯೆ ಸಿಂಹಾಸನಾ ರೂಢನಾದನು. ಈ ಒಂದು ಸಂಸ್ಕಾರವು ಮುಗಿಯುತ್ತಿದ್ದಂತೆಯೇ ಪವಿತ್ರಾತ್ಮನು ಶಿಷ್ಯರ ಮೇಲೆ ಇಳಿದು ಬರಲಾಗಿ ಯೇಸುವು ದಿಟವಾಗಿಯೂ ತಂದೆಗೆ ಅನಾದಿಯಿಂದಲೂ ಇದ್ದಂತಹ ಮಹಿಮೆಯನ್ನು ಹೊಂದಿದನು. ವಿಮೋಚಿತರ ಆರಂಭೋತ್ಸವವು ನೆರವೇರಿತೆಂಬುದಕ್ಕೆ ಪರಲೋಕವು ಸ್ಪಂದಿಸಿತು ಪವಿತ್ರಾತ್ಮನು ಪಂಚಾಶತ್ತಮ ದಿನದಂದು ಶಿಷ್ಯರಿಗೆ ಅಭಿಷೇಕ ಮಾಡಿದನು. ಯೇಸುವು ಭೂಪರಲೋಕದ ಅಧಿಕಾರ ಪಡೆದವನಾಗಿ ತನ್ನ ಜನರಿಗೋಸ್ಕರ ಅಭಿಷಿಕ್ತನಾಗಿ ತಾನು ವಾಗ್ದಾನ ಮಾಡಿದ ಪ್ರಕಾರ ತನ್ನ ಅನುಯಾಯಿಗಳ ಮೇಲೆ ತಾನು ಹೊಂದಿದ್ದ ಯಾಜಕತ್ವ ಮತ್ತು ಪ್ರಭುತ್ವದ ಗುರುತಾಗಿ ಪವಿತ್ರಾತ್ಮನನ್ನು ಕಳುಹಿಸಿದನು.

ಅವರು ಭರವಸೆ ತುಂಬಿದವರಾಗಿ ಯೇಸುವಿನ ಹೆಸರನ್ನು ಎತ್ತಿ ಮಾತಾಡುವವರಾದರು. ಯಾಕೆಂದರೆ ಆತನು ಅವರಿಗೆ ಸ್ನೇಹಿತನೂ ಹಿರಿಯ ಸಹೋದರನೂ ಆಗಿದ್ದನಲ್ಲವೆ? ಅವರು ಪರಲೋಕದ ನಿಕಟವಾದ ಸಂಪರ್ಕಕ್ಕೆ ತರಲ್ಪಟ್ಟವರಾಗಿ ಆತನೊಂದಿಗೆ ಪರಲೋಕ ನಿವಾಸದಲ್ಲಿ ಕುಳಿತುಕೊಂಡರು. ಆತನಿಗೆ ಸಾಕ್ಷಿ ನೀಡುವವರಾಗಿ ತಮ್ಮ ಆಲೋಚನೆಗಳಿಗೆ ಉರಿಯುವ ಭಾಷೆಯನ್ನು ತೊಡಿಸಿ ಮಾತಾಡಿದರು" - ಎಲೆನ್ ಜಿ ವೈಟಮ್ಮನವರ ದಿ ಆಕ್ಸ್ ಆಫ್ ದಿ ಅಪೊಸ್ತಲ್, ಪುಟ 38, 46.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಾನು ಯಾವಾಗ ಹೋಗಿ ದೇವರ ಸನ್ನಿಧಿಯಲ್ಲಿ ಸೇರುವೆನೋ ಎಂಬುದಾಗಿ ನನ್ನ ಮನಸ್ಸು ದೇವರಿಗಾಗಿ, ಚೈತನ್ಯರೂಪನಾದ ದೇವರಿಗಾಗಿ ಹಾರೈಸುತ್ತದೆ" ಎಂದು ಕೀರ್ತನೆಗಾರನು ಹೇಳುತ್ತಾನೆ (ಕೀರ್ತ 42:2). ಆತನ ಸನ್ನಿಧಿಗೆ ಬರಲು ನಾವು ಸಹಾ ಅಷ್ಟೇ ಹಂಬಲವನ್ನು ಹೇಗೆ ಹೊಂದುತ್ತೇವೆ? ನಾವು ಆತನ ಸನ್ನಿಧಿಗೆ ನಂಬಿಕೆಯಿಂದ ಬಂದಾ ಈವಾಗ ಆರಾಧಿಸಿ ಆನಂದ ಪಡುವುದಕ್ಕೆ ಮನಸ್ಸಿಲ್ಲದೆ ಹೋದರೆ ನಾವು ಭವಿಷ್ಯದಲ್ಲಿ ಆನಂದ ಪಡುವುದು ಸಾಧ್ಯವೇ? ದೇವರ ಸನ್ನಿಧಿಯಲ್ಲಿ ನಮ್ಮನ್ನು ಆನಂದಪಡುವಂತೆ ಮಾಡುವ ಅಂಶಗಳು ಯಾವುವು?`

`2. ನಂಬಿಕೆಯನ್ನು ಗೇಲಿ ಮಾಡುವ ಒಂದು ಪುಸ್ತಕದಲ್ಲಿ ಒಬ್ಬನು ನಮ್ಮ ನಂಬಿಕೆ ಹೊಂದಿರುವಂತಹ ಒಂದು ಯಂತ್ರಮಾನವನನ್ನು ಸೃಷ್ಟಿಸುತ್ತಾನೆ. ಇದು ಕೇವಲ ಕಾಲ್ಪನಿಕ (ಕೃತ್ರಿಮ)ವಾಗಿದ್ದಾಗ್ಯೂ ಅರಣ್ಯದಲ್ಲಿ ಇಸ್ರಾಯೇಲ್ಯರು ತಮ್ಮ ಪರವಾಗಿ ದೇವರ ಮುಂದೆ ಮಾತಾಡಲು ಮಧ್ಯಸ್ಥರನ್ನು ಬೇಡಿಕೊಳ್ಳುತ್ತಿದ್ದರು. ಅವರಂತೆ ನಾವು ಮಧ್ಯಸ್ಥರ ಮೇಲೆ ಆತುಕೊಳ್ಳದಂತೆ ಹೇಗೆ ಎಚ್ಚರ ವಹಿಸಬಹುದು? ನಾವು ಇತರರನ್ನು ಸತ್ಯವೇದವನ್ನು ಅಧ್ಯಯನ ಮಾಡಿಸಿ ಅದರಲ್ಲಿ ಶ್ರೇಷ್ಠವಾದ ಸತ್ಯವನ್ನು ನಮ್ಮ ಪರವಾಗಿ ಕಂಡುಕೊಳ್ಳುವಂತೆ ಒಲವನ್ನು ತೋರಿಸುತ್ತೇವೆ. ಇದರಿಂದ ಕೆಲವರು ತಮ್ಮ ಪ್ರಾರ್ಥನೆಗಿಂತ ಇತರರು ತಮ್ಮ ಪರವಾಗಿ ಮಾಡುವ ಪ್ರಾರ್ಥನೆಯು ದೇವರ ಸನ್ನಿಧಿಯಲ್ಲಿ ಪ್ರಾಮುಖ್ಯತೆ ಪಡೆಯುತ್ತದೆಯೆಂದು ಭಾವಿಸಿಕೊಳ್ಳುವ ಪ್ರಚೋದನೆಗೆ ಒಳಗಾಗಬಹುದು. ನಾವು ಈ ಆಧ್ಯಾತ್ಮಿಕವಾದ ಮೋಸವನ್ನು ಯಾಕೆ ತಪ್ಪಿಸಬೇಕು? ನಾವು ಬೇರೊಬ್ಬರ ಸಹಾಯವಿಲ್ಲದೆ ಯೇಸುವಿನ ಮೂಲಕ ದೇವರ ಹತ್ತಿರಕ್ಕೆ ನಾವೇ ಹೋಗಬೇಕಲ್ಲವೇ?`

`3. ಇಬ್ರಿಯ ಪತ್ರಿಕೆಯು ರಕ್ಷಣೆಯ ಬಗ್ಗೆ ಭರವಸೆಯನ್ನು ತುಂಬುತ್ತದೆ. ಆದಾಗ್ಯೂ ನಾವು ಭಾವನೆಯನ್ನು ಭರವಸೆಯನ್ನಾಗಿ ಮಾಡಿಕೊಳ್ಳದಂತೆ ಹೇಗೆ ಎಚ್ಚರ ವಹಿಸಬೇಕು?`