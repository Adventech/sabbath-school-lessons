---
title:  ತೆರೆಯ ಮೂಲಕ ಹೊಸ ಸಜೀವಮಾರ್ಗ
date:   02/03/2022
---

`ಇಬ್ರಿಯ 10:19-22 ವಚನಗಳನ್ನು ಓದಿರಿ. ಈ ವಚನವೃಂದದಲ್ಲಿ ನಮಗೆ ಎಂತಹ ಆಹ್ವಾನವಿದೆ?`

ಯೇಸುವು ಪರಲೋಕದ ದೇವದರ್ಶನ ಗುಡಾರವನ್ನು ಪ್ರವೇಶಿಸಿದನು ಮತ್ತು ನಮ್ಮನ್ನು ಸಹಾ ತನ್ನ ಹಿಂದೆ ಬರುವಂತೆ ಆಹ್ವಾನಿಸುತ್ತಾನೆಂದು ಇಬ್ರಿಯ ಪತ್ರಿಕೆಯು ವಾದ ಮಾಡುತ್ತದೆ. ಹಿಂದಿನ ಪಾಠಗಳಲ್ಲಿ ಯೇಸುವನ್ನು ನಮ್ಮ ಮುಂದಾಳುವೆಂದು ಮತ್ತು ನಮ್ಮ ಪರವಾಗಿ ಮುಂದಾಗಿ ಓಟವನ್ನು ಓಡಿದವನೆಂದು ಪರಿಚಯ ಮಾಡಲಾಗಿದೆ, ಈ ಆಲೋಚನೆ೦ರು ಆತನು ನಮ್ಮನ್ನು ಸ ಹಾ ಆಹ್ವಾನಿಸುತ್ತಾನೆಂಬುದಕ್ಕೆ ಇಂಬುಕೊಡುವಂಥದ್ದಾಗಿದೆ (ಇಬ್ರಿಯ 2:10, ಇಬ್ರಿಯ 6:19,20, ಇಬ್ರಿಯ 12:2). ಯೇಸುವು ತನ್ನ ಯಜ್ಞ ಮತ್ತು ಆರೋಹಣದಿಂದ "ಹೊಸ ಜೀವಮಾರ್ಗ'ವೆಂಬ ಹೊಸ ಒಡಂಬಡಿಕೆಯ ಆರಂಭವಾಗಿದ್ದಾನೆ. ಹೊಸ ಮತ್ತು ಸಜೀವವೆಂಬ ಉಕ್ತಿಯು ಹಳೆಯದು ಮುತ್ತು ಮುದಿಯಾಗುವಂಥದ್ದು ಎಂಬ ವಿವರಣೆಗೆ ವ್ಯತಿರಿಕ್ತವಾಗಿದೆ (ಇಬ್ರಿಯ 8:13).

ನಮ್ಮ ಪಾಪಗಳಿಗೆ ಕ್ಷಮಾಪಣೆಯನ್ನು ಕೊಟ್ಟು, ನಮ್ಮ ಹೃದಯಗಳಲ್ಲಿ ಆಜ್ಞೆಗಳನ್ನು ಇಟ್ಟು ದೇವರನ್ನು ನಮ್ಮ ಪುಣ್ಯಕ್ರಿಯೆಗಳಿಂದ ಮೆಚ್ಚಿಸದೆ, ಒಡಂಬಡಿಕೆ ಅಗತ್ಯತೆಗಳನ್ನು ಪೂರೈಸಿದ ಯೇಸುಕ್ರಿಸ್ತನ ಮೂಲಕ ಧೈರ್ಯದಿಂದ ದೇವರ ಹತ್ತಿರಕ್ಕೆ ಬರುವುದಕ್ಕೆ ಸಾಧ್ಯವಾಗಿರುವುದು ಹೊಸ ಒಡಂಬಡಿಕೆಯಿಂದಲೇ.

ಹಳೆಯ ಒಡಂಬಡಿಕೆಯ ಆರಂಭವು ದೇವದರ್ಶನ ಗುಡಾರದ ಆರಂಭವನ್ನು ಮತ್ತು ಯಾಜಕರ ಪ್ರತಿಷ್ಠೆಯನ್ನು ಒಳಗೊಂಡಿರುವುದನ್ನು ಇಬ್ರಿಯ ಪತ್ರಿಕೆಯು ಉಲ್ಲೇಖಿಸುತ್ತದೆ (ಇಬ್ರಿಯ 9:18-21 ವಚನಗಳನ್ನು ವಿಮೋಚನಕಾಂಡ 40ನೇ ಅಧ್ಯಾಯ, ಯಾಜಕಕಾಂಡ 8 ಮತ್ತು 9ನೇ ಅಧ್ಯಾಯಗಳೊಂದಿಗೆ ಹೋಲಿಸಿರಿ. ದೇವರ ಮತ್ತು ಜನರ ಮಧ್ಯೆ ನಿಕಟವಾದ ಸಂಬಂಧವನ್ನು ಏರ್ಪಡಿಸುವುದೇ ಒಡಂಬಡಿಕೆಯ ಉದ್ದೇಶವಾಗಿತ್ತು (ವಿ.ಕಾಂಡ 19:4-6), ಇಸ್ರಾಯೇಲ್ಯರು ಈ ಸಂಬಂಧವನ್ನು ಅಂಗೀಕಾರ ಮಾಡಿಕೊಂಡಮೇಲೆ ದೇವರು ಅವರ ಮಧ್ಯೆ ವಾಸಿಸುವುದಕ್ಕಾಗುವಂತೆ ಕೂಡಲೆ ತನಗೋಸ್ಕರ ಒಂದು ಆಲಯವನ್ನು ಕಟ್ಟಬೇಕೆಂದು ತಕ್ಷಣ ಅಪ್ಪಣೆ ಮಾಡಿದನು. ದೇವದರ್ಶನ ಗುದಾರದ ಆರಂಭ ಮತ್ತು ಜನರ ಮಧ್ಯೆ ದೇವರ ಪ್ರಸನ್ನತೆಯು ದೇವರ ಮತ್ತು ಇಸ್ರಾಯೇಲ್ಯರ ನಡುವೆ ಒಡಂಬಡಿಕೆಯು ಪೂರ್ಣಗೊಂಡದುದನ್ನು ಸೂಚಿಸುತ್ತದೆ.

ಹೊಸ ಒಡಂಬಡಿಕೆಯ ವಿಷಯದಲ್ಲೂ ಇದು ಸತ್ಯವಾಗಿದೆ. ಹೊಸ ಒಡಂಬಡಿಕೆಯೂ ಸಹಾ ನಮ್ಮ ಪರವಾಗಿ ಯೇಸುಕ್ರಿಸ್ತನ ಯಾಜಕಸೇವೆಯ ಆರಂಭವನ್ನು ಸೂಚಿಸುತ್ತದೆ (ಇಬ್ರಿಯ 5:1-10, ಇಬ್ರಿಯ 7:1-8,73).

ಯೇಸುವು ದೇವರ ಸನ್ನಿಧಿಗೆ ಆರೋಹಣವಾದುದು ದೇವಜನರಿಗೆ ಆರೋಹಣವಾದುದು ದೇವಜನರಿಗೆ ಹೊಸಯುಗವನ್ನು ಆರಂಭಿಸುತ್ತದೆ. ಜಕರೀಯ 3ನೇ ಅಧ್ಯಾಯವು ಮಹಾಯಾಜಕ ಯಹೋಶವನು ಪ್ರತಿನಿಧಿಸುವ ದೇವಜನರ ಮೇಲೆ ಸೈತಾನನು ದೇವರ ಸನ್ನಿಧಿಯಲ್ಲಿ ಆರೋಪ ಮಾಡುವುದನ್ನು ವಿವರಿಸುತ್ತದೆ. ಯೋಬನ ನಿಷ್ಟೆಯ ಮೇಲೆ ಪ್ರಶ್ನೆಗಳನ್ನು ಕೇಳಿ ಆತನ ಮೇಲೆ ಆರೋಪ ಹೊರಿಸದವನೇ ಯೆಹೋಶವನ ಮೇಲೆ ಆರೋಪ ಮಾಡಿದವನಾಗಿದ್ದಾನೆ (ಯೋಬ 1 ಮತ್ತು 2ನೇ ಅಧ್ಯಾಯ). ಯೇಸುವಿನ ಯಜ್ಞದಿಂದ ಸೈತಾನನು ಪರಲೋಕದಿಂದ ಹೊರಕ್ಕೆ ದೊಬ್ಬಲ್ಪಟ್ಟನು (ಪ್ರಕಟನೆ 12:7-12 ವಚನಗಳನ್ನು ಯೋಹಾನ 12:31 ಮತ್ತು ಯೋಹಾನ 16:11 ವಚನಗಳ ಜೊತೆಗೆ ಹೋಲಿಸಿರಿ). ಈವಾಗ ನಮಗಾಗಿ ಮಧ್ಯಸ್ಥಿಕೆ ವಹಿಸುವವನು ಮತ್ತು ತನ್ನ ತ್ಯಾಗದಿಂದಲೂ ನಂಬಿಗಸ್ತಿಕೆಯಿಂದಲೂ ನಮ್ಮನ್ನು ರಕ್ಷಿಸುವವನು ಯೇಸುವೇ ಆಗಿದ್ದಾನೆ.

`ಒಂದು ವೇಳೆ ಸೈತಾನನಿಗೆ ಅನುಮತಿ ಸಿಕ್ಕಿದರೆ ನಮ್ಮ ಮೇಲೆ ಯಾವ ಆರೋಪವನ್ನು ಮಾಡುತಾನೆ? ಆತನು ಸುಳ್ಳುಗಾರನಾಗಿದ್ದಾಗ್ಯೂ ನಿಮಗೆ ದಂಡನೆಯಾಗುವಂತೆ ಮಾಡಲು ಆತನು ಎಷ್ಟು ಸುಳ್ಳು ಹೇಳಬೇಕಾಗುತ್ತದೆ? ನಿಮಗಿರುವ ಒಂದೇ ನಿರೀಕ್ಷೆ ಯಾವುದು?`