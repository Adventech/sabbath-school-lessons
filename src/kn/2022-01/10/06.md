---
title:  ಅವರು ಆತನ ಮುಖವನ್ನು ನೋಡುವರು
date:   03/03/2022
---

`ಇಬ್ರಿಯ 12:22-24 ವಚನಗಳನ್ನು ಓದಿರಿ. ಯಾವ ಅರ್ಥದಲ್ಲಿ ನಾವು ಪರಲೋಕದ ಯೆರೂಸಲೇಮಿನಲ್ಲಿ ದೇವರ ಸನ್ನಿಧಿಗೆ ಬಂದಿದ್ದೇವೆ?`

ವಿಶ್ವಾಸಿಗಳು ಪರಲೋಕದ ಯೆರೂಸಲೇಮು ಎನಿಸಿಕೊಳ್ಳುವ ಸಿನಾಯಿ ಬೆಟ್ಟದ ಬಳಿಗೆ ನಂಬಿಕೆಯಿಂದ ಬಂದರು ಎಂಬುದಾಗಿ ವಾದಿಸುತ್ತಾರೆ. ಈ ಅರ್ಥದಲ್ಲಿ ಹೇಳುವುದಾದರೆ ಭವಿಷ್ಯವನ್ನು ನಿರೀಕ್ಷಿಸುವ ಅನುಭವ ಅವರದಾಗಿತ್ತು. ಹಾಗಾಗಿ ಪರಲೋಕದ ಯೆರೂಸಲೇಮು ಕಣ್ಣಿಗೆ ಕಾಣದವುಗಳನ್ನು ನಿಜವೆಂದು ತಿಳಿದುಕೊಂಡು ಅವುಗಳನ್ನು ನಿರೀಕ್ಷಿಸುವವರಿಗಾಗಿ ಇದೆ (ಇಬ್ರಿ 11:1).

ಇದು ಸತ್ಯವಾದರೂ ಇದುವೇ ಈ ವಚನಗಳ ಪೂರ್ಣವಾದ ಅರ್ಥವಲ್ಲ. ನಾವು ನಮ್ಮ ಪ್ರತಿನಿಧಿಯಾದ ಯೇಸುವಿನ ಮೂಲಕ ಸಿನಾಯಿ ಬೆಟ್ಟದಲ್ಲಿ ದೇವರ ಸನ್ನಿಧಿಗೆ ಸಹಾ ಬರುವವರಾಗಿದ್ದೇವೆ (ಎಫೆಸ 2:5,6 ಮತ್ತು ಕೊಲಸ್ಸೆ 3:1). ಯೇಸುವಿನ ಆರೋಹಣ ನಂಬಿಕೆಗೆ ಸಂಬಂಧಿಸಿಲ್ಲ. ಆದರೆ ಇದು ಸತ್ಯವಾದ ಘಟನೆಗೆ ಸಂಬಂಧಪಡುತ್ತದೆ. ಆದುದರಿಂದ ಯೇಸುಕ್ರಿಸ್ತನ ಆರೋಹಣವು ಐತಿಹಾಸಿಕವಾದ ಆಯಾಮ ಹೊಂದಿರಲಾಗಿ ಇಬ್ರಿಯರು ನಮ್ಮ ನಂಬಿಕೆಯನ್ನು ಬಿಡದೆ ಹಿಡುಕೊಳ್ಳುವುದಕ್ಕೆ ಬಲವಾದ ಶಕ್ತಿಯನ್ನು ಒದಗಿಸುತ್ತದೆ (ಇಬ್ರಿಯ 4:14, ಇಬ್ರಿಯ 10:23). "ಆಕಾಶಮಂಡಲಗಳನ್ನು ದಾಟಿಹೋದ ದೇವಕುಮಾರನಾದ ಯೇಸುವೆಂಬ ಶ್ರೇಷ್ಠ ಮಹಾಯಾಜಕನು ನಮಗಿರುವುದರಿಂದ ನಾವು ನಮಗಿರುವ ಪ್ರತಿಜ್ಞೆಯನ್ನು ಬಿಡದೆ ಹಿಡಿಯೋಣ"ವೆಂದು ಪೌಲನು ಹೇಳುತ್ತಾನೆ (ಇಬ್ರಿಯ 4:14,16).

ಹಾಗಾಗಿ ನಾವು ನಮ್ಮ ಪ್ರತಿನಿಧಿಯ ಮೂಲಕ ಈಗಾಗಲೇ ದೇವರ ಸನ್ನಿಧಿಗೆ ಬಂದಿರಲಾಗಿ ಅದಕ್ಕನುಗುಣವಾಗಿ ನಾವು ನಡೆದುಕೊಳ್ಳಬೇಕು. "ಆತನ ಮುಖಾಂತರ ಪರಲೋಕದ ದಾನದ ಅನುಭವವನ್ನು ಹೊಂದಿದ್ದೇವೆ..... ದೇವರ ವಾಕ್ಯದ ಶ್ರೇಷ್ಠತೆಯನ್ನು ಮುಂದಣ ಯುಗದ ಮಹತ್ವವನ್ನೂ ಅನುಭವಿಸಿದ್ದೇವೆ" (ಇಬ್ರಿಯ 6:4,5). ಯೇಸುವಿನ ಆರೋಹಣವು ಮತ್ತು ಪರಲೋಕದಲ್ಲಿ ಆತನು ನಡೆಸುವ ಯಾಜಕ ಸೇವೆಯು ವಾಸ್ತವವಾಗಿದ್ದು ಇದು ನಮ್ಮ ಪ್ರಾಣಕ್ಕೆ ಲಂಗರದ ಹಾಗಿದ್ದು ಭರವಸೆಗೆ ಯೋಗ್ಯವಾದದ್ದೂ ಸ್ಥಿರವಾದದ್ದೂ ಆಗಿದೆ (ಇಬ್ರಿ 6:19), ವಾಗ್ದಾನವು ನಂಬತಕ್ಕ ವಿಷಯವಾಗಿದ್ದು ಖಾತ್ರಿಯಾದುದಾಗಿದೆ (ಇಬ್ರಿಯ 7:22). ನಮಗೆ ನಂಬಿಕೆಯೇ ಐತಿಹಾಸಿಕ ಲಂಗರಾಗಿದೆ.

ದೇವರ ವಾಗ್ದಾನವು ಯೇಸುವಿನಿಂದ ನೆರವೇರುವುದು ಮಾತ್ರವಲ್ಲದೆ ನಮ್ಮ ಮೂಲಕವಾಗಿಯೂ ನೆರವೇರುತ್ತದೆ. ಯೇಸುವಿನ ಆರೋಹಣವು ಇಸ್ರಾಯೇಲ್ಯರು ಆಚರಿಸುತ್ತಿದ್ದ ಮೂರು ಜಾತ್ರೆಗಳಲ್ಲಿ ಯೇಸುವು ಪಕ್ಕಹಬ್ಬವನ್ನೂ ಪಂಚಾಶತ್ತಮ ಹಬ್ಬವನ್ನು ತಾನೇ ನೆರವೇರಿಸಿದ್ದಾನೆ, ಆದರೆ ವರ್ಷದ ಕೊನೆಯಲ್ಲಿ ಆಚರಿಸಬೇಕಾದ ಸುಗ್ಗಿ ಹಬ್ಬವು (ಫಲಸಂಗ್ರಹ ಜಾತ್ರೆ) ಇನ್ನೂ ಉಳಿದಿದೆ ಎಂದು ಇಬ್ರಿಯ ಪತ್ರಿಕೆ ಪ್ರಕಟನೆ ಪುಸ್ತಕ ನಮಗೆ ತಿಳಿಸುತ್ತವೆ.

ಪರಲೋಕದಲ್ಲಿ ನಾವು ಯೇಸುವಿನ ಜೊತೆಗೂಡಿ ದೇವರು ತನ್ನ ಕೈಯಿಂದ ಕಟ್ಟಿದ ನಗರವಾದ ಹೊಸ ಯೆರೂಸಲೇಮಿನಲ್ಲಿ ಇದನ್ನು ಆಚರಿಸುತ್ತೇವೆ (ಇಬ್ರಿಯ 11:10 ಹಾಗೆಯೇ 13-16 ವಚನಗಳನ್ನು ನೋಡಿರಿ). ನಾವು ವಾಸಿಸುವುದಕ್ಕೆ ನಾವೇ ನಿವಾಸಗಳನ್ನು ಕಟ್ಟುವುದಿಲ್ಲ. ಆದರೆ ದೇವರು ನಿರ್ಮಿಸಿದ ನಿವಾಸಗಳು ಪರಲೋಕದಿಂದ ಇಳಿದು ಬರುತ್ತವೆ. ಅಲ್ಲಿ ನಾವು ನಿತ್ಯಕ್ಕೂ ಆತನ ಜೊತೆ ವಾಸಿಸುತ್ತೇವೆ (ಪ್ರಕ 7:15-17, ಪ್ರಕಟನೆ 21:1-4, ಪ್ರಕಟನೆ 22:1-5, ಆ.ಕಾಂಡ 6:24-26).

`ಈ ಲೋಕದಲ್ಲಿ, ಕಷ್ಟ ಸಂಕಟಗಳ ಮಧ್ಯದಲ್ಲಿ ನಾವು ನಮಗಿರುವ ನಿತ್ಯಜೀವದ ವಾಗ್ದಾನವನ್ನು ಹೇಗೆ ವಾಸ್ತವವನ್ನಾಗಿ ಮಾಡಿಕೊಳ್ಳಬಹುದು? ಇವುಗಳೆಲ್ಲ ವಾಸ್ತವ ಸಂಗತಿಗಳಲ್ಲ. ಇಲ್ಲಿ ಈವಾಗ ನಮ್ಮ ಜೀವನವು ಚೆನ್ನಾಗಿದೆ ಎಂದು ಭಾವಿಸಿಕೊಳ್ಳಲು ಸಹಾಯ ಮಾಡುವ ಕೇವಲ ಕಲ್ಪನೆಗಳು ಎಂದು ಹೇಳುವವರಿಗೆ ನೀವು ಯಾವ ಉತ್ತರವನ್ನು ಕೊಡಬಲ್ಲಿರಿ?`