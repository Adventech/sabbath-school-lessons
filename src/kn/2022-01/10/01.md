---
title:  ಯೇಸುಕ್ರಿಸ್ತನು ತೆರೆಯ ಮೂಲಕ ದಾರಿಮಾಡಿದನು
date:   26/02/2022
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿಯ 9:24, ವಿ.ಕಾಂಡ 19:3,4, ಇಬ್ರಿಯ 12:18-21, ಯಾಕಾಂಡ 16:1,2, ಇಬ್ರಿಯ 10:19- 22, ಕೊಲಸ್ಸೆ 3:1.

> <p>ಸ್ಮರಣವಾಕ್ಯ</p>
> "ಯಾಕೆಂದರೆ ಕ್ರಿಸ್ತನು ನಿಜವಾದ ದೇವಾಲಯಕ್ಕೆ ಅನುರೂಪ ಮಾತ್ರವಾದದ್ದಾಗಿಯೂ ಕೈಯಿಂದ ಕಟ್ಟಿದ್ದಾಗಿಯೂ ಇರುವ ಆಲಯದಲ್ಲಿ ಪ್ರವೇಶಿಸದೆ ದೇವರ ಸಮ್ಮುಖದಲ್ಲಿ ನಮಗೋಸ್ಕರ ಈಗ ಕಾಣಿಸಿಕೊಳ್ಳುವುದಕ್ಕೆ ಪರಲೋಕದಲ್ಲಿಯೇ ಪ್ರವೇಶಿಸಿದನು" (ಇಬ್ರಿಯ 9:24).

ಯೇಸುಕ್ರಿಸ್ತನು ಪರಲೋಕಕ್ಕೆ ಏರಿಹೋದನಂತರ ಶಿಷ್ಯರು ಎಣ್ಣೆಮರದ ಗುಡ್ಡದಿಂದ ಹಿಂದಿರುಗಿ ಬಂದಾಗ ಅದರಲ್ಲಿ ಸಂತೋಷವೂ ಗೆಲುವಿನ ಭಾವವೂ ತುಂಬಿತ್ತು. ಅವರ ಒಡೆಯನು (ಕರ್ತನು) ಮತ್ತು ಸ್ನೇಹಿತನು ಲೋಕದ ಅಧಿಕಾರಸ್ಥಾನಕ್ಕೆ ಏರಿದವನಾಗಿ ಅವರನ್ನು ಪರಿಪೂರ್ಣ ವಿಶ್ವಾಸ ಹೊಂದಿದವರಾಗಿ ದೇವರ ಬಳಿಗೆ ಬಂದರೆ ಅವರ ಪ್ರಾರ್ಥನೆಗಳಿಗೆ ದೇವರು ಸದುತ್ತರಗಳನ್ನು ದಯಪಾಲಿಸುತ್ತಾನೆಂದು ಆಹ್ವಾನಿಸಿದನು (ಯೋಹಾನ 14:13,14). ಈ ಲೋಕದಲ್ಲಿ ಅವರಿಗೆ ಅಂಧಕಾರ ಶಕ್ತಿಗಳು ಆವರಿಸಿಕೊಂಡರೂ ಅವರ ನಿರೀಕ್ಷೆಯು ಬಲವುಳ್ಳದ್ದಾಗಿತ್ತು. ಯೇಸುವು ತಮಗೋಸ್ಕರ ಸ್ಥಳವನ್ನು ಸಿದ್ಧಪಡಿಸಲು ಹೋಗಿದ್ದಾನೆಂಬುದು ಅವರಿಗೆ ಗೊತ್ತಿತ್ತು (ಯೋಹಾನ 14:1-3) ತಮ್ಮ ರಕ್ಷಣೆಯ ನಾಯಕನು ತನ್ನ ರಕ್ತದಿಂದ ಪರಲೋಕ ನಿವಾಸಕ್ಕೆ ದಾರಿ ಮಾಡಿದನೆಂದು ಅರಿತಿದ್ದರು.

ಇಬ್ರಿಯರ ದೇವಧರ್ಮಶಾಸ್ತ್ರದ ಕೇಂದ್ರವು ಯೇಸುವಿನ ಪರಲೋಕದ ಆರೋಹಣವಾಗಿದೆ. ಇದು ಕ್ರಿಸ್ತನ ಆಳ್ವಿಕೆಯ ಮತ್ತು ನಮ್ಮ ಪರವಾಗಿ ಆತನು ಮಾಡುವ ಮಹಾಯಾಜಿಕ ಸೇವೆಯ ಆರಂಭವನ್ನು ಸೂಚಿಸುವ ಗುರುತಾಗಿದೆ. ಇದಕ್ಕಿಂತಲೂ ಮುಖ್ಯವಾಗಿ ಯೇಸುವಿನ ಆರೋಹಣವು ಹೊಸ ಒಡಂಬಡಿಕೆಯ ಆಂದೋಲನವನ್ನು ಅಂದರೆ ನಾವು ನಂಬಿಕೆಯಿಂದ ದೇವರ ಬಳಿಗೆ ಧೈರ್ಯದಿಂದ ಹೋಗುವುದಕ್ಕೆ ದಾರಿ ತೆರೆದುದಕ್ಕೆ ಗುರುತಾಗಿದೆ. ಈವಾಗ ನಾವು ದೇವರನ್ನು ಯೇಸುವಿನ ಮತ್ತು ಆತನ ನೀತಿಯ ಅರ್ಹತೆಯ ಮೂಲಕ ಸಮೀಪಿಸುವುದು ನಮ್ಮ ಭಾಗ್ಯವಾಗಿದೆ.

_ಈ ಪಾಠವನ್ನು ಮಾರ್ಚ್5ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._