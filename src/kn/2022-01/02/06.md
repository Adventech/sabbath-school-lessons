---
title:  ಯೇಸುವು ಒಳ್ಳೆಯ ಒಡಂಬಡಿಕೆಗೆ ಮಧ್ಯಸ್ಥನು
date:   06/01/2022
---

ಇಬ್ರಿಯ 8, 9 ಮತ್ತು 10 ಅಧ್ಯಾಯಗಳು ಯೇಸುವು ಹೊಸ ಒಡಂಬಡಿಕೆಯ ಮಧ್ಯಸ್ಥನಾಗಿ ಮಾಡುವ ಕೆಲಸಗಳ ಮೇಲೆ ದೃಷ್ಟಿ ಬೀರುತ್ತವೆ. ಹಳೆಯ ಒಡಂಬಡಿಕೆಯ ಎಲ್ಲಾ ಪ್ರಕರಣಗಳು (ದೇವದರ್ಶನ ಗುಡಾರದ ಸೇವೆಗಳು) ಬರಬೇಕಾಗಿದ್ದ ಮೇಲುಗಳ ಛಾಯೆಗಳು ಮಾತ್ರ ಆಗಿದ್ದವು. ಅದರ ಎಲ್ಲಾ ಸ್ಥಾಪನೆಗಳು (ವಿಧಿ ನೇಮಗಳು) ಯೇಸುಕ್ರಿಸ್ತನು ಮುಂದೆ ಮಾಡುವ ಕೆಲಸಗಳನ್ನು ಪ್ರತಿಬಿಂಬಿಸುವ ನಿದರ್ಶನಗಳಾಗಿದ್ದವು. ಹಾಗಾಗಿ ಅವರು ಕ್ರಿಸ್ತನನ್ನು ಪ್ರತಿಬಿಂಬಿಸುತ್ತಿದ್ದರು ಆದಾಗ್ಯೂ ಅವರು ಕೇವಲ ಮರಣಾಧೀನರು (ಮರ್ತರು) ಮತ್ತು ಪಾಪಾತ್ಮರೂ ಆಗಿದ್ದರು. ಆದುದರಿಂದ ಅವರು ಯೇಸುಕ್ರಿಸ್ತನಂತೆ ಪರಿಪೂರ್ಣತೆಯನ್ನು ಪೂರೈಸಲಾರದವ- ರಾಗಿದ್ದರು. ಈ ಲೋಕದ ದೇವದರ್ಶನ ಗುಡಾರದಲ್ಲಿ ನಡೆಯುತ್ತಿದ್ದ ಸೇವೆಗಳು ಪರಲೋಕದಲ್ಲಿ ನಡೆಯುವ ಸೇವೆಗಳ ಮಾದರಿಯಾಗಿದ್ದವು ಮತ್ತು ನಿಜವಾದುದರ ಛಾಯೆಗಳಾಗಿದ್ದವು.

ಯೇಸುವು ದೇವನಿರ್ಮಿತ ಗುಡಾರದಲ್ಲಿ ಸೇವೆ ಗೈಯ್ಯುತ್ತಿದ್ದು ದೇವರ ಸನ್ನಿಧಾನದಲ್ಲಿ ನಮಗೆ ಪ್ರವೇಶ ಸಿಗುವಂತೆ ಮಾಡುತ್ತಿದ್ದಾನೆ. ಅದರಲ್ಲಿ ಸಮರ್ಪಣೆ ಮಾಡುತ್ತಿದ್ದ ಹೋರಿಕುರಿಹೋತಗಳು. ನಮ್ಮ ಪಾಪಗಳ ಸಲುವಾಗಿ ತನ್ನನ್ನೇ ನಮಗೋಸ್ಕರ ಸಮರ್ಪಿಸಿಕೊಂಡ ಕ್ರಿಸ್ತನನ್ನು ಪ್ರತಿಬಿಂಬಿಸುತ್ತಿದ್ದವೇ ವಿನಹ ಅವುಗಳ ರಕ್ತ ನಮ್ಮ ಪಾಪ ಪ್ರಜ್ಞೆಯನ್ನು ಅಳಿಸಿ ಹಾಕುತ್ತಿರಲಿಲ್ಲ. ಅದೇನೆ ಇರಲಿ ಯೇಸುವಿನ ರಕ್ತವು ಆತನಲ್ಲಿ ನಂಬಿಕೆಯಿಟ್ಟು ಆತನ ಮಧ್ಯಸ್ಥಿಕೆಯನ್ನು ಅಂಗೀಕರಿಸುವವರ ಆತ್ಮಸಾಕ್ಷಿಯನ್ನು ಪರಿಶುದ್ದಗೊಳಿಸಿ ದೇವರ ಸನ್ನಿಧಾನದಲ್ಲಿ ಧೈರ್ಯವಾಗಿ ಪ್ರವೇಶಿಸುವುದಕ್ಕೆ ಸಾಧ್ಯ ಮಾಡುತ್ತದೆ (ಇಬ್ರಿಯ 10:19-22).

`ಇಬ್ರಿಯ 8:8-12ನ್ನು ಓದಿರಿ. ಹೊಸ ಒಡಂಬಡಿಕೆಯಲ್ಲಿ ದೇವರು ನಮಗೆ ಯಾವ ವಾಗ್ದಾನ ಮಾಡಿದ್ದಾನೆ?`

ದೇವರು ಯೇಸುವನ್ನು ಮಹಾಯಾಜಕನನ್ನಾಗಿ ನೇಮಿಸುವ ಮೂಲಕ ಹಳೆಯ ಒಡಂಬಡಿಕೆಯಿಂದ ನಿರೀಕ್ಷೆ ಮಾಡಲಾದುದನ್ನು ನೆರವೇರಿಸುವ ಸಲುವಾಗಿ ಹೊಸ ಒಡಂಬಡಿಕೆಯನ್ನು ಸ್ಥಾಪಿಸಿದನು. ಒಬ್ಬ ದೈವೀಕ ಮಾನವ ಯಾಜಕನು ನೀಡಬಲ್ಲ ಪರಿಪೂರ್ಣವಾದದನ್ನು ಶಾಶ್ವತವಾದುದನ್ನು ಹೊಸ ಒಡಂಬಡಿಕೆಯು ಒದಗಿಸಿ ಕೊಟ್ಟಿದೆ. ಈ ಮಹಾಯಾಜಕನು ಆಜ್ಞೆಗಳನ್ನು ಕೇವಲ ವಿವರಿಸುವುದು ಮಾತ್ರವಲ್ಲ. ನಮ್ಮ ಹೃದಯಗಳ ಮೇಲೆ ಅವುಗಳನ್ನು ಬರೆಯುವವನಾಗಿದ್ದಾನೆ. ಈ ಯಾಜಕನು ನಮಗೆ ಕ್ಷಮೆ ಒದಗಿಸುವ ಯಜ್ಞವನ್ನು ಸಮರ್ಪಿಸುತ್ತಾನೆ. ಈ ಯಾಜಕನು ನಮ್ಮನ್ನು ತೊಳೆದು ರೂಪಾಂತರಗೊಳಿಸುತ್ತಾನೆ. ಆತನು ನಮ್ಮ ಕಠಿಣವಾದ ಹೃದಯಗಳನ್ನು ಮೃದುವಾದ ಹೃದಯಗಳನ್ನಾಗಿ ಮಾರ್ಪಡಿಸುತ್ತಾನೆ (ಯೆಹೆಜೈಲ 36:26). ಆತನು ನಿಜವಾಗಿಯೂ ನಮ್ಮನ್ನು ಮರುಸೃಷ್ಟಿ ಮಾಡುತ್ತಾನೆ (2 ಕೊರಿಂಥ 5:17). ಆತನು ನಮ್ಮನ್ನು ದೇವ ಸನ್ನಿಧಿಗೆ ಪ್ರವೇಶ ಮಾಡಿಸುವ ಮೂಲಕ ನಂಬಲಸಾಧ್ಯವಾದ ರೀತಿಯಲ್ಲಿ ಆಶೀರ್ವದಿಸುತ್ತಾನೆ.

ಯೇಸುಕ್ರಿಸ್ತನು ಭವಿಷ್ಯದಲ್ಲಿ ಮಾಡುವ ಕೆಲಸವನ್ನು ಸೂಚಿಸುವುದಕ್ಕೋಸ್ಕರ ದೇವರ ಹಳೆಯ ಒಡಂಬಡಿಕೆಯನ್ನು ವಿನ್ಯಾಸಗೊಳಿಸಿದನು. ಇದರ ವಿನ್ಯಾಸ ಮತ್ತು ಉದ್ದೇಶವು ಸುಂದರವಾದುದಾಗಿತ್ತು. ಆದಾಗ್ಯೂ ಕೆಲವರು ಅದರ ಉದ್ದೇಶವನ್ನು ತಪ್ಪಾಗಿ ಅರ್ಥೈಸಿಕೊಂಡಿದ್ದಾರೆ. ಅದರಲ್ಲಿರುವ ಸಂಕೇತಗಳನ್ನು, ಛಾಯೆಗಳನ್ನು ಬಿಡಲೊಲ್ಲದೆ ಮತ್ತು ಸಂಕೇತಗಳು ಸೂಚಿಸುವ ಸತ್ಯಗಳನ್ನು ಅಂಗೀಕರಿಸದೆ ಯೇಸುಕ್ರಿಸ್ತನ ಯಾಜಕ ಸೇವೆಯಿಂದ ಸಿಗುವ ಅದ್ಭುತವಾದ ಆಶೀರ್ವಾದಗಳನ್ನು ಅವರು ತಪ್ಪಿಸಿಕೊಳ್ಳುತ್ತಾರೆ (ಅವರು ಸಂಕೇತಗಳನ್ನು ಹಿಡಿದುಕೊಂಡು ಅವುಗಳು ಸೂಚಿಸುವ ಕ್ರಿಸ್ತನ ಯಾಜಕತ್ವವನ್ನು ಬಿಟ್ಟು ಬಿಡುತ್ತಾರೆ).

"ಕ್ರಿಸ್ತನು ದೇವಾಲಯದ ಅಡಿಪಾಯವೂ ಅದರ ಜೀವವೂ ಆಗಿದ್ದಾನೆ. ಅದರಲ್ಲಿ ನಡೆಯುವ ಸೇವೆಗಳು ದೇವರ ಮಗನಾದ ಯೇಸುಕ್ರಿಸ್ತನ ಸಮರ್ಪಣೆಗೆ ಮಾದರಿಯಾಗಿವೆ. ಯೇಸುಕ್ರಿಸ್ತನ ಮಧ್ಯಸ್ತಿಕೆಯ ಪಾತ್ರವನ್ನು ಮತ್ತು ಕೆಲಸವನ್ನು ಪ್ರತಿಬಿಂಬಿಸಲು ಯಾಜಕೋದ್ಯೋಗವು ಸ್ಥಾಪಿಸಲ್ಪಟ್ಟಿತು. ಯಜ್ಞ ಸಮರ್ಪಣೆಯ ಇಡೀ ಯೋಜನೆಯು ಲೋಕವನ್ನು ವಿಮೋಚಿಸಲು ನಡೆಯುವ ರಕ್ಷಕನ ಮರಣದ ಛಾಯಾ ರೂಪವಾಗಿದೆ. ಯಾವ ಶತಶತಮಾನಗಳಿಂದಲೂ ಸೂಚಿತವಾಗಿರುವ ಯಾವ ಮಹಾಘಟನೆಯು ನೆರವೇರಿತೋ ಅದರ ನಂತರ ಈ ಯಜ್ಞ ಸಮರ್ಪಣೆಗೆ ಯಾವ ಸಫಲತೆಯೂ ಇರುವುದಿಲ್ಲ (ಕ್ರಿಸ್ತನ ಮರಣದ ನಂತರ ಪಶುಗಳ ಸಮರ್ಪಣೆಯಿಂದ ಯಾವ ಪ್ರಯೋಜನವು ಇರುವುದಿಲ್ಲ)- ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ 165ನೇ ಪುಟ.