---
title:  ಯೇಸುಕ್ರಿಸ್ತನು ನಮ್ಮ ರಾಜನು
date:   02/01/2022
---

ಇಬ್ರಿಯ ಪತ್ರಿಕೆಯ ಮುಖ್ಯವಾದ ಅಂಶವು ದೇವರ ಬಲಪಾಶದಲ್ಲಿ ಸಿಂಹಾಸನರೂಢನಾಗಿ ನಮ್ಮನ್ನು ಆಳುವ ಯೇಸುಕ್ರಿಸ್ತನೇ ಆಗಿದ್ದಾನೆ (ಇಬ್ರಿ 8:1). ಸಕಲವನ್ನು ಸೃಷ್ಟಿಸಿದ ಸೃಷ್ಟಿಕರ್ತನಾಗಿ ಯೇಸುಕ್ರಿಸ್ತನು ಸಮಸ್ತ ಸೃಷ್ಟಿಯನ್ನೇ (ವಿಶ್ವವನ್ನೆ) ಆಳುವವನಾಗಿರುತ್ತಾನೆ. ಆದರೆ ಆದಾಮ ಮತ್ತು ಹವ್ವಳು ಪಾಪ ಮಾಡಿದಾಗ ಸೈತಾನನು ಈ ಲೋಕವನ್ನು ಆಳುವ ಅಧಿಕಾರ ಪಡೆದುಕೊಂಡನು ಯೋಹಾನ 12:31, ಯೋಹಾನ 14:30, ಯೋಹಾನ 16:11. ಅಂತು ಇಂತು ಯೇಸುಕ್ರಿಸ್ತನು ಬಂದು ಶಿಲುಬೆಯ ಮೇಲೆ ಸೈತಾನನನ್ನು ಸೋಲಿಸಿ ತನ್ನನ್ನು ರಕ್ಷಕನನ್ನಾಗಿ ಅಂಗೀಕರಿಸಿದವರನ್ನು ಆಳುವ ಅಧಿಕಾರವನ್ನು ಮತ್ತೆ ಪಡೆದುಕೊಂಡನು (ಕೊಲಸ್ತೆ 2:13-15).

ಇಬ್ರಿಯ ಪತ್ರಿಕೆಯ ಮೊದಲ ಎರಡು ಅಧ್ಯಾಯಗಳು ಯೇಸುಕ್ರಿಸ್ತನನ್ನು ರಾಜಾಧಿರಾಜನನ್ನಾಗಿ ಪರಿಚಯಿಸಲು ವಿಶೇಷವಾಗಿ ಗಮನ ಹರಿಸುತ್ತವೆ.

`ಇಬ್ರಿಯ 1:5-14ನ್ನು ಓದಿರಿ ಇಲ್ಲಿ ಏನು ನಡೆಯುತ್ತಾ ಇದೆ?`

ಈ ವಚನಗಳನ್ನು ಮೂರು ವಿಭಾಗಗಳನ್ನಾಗಿ ವಿಂಗಡನೆ ಮಾಡಲಾಗಿದೆ. ಪ್ರತಿ ವಿಭಾಗವು ದೇವಪುತ್ರನ ಪಟ್ಟಾಭಿಷೇಕೋತ್ಸವದ ಒಂದು ಅಂಶವನ್ನು ಪರಿಚಯಿಸುತ್ತದೆ. ಮೊದಲನೆಯದು ದೇವರು ಯೇಸುಕ್ರಿಸ್ತನನ್ನು ರಾಜಪುತ್ರನನ್ನಾಗಿ ಸ್ಥಾಪನೆ ಮಾಡುವುದು (ಇಬ್ರಿಯ 1:5) ಎರಡನೆಯದು, ದೇವರು ಮಗನನ್ನು ಪರಲೋಕದ ಆಸ್ಥಾನಕ್ಕೆ ತನ್ನನ್ನು ಆರಾಧಿಸುವವರಿಗೆ ಪರಿಚಯಿಸುವುದು (ಇಬ್ರಿಯ 1:6,8), ಮೂರನೆಯದು, ದೇವರು ಮಗನನ್ನು ಸಿಂಹಾಸನದಲ್ಲಿ ಪ್ರತಿಷ್ಠಾಪಿಸಿ, ಭೂಲೋಕದ ಅಧಿಕಾರವನ್ನು ಆತನಿಗೆ ವಹಿಸಿಕೊಡುವುದು (ಇಬ್ರಿಯ 1:13,14).

ಹೊಸ ಒಡಂಬಡಿಕೆಯ ಅನೇಕ ಶ್ರದ್ದೆಗಳ ಪೈಕಿ ಬಹಳ ಮುಖ್ಯವಾದ ಶ್ರದ್ಧೆಯು ಯೇಸುಕ್ರಿಸ್ತನ ಕುರಿತಾದುದು. ದೇವರು ತನ್ನ ವಾಗ್ದಾನಗಳನ್ನು ದಾವೀದನಲ್ಲಿ ನೆರವೇರಿಸಿದನು (2 ಸಮು 7:8-16 ಮತ್ತು ಲೂಕ 1:30-33). ಯೇಸುಕ್ರಿಸ್ತನು ದಾವೀದನಗರದಲ್ಲಿ ದಾವೀದನ ಸಂತತಿಯಲ್ಲಿ ಹುಟ್ಟಿ ಬಂದನು (ಮತ್ತಾಯ 1:1-16, ಲೂಕ 2:10,11).

ಆತನು ಸುವಾರ್ತಾ ಸೇವೆಯನ್ನು ಮಾಡುವಾಗ ಜನರು ಆತನನ್ನು ದಾವೀದ ಕುಮಾರನೆಂದು ಕರೆಯುತ್ತಿದ್ದರು. ಆತನು ತನ್ನನ್ನು ಯೆಹೂದ್ಯರ ಅರಸನು ಎಂದು ಕರೆದುಕೊಂಡನೆಂಬ ಆರೋಪವನ್ನು ಹೊರಿಸಿ ಶಿಕ್ಷೆಗೆ ಒಳಪಡಿಸಲಾಯ್ತು (ಮತ್ತಾಯ 27:37), ದಾವೀದನಿಗೆ ಮಾಡಿದ ವಾಗ್ದಾನಗಳ ನಿಮಿತ್ತ ಯೇಸುಕ್ರಿಸ್ತನು ಸಮಾಧಿಯನ್ನು ಜಯಿಸಿ ಎದ್ದನೆಂದು ಕ್ಷೇತ್ರ ಮತ್ತು ಪೌಲರು ಉಪದೇಶಿಸಿದರು (ಅ.ಕೃ 2:22-36, ಅ.ಕೃ 13:22-37). ಯೋಹಾನನು ಯೇಸುಕ್ರಿಸ್ತನನ್ನು 'ಯೂದ ಕುಲದ ಸಿಂಹವೆಂದು' ಗುರುತಿಸುತ್ತಾನೆ (ಪ್ರಕ 5:5). ಇಬ್ರಿಯ ಪತ್ರಿಕೆಯಲ್ಲಿರುವ ಸಂದೇಶಗಳು ನಿಜವಾಗಿಯೂ ಸಾಮರಸ್ಯವುಳ್ಳವುಗಳಾಗಿವೆ. ದೇವರು ದಾವೀದನಿಗೆ ಮಾಡಿದ ವಾಗ್ದಾನಗಳನ್ನು ಯೇಸುಕ್ರಿಸ್ತನಲ್ಲಿ ನೆರವೇರಿಸಿದನು. ದೇವರು ಆತನಿಗೆ ದೊಡ್ಡ ಹೆಸರನ್ನು ದಯಪಾಲಿಸಿದನು (ಇಬ್ರಿಯ 1:4). ಆತನನ್ನು ತನ್ನ ಒಬ್ಬನೇ ಮಗನೆಂದು ಪ್ರತಿಷ್ಠಾಪಿಸಿಕೊಂಡನು (ಇಬ್ರಿ 1:5). ಆತನನ್ನು ಶಾಶ್ವತವಾಗಿ ಸೃಷ್ಟಿಕರ್ತನನ್ನಾಗಿಯೂ ಒಡೆಯನನ್ನಾಗಿಯೂ ಸ್ಥಿರಪಡಿಸಿದನು (ಇಬ್ರಿ 1:8-12) ಮತ್ತು ತನ್ನ ಬಲಗಡೆಯಲ್ಲಿ ಕೂರಿಸಿಕೊಂಡನು (ಇಬ್ರಿ 1:13,14). ಇನ್ನೂ ಹೆಚ್ಚಾಗಿ ಹೇಳಬೇಕೆಂದರೆ, ಇಬ್ರಿಯ 4ನೇ ಅಧ್ಯಾಯದ ಪ್ರಕಾರ ಯೇಸುವು ಜನರನ್ನು ದೇವರ ಶಾಶ್ವತವಾದ ವಿಶ್ರಾಂತಿಗೆ (ರಕ್ಷಣೆಗೆ) ನಡೆಸಿಕೊಂಡು ಹೋಗುತ್ತಾನೆ ಮತ್ತು ಯೇಸುವು ದೇವರ ಮನೆಯನ್ನು ಕಟ್ಟುವ ಕಟ್ಟಣಗಾರನೆಂದು ನಮಗೆ ನೆನಪು ಮಾಡುತ್ತವೆ (ಇಬ್ರಿಯ 3:3,4).

`ನಮ್ಮ ನಿಷ್ಠೆಯನ್ನು ದುರಾಕ್ರಮಣದಿಂದ ಕಿತ್ತುಕೊಳ್ಳುವ ಸೈತಾನನ ಜೊತೆ ಹೋರಾಟದಲ್ಲಿ ತೊಡಗಿರುವ ಯೇಸುವು ಕಡೆಯಲ್ಲಿ ಈ ಭೂಲೋಕದ ನ್ಯಾಯಬದ್ಧ ಆಡಳಿತಗಾರನಾಗುತ್ತಾನೆ.`