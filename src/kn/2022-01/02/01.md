---
title:  ಇಬ್ರಿಯ ಪತ್ರಿಕೆಯ ಸಂದೇಶ
date:   01/01/2022
---


### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿ 1:5-14, ಲೂಕ 1:30-33, ಕೀರ್ತ 132:1-5, ಇಬ್ರಿ 2:14-16, ಇಬ್ರಿ 5:1-4, 1 ಪೇತ್ರ 2:9, ಇಬ್ರಿ 8:8-12.

> <p>ಸ್ಮರಣವಾಕ್ಯ</p>
> "ನಾವು ಈಗ ಹೇಳುವ ಸಂಗತಿಗಳಲ್ಲಿ ಮುಖ್ಯವಾದ ಮಾತೇನೆಂದರೆ ಪರಲೋಕದೊಳಗೆ ಮಹತ್ವವುಳ್ಳ ದೇವರ ಸಿಂಹಾಸನದ ಬಲಗಡೆಯಲ್ಲಿ ಆಸನಾರೂಢನಾದಂಥ ಮಹಾಯಾಜಕನು ನಮಗಿದ್ದಾನೆ (ಇಬ್ರಿಯ 8:1).

ಕ್ರಿ.ಶ. ಸುಮಾರು 100ನೇ ವರ್ಷದಲ್ಲಿ ಇಬ್ರಿಯರಿಗೆ ಬರೆದ ಪತ್ರಿಕೆಯ ನಂತರ ಕೆಲವು ದಶಕಗಳಲ್ಲಿ ಬರೆದ ಯಹೂದ್ಯ ದಾಖಲೆಯಲ್ಲಿ ಒಂದು ಪ್ರಾರ್ಥನೆಯಿದೆ: "ಓ ಕರ್ತನೇ! ಈ ಎಲ್ಲಾ ಮಾತುಗಳನ್ನು ನಿನ್ನ ಮುಂದೆ ಅರುಹುತ್ತಿದ್ದೇನೆ. ಯಾಕೆಂದರೆ ನೀನು ಈ ಭೂಮಿಯನ್ನು ನಮಗೋಸ್ಕರ ಸೃಷ್ಟಿಸಿರುವೆ.... ಈವಾಗ ಕರ್ತನೆ ಏನೂ ಅಲ್ಲವೆಂದು ಹೆಸರಾಗಿರುವ ಈ ಜನಾಂಗಗಳು ನಮ್ಮ ಮೇಲೆ ದಬ್ಬಾಳಿಕೆ ನಡೆಸಿ ನಮ್ಮನ್ನು ನಮ್ಮನ್ನು ತಿಂದುಹಾಕುತ್ತಿವೆ. ಆದರೆ ಜೇಷ್ಠ ಪುತ್ರರು (ಚೊಚ್ಚಲ ಮಕ್ಕಳು) ನನ್ನ ಒಬ್ಬನೇ ಮಗ ನನಗಾಗಿ ಹುರುಪುಳ್ಳವರು ಎಂದು ಕರೆಯುವ ನಿನ್ನ ಪ್ರಿಯ ಜನರಾದ ನಮ್ಮನ್ನು ಅವರ ಕೈಗಳಿಗೆ ಒಪ್ಪಿಸಿಕೊಟ್ಟಿರುವೆ" ಜೇಮ್ಸ್ ಎಚ್. ಚಾರ್ಲ್‌ವರ್ತ್ರವರ ಓಲ್ಡ್ ಟೆಸ್ಪಾಮೆಂಟ್ ಸೂಡಿಪಿಗ್ರಾಫ್ ಪುಟ 536.

ಇಬ್ರಿಯ ಪತ್ರಿಕೆಯ ಓದುಗರಿಗೆ ಪ್ರಾಯಶಃ ಇಂಥಾ ಅನುಭವವೇ ಆಗಿರಬಹುದು. ಅವರು ದೇವರ ಮಕ್ಕಳಾಗಿದ್ದ ಪಕ್ಷದಲ್ಲಿ ಅವರೇಕೆ ಅಂಥ ಕಷ್ಟಗಳನ್ನು ಅನುಭವಿಸುತ್ತಿದ್ದಾರೆ?

ಹಾಗಾಗಿ ಕಷ್ಟಶೋಧನೆಗಳಲ್ಲಿ ವಿಶ್ವಾಸಿಗಳು ತಮ್ಮ ನಂಬಿಕೆಯನ್ನು ಬಲಪಡಿಸಿಕೊಳ್ಳುವಂತೆ ಪೌಲನು ಈ ಪತ್ರಿಕೆಯನ್ನು ಬರೆದಿದ್ದಾನೆ. ದೇವರು ತನ್ನ ಬಲಪಾಶದಲ್ಲಿ ಆಸನಾರೂಢನಾಗಿರುವ ಮತ್ತು ನಮ್ಮನ್ನು ತನ್ನ ಬಳಿಗೆ ಕರೆದುಕೊಂಡು ಹೋಗಲು ಬೇಗನೆ ಬರುವ ಯೇಸುಕ್ರಿಸ್ತನ ಮುಖಾಂತರ ತಾನು ಮಾಡಿದ ವಾಗ್ದಾನಗಳನ್ನು ನೆರವೇರಿಸುತ್ತಾನೆಂದು ಅವರಿಗೆ (ನಮಗೂ ಸಹ) ಜ್ಞಾಪಕ ಪಡಿಸುತ್ತಾನೆ.

ಅಷ್ಟರವರೆಗೆ ಯೇಸುವು ನಮಗೆ ದೇವರ ಆಶೀರ್ವಾದಗಳನ್ನು ತರುವ ಮಾಧ್ಯಮವಾಗಿದ್ದಾನೆ. ಆದುದರಿಂದ ನಾವು ಕಡೆಯವರೆಗೆ ನಮ್ಮ ನಂಬಿಕೆಯನ್ನು ಗಟ್ಟಿಯಾಗಿ ಹಿಡಿದುಕೊಳ್ಳಬೇಕು.

_ಈ ವಾರದ ಪಾಠವನ್ನು ಜನವರಿ 8ರ ಸಬ್ಬತ್ತಿಗೆ ಸಿದ್ಧಪಡಿಸಿಕೊಳ್ಳಿರಿ._