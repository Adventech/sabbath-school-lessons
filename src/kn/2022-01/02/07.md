---
title:  ಹೆಚ್ಚಿನ ಚಿಂತನೆಗೆ
date:   07/01/2022
---

ಎಲ್ಲಾ ಉತ್ತಮವಾದ ಮತ್ತು ನಿರೀಕ್ಷೆಯುಳ್ಳ ಸತ್ಯಗಳ ಇಬ್ರಿಯ ಪತ್ರಿಕೆಯಲ್ಲಿ ಇದ್ದಾಗ್ಯೂ ಉತ್ತುಂಗಕ್ಕೇರುವ ಎಚ್ಚರಿಕೆಯ ಸರಣಿಗಳು 10, 11, 12ನೇ ಅಧ್ಯಾಯಗಳಲ್ಲಿವೆ.

ಈ ವಿಭಾಗಗಳು ಕನಿಷ್ಠ ಎರಡು ಸಾಮಾನ್ಯ ಅಂಶಗಳನ್ನೊಳಗೊಂಡಿವೆ. ಮೊದಲನೆಯದು ಎಲ್ಲವೂ ಇಬ್ರಿಯ ಪತ್ರಿಕೆಯ ಓದುಗರನ್ನು ಅರಣ್ಯದಲ್ಲಿ ಅಲೆಯುತ್ತಿದ್ದ ಇಸ್ರಾಯೇಲ್ಯರಿಗೆ ಹೋಲಿಸುತ್ತವೆ. ಎರಡನೆಯದು ಎಲ್ಲವೂ ನಮ್ಮನ್ನು ನಂಬಿಕೆಯನ್ನು ಹೊಂದಿಕೊಳ್ಳುವಂತೆ ಎಚ್ಚರಿಸುತ್ತವೆ.

ಐಗುಪ್ತದೇಶದಿಂದ ಬಿಡುಗಡೆಗೊಳಿಸಲು ದೇವರು ತನ್ನ ಅಗಾಧವಾದ ಶಕ್ತಿಯನ್ನು ಪ್ರದರ್ಶಿಸಿ ಮಾಡಿದ ಸೂಚಕ ಕಾರ್ಯಗಳನ್ನು ಮತ್ತು ಅದ್ಭುತಗಳನ್ನು ಕಣ್ಣಾರೆ ಕಂಡ ಜನಾಂಗವೆ ಅರಣ್ಯದಲ್ಲಿ ಅಲೆದಾಡಿದ ಜನಾಂಗ ಅವರು ದೇವರು ಸಿನಾಯಿ ಬೆಟ್ಟದಿಂದ ಆಡಿದ ಮಾತುಗಳನ್ನು, ಹತ್ತು ಆಜ್ಞೆಗಳನ್ನು ಕೇಳಿಸಿಕೊಂಡವರು. ಅವರು ರಾತ್ರಿಯಲ್ಲಿ ಅಗ್ನಿಸ್ತಂಭವನ್ನು ಹಗಲಿನಲ್ಲಿ ಮೇಘಸ್ತಂಭದ ರಕ್ಷಣೆಯನ್ನು ಕಂಡವರು. ಅವರು ಪರಲೋಕದಿಂದ ಬಂದ ಆಹಾರವಾದ ಮನ್ನವನ್ನು ತಿಂದವರು. ಎಲ್ಲೆಲ್ಲಿ ಪಾಳೆಯ ಮಾಡಿಕೊಂಡು ತಂಗುತ್ತಿದ್ದರೋ ಅಲ್ಲೆಲ್ಲಾ ಬಂಡೆಯಿಂದ ಬಂದ ನೀರನ್ನು ಕುಡಿದವರು. ಆದರೆ ಅವರು ಸೇರಬೇಕಾದ ವಾಗ್ದಾನದ ದೇಶದ ಮೇರೆಯನ್ನು ತಲುಪಿದಾಗ್ಯೂ ದೇವರನ್ನು ನಂಬಲಾರದೆ ಹೋದರು. ಅವರಿಗೆ ನಂಬಿಕೆಯ ಕೊರತೆಯಿತ್ತು, ನಂಬಿಕೆಯಿಲ್ಲದೆ ದೇವರನ್ನು ಮೆಚ್ಚಿಸುವುದು ಅಸಾಧ್ಯ (ಇಬ್ರಿಯ 11:6).

ನಾವು ಸಹಾ ಅರಣ್ಯದಲ್ಲಿ ಅಲೆದಾಡಿದ ಜನಾಂಗದಂತೆ ಇಂದು ನಮ್ಮ ವಾಗ್ದಾನ ದೇಶದ ಗಡಿಗೆ ಬಂದು ತಲುಪಿದ್ದೇವೆ ಎಂಬುದಾಗಿ ಪೌಲನು ಹೇಳುತ್ತಾನೆ (ಇಬ್ರಿಯ 10:37-39). ನಮಗಿರುವ ಅವಕಾಶಗಳು ಮತ್ತು ಜವಾಬ್ದಾರಿಗಳು ಬಹಳ ದೊಡ್ಡವುಗಳು. ನಾವು ಸಿನಾಯಿ ಬೆಟ್ಟದಿಂದ ದೇವರು ಆಡಿದ ಮಾತುಗಳನ್ನು ಕೇಳಿಸಿಕೊಂಡಿಲ್ಲದಿರಬಹುದು ಆದರೆ ಸಿನಾಯಿ ಬೆಟ್ಟದಲ್ಲಿ ದೇವರು ತೋರಿಸಿದ್ದಕ್ಕಿಂತಲೂ ದೊಡ್ಡದಾದ ಪ್ರಕಟಣೆಯನ್ನು ಪರಿಶುದ್ಧ ವಾಕ್ಯದಲ್ಲಿ ನಾವು ಕಂಡಿದ್ದೇವೆ.

ಅದು ರಕ್ತ ಮಾಂಸಧಾರಿಯಾಗಿ ಬಂದ ಯೇಸುವೇ (ಇಬ್ರಿಯ 12:18-24). ಆದರೆ ನಮಗೆ ನಂಬಿಕೆ ಇರುತ್ತದೆಯೆ ಎಂಬುದೇ ಪ್ರಶ್ನೆ. ಪೌಲನು ತನ್ನ ಪತ್ರಿಕೆಯಲ್ಲಿ ನಂಬಿಗಸ್ತರ ದೊಡ್ಡ ಪಟ್ಟಿಯನ್ನು ಕೊಟ್ಟು ನಮ್ಮನ್ನು ಪ್ರೋತ್ಸಾಹಿಸುತ್ತಾನೆ. ಆ ಪಟ್ಟಿಯಲ್ಲಿ ಯೇಸುಕ್ರಿಸ್ತನ ಹೆಸರೂ ಸೇರಿದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯೇಸುಕ್ರಿಸ್ತನು ಪರಾಕ್ರಮಶಾಲಿಯಾಗಿ ನಮಗಿಂತ ಮುಂದಾಗಿ ಹೋಗಿ ಸೈತಾನನ ಜೊತೆ ಯುದ್ಧ ಮಾಡುತ್ತಾನೆಂದು ನಮಗೆ ತಿಳಿದದೆ. ನಾವು ಸಭೆಯಾಗಿ ಒಟ್ಟಾಗಿ ಸೇರಿ ನಮ್ಮ ವೀರಾಗ್ರಣಿಯಾದ ಯೇಸುಕ್ರಿಸ್ತನ ಹಿಂದೆ ನಿಂತು ಹೇಗೆ ಹೋರಾಡಬಲ್ಲೆವು? ಸೈತಾನನು ಪೂರ್ವದಲ್ಲಿ ಇಸ್ರಾಯೇಲ್ಯರನ್ನು ಹೇಗೆ ದುರ್ಬಲಗೊಳಿಸಿದ?`

`2. ವಿಶ್ವಾಸಿಗಳಾದ ನಾವು ದೇವರ ಮಾರ್ಗದರ್ಶನದ ಅಡಿಯಲ್ಲಿ ಒಂದು ಯಾಜಕ ಸಮುದಾಯನಾಗಿದ್ದೇವೆ. ನಿಮ್ಮ ಸ್ಥಳೀಯ ಸಭೆಯು ಯಾವ ರೀತಿಯಲ್ಲಿ ದೇವರಿಗೆ ಸ್ತುತಿಯಜ್ಞವನ್ನು ಉತ್ತಮ ಕಾರ್ಯಗಳನ್ನು ಅರ್ಪಿಸಬಹುದು? ದಯವಿಟ್ಟು ನಿರ್ದಿಷ್ಟರಾಗಿಯೂ ವ್ಯವಹಾರ್ಯರಾಗಿಯೂ ಇರಿ.`

`3. ಯಾವ ರೀತಿಯಲ್ಲಿ ನಮ್ಮ ಪರಿಸ್ಥಿತಿಯು ವಾಗ್ದಾನ ದೇಶದ ಗಡಿ ಪ್ರದೇಶದಲ್ಲಿ ನಿಂತು ಅದನ್ನು ಸ್ವಲ್ಪದರಲ್ಲೇ ದಾಟುವುದಕ್ಕಿದ್ದ ಇಸ್ರಾಯೇಲ್ಯರಿಗೆ ಹೋಲುತ್ತದೆ? ಈ ಹೋಲಿಕೆಗಳಿಂದ ನಾವು ಯಾವ ಪಾಠಗಳನ್ನು ಕಲಿಯಬಹುದು?`