---
title:  ಯೇಸು ನಮ್ಮ ವೀರಾಗ್ರಣಿ
date:   04/01/2022
---

`1 ಸಮುವೇಲ 8:19,20 ಮತ್ತು ಇಬ್ರಿಯ 2:14-16ನ್ನು ಹೋಲಿಸಿರಿ. ಇಸ್ರಾಯೇಲ್ಯರು ತಮ್ಮನ್ನು ಆಳುವ ರಾಜನು ಎಂಥವನಾಗಿರಬೇಕೆಂದು ಬಯಸಿದರು ಮತ್ತು ಅವರ ಈ ಬಯಕೆಯು ಯೇಸುಕ್ರಿಸ್ತನಲ್ಲಿ ಹೇಗೆ ನೆರವೇರಿತು?`

ಇಸ್ರಾಯೇಲ್ಯರು ತಮ್ಮ ನ್ಯಾಯಗಳನ್ನು ತೀರಿಸಿ, ತಮಗೋಸ್ಕರ ಯುದ್ಧ ಮಾಡುವವಂಥ ಒಬ್ಬ ಅರಸನನ್ನು ನೇಮಿಸಬೇಕೆಂದು ಸಮುವೇಲನನ್ನು ಕೇಳಿಕೊಂಡರು, ಯಾಕೆಂದರೆ ದೇವರೆ ಅವರಿಗೆ ಅರಸನಾಗಿದ್ದನು ಎಂಬುದನ್ನು ಅವರು ಮರೆತುಬಿಟ್ಟರು. ದೇವರ ಪರಿಪೂರ್ಣವಾದ ಆಳಿಕೆಯು ಯೇಸುಕ್ರಿಸ್ತನ ಮೂಲಕ ಪುನರ್‌ ಸ್ಥಾಪನೆಯಾಯ್ತು. ಯೇಸುಕ್ರಿಸ್ತನು ನಮ್ಮ ಅರಸನಾಗಿ ನಮ್ಮ ವೈರಿಯ ವಿರುದ್ಧ ನಾವು ಮಾಡುವ ಯುದ್ಧದಲ್ಲಿ ನಮ್ಮನ್ನು ಮುನ್ನಡೆಸುತ್ತಾನೆ?

ಇಬ್ರಿಯ 2:14-16 ವಚನಗಳು ಯೇಸುಕ್ರಿಸ್ತನನ್ನು ಬಲಹೀನ ಮನುಷ್ಯರ ಪರವಾಗಿ ಹೋರಾಡ ಬಲ್ಲ ವೀರಾಗ್ರಣಿ ಎಂಬುದಾಗಿ ವಿವರಿಸುತ್ತವೆ ಯೇಸುಕ್ರಿಸ್ತನು ಪಿಶಾಚನ ವಿರುದ್ಧ ನಿಂತು ಹೋರಾಡಿ ಗೆದ್ದು ನಮ್ಮನ್ನು ದಾಸತ್ವದಿಂದ ಬಿಡಿಸುತ್ತಾನೆ. ಈ ನಿರೂಪಣೆಯು (ವಿವರಣೆಯು) ದಾವೀದ್ ಮತ್ತು ಗೊಲ್ಯಾತರ ನಡುವೆ ನಡೆದ ಹೋರಾಟವನ್ನು (ಯುದ್ಧವನ್ನು ನಮ್ಮ ನೆನಪಿಗೆ ತರುತ್ತದೆ. ದಾವೀದನು ಅರಸನಾಗಿ ಅಭಿಷೇಕ ಹೊಂದಿದ ಮೇಲೆ (1 ಸಮುವೇಲ 16ನೇ ಅಧ್ಯಾಯ) ಗೋಲ್ಯಾತನ ಜೊತೆ ಕಾದಾಡಿ ಅವನನ್ನು ಕೊಂದು ತನ್ನ ಅಣ್ಣಂದಿರನ್ನು ದಾಸತ್ವದಿಂದ ಬಿಡಿಸಿದನು. ಯುದ್ಧ ನಿಯಮದಂತೆ ಗೆದ್ದವರು ಸೋತವರನ್ನು ದಾಸರಂತೆ ನಡೆಸಿಕೊಳ್ಳಬಹುದಾಗಿತ್ತು (1 ಸಮುವೇಲ 17:8-10) ಹಾಗಾಗಿ ದಾವೀದನು ಇಸ್ರಾಯೇಲ್ಯರ ವೀರನಾಯಕನಾಗಿ ಕಾರ್ಯನಡಿಸಿದನು. ಆತನು ಸಮಸ್ತ ಇಸ್ರಾಯೇಲ್ಯರನ್ನು ಪ್ರತಿನಿಧಿಸುತ್ತಾನೆ.

`ಓದಿರಿ ಯೆಶಾಯ 42:13 ಮತ್ತು ಯೆಶಾಯ 59:15-20. ಈ ವಚನಗಳಲ್ಲಿ ಯೆಹೋವನು ತನ್ನನ್ನು ತಾನು ಹೇಗೆ ಚಿತ್ರಿಸಿಕೊಳ್ಳುತ್ತಾನೆ?`

ಇಬ್ರಿಯ 2:14-16 ವಚನಗಳು ದೇವರು ಒಬ್ಬನೇ ಹೋರಾಟ ಮಾಡಿ ಇಸ್ರಾಯೇಲ್ಯರನ್ನು ರಕ್ಷಿಸುತ್ತಾನೆಂಬ ಆಲೋಚನೆಗೆ ಪ್ರಸ್ತಾವನೆ ನೀಡುತ್ತದೆ. ಯೆಶಾಯ ಗ್ರಂಥದ ಈ ವಾಕ್ಯಗಳನ್ನು ಗಮನಿಸಿ : “ಯೆಹೋವನು ಹೀಗನ್ನುತ್ತಾನೆ. ಶೂರನ ಸೆರೆಯವರೂ ಅಪಹರಿಸಲ್ಪಡುವರು, ಭೀಕರನ ಕೊಳ್ಳೆಯೂ ತೆಗೆಯಲ್ಪಡುವುದು ನಿನ್ನೊಡನೆ ಹೋರಾಡುವವನ ಸಂಗಡ ನಾನೇ ಹೋರಾಡಿ ನಿನ್ನ ಮಕ್ಕಳನ್ನು ಉದ್ಧರಿಸುವೆನು' (ಯೆಶಾಯ 49:25).

ಕ್ರೈಸ್ತರಾಗಿ ನಾವು ಅನೇಕ ವೇಳೆ ಸೈತಾನನ ಜೊತೆ ಹೋರಾಟದಲ್ಲಿ ನಿರತರಾಗಿದ್ದೇವೆ ಎಂದು ಆಲೋಚಿಸುತ್ತೇವೆ. ನಾವು ಎಫೆಸ 6:10-18 ವಚನಗಳನ್ನು ಓದುವಾಗ, ನಾವು ಸೈತಾನನ ಜೊತೆ ಹೋರಾಟ ಮಾಡುತ್ತೇವೆಯೆಂದು ತಿಳಿದುಕೊಳ್ಳುತ್ತೇವೆ. ಆದರೆ ದೇವರು ನಮ್ಮ ವೀರಾಗ್ರಣಿ ನಮಗೆ ಮುಂದಾಗಿ ಹೋಗಿ ಯುದ್ಧ ನಡಿಸುತ್ತಾನೆ. ನಾವು ಆತನ ಸೇನೆಯ ಒಂದು ಭಾಗವಾಗಿದ್ದೇವೆ. ಆದುದರಿಂದ ನಾವು ಆತನು ಕೊಡುವ ಅಸ್ತ್ರಗಳನ್ನು ಉಪಯೋಗಿಸಬೇಕು. ನಾವು ಏಕಾಂಗಿಯಾಗಿ ಹೋರಾಡುವವರಲ್ಲ. ಎಫೆಸ 6ನೇ ಅಧ್ಯಾಯವು ನೀವು ಎಂಬುದಾಗಿ ಬಹುವಚನವನ್ನು ಉಪಯೋಗಿಸಿದೆ. ನಾವು ಸಭೆಯಾಗಿ ಅಸ್ತ್ರಾಸ್ತ್ರಗಳನ್ನು ತೆಗೆದುಕೊಂಡು ನಮ್ಮ ವೀರಾಗ್ರಣಿಯಾಗಿರದ ದೇವರನ್ನು ಮುಂದಾಗಿರಿಸಿಕೊಂಡು ಒಟ್ಟಾಗಿ ಹೋರಾಟ ಮಾಡಬೇಕು.

`ದೇವರು ದಯಪಾಲಿಸುವ ಸರ್ವಾಯುಧಗಳನ್ನು ಧರಿಸಿಕೊಳ್ಳುವುದು ಎಂಬುದರ ಅರ್ಥವೇನು? ನಮ್ಮ ದೈನಂದಿನ ಜೀವಿತದಲ್ಲಿ ಶೋಧನೆಗಳ ಜೊತೆ ಹೋರಾಟ ಮಾಡುತ್ತೇವೆ. ದೇವರು ಕೊಡುವ ಬಲದ ಮೂಲಕ ನಂಬಿಗಸ್ತರಾಗಿರಲು ಅಗತ್ಯವಾದ ಶಕ್ತಿಯನ್ನು ನಾವು ಹೇಗೆ ಪಡೆದುಕೊಳ್ಳಬಹುದು?`