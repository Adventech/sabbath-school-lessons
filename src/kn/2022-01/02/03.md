---
title:  ಯೇಸುವು ನಮ್ಮ ಮಧ್ಯಸ್ಥನು
date:   03/01/2022
---

ವಿಶೇಷವಾಗಿ ಕಷ್ಟ ಶೋಧನೆಗಳ ಮಧ್ಯದಲ್ಲಿ, ಯೇಸುವು ಸಮಸ್ತವನ್ನೂ ಆಳುವವನೂ ಎಂಬ ತಿಳುವಳಿಕೆಯು ನಮಗೆ ಹೇಗೆ ಆದರಣೆಯನ್ನು ನೀಡುತ್ತದೆ?

`ಯೇಸುಕ್ರಿಸ್ತನು ನಮ್ಮ ಮಧ್ಯಸ್ಥನು ವಾಗ್ದಾನಯುತ ದಾವೀದನ ವಂಶದ ಪ್ರಭುವು ತಂದೆಯ ಸನ್ನಿಧಾನದಲ್ಲಿ ಜನಾಂಗವನ್ನು ಪ್ರತಿನಿಧಿಸುತ್ತಾನೆ. ಸ್ವಾರಸ್ಯವಾದ ಪರಿಕಲ್ಪನೆಯ ಹಳೆಯ ಒಡಂಬಡಿಕೆಯಲ್ಲಿದೆ ವಿಮೋಚನಕಾಂಡ 4:22,23ನ್ನು 2 ಸಮುವೇಲ 7:12-14ರ ಜೊತೆ ಧ.ಕಾಂಡ 12:8-10ನ್ನು 2 ಸಮುವೇಲ 7:9-12 ರ ಜೊತೆ ಮತ್ತು ಧ.ಕಾಂಡ 12:13,14ನ್ನು ಕೀರ್ತನೆ 132:1-5, 11-14 ರ ಜೊತೆ ಹೋಲಿಕೆ ಮಾಡಿ ನೋಡಿರಿ.`

ಇಸ್ರಾಯೇಲ್ಯರಿಗೆ ಮಾಡಿದ ಯಾವ ವಾಗ್ದಾನಗಳು ವಾಗ್ದಾನಯುತ ದಾವೀದ ವಂಶದ ಪ್ರಭುವಿನ ಮೂಲಕ ನೆರವೇರುತ್ತವೆ?

ಇಸ್ರಾಯೇಲ್ ಎಂಬುದು ದೇವರ ಮಗನು, ದೇವರು ಇಸ್ರಾಯೇಲ್ಯರು ತಮ್ಮ ವೈರಿಗಳಿಂದ ದೂರವಾಗಿ ವಿಶ್ರಾಂತಿ ಹೊಂದಿಕೊಳ್ಳುವ ಸ್ಥಳವನ್ನು ಕೊಡುತ್ತಾನೆ. ದೇವರು ತನ್ನ ಹೆಸರು ಅವರಲ್ಲಿ ನೆಲೆಸುವಂತಹ ಒಂದು ಸ್ಥಳವನ್ನು ಆಯ್ಕೆ ಮಾಡಿಕೊಳ್ಳುತ್ತಾನೆ. ಇಸ್ರಾಯೇಲ್ಯರಿಗೆ ಮಾಡಿದ ವಾಗ್ದಾನಗಳು ಈವಾಗ ವಾಗ್ದಾನಯುತ ದಾವೀದ ವಂಶದ ಪ್ರಭುವಿನ ಮೂಲಕ ನೆರವೇರುತ್ತವೆ. ದೇವರು ಆತನನ್ನು ದತ್ತು ಮಗನನ್ನಾಗಿ ಸ್ವೀಕರಿಸುತ್ತಾನೆ. ದೇವರು ಆತನನ್ನು ಶತ್ರುಗಳಿಂದ ತಪ್ಪಿಸಿ ವಿಶ್ರಾಂತಿ ಕೊಡುತ್ತಾನೆ ಮತ್ತು ಆತನು ಚೀಯೋನಿನಲ್ಲಿ ದೇವರ ನಾಮವು ನೆಲೆಯಾಗಿರುವಂತೆ ದೇವರಿಗೆ ಒಂದು ಆಲಯವನ್ನು ಕಟ್ಟಿಸುತ್ತಾನೆ. ಇದರ ಅರ್ಥವೇನೆಂದರೆ ದೇವರು ತನ್ನ ವಾಗ್ದಾನಗಳನ್ನು ವಾಗ್ದಾನಯುತ ದಾವೀದ ಕುಮಾರನ ಮೂಲಕ ನೆರವೇರಿಸುತ್ತಾನೆ. ಈ ದಾವೀದಕುಮಾರನು (ಅಭಿಷಿಕ್ತ ಪ್ರಭುವು) ತಂದೆಯ ಸನ್ನಿಧಾನದಲ್ಲಿ ಇಸ್ರಾಯೇಲನ್ನು ಪ್ರತಿನಿಧಿಸುತ್ತಾನೆ.

ದೇವರ ಮತ್ತು ಇಸ್ರಾಯೇಲ್ಯರ ಸಂಬಂಧಲ್ಲಿ ಪ್ರತಿನಿಧಿಯನ್ನು ಅಳವಡಿಸಿಕೊಂಡದ್ದರಿಂದ ದೇವರ ಮತ್ತು ಅವರ ನಡುವೆ ಇರುವ ಒಡಂಬಡಿಕೆಯ ಸಂಬ೦೦ಧವು ನಿರಂತರವಾದುದಾಗಿ ಮಾಡಲ್ಪಟ್ಟಿತು.

ಸಮಸ್ತ ಇಸ್ರಾಯೇಲ್ಯರು ದೇವರ ಸಂರಕ್ಷಣೆ ಮತ್ತು ಆಶೀರ್ವಾದಗಳನ್ನು ಪಡೆದುಕೊಳ್ಳಲು ಮೋಶೆಯೊಂದಿಗೆ ಏರ್ಪಟ್ಟ ಒಡಂಬಡಿಕೆಗೆ ಅವರು ನಂಬಿಗಸ್ತರಾಗಿರಬೇಕಾಗಿತ್ತು (ಯೆಹೋಶುವ 7:1-13 ವಚನಗಳನ್ನು ನೋಡಿರಿ). ದಾವೀದ ವಂಶದೊಂದಿಗೆ ಮಾಡಿಕೊಂಡ ದೇವರ ಒಡಂಬಡಿಕೆಯ ಆಶೀರ್ವಾದಗಳು ದಾವೀದಕುಮಾರನಾದ ಒಬ್ಬ ವ್ಯಕ್ತಿಯ ನಂಬಿಗಸ್ತಿಕೆಯ ಮೂಲಕ ಇಸ್ರಾಯೇಲ್ಯರಿಗೆ ದಕ್ಕುತ್ತವೆ.

ದೌರ್ಭಾಗ್ಯವೇನೆಂದರೆ ದಾವೀದ ಸಂತಾನದ ಬಹುತೇಕ ಅರಸರು ನಂಬಿಗಸ್ತರಾಗದ ಕಾರಣ ದೇವರು ಇಸ್ರಾಯೇಲ್ಯರನ್ನು ತನಗೆ ಬೇಕಾದ ರೀತಿಯಲ್ಲಿ ಆಶೀರ್ವಾದ ಮಾಡಲು ಆಗಲಿಲ್ಲ. ಆ ರಾಜರುಗಳಲ್ಲಿ ಅನೇಕರು ಹೇಗೆ ಕೇವಲ ಅಪನಂಬಿಗಸ್ತರಾಗಿದ್ದರು ಎಂಬ ವಿವರಗಳಿಂದ ಹಳೆಯ ಒಡಂಬಡಿಕೆಯು ತುಂಬಿ ಹೋಗಿದೆ.

ಶುಭ ಸಂದೇಶವೇನೆಂದರೆ ದೇವರು ತನ್ನ ಮಗನನ್ನು ದಾವೀದನ ಮಗನಾಗಿ ಹುಟ್ಟುವಂತೆ ಮಾಡಿದನು, ಆತನು ಪರಿಪೂರ್ಣವಾಗಿ ನಂಬಿಗಸ್ತನಾದನು. ಹಾಗಾಗಿ ದೇವರು ಜನರಿಗೆ ಮಾಡಿದ ಎಲ್ಲಾ ವಾಗ್ದಾನಗಳನ್ನು ಆತನಲ್ಲಿ ನೆರವೇರುವಂತೆ ಮಾಡಲು ಸಾಧ್ಯವಾಯ್ತು. ದೇವರು ಅರಸನನ್ನು ಆಶೀರ್ವಾದಿಸುವಾಗ ಜನರೆಲ್ಲರೂ ಆ ಪ್ರಯೋಜನದಲ್ಲಿ ಭಾಗಿಯಾಗುತ್ತಾರೆ. ಈ ಕಾರಣದಿಂದ ಯೇಸುಕ್ರಿಸ್ತನು ದೇವರಿಂದ ನಮಗೆ ದೊರಕುವ ಆಶೀರ್ವಾದಗಳಿಗೆ ಮಧ್ಯಸ್ಥನಾಗಿದ್ದಾನೆ. ಆತನು ದೇವರಿಂದ ಹರಿದು ಬರುವ ಆಶೀರ್ವಾದಗಳಿಗೆ ಕಾಲುವೆಯಾಗಿರುವುದರಿಂದ ಮಧ್ಯಸ್ಥನೆನಿಸಿಕೊಳ್ಳುತ್ತಾನೆ. ನಮ್ಮ ರಕ್ಷಣೆಯ ಪರಮ ನಿರೀಕ್ಷೆಯು ಯೇಸುಕ್ರಿಸ್ತನಲ್ಲಿ ಮತ್ತು ಆತನು ನಮಗಾಗಿ ಏನು ಮಾಡಿದ್ದಾನೋ ಅದರಲ್ಲಿ ಮಾತ್ರ ಸಿಗುತ್ತದೆ.

`ಒಡಂಬಡಿಕೆಗೆ ನೀವು ಎಷ್ಟು ಸಲ ಅಪನಂಬಿಗಸ್ತರಾಗಿದ್ದೀರಿ ಎಂಬುದನ್ನು ಆಲೋಚಿಸಿರಿ. ನಾವು ನಮ್ಮ ರಕ್ಷಣೆಗಾಗಿ ಯೇಸುಕ್ರಿಸ್ತನೊಬ್ಬನಲ್ಲಿ ಮಾತ್ರ ಭರವಸವಿಡಬೇಕೆಂಬುದರ ಬಗ್ಗೆ ಇದು ನಮಗೆ ಏನನ್ನು ಬೋಧಿಸುತ್ತದೆ?`