---
title:  ಯೇಸುಕ್ರಿಸ್ತನು ನಮ್ಮ ಮಹಾಯಾಜಕ
date:   05/01/2022
---

ಇಬ್ರಿಯ 5 ರಿಂದ 7ನೇ ಅಧ್ಯಾಯಗಳು ಯೇಸು ನಿರ್ವಹಿಸುವ ಎರಡನೇ ಕಾರ್ಯವನ್ನು ಪರಿಚಯಿಸುತ್ತವೆ. ಇಲ್ಲಿ ದೇವರು ದಾವೀದ ಸಂತಾನಕ್ಕೆ ಮಾಡಿದ ವಾಗ್ದಾನವು ನೆರವೇರುವುದನ್ನು ಆತನು ಸದಾಕಾಲವು ಮೆಜೆದೇಕನ ತರಹದ ಯಾಜಕನಾಗಿರುತ್ತಾನೆ ಎಂಬುದನ್ನು ಇದರ ಬರಹಗಾರನು ವಿವರಿಸುತ್ತಾನೆ (ಕೀರ್ತನೆ 110:4ನೇ ವಚನವು ಇಬ್ರಿಯ 5:5,6 ವಚನಗಳಲ್ಲಿ ಉಲ್ಲೇಖಿತವಾಗಿದೆ).

`ಯಾಜಕಕಾಂಡ 1:1-9, ಯಾಜಕಕಾಂಡ 10:8-11, ಅರಣ್ಯಕಾಂಡ 6:22- 26 ಮತ್ತು ಇಬ್ರಿಯ 5:1-4ನ್ನು ಓದಿರಿ. ಯಾವ ಕಾರ್ಯವನ್ನು ಯಾಜಕನು ನೆರವೇರಿಸಿದನು?`

ಮನುಷ್ಯರನ್ನು ಪ್ರತಿನಿಧಿಸಲು ಮತ್ತು ಅವರ ಮತ್ತು ದೇವರ ನಡುವೆ ಇರುವ ಸಂಬಂಧಕ್ಕೆ ಮಧ್ಯಸ್ಥರಾಗುವ ಸಲುವಾಗಿ ಯಾಜಕರನ್ನು ನೇಮಿಸಲಾಗುತ್ತಿತ್ತು. ಯಾಜಕನು ಒಬ್ಬ ಮಧ್ಯಸ್ಥನು, ಯೆಹೂದ್ಯ ಪದ್ಧತಿಯಾಗಲಿ ರೋಮನ್ ಪದ್ಧತಿಯಾಗಲೀ ಇಲ್ಲವೆ ಯಾವುದೇ ಪದ್ಧತಿಯಾಗಲಿ ಯಾಜಕರು ಮಧ್ಯಸ್ಥರೆಂಬುದು ನಿಜವಾದ ಸಂಗತಿಯಾಗಿದೆ. ನಾವು ನಮ್ಮನ್ನು ದೇವರಿಗೆ ಸಂಬಂಧಿಸಿಕೊಳ್ಳುವಂತೆ ಯಾಜಕನು ಸಹಾಯ ಮಾಡುತ್ತಾನೆ ಮತ್ತು ಯಾಜಕನು ಮಾಡುವ ಪ್ರತಿಯೊಂದು ಕಾರ್ಯವೂ ನಮ್ಮ ಮತ್ತು ದೇವರ ಮಧ್ಯೆ ಇರುವ ಸಂಬಂಧವನ್ನು ಅನುವು ಮಾಡಿಕೊಡುವ ಉದ್ದೇಶದಿಂದ ಕೂಡಿರುತ್ತದೆ.

ಯಾಜಕನು ಮನುಷ್ಯರ ಸಲುವಾಗಿ ಯಜ್ಞಗಳನ್ನು ಸಮರ್ಪಿಸುತ್ತಾನೆ. ಜನರು ಈ ಯಜ್ಞಗಳನ್ನು ತಾವೇ ದೇವರಿಗೆ ಸಮರ್ಪಣೆ ಮಾಡಲಾರರು. ನಾವು ಹೇಗೆ ಅಂಗೀಕಾರವಾಗುವ ಯಜ್ಞಗಳನ್ನು ಸಮರ್ಪಿಸಬಹುದು ಎಂಬುದು ಯಾಜಕರಿಗೆ ತಿಳಿದಿರುತ್ತದೆ. ಆಗ ಮಾತ್ರ ನಮ್ಮ ಯಜ್ಞಗಳು ಅಂಗೀಕರಿಸಲ್ಪಟ್ಟು ನಮ್ಮನ್ನು ಶುದ್ದೀಕರಿಸಿ ಕ್ಷಮಾಪಣೆ ಹೊಂದುವಂತೆ ಮಾಡುತ್ತವೆ.

ಯಾಜಕರು ಜನರಿಗೆ ದೇವರ ಧರ್ಮಶಾಸ್ತ್ರವನ್ನು ಕಲಿಸಿಕೊಡುತ್ತಾರೆ. ಅವರು ದೇವರ ಕಟ್ಟಳೆಗಳನ್ನು ಜನರಿಗೆ ವಿವರಿಸಿ ಅವುಗಳನ್ನು ಅಳವಡಿಸಿಕೊಳ್ಳುವಂತೆ ಮಾಡುವ ತಜ್ಞರಾಗಿರುತ್ತಾರೆ. ಕೊನೆಯದಾಗಿ, ಯಾಜಕರು ಜನರನ್ನು ಯೆಹೋವನ ಹೆಸರಿನಲ್ಲಿ ಆಶೀರ್ವದಿಸುವ ಜವಾಬ್ದಾರಿಯನ್ನೂ ಸಹ ಹೊಂದಿದ್ದರು. ಅವುಗಳ ಮುಖಾಂತರ ದೇವರು ತನ್ನ ಉತ್ತಮತ್ವವನ್ನು ಮತ್ತು ಒಳ್ಳೆಯ ಉದ್ದೇಶವನ್ನು ಜನರಿಗೋಸ್ಕರ ಆಲೋಚಿಸುವಂತೆ ಆಗುತ್ತಿತ್ತು.

ಏನೇ ಇರಲಿ 1 ಪೇತ್ರ 2:9ನೇ ವಚನದಲ್ಲಿ ನಾವು ಏನೋ ಒಂದನ್ನು ನೋಡುತ್ತೇವೆ. ಯೇಸುಕ್ರಿಸ್ತನಲ್ಲಿ ವಿಶ್ವಾಸವುಳ್ಳ ನಾವುಗಳು ರಾಜವಂಶಸ್ಥರಾದ ಯಾಜಕರು ಎಂಬುದಾಗಿ ಕರೆಯಲ್ಪಟ್ಟಿದ್ದೇವೆ. ಈ ಜವಾಬ್ದಾರಿಯು ನಮಗೆ ನಂಬಲಾಗದಷ್ಟು ಸವಲತ್ತುಗಳನ್ನು ನೀಡುತ್ತದೆ. ಯಾಜಕರು ದೇವದರ್ಶನ ಗುಡಾರದಲ್ಲಿ ದೇವರ ಸನ್ನಿಧಾನಕ್ಕೆ ಹೋಗಬಹುದಾಗಿತ್ತು. ಹಾಗೆಯೇ ಇಂದು ನಾವು ಪ್ರಾರ್ಥನೆಯ ಮುಖಾಂತರ ವಿಶ್ವಾಸಪೂರ್ವಕವಾಗಿ ದೇವರ ಬಳಿಗೆ ಹೋಗಬಹುದು (ಇಬ್ರಿಯ 4:14-16, ಇಬ್ರಿ 10:19-23). ಹಾಗೆಯೇ ಮುಖ್ಯವಾದ ಜವಾಬ್ದಾರಿಗಳು ಸಹಾ ಇವೆ. ಲೋಕವನ್ನು ರಕ್ಷಿಸುವ ಕಾರ್ಯದಲ್ಲಿ ತೊಡಗಿರುವ ದೇವರಿಗೆ ನಾವು ಜೊತೆ ಕೆಲಸಗಾರರಾಗಿರಬೇಕು. ದೇವರು ತನ್ನ ಕಟ್ಟಳೆಗಳನ್ನು ಮತ್ತು ನೇಮಗಳನ್ನು ಇತರರಿಗೆ ಕಲಿಸಬೇಕೆಂದು ನಮ್ಮನ್ನು ಕರೆಯುತ್ತಾರೆ. ನಾವು ಆತನಿಗೆ ಸ್ತುತಿಯಜ್ಞಗಳನ್ನು ಸಮರ್ಪಿಸುವುದಕ್ಕೂ ಮತ್ತು ಅವನಿಗೆ ಇಷ್ಟವಾಗುವ ಸನ್ನಿಯೆಗಳನ್ನು ಮಾಡುವುದಕ್ಕೂ ನಮ್ಮನ್ನು ಕರೆಯುತ್ತಾನೆ. ಎಂಥಾ ಸೌಭಾಗ್ಯವಿದು! ಮತ್ತು ಎಂಥಾ ಜವಾಬ್ದಾರಿಯುತವಾದದು!

`ನಾವು ನಿಜವಾಗಿಯೂ ರಾಜವಂಶಸ್ಥರಾದ ಯಾಜಕರಾಗಿರುವುದು ನಮ್ಮ ಜೀವಿತದಲ್ಲಿ ಯಾವ ವ್ಯತ್ಯಾಸವನ್ನು ಮಾಡಬೇಕು? ನಾವು ಹೇಗೆ ಜೀವಿಸುತ್ತೇವೆ ಎಂಬುದಕ್ಕೆ ಈ ಸತ್ಯವು ಪರಿಣಾಮ ಬೀರುತ್ತದೆ ಹೇಗೆ?`