---
title:  ಶಿಲುಬೆ ಮತ್ತು ಕ್ಷಮಾಪಣೆಯ ಬೆಲೆ
date:   23/02/2022
---

`ಇಬ್ರಿಯ 9:22-28 ವಚನಗಳನ್ನು ಓದಿರಿ. ಈ ವಚನವೃಂದವು ಯೇಸುವು ಪರಲೋಕದ ದೇವದರ್ಶನ ಗುಡಾರದಲ್ಲಿ ನಡೆಸುವ ಕೆಲಸದ ಬಗ್ಗೆ ಏನು ಹೇಳುತ್ತದೆ?`

ಹಳೆಯ ಒಡಂಬಡಿಕೆಯ ದೇವದರ್ಶನ ಗುಡಾರದ ಸಂದರ್ಭಕ್ಕನುಗುಣವಾಗಿ ಪರಲೋಕದಲ್ಲಿರುವ ದೇವದರ್ಶನ ಗುಡಾರವೂ ಸಹಾ ಶುದ್ದೀಕರಣೆ ಹೊಂದುವುದು ಅಗತ್ಯವೆಂಬುದು ಅರ್ಥವುಳ್ಳದ್ದಾಗಿದೆ. ದೇವದರ್ಶನ ಗುಡಾರವು ದೇವರ ಸರ್ಕಾರಕ್ಕೆ (ವ್ಯವಸ್ಥೆಗೆ) ಸಂಕೇತವಾಗಿದೆ (1 ಸಮುವೇಲ 4:4 ಮತ್ತು 2 ಸಮುವೇಲ 6:2) ಮತ್ತು ಆತನ ಸರ್ಕಾರದ ನೀತಿಯ ಬಗ್ಗೆ ಜನರು ಹೊಂದಿರುವ ಗ್ರಹಿಕೆಯ ಮೇಲೆ ಪರಿಣಾಮ ಬೀರುವ ತನ್ನ ಜನರ ಪಾಪಗಳನ್ನು ನಿರ್ವಹಿಸುವ ವ್ಯವಸ್ಥೆಯೂ ಆಗಿದೆ (ಕೀರ್ತನೆ 97:2). ಸಮಸ್ತವನ್ನೂ ಆಳುವ ದೇವರು ನ್ಯಾಯ ಅನ್ಯಾಯಗಳನ್ನು ಸರಿಯಾಗಿ ವಿಮರ್ಶಿಸುವ ನ್ಯಾಯಾಧೀಶನಾಗಿದ್ದು ನಿರಪರಾಧಿಗಳನ್ನು ಬಿಡಿಸುವವನೂ ಅಪರಾಧಿಗಳನ್ನೂ ಶಿಕ್ಷಿಸುವವನೂ ಆಗಿದ್ದಾನೆ.

ಹಾಗಾಗಿ ದೇವರು ಒಬ್ಬ ಪಾಪಿಯನ್ನು ಕ್ಷಮಿಸುವಾಗ ಆತನು ಕೊಟ್ಟ ತೀರ್ಪಿನ ಜವಾಬ್ದಾರಿಯನ್ನು ಸಹಾ ಹೊರುವವನೂ ಆಗಿದ್ದಾನೆ. ದೇವರ ಸ್ವಭಾವವನ್ನೂ ಮತ್ತು ಆತನ ಆಡಳಿತವನ್ನೂ ಪ್ರತಿನಿಧಿಸುವ ದೇವದರ್ಶನ ಗುಡಾರವು ಮಲೀನಗೊಂಡಿದೆ. ಪಾಪಗಳನ್ನು ಕ್ಷಮಿಸುವಾಗ ಅವುಗಳನ್ನು ಯಾಕೆ ದೇವರು ಹೊತ್ತುಕೊಳ್ಳುತ್ತಾನೆಂಬುದನ್ನು ಇದು ವಿವರಿಸುತ್ತದೆ (ವಿ.ಕಾಂಡ 34:7, ಅ.ಕಾಂಡ 14:17-19), ಕ್ಷಮಾಪಣೆ ಎಂಬ ಇಬ್ರಿಯ ಮೂಲಪದದ ಅರ್ಥ ಹೊರುವುದು ಅಥವಾ ಹೊತ್ತುಕೊಂಡು ಸಾಗುವುದು ಎಂಬುದಾಗಿದೆ.

ಇಸ್ರಾಯೇಲ್ಯ ದೇವದರ್ಶನ ಗುಡಾರದ ಯಜ್ಞಾರ್ಪಣೆಯ ವ್ಯವಸ್ಥೆಯು ಈ ಅಂಶವನ್ನು ವಿವರಿಸುತ್ತದೆ (ನಿದರ್ಶನವಾಗಿದೆ). ಪಾಪ ಮಾಡಿದ ವ್ಯಕ್ತಿಯೊಬ್ಬನು ಕ್ಷಮಾಪಣೆಗೆ ಹಂಬಲಿಸುವವನಾಗಿ ತನ್ನ ಪಾಪದ ಸಲುವಾಗಿ ಒಂದು ಪಶುವನ್ನು ತೆಗೆದುಕೊಂಡು ಬರಬೇಕು ನಂತರ ಅದರ ಮೇಲೆ ತನ್ನ ಪಾಪಗಳನ್ನು ಹೊರಿಸಿ ಅರಿಕೆ ಮಾಡಿ ಅದನ್ನು ವಧಿಸುತ್ತಾನೆ. ಅದರ ರಕ್ತವನ್ನು ಯಜ್ಞವೇದಿಯ ಕೊಂಬುಗಳಿಗೆ ಹಚ್ಚಬೇಕು ಅಥವಾ ಪರಿಶುದ್ಧ ಸ್ಥಳವನ್ನು ಮಹಾಪರಿಶುದ್ಧ ಸ್ಥಳದಿಂದ ಬೇರ್ಪಡಿಸುವ ಪರದೆಗೆ ಚಿಮುಕಿಸಬೇಕು. ಹಾಗಾಗಿ ಪಾಪವು ಸಾಂಕೇತಿಕವಾಗಿ ದೇವದರ್ಶನ ಗುಡಾರಕ್ಕೆ ವರ್ಗಾಯಿಸಲ್ಪಡುತ್ತದೆ. ಅವಾಗ ದೇವರು ಜನರ ಪಾಪಗಳನ್ನು ತೆಗೆದುಕೊಂಡು ತಾನೇ ಹೊತ್ತುಕೊಳ್ಳುತ್ತಾನೆ.

ಇಸ್ರಾಯೇಲ್ಯರ ವ್ಯವಸ್ಥೆಯಲ್ಲಿ ಶುದ್ದೀಕರಣೆಯ ಅಥವಾ ದೋಷಪರಿಹಾರದ ಪ್ರಕ್ರಿಯೆ ಎರಡು ಹಂತಗಳಲ್ಲಿ ಘಟಿಸುತ್ತದೆ. ವರ್ಷವಿಡೀ ಪಶ್ಚಾತ್ತಾಪಯುಕ್ತ ಪಾಪಿಗಳು ಯಜ್ಞಕ್ಕಾಗಿ ಪ್ರಾಣಿಗಳನ್ನು ತರುತ್ತಾರೆ ಆವಾಗ ಅವರು ತಮ್ಮ ಪಾಪಗಳಿಂದ ಶುದ್ಧರಾಗುತ್ತಾರೆ. ಆದರೆ ಆ ಪಾಪಗಳು ದೇವದರ್ಶನ ಗುಡಾರಕ್ಕೆ ಅಂದರೆ ದೇವರಿಗೆ ವರ್ಗಾಯಿಸಲ್ಪಡುತ್ತವೆ. ವರ್ಷಾಂತ್ಯದಲ್ಲಿ ಮಹಾದೋಷಪರಿಹಾರಕ ದಿನ ನ್ಯಾಯವಿಚಾರಣೆಯ ದಿನವಾಗಿದ್ದು ದೇವರು ತಾನು ಕೊಟ್ಟ ತೀರ್ಪಿನ ಜವಾಬ್ದಾರಿಯನ್ನು ನಿಭಾಯಿಸುವುದಕ್ಕಾಗಿ ಗುಡಾರವನ್ನು ಶುದ್ಧಪಡಿಸಿ ಪಾಪಗಳನ್ನು ಸೈತಾನನು ಪ್ರತಿನಿಧಿಸುವ ಅಜಾಜೇಲನಿಗೆ ಮೀಸಲಾದ ಆಡಿಗೆ ವರ್ಗಾಯಿಸುತ್ತಾನೆ (ವಿ.ಕಾಂಡ 16:15-22).

ಈ ಎರಡು ಹಂತಗಳ ವ್ಯವಸ್ಥೆಯನ್ನು ಭೂಲೋಕದ ದೇವದರ್ಶನ ಗುಡಾರದ ಎರಡು ಸ್ಥಳಗಳು ಪ್ರತಿನಿಧಿಸುತ್ತವೆ, ಇದು ಪರಲೋಕದಲ್ಲಿರುವ ಗುಡಾರದ ಮಾದರಿಯಾಗಿದೆ, ಇಲ್ಲಿ ದೇವರು ತನ್ನ ಕರುಣೆ ಮತ್ತು ನ್ಯಾಯ ಎರಡಕ್ಕೂ ಏಕಕಾಲದಲ್ಲಿ ಅವಕಾಶ ನೀಡುತ್ತಾನೆ (ವಿ.ಕಾಂಡ 25:9, ಇಬ್ರಿಯ 8:5). ಆ ವರ್ಷದಲ್ಲಿ ತಮ್ಮ ಪಾಪಗಳನ್ನು ಅರಿಕೆ ಮಾಡಿದವರು ದೇವರಿಗೆ ನಿಷ್ಠೆ ತೋರುವವರಾಗಿ ವಿರಾಮವಾಗಿದ್ದು ಆ ಮಹಾದೋಷಪರಿಹಾರಕ ದಿನದಂದು ತಮ್ಮ ಕುಗ್ಗಿಸಿಕೊಳ್ಳುತ್ತಾರೆ (ಯಾ.ಕಾಂಡ 16:29-31). ಯಾರು ದೇವರಿಗೆ ನಿಷ್ಠರಾಗಿ ನಡೆದುಕೊಳ್ಳುವುದಿಲ್ಲವೋ ಅವರು ತೆಗೆದುಹಾಕಲ್ಪಡುತ್ತಾರೆ (ಯಾ.ಕಾಂಡ 23:27-32).

`ನೀವು ನಿಮ್ಮ ಪಾಪಗಳಿಗೆ ಕೇವಲ ಶಿಕ್ಷೆಯನ್ನು ಅನುಭವಿಸುತ್ತಿದ್ದೀರಿ ಎಂದು ಆಲೋಚಿಸಿಕೊಳ್ಳಿರಿ. ಆವಾಗ ಯೇಸುವು ನಿಮಗೆ ಏನು ಮಾಡಿದ್ದಾನೆಂಬ ಸತ್ಯವು ನಿಮಗೆ ಹೇಗೆ ಸಹಾಯ ಮಾಡುತ್ತದೆ?`