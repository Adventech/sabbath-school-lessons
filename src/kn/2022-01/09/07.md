---
title:  ಹೆಚ್ಚಿನ ಚಿಂತನೆಗೆ
date:   25/02/2022
---

ಎಲೆನ್ ಜಿ ವೈಟಮ್ಮನವರ 'ಕಲ್ವಾರಿ' ಮತ್ತು 'ತೀರಿತು' ಎಂಬ ಅಧ್ಯಾಯಗಳನ್ನು ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ ಓದಿರಿ.

ಪ್ರಾಚಾರ್ಯರಾದ ಜಿರಿಮೋಸ್ಕಲರವರು ಪೂರ್ವಾಗಮನ-ನ್ಯಾಯವಿಚಾರಣೆಯ ಗುಣಲಕ್ಷಣದ ಬಗ್ಗೆ ವಿವರಿಸಿದ್ದಾರೆ.

"ಅಂಗಡಿಯ ಮುಂಗಟ್ಟಿನಲ್ಲಿ ಮಾರಾಟ ಮಾಡುವ ವಸ್ತುವನ್ನು ಚೆನ್ನಾಗಿ ಕಾಣುವಂತೆ ಪ್ರದರ್ಶನಕ್ಕಿಟ್ಟಂತೆ ದೇವರು ನಮ್ಮ ಪಾಪಗಳನ್ನು ಪ್ರದರ್ಶನಕ್ಕಿಡುವುದಿಲ್ಲ. ಅದಕ್ಕೆ ಬದಲಾಗಿ ಆತನು ನಮ್ಮನ್ನು ಪರಿವರ್ತನೆ ಮಾಡುವ ಆಶ್ಚರ್ಯಕರವಾದ ಕೃಪೆಯ ಕಡೆಗೆ ಇಡೀ ವಿಶ್ವದ ಗಮನಕ್ಕೆ ತರುತ್ತಾನೆ. ಆತನು ನನ್ನ ಇಡೀ ಜೀವಮಾನಕ್ಕೆ ಸಾಕ್ಷಿಯಾಗಿದ್ದು ದೇವರೆಡೆಗೆ ನಾನು ಹೊಂದಿದ್ದ ಮನೋಭಾವ, ನನ್ನ ಒಳ ಉದ್ದೇಶ, ನನ್ನ ಆಲೋಚನೆ, ನನ್ನ ಕೃತ್ಯಗಳು, ನನ್ನ ಒಲವು ಮತ್ತು ಜೀವನದ ದಿಶೆ ಎಲ್ಲವನ್ನೂ ವಿವರಿಸುತ್ತಾನೆ. ಯೇಸುವು ಎಲ್ಲವನ್ನು ಪ್ರತ್ಯಕ್ಷಪಡಿಸುತ್ತಾನೆ. ನಾನು ಅನೇಕ ತಪ್ಪುಗಳಿಗೆ ಸಾಕ್ಷಿ ಹೇಳುತ್ತಾನೆ. ಆದರೆ ನಾನು ಪಶ್ಚಾತ್ತಾಪಪಟ್ಟು ಕ್ಷಮಾಪಣೆಯನ್ನು ಕೇಳಿಕೊಂಡು ಆತನ ಕೃಪೆಯಿಂದ ಬದಲಾದುದನ್ನೂ ಹೇಳುತ್ತಾನೆ. ಪಾಪಿಯಾದ ಮೋಸ್ಕಲನಿಗೆ ನನ್ನ ರಕ್ತವೊಂದೇ ಎಂದು ಘೋಷಿಸುತ್ತಾನೆ. ಈತನ ಜೀವನದ ದೃಷ್ಟಿಕೋನ ನನ್ನ ಮೇಲಿತ್ತು ನನ್ನ ಮತ್ತು ಇತರೆ ಜನರ ಮೇಲೆ ಇವನು ತೋರಿಸಿದ ಮನೋಭಾವ ಆದರಣೀಯ ಮತ್ತು ನಿಸ್ವಾರ್ಥ ಉಳ್ಳದ್ದಾಗಿತ್ತು, ಈತನು ನಮ್ಮಿಗಸ್ತನು, ಈತನು ನನ್ನ ಒಳ್ಳೆಯ ಮತ್ತು ಪ್ರಾಮಾಣಿಕ ಸೇವಕ ಎಂದು ಹೇಳುತ್ತಾನೆ".

ವಿಮೋಚನೆ ಹೊಂದಿದವರು ಮತ್ತು ಪಾಪದಲ್ಲಿ ಬಿದ್ದುಹೋಗದ ಇತರೆ ಪರಿಶುದ್ಧ ಜೀವಿಗಳು ಯೇಸುಕ್ರಿಸ್ತನ ಶಿಲುಬೆಯನ್ನು ತಮ್ಮ ವಿಜ್ಞಾನವಾಗಿ ಮತ್ತು ಗೀತೆಯಾಗಿ ಕಾಣುತ್ತಾರೆ. ಯೇಸುಕ್ರಿಸ್ತನ ಮುಖದಲ್ಲಿ ಸ್ವತ್ಯಾಗದ ಪ್ರೀತಿಯ ಪ್ರಭಾವವು ಪ್ರಕಾಶಿಸುವುದನ್ನು ಕಾಣುತ್ತೇವೆ. ಕಲ್ದಾರಿಯಿಂದ ಪ್ರಕಾಶಿಸುವ ಬೆಳಕಿನಲ್ಲಿ ಸ್ವನಿರಾಕರಣೆ ಮಾಡಿಕೊಳ್ಳುವ ಪ್ರೀತಿಯ ನಿಯಮವು ಭೂಪರಲೋಕಗಳ ಜೀವಿತದ ನಿಯಮವಾಗುವುದನ್ನು ಕಾಣುತ್ತೇವೆ; ತನ್ನ ಒಳಿತನ್ನು ಮಾತ್ರವೇ ಬಯಸದ ಪ್ರೀತಿಯ ಮೂಲವು ದೇವರ ಹೃದಯವೇ ಆಗಿರುತ್ತದೆ. ಯಾವಾತನು ಯಾರೂ ಸೇರಲಾರದಂಥ ಪ್ರಕಾಶದಲ್ಲಿದ್ದಾನೋ ಅವನು ಸ್ವಭಾವವನ್ನು ಸಾತ್ವಿಕನು ಮತ್ತು ದೀನನೂ ಆದ ಮನುಷ್ಯನು ವ್ಯಕ್ತಪಡಿಸುತ್ತಾನೆ- ಎಲೆನ್ ಜಿ ವೈಟ್ ಡಿಸೈರ್ ಆಫ್ ಏಜಸ್ ಪುಟ 19,20.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮನುಷ್ಯರು ರಕ್ಷಣೆ ಅಥವಾ ಕ್ಷಮಾಪಣೆ ಹೊಂದುವುದಕ್ಕೆ ಯಾವಾಗಲೂ ವಿವಿಧ ರೀತಿಯ ಯಜ್ಞಗಳನ್ನು ಸಮರ್ಪಿಸುವ ಒಲುವನ್ನು ಹೊಂದಿದ್ದರು. ಕೆಲವರು ಹೋಮ ಹವನ ಯಾತ್ರೆ, ವೈರಾಗ್ಯದ ಜೀವನ ನಡೆಸುವ ಮಹತ್ಕಾರ್ಯಗಳಲ್ಲಿ ತೊಡಗುತ್ತಾರೆ. ಯೇಸುವಿನ ತ್ಯಾಗದ ಸನ್ನಿವೇಶದಲ್ಲಿ ಈ ಎಲ್ಲಾ ಯಜ್ಞಗಳಿಗೆ ಅಂತ್ಯವಾಯ್ತು ಎಂದು ದೃಢವಾಗಿರುವಾಗ ಇವುಗಳನ್ನು ಹೇಗೆ ಪರಿಗಣಿಸಬಹುದು? (ದಾನಿ 9:27, ಇಬ್ರಿಯ 10:18).`

`2. ಅದೇ ಸಂದರ್ಭದಲ್ಲಿ ಒಬ್ಬ ವಿಶ್ವಾಸಿಯ ಜೀವನದಲ್ಲಿ ತ್ಯಾಗದ ಪಾತ್ರವೇನು? ನಾವು ನಮ್ಮ ಶಿಲುಬೆಯನ್ನು ಹೊತ್ತುಕೊಂಡು ಆತನ ಹಿಂದೆ ಹೋಗಬೇಕು ಎಂದು ಯೇಸು ಹೇಳುವ ಮಾತಿನ ಅರ್ಥವೇನು (ಮತ್ತಾಯ 16:24) ಅಥವಾ ನಿಮ್ಮ ದೇಹಗಳನ್ನು ದೇವರಿಗೆ ಮೀಸಲಾಗಿಯೂ ಮೆಚ್ಚಿಕೆಯಾಗಿಯೂ ಇರುವ ಸಜೀವ ಯಜ್ಞವನ್ನಾಗಿ ಅರ್ಪಿಸಿರಿ ಎಂದು ಪೌಲನು ಹೇಳುವ ಮಾತಿನ ಅರ್ಥವೇನು (ರೋಮ 12:1)? ಯೇಸುಕ್ರಿಸ್ತನ ಮತ್ತು ಪೌಲನ ಈ ಮಾತುಗಳಿಗೆ ಏನು ಸಂಬಂಧವಿದೆ ಮತ್ತಾಯ 16:24, ರೋಮ 12:1 ಮತ್ತು ಇಬ್ರಿಯ 13:15,16?`