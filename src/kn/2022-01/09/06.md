---
title:  ನ್ಯಾಯತೀರ್ಪು ಮತ್ತು ದೇವರ ಸ್ವಭಾವ
date:   24/02/2022
---

`ರೋಮಾಪುರದವರಿಗೆ 3:21-26 ಮತ್ತು 5:8 ವಚನಗಳನ್ನು ಓದಿರಿ. ನಮ್ಮ ಪಾಪಗಳಿಗೆ ಶಿಲುಬೆಯು ತಂದ ವಿಮೋಚನೆಯು ದೇವರ ಬಗ್ಗೆ ಏನನ್ನು ಪ್ರಕಟಿಸುತ್ತದೆ.`

ನಮ್ಮ ಪಾಪಗಳಿಗೆ ಸಿಗುವ ವಿಮೋಚನೆಯು ಯೇಸುಕ್ರಿಸ್ತನು ಪರಲೋಕದ ದೇವದರ್ಶನ ಗುಡಾರದಲ್ಲಿ ಎರಡು ಸ್ಥಳಗಳಲ್ಲಿ ಮಧ್ಯಸ್ಥಿಕೆ ಮಾಡುವುದು ಎರಡು ಹಂತಗಳೆಂದು ಸೂಚಿಸುತ್ತದೆ. ಮೊದಲನೆಯದಾಗಿ ಯೇಸುವು ನಮ್ಮ ಪಾಪಗಳನ್ನು ತೆಗೆದು ಶಿಲುಬೆಯ ಮೇಲೆ ಒಯ್ದು ತನ್ನಲ್ಲಿ ನಂಬಿಕೆ ಇಟ್ಟ ಪ್ರತಿಯೊಬ್ಬರಿಗೂ ಕ್ಷಮಾಪಣೆ ನೀಡುತ್ತಾನೆ (ಅ.ಕೃ 2:38 ಮತ್ತು ಅ.ಕೃ. 5:31). ಶಿಲುಬೆಯ ಮೇಲೆ ಯೇಸುವು ಪ್ರತಿಯೊಬ್ಬರ ಪಾಪವನ್ನು ಕ್ಷಮಿಸುವ ಹಕ್ಕನ್ನು ಪಡೆದುಕೊಂಡಿದ್ದಾನೆ. ಯಾಕೆಂದರೆ ಆತನು ಅವರ ಪಾಪಗಳನ್ನು ಹೊತ್ತು ಸಾಗಿಸುತ್ತಾನೆ. ಆತನು ಪವಿತ್ರಾತ್ಮನ ಮೂಲಕ ವಿಶ್ವಾಸಿಗಳ ಹೃದಯದಲ್ಲಿ ದೇವರ ಆಜ್ಞೆಗಳನ್ನು ಬರೆಯುವಕ್ಕೆ ಅವಕಾಶ ನೀಡುವ ಹೊಸ ಒಡಂಬಡಿಕೆಯನ್ನು ಆರಂಭಿಸುತ್ತಾನೆ (ಇಬ್ರಿಯ 8:10-12, ಯೆಹೆ 36:25-27). ಎರಡನೆಯ ಘಟ್ಟದಲ್ಲಿ ಯೇಸುವಿನ ಸೇವೆಯು ನ್ಯಾಯ ವಿಚಾರಣೆಯನ್ನು ಮಾಡುವುದಾಗಿದೆ. ಆತನ ಆಗಮನ ಪೂರ್ವ ನ್ಯಾಯವಿಚಾರಣೆ ಇಬ್ರಿಯ ಈ ವಚನಗಳ ಪ್ರಕಾರ ಇದು ಇನ್ನೂ ಮುಂದೆ ಭವಿಷ್ಯದಲ್ಲಿ ನಡೆಯುವಂಥದ್ದು (ಇಬ್ರಿಯ 2:1-4, ಇಬ್ರಿಯ 6:2, ಇಬ್ರಿ 9:27, 28, ಇಬ್ರಿಯ 10:25). ಇದು ದೇವರ ಪ್ರಜೆಗಳಿಂದ ಆರಂಭವಾಗುತ್ತದೆ ಮತ್ತು ಈ ಪ್ರಕ್ರಿಯೆ ಸಂಪೂರ್ಣ ಚಿತ್ರವನ್ನು ದಾನಿಯೇಲ 7:9-27 ಮತ್ತಾಯ 22:1-14, ಪ್ರಕಟನೆ 14:7 ವಚನಗಳು ವಿವರಿಸುತ್ತವೆ. ತನ್ನ ಜನರನ್ನು ಕ್ಷಮಿಸುವುದರಲ್ಲಿ ತನ್ನ ನೀತಿಯನ್ನು ತೋರಿಸುವ ಸಲುವಾಗಿ ನ್ಯಾಯವಿಚಾರಣೆಯನ್ನು ಮಾಡುತ್ತಾನೆ. ಈ ನ್ಯಾಯವಿಚಾರಣೆಯಲ್ಲಿ ನಮ್ಮ ಜೀವನದ ಪುಸ್ತಕವು (ದಾಖಲೆಗಳು) ಲೋಕ ಲೋಕಗಳು ನೋಡುವಂತೆ ತೆರೆಯಲ್ಪಡುತ್ತವೆ. ದೇವರು ವಿಶ್ವಾಸಿಗಳ ಹೃದಯದಲ್ಲಿ ಏನು ನಡೆಯಿತೆಂಬುದನ್ನು ತೋರಿಸುತ್ತಾನೆ. ಅವರು ಹೇಗೆ ಯೇಸುವನ್ನು ತಮ್ಮ ರಕ್ಷಕನನ್ನಾಗಿ ಹೇಗೆ ಆಲಂಗಿಸಿಕೊಂಡರು ಮತ್ತು ಆತನ ಆತ್ಮವನ್ನು ತಮ್ಮ ಜೀವಿತಗಳಲ್ಲಿ ಹೇಗೆ ಅಂಗೀಕರಿಸಿಕೊಂಡರು ಎಂಬುದನ್ನು ನ್ಯಾಯವಿಚಾರಣೆಯಲ್ಲಿ ತೋರಿಸುತ್ತಾನೆ.

ನ್ಯಾಯವಿಚಾರಣೆಯ ಬಗ್ಗೆ ಹೇಳುತ್ತಾ ಎಲೆನ್ ಜಿ ವೈಟಮ್ಮನವರು ಹೀಗೆ ಬರೆಯುತ್ತಾರೆ : ಮನುಷ್ಯನು ತನ್ನ ಮೇಲೆ ಬರುವ ಆಪಾದನೆಗಳನ್ನು ಎದುರಿಸಲಾರನು (ತಾಳಿಕೊಳ್ಳಲಾರನು). ತನ್ನ ಪಾಪಗಳಿಂದ ಕಲೆಗಳಾದ ಉಡುಪನ್ನು ಧರಿಸಿಕೊಂಡು ತನ್ನ ಪಾಪಗಳನ್ನು ಅರಿಕೆಮಾಡುತ್ತಾ ದೇವರ ಮುಂದೆ ನಿಲ್ಲುತ್ತಾನೆ. ಆದರೆ ವಕೀಲನಾದ ಯೇಸುವು ಪಾಪಗಳಿಗೆ ಪಶ್ಚಾತ್ತಾಪಪಟ್ಟು ತಮ್ಮ ಆತ್ಮಗಳನ್ನು ನಂಬಿಕೆಯಿಂದ ಆತನಿಗೆ ಒಪ್ಪಿಸಿಕೊಟ್ಟವರ ಪರವಾಗಿ ಸಮರ್ಪಕವಾದ ಮನವಿಯನ್ನು ಮಂಡಿಸುತ್ತಾನೆ. ಆತನು ಅವರ ಒಳಿತಿಗಾಗಿ ಮನವಿ ಮಾಡುತ್ತಾ ಅವರ ಮೇಲೆ ದೂರು ಹೇಳುವವರ ಮೇಲೆ ಕಲ್ವಾರಿಯ ಬಲವಾದ ಪಾಪಗಳಿಂದ ಸೋಲಿಸುತ್ತಾನೆ. ಆತನು ಶಿಲುಬೆಯ ಮರಣವನ್ನು ಅಪ್ಪಿಕೊಳ್ಳುವಷ್ಟು ಮಟ್ಟಿಗೂ ದೇವರ ಆಜ್ಞೆಗಳಿಗೆ ಪರಿಪೂರ್ಣವಾಗಿ ವಿಧೇಯನಾದನು. ತಪ್ಪಿತಸ್ಥನಾದ ಮನುಷ್ಯನನ್ನು ದೇವರೊಂದಿಗೆ ಸಂಧಾನ ಮಾಡುವುದಕ್ಕೆ ಆತನ ಕರುಣೆಯನ್ನು ತನ್ನೆಡೆಗೆ ಹರಿಸಿಕೊಳ್ಳಲು ಭೂಪರಲೋಕಗಳಲ್ಲಿ ಎಲ್ಲಾ ಶಕ್ತಿಯನ್ನು ಈ ವಿಧೇಯತ್ವವು ಆತನಿಗೆ ದೊರಕಿಸಿಕೊಟ್ಟಿದೆ ನಾವು ನಮ್ಮ ಪಾಪಮಯವಾದ ಪರಿಸ್ಥಿತಿಯನ್ನು ಮನಗಾಣುವಾಗ ನಾವು ಕ್ರಿಸ್ತನನ್ನು ನಮ್ಮ ನೀತಿಯಾಗಿ ನಮ್ಮ ಪಾವಿತ್ರತೆಯಾಗಿ ಮತ್ತು ವಿಮೋಚನೆಯಾಗಿ ಆತನ ಮೇಲೆ ಭರವಸೆ ಇಡಬೇಕು. ಸೈತಾನನು ನಮ್ಮ ಮೇಲೆ ಮಾಡುವ ಆರೋಪಗಳಿಗೆ ನಾವು ಉತ್ತರ ಕೊಡಲಾರೆವು. ಕ್ರಿಸ್ತನು ಮಾತ್ರ ನಮ್ಮ ಪರವಾಗಿ ಪರಿಣಾಮಕಾರಿಯಾಗಿ ಮನವಿ ಮಾಡಿಕೊಳ್ಳಬಲ್ಲನು. ನಮ್ಮ ಒಳ್ಳೆಯತನದ ಮೇಲೆ ವಾದಿಸದೆ ತನ್ನ ನೀತಿಯ ಆಧಾರದ ಮೇಲೆ ಯೇಸುವು ಆರೋಪಗಾರನನ್ನು ಬಾಯಿಮುಚ್ಚಿಸುತ್ತಾನೆ - ಟೆಸ್ಟಿಮೋನಿಸ್ ಫಾರ್ ದಿ ಚರ್ಚ್, 5ನೇ ಸಂಪುಟ, ಪುಟ 471, 472.

`ಶಿಲುಬೆ ಮತ್ತು ನಮ್ಮ ಪರವಾಗಿ ಮಾಡುವ ಯೇಸುವಿನ ಸೇವೆಯು ನಾವು ನ್ಯಾಯವಿಚಾರಣೆಯನ್ನು ಪೂರ್ಣ ಭರವಸೆಯಿಂದ ಆದರೆ ದೀನತೆಯಿಂದ ಮತ್ತು ಪಶ್ಚಾತ್ತಾಪದಿಂದ ನೋಡುವಂತೆ ಸೂಚಿಸುತ್ತದೆ ಏಕೆ?`