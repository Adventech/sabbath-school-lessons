---
title:  ಯೇಸುವಿನ ಪರಿಪೂರ್ಣ ಯಜ್ಞ
date:   22/02/2022
---

`ಓದಿರಿ : ಇಬ್ರಿಯ 7:27 ಮತ್ತು ಇಬ್ರಿಯ 10:10. ಯೇಸುವಿನ ದೇಹ ಸಮರ್ಪಣೆಯನ್ನು ಈ ವಚನಗಳು ಹೇಗೆ ವಿವರಿಸುತ್ತವೆ?`

ಲೇವಿಕ ಯಾಜಕರು ಮನುಷ್ಯ ಮಾತ್ರದವರಾಗಿದ್ದು ಅವರು ಮರಣ ಹೊಂದುವವರಾಗಿದ್ದ ಕಾರಣ ಅವರೇ ಯಾಜಕೋದ್ಯೋಗದಲ್ಲಿ ಮುಂದುವರೆಯಲು ಸಾಧ್ಯವಾಗುತ್ತಿರಲಿಲ್ಲ. ಆದುದರಿಂದ ಮತ್ತೊಬ್ಬರು ಆ ಸ್ಥಾನಕ್ಕೆ ಸೀಮಿತವಾಗುತ್ತಿದ್ದರು. ಆದುದರಿಂದ ಅವರು ಸಂಖ್ಯೆಯಲ್ಲಿ ಅನೇಕರಾಗಿರುತ್ತಿದ್ದರು (ಇಬ್ರಿ 7:23). ಯೇಸುವು ಇವರಿಗೆ ವ್ಯತಿರಿಕ್ತವಾಗಿ ಸದಾ ಜೀವಿಸುವವನಾಗಿ ಶಾಶ್ವತವಾದ ಯಾಜಕನಾದನು. (ಇಬ್ರಿಯ 7:24,25), ಲೇವಿಕಯಾಜಕರು ಪ್ರತಿದಿನವೂ (ಇಬ್ರಿಯ 7:27) ಮತ್ತು ಪ್ರತಿವರ್ಷ (ಇಬ್ರಿಯ 9:25). ಯಜ್ಞಗಳನ್ನು ಕಾಣಿಕೆಗಳನ್ನು ಸಮರ್ಪಿಸುತ್ತಿದ್ದರು. ಅವು ವಿಶ್ವಾಸಿಗಳ ಮನಸ್ಸಾಕ್ಷಿಯನ್ನು ಪರಿಪೂರ್ಣಗೊಳಿಸುತ್ತಿರಲಿಲ್ಲ (ಇಬ್ರಿಯ 9:9, ಇಬ್ರಿಯ 10:1-4). ಏನೇ ಆಗಲಿ, ಯೇಸುವು ಒಂದೇ ಸಾರಿ ತನ್ನನ್ನು ತಾನು ಸಮರ್ಪಿಸಿಕೊಂಡನು (ಇಬ್ರಿಯ 10:10, 12-14), ನಮ್ಮ ಮನಸ್ಸನ್ನು ಶುದ್ದೀಕರಿಸಿದನು (ಇಬ್ರಿ 9:14, ಇಬ್ರಿಯ 10:1-10), ನಮ್ಮ ಪಾಪಗಳನ್ನು ನಿವಾರಿಸಿದನು (ಇಬ್ರಿಯ 9:26). ಯೇಸುವು ದೇವರ ಮಗನಾಗಿರುವುದರಿಂದ ಪ್ರಾಣಿಗಳಿಗಿಂತ ಉತ್ತಮವಾದ ಯಜ್ಞವಾಗಿದ್ದಾನೆ (ಇಬ್ರಿಯ 7:26-28). ಆತನು ದೇವರ ಚಿತ್ತವನ್ನು ಪರಿಪೂರ್ಣವಾಗಿ ನೆರವೇರಿಸಿದ್ದಾನೆ (ಇಬ್ರಿಯ 10:5-10).

ಯೇಸುವು ತನ್ನನ್ನು ಒಂದೇ ಸಾರಿ ಸಮರ್ಪಿಸಿಕೊಂಡನು ಎಂಬುದು ಅನೇಕ ಅರ್ಥಗಳನ್ನು ಕೊಡುತ್ತದೆ.

ಮೊದಲನೆಯದಾಗಿ ಯೇಸುವಿನ ಸಮರ್ಪಣೆಯು ಪರಿಪೂರ್ಣವಾಗಿ ಫಲಕಾರಿಯಾದುದೂ ಮತ್ತು ಎಲ್ಲಾ ಯಜ್ಞಗಳನ್ನು ಮೀರಿಸುವಂಥದ್ದೂ ಆಗಿದೆ. ಲೇವಿಕ ಯಾಜಕರುಗಳು ಮತ್ತೆ ಮತ್ತೆ ಯಜ್ಞಗಳನ್ನು ಸಮರ್ಪಿಸಬೇಕಾಗಿತ್ತು. ಯಾಕೆಂದರೆ ಅವು ಫಲಕಾರಿಯಾಗಿರಲಿಲ್ಲ. ಅವು ಫಲಕಾರಿಯಾಗಿರುತ್ತಿದ್ದರೆ ಅವುಗಳ ಸಮರ್ಪಣೆಯನ್ನು ನಿಲ್ಲಿಸುವ ಅಗತ್ಯವಿರಲಿಲ್ಲ. ಈ ಒಂದೇ ವಿಧವಾದ ಯಜ್ಞಗಳು ದೇವರ ಬಳಿಗೆ ಬರುವವರನ್ನು ಎಂದಿಗೂ ಸಿದ್ಧಿಗೆ ತರಲಾರವು (ಇಬ್ರಿಯ 10:2). ಎರಡನೆಯದಾಗಿ, ಹಳೆಯ ಒಡಂಬಡಿಕೆಯ ಎಲ್ಲಾ ರೀತಿಯ ಯಜ್ಞಗಳು ಶಿಲುಬೆಯಲ್ಲಿ ನೆರವೇರಿಸಲ್ಪಟ್ಟವು. ಹಾಗಾಗಿ ಯೇಸುವು ನಮ್ಮನ್ನು ಪಾಪಗಳಿಂದ ಶುದ್ಧಪಡಿಸಿದುದು ಮಾತ್ರವಲ್ಲ (ಇಬ್ರಿಯ 9:14). ನಮ್ಮ ಜೀವಿತದಲ್ಲಿ ಪಾಪಗಳನ್ನು ನಿವಾರಣೆ ಮಾಡುತ್ತಾ ನಮಗೆ ಶುದ್ದೀಕರಣೆಯನ್ನೂ ಸಹಾ ಮಾಡುತ್ತಾನೆ (ಇಬ್ರಿಯ 10:10-14, ಇಬ್ರಿಯ 9:26).

ದೇವದರ್ಶನ ಗುಡಾರದಲ್ಲಿ ಸೇವೆಗೈಯ್ಯುತ್ತಿದ್ದ ಯಾಜಕರು ಜನರ ಪಾಪಗಳನ್ನು ದೇವರ ಹತ್ತಿರ ತೆಗೆದುಕೊಂಡು ಹೋಗುವ ಮೊದಲು ತಮ್ಮನ್ನು ತಾವು ಶುದ್ಧಪಡಿಸಿಕೊಂಡು ಪವಿತ್ರ ಮಾಡಿಕೊಳ್ಳಬೇಕಾಗಿತ್ತು (ಯಾ.ಕಾಂಡ 8 ಮತ್ತು 9), ಆದರೆ ಯೇಸುವಿನ ಸಮರ್ಪಣೆಯು ನಮ್ಮನ್ನು ಶುದ್ಧಪಡಿಸುತ್ತದೆ ಮತ್ತು ಪ್ರತಿಷ್ಟಪಡಿಸುತ್ತದೆ (ಇಬ್ರಿಯ 10:10-14). ಹಾಗಾಗಿ ನಾವು ಧೈರ್ಯದಿಂದ ದೇವರ ಬಳಿ ಬರಬಹುದಾಗಿದೆ (ಇಬ್ರಿಯ 10:19-23) ಮತ್ತು ನಾವು ಆತನನ್ನು ರಾಜವಂಶಸ್ಥರಾದ ಯಾಜಕಜನಾಂಗವಾಗಿ ಸೇವಿಸಬಹುದು (ಇಬ್ರಿಯ 9:14 ಮತ್ತು 1 ಪೇತ್ರ 2:9).

ಕಡೆಯದಾಗಿ ಯೇಸುವಿನ ಸಮರ್ಪಣೆಯ ನಮ್ಮ ಆತ್ಮೀಕ ಜೀವಿತಕ್ಕೆ ಬೇಕಾದ ಪೋಷಣೆಯನ್ನು ಸಹಾ ಒದಗಿಸುತ್ತದೆ. ಅದು ನಾವು ಆಚರಿಸಬಹುದಾದ ಅನುಸರಣೆಗೆ ಯೋಗ್ಯವಾದ ಉದಾಹರಣೆಯನ್ನು ಸಹಾ ಒದಗಿಸಿಕೊಡುತ್ತದೆ. ಹಾಗಾಗಿ ಇಬ್ರಿಯ ಪತ್ರಿಕೆಯು ನಮ್ಮ ಕಣ್ಣುಗಳನ್ನು ಶಿಲುಬೆಯ ಮೇಲೆ ನೆಡುವಂತೆ ಮಾಡುತ್ತದೆ ಮತ್ತು ಅವನ ಹೆಜ್ಜೆ ಜಾಡಿನಲ್ಲಿ ನಡೆಸುತ್ತದೆ (ಇಬ್ರಿಯ 12:1-4 ಮತ್ತು ಇಬ್ರಿಯ 13:12,13).

`ದೇವರು ನಮಗೆ ಮಾಡಿರುವ ಎಲ್ಲಾ ಅನುಗ್ರಹಗಳಿಗೆ ಶಿಲುಬೆಯೇ ಆಧಾರವಾಗಿದೆ. ಅದು ನಮಗೆ ಬೇಕಾದ ಪಾಪ ಕ್ಷಮಾಪಣೆಯನ್ನು ಕೊಡುತ್ತದೆ. ಸೇವೆಗೈಯುವಂತೆ ಪವಿತ್ರರನ್ನಾಗಿಸುತ್ತದೆ ಮತ್ತು ಬೆಳೆಯುವುದಕ್ಕೆ ಪೋಷಣೆ ನೀಡುತ್ತದೆ. ನಿಮಗೆ ಯೇಸುವಿನಲ್ಲಿ ಏನು ಕೊಡಲ್ಪಟ್ಟಿದೆಯೇ ಅದನ್ನು ಉತ್ತಮವಾದ ರೀತಿಯಲ್ಲಿ ಹೇಗೆ ಅನುಭವಿಸಬಲ್ಲಿರಿ?`