---
title:  ವಿವಿಧ ಯಜ್ಞಗಳು
date:   21/02/2022
---

ಯೇಸುವಿನ ಮರಣವು ನಮ್ಮ ಪಾಪಗಳಿಗೆ ಕ್ಷಮಾಪಣೆಯನ್ನು ಅಥವಾ ಪರಿಹಾರವನ್ನು ಒದಗಿಸಿತು. ನಾವು ಒಡಂಬಡಿಕೆಯನ್ನು ಮುರಿದುದಕ್ಕೆ ಬರುವ ಶಿಕ್ಷೆಯನ್ನು ರದ್ದು ಮಾಡುವದರೊಂದಿಗೆ ಪಾಪಪರಿಹಾರವು ಇನ್ನೂ ಹೆಚ್ಚಿನದನ್ನು ಒಳಗೊಂಡಿದೆ. ಮುಖ್ಯವಾದ ಇನ್ನಿತರ ಅಂಶಗಳನ್ನು ಸಹಾ ಇದು ಒಳಗೊಂಡಿದೆ. ಆದುದರಿಂದ ಇಸ್ರಾಯೇಲ್ಯರು ಐದು ವಿವಿಧ ಬಗೆಯ ಯಜ್ಞಗಳನ್ನು ಸಮರ್ಪಿಸುತ್ತಿದ್ದರು. ಅವುಗಳಲ್ಲಿ ಪ್ರತಿಯೊಂದು ಯೇಸುಕ್ರಿಸ್ತನ ಶಿಲುಬೆಯ ಅರ್ಥ ಶ್ರೀಮಂತಿಕೆಯನ್ನು ವ್ಯಕ್ತಪಡಿಸುವ ಅಗತ್ಯವಿತ್ತು.

`ಎಫೆಸದವರಿಗೆ ಬರೆದ ಪತ್ರಿಕೆ 3:14-19ನ್ನು ಓದಿರಿ. ಪೌಲನು ವಿಶ್ವಾಸಿಗಳ ಪರವಾಗಿ ಯಾವ ಪ್ರಾರ್ಥನಾ ಮನವಿಯನ್ನು ದೇವರಲ್ಲಿ ಇಡುತ್ತಾನೆ?`

ಸರ್ವಾಂಗ ಹೋಮ : ಸರ್ವಾಂಗ ಹೋಮ ಮಾಡುವಾಗ ಯಜ್ಞ ಪಶುವು ಸಂಪೂರ್ಣವಾಗಿ ಯಜ್ಞವೇದಿಯ ಮೇಲೆ ದಹನವಾಗಲ್ಪಡುತ್ತಿತ್ತು (ಯಾಜಕಕಾಂಡ 1). ಅದು ತನ್ನ ಜೀವವನ್ನೇ ನಮಗಾಗಿ ಸಮರ್ಪಿಸಿಕೊಂಡ ಯೇಸುವನ್ನು ಪ್ರತಿನಿಧಿಸುತ್ತದೆ. ಪಾಪ ಪರಿಹಾರವು ಯೇಸುವಿನ ಸಂಪೂರ್ಣ ಬದ್ಧತೆಯನ್ನು ಅಪೇಕ್ಷಿಸುತ್ತದೆ. ಆತನು ದೇವರಿಗೆ ಸರಿಸಮಾನನಾಗಿದ್ದರೂ ತನ್ನನ್ನು ತಾನು ಬರಿದು ಮಾಡಿಕೊಂಡು ದಾಸನ ರೂಪವನ್ನು ಧರಿಸಿಕೊಂಡನು (ಫಿಲಿ 2:5-8).

ಧಾನ್ಯಸಮರ್ಪಣೆ : ದೇವರು ನಮ್ಮ ದೇಹ ಪೋಷಣೆಗೆ ಕೊಟ್ಟ ಆಹಾರಕ್ಕಾಗಿ ಕೃತಜ್ಞತೆಯನ್ನು ತೋರಿಸಲು ಅರ್ಪಿಸಬೇಕಾಗುತ್ತದೆ. ಇದು ಜೀವಕೊಡುವ ರೊಟ್ಟಿ ಯೇಸುವನ್ನು ಪ್ರತಿನಿಧಿಸುತ್ತದೆ. ಅವನ ಮೂಲಕವೇ ನಮಗೆ ನಿತ್ಯ ಜೀವ ಸಿಗುತ್ತದೆ (ಯೋಹಾನ 6:35,48).

ಸಮಾಧಾನಯಜ್ಞ ಸಮರ್ಪಣೆ : ಇದನ್ನು ಅನ್ನೋನ್ಯ ಯಜ್ಞವೆಂತಲೂ ಕರೆಯಬಹುದು. ನಾವು ನಮ್ಮ ಕುಟುಂಬದವರು ಮತ್ತು ಸ್ನೇಹಿತರೊಂದಿಗೆ ಜೀವನ ನಡೆಸಲು ಸಹಾಯ ಒದಗಿಸಿದ ದೇವರಿಗೆ ಕೃತಜ್ಞತೆ ತೋರಲು ಮಾಡುವ ಅನ್ನೋನ್ಯ ಭೋಜನವನ್ನು ಸೂಚಿಸುತ್ತದೆ (ಯಾಜಕಕಾಂಡ 3). ನಮಗೆ ಶಾಂತಿ ಸಮಾಧಾನವನ್ನು ನೀಡಲು ತನ್ನನ್ನೇ ಅರ್ಪಿಸಿಕೊಂಡ ಯೇಸುಕ್ರಿಸ್ತನನ್ನು ಇದು ಪ್ರತಿನಿಧಿಸುತ್ತದೆ (ಯೆಶಾಯ 53:5; ರೋಮ 5:1, ಎಫೆಸ 2:14). ಆತನ ದೇಹವನ್ನು ಭುಜಿಸಿ ಆತನ ರಕ್ತವನ್ನು ಕುಡಿಯುತ್ತಾ ನಾವು ಯೇಸುಕ್ರಿಸ್ತನ ಯಜ್ಞದಲ್ಲಿ ಪಾಲ್ಗೊಳ್ಳುವ ಅಗತ್ಯವನ್ನು ಒತ್ತಿ ಹೇಳುತ್ತದೆ (ಯೋಹಾನ 6:51-56).

ಪಾಪ ಪರಿಹಾರ ಯಜ್ಞಸಮರ್ಪಣೆ : ನಮ್ಮ ಪಾಪಗಳಿಗೆ ಪರಿಹಾರ ಹೊಂದಲು ಸಮರ್ಪಿಸುವ ಯಜ್ಞ ಇದಾಗಿದೆ (ಯಾ.ಕಾಂಡ 4:1-5,13). ಈ ಯಜ್ಞವು ರಕ್ತವು ವಹಿಸುವ ಪಾತ್ರವನ್ನು (ಮಹತ್ವವನ್ನು ಎತ್ತಿ ತೋರಿಸುತ್ತದೆ. ರಕ್ತವು ಸಕಲ ದೇಹಿಗಳಿಗೂ ಪ್ರಾಣಾಧಾರ ಹಾಗಾಗಿ ಅದು ಪಾಪಗಳನ್ನು ವಿಮೋಚಿಸುತ್ತದೆ (ಯಾ.ಕಾಂಡ 17:11). ಇದು ನಮ್ಮ ಪಾಪಗಳನ್ನು ವಿಮೋಚಿಸಿದ ಯೇಸುಕ್ರಿಸ್ತನ ರಕ್ತವನ್ನು ಮುಂದಾಗಿ ಸೂಚಿಸುತ್ತಿತ್ತು (ಮತ್ತಾಯ 26:28, ರೋಮ 3:25, ಇಬ್ರಿಯ 9:14). ಪ್ರಾಯಶ್ಚಿತ್ತ ಯಜ್ಞ ಸಮರ್ಪಣೆ (ಯಾ.ಕಾಂಡ 5:14-6:7). ನಾವು ಯಾರಿಗಾದರೂ ತಪ್ಪು ಮಾಡಿದಾಗ ಕೇವಲ ಕ್ಷಮಾಪಣೆ ಹೊಂದಿದರೆ ಸಾಕಾಗುವುದಿಲ್ಲ. ಕ್ಷಮಾಪಣೆಯು ನಮ್ಮನ್ನು ಜವಾಬ್ದಾರಿಯಿಂದ ವಿಮುಕ್ತರನ್ನಾಗಿ ಮಾಡುವುದಿಲ್ಲ. ಎಲ್ಲಿ ನೇರ್ಪಾಟು (ದುರಸ್ತು) ಸಾಧ್ಯವಾಗುವುದೋ ಆವಾಗ ಪ್ರಾಯಶ್ಚಿತ್ತ ಯಜ್ಞವನ್ನು ಸಮರ್ಪಿಸಬೇಕಾಗಿತ್ತು.

ದೇವದರ್ಶನ ಗುಡಾರದಲ್ಲಿ ನಡೆಯುತ್ತಿದ್ದ ಸಮರ್ಪಣೆಗಳು ನಮಗೆ ಯೇಸುವನ್ನು ನಮ್ಮ ಬದಲಿಯಾಗಿ ಅಂಗೀಕರಿಸುವುದನ್ನು ಕಲಿಸುವುದಕ್ಕಿಂತ ಹೆಚ್ಚಾಗಿ ಆತನ ರಕ್ಷಣೆಯನ್ನು ಅನುಭವಿಸುವಂತೆ ಕಲಿಸುತ್ತದೆ. ನಾವು ಆತನು ಮಾಡಿದ ಉಪಕಾರಗಳನ್ನು ಇತರರೊಂದಿಗೆ ಹಂಚುತ್ತಾ, ನಮಗೆ ತಪ್ಪು ಮಾಡಿದವರ ಜೊತೆ ಸಂಬಂಧಗಳನ್ನು ಸರಿಪಡಿಸಿಕೊಳ್ಳುತ್ತಾ ನಮ್ಮ ದೇವರನ್ನು ಸೇವಿಸುವುದು ಅತ್ಯಗತ್ಯವಾಗಿದೆ.