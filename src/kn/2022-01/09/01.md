---
title:  ಯೇಸು ಪರಿಪೂರ್ಣವಾದ ಯಜ್ಞ
date:   19/02/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿಯ 9:15, ಆ.ಕಾಂಡ 15:6-21, ಯೆರೆ 34:8-22, ಎಫೆಸ 3:14-19, ಇಬ್ರಿಯ 7:27, ಇಬ್ರಿಯ 10:10, ಇಬ್ರಿಯ 9:22-28.

> <p>ಸ್ಮರಣವಾಕ್ಯ</p>
> "ಪವಿತ್ರರಾಗುತ್ತಿರುವವರನ್ನು ಒಂದೇ ಸಮರ್ಪಣೆಯಿಂದ ನಿರಂತರವಾಗಿ ಸಿದ್ದಿಗೆ ತಂದಿದ್ದಾನಷ್ಟೆ" (ಇಬ್ರಿಯ 10:14).

ಅಪರಾಧಿಯಾಗಿ ನಿರ್ಣಯಿಸಲ್ಪಟ್ಟ, ಶಿಲುಬೆಯ ಶಿಕ್ಷೆಗೆ ಗುರಿಯಾದ ಮನುಷ್ಯನೊಬ್ಬನನ್ನು ದೇವರೆಂದು ಆರಾಧಿಸುವುದು ಪುರಾತನ ಜನರಿಗೆ ಅಸಹನೀಯವಾಗಿ ತೋರಿರಬೇಕು. ಇದಕ್ಕೆ ಇಂಬುಕೊಡುವಂತೆ ರೋಮನ್ನರ ಸಾಹಿತ್ಯದಲ್ಲಿ ಶಿಲುಬೆಯು ಬಹಳ ವಿರಳವಾಗಿ ಉಲ್ಲೇಖಿಸಲ್ಪಟ್ಟಿರುವುದು ಇದು ಅವರಿಗೆ ಅಪ್ರಿಯವಾಗಿತ್ತೆಂದು ತೋರಿಸುತ್ತದೆ.

ಧರ್ಮಶಾಸ್ತಾನುಸಾರವಾಗಿ ಮರದ ಕಂಬದಲ್ಲಿ ಮರಣಶಿಕ್ಷೆಗೆ ತೂಗು ಹಾಕಲ್ಪಟ್ಟವನು ದೇವರಿಂದ ಶಾಪ ಹೊಂದಿದವನೆಂದು ಯಹೂದ್ಯರು ಅರಿತಿದ್ದರು (ಧ.ಕಾಂಡ 21:23).

ಹಾಗಾಗಿ, ಸಮಾಧಿ ಸುರಂಗಗಳ ಬಂಡೆಗಳ ಮೇಲೆ ಬಿಡಿಸಿರುವ ಕ್ರೈಸ್ತ ತೈಲವರ್ಣ ಚಿತ್ರಗಳಲ್ಲಿ ನವಿಲು (ಅಮರತ್ವವನ್ನು ಸೂಚಿಸುವಂಥ), ಪಾರಿವಾಳ, ಕ್ರೀಡಾಪಟುವಿನ ಗೆಲುವಿನ ಹಸ್ತ, ಮೀನು ಮುಂತಾದ ಅಲಂಕಾರಿಕ ದೃಶ್ಯಗಳನ್ನು ಮೊದಲಿಗೆ ಕಾಣುತ್ತೇವೆ. ನಂತರ ನೋಹನ ನೌಕೆ, ಅಬ್ರಹಾಮನು ಇಸಾಕನ ಬದಲಿಗೆ ಕುರಿಯನ್ನು ಯಜ್ಞವಾಗಿ ಸಮರ್ಪಿಸುವುದು, ಸಿಂಹಗಳ ಗವಿಯಲ್ಲಿ ಇರುವ ದಾನಿಯೇಲ, ಮೀನಿನ ಬಾಯಿಂದ ಕಾರಲ್ಪಡುತ್ತಿರುವ ಯೋನ, ಕುರುಬನೊಬ್ಬನು ಕುರಿಯನ್ನು ಎತ್ತಿಕೊಂಡಿರುವುದು ಅಥವಾ ಪಾರ್ಶವಾಯು ರೋಗಿಯನ್ನು ಸ್ವಸ್ಥಪಡಿಸುವ, ಸತ್ತ ಲಾಜರನನ್ನು ಸಮಾಧಿಯಿಂದ ಎಬ್ಬಿಸುವ ಮುಂತಾದ ಅದ್ಭುತ ಮಾಡುವ ವಿಷಯ ವಸ್ತುಗಳ ದೃಶ್ಯಗಳು ಕಾಣಸಿಗುತ್ತವೆ.

ಇವು ರಕ್ಷಣೆಯ, ವಿಜಯದ ಮತ್ತು ಕಾಳಜಿಯ ಸಂಕೇತಗಳಾಗಿವೆ. ಮತ್ತೊಂದು ರೀತಿಯಲ್ಲಿ ಹೇಳುವುದಾದರೆ ಶಿಲುಬೆಯು ಸೋಲು ಅವಮಾನಗಳ ಭಾವವನ್ನು ರೂಪುಗೊಂಡಿದೆ. ಸತ್ಯವಾದ ಸಂಗತಿಯೇನೆಂದರೆ ಪೌಲನು ಸುವಾರ್ತೆಯನ್ನು "ಶಿಲುಬೆಯ ವಿಷಯವಾದ ಮಾತು" ಎಂಬುದಾಗಿ ಕರೆಯುತ್ತಾನೆ (1 ಕೊರಿಂಥ 1:18).

_ಈ ವಾರದ ಪಾಠವನ್ನು ಫೆಬ್ರವರಿ 26ರ ಸಬ್ಬತ್ತಿಗೆ ಅಧ್ಯಯನ ಮಾಡಿರಿ ಮತ್ತು ಸಿದ್ಧಪಡಿಸಿಕೊಳ್ಳಿರಿ._