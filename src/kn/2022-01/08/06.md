---
title:  ಹೊಸ ಒಡಂಬಡಿಕೆ ಹೃದಯದ ಸಮಸ್ಯೆಯನ್ನು ಪರಿಹರಿಸುತ್ತದೆ
date:   17/02/2022
---

`ಯೆರೆಮೀಯ 31:33ರ ಹೊಸ ಒಡಂಬಡಿಕೆಯ ವಾಗ್ದಾನ ಮತ್ತು ಯೆಹೆಚ್ಚಲ 36:26,27 ಎರಡನೆ ಹೋಲಿಸಿರಿ. ಅವು ಹೇಗೆ ಒಂದಕ್ಕೊಂದು ಸಂಬಂಧಪಡುತ್ತವೆ?`

ಮೊದಲ ಒಡಂಬಡಿಕೆಯ ಪ್ರಮಾಣವನ್ನು ದೇವರು ಕಲ್ಲಿನ ಹಲಗೆಗಳ ಮೇಲೆ ಬರೆದನು ಮತ್ತು ಅವುಗಳನ್ನು ಒಡಂಬಡಿಕೆಯ ಮಂಜೂಷ ಪೆಟ್ಟಿಗೆಯೊಳಗಿಟ್ಟನು. ದೇವರು ತಾನು ಜನರೊಂದಿಗೆ ಮಾಡಿಕೊಂಡ ಒಡಂಬಡಿಕೆಗೆ ಒಂದು ಮುಖ್ಯವಾದ ಸಾಕ್ಷಿಯಾಗಿ ಇಟ್ಟನು (ವಿ.ಕಾಂಡ 31:18, ಧ.ಕಾಂಡ 10:1-4), ಕಲ್ಲಿನ ಹಲಗೆಯ ಮೇಲೆ ಬರೆಯಲ್ಪಟ್ಟ ನ್ಯಾಯಪ್ರಮಾಣಗಳು ಒಡೆದು ಹಾಕಲ್ಪಡಬಹುದು ಮತ್ತು ಯೆರೆಮೀಯನ ಅನುಭವಕ್ಕೆ ಬಂದಂತೆ ಸುರುಳಿಗಳು ಹರಿದು ಹಾಕಲ್ಪಟ್ಟು ಸುಡಲ್ಪಡಲೂ ಬಹುದು (ಯೆರೆಮೀಯ 36:23).

ಆದರೆ ಹೊಸ ಒಡಂಬಡಿಕೆಯನುಸಾರ ದೇವರು ತನ್ನ ನ್ಯಾಯಪ್ರಮಾಣವನ್ನು (ಆಜ್ಞೆಗಳನ್ನು ಜನರ ಹೃದಯಗಳಲ್ಲಿ ಬರೆಯುತ್ತಾನೆ. ಹೃದಯವು ನಾವು ಅರಿತುಕೊಳ್ಳುವ ನೆನಪನ್ನಿಟ್ಟುಕೊಳ್ಳುವ ಮನಸ್ಸನ್ನು ಸೂಚಿಸುತ್ತದೆ (ಯೆರೆ 3:15, ಧ.ಕಾಂಡ 29:4). ವಿಶೇಷವಾಗಿ ಎಲ್ಲಿ ಪ್ರಜ್ಞಾಪೂರ್ವಕ ತೀರ್ಮಾನಗಳು ತೆಗೆದುಕೊಳ್ಳಲ್ಪಡುತ್ತದೆಯೋ ಆ ಜಾಗವನ್ನು ಸೂಚಿಸುತ್ತದೆ (ಯೆರೆ 3:10, ಯೆರೆ 29:13).

ಈ ವಾಗ್ದಾನವು ನ್ಯಾಯಪ್ರಮಾಣದ ಅರಿವನ್ನು ಎಲ್ಲರಿಗೂ ಸಿಗುವಂತೆ ಮಾಡುವುದಿಲ್ಲ. ಇದು ಇಡೀ ಇಸ್ರಾಯೇಲ್ಯರ ಹೃದಯದಲ್ಲಿ ಬದಲಾವಣೆಯನ್ನು ತರುವುದು ಸಹ ಬಹಳ ಮುಖ್ಯವಾಗಿತ್ತು. ಇಸ್ರಾಯೇಲ್ಯರ ಸಮಸ್ಯೆ ಏನಾಗಿತ್ತೆಂದರೆ ಅವರ ಪಾಪಗಳು ಅವರ ಹೃದಯವೆಂಬ ಹಲಗೆಗಳ ಮೇಲೆ ಕಬ್ಬಿಣದ ಲೇಖನಿಯಿಂದ ವಜ್ರದ ಮೊನೆಯಿಂದ ಕೆತ್ತಲ್ಪಟ್ಟಿದ್ದವು (ಯೆರೆ 17:1). ಅವರ ಹೃದಯಗಳು ಕಲ್ಲಿನಂತೆ ಕಠಿಣವಾಗಿದ್ದವು (ಮೊಂಡಾಗಿದ್ದವು) (ಯೆರೆ 13:10, ಯೆರೆ 23:17). ಆದುದರಿಂದ ಅವರಿಗೆ ಸರಿಯಾದುದನ್ನು ಮಾಡುವುದು ಅಸಾಧ್ಯವಾಗಿತ್ತು (ಯೆರೆ 13:23).

ಯೆರೆಮೀಯನು ನ್ಯಾಯಪ್ರಮಾಣದ ಬದಲಿಕೆಯನ್ನು ಪ್ರಕಟಪಡಿಸಲಿಲ್ಲ. ಯಾಕೆಂದರೆ ಇಸ್ರಾಯೇಲ್ಯರಿಗೆ ನ್ಯಾಯಪ್ರಮಾಣದ ವಿಷಯದಲ್ಲಿ ಯಾವುದೇ ಸಮಸ್ಯೆ ಇರಲಿಲ್ಲ. ಆದರೆ ಅವರ ಹೃದಯಗಳೇ ಸಮಸ್ಯೆಯಾಗಿತ್ತು. ದೇವರು ಅವರಿಗೆ ಏನು ಮಾಡಿದ್ದನೋ ಅದಕ್ಕೆ ಪ್ರತಿಯಾಗಿ ಕೃತಜ್ಞತೆಯಿಂದ ನಂಬಿಗಸ್ತರಾಗುವ ಪ್ರತಿಕ್ರಿಯೆಯು ಅವರಿಂದ ಅವನಿಗೆ ಆಗಬೇಕಾಗಿತ್ತು. ಹಾಗಾಗಿ ಆತನು ಚಾರಿತ್ರಿಕವಾದ ಮುನ್ನುಡಿಯೊಂದಿಗೆ ತನ್ನ ದಶಾಜ್ಞೆಗಳನ್ನು ಕೊಟ್ಟು ಅವರ ಮೇಲೆ ತನ್ನ ಪ್ರೀತಿಯನ್ನು ಪ್ರಕಟಿಸಿದನು (ವಿ.ಕಾಂಡಾ 20:1,2), ಇಸ್ರಾಯೇಲ್ಯರಿಗೆ ಶ್ರೇಷ್ಠವಾದುದನ್ನು ದೇವರು ಕೊಟ್ಟದ್ದಕ್ಕೆ ಅದರ ಅಂಗೀಕಾರದ ದೃಢೀಕರಣವಾಗಿ ಆತನ ಆಜ್ಞೆಗಳಿಗೆ ಅವರು ವಿಧೇಯರಾಗಬೇಕಾಗಿತ್ತು. ಈ ಸತ್ಯವು ಇಸ್ರಾಯೇಲ್ಯರ ಮಹಾಬಿಡುಗಡೆಯಲ್ಲಿ ವ್ಯಕ್ತವಾಗಿದೆ. ಇಸ್ರಾಯೇಲ್ಯರು ತಮ್ಮ ಕೃತಜ್ಞತೆಯನ್ನು ವ್ಯಕ್ತಪಡಿಸುವುದಕ್ಕಾಗಿ, ತಮಗಿರುವ ಸಂಬಂಧ ವಾಸ್ತವತೆಯನ್ನು ಪ್ರಕಟಿಸುವುದಕ್ಕಾಗಿ ಅವರು ದೇವರಿಗೆ ವಿಧೇಯತೆ ತೋರಬೇಕಾಗಿತ್ತು.

ಇಂದು ನಮ್ಮ ವಿಷಯದಲ್ಲೂ ಸಹಾ ಇದು ನಿಜವಾಗಿದೆ. ನಮಗಾಗಿ ಸತ್ತ ಯೇಸುವಿನ ಪ್ರೀತಿ ಮತ್ತು ಕಾಳಜಿ ಹೊಸ ಒಡಂಬಡಿಕೆಗೆ ಪೀಠಿಕೆ (ಮುನ್ನುಡಿ) ಯಾಗಿದೆ (ಲೂಕ 22:20). ನಿಜವಾದ ವಿಧೇಯತೆಯು ಹೃದಯದಿಂದ ಬರುವ ಪ್ರೀತಿಯ ದ್ಯೋತಕವಾಗಿದೆ (ಮತ್ತಾಯ 22:34-40). ಈ ಪ್ರೀತಿಯು ಒಬ್ಬ ವಿಶ್ವಾಸಿಯ ಜೀವನದಲ್ಲಿ ಪವಿತ್ರಾತ್ಮನ ಇರುವಿಕೆಯ ವಿಶಿಷ್ಟವಾದ ಗುರುತಾಗಿದೆ. ದೇವರು ತನ್ನ ಪ್ರೀತಿಯನ್ನು ಪವಿತ್ರಾತ್ಮನ ಮೂಲಕ ನಮ್ಮ ಮೇಲೆ ಸುರಿಸುತ್ತಾನೆ (ರೋಮ 5:5), ಆತನನ್ನು ಅಂಗೀಕರಿಸಿದವರು ಪ್ರೀತಿಯನ್ನು ವ್ಯಕ್ತಪಡಿಸುತ್ತಾರೆ (ಗಲಾತ್ಯ 5:22).

`ಪುರಾತನ ಇಸ್ರಾಯೇಲ್ಯರು ಯೇಸುಕ್ರಿಸ್ತನ ಮರಣವನ್ನರಿಯದೆಯೂ ದೇವರನ್ನು ಪ್ರೀತಿಸುವುದಾದರೆ, ನಾವ್ಯಾಕೆ ಅವರಿಗಿಂತಲೂ ಹೆಚ್ಚಾಗಿ ದೇವರನ್ನು ಪ್ರೀತಿಸುವವರಾಗಿರಬೇಕು? ವಿಧೇಯತೆಯು ಹೇಗೆ ಪ್ರೀತಿಯ ವಾಸ್ತವತೆಯನ್ನು ವ್ಯಕ್ತಪಡಿಸುತ್ತದೆ?`