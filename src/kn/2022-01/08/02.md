---
title:  ಹೊಸ ಒಡಂಬಡಿಕೆಯ ಅಗತ್ಯತೆ
date:   13/02/2022
---

`ಓದಿರಿ : ಇಬ್ರಿಯ 7:11-19 ವಚನಗಳು. ಯಾಕೆ ಹೊಸ ಒಡಂಬಡಿಕೆಯ ಅಗತ್ಯವಿತ್ತು?`

ಇಬ್ರಿಯ ಪತ್ರಿಕೆಯ ಪ್ರಕಾರ ಯೇಸುವು ಮೇಲ್ವಿಜೆಕನ ತರಹದ ಯಾಜಕನಾಗಿ ನೇಮಿತನಾಗಿದ್ದಾನೆಂಬ ಸಂಗತಿಯು ಹೊಸ ಒಡಂಬಡಿಕೆಯನ್ನು ವಿದ್ಯುಕ್ತವಾಗಿ ಆರಂಭಿಸುವುದನ್ನು ಸೂಚಿಸುತ್ತದೆ. ಹಳೆಯ ಒಡಂಬಡಿಕೆಯು ಲೇವಿಕ ಯಾಜಕತ್ವದ ಆಧಾರದ ಮೇಲೆ ಕೊಡಲ್ಪಟ್ಟಿವೆ (ಇಬ್ರಿಯ 7:11). ಲೆವೀಕ ಯಾಜಕರು ದೇವರ ಮತ್ತು ಇಸ್ರಾಯೇಲ್ಯರ ನಡುವೆ ಮಧ್ಯಸ್ಥರಾಗಿ ಕಾರ್ಯನಿರ್ವಹಿಸುತ್ತಿದ್ದರು. ಧರ್ಮಶಾಸ್ತ್ರವು ಹೊರತುಪಡಿಸುವ ಬೇರೊಬ್ಬರ (ಅನ್ಯರ) ನಡುವೆಯೂ ಅವರೇ ಮಧ್ಯಸ್ಥರಾಗಿದ್ದರು. ಇಬ್ರಿಯ ಪತ್ರಿಕೆಯ ಬರಹಗಾರನು ಯಾಜಕತ್ವದ ಬದಲಾವಣೆಗೆ ಯಾಜಕತ್ವದ ನಿಯಮಗಳೂ ಒಡಂಬಡಿಕೆಯೂ ಬದಲಾವಣೆಯಾಗುವುದನ್ನು ಸೂಚಿಸುತ್ತದೆಯೆಂದು ತೀರ್ಮಾನಕ್ಕೆ ಬರುತ್ತಾನೆ (ಇಬ್ರಿಯ 7:12,18,19).

ಹಳೆಯ ಒಡಂಬಡಿಕೆಯ ಪರಿಪೂರ್ಣತೆಯನ್ನು ಒದಗಿಸಲಾರದೆಂಬುದೇ ಅದರ ಮೇಲಿರುವ ತಕರಾರು (ಇಬ್ರಿಯ 7:11), ಪೌಲನು ಲೇವಿಕಯಾಜಕತ್ವದ ಮತ್ತು ಅದರಲ್ಲಿರುವ ಸೇವೆಯ ಬಗ್ಗೆ (ಯಜ್ಞಗಳು, ಹಬ್ಬಗಳು ಇತ್ಯಾದಿ) ಮಾತಾಡುತ್ತಾನೆ. ಪಶುಗಳ ಯಜ್ಞ ಸಮರ್ಪಣೆಯು ಪಾಪದಿಂದ ಸಂಪೂರ್ಣವಾದ ಶುದ್ಧತೆಯನ್ನು ಮತ್ತು ದೇವರ ಸನ್ನಿಧಾನಕ್ಕೆ ಪ್ರವೇಶವನ್ನು ಒದಗಿಸಲಾರದಾಗಿದ್ದವು (ಇಬ್ರಿಯ 10:1-4, ಇಬ್ರಿಯ 9:13,14; ಇಬ್ರಿಯ 10:19-23).

ಹೊಸ ಒಡಂಬಡಿಕೆ ಅಗತ್ಯವಾಗಿತ್ತು ಎಂಬ ಸಂಗತಿಯು ಹಳೆಯ ಒಡಂಬಡಿಕೆಯನ್ನು ಕೊಡುವಾಗ ದೇವರು ಇಸ್ರಾಯೇಲ್ಯರೊಂದಿಗೆ ಒಳ್ಳೆಯತನ ತೋರಿಸಲಿಲ್ಲವೆಂದು ಅರ್ಥಕೊಡುವುದಿಲ್ಲ. ಲೇವಿಕಯಾಜಕಸೇವೆ ಮತ್ತು ದೇವದರ್ಶನ ಗುಡಾರದ ಸೇವೆಗಳು ಇಸ್ರಾಯೇಲ್ಯರನ್ನು ವಿಗ್ರಹಾರಾಧನೆ ಮಾಡದಂತೆ ತಡೆಯಲು ಮತ್ತು ಅವರನ್ನು ಯೇಸುವಿನ ಭವಿಷ್ಯದಲ್ಲಿ ಯಾಜಕಸೇವೆಯ ಕಡೆಗೆ ನಡೆಸಲು ಏರ್ಪಾಟುಗೊಂಡಿದ್ದವು. ದೇವದರ್ಶನ ಗುದಾರದಲ್ಲಿ ನಡೆಯುವ ಯಜ್ಞ ಸಮರ್ಪಣೆಗಳು ಮುಂದೆ ಬರಬೇಕಾಗಿದ್ದ ಮೇಲುಗಳ ಛಾಯೆಯಾಗಿವೆಯೆಂಬ ಇಬ್ರಿಯ ಪತ್ರಿಕೆ ಒತ್ತುಕೊಡುತ್ತದೆ (ಇಬ್ರಿಯ 10:1).

ಯಜ್ಞಗಳು ಜನರನ್ನು ಯೇಸುಕ್ರಿಸ್ತನ ಕಡೆಗೆ ತಂದು ಲೋಕದ ಪಾಪವನ್ನು ನಿವಾರಿಸುವ ಯಜ್ಞದ ಕುರಿಯ ಮೇಲೆ ನಂಬಿಕೆ ನಿರೀಕ್ಷೆಗಳನ್ನಿಡುವಂತೆ ಸಹಾಯ ಮಾಡಬೇಕಾಗಿದ್ದವು (ಯೋಹಾನ 1:29 ಇದನ್ನು ಯೆಶಾಯ 53ನೇ ಅಧ್ಯಾಯದೊಂದಿಗೆ ಹೋಲಿಸಿರಿ). ಈ ವಿಷಯವನ್ನೇ ಪೌಲನು ಧರ್ಮಶಾಸ್ತ್ರದ ಬಗ್ಗೆ "ಹೀಗಿರಲಾಗಿ ಧರ್ಮಶಾಸ್ತ್ರವು ನಮ್ಮನ್ನು ಕಾಯುವ ಆಳಿನಂತಾಗಿದೆ ಅದು ನಮ್ಮನ್ನು ಕ್ರಿಸ್ತನ ಬಳಿಗೆ ನಡೆಸುತ್ತದೆ. ಇದರಿಂದ ನಾವು ನಂಬಿಕೆಯಿಂದ ನೀತಿನಿರ್ಣಯ ಹೊಂದುತ್ತೇವೆ ಎಂದು ಹೇಳುತ್ತಾನೆ. ಅಥವಾ ಧರ್ಮಶಾಸ್ತ್ರದ ತುತ್ತತುದಿ ಯೇಸುವೇ ಆಗಿದ್ದಾನೆ. ಹಾಗಾಗಿ ನಂಬುವ ಪ್ರತಿಯೊಬ್ಬನಿಗೂ ನೀತಿಯು ದೊರಕುತ್ತದೆ ( ರೋಮ 10:4). ಇನ್ನೊಂದು ರೀತಿಯಲ್ಲಿ ಹೇಳುವುದಾದರೆ ಹತ್ತು ಕಟ್ಟಳೆಗಳು ಉತ್ತಮವೂ ಪರಿಪೂರ್ಣವೂ ಆಗಿದ್ದಾಗ್ಯೂ ರಕ್ಷಣೆಯನ್ನು ಒದಗಿಸಲಾರವು (ರೋಮ 3:2-28, ರೋಮ 7:12-14). ಅವುಗಳು ನೀತಿಗೆ ಪರಿಪೂರ್ಣವಾದ ಮಾನದಂಡವನ್ನು ಒದಗಿಸುತ್ತವೆ. ಆದರೆ ನೀತಿಯನ್ನೇ ಒದಗಿಸಲಾರವು. ನಾವು ಕನ್ನಡಿಯಲ್ಲಿ ನಮ್ಮನ್ನು ಎಷ್ಟೇ ನೋಡಿಕೊಂಡರೂ ನಮ್ಮ ಮುದಿತನದ ಸುಕ್ಕುಗಳನ್ನು ಕನ್ನಡಿಯು ಅಳಿಸಿ ಹಾಕಬಲ್ಲದೇ; ಪರಿಪೂರ್ಣವಾದ ನೀತಿಯನ್ನು ಹೊಂದಿಕೊಳ್ಳಲು ನಮ್ಮ ಬದಲಿಯಾಗಿ ನಮಗೆ ಯೇಸುಕ್ರಿಸ್ತನ ಅಗತ್ಯವಿದೆ.

`ಧರ್ಮಶಾಸ್ತ್ರವು ನಮ್ಮನ್ನು ರಕ್ಷಿಸಲಾರದು ಏಕೆ? ನಾವು ಎಲ್ಲಾ ಆಜ್ಞೆಗಳನ್ನು ಸರಿಯಾಗಿ ಒಂದು ದೋಷವಿಲ್ಲದೆ ಕೈಗೊಂಡು ನಡೆದಾಗ್ಯೂ ಯಾಕೆ ನಮ್ಮನ್ನು ರಕ್ಷಿಸುವುದಿಲ್ಲ?`