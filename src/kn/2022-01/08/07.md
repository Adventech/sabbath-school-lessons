---
title:  ಹೆಚ್ಚಿನ ಚಿಂತನೆಗೆ
date:   18/02/2022
---

ದೇವರ ಸಾರೂಪ್ಯದಲ್ಲಿ ನಮ್ಮ ಹೃದಯಗಳು ನವೀಕರಣಗೊಂಡರೆ ದೈವೀಕ ಪ್ರೀತಿ ನಮ್ಮ ಆತ್ಮದಲ್ಲಿ ನಾಟಲ್ಪಟ್ಟರೆ ನಮ್ಮ ಜೀವಿತದಲ್ಲಿ ದೇವರ ನ್ಯಾಯಪ್ರಮಾಣವು ಸಾಗಲಾರದೆ? ಹೃದಯದಲ್ಲಿ ಪ್ರೀತಿಯ ನಿಯಮವನ್ನು ನೆಲೆಗೊಳಿಸಿದಾಗ ಮನುಷ್ಯನು ತನ್ನನ್ನು ಸೃಷ್ಟಿಸಿದವನ ಸಾರೂಪ್ಯದಲ್ಲಿ ನವೀಕರಣೆಗೊಂಡಾಗ ಹೊಸ ಒಡಂಬಡಿಕೆಯ ವಾಗ್ದಾನವು ನೆರವೇರುತ್ತದೆ. ಅವರ ಹೃದಯಗಳಲ್ಲಿ ನನ್ನ ಆಜ್ಞೆಯನ್ನು ಇಡುವೆನು ಅವುಗಳನ್ನು ಅವರ ಮನಸ್ಸಿನಲ್ಲಿ ಬರೆಯುವೆನು (ಇಬ್ರಿಯ 10:16). ದೇವರ ಆಜ್ಞೆಗಳು ನಮ್ಮ ಹೃದಯದಲ್ಲಿ ಬರೆಯಲ್ಪಟ್ಟರೆ ಅವು ನಮ್ಮ ಜೀವಿತವನ್ನು ರೂಪಿಸಲಾರವೆ? ವಿಧೇಯತೆಯು ಸೇವೆ ಮತ್ತು ಪ್ರೀತಿಯ ನಿಷ್ಠೆಯಾಗಿದ್ದು ಶಿಷ್ಯತ್ವದ ನಿಜವಾದ ಗುರುತಾಗಿದೆ. ಹಾಗಾಗಿ ಪರಿಶುದ್ಧ ಗ್ರಂಥವು "ದೇವರ ಮೇಲಣ ಪ್ರೀತಿ ಏನೆಂದರೆ ಆತನ ಆಜ್ಞೆಗಳನ್ನು ಕೈಕೊಂಡು ನಡೆಯುವುದೇ", "ಆತನನ್ನು ಬಲ್ಲೆನೆಂದು ಹೇಳಿ ಆತನ ಆಜ್ಞೆಗಳನ್ನು ಕೈಕೊಳ್ಳದೆ ನಡೆಯುವವನು ಸುಳ್ಳುಗಾರನಾಗಿದ್ದಾನೆ ಸತ್ಯವೆಂಬುದು ಅವನಲ್ಲಿ ಇಲ್ಲ". 1 ಯೋಹಾನ 5:3, 2:4 ನಂಬಿಕೆಯು ಮನುಷ್ಯನನ್ನು ವಿಧೇಯತ್ವದಿಂದ ಬಿಡಿಸುವ ಬದಲು ನಂಬಿಕೆಯು ಮಾತ್ರವೇ ಕ್ರಿಸ್ತನ ಕೃಪೆಯಲ್ಲಿ ನಮ್ಮನ್ನು ಸಾಲುಗಾರರನ್ನಾಗಿ ಮಾಡುತ್ತದೆ ಮತ್ತು ವಿಧೇಯತೆಯನ್ನು ತೋರಿಸಲು ನಮ್ಮನ್ನು ಶಕ್ತಗೊಳಿಸುತ್ತದೆ.

ಯೇಸುವಿಗೆ ಹತ್ತಿರವಾದಷ್ಟೂ ನಮ್ಮ ಕಣ್ಣುಗಳಿಗೆ ನಾವು ಹೆಚ್ಚು ತಪ್ಪಾಗಿ ಕಾಣಿಸುತ್ತೇವೆ. ಯಾಕೆಂದರೆ ಆವಾಗ ನಮ್ಮ ದೃಷ್ಟಿಯು ಸ್ಪಷ್ಟವಾಗಿರುತ್ತದೆ ಮತ್ತು ನಮ್ಮ ಪರಿಪೂರ್ಣತೆಗಳು (ಕೊರತೆಗಳು) ಯೇಸುವಿನ ಪರಿಪೂರ್ಣ ಸ್ವಭಾವಕ್ಕೆ ವ್ಯತಿರಿಕ್ತವಾಗಿ ಎದ್ದು ಕಾಣುತ್ತವೆ. ಸೈತಾನನ ವಂಚನೆಗಳು ತಮ್ಮ ಶಕ್ತಿಯನ್ನು ಕಳೆದುಕೊಂಡಿದುದಕ್ಕೆ ಮತ್ತು ನಿಮ್ಮಲ್ಲಿ ಚೈತನ್ಯ ತುಂಬುವ ದೇವರ ಆತ್ಮನ ಪ್ರಭಾವವನ್ನು ಎಬ್ಬಿಸುವುದಕ್ಕೆ ಇದುವೇ ಪುರಾವೆಯಾಗಿದೆ. "ಯೇಸುವಿಗಾಗಿ ಹೃದಯದಲ್ಲಿ ನೆಲೆಗೊಂಡಿರುವ ಗಾಢ ವಾದ ಪ್ರೀತಿಗೆ ತನ್ನಲ್ಲಿರುವ ಸ್ವಾರ್ಥತೆಯ ಮನವರಿಕೆಯಾಗದಿರದು. ಯೇಸುಕ್ರಿಸ್ತನ ಕೃಪೆಯಿಂದ ಮಾರ್ಪಟ್ಟ ಆತ್ಮವು ಆತನ ದೈವೀಕ ಸ್ವಭಾವವನ್ನು ಮೆಚ್ಚದಿರಲಾರದು. ಆದರೆ ನಾವು ನಮ್ಮಲ್ಲಿರುವ ನೈತಿಕ ವಿರೂಪವನ್ನು ನೋಡಲಾಗದೆ ಹೋದರೆ ನಮ್ಮಲ್ಲಿ ಕ್ರಿಸ್ತನ ಶ್ರೇಷ್ಟತೆ ಮತ್ತು ಸೌಂದರ್ಯದ ದೃಷ್ಟಿ ಇಲ್ಲದಿರುವುದಕ್ಕೆ ಅದು ಪರಿಪೂರ್ಣವಾದ ಪುರಾವೆ (ಸಾಕ್ಷಿ) ಯಾಗಿರುತ್ತದೆ- ಎಲೆನ್ ಜಿ ವೈಟಮ್ಮನವರ ಸೈಪ್ ಟು ಕ್ರೈಸ್ಟ್ ಪುಸ್ತಕದಲ್ಲಿ ಪುಟ 60, 64, 65.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ವೈಟಮ್ಮನವರ ಮೇಲಿನ ಹೇಳಿಕೆಗಳ ಬಗ್ಗೆ ಆಲೋಚಿಸಿರಿ. ನಾವು ಯೇಸುವಿಗೆ ಹತ್ತಿರವಾದಷ್ಟು ನಮ್ಮ ಸ್ವಂತ ಕಣ್ಣುಗಳಿಗೆ ನಾವು ಹೆಚ್ಚು ಪಾಪಿಗಳಾಗಿ ಕಾಣಿಸುತ್ತೇವೆ ಎಂಬುದು ನಾವು ನಮ್ಮ ದೋಷಗಳನ್ನು ನೋಡಿಕೊಂಡು ಹತಾಶೆಯಿಂದ ನಂಬಿಕೆಯನ್ನು ಬಿಟ್ಟು ಬಿಡಬಾರದೆಂಬುದರ ಬಗ್ಗೆ ಏನು ಹೇಳುತ್ತದೆ?`

`2. ಆಜ್ಞೆಗಳು ನಮ್ಮ ಹೃದಯಗಳ ಮೇಲೆ ಬರೆಯಲ್ಪಟ್ಟಿವೆ ಎಂಬ ಆಲೋಚನೆಯ ಬಗ್ಗೆ ಹೆಚ್ಚಾಗಿ ಧ್ಯಾನಿಸಿರಿ. ಕ್ರೈಸ್ತರ ಆತ್ಮೀಕ ಜೀವನಕ್ಕೆ ಸಂಬಂಧಪಟ್ಟಂತೆ ಇದು ಏನು ಅರ್ಥ ಕೊಡುತ್ತದೆ? ಈ ಸತ್ಯವನ್ನು ಅರ್ಥಮಾಡಿಕೊಳ್ಳುವುದು ಮತ್ತು ಅನುಭವಿಸುವುದು ಕರ್ಮ ಪ್ರಧಾನವಾದ ನಿರ್ಜಿವ ಕರ್ಮಗಳ ಮೇಲೆ (ಇಬ್ರಿಯ 9:14) ತೋರುವ ವಿಧೇಯತೆಯನ್ನು ಬಿಟ್ಟುಬಿಡಲು ಸಹಾಯ ಮಾಡುತ್ತದೆ ಹೇಗೆ?`