---
title:  ಹೊಸ ಒಡಂಬಡಿಕೆಯಲ್ಲಿ ಉತ್ತಮ ವಾಗ್ದಾನಗಳಿವೆ
date:   16/02/2022
---

ಹೊಸ ಒಡಂಬಡಿಕೆಯು ಉತ್ತಮವಾದ ವಾಗ್ದಾನಗಳನ್ನು ಅಂದರೆ ಇದು ಹಳೆಯ ಒಡಂಬಡಿಕೆಗಿಂತ ಅತಿಶಯವಾದ ಪ್ರತಿಫಲಗಳನ್ನು (ಪರಲೋಕದ ವಾಸ, ನಿತ್ಯಜೀವ ಇತ್ಯಾದಿ) ಹೊಂದಿದೆ ಎಂದು ತಪ್ಪಾಗಿ ನಾವು ಭಾವಿಸಿಕೊಳ್ಳಬಹುದು. ಸತ್ಯವೇನೆಂದರೆ ದೇವರು ಹಳೆಯ ಒಡಂಬಡಿಕೆಯ ಕಾಲದ ವಿಶ್ವಾಸಿಗಳಿಗೆ ಮಾಡಿದ ಅದೇ ಪ್ರತಿಫಲವನ್ನು ಸಮಗೂ ಸಹ ಅನುಗ್ರಹಿಸಿದ್ದಾನೆ (ಇಬ್ರಿಯ 11:10, 13-16). ಇಬ್ರಿಯ 8:6ರಲ್ಲಿ ವಾಗ್ದಾನಗಳು ವಿವಿಧ ಬಗೆಯ ವಾಗ್ದಾನಗಳನ್ನು ಕುರಿತು ಹೇಳುತ್ತದೆ.

ಹಳೆಯ ಒಡಂಬಡಿಕೆಯಲ್ಲಿರುವುದಕ್ಕಿಂತ ಅತಿಶಯವಾದ ಪ್ರತಿಫಲಗಳು (ಪರಲೋಕ ನಿತ್ಯಜೀವ) ಇವೆ ಎಂಬರ್ಥದಲ್ಲಿ ಹೊಸ ಒಡಂಬಡಿಕೆಯು ಉತ್ತಮ ವಾದದೆಂದು ನೆನೆಸುವ ಶೋಧನೆಗೆ ನಾವು ಒಳಗಾಗುತ್ತೇವೆ. ಸತ್ಯವಾದ ಸಂಗತಿ ಏನೆಂದರೆ ನಮಗೆ ಕೊಡುವ ಶ್ರೇಷ್ಠ ವರಗಳನ್ನೇ (ಪ್ರತಿಫಲ) ಹಳೆಯ ಒಡಂಬಡಿಕೆಯ ಕಾಲದ ವಿಶ್ವಾಸಿಗಳಿಗೂ ದೇವರು ವಾಗ್ದಾನ ಮಾಡಿದ್ದಾನೆ (ಇಬ್ರಿಯ 11:10, 13- 16), ಇಬ್ರಿಯ 8:6 ವಚನದಲ್ಲಿರುವ ವಾಗ್ದಾನಗಳು ಉತ್ತಮವಾದವುಗಳು ಎಂಬುದು ಹಲವು ಬಗೆಯ ವಾಗ್ದಾನಗಳನ್ನು ಕುರಿತು ಹೇಳುತ್ತದೆ. ದೇವರ ಮತ್ತು ಇಸ್ರಾಯೇಲ್ಯರ ನಡುವೆ ಏರ್ಪಟ್ಟ ಒಡಂಬಡಿಕೆಯು ಅವರ ನಡುವೆ ನಡೆದ ವಾಗ್ದಾನಗಳ ವಿನಿಮಯವಾಗಿತ್ತು. ದೇವರು ತಾನಾಗಿಯೇ ಮೊದಲ ಹೆಜ್ಜೆ ಇರಿಸಿ ಇಸ್ರಾಯೇಲ್ಯರನ್ನು ಐಗುಪ್ತ ದೇಶದಿಂದ ಬಿಡುಗಡೆಗೊಳಿಸಿ ಅವರನ್ನು ವಾಗ್ದಾತ್ತ ದೇಶಕ್ಕೆ ಮುನ್ನಡೆಸಲು ವಾಗ್ದಾನ ಮಾಡಿದನು.

`ವಿಮೋಚನಾಕಾಂಡ 24:1-8 ವಚನಗಳನ್ನು ಇಬ್ರಿಯ 10:5-10 ವಚನಗಳೊಂದಿಗೆ ಹೋಲಿಸಿರಿ. ಈ ಎರಡು ಉಲ್ಲೇಖಗಳಲ್ಲಿರುವ ಸಾಮ್ಯತೆ ಮತ್ತು ಭಿನ್ನತೆಗಳೇನು?`

ದೇವರ ಮತ್ತು ಇಸ್ರಾಯೇಲ್ಯರ ನಡುವೆ ಏರ್ಪಟ್ಟ ಒಡಂಬಡಿಕೆಯು ರಕ್ತದಿಂದ ದೃಢೀಕರಣೆ ಹೊಂದಿತು. ಯಜ್ಞವೇದಿಯ ಮೇಲೆ ಮತ್ತು ಕೆಳಗೆ ರಕ್ತವನ್ನು ಚಿಮುಕಿಸಲಾಗುತ್ತಿತು. ಇಸ್ರಾಯೇಲ್ ಜನರು ದೇವರು ಹೇಳಿದುದೆಲ್ಲದಕ್ಕೂ ವಿಧೇಯರಾಗಿ ನಡೆದುಕೊಳ್ಳಲು ಪ್ರಮಾಣ ಮಾಡಿದರು.

"ಈಗಲೂ ಸಹಾ ನಿತ್ಯಜೀವ ಹೊಂದುವುದಕ್ಕಿರುವ ಷರತ್ತು ಮೊದಲೇನಾಗಿತ್ತೋ ಅದೇ ಆಗಿದೆ. ನಮ್ಮ ಮೊದಲ ತಂದೆ ತಾಯಿಗಳಿಗೆ ಏದೇನ್ ತೋಟದಲ್ಲಿ ಪಾಪದಲ್ಲಿ ಬೀಳುವುದಕ್ಕಿಂತ ಮುಂಚೆ ಇದ್ದುದೇ, ಏನೆಂದರೆ ದೇವರ ನ್ಯಾಯಪ್ರಮಾಣಕ್ಕೆ ಪರಿಪೂರ್ಣ ವಿಧೇಯರಾಗುವುದು ಅದುವೇ ಪರಿಪೂರ್ಣವಾದ ನೀತಿ. ಒಂದೊಮ್ಮೆ ಇದಕ್ಕೆ ಕಡಿಮೆಮಟ್ಟದ (ರೀತಿಯ) ಷರತ್ತಿಗನುಸಾರ ನಿತ್ಯಜೀವವನ್ನು ಪಡೆಯುವುದಾದರೆ ಇಡೀ ವಿಶ್ವವೇ ವಿಪತ್ತಿಗೆ ಸಿಲುಕುತ್ತದೆ. ಪಾಪದ ದಾರಿಯು ತೆರೆಯಲ್ಪಟ್ಟು ಎಲ್ಲಾ ತರದ ದುಃಖ ಸಂಕಟಗಳೊಂದಿಗೆ ಪಾಪವು ಅಮರವಾಗಿಬಿಡುತ್ತದೆ" ಎಲೆನ್ ಜಿ ವೈಟಮ್ಮನವರ ಸೈಪ್ ಟು ಕ್ರೈಸ್ಟ್ ಪುಸ್ತಕದಲ್ಲಿ 62ನೇ ಪುಟ. ದೇವರು ನಮಗಾಗಿ ತನ್ನ ಮಗನನ್ನು ಇಲ್ಲಿಗೆ ಬರುವುದಕ್ಕೆ ಕೊಟ್ಟು ಹೊಸ ಒಡಂಬಡಿಕೆಯ ಸಂಪೂರ್ಣ ಬೇಡಿಕೆಯನ್ನು ಪೂರೈಸಿದನು. ಮತ್ತು ಆತನ ಮಗನು ಪರಿಪೂರ್ಣವಾದ ಜೀವನವನ್ನು ಜೀವಿಸಿ ಹೊಸ ಒಡಂಬಡಿಕೆಯ ವಾಗ್ದಾನಗಳು ನೆರವೇರುವಂತೆ ಮಾಡಿದನು. ಹಾಗೆಯೇ ನಾವೂ ಕೂಡ ಯೇಸುವಿನಲ್ಲಿ ನಂಬಿಕೆಯಿಟ್ಟು ನಡೆಯುವಂತಹ ಅವಕಾಶ ಕೊಟ್ಟನು. ಯೇಸುವಿನ ವಿಧೇಯತೆಯು ಒಡಂಬಡಿಕೆಯ ವಾಗ್ದಾನವನ್ನು ಖಾತ್ರಿ ಪಡಿಸುತ್ತದೆ (ಇಬ್ರಿಯ 7:22).

ಇದು ಮೊದಲಿಗೆ ದೇವರ ತನ್ನ ಆಶೀರ್ವಾದಗಳನ್ನು ಯೇಸುವಿಗೆ ಕೊಡುವಂತೆ ಮಾಡುತ್ತದೆ. ನಂತರ ಅವು ನಮಗೆ ಕೊಡಲ್ಪಡುತ್ತವೆ. ಹೌದು ಇದು ಸತ್ಯವೇ ಸರಿ, ಯಾರಾರು ಕ್ರಿಸ್ತನಲ್ಲಿದ್ದಾರೆಯೋ ಅವರೆಲ್ಲರೂ ಅವನಿಗೆ ಕೊಟ್ಟ ವಾಗ್ದಾನಗಳನ್ನು ಅವನೊಂದಿಗೆ ಸಂತೋಷವಾಗಿ ಅನುಭವಿಸುತ್ತಾರೆ. ಎರಡನೆಯದಾಗಿ ದೇವರು ತನ್ನ ಪರಿಶುದ್ಧಾತ್ಮನನ್ನು ಕೊಟ್ಟು ನಮ್ಮನ್ನು ತನ್ನ ನ್ಯಾಯಪ್ರಮಾಣ ನೆರವೇರಿಸಲು ಶಕ್ತರನ್ನಾಗಿ ಮಾಡುತ್ತಾನೆ.

`ಕ್ರಿಸ್ತನು ಒಡಂಬಡಿಕೆಯ ಬೇಡಿಕೆ (ಅಗತ್ಯತೆಯನ್ನು ಪೂರೈಸಿದನು. ಆದ್ದರಿಂದ ನಮಗಾಗಿ ದೇವರು ಮಾಡಿದ ವಾಗ್ದಾನಗಳು ನೆರವೇರುವುದರಲ್ಲಿ ಸಂದೇಹವಿಲ್ಲ. ಇದು 2 ಕೊರಿಂಥ 1:20-22ರ ಅರ್ಥವನ್ನು ತಿಳಿಯಲು ಹೇಗೆ ಸಹಾಯ ಮಾಡುತ್ತದೆ? ಯಾವ ಅದ್ಭುತವಾದ ನಿರೀಕ್ಷೆಯನ್ನು ನಾವು ಪಡೆಯಬಹುದು.`