---
title:  ಹೊಸದು ಮತ್ತು ನವೀಕರಣಗೊಂಡದ್ದು
date:   14/02/2022
---

`ಇಬ್ರಿಯ 8:10-12 ವಚನಗಳನ್ನು ಧ.ಕಾಂಡ 6:4-6, ಧ.ಕಾಂಡ 30:11-14 ಮತ್ತು ಯೆರೆಮೀಯ 31:31-34 ವಚನಗಳಿಗೆ ಹೋಲಿಸಿರಿ. ಹೊಸ ಒಡಂಬಡಿಕೆಯ ಗುಣಲಕ್ಷಣದ ಬಗ್ಗೆ ಇವು ನಮಗೆ ಏನನ್ನು ಬೋಧಿಸುತ್ತವೆ?`

ಇಬ್ರಿಯದಲ್ಲಿ ವಾಗ್ದಾನ ಮಾಡಲ್ಪಟ್ಟಿರುವ ಹೊಸ ಒಡಂಬಡಿಕೆಗೆ ನಮ್ಮನ್ನು ಹಿಂದಕ್ಕೆ ಯೆರೆಮೀಯನ ಗ್ರಂಥಕ್ಕೆ ಕೊಂಡೊಯ್ಯುತ್ತದೆ. ಯೆರೆಮೀಯನ ಪ್ರಕಾರ ದೇವರು ನಮಗೆ ವಾಗ್ದಾನ ಮಾಡಿರುವ ಹೊಸ ಒಡಂಬಡಿಕೆಯು ನಿಜವಾಗಿ ಆತನು ಮೊದಲು ಮೋಶೆಯ ಮೂಲಕ ಇಸ್ರಾಯೇಲ್ಯರಿಗೆ ಮಾಡಿದ ಒಡಂಬಡಿಕೆಯ ನವೀಕರಣೆಯಾಗಿದೆ (ಯೆರೆ 31:31-34), ಯೆರೆಮೀಯದಲ್ಲಿ ಹೇಳಿರುವುದು ಹೊಸದಲ್ಲ. ಆದರೆ ಇಸ್ರಾಯೇಲ್ಯರೊಂದಿಗೆ ಮಾಡಿಕೊಂಡ ಮೊದಲ ಒಡಂಬಡಿಕೆಯ ನವೀಕರಣವೆಂದು ವಾದಿಸಬಹುದಾಗಿದೆ. ಸತ್ಯವಾದ ಸಂಗತಿ ಏನೆಂದರೆ ಹೊಸದು ಎಂಬುದಕ್ಕೆ ಇಬ್ರಿಯದ ಹಡಶಾಹ್ ಪದವು ಹೊಚ್ಚಹೊಸದು ಎಂತಲೂ ಮತ್ತು ನವೀಕರಣೆ ಎಂತಲೂ ಅರ್ಥವನ್ನು ಕೊಡುತ್ತದೆ.

ಹಳೆಯ ಒಡಂಬಡಿಕೆಯ ವಿಷಯದಲ್ಲಿ ನ್ಯೂನತೆಯ ಅಂಶವೇನೆಂದರೆ ಜನರು ಅದನ್ನು ಮುರಿದರು (ಇಬ್ರಿಯ 8:8,9), ಒಡಂಬಡಿಕೆಯಲ್ಲಿ ಏನೂ ತಪ್ಪು ದೋಷವಿರಲಿಲ್ಲ. ಆದರೆ ಜನರಲ್ಲಿತ್ತು.

ಇಸ್ರಾಯೇಲ್ಯರು ಬರಬೇಕಾಗಿದ್ದ ಮೆಸ್ಸಿಯನನ್ನು ಸಂಕೇತಗಳ ಮೂಲಕ ನೋಡಿ ನಮ್ಮ ನಂಬಿಕೆಯನ್ನು ಆತನ ಮೇಲೆ ಇಟ್ಟಿದ್ದರೆ ಒಡಂಬಡಿಕೆಯು ಭಂಗವಾಗುತ್ತಿರಲಿಲ್ಲ. ಆದಾಗ್ಯೂ ಒಳ್ಳೆಯದ್ದೇನೆಂದರೆ ಇಸ್ರಾಯೇಲ್ಯರ ಚರಿತ್ರೆಯಾದ್ಯಂತ ಅನೇಕ ವಿಶ್ವಾಸಿಗಳಿದ್ದರು. ಅವರಲ್ಲಿ ಒಡಂಬಡಿಕೆಯು ನೆರವೇರಿತು ಮತ್ತು ತಮ್ಮ ಹೃದಯದಲ್ಲಿ ಅವರು ಧರ್ಮಶಾಸ್ತ್ರವನ್ನು ಹೊಂದಿದ್ದರು (ಕೀರ್ತ 37:31, ಕೀರ್ತ 40:8, ಕೀರ್ತ 119:11, ಯೆಶಾಯ 51:7).

ಹೊಸ ಒಡಂಬಡಿಕೆಯು ಹಳೆಯ ಒಡಂಬಡಿಕೆಯ ನವೀಕೃತರೂಪವಾಗಿದೆ. ಇದು ನಿಜವಾಗಿ ಹೊಸದು ಎಂಬ ಅರ್ಥವನ್ನು ಹೊಂದಿದೆ. ಯೆರೆಮೀಯನು ವಾಗ್ದಾನ ಮಾಡಿದ ಹೊಸ ಒಡಂಬಡಿಕೆಯು ಕೇವಲ ಗಡಿಪಾರಿಗಿಂತ ಮೊದಲು ಅಸ್ತಿತ್ವದಲ್ಲಿದ್ದ ನಿಬಂಧನೆಗಳನ್ನು ಕಲ್ಪಿಸಿಕೊಳ್ಳುವುದಲ್ಲ ಯಾಕೆಂದರೆ ಇದು ಅನೇಕ ಸಲ ಮುರಿಯಲ್ಪಟ್ಟು ನವೀಕರಣಗೊಂಡಿದೆ ಕಾರಣವೇನೆಂದರೆ ಜನರು ದೇವರ ಜೊತೆಗೆ ಮಾಡಿಕೊಂಡ ಒಡಂಬಡಿಕೆಯಲ್ಲಿ ತಮ್ಮ ಪಾತ್ರವನ್ನು ನಿರ್ವಹಿಸಲು ಸಿದ್ಧವಿರಲಿಲ್ಲ (ಯೆರೆ 13:23).

ಇದಕ್ಕೆ ಬದಲಾಗಿ ದೇವರು ಒಂದು 'ಹೊಸದನ್ನು ಮಾಡಲು ವಾಗ್ದಾನ ಮಾಡಿದನು (ಯೆರೆ 31:22). ಒಡಂಬಡಿಕೆಯು ಅವರ ಪೂರ್ವಜರ ಜೊತೆ ಮಾಡಿಕೊಂಡ ಒಡಂಬಡಿಕೆಯಂತಿರುವುದಿಲ್ಲ (ಯೆರೆ 31:32). ಯಾಕೆಂದರೆ ಜನರ ಅಪನಂಬಿಕೆಯ ಕಾರಣ ಮೋಶೆಯ ಒಡಂಬಡಿಕೆಯಡಿ ಮಾಡಿದ ವಾಗ್ದಾನಗಳು ಎಂದೆಂದೂ ನೆರವೇರಲಿಲ್ಲ. ಈವಾಗ ಮಗನು ಕೊಡುವ ಭರವಸೆಯ ಸಕಾರಣದಿಂದ (ಇಬ್ರಿಯ 1:22). ದೇವರು ತನ್ನ ಒಡಂಬಡಿಕೆಯ ಉದ್ದೇಶವನ್ನು ನೆರವೇರಿಸುತ್ತಾನೆ. ದೇವರು ತನ್ನ ನ್ಯಾಯಪ್ರಮಾಣವನ್ನು ಬದಲಾಯಿಸಲಿಲ್ಲ. ಅದರ ಬದಲು ಆತನು ತನ್ನ ಒಡಂಬಡಿಕೆಯ ನಿಶ್ಚಿತತೆಯಾಗಿ ತನ್ನ ಮಗನನ್ನು ಕಳುಹಿಸಿದನು (ಇಬ್ರಿಯ 7:22), (ಇಬ್ರಿಯ 6:18-20). ಆದುದರಿಂದ ಈ ಒಡಂಬಡಿಕೆಯಲ್ಲಿ ಶಾಪಗಳಿರುವುದಿಲ್ಲ. ಯಾಕೆಂದರೆ ಯೇಸುವು ನಮ್ಮ ಪರವಾಗಿ ತಾನು ಶಾಪಗಳನ್ನು ಹೊತ್ತಿಕೊಂಡು ಒಡಂಬಡಿಕೆಯನ್ನು ಪರಿಪೂರ್ಣವಾಗಿ ನೆರವೇರಿಸಿದನು (ಗಲಾತ್ಯ 3:13).

`2 ತಿಮೊಥೆ 2:13ನ್ನು ಓದಿರಿ. ತನ್ನ ಜನರೊಂದಿಗೆ ಮತ್ತು ತನ್ನ ಯೋಜನೆಗಳಲ್ಲಿ ದೇವರು ತೋರುವ ನಂಬಿಗಸ್ತಿಕೆಯಿಂದ ನಾವು ಕೂಡ ಇತರರೊಂದಿಗೆ ತೋರಿಸುವ ನಂಬಿಗಸ್ತಿಕೆಯನ್ನು ಪರಿಗಣಿಸಿದಾಗ ಏನನ್ನು ಕಲಿಯಹುದು?`