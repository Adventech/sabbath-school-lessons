---
title:  ಹೊಸ ಒಡಂಬಡಿಕೆಗೆ ಉತ್ತಮ ಮಧ್ಯಸ್ಥನಿದ್ದಾನೆ
date:   15/02/2022
---

`ಓದಿರಿ : ಇಬ್ರಿಯ 8:1-6 ವಚನಗಳು. ಯೇಸುವು ಒಡಂಬಡಿಕೆಯ ಉತ್ತಮ ಮಧ್ಯಸ್ಥನಾಗಿದ್ದಾನೆ ಏಕೆ?`

ಮೆಸಿಡೇಸ್ ಎಂಬ ಗ್ರೀಕ್ ಪದವು ಮೆಸಾಸ್ (ಮಧ್ಯೆ) ಎಂಬ ಪದದಿಂದ ಉತ್ಪತ್ತಿಯಾಗಿದ್ದು ಮಧ್ಯದಲ್ಲಿ ನಡೆಯುವಾತನನ್ನು ಅಥವಾ ಮಧ್ಯೆ ನಿಂತವನನ್ನು ಕುರಿತು ಹೇಳುತ್ತದೆ. ಇದು ಒಂದು ತಾಂತ್ರಿಕ ಪದವಾಗಿದ್ದು ಈ ಕೆಳಗೆ ಕೊಟ್ಟಿರುವ ಒಂದು ಅಥವಾ ಹೆಚ್ಚು ಕಾರ್ಯಗಳನ್ನು ನೆರವೇರಿಸುವ ವ್ಯಕ್ತಿಗೆ ಅನ್ವಯವಾಗುತ್ತದೆ: (1) ಒಂದು ಅಥವಾ ಹೆಚ್ಚು ಪಕ್ಷಗಳ ಮಧ್ಯಸ್ಥನಾದವನು (ನ್ಯಾಯನಿರ್ಣಯಕಾರ) (2) ಒಬ್ಬ ಸಂಧಾನಕಾರ (ರಾಜಿ ಅಥವಾ ಒಪ್ಪಂದ ಮಾಡುವವನು) ಅಥವಾ ಇಬ್ಬರ ಮಧ್ಯೆ ನಿಂತು ವ್ಯಾಪಾರ ಕುದುರಿಸುವನು (3) ಶಾಸನ ಬದ್ಧವಾದ ಇಲ್ಲವೇ ಕಾನೂನಾತ್ಮಕವಾದ ಒಬ್ಬ ಸಾಕ್ಷಿ (4) ಒಂದು ಒಪ್ಪಂದವು ಜಾರಿಗೆ ಬರುವಲ್ಲಿ ಜಾಮೀನಗಾರನಾಗಿ ನಿಂತವನು.

ಇಂಗ್ಲೀಷ್ ಪದವಾದ ಮೀಡಿಯೇಟರ್ ಎಂಬ ಪದವು ಸಹಾ ಗ್ರೀಕ್‌ನ ಮೆಸಿಟೇಸ್ ಎಂಬುದಕ್ಕೆ ಸಮರ್ಪಕವಾದ ಸಂವಾದಿಯಲ್ಲ. ಯಾಕೆಂದರೆ ಇದು ಮೇಲೆ ಹೇಳಿರುವ ಮೂರು ಸಂದರ್ಭಗಳಿಗೆ ಮಾತ್ರ ಅನ್ವಯವಾಗುತ್ತದೆ. ಆದರೆ ಇಬ್ರಿಯ ಪತ್ರಿಕೆಯು ನಾಲ್ಕನೇ ಸಂದರ್ಭವನ್ನು ಹೆಚ್ಚಾಗಿ ಪರಿಗಣಿಸುತ್ತದೆ. ತಂದೆಯಾದ ದೇವರ ಮತ್ತು ಮಾನವರ ನಡುವೆ ಇರುವ ವಿವಾದವನ್ನು ಬಗೆಹರಿಸುವನು ಅಥವಾ ಪಕ್ಷಗಳ ಭಿನ್ನಾಭಿಪ್ರಾಯವನ್ನು ತೊಡೆದು ಹಾಕಿ ಅವುಗಳಲ್ಲಿರುವ ಅಸಮಾಧಾನವನ್ನು ಹೋಗಲಾಡಿಸುವ ಶಾಂತಿ ಒಪ್ಪಂದಕಾರನೂ ಅಲ್ಲ, ಒಂದು ಒಪ್ಪಂದ ಇಲ್ಲವೇ ಕರಾರು ಪ್ರಮಾಣಪತ್ರಕ್ಕೆ ಸಾಕ್ಷಿಯಾಗಿ ವರ್ತಿಸುವವನೂ ಅಲ್ಲ. ಆದರೆ ಇಬ್ರಿಯ ಪತ್ರಿಕೆಯು ವಿವರಿಸುವಂತೆ ಯೇಸುವು ಹೊಸ ಒಡಂಬಡಿಕೆಯ ಜಾಮೀನುದಾರನು (ಎರಡೂ ಪಕ್ಷಗಳ ಜವಾಬ್ದಾರಿ ಹೊರುವವನು) ಆಗಿದ್ದಾನೆ (ಇಬ್ರಿಯ 7:22) ಇಬ್ರಿಯದಲ್ಲಿ ಬಳಸಲಾದ ಮಧ್ಯಸ್ಥನು ಎಂಬ ಪದವು ಜಾಮೀನುದಾರ ಎಂಬುದಕ್ಕೆ ಸಂವಾದಿಯಾಗಿದೆ. ಒಡಂಬಡಿಕೆಯು ವಾಗ್ದಾನವು ನೆರವೇರುವುದಕ್ಕೆ ಜಾಮೀನುದಾರನಾಗಿದ್ದಾನೆ.

ಯೇಸುವಿನ ಮರಣವು ಹೊಸ ಒಡಂಬಡಿಕೆಯ ವ್ಯವಸ್ಥೆಯನ್ನು (ಸಂಸ್ಥೆಯನ್ನು ಸಾಧ್ಯವಾಗುವಂತೆ ಮಾಡುತ್ತದೆ. ಯಾಕೆಂದರೆ ಇದು ಇಸ್ರಾಯೇಲ್ಯರೊಂದಿಗೆ ಮಾಡಿಕೊಂಡ ಮೊದಲ ಒಡಂಬಡಿಕೆಯ ಹಕ್ಕುದಾರಿಕೆಯನ್ನು ಸಫಲಗೊಳಿಸುತ್ತದೆ (ಮೊದಲ ಒಡಂಬಡಿಕೆಯ ನಿಬಂಧನೆಯು ಸಾಧುವಾದುದೆಂದು ಒಪ್ಪಿ ಅದನ್ನು ನೆರವೇರಿಸುತ್ತದೆ). ಮಾತ್ರವಲ್ಲದೆ ಏದೇನ್ ತೋಟದಲ್ಲಿ ಮೊದಲ ಮಾನವ ಜೀವಿಯಾದ ಆದಾಮನು ಮುರಿದ ಒಡಂಬಡಿಕೆಗೂ ಪರಿಹಾರ ಒದಗಿಸುತ್ತದೆ (ಇಬ್ರಿಯ 9:15-22). ಮುರಿದು ಹಾಕಿದ ಒಡಂಬಡಿಕೆಯ ಶಾಸನಬದ್ಧವಾದ ಎಲ್ಲಾ ಕರ್ತವ್ಯಪಾಲನೆಯನ್ನು ಯೇಸುವು ತನ್ನ ಮೇಲೆ ಹಾಕಿಕೊಂಡ ಜಾಮೀನುಗಾರನಾಗಿದ್ದಾನೆ ಎಂಬ ಅರ್ಥವನ್ನು ಕೊಡುತ್ತದೆ. ಇನ್ನೊಂದು ಅರ್ಥದಲ್ಲಿ ಹೇಳುವುದಾದರೆ ಪರಲೋಕಕ್ಕೆ ಏರಿಹೋದ ಯೇಸುವು ಮಾನವರಿಗೆ ದೇವರು ಮಾಡಿದ ವಾಗ್ದಾನವು ನೆರವೇರಿದ್ದಕ್ಕೆ ಹೊಣೆಗಾರನಾಗಿದ್ದಾನೆ (ಇಬ್ರಿಯ 6:19,20). ಯೇಸುವು ಒಡಂಬಡಿಕೆಗೆ ಜಾಮೀನುದಾರನಾಗಿದ್ದಾನೆ. ಏಕೆಂದರೆ ದೇವರ ವಾಗ್ದಾನಗಳು ಸತ್ಯವಾದವುಗಳೆಂದು ತೋರಿಸಿಕೊಟ್ಟಿದ್ದಾನೆ. ತಂದೆಯೂ ಯೇಸುವನ್ನು ಪುನರುತ್ಥಾನಗೊಳಿಸಿ ಸಿಂಹಾಸನದಲ್ಲಿ ತನ್ನ ಬಲಗಡೆ ಕುಳ್ಳಿರಿಸಿಕೊಂಡದ್ದರಿಂದ ತಂದೆಯಾದ ದೇವರು ನಮ್ಮನ್ನು ಸಹಾ ಪುನರುತ್ಥಾನಗೊಳಿಸಿ ಆತನ ಬಳಿಗೆ ಕರೆದೊಯ್ಯುತ್ತಾನೆ.

ಯೇಸುವು ಮೋಶೆಗಿಂತ ದೊಡ್ಡ ಮಧ್ಯಸ್ಥನಾಗಿದ್ದಾನೆ. ಯಾಕೆಂದರೆ ಯೇಸುವು ತನ್ನನ್ನೇ ತಾನು ನಮಗೋಸ್ಕರ ಪರಿಪೂರ್ಣವಾದ ಯಜ್ಞವನ್ನಾಗಿ ಅರ್ಪಿಸಿಕೊಂಡು ಪರಲೋಕದ ದೇವದರ್ಶನ ಗುಡರದಲ್ಲಿ ಸೇವೆಗೈಯ್ಯುತ್ತಿದ್ದಾನೆ (ಇಬ್ರಿಯ 8:1-5, ಇಬ್ರಿ 10:5-10), ಮೋಶೆಯು ಮುಖವು ದೇವರ ಬೆಳಕನ್ನು ಪ್ರತಿಫಲಿಸುತ್ತಿತ್ತು. ಆದರೆ ಯೇಸು ದೇವರ ಪ್ರಭಾವದ ಪ್ರಕಾಶವಾಗಿದ್ದಾನೆ (ಇಬ್ರಿಯ 1:3, ಯೋಹಾನ 1:14). ಮೋಶೆಯು ದೇವರ ಜೊತೆ ಮುಖಾಮುಖಿಯಾಗಿ ಮಾತಾಡುತ್ತಿದ್ದನು (ವಿ.ಕಾಂಡ 33:11). ಆದರೆ ಯೇಸುವು ದೇವರ ವಾಕ್ಯವಾಗಿದ್ದಾನೆ (ಇಬ್ರಿಯ 4:12.13, ಯೋಹಾನ 1:1-3,14).

`ಹೌದು. ಯೇಸುವು ಒಡಂಬಡಿಕೆಯ ಅಗತ್ಯತೆಯನ್ನು ವಿಧೇಯತೆಯಿಂದ ಪೂರೈಸಿದ್ದಾನೆ. ಈ ಸನ್ನಿವೇಶದಲ್ಲಿ ವಿಧೇಯತೆಯು ನಮ್ಮ ಜೀವಿತದಲ್ಲಿ ಯಾವ ಪಾತ್ರವನ್ನು ವಹಿಸುತ್ತದೆ ಮತ್ತು ಯಾಕೆ ಇದು ಇನ್ನೂ ಈವಾಗಲೂ ಬಹಳ ಮುಖ್ಯವಾಗಿದೆ?`