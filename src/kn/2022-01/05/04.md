---
title:  ನೀವು ಈ ಹೊತ್ತು ದೇವರ ಶಬ್ದಕ್ಕೆ ಕಿವಿಗೊಟ್ಟರೆ
date:   25/01/2022
---

`ಓದಿರಿ : ಇಬ್ರಿಯ 4:4-8 ವಚನಗಳು. ಸಬ್ಬತ್ತಿಗೆ ಸಂಬಂಧಿಸಿದಂತೆ ಈ ಹೊತ್ತು ವಿಶ್ರಾಂತಿಯಲ್ಲಿ ಸೇರುವುದು ಎಂದರೆ ಅರ್ಥವೇನು?`

ಅರಣ್ಯದಲ್ಲಿ ಅಲೆದಾಡಿದ ತಮ್ಮ ಜನರ ಅಪನಂಬಿಕೆಯು ಅವರನ್ನು ದೇವರು ವಾಗ್ದಾನ ಮಾಡಿದ ವಿಶ್ರಾಂತಿಗೆ ಸೇರಲು ಬಿಡಲಿಲ್ಲ. ಆದರೆ ಜನರು ತಮ್ಮ ಹೃದಯಗಳನ್ನು ಕಠಿಣ ಮಾಡಿಕೊಳ್ಳದೆ ವಿಶ್ರಾಂತಿಯಲ್ಲಿ ಸೇರಬೇಕೆಂದು ದೇವರು ಅವರನ್ನು ಆಗ್ರಹಿಸುತ್ತಾನೆ. ಪೌಲನು ದೇವರ ವಾಗ್ದಾನವು ಇನ್ನೂ ಇದೆಯೆಂದು ತಿರುತಿರುಗಿ ಹೇಳುತ್ತಾನೆ (ಇಬ್ರಿ 4:1,69). ವಿಶ್ರಾಂತಿಗೆ ಸೇರಬೇಕೆನ್ನುವ ವಾಗ್ದಾನವು ಇನ್ನೂ ಇದೆ ಎಂಬುದನ್ನು ಒತ್ತಿ ಹೇಳಲು ಪೌಲನು ಗ್ರೀಕ್ ಕ್ರಿಯಾಪದಗಳಾದ ಕಟಲಿಪೊ ಮತ್ತು ಅಟಲಿಪೊ ಎಂಬವುಗಳನ್ನು ಉಪಯೋಗಿಸಿದ್ದಾನೆ (ಇಬ್ರಿಯ 4:1). ವಿಶ್ರಾಂತಿಗೆ ಸೇರಬೇಕೆಂಬ ಆಹ್ವಾನ ವು ದಾವೀದನ ಕಾಲದಲ್ಲಿ ಪುನರಾವರ್ತನೆಯಾದುದು ಸತ್ಯವಾದ ಸಂಗತಿಯಾಗಿದೆ (ಇಬ್ರಿಯ 4:6,7 ಕೀರ್ತನೆ 95ನ್ನು ಸೂಚಿಸುತ್ತದೆ). ಏನೆಂದರೆ ಈ ವಾಗ್ದಾನವು ಇದನ್ನು ಸಿದ್ಧಿಗೆ ಬಂದಿಲ್ಲ ಮತ್ತು ಇದು ಇನ್ನೂ ಲಭ್ಯವಿದೆ ಎನ್ನುವುದನ್ನು ದೃಢಪಡಿಸುತ್ತವೆ. ನಿಜವಾದ ಸಬ್ಬತ್ತಿನ ವಿಶ್ರಾಂತಿಯು ಸೃಷ್ಟಿಯ ಕಾಲದಿಂದಲೂ ಅನುಭವಕ್ಕೆ ಬರಲು ಉಳಿದುಕೊಂಡಿದೆ ಎಂಬುದಾಗಿ ಪೌಲನು ನಮಗೆ ದಿಟವಾಗಿ ಹೇಳುತ್ತಾನೆ (ಇಬ್ರಿಯ 4:3,4).

ಇಂದು ನಮ್ಮನ್ನು ಆ ವಿಶ್ರಾಂತಿಗೆ ಸೇರಲು ಆಹ್ವಾನಿಸುತ್ತಾನೆ. ಈ ಹೊತ್ತು ಎಂಬುದು ಪರಿಶುದ್ಧ ಗ್ರಂಥದ ಪರ್ಯಂತವೂ ನಿರ್ಣಾಯಕ ಪರಿಕಲ್ಪನೆಯಾಗಿದೆ. ಕಾನಾನ್ ಪ್ರವೇಶಿಸಲು ಅದರ ಗಡಿಯಲ್ಲಿ ಎಲ್ಲರೂ ಜಮಾಯಿಸಿರುವಾಗ ಇಸ್ರಾಯೇಲ್ಯರು ದೇವರೊಂದಿಗೆ ತಮ್ಮ ಒಡಂಬಡಿಕೆಯನ್ನು ಮತ್ತೊಮ್ಮೆ ನವೀಕರಿಸುವಾಗ ಮೋಶೆಯು 'ಈ ಹೊತ್ತು ಎಂಬುದಕ್ಕೆ ಒತ್ತು ನೀಡುತ್ತಾನೆ (ಧ.ಕಾಂಡ 5:3ನ್ನು ಧ.ಕಾಂಡ 4:8 ಮತ್ತು ಧ.ಕಾಂಡ 6:6 ರೊಂದಿಗೆ ಹೋಲಿಸಿರಿ). ಇದು ದೇವರ ನಂಬಿಗಸ್ತಿಕೆಯನ್ನು ಗುರುತಿಸುವ ಒಂದು ಸಂದರ್ಭವನ್ನು ಬಿಂಬಿಸುತ್ತದೆ (ಧ.ಕಾಂಡ 11:2-7) ಮತ್ತು ದೇವರಿಗೆ ವಿಧೇಯರಾಗಲು ತೀರ್ಮಾನ ತೆಗೆದುಕೊಳ್ಳುವ ಒಂದು ಗಳಿಗೆಯಾಗಿದೆ (ಧ.ಕಾಂಡ 5:1-3), ಹಾಗೆಯೇ ಯೆಹೋಶುವನು ತನ್ನ ಕಾಲದ ಜನರನ್ನು ಕರೆದು ನೀವು ಯಾರನ್ನು ಸೇವಿಸಬೇಕೆಂದು ಕೊಂಡಿದ್ದೀರಿ ಈ ಹೊತ್ತು ಆರಿಸಿಕೊಳ್ಳಿರಿ ಎಂದು ಎಚ್ಚರಿಸುತ್ತಾನೆ (ಯೆಹೋಶುವ 24:15).

ಅದೇ ರೀತಿಯಲ್ಲಿ 'ಈ ಹೊತ್ತು' ಎಂಬುದು ನಮಗೂ ತೀರ್ಮಾನ ತೆಗೆದುಕೊಳ್ಳುವ ಸಮಯವಾಗಿದೆ. ಸಾಮಾನ್ಯವಾಗಿ ದೇವಜನರಿಗೆ ಅನ್ವಯವಾಗುವಂತೆ ಇದು ಒಂದು ಅವಕಾಶ ಒದಗಿಸುವ ಮತ್ತು ಅಷ್ಟೇ ಅಪಾಯಕರ ಸಮಯವೂ ಆಗಿದೆ (2 ಕೊರಿಂಥ 6:2). 'ಈ ಹೊತ್ತು' ಎಂಬ ಪದವು ಇಬ್ರಿಯ 3 ಮತ್ತು 4ನೇ ಅಧ್ಯಾಯಗಳಲ್ಲಿ 5 ಸಲ ಕಾಣಿಸಿಕೊಂಡಿದೆ ಇದು ಮುಖ್ಯವಾಗಿ ದೇವರ ಸ್ವರಕ್ಕೆ ಕಿವಿಗೊಡಬೇಕೆಂದು ಒತ್ತಿ ಹೇಳುತ್ತದೆ (ಇಬ್ರಿಯ 3:7,15, ಇಬ್ರಿಯ 4:7).

ಯಾಕೆಂದರೆ ದೇವರಸ್ವರಕ್ಕೆ ಕಿವಿಗೊಡುವುದಕ್ಕೆ ಮತ್ತು ವಿಧೇಯರಾಗುವುದಕ್ಕೆ ವಿಫಲರಾದರೆ ಆ ವಿಫಲತೆಯು ನಮ್ಮ ಹೃದಯವನ್ನು ಮೊಂಡು ಮಾಡುತ್ತದೆ (ಕಠಿಣಪಡಿಸುತ್ತದೆ) ಮತ್ತು ಅವಿಧೇಯತೆಗೆ ಮುನ್ನಡಿಸುತ್ತದೆ. ಅರಣ್ಯದಲ್ಲಿ ಅಲೆದಾಡಿದ ಇಸ್ರಾಯೇಲ್ಯರನ್ನು ಅವರ ಮೊಂಡುತನವು (ಅಪನಂಬಿಕೆಯು) ಕಾನಾನ್ ದೇಶಕ್ಕೆ ಅವರನ್ನು ಪ್ರವೇಶ ಮಾಡದಂತೆ ತಡೆಯಿತೋ ಹಾಗೆಯೇ ಪರಲೋಕವೆಂಬ ಕಾನಾನ್ ತಲುಪಲು ನಮಗೆ ತಡವಾಗುವಂತೆ ಮಾಡುತ್ತದೆ.

ಆದರೆ ಯೇಸುಕ್ರಿಸ್ತನು ನಮ್ಮ ವೈರಿಯನ್ನು ಸೋಲಿಸಿದ್ದಾನೆ (ಇಬ್ರಿಯ 2:14- 16) ಮತ್ತು ಹೊಸ ಒಡಂಬಡಿಕೆಯನ್ನು ಆರಂಭಮಾಡಿದ್ದಾನೆ (ಇಬ್ರಿಯ 8-10). ಹಾಗಾಗಿ ನಾವು ಧೈರ್ಯದಿಂದ ಆತನ ಕೃಪಾಸನದ ಮುಂದೆ ಬರೋಣ (ಇಬ್ರಿಯ 4:14-16). "ಈ ಹೊತ್ತು" ಎಂಬ ಮನವಿಯು ದೇವರು ನಮಗೆ ನಂಬಿಗಸ್ತನಾಗಿದ್ದಾನೆ ಎಂಬುದನ್ನು ಗುರುತಿಸುವಂತೆ ನಮ್ಮನ್ನು ಆಹ್ವಾನಿಸುತ್ತದೆ ಮತ್ತು 'ಈ ಹೊತ್ತು' ಎಂಬುದು ತಡಮಾಡದೆ ಈಗಲೇ ಆತನ ಆಹ್ವಾನವನ್ನು ಸ್ವೀಕರಿಸುವಂತೆ ಎಲ್ಲಾ ಕಾರಣಗಳನ್ನು ನಮಗೆ ಒದಗಿಸಿಕೊಟ್ಟಿದ್ದಾನೆಂಬುದನ್ನು ನಮ್ಮ ಅರಿವಿಗೆ ತರುತ್ತದೆ.

`ಮತ್ತೊಂದು ಸಮಯಕ್ಕೆ ಮುಂದೂಡದೆ ಇಂದೇ ನೀವು ಯಾವ ಆಧ್ಯಾತ್ಮಿಕ ತೀರ್ಮಾನಗಳನ್ನು ಮಾಡಬೇಕಾಗಿದೆ? ದೇವರು ಈಗಲೇ ಎಂಬುದನ್ನು ನೀವು ನಂತರ ಎಂದು ತಡಮಾಡಿದಾಗ ನಿಮಗಾದ ಅನುಭವ ಎಂಥದ್ದು?`