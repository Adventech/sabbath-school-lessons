---
title:  ಅಪನಂಬಿಕೆಯ ಕಾರಣ
date:   24/01/2022
---

`ಓದಿರಿ : ಇಬ್ರಿಯ 3:12-19 ವಚನಗಳು. ಇಸ್ರಾಯೇಲ್ಯರು ವಾಗ್ದಾನಯುತ ವಿಶ್ರಾಂತಿಯನ್ನು ಪಡೆದುಕೊಳ್ಳಲಾರದೆ ಹೋದರು ಏಕೆ?`

ಐಗುಪ್ತ ದೇಶದಿಂದ ಬಿಡುಗಡೆ ಹೊಂದಿದ ಇಸ್ರಾಯೇಲ್ಯರು ವಾಗ್ದಾನ ಮಾಡಿದ್ದ ವಿಶ್ರಾಂತಿಯನ್ನು ಹೊಂದಿಕೊಳ್ಳಲಾರದೆ ಹೋದದು ಒಂದು ದುಃಖದ ಸಂಗತಿಯಾಗಿದೆ. ಇಸ್ರಾಯೇಲ್ಯರು ನಾಲ್ವತ್ತು ವರ್ಷಗಳು ಅರಣ್ಯದಲ್ಲಿ ಅಲೆದಾಡಿ ನಂತರ ಕಾದೇಶ್ ಬರ್ನೆಯಕ್ಕೆ ಅಂದರೆ ಕಾನಾನ್ ದೇಶದ ಗಡಿಗೆ ತಲುಪಿದಾಗ ವಾಗ್ದಾನ ದೇಶದೊಳಕ್ಕೆ ಹೋಗಲು ಅವರಿಗೆ ಅಗತ್ಯವಾದ ನಂಬಿಕೆ ಸಾಲದೆ ಹೋಯ್ತು. ಅರಣ್ಯಕಾಂಡ 13 ಮತ್ತು 14ನೇ ಅಧ್ಯಾಯಗಳು ಕಾನಾನ್ ದೇಶಕ್ಕೆ ಹೋಗಿ ಆ ದೇಶವನ್ನು ಸಂಚರಿಸಿ ಅಲ್ಲಿನ ವರದಿ ತಂದ 12 ಜನ ಗೂಢಚಾರಿಗಳು ಇಸ್ರಾಯೇಲ್‌ ಜನರಿಗೆ ಭಯಪಡಿಸುವ ಕೆಟ್ಟವರದಿಯನ್ನು ಕೊಟ್ಟರು (ಅ.ಕಾಂಡ 13:32), ಆ ದೇಶವು ನಗರಗಳು ಕೋಟೆ ಕೊತ್ತಲುಳ್ಳವುಗಳು. ಆದುದರಿಂದ ಅದನ್ನು ಸ್ವಾಧೀನ ಮಾಡಿಕೊಳ್ಳಲು ಸಾಧ್ಯವಿಲ್ಲವೆಂದು ಹೇಳಿದರು.

ಯೆಹೋಶುವ ಮತ್ತು ಕಾಲೇಬ ಇಬ್ಬರೂ ಉಳಿದ 10 ಜನರು ಹೇಳಿದಂತೆ ಆ ದೇಶವು ಉತ್ತಮವಾದದು, ಅಲ್ಲಿನ ಜನರು ಬಲಾಡ್ಯರು, ನಗರಗಳು ಕೋಟೆ ಕೊತ್ತಲುಗಳುಳ್ಳವು ಎಂಬುದನ್ನು ನಿರಾಕರಿಸದೆ ಒಪ್ಪಿಕೊಂಡರು. ಆದರೆ ದೇವರು ನಮ್ಮ ಜೊತೆ ಇದ್ದು ದೇಶವನ್ನು ಸ್ವಾಧೀನ ಪಡಿಸುತ್ತಾನೆಂದು ಧೈರ್ಯ ಹೇಳಿದರು (ಅ.ಕಾಂಡ 14:7-9). ಆ ಜನರು ದೇವರು ಉಪದ್ರವಗಳಿಂದ ಐಗುಪ್ತವನ್ನು ನಾಶಪಡಿಸಿದ್ದನ್ನು (ವಿ.ಕಾಂಡ 7-12). ಫರೋಹನ ಸೈನ್ಯವನ್ನು ಕೆಂಪು ಸಮುದ್ರದಲ್ಲಿ ಮುಳುಗಿಸಿದ್ದನ್ನು (ವಿ.ಕಾಂಡ 14) ಪರಲೋಕದಿಂದ ಮನ್ನವನ್ನು ಆಹಾರವಾಗಿ ಕೊಟ್ಟಿದ್ದನ್ನು (ವಿ.ಕಾಂಡ 16) ಮತ್ತು ಬಂಡೆಯಿಂದ ನೀರು ಹರಿದುದನ್ನು (ವಿ.ಕಾಂಡ 17) ಹಾಗೆಯೇ ಮೇಘದ ಮೂಲಕ ತನ್ನ ನಿರಂತರವಾದ ಇರುವಿಕೆಯನ್ನು ತೋರಿಸಿದ್ದನ್ನು ಕಣ್ಣಾರೆ ಕಂಡಾಗ್ಯೂ ಈ ಸಂದರ್ಭದಲ್ಲಿ ಅವನಲ್ಲಿ ನಂಬಿಕೆ ಇಡಲು ವಿಫಲರಾದರು. ಇಂತಹ ಮಹತ್ಕಾರ್ಯಗಳನ್ನು ನೋಡಿದ ಆ ಜನಾಂಗವು ಅಪನಂಬಿಕೆಯ ಸಂಕೇತವಾದದು ಬಹಳ ದುರಂತಮಯವಾದ ವಿಪರ್ಯಾಸವೇ ಸರಿ (ನೆಹೆ 9:15-17, ಕೀರ್ತ 106:24-26, 1 ಕೊರಿಂಥ 10:5-10).

ಮಾನವರ ಕೈಗೆ ನಿಲುಕದ ಆಶೀರ್ವಾದಗಳನ್ನು ದೇವರು ತನ್ನ ಮಕ್ಕಳಿಗೆ ವಾಗ್ದಾನ ಮಾಡಿದ್ದಾನೆ. ಆದುದರಿಂದಲೇ ಅವುಗಳು ಕೃಪೆಯ ಮೇಲೆ ಆಧಾರಗೊಂಡಿವೆ ಮತ್ತು ನಂಬಿಕೆಯ ಮೂಲಕ ಮಾತ್ರ ಅವುಗಳನ್ನು ಹೊಂದಿಕೊಳ್ಳಬಹುದು. ಇಬ್ರಿಯ 4:2 ಹೇಳುವಂತೆ ಇಸ್ರಾಯೇಲ್ಯರು ತಾವು ಪಡೆದುಕೊಂಡ ವಾಗ್ದಾನಗಳಿಗೆ ಬೆಲೆಕೊಡಲಿಲ್ಲ. ಯಾಕೆಂದರೆ ವಿಧೇಯರಾದವರ ನಂಬಿಕೆಯನ್ನು ಅವರು ತಮ್ಮಲ್ಲಿ ಹಂಚಿಕೊಳ್ಳಲಿಲ್ಲ (ಇಬ್ರಿಯ 4:2).

ಇಸ್ರಾಯೇಲ್ಯರು ಒಂದು ಜನಾಂಗವಾಗಿ ವಾಗ್ದಾನದತ್ತ ದೇಶದ ಗಡಿಯವರೆಗೆ ಪ್ರಯಾಣ ಮಾಡಿದರು. ಅವರು ವೈರುದ್ಧದ ವರದಿಯನ್ನು ಕೇಳಿಸಿಕೊಂಡಾಗ ಅಪನಂಬಿಗಸ್ತರ ಜೊತೆ ತಮ್ಮನ್ನು ಗುರುತಿಸಿಕೊಂಡರು. ನಂಬಿಕೆಯಾಗಲೀ ಅಪನಂಬಿಕೆಯಾಗಲೀ ಅದು ಹರಡುತ್ತದೆ. ಆದುದರಿಂದ ಇಬ್ರಿಯರ ಪತ್ರಿಕೆಯು ತನ್ನ ಓದುಗರಿಗೆ ಒಬ್ಬರನ್ನೊಬ್ಬರು ಎಚ್ಚರಿಸಿರಿ ಎಂದು ಬುದ್ಧಿ ಹೇಳುತ್ತದೆ (ಇಬ್ರಿಯ 3:13). ನಾವು ಪರಸ್ಪರ ಹಿತಚಿಂತಕರಾಗಿದ್ದು ಪ್ರೀತಿಸುತ್ತಿರಬೇಕೆಂತಲೂ ಸತ್ಕಾರ್ಯ ಮಾಡಬೇಕೆಂತಲೂ ಒಬ್ಬರನ್ನೊಬ್ಬರು ಪ್ರೇರೇಪಿಸೋಣ (ಇಬ್ರಿಯ 10:24). ನಿಮ್ಮಲ್ಲಿ ಯಾವನಾದರೂ ದೇವರ ಕೃಪೆಗೆ ತಪ್ಪಿ ಹಿಂಜರಿಯದಂತೆ ನೋಡಿಕೊಳ್ಳಿರಿ (ಇಬ್ರಿಯ 12:15).

`ಯಾವ ರೀತಿಯಲ್ಲಿ ನಿಮ್ಮ ಸಹವಿಶ್ವಾಸಿಗಳ ನಂಬಿಕೆಯನ್ನು ಹೆಚ್ಚಿಸಲು ಸಹಾಯ ಮಾಡುವಿರಿ? ಮತ್ತೊಬ್ಬರ ನಂಬಿಕೆಯನ್ನು ಕುಂದಿಸುವ ಯಾವುದೇ ಮಾತನ್ನಾಗಲೀ ಅಥವಾ ಕೆಲಸವನ್ನಾಗಲೀ ನೀವು ಎಂದಿಗೂ ಆಡದೆ ಮಾಡದೆ ಇರುವಂತೆ ಹೇಗೆ ಖಾತ್ರಿ ಪಡಿಸುವಿರಿ?`