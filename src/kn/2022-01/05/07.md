---
title:  ಹೆಚ್ಚಿನ ಚಿಂತನೆಗೆ
date:   28/01/2022
---

ಪೌಲನು ಇಬ್ರಿಯರಿಗೆ ಬರೆದ ಪತ್ರಿಕೆಯಲ್ಲಿ ಕೃಪೆಯಿಂದಲೇ ರಕ್ಷಣೆ ಎಂಬುದಕ್ಕೆ ಸಾಂಕೇತಿಕವಾಗಿ ಭಾನುವಾರವನ್ನು ಬಿಟ್ಟು ಸಬ್ಬತ್ತಿನ ವಿಶ್ರಾಂತಿಯನ್ನು ಉಪಯೋಗಿಸಿರುವುದು ಬಹಳ ಮಹತ್ವದ ಸಂಗತಿಯಾಗಿದೆ. ಸಬ್ಬತ್ತಿನ ವಿಶ್ರಾಂತಿಯನ್ನು ಈ ದಿಶೆಯಲ್ಲಿ ಉಪಯೋಗಿಸಿರುವುದು ಸಬ್ಬತ್ತನ್ನು ವಿಶ್ವಾಸಿಗಳು ಮನಃಪೂರ್ವಕವಾಗಿ ಕೈಗೊಂಡು ಆಚರಿಸುತ್ತಿದ್ದರು ಎಂಬುದನ್ನು ಸೂಚಿಸುತ್ತದೆ. ಕ್ರಿಸ್ತ ಶಕ 2ನೇ ಶತಮಾನದಿಂದೀಚೆಗೆ ಸಭೆಯಲ್ಲಿ ನಿರ್ಣಾಯಾತ್ಮಕ ಬದಲಾವಣೆಗಳಾದವೆಂಬುದಕ್ಕೆ ಅನೇಕ ಪುರಾವೆಗಳು ಸಿಗುತ್ತವೆ.

ಸಬ್ಬತ್ತಿನ ಆಚರಣೆಯು ರಕ್ಷಣೆಯ ಸಂಕೇತವಾಗಿದ್ದುದು ನಿಂತುಹೋಗಿ ನಿಷೇಧಿತ ಯಹೂದ್ಯ ನಿಷ್ಟೆಗಳಿಗೆ ಅಥವಾ ಹಳೆಯ ಒಡಂಬಡಿಕೆಗೆ ಸಂಕೇತವಾಗಿ ಬಳಕೆಯಾಗ ತೊಡಗಿತು. ಸಬ್ಬತ್ತನ್ನು ಕೈಗೊಂಡು ನಡೆಯುವುದು 'ಯಹೂದೀಕರಣ'ಕ್ಕೆ ಸಮಾನವಾಯಿತು. ಉದಾಹರಣೆಗೆ ಅಂತಿಯೋಕ್ಯದ ಇಗ್ನೆಷಿಯನು ಸುಮಾರು ಕ್ರಿಶ.110ರಲ್ಲಿ ಹೀಗೆ ಹೇಳಿದನು. ಹಳೆಯ ಕ್ರಮಗಳನ್ನು ಅನುಸರಿಸಿ ನಡೆಯುತ್ತಿದ್ದವರಿಗೆ ಹೊಸ ನಿರೀಕ್ಷೆ ಸಿಕ್ಕಿತು. ಅವರು ಇನ್ನೆಂದಿಗೂ ಸಬ್ಬತ್ತನ್ನು ಕೈಗೊಂಡು ನಡೆಯುವುದಿಲ್ಲ. ಆದರೆ ಕ್ರಿಸ್ತನ ಜೀವದ ಜೊತೆ ನಮ್ಮ ಜೀವನವು ಪುನರುತ್ಥಾನಗೊಂಡ ದಿನವನ್ನು ಆಚರಿಸುತ್ತಾರೆ- Israel and the Church, 42ನೇ ಪುಟ. ಅಂತೆಯೇ ಮಾರ್ಸಿಆನ್ ಎಂಬುವನು ತನ್ನ ಅನುಯಾಯಿಗಳಿಗೆ ಯಹೂದ್ಯರನ್ನು ಅವರ ದೇವರನ್ನು ತಿರಸ್ಕಾರ ಮಾಡುವುದಕ್ಕೆ ಗುರುತಾಗಿ ಸಬ್ಬತ್ತಿನಲ್ಲಿ ಉಪವಾಸ ಮಾಡಬೇಕೆಂದು ಆದೇಶ ಕೊಟ್ಟನು. ವಿಕ್ಟರಿನಸ್ ಯಹೂದ್ಯರ ಸಬ್ಬತ್ತನ್ನು ಕೈಗೊಂಡು ನಡೆಯಲಿಲ್ಲವೆಂಬಂತೆ ಕಾಣುತ್ತದೆ. ನಂಬಿಕೆಯಿಂದಲೇ ರಕ್ಷಣೆ ಎಂಬುದಕ್ಕೆ ಗುರುತಾಗಿದ್ದ ಸಬ್ಬತ್ತಿನ ಆಚರಣೆ ಕಾಲಕ್ರಮೇಣವಾಗಿ ತಿಳುವಳಿಕೆ ತಪ್ಪಿದಾಗ ಸಭೆಯಲ್ಲಿ ಅದು ಕೊನೆಗೊಂಡಿತು.

ಸಬ್ಬತ್ತು ನಮ್ಮನ್ನು ಶುದ್ಧರನ್ನಾಗಿ ಮಾಡುವ ಕ್ರಿಸ್ತನ ಶಕ್ತಿಗೆ ಗುರುತಾಗಿದೆ. ಕ್ರಿಸ್ತನಿಂದ ಶುದ್ಧರಾದವರೆಲ್ಲರಿಗೂ ಇದು ಕೊಡಲ್ಪಟ್ಟಿತು. ಕ್ರಿಸ್ತನ ಮೂಲಕ ಇಸ್ರಾಯೇಲ್ ದೇವರ ಪಾಲಿಗೆ ಸೇರಿಕೊಂಡ ಎಲ್ಲರನ್ನೂ ಪಾವನಗೊಳಿಸುವ ಕ್ರಿಸ್ತನ ಶಕ್ತಿಗೆ ಗುರುತಾಗಿ ಸಬ್ಬತ್ತು ಕೊಡಲ್ಪಟ್ಟಿತು.

ದೇವರ ವಿಮೋಚನೆಯ ಶಕ್ತಿಯ ಗುರುತಾಗಿ ಸಬ್ಬತ್ತು ಸೃಷ್ಟಿಯ ಕಾರ್ಯಗಳನ್ನು ಬೆಟ್ಟು ಮಾಡಿ ತೋರಿಸುತ್ತದೆ. ಏದೇನ್ ತೋಟದಲ್ಲಿ ಕಳೆದುಕೊಂಡ ಶಾಂತಿಯನ್ನು ರಕ್ಷಕನಲ್ಲಿ ಮತ್ತೆ ಪಡೆದುಕೊಂಡದ್ದನ್ನು ಮನಸ್ಸಿಗೆ ನೆನಪು ಮೂಡಿಸುತ್ತದೆ. ಪ್ರಕೃತಿಯಲ್ಲಿರುವ ಪ್ರತಿಯೊಂದು ವಸ್ತುವು ಎಲೈ ಕಷ್ಟಪಡುವವರೇ ಹೊರೆ ಹೊತ್ತವರೇ ನೀವೆಲ್ಲರೂ ನನ್ನ ಬಳಿ ಬನ್ನಿರಿ ನಾನು ನಿಮಗೆ ವಿಶ್ರಾಂತಿಯನ್ನು ಕೊಡುವೆನು ಎಂಬ ಆಹ್ವಾನವನ್ನು ಪುನರಾವರ್ತಿಸುತ್ತವೆ (ಮತ್ತಾಯ 11:28)- ಎಲೆನ್ ಜಿ ವೈಟಮ್ಮನವರ ದಿ ಡೈಸರ್ ಆಫ್ ಏಜಸ್ ಪುಸ್ತಕದಲ್ಲಿ ಪುಟ 288, 289.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಸಬ್ಬತ್ತಿನ ನೈಜ ಆಚರಣೆ ಮತ್ತು ಶಾಸನಬದ್ಧ ಆಚರಣೆಗೆ ವ್ಯತ್ಯಾಸವೇನು? ಇವೆರಡರ ನಡುವಿನ ವ್ಯತ್ಯಾಸವನ್ನು ತಿಳಿಯುವುದು ಮಾತ್ರವಲ್ಲ ನಮ್ಮ ಸ್ವಂತ ಆಚರಣೆಯಲ್ಲಿ ವ್ಯತ್ಯಾಸವನ್ನು ಅನುಭವಿಸುವುದು ಹೇಗೆ?