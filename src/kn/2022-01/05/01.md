---
title:  ಯೇಸು ವಿಶ್ರಾಂತಿದಾಯಕನು
date:   22/01/2022
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾಂಡ 15:13- 21, ಇಬ್ರಿಯ 3:12-19, ಇಬ್ರಿಯ 4:6-11, ಇಬ್ರಿಯ 4:1,3,5,10, ಧ.ಕಾಂಡ 5:12-15, ಇಬ್ರಿಯ 4:8-11.

> <p>ಸ್ಮರಣ ವಾಕ್ಯ</p>
> "ಆದುದರಿಂದ ದೇವರ ಜನರು ಅನುಭವಿಸುವಕ್ಕಿರುವ ಸಬ್ಬತ್ತೆಂಬ ವಿಶ್ರಾಂತಿಯು ಇನ್ನೂ ಉಂಟು" (ಇಬ್ರಿಯ 4:9).

ಇಬ್ರಿಯ ಒಂದನೇ ಮತ್ತು ಎರಡನೇ ಅಧ್ಯಾಯಗಳು ಯೇಸುವನ್ನು ದೇವರ ಮಕ್ಕಳ ವಿಮೋಚಕನಾಗಿಯೂ ಅವರನ್ನು ಆಳುವ ಅರಸನನ್ನಾಗಿಯೂ ಅಧಿಕಾರ ಪಡೆಯುವ ವಿಷಯದ ಬಗ್ಗೆ ಗಮನ ಬೀರುತ್ತವೆ. ಇಬ್ರಿಯ ಮೂರು ಮತ್ತು ನಾಲ್ಕನೇ ಅಧ್ಯಾಯಗಳು ಯೇಸುವನ್ನು ಒಬ್ಬ ವಿಶ್ರಾಂತಿದಾಯಕನನ್ನಾಗಿ ಪರಿಚಯಿಸುತ್ತವೆ. ದೇವರು ದಾವೀದನಿಗೆ ಮಾಡಿದ ವಾಗ್ದಾನದಂತೆ ಆತನ ಸಿಂಹಾಸನಕ್ಕೆ ವಾಗ್ದಾನದ ಅರಸನನ್ನು ಕೊಟ್ಟು ರಾಜ್ಯದಲ್ಲಿ ಶಾಂತಿ ನೆಲಸುವಂತೆ ಮಾಡುವಾಗ ಇಬ್ರಿಯ 3 ಮತ್ತು 4ನೇ ಅಧ್ಯಾಯಗಳಿಗೆ ಅರ್ಥ ಬರುತ್ತದೆ (2 ಸಮು 7:10-11). ಈ ವಿಶ್ರಾಂತಿಯು ಈವಾಗ ನಮಗೆ ದೊರಕಿದೆ. ಯಾಕೆಂದರೆ ಯೇಸು ದೇವರ ಬಲಪಾಶದಲ್ಲಿ ಸಿಂಹಾಸನಾರೂಢನಾಗಿದ್ದಾನೆ.

ಇಬ್ರಿಯ ಪತ್ರಿಕೆ ದೇವರಿಗೆ ಸೇರಿದ ವಿಶ್ರಾಂತಿ ಮತ್ತು ಸಬ್ಬತ್ತಿನ ವಿಶ್ರಾಂತಿ ಎಂದು ವಿಶ್ರಾಂತಿಯನ್ನು ಎರಡು ರೀತಿಯಲ್ಲಿ ವಿವರಿಸುತ್ತದೆ (ಇಬ್ರಿಯ 4:1-11). ಆದಾಮ ಮತ್ತು ಹವ್ವಳಿಗೆ ಕೊಟ್ಟ ವಿಶ್ರಾಂತಿಯನ್ನು ದೇವರು ಮಾಡಿದನು. ಮೊದಲ ಸಬ್ಬತ್ತು ಪರಿಪೂರ್ಣತೆಯನ್ನು ಸಾಧ್ಯವಾಗಿ ಮಾಡಿದವನ ಜೊತೆ ಪರಿಪೂರ್ಣತೆಯ ಅನುಭವವಾಗಿದೆ. ದೇವರು ಸಬ್ಬತ್ತಿನ ವಿಶ್ರಾಂತಿಯನ್ನು ಸಹ ವಾಗ್ದಾನ ಮಾಡುತ್ತಾನೆ. ಯಾಕೆಂದರೆ ಸಬ್ಬತ್ತಿನ ಪಾಲನೆಯು ದೇವರು ಪರಿಪೂರ್ಣತೆಯನ್ನು ಮತ್ತೆ ತರುತ್ತೇನೆಂದು ಮಾಡಿದ ವಾಗ್ದಾನವನ್ನು ಕಾರ್ಯರೂಪಗೊಳಿಸುತ್ತದೆ.

ನಾವು ಸಬ್ಬತ್ತನ್ನು ಪಾಲಿಸುವುದು ದೇವರು ಈ ಲೋಕವನ್ನು ಉಂಟುಮಾಡಿದಾಗ ಮತ್ತು ಇದನ್ನು ಶಿಲುಬೆಯಲ್ಲಿ ವಿಮೋಚಿಸಿದಾಗ ಆತನು ನಮಗೋಸ್ಕರ ಪರಿಪೂರ್ಣವಾದ ಏರ್ಪಾಟನ್ನು ಮಾಡಿದ್ದಾನೆಂಬುದನ್ನು ನೆನಪಿಸುತ್ತದೆ. ಸಬ್ಬತ್ತಿನ ಪಾಲನೆಯು ಮೊಟ್ಟ ಮೊದಲಾಗಿ ನಮ್ಮ ದೃಷ್ಟಿಯನ್ನು ಹಿಂದಕ್ಕೆ ಅಂದರೆ ಸೃಷ್ಟಿ ಕಾರ್ಯಕ್ಕೆ ಹರಿಸುವಂತೆ ಮಾಡುತ್ತದೆ ಮತ್ತು ಮುಂದೆ ಭವಿಷ್ಯದಲ್ಲಿ ದೇವರು ವಾಗ್ದಾನ ಮಾಡಿರುವ ವಿಶ್ರಾಂತಿಯ ಅನುಭವವನ್ನು ಅಪೂರ್ಣವಾದ ಲೋಕದಲ್ಲಿ ಈವಾಗಲೇ ಹೊಂದುವಂತೆ ಅವಕಾಶ ಮಾಡುತ್ತದೆ.

_ಈ ವಾರದ ಪಾಠವನ್ನು ಅಕ್ಟೋಬರ್ 30ರ ಸಬ್ಬತ್ತಿಗಾಗಿ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._