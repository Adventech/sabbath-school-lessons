---
title:  ವಿಶ್ರಾಂತಿಯ ನೆಲೆಯಾಗಿ ಒಂದು ದೇಶ
date:   23/01/2022
---

`ಓದಿರಿ : ಆದಿಕಾಂಡ 15:13-21 ವಚನಗಳು. ದೇವರು ಅಬ್ರಹಾಮನಿಗೆ ಏನೆಂದು ವಾಗ್ದಾನ ಮಾಡಿದನು?`

ದೇವರು ಇಸ್ರಾಯೇಲ್ಯರನ್ನು ಐಗುಪ್ತ ದೇಶದ ದಾಸತ್ವದಿಂದ ಬಿಡಿಸಿ ಕಾನಾನ್ ದೇಶಕ್ಕೆ ಕರೆತಂದನು. ಅವರು ದೇವರನ್ನು ಮುಕ್ತವಾಗಿ ಸೇವಿಸಲು ಸಾಧ್ಯವಾಗುವಂತೆ (ವಿ.ಕಾಂಡ 8:1, ಕೀರ್ತ 105:43-45) ಮತ್ತು ಫರೋಹನು ನಿಷೇಧ ಮಾಡಿದ್ದ ಸಬ್ಬತ್ತಿನ ವಿಶ್ರಾಂತಿಯನ್ನು ಸಂತೋಷದಿಂದ ಅನುಭವಿಸುವಂತೆ ಅಲ್ಲಿಗೆ ಕರೆತಂದನು (ವಿ.ಕಾಂಡ 5:5), ಕಾನಾನ್ ದೇಶವು ಅವರ ತಂದೆಯಾದ ಅಬ್ರಹಾಮನಿಗೆ ದೇವರು ಕೊಡುತ್ತೇನೆಂದು ವಾಗ್ದಾನ ಮಾಡಿದ ಸ್ವಾಸ್ತ್ರ ವಾಗಿತ್ತು. ಯಾಕೆಂದರೆ ಅಬ್ರಹಾಮನು ದೇವರ ಕರೆಗೆ ಓಗೊಟ್ಟು ತನ್ನ ಸ್ವದೇಶವನ್ನು ಬಂಧು ಬಳಗವನ್ನು ತಂದೆಯ ಮನೆಯನ್ನು ಬಿಟ್ಟು ಕಾನಾನ್ ದೇಶಕ್ಕೆ ಬಂದನು (ಆ.ಕಾಂಡ 11:31 ರಿಂದ 12:4 ವಚನಗಳು).

ಕೇವಲ ಅವರು ಆ ದೇಶವನ್ನು ಸ್ವಾಸ್ತ್ರವಾಗಿ ಅನುಭವಿಸಲಿ ಎಂಬ ಉದ್ದೇಶದಿಂದ ದೇವರು ಅದನ್ನು ಇಸ್ರಾಯೇಲ್ಯರಿಗೆ ಕೊಡಲಿಲ್ಲ. ದೇವರು ಅವರನ್ನು ತನಗಾಗಿ ಅಲ್ಲಿಗೆ ಕರೆದುಕೊಂಡುಬಂದನು (ವಿ.ಕಾಂಡ 19:4). ಅವರು ಅಲ್ಲಿ ಅವನ ಸತ್ಸಂಗದಲ್ಲಿ ಬಾಳಿ ಬದುಕಲು ಯಾವುದೇ ತೊಂದರೆಗಳಿಲ್ಲದೆ, ನಿಜವಾದ ದೇವರು ಯಾರೆಂದು ಲೋಕಕ್ಕೆ ತೋರಿಸಿಕೊಡಲು ಅನುಕೂಲವಾಗುವಂತೆ ಅಲ್ಲಿಗೆ ಕರೆದುಕೊಂಡು ಬಂದನು.

ಸೃಷ್ಟಿಕಾರ್ಯದಲ್ಲಿ ಸಬ್ಬತ್ತಿನಂತೆ, ಕಾನಾನ್ ದೇಶವು ಇಸ್ರಾಯೇಲ್ಯರಿಗೆ ತಮ್ಮ ವಿಮೋಚನ ಜೊತೆ ಒಳ್ಳೆಯತನದಲ್ಲಿ ಸಂತೋಷಪಡಲು ಗಾಢವಾದ ಸಂಬಂಧದಲ್ಲಿ ಜೀವಿಸಲು ಸಾಧ್ಯವಾಗುವ ಚೌಕಟ್ಟನ್ನು (ಪರಿಸರ) ಹೊಂದಿತ್ತು.

ಧರ್ಮೋಪದೇಶಕಾಂಡ 12:1-14 ವಚನಗಳಲ್ಲಿ ದೇವರು, ಇಸ್ರಾಯೇಲ್ಯರು ಕಾನಾನ್ ದೇಶಕ್ಕೆ ಕೇವಲ ಪ್ರವೇಶ ಮಾಡುವುದರಿಂದ ವಿಶ್ರಾಂತಿ ಸಿಗುವುದಿಲ್ಲ. ಆದರೆ ಆ ದೇಶದಲ್ಲಿ ವಿಗ್ರಹಾರಾಧನೆಯನ್ನು ತೊಡೆದು ಹಾಕಿದಾಗ ಶಾಂತಿ ಸಮಾಧಾನವು ನೆಲೆಗೊಳ್ಳುತ್ತದೆ ಎಂದು ಹೇಳುತ್ತಾನೆ. ನಂತರವೇ ಆತನು ಆಯ್ದುಕೊಂಡು ಜನಾಂಗದ ಮಧ್ಯೆ ವಾಸಿಸುವ ಸ್ಥಳವನ್ನು ತೋರಿಸಿದನು.

`ಓದಿರಿ : ವಿ.ಕಾಂಡ 20:8-11 ಮತ್ತು ಧ.ಕಾಂಡ 5:12-15. ಯಾವ ಎರಡು ವಿಷಯಗಳನ್ನು ಸಬ್ಬತ್ತಿನ ವಿಶ್ರಾಂತಿ ಜ್ಞಾಪಕಪಡಿಸುತ್ತದೆ ಅವು ಹೇಗೆ ಪರಸ್ಪರ ಸಂಬಂಧ ಪಡುತ್ತವೆ?`

ದೇವರು ಸೃಷ್ಟಿಯಲ್ಲಿ ಸ್ಥಾಪಿಸಿದ ಸಬ್ಬತ್ತನ್ನು ಐಗುಪ್ತದೇಶದಿಂದ ಆದ ಬಿಡುಗಡೆಗೆ ಸಂಬಂಧಪಡಿಸುತ್ತಾನೆ. ಸೃಷ್ಟಿಯ ಸ್ಮರಣಾರ್ಥ ಮತ್ತು ಐಗುಪ್ತದ ದಾಸತ್ವದಿಂದ ಹೊಂದಿದ ವಿಮೋಚನಾರ್ಥವಾಗಿ ಸಬ್ಬತ್ತನ್ನು ಕೈಗೊಳ್ಳಬೇಕೆಂದು ಉಪದೇಶಿಸುತ್ತಾನೆ. ಸೃಷ್ಟಿ ಮತ್ತು ವಿಮೋಚನೆ ಎರಡು ಸಬ್ಬತ್ತಿನ ಆಜ್ಞೆಯಲ್ಲಿ ಪ್ರತಿಷ್ಠೆ ಹೊಂದುತ್ತವೆ. ಹೇಗೆ ನಾವು ಏನನ್ನೂ ಸೃಷ್ಟಿಸಲಾರೆವೋ ಹಾಗೆಯೇ ನಮ್ಮನ್ನು ನಾವು ವಿಮೊಚಿಸಿಕೊಳ್ಳಲಾರೆವು. ಈ ಕಾರ್ಯಗಳನ್ನು ದೇವರು ಮಾತ್ರ ಮಾಡಬಲ್ಲವನಾಗಿದ್ದಾನೆ ಮತ್ತು ನಾವು ವಿಶ್ರಾಂತಿ ಹೊಂದುವುದರಿಂದ ನಮ್ಮ ಅಸ್ತಿತ್ವಕ್ಕೆ ಮಾತ್ರವಲ್ಲದೆ ನಮ್ಮ ರಕ್ಷಣೆಗೂ ಆತನ ಮೇಲೆ ಅವಲಂಬಿತರಾಗಲು ಮಾನ್ಯತೆ ಸೂಚಿಸುತ್ತೇವೆ. ರಕ್ಷಣೆಯು ನಂಬಿಕೆಯಿಂದಲೇ ಎಂಬುದನ್ನು ಸಬ್ಬತ್ತು ಬಲಯುತವಾಗಿ ವ್ಯಕ್ತಪಡಿಸುತ್ತದೆ.

`ಸಬ್ಬತ್ತನ್ನು ಕೈಗೊಳ್ಳುವುದು ನಮ್ಮ ಅಸ್ತಿತ್ವಕ್ಕೆ ಮಾತ್ರವಲ್ಲ ನಮ್ಮ ರಕ್ಷಣೆಗೂ ಸಹ ದೇವರ ಮೇಲೆ ಸಂಪೂರ್ಣವಾಗಿ ಆತುಕೊಳ್ಳುವುದನ್ನು ಅರ್ಥ ಮಾಡಿಕೊಳ್ಳಲು ಸಹಾಯ ಮಾಡುತ್ತದೆ ಹೇಗೆ?`