---
title:  ಹೊಸ ಸೃಷ್ಟಿಯ ಒಂದು ಪೂರ್ವಾನುಭವ
date:   27/01/2022
---

`ಹೋಲಿಸಿರಿ : ವಿ.ಕಾಂಡ 20:8-11, ಧ.ಕಾಂಡ 5:12-15ನ್ನು ಇಬ್ರಿಯ 4:8- 11 ಜೊತೆಗೆ ಸಬ್ಬತ್ತಿನ ವಿಶ್ರಾಂತಿಯ ಬಗ್ಗೆ ಯಾವ ವ್ಯತ್ಯಾಸವನ್ನು ಕಾಣುವಿರಿ?`

ನಾವು ಈಗಾಗಲೇ ಕಂಡಂತೆ ವಿ.ಕಾಂಡ ಮತ್ತು ಧ.ಕಾಂಡದ ವಚನಗಳು ನಮ್ಮ ಗಮನವನ್ನು ಗತಕಾಲಕ್ಕೆ ಆಹ್ವಾನಿಸುತ್ತವೆ. ದೇವರು ಉಂಟುಮಾಡಿದ ಈ ಸೃಷ್ಟಿ ಮತ್ತು ವಿಮೋಚನೆಗಳಲ್ಲಿ ಆತನು ನಮಗಾಗಿ ಸಾಧಿಸಿದುದನ್ನು ಸ್ಮರಿಸಿ ಸಬ್ಬತ್ತನ್ನು ಆಚರಿಸಬೇಕೆಂದು ಎಚ್ಚರಿಕೆ ಹೇಳುತ್ತವೆ. ಆದರೆ ಇಬ್ರಿಯ 4:9-11 ವಚನಗಳು ನಮ್ಮನ್ನು ಭವಿಷ್ಯಕಾಲದ ಕಡೆಗೆ ನೋಡುವಂತೆ ಹೇಳುತ್ತವೆ. ಈ ವಾಕ್ಯಗಳು ಸಬ್ಬತ್ತು ಪಾಲನೆಯ ಹೊಸ ಆಯಾಮವನ್ನು ನಮಗೆ ಶ್ರುತಪಡಿಸುತ್ತವೆ. ನಾವು ಗತಕಾಲದಲ್ಲಿ ದೇವರಿಂದ ಪಡೆದ ಯಶಸ್ಸುಗಳನ್ನು ಸ್ಮರಿಸಲು ಮಾತ್ರವಲ್ಲ. ಆದರೆ ಭವಿಷ್ಯದಲ್ಲಿ ದೇವರು ನಮಗೆ ಮಾಡಿರುವ ವಾಗ್ದಾನಗಳ ಸಲುವಾಗಿ ಸಬ್ಬತ್ತಿನ ಸಂಭ್ರಮಾಚರಣೆ ಮಾಡುತ್ತೇವೆ.

ಯಾವಾಗಲೂ ಸಬ್ಬತ್ತಿನ ಆಚರಣೆಯಲ್ಲಿ ಭವಿಷ್ಯದ ಆಯಾಮವು ಇರುತ್ತದೆ, ಆದರೆ ಅದು ಉದಾಸೀನತೆಗೆ ಒಳಗಾಗಿದೆ. ಮನುಷ್ಯನು ಪಾಪದಲ್ಲಿ ಬಿದ್ದು ಹೋದ ನಂತರ ದೇವರು ಒಂದು ದಿನ ಮೆಸ್ತೀಯನ (ಅಭಿಷಿಕ್ತನ) ಮೂಲಕ ಈ ಸೃಷ್ಟಿಯನ್ನು ಅದರ ಮೊದಲ ಮಹಿಮೆಯ ಸ್ಥಿತಿಗೆ ತರುತ್ತಾನೆಂಬ ವಾಗ್ದಾನವನ್ನು ನಮಗೆ ಅರುಹುತ್ತದೆ. ದೇವರು ತಾನು ಮಾಡಿದ ವಿಮೋಚನ ಕೃತ್ಯಗಳನ್ನು ಸಬ್ಬತ್ತಿನ ಮೂಲಕ ಆಚರಿಸಲು ನಮಗೆ ಆಜ್ಞಾಪಿಸುತ್ತಾನೆ. ಯಾಕೆಂದರೆ ಇದು (ಸಬ್ಬತ್ತು) ಹೊಸ ಸೃಷ್ಟಿಯಲ್ಲಿ ವಿಮೊಚನೆಯ ಮುಕ್ತಾಯವನ್ನು ಎದುರು ನೋಡುತ್ತದೆ. ಸಬ್ಬತ್ತಿನ ಆಚರಣೆಯು ಈ ಅಪೂರ್ಣವಾದ ಲೋಕದಲ್ಲಿ ಪರಲೋಕವನ್ನು ಹಾರೈಸುವಂಥದ್ದಾಗಿದೆ.

ಯಹೂದ್ಯ ಸಂಪ್ರದಾಯದಲ್ಲಿ ಇದು ಯಾವಾಗಲೂ ಸ್ಪಷ್ಟವಾಗುತ್ತದೆ. ಏಳನೇ ದಿನವು ಪುನರುತ್ಥಾನದ ಗುರುತು ಮತ್ತು ಮುಂದಿನ ಕಾಲದ ವಿಶ್ರಾಂತಿ ಎಂದು ಯಾತಿ ವಿಶ್ವವಿದ್ಯಾಲಯ ಮುದ್ರಣ 1985, 2ನೇ ಸಂಪುಟ, 18ನೇ ಪುಟ ಹೇಳುತ್ತದೆ. ಯಹೂದ್ಯರ ಮತ್ತೊಂದು ಮೂಲವು ಮುಂದೆ ಬರುವಂಥ ಕಾಲವು ಸಂಪೂರ್ಣವಾಗಿ ಎಂದೆಂದಿಗೂ ಸಬ್ಬತ್ತಿನ ವಿಶ್ರಾಂತಿಯಾಗಿರುತ್ತದೆ ಎಂದು ಹೇಳುತ್ತದೆ. - ಯಾತಿ ವಿಶ್ವವಿದ್ಯಾಲಯ ಮುದ್ರಣ 1988.

ನಂತರ ಮೂಲವು ಹೇಳುವುದೇನೆಂದರೆ ಸದಮಲ ದೇವರ ಸಾನಿಧ್ಯದಲ್ಲಿ ನಿಂತು ಇಸ್ರಾಯೇಲ್ ಜನವು ಓ ಸರ್ವಲೋಕಗಳ ಒಡೆಯನೆ ನಿನ್ನ ಆಜ್ಞೆಗಳನ್ನು ಕೈಗೊಂಡು ನಡೆದರೆ ನಮಗೆ ಏನು ಪ್ರತಿಫಲ ಸಿಗುತ್ತದೆ ಎಂದು ಕೇಳುವಾಗ ಮುಂದಿನ ಲೋಕವು ನಿಮಗೆ ಸಿಗುತ್ತದೆಯೆಂದು ದೇವರು ನುಡಿಯುತ್ತಾನೆ. ಅದಕ್ಕೆ ಮತ್ತೆ ಇಸ್ರಾಯೇಲ್ ಜನವು ಅದು ಹೇಗಿರುತ್ತದೆ ತೋರಿಸು ಎಂದು ದೇವರನ್ನು ಕೇಳುತ್ತದೆ. ದೇವರು ಅವರಿಗೆ ಸಬ್ಬತ್ತನ್ನು ತೋರಿಸುತ್ತಾನೆ- ಜುದಾಯಿಸಂ A Quarterly Journal, ಸಂಪುಟ 16, ಪುಟ 443, 444.

ಸಬ್ಬತ್ತೆಂಬುದು ಆಚರಿಸುವುದಕ್ಕೆ ಸಂತೋಷಿಸುವುದಕ್ಕೆ ಮತ್ತು ಕೃತಜ್ಞತೆ ಸಲ್ಲಿಸುವುದಕ್ಕಾಗಿದೆ. ನಾವು ಅದನ್ನು ಕೈಗೊಂಡಾಗ ನಾವು ದೇವರ ವಾಗ್ದಾನಗಳನ್ನು ನಂಬುತ್ತೇವೆ. ಆತನ ಕೃಪಾವರಗಳನ್ನು ಸ್ವೀಕರಿಸುತ್ತೇವೆ ಎಂಬುದನ್ನು ಸೂಚಿಸುತ್ತದೆ. ಸಬ್ಬತ್ತು ಜೀವವುಳ್ಳ ಮತ್ತು ಸ್ಪಂದಕವಾದ ನಂಬಿಕೆಯಾಗಿದೆ. ಕ್ರಿಯೆಗಳಿಗೆ ಸಂಬಂಧಪಟ್ಟಂತೆ ಹೇಳುವುದಾದರೆ ಸಬ್ಬತ್ತಿನ ಆಚರಣೆಯು ಬಹುಶಃ ನಾವು ಯೇಸುಕ್ರಿಸ್ತನ ಮೇಲೆ ನಂಬಿಕೆ ಇಡುವುದರ ಮೂಲಕ ಕೃಪೆಯಿಂದ ನಮ್ಮ ರಕ್ಷಣೆಯೆಂಬ ಮನವರಿಕೆಯು ಪರಿಪೂರ್ಣವಾಗಿ ವ್ಯಕ್ತವಾಗುವಂತೆ ಮಾಡುತ್ತದೆ.

`ನಾವು ದೇವರ ಆಜ್ಞೆಗಳನ್ನು ಕೈಗೊಂಡು ನಡೆಯುವುದರ ಜೊತೆಗೆ ನಮ್ಮ ರಕ್ಷಣೆಯು ನಂಬಿಕೆಯಿಂದಲೇ ಎಂಬುದು ಗೊತ್ತೆಂದು ತೋರಿಸಿ ಕೊಡಲು ನಾವು ಯಾವ ರೀತಿಯಲ್ಲಿ ಸಬ್ಬತ್ತನ್ನು ಕೈಗೊಳ್ಳಬಹುದು? ಸಬ್ಬತ್ತಿನಲ್ಲಿ ವಿಶ್ರಾಂತಿ ಪಡೆಯುವುದು ನಂಬಿಕೆಯಿಂದಲೇ ರಕ್ಷಣೆ ಎಂಬ ಸತ್ಯವನ್ನು ವ್ಯಕ್ತಪಡಿಸುತ್ತದೆ ಹೇಗೆ?`