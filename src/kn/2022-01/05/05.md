---
title:  ಆತನ ವಿಶ್ರಾಂತಿಯಲ್ಲಿ ಸೇರುವುದು
date:   26/01/2022
---

`ಓದಿರಿ : ಇಬ್ರಿಯ 3:11 ಮತ್ತು ಇಬ್ರಿಯ 4:1,3,5,10 ವಚನಗಳು ದೇವರು ನಾವು ಸೇರಬೇಕೆಂದು ನಮಗೆ ಆಹ್ವಾನ ಮಾಡುತ್ತಿರುವ ವಿಶ್ರಾಂತಿಯ ಗುಣವನ್ನು ಹೇಗೆ ವರ್ಣಿಸುತ್ತಾನೆ?`

ವಿಮೋಚನಕಾಂಡ 20:8-11ರಲ್ಲಿ ಹೇಳಿರುವ ಸಬ್ಬತ್ತಿನ ಆಜ್ಞೆ ಮತ್ತು ಧ.ಕಾಂಡ 5:12-15ರಲ್ಲಿ ಮೋಶೆಯು ಮಾಡುವ ಮರು ಹೇಳಿಕೆಯು ದೇವರು ನಮಗೇನು ಮಾಡಿದ್ದಾನೋ ಅದನ್ನು ನೆನಪಿಸಿಕೊಳ್ಳಲು ನಮ್ಮನ್ನು ಆಹ್ವಾನ ಮಾಡುತ್ತವೆ. ದೇವರು ಕಲ್ಲಿನ ಹಲಿಗೆಗಳ ಮೇಲೆ ಬರೆದಿರುವುದು ದೇವರ ಸೃಷ್ಟಿಕಾರ್ಯದ ಮುಕ್ತಾಯವನ್ನು ಸೂಚಿಸುತ್ತವೆ (ವಿ.ಕಾಂಡ 31:18, 34:28). ದೇವರು ಇಸ್ರಾಯೇಲ್ಯರನ್ನು ಐಗುಪ್ತದೇಶದ ದಾಸತ್ವದಿಂದ ವಿಮೋಚಿಸುವ ಕೆಲಸವನ್ನು ಪೂರ್ಣಗೊಳಿಸಿದ ಪ್ರಯುಕ್ತ ಅವರು ಸಬ್ಬತ್ತನ್ನು ಕೈಗೊಳ್ಳಬೇಕೆಂದು ಧರ್ಮೋಪದೇಶ ಕಾಂಡವು ಅವರಿಗೆ ಆಜ್ಞೆ ಮಾಡುತ್ತದೆ. ಐಗುಪ್ತದೇಶದಿಂದ ಆದ ಬಿಡುಗಡೆಯು (ವಿಮೋಚನೆಯು) ಕ್ರಿಸ್ತನು ನಮಗೋಸ್ಕರ ಶಿಲುಬೆಯ ಮೇಲೆ ತೀರಿತು ಎಂದು ಹೇಳಿ ಸಾಧಿಸಿದ ಅಂತಿಮ ಬಿಡುಗಡೆಯ ಕೆಲಸದ ಕಡೆಗೆ ಬೆಟ್ಟು ಮಾಡಿ ತೋರಿಸುತ್ತದೆ (ಯೋಹಾನ 19:30). ಹಾಗಾಗಿ ಸಬ್ಬತ್ತು ಇಮ್ಮಡಿ ಆಶೀರ್ವಾದಗಳನ್ನು ಹೊಂದಿದೆ ಹೇಳಬೇಕೆಂದರೆ ಕ್ರೈಸ್ತರ ವಿಷಯದಲ್ಲಿ ಸಬ್ಬತ್ತನ್ನು ಕೈಗೊಳ್ಳುವುದು ಹೆಚ್ಚು ಅರ್ಥಪೂರ್ಣವಾಗಿದೆ.

`ಓದಿರಿ : ಇಬ್ರಿಯ 4:9-11, ನಾವು ಏನು ಮಾಡಬೇಕೆಂದು ಕರೆಯಲ್ಪಟ್ಟಿದ್ದೇವೆ?`

ದೇವರು ತನ್ನ ಸೃಷ್ಟಿಕಾರ್ಯವನ್ನು ಮುಗಿಸಿದ ಅಥವಾ ಕೊನೆಗೊಳಿಸಿದ ಪ್ರಯುಕ್ತ ಸಬ್ಬತ್ತಿನ ವಿಶ್ರಾಂತಿಯು ಆಚರಿಸಲ್ಪಡುತ್ತದೆ (ಆ.ಕಾಂಡ 2:1-3, ವಿ.ಕಾಂಡ 20:8- 11) ಅಥವಾ ವಿಮೋಚನೆಯ ಪ್ರಯುಕ್ತ (ದ.ಕಾಂಡ 5:12-15) ಇದರಂತೆಯೇ, ಯೇಸುಕ್ರಿಸ್ತನು ನಮ್ಮ ರಕ್ಷಣೆಗೆ ಪರಿಪೂರ್ಣವಾದ ಯಜ್ಞವನ್ನು ಸಮರ್ಪಿಸಿ ಪರಲೋಕ ಆಲಯದಲ್ಲಿ ಸಿಂಹಾಸನಾರೂಢನಾಗುವುದನ್ನು ಆಚರಿಸಲಾಗುತ್ತದೆ (ಇಬ್ರಿಯ 10:12- 14).

ನಮ್ಮ ಒಳಿತನ್ನು ಭದ್ರಪಡಿಸಿದ ನಂತರವೇ ದೇವರು ವಿಶ್ರಾಂತಿ ಹೊಂದುತ್ತಾನೆ. ಸೃಷ್ಟಿಯಲ್ಲಿ ದೇವರು ತನ್ನ ಸೃಷ್ಟಿಕಾರ್ಯ ಮುಗಿಸಿದಾಗ ವಿಶ್ರಮಿಸಿಕೊಂಡನು. ನಂತರ ಅಬ್ರಹಾಮನಿಗೆ ವಾಗ್ದಾನ ಮಾಡಿದ ದೇಶ ದಾವೀದನಿಗೆ ಜಯ ಕೊಡುವುದರ ಮೂಲಕ ಇಸ್ರಾಯೇಲ್ಯರು ಸುರಕ್ಷಿತವಾಗಿ ಜೀವಿಸತೊಡಗಿದಾಗ ಅವರ ಮಧ್ಯದಲ್ಲಿ ವಿಶ್ರಮಿಸಿದನು (1 ಅರಸು 4:21-25ನ್ನು ವಿಕಾಂಡ 15:18-21 ಮತ್ತು ಧ.ಕಾಂಡ 11:24, 2 ಸಮುವೇಲ 8:1-14ರ ಜೊತೆಗೆ ಹೋಲಿಸಿರಿ), ಇಸ್ರಾಯೇಲ್ಯರು ಸುರಕ್ಷಿತವಾಗಿ ನೆಲೆಗೊಂಡು ಮನೆಗಳ ಕಟ್ಟಿಕೊಂಡು ವಾಸಿಸಿದ ನಂತರವೇ ದೇವರು ತನಗಾಗಿ ಒಂದು ಆಲಯವನ್ನು ಕಟ್ಟಲು ಹೇಳಿದನು.

`ಈಗಲಾದರೂ ಸರಿಯೇ ನಾವು ಆತನ ವಿಶ್ರಾಂತಿಯಲ್ಲಿ ಸೇರುವುದು ಹೇಗೆ? ನಮ್ಮ ಮೇಲೆ ನಾವು ಭರವಸವಿಟ್ಟುಕೊಳ್ಳದೆ, ನಂಬಿಕೆಯಿಂದ ಯೇಸುಕ್ರಿಸ್ತನು ಕೊಡುವ ರಕ್ಷಣೆಯ ಭರವಸೆಯಲ್ಲಿ ವಿಶ್ರಾಂತಿ ಪಡೆದುಕೊಳ್ಳುವುದು ಹೇಗೆ?`