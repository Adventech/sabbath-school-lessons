---
title:  ಪಾಪ ಪರಿಹಾರಕ್ಕಾಗಿ ಇನ್ನಾವ ಯಜ್ಞವೂ ಇರುವುದಿಲ್ಲ
date:   08/02/2022
---

ಇಬ್ರಿಯ 6:4-6 ರಲ್ಲಿರುವ ಎಚ್ಚರಿಕೆಗಳು ಇಬ್ರಿಯ 10:26-29 ಎಚ್ಚರಿಕೆಗಳಂತೆಯೇ ಇದೆ. ಯೇಸುಕ್ರಿಸ್ತನಲ್ಲದೆ ಬೇರೆ ಯಾವುದರಿಂದಲೂ ನಮಗೆ ಕ್ಷಮಾಪಣೆ ಸಿಕ್ಕುವುದಿಲ್ಲವಾದ್ದರಿಂದ ಯೇಸುವಿನ ಯಜ್ಞವನ್ನು ತಿರಸ್ಕರಿಸುವ ಪತ್ರಿಕೆಯ ಓದುಗರು ಪಾಪ ಕ್ಷಮಾಪಣೆ ಹೊಂದಲಾರರು ಎಂದು ಪೌಲನು ವಿವರಿಸುತ್ತಾನೆ (ಇಬ್ರಿಯ 10:1-14).

`ಓದಿರಿ : ಇಬ್ರಿಯ 10:26-29. ಪಾಪಗಳಿಗೆ ಕ್ಷಮಾಪಣೆಯಿಲ್ಲವೆಂಬುದನ್ನು ಬರಹಗಾರರು ಯಾವ ಮೂರು ವಿಧಾನದಲ್ಲಿ ವಿವರಿಸುತ್ತಾನೆ?`

ಸತ್ಯದ ಪರಿಜ್ಞಾನ ಹೊಂದಿದ ಮೇಲೆ ಯಾವುದಾದರೂ ಪಾಪವೆಸಗಿದರೆ ದೋಷ ಪರಿಹಾರವಿಲ್ಲವೆಂದು ಪತ್ರಿಕೆಯ ಬರಹಗಾರನು ಹೇಳುವುದಿಲ್ಲ. ದೇವರು ಯೇಸುವನ್ನು ನಮ್ಮ ಪರವಾಗಿ ವಾದಿಸುವುದಕ್ಕೆಂದು ವಕೀಲನನ್ನಾಗಿ ನೇಮಕ ಮಾಡಿದ್ದಾನೆ.

ಆತನ ಮೂಲಕವೇ ನಮ್ಮ ಪಾಪಗಳಿಗೆ ಕ್ಷಮಾಪಣೆಯಾಗುತ್ತದೆ (1 ಯೋಹಾನ 1:9) ಒಬ್ಬ ವ್ಯಕ್ತಿಯು ದೇವಕುಮಾರನನ್ನು ಪಾದಗಳಿಂದ ತುಳಿದು ಒಡಂಬಡಿಕೆಯನ್ನು ಸ್ಥಿರಪಡಿಸಿದಂಥ ಮತ್ತು ತನ್ನನ್ನು ಪವಿತ್ರ ಮಾಡಿದಂಥ ರಕ್ತವನ್ನು ಅಶುದ್ಧವೆಂದೆಣಿಸಿ ದೇವರ ಕೃಪಾ ವರವಾಗಿರುವ ಆತ್ಮನನ್ನು ತಿರಸ್ಕಾರ ಮಾಡಿದರೆ ಅಂದರೆ ಬೇಕೆಂದು ಪಾಪ ಮಾಡಿದರೆ ಪಾಪ ಪರಿಹಾರಕ್ಕಾಗಿ ಇನ್ನಾವ ಯಜ್ಞವೂ ಇರುವುದಿಲ್ಲವೆಂದು ಅಪೊಸ್ತಲನಾದ ಪೌಲನು ವಿವರಿಸುತ್ತಾನೆ. ಆತನು ನೀಡಿರುವ ವಿವರಣೆಯನ್ನು ಸವಿವರವಾಗಿ ಅವಲೋಕಿಸೋಣ.

ದೇವಕುಮಾರನನ್ನು ಪಾದಗಳಿಂದ ತುಳಿಯುವುದು (ಇಬ್ರಿಯ 10:29) ಎಂಬ ಹೇಳಿಕೆಯು ಯೇಸುವಿನ ಆಳ್ವಿಕೆಯನ್ನು ತಿರಸ್ಕರಿಸುವುದು ಎಂಬುದನ್ನು ಸೂಚಿಸುತ್ತದೆ. ಯೇಸುವಿನ ದೇವಕುಮಾರನೆಂಬ ಪದವಿಯು ದೇವರು ಆತನನ್ನು ಉನ್ನತ ಲೋಕದೊಳಗೆ ತನ್ನ ಬಲಗಡೆ ಕುಳ್ಳಿರಿಸಿಕೊಳ್ಳುವುದನ್ನು ಅಥವಾ ಆತನ ವಿರೋಧಿಗಳನ್ನು ಆತನ ಪಾದಪೀಠವಾಗಿ ಮಾಡುವುದನ್ನು ನೆನಪಿಗೆ ತರುತ್ತದೆ (ಇಬ್ರಿಯ 1:13) ಮತ್ತು (ಇಬ್ರಿಯ 1:5-12,14).

ದೇವಕುಮಾರನನ್ನು ತುಳಿಯುವುದು ಎಂದರೆ ಭ್ರಷ್ಟನು ಯೇಸುವನ್ನು ತನ್ನ ವೈರಿಯನ್ನಾಗಿ ಮಾಡಿಕೊಳ್ಳುವುದನ್ನು ಸೂಚಿಸುತ್ತದೆ. ಪತ್ರಿಕೆಯು ಮಾಡುವ ವಾದದ ಸಂದರ್ಭಕ್ಕನುಗುಣವಾಗಿ (ಇಬ್ರಿಯ 1:13). ಒಬ್ಬ ಭ್ರಷ್ಟನ ಜೀವಿತಕ್ಕೆ ಸಂಬಂಧಪಟ್ಟ ಹಾಗೆ ಯೇಸುವ ಆ ಭ್ರಷ್ಟನನ್ನು ಆಸನದಿಂದ ತೆಗೆದು ಬಿಡುವುದು ಇಲ್ಲವೇ ಅದರಲ್ಲಿ ತಾನೇ ಆಸೀನನಾಗುವುದು ಇಲ್ಲವೇ ಅದನ್ನು ತನ್ನ ಪಾದ ಪೀಠವನ್ನಾಗಿ ಮಾಡಿಕೊಳ್ಳುವುದೇ ಆಗಿದೆ. ಇದನ್ನೇ ಲೂಸಿಫರನು ಪರಲೋಕದಲ್ಲಿ ಮಾಡಬೇಕೆಂದುಕೊಂಡಿದ್ದನು (ಯೆಶಾಯ 14:12-14), ಅಧರ್ಮಸ್ವರೂಪನು ಇದನ್ನೇ ಮಾಡುವುದಕ್ಕೆ ಪ್ರಯತ್ನಿಸುತ್ತಾನೆಂದು 2 ಥೆಸ 2:3,4 ವಾಕ್ಯಗಳು ತಿಳಿಸುತ್ತವೆ.

ಒಡಂಬಡಿಕೆಯನ್ನು ಸ್ಥಿರಪಡಿಸಿದಂಥ ರಕ್ತವನ್ನು ಅಶುದ್ಧವೆಂದು ಎಣಿಸುವುದು ಎಂಬ ಹೇಳಿಕೆಯು ಯೇಸುವಿನ ಬಲಿಯನ್ನು (ಯಜ್ಞವನ್ನು ತಿರಸ್ಕರಿಸುವುದಕ್ಕೆ ಸಮವಾಗುತ್ತದೆ (ಇಬ್ರಿಯ 9:15-22). ಸಕಲ ಪಾಪಗಳನ್ನು ತೊಳೆದು ಶುದ್ದೀಕರಣೆ ಮಾಡುವ ಶಕ್ತಿಯು ಯೇಸುವಿನ ರಕ್ತದಲ್ಲಿ ಇಲ್ಲವೆಂದು ಅಂದುಕೊಳ್ಳುವುದೇ ಆಗಿದೆ.

ದೇವರ ಕೃಪಾವರವಾಗಿರುವ ಆತ್ಮನನ್ನು ತಿರಸ್ಕಾರ ಮಾಡುವುದು ಎಂಬ ಹೇಳಿಕೆಯು ಬಹಳ ಬಲಯುತವಾದುದಾಗಿದೆ. ಎನಿಬ್ರಿಸಾಸ್ ಎಂಬ ಗ್ರೀಕ್ ಪದವು (ಅವಮಾನ, ದುರಾಸೆ) ದುರಹಂಕಾರವನ್ನು ವ್ಯಕ್ತಪಡಿಸುವುದನ್ನು ಒಳಗೊಂಡಿದೆ. ಇದು ಸೊಕ್ಕು ಅಥವಾ ಉದ್ಧಟತನಕ್ಕೆ ಅನ್ವಯಿಸುವ ಪದವಾಗಿದೆ. ಇದು ಕೃಪೆಯ ಆತ್ಮ ಎಂಬ ಪದಕ್ಕೆ ತೀರ ವ್ಯತಿರಿಕ್ತವಾಗಿ ನಿಲ್ಲುವ ಪದವಾಗಿದೆ. ಇದು ದೇವರು ಕೊಡುವ ಕೃಪೆಗೆ ಒಬ್ಬ ಭ್ರಷ್ಟನು ತೋರಿಸುವ ಪ್ರತಿಕ್ರಿಯೆಯನ್ನು ಸೂಚಿಸುತ್ತದೆ.

`ಭ್ರಷ್ಟನದು ಎಂದೆಂದಿಗೂ ಸಮರ್ಥಿಸಿಕೊಳ್ಳಲಾಗದ ಪರಿಸ್ಥಿತಿಯಾಗಿದೆ. ಆತನು ಯೇಸುವನ್ನು ಆತನ ಬಲಿಯನ್ನು ಮತ್ತು ಪವಿತ್ರಾತ್ಮವನ್ನೂ ಸಹಾ ತಿರಸ್ಕರಿಸುತ್ತಾನೆ.`