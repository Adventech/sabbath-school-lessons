---
title:  ಉತ್ತಮ ವಸ್ತುಗಳು
date:   09/02/2022
---

ಅಪೊಸ್ತಲನಾದ ಪೌಲನು ತನ್ನ ಪತ್ರಿಕೆಯ ಓದುಗರಿಗೆ ಬಲವಾದ ಎಚ್ಚರಿಕೆಯನ್ನು ಕೊಡುತ್ತಾನೆ (ಇಬ್ರಿಯ 6:4-8) ನಂತರ ಅವರು ಯೇಸುವನ್ನು ಅಗಲದೆ ಭವಿಷ್ಯದಲ್ಲಿ ಭದ್ರವಾಗಿ ನೆಲೆಯಾಗಿರುತ್ತಾರೆಂದು ಅವರಲ್ಲಿ ಪೌಲನು ವಿಶ್ವಾಸ ವ್ಯಕ್ತಪಡಿಸುತ್ತಾನೆ. ವಿಶ್ವಾಸಿಗಳು ತಾನು ಕೊಟ್ಟ ಎಚ್ಚರಿಕೆಯನ್ನು ಅಂಗೀಕರಿಸಿ ತಕ್ಕ ಫಲಗಳನ್ನು ಕೊಡುತ್ತಾರೆಂದು ಹೇಳುತ್ತಾನೆ. ವಿಶ್ವಾಸಿಗಳು ದೇವರು ಕೃಷಿ ಮಾಡುವ ಭೂಮಿಯಂತಿದ್ದು ಅವರು ನಿರೀಕ್ಷೆಗೆ ತಕ್ಕ ಹಾಗೆ ಉತ್ತಮವಾದ ಫಲಗಳನ್ನು ಕೊಡುತ್ತಾರೆಂದು ಆತನು ನಂಬುತ್ತಾನೆ. ಈ ಜನರು ದೇವರಿಂದ ರಕ್ಷಣೆಯೆಂಬ ಆಶೀರ್ವಾದವನ್ನು ಹೊಂದುತ್ತಾರೆ (ಇಬ್ರಿಯ 6:7).

`ಓದಿರಿ : ಇಬ್ರಿಯ 6:9-12. ವಿಶ್ವಾಸಿಗಳು ಮಾಡುವ ಮತ್ತು ಮಾಡಲು ಬಯಸುವ ಕೆಲಸಗಳನ್ನು ಪಟ್ಟಿ ಮಾಡಿರಿ ಮತ್ತು ಇದರ ಅರ್ಥವೇನೆಂದು ವಿವರಿಸಿರಿ.`

ಕ್ರೈಸ್ತ ವಿಶ್ವಾಸಿಗಳು ದೇವರ ಹೆಸರಿನ ಮೇಲೆ ತಮ್ಮ ಪ್ರೀತಿಯನ್ನು ತೋರಿಸಿಸುತ್ತಾರೆ. ಹಾಗೆಂದರೆ ಸಂತರಿಗೆ ಮಾಡುವ ಸೇವೆಯ ಮೂಲಕ ದೇವರ ಮೇಲೆ ಪ್ರೀತಿ ತೋರಿಸುತ್ತಾರೆ ಎಂದು ಅರ್ಥ. ಇವುಗಳು ಗತಕಾಲದಲ್ಲಿ ಪ್ರತ್ಯೇಕಿಸಲ್ಪಟ್ಟ ಕೆಲಸಗಳಾಗಿರದೆ ಅವುಗಳು ಅತ್ಯಗತ್ಯವಾಗಿದ್ದ ಕೆಲಸಗಳಾಗಿದ್ದು ವರ್ತಮಾನ ಕಾಲಕ್ಕೂ ವಿಸ್ತರಿಸಲ್ಪಟ್ಟಿವೆ. ವಿಶೇಷವಾದ ಕಾರ್ಯಗಳು ಒಬ್ಬ ವ್ಯಕ್ತಿಯ ನಿಜಸ್ವಭಾವವನ್ನು ತೋರಿಸಿಕೊಡಲಾರವು. ನಾವು ಮಾಡುವ ಧಾರ್ಮಿಕ ಕೆಲಸಗಳು ನಾವು ದೇವರ ಮೇಲೆ ಇಟ್ಟಿರುವ ಪ್ರೀತಿಗೆ ಬಲವಾದ ಪುರಾವೆಯನ್ನು ನೀಡಲಾರವು. ಆದರೆ ನಮ್ಮ ಜೊತೆಯಲ್ಲಿರುವ ಮನುಷ್ಯರಿಗೆ ಅದರಲ್ಲೂ ದೌರ್ಭಾಗ್ಯದಲ್ಲಿರುವವರಿಗೆ ಮಾಡುವ ಕೆಲಸಗಳು ಸಾಕ್ಷಿ ಕೊಡುತ್ತವೆ (ಮತ್ತಾಯ 10:42, ಮತ್ತಾಯ 24:31- 46), ಹಾಗಾಗಿ ಪೌಲನು ಒಳ್ಳೆಯದನ್ನು ಮಾಡಲು ಮರೆಯಬೇಡಿರೆಂದು ಎಚ್ಚರಿಸುತ್ತಾನೆ (ಇಬ್ರಿಯ 13:2,16).

ಇಬ್ರಿಯ 6:12ನೇ ವಚನವನ್ನು ನೋಡಿರಿ. ಇದು ಮಂದಮತಿಯ ಮತ್ತು ಆಲಸ್ಯತನದ ಬಗ್ಗೆ ಎಚ್ಚರಿಕೆಯನ್ನು ನೀಡುತ್ತದೆ. ಒಬ್ಬನು ಆತ್ಮೀಕವಾಗಿ ಪಕ್ವವಾಗದಂತೆ ಮಾಡಿ ಕ್ರಿಸ್ತ ನಂಬಿಕೆಯಿಂದ ಅಗಲಿಸುವ ಅಪಾಯವು ಆಲಸ್ಯದ ಗುಣಲಕ್ಷಣವಾಗಿದೆ (ಇಬ್ರಿಯ 5:11, ಇಬ್ರಿಯ 6:12). ಪ್ರೀತಿಯ ಕೃತ್ಯಗಳಲ್ಲಿ ವ್ಯಕ್ತವಾಗುವ ನಂಬಿಕೆಯಿಂದಲ್ಲದೆ ಕೇವಲ ನಂಬಿಕೆಯ ಮೂಲಕ ಮಾಡುವ ಬೌದ್ಧಿಕ ಚಟುವಟಿಕೆಗಳಿಂದ ನಿರೀಕ್ಷೆಯನ್ನು ಜೀವಂತವಾಗಿ ಇಡಲಾಗುವುದಿಲ್ಲ (ರೋಮ 13:8–1).

ತನ್ನ ಪತ್ರಿಕೆಯ ಓದುಗರು ನಂಬಿಕೆ ಮತ್ತು ತಾಳ್ಮೆಯಿಂದ ವಾಗ್ದಾನಗಳಿಗೆ ಬಾಧ್ಯರಾಗುವವರನ್ನು ಅನುಸರಿಸಬೇಕೆಂದು ಪೌಲನು ಆಶಿಸುತ್ತಾನೆ.

ನಂಬಿಕೆ ಮತ್ತು ಕಷ್ಟ ಸಹಿಷ್ಣುತೆಯ ಕೊರತೆಯಿಂದ ವಾಗ್ದಾತ್ತ ದೇಶವನ್ನು ಬಾಧ್ಯವಾಗಿ ಹೊಂದಲಾರದೆ ಹೋದ ಅರಣ್ಯದಲ್ಲಿ ಅಲೆದಾಡಿದ ಇಸ್ರಾಯೇಲ್ಯರನ್ನು ಪೌಲನು ನಕಾರಾತ್ಮಕ ಉದಾಹರಣೆಯಾಗಿ ನಮ್ಮ ಮುಂದೆ ಇಡುತ್ತಾನೆ. ನಂತರ ಪೌಲನು ನಂಬಿಕೆಯಿಂದಲೂ ತಾಳ್ಮೆಯಿಂದಲೂ ವಾಗ್ದಾನಗಳನ್ನು ಹೊಂದಿಕೊಂಡ ಅಬ್ರಹಾಮನನ್ನು ಉದಾಹರಣೆಗೆಯಾಗಿ ಮುಂದಿಡುತ್ತಾನೆ (ಇಬ್ರಿಯ 6:13-15). ಇಬ್ರಿಯ 11ನೇ ಅಧ್ಯಾಯದಲ್ಲಿ ನಂಬಿಕೆಯಿಂದ ದೇವರನ್ನು ಮೆಚ್ಚಿಸಿದವರ ದೊಡ್ಡ ಪಟ್ಟಿಯನ್ನೇ ನೋಡುತ್ತೇವೆ. ಇವೆಲ್ಲರನ್ನೂ ಸಕಾರಾತ್ಮಕ ಉದಾಹರಣೆಯಾಗಿದ್ದಾರೆ. ಯೇಸುಕ್ರಿಸ್ತನು ಇವರೆಲ್ಲರಿಗೂ ಉತ್ತುಂಗವಾಗಿ ನಂಬಿಕೆಗೂ ತಾಳ್ಮೆಗೂ ಮಹಾಶ್ರೇಷ್ಠವಾದ ಉದಾಹರಣೆಯಾಗಿ ಈ ಪಟ್ಟಿಯು 12ನೇ ಅಧ್ಯಾಯದಲ್ಲಿ ಕೊನೆಗೊಳ್ಳುತ್ತದೆ. ಪ್ರಕಟನೆ 14:12 ವಚನಗಳು ನಂಬಿಕೆ, ತಾಳ್ಮೆ ಮತ್ತು ದೇವರ ಆಜ್ಞೆಗಳನ್ನು ಕೈಗೊಂಡು ನಡೆಯುವುದು ಕಡೆಯ ಕಾಲದಲ್ಲಿ ವಾಸಿಸುವ ದೇವಜನರ ಲಕ್ಷಣವೆಂದು ಹೇಳುತ್ತದೆ.

`ಕೆಲವು ವೇಳೆ ನಾವು ಪ್ರೀತಿಸುವ ಜನರಿಗೆ ಎಚ್ಚರಿಕೆಯ ಮಾತುಗಳನ್ನು ಆಡಬೇಕಾಗುತ್ತದೆ. ಅಪೊಸ್ತಲನಾದ ಪೌಲನ ಎಚ್ಚರಿಕೆ ಮತ್ತು ಪ್ರೋತ್ಸಾಹದ ಮಾತುಗಳಿಂದ ನಾವು ಏನನ್ನು ಕಲಿಯಬಹುದು?`