---
title:  ಯೇಸು ನಮ್ಮ ಆತ್ಮದ ಲಂಗರು
date:   05/02/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿಯ 6:4-6, ಮತ್ತಾಯ 16:24, ರೋಮ 6:6, ಇಬ್ರಿಯ 10:26-29, ಇಬ್ರಿಯ 6:9-13, ಇಬ್ರಿಯ 6:17-20.

> <p>ಸ್ಮರಣವಾಕ್ಯ</p>
> "ಈ ನಿರೀಕ್ಷೆಯು ನಮ್ಮ ಪ್ರಾಣಕ್ಕೆ ಲಂಗರದ ಹಾಗಿದ್ದು ಭರವಸಕ್ಕೆ ಯೋಗ್ಯವಾದದ್ದೂ ಸ್ಥಿರವಾದದ್ದೂ ಆಗಿದೆ. ಅದು ತೆರಯೊಳಗಣ ದೇವ ಸಾನಿಧ್ಯವನ್ನು ಪ್ರವೇಶಿಸುವಂಥದು. ಯೇಸು ಸದಾಕಾಲವೂ ಮೆಜೆದೇಕನ ತರಹದ ಮಹಾಯಾಜಕನಾಗಿದ್ದು ನಮಗೋಸ್ಕರ ಮುಂದಾಗಿ ಹೋಗಿ ಆ ಸಾನಿಧ್ಯವನ್ನು ಪ್ರವೇಶಿಸಿದ್ದಾನೆ" (ಇಬ್ರಿಯ 6:19,20).

ಮಾನವರ ಪರವಾಗಿ ದೈವಶಾಸ್ತ್ರವು ಪ್ರತಿಪಾದಿಸುವ ಯೇಸುವಿನ ಯಾಜಕತ್ವವನ್ನು ಇಬ್ರಿಯ 5:11-6:20 ವಚನಗಳು ಆಕ್ಷೇಪಿಸುತ್ತವೆ. ಪೌಲನು ಇಲ್ಲಿ ನಾವು ಕ್ರಿಸ್ತನನ್ನು ಬಿಟ್ಟು ತೊಲಗಿ ಹೋಗುವ ಅಪಾಯದ ಬಗ್ಗೆಯೂ ತೀವ್ರ ಎಚ್ಚರಿಕೆಯನ್ನು ಸೇರಿಸಿದ್ದಾನೆ. ಸ್ಪಷ್ಟವಾಗಿ ಜನರು ಸ್ವ-ಅನುಕಂಪ ಮತ್ತು ಅಪನಂಬಿಕೆಯ ಇಳಿಜಾರಿನಲ್ಲಿ ನಡೆಯುವಾಗ ಜಾರಿ ಬೀಳುವ ನಿಜವಾದ ಅಪಾಯದಲ್ಲಿದ್ದರು. ಅವರು ಕಷ್ಟದ ಪರಿಸ್ಥಿತಿಗಳನ್ನು ಎದುರಿಸುತ್ತಿದ್ದರಿಂದ ಅಪೋಸ್ತಲನಾದ ಪೌಲನು ತನ್ನ ಪತ್ರಿಕೆಯ ಓದುಗರ ಮತ್ತು ಕೇಳುಗರ ಆತ್ಮೀಯ ಇಂದ್ರಿಯಗಳಿಗೆ ಮಂಕು ಕವಿಯುತ್ತವೆಯೆಂದು ಆತಂಕಗೊಂಡಿದ್ದನು. ಹಾಗಾಗಿ ಅವರು ಸುವಾರ್ತೆಯನ್ನು ಅರ್ಥಮಾಡಿಕೊಳ್ಳುವುದರಲ್ಲಿ ಮತ್ತು ಅನುಭವಿಸುವಲ್ಲಿ ಹಿಂದುಳಿಯುತ್ತಿದ್ದರು.

ಕಷ್ಟಗಳು ಶೋಧನೆಗಳಿಂದ ಎದೆಗುಂದಿ ನಾವು ದೂರಸರಿಯುವಂತೆ ಮಾಡುವಂಥದು ನಮ್ಮೆಲ್ಲರಿಗೂ ಸಂಭವನೀಯ ಅಪಾಯವಲ್ಲವೇ?

ಅಂತು ಇಂತು ಈ ತೀವ್ರತರವಾದ ಎಚ್ಚರಿಕೆಯು ಪ್ರೀತಿಯ ಒತ್ತಾಸೆಯಾಗಿ ಕೊನೆಗೊಳ್ಳುತ್ತದೆ. ಪೌಲನು ತನ್ನ ಪತ್ರಿಕೆಯ ಓದುಗರಲ್ಲಿ ನಂಬಿಕೆಯನ್ನು ವ್ಯಕ್ತಪಡಿಸುತ್ತಾನೆ ಮತ್ತು ಯೇಸುಕ್ರಿಸ್ತನನ್ನು ಎಂದೆಂದಿಗೂ ಮುರಿಯದ ದೇವರ ರಕ್ಷಣೆಯ ವಾಗ್ದಾನವನ್ನು ಸಾಕಾರಗೊಳ್ಳುವ ಮೂರ್ತಿಯನ್ನಾಗಿ ಘನಪಡಿಸುತ್ತಾನೆ (ಇಬ್ರಿಯ 6:9-20). ಎಚ್ಚರಿಕೆ ಮತ್ತು ಪ್ರೋತ್ಸಾಹ ಆವರ್ತವು (ಚಕ್ರವು) ಇಬ್ರಿಯ 10:26-29 ವಚನಗಳಲ್ಲಿ ಪುನರಾವರ್ತಿತವಾಗಿದೆ.

ಯೇಸುಕ್ರಿಸ್ತನು ನಮಗಾಗಿ ಒದಗಿಸಿರುವ ಬಲಯುತವಾದ ಪ್ರೋತ್ಸಾಹದ ಬಗ್ಗೆ ಮತ್ತು ಎಚ್ಚರಿಕೆ ಮತ್ತು ಪ್ರೋತ್ಸಾಹದ ಆವರ್ತದ ಬಗ್ಗೆ ಅಧ್ಯಯನ ಮಾಡೋಣ.

_ಫೆಬ್ರವರಿ 12ನೇ ಸಬ್ಬತ್ತಿಗೆ ಈ ಪಾಠವನ್ನು ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._