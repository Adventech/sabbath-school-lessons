---
title:  ಹೆಚ್ಚಿನ ಚಿಂತನೆಗೆ
date:   11/02/2022
---

ಎಲೆನ್ ಜಿ ವೈಟಮ್ಮನವರ ಪುಸ್ತಕ ದಿ ಆಕ್ಸ್ ಆಫ್ ಅಪೋಸ್ತಲ್‌ನಲ್ಲಿ ಜಾನ್ ದಿ ಬಿಲವ್ ಅಧ್ಯಾಯದಲ್ಲಿ ಪುಟ 539–545 ಮತ್ತು ದಿ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ ಜುಡಸ್ ಎಂಬ ಅಧ್ಯಾಯದಲ್ಲಿ ಪುಟ 716-722.

"ನಮ್ಮ ಮೇಲೆ ನಾವು ಮಾಡುವ ಹೋರಾಟವೇ ಎಂದೆಂದಿಗೂ ದೊಡ್ಡ ಯುದ್ಧವಾಗಿರುತ್ತದೆ. ನಾವು ನಮ್ಮತನವನ್ನು ಬಿಟ್ಟುಕೊಟ್ಟು ಎಲ್ಲವನ್ನೂ ದೇವರ ಚಿತ್ತಕ್ಕೆ ಒಪ್ಪಿಸುವುದಕ್ಕೆ ಹೋರಾಟದ ಅಗತ್ಯವಿದೆ. ಆದರೆ ಆತ್ಮವು ಪವಿತ್ರತೆಯಲ್ಲಿ ನವೀಕರಿಸುವ ಮೊದಲು ದೇವರಿಗೆ ಒಪ್ಪಿಸಲ್ಪಡಬೇಕು" - ಎಲೆನ್ ಜಿ ವೈಟಮ್ಮನವರ ಸ್ಟೆಪ್ ಟು ಕ್ರೈಸ್ಟ್ ಪುಸ್ತಕದಲ್ಲಿ 43ನೇ ಪುಟ.

ಯೋಹಾನನು ಕ್ರಿಸ್ತನ ಪ್ರೀತಿಯ ಪ್ರಭಾವದ ಅಡಿಯಲ್ಲಿ ಆತನಂತೆ ಸಾತ್ವಿಕನೂ ದೀನನೂ ಆಗಲು (ಮಾರ್ಪಾಟು ಹೊಂದಲು) ಬಯಸಿದನು. ತನ್ನ ಸ್ವಂತಿಕೆಯನ್ನು ಯೇಸುವಿನಲ್ಲಿ ಬಚ್ಚಿಟ್ಟನು. ಆತನ ಎಲ್ಲಾ ಜೊತೆಗಾರರಿಗಿಂತಲೂ ಯೋಹಾನನು ಯೇಸುವಿನ ಅದ್ಭುತವಾದ ಜೀವಿತಕ್ಕೆ ತನ್ನನ್ನು ತಾನು ಒಪ್ಪಿಸಿಕೊಟ್ಟನು.

ಯೇಸುವಿನಲ್ಲಿ ಇಟ್ಟಿದ್ದ ಯೋಹಾನನ ಆಳವಾದ ಪ್ರೀತಿಯು ಆತನನ್ನು ಎಂದೆಂದಿಗೂ ಯೇಸುವಿನ ಪಕ್ಕದಲ್ಲೇ ನಿಕಟವಾಗಿ ಇರುವ ಆಸೆಗೆ ನಡೆಸಿತು. ರಕ್ಷಕನು ತನ್ನ ಹನ್ನೆರಡು ಶಿಷ್ಯರನ್ನೂ ಪ್ರೀತಿಸಿದನು. ಆದರೆ ಅವರಲ್ಲಿ ಯೋಹಾನನು ಹೆಚ್ಚು ಸ್ವೀಕಾರದ ಮನಸ್ಸನ್ನು ಹೊಂದಿದ್ದನು. ಆತನು ಉಳಿದ ಶಿಷ್ಯರಿಗಿಂತ ಕಿರಿಯವವಾಗಿರಲಾಗಿ ಮಕ್ಕಳಂಥ ಆಪ್ತವಾದ ಭರವಸೆಯಿಂದ ಯೇಸುವಿಗೆ ತನ್ನ ಹೃದಯವನ್ನು ತೆರೆದನು. ಹಾಗಾಗಿ ಯೋಹಾನನು ಯೇಸುವಿನ ಹೆಚ್ಚಾದ ಕರುಣೆಗೆ ಪಾತ್ರನಾದನು ಮತ್ತು ಯೇಸುವು ಆತನ ಮೂಲಕ ತನ್ನ ಅತಿ ಆಳವಾದ ಆತ್ಮಿಕ ಬೋಧನೆಗಳನ್ನು ಜನರಿಗೆ ತಲುಪಿಸಿದನು.

"ಯೋಹಾನನನ್ನು ಮಾರ್ಪಾಟು ಮಾಡಿದ್ದ ಪವಿತ್ರತೆಯ ಸೌಂದರ್ಯವು ಆತನ ಮುಖಭಾವದಲ್ಲಿ ಯೇಸುವಿನಲ್ಲಿದ್ದಂಥ ಪ್ರಕಾಶವು ಹೊಳೆಯುತ್ತಿತ್ತು. ಯೇಸುವಿನ ಮೇಲಿನ ಆಸೆಯು ಮತ್ತು ಆತನ ಅನ್ನೋನ್ಯತೆಯೊಂದೇ ತನ್ನ ಬಯಕೆಯಾಗಿದೆ ಎನ್ನುವಷ್ಟು ಮಟ್ಟಿಗೆ ಭಕ್ತಿ ಪ್ರೀತಿಗಳಿಂದ ಯೇಸುವನ್ನು ಹಿಡಿದುಕೊಂಡನು. ಆತನ ಗುಣಸ್ವಭಾವದಲ್ಲಿ ತನ್ನ ಗುರುವಿನ ಗುಣಸ್ವಭಾವವು ಪ್ರತಿಫಲಿಸಿತು"- ಎಲೆನ್ ಜಿ ವೈಟಮ್ಮನವರ ದಿ ಆಕ್ಸ್ ಆಫ್ ದಿ ಅಪೋಸ್ತಿ ಪುಸ್ತಕದಲ್ಲಿ ಪುಟ 544, 545.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯೋಹಾನ ಮತ್ತು ಇಸ್ಕರಿಯೂತ ಯೂದ ಇವರಿಬ್ಬರ ಜೀವಿತವು ಪರಸ್ಪರ ಭಿನ್ನತೆಯನ್ನು ಹೊಂದಿತ್ತು. ಯೇಸುವು ಯೋಹಾನನನ್ನು ಮತ್ತು ಅವನ ಅಣ್ಣ ಯಾಕೋಬನನ್ನು ನೋಡಿ ಅವರನ್ನು ಸಿಡಿಲಿನ ಮರಿಗಳು ಎಂದು ಕರೆದನು. ಯೋಹಾನನು ಗಂಭೀರವಾದ ದೋಷಗಳನ್ನು ಹೊಂದಿದ್ದನು. ಹಾಗೆಯೇ ಯೂದನಲ್ಲೂ ಸಹಾ ದೋಷಗಳಿದ್ದವು. ಆದರೆ ಅವನ ದೋಷಗಳು ಯೋಹಾನನ ದೋಷಗಳಿಗಿಂತ ಹೆಚ್ಚು ಗಂಭೀರವಾದವುಗಳಾಗಿರಲಿಲ್ಲ. ಯೋಹಾನನು ಯೇಸುವಿನ ಸಾರೂಪ್ಯಕ್ಕೆ ಮಾರ್ಪಾಡು ಹೊಂದಿದನು. ಆದರೆ ಯೂದನು ಪವಿತ್ರಾತ್ಮನಿಗೆ ವಿರೋಧವಾಗಿ ಪಾಪ ಮಾಡಿದನು ಯಾಕೆ? ಯಾವ ವ್ಯತ್ಯಾಸಗಳಿದ್ದವು?`

`2. ಯೇಸುವು ತನ್ನನ್ನು ನಂಬುವವರಿಗೆ ತಮ್ಮ ಶಿಲುಬೆಯನ್ನು ಹೊತ್ತುಕೊಂಡು ತನ್ನನ್ನು ಹಿಂಬಾಲಿಸುವುದಕ್ಕೆ ಕರೆಯುತ್ತಾನೆ. ಶಿಲುಬೆಯನ್ನು ಹೊತ್ತುಕೊಂಡು ಹೋಗುವುದಕ್ಕೂ ಇತರರ ನಿಂದೆಗೆ ತಮ್ಮನ್ನು ಒಪ್ಪಿಸಿಕೊಡುವುದಕ್ಕೂ ಏನು ವ್ಯತ್ಯಾಸ?`

`3. ನಮ್ಮ ಜೀವಿತವನ್ನು ನಾವು ಸಂಪೂರ್ಣವಾಗಿ ಆತನಿಗೆ ಒಪ್ಪಿಸಿಕೊಡುವಂತೆ ದೇವರು ನಮ್ಮನ್ನು ಕೇಳುತ್ತಾನೆ ಏಕೆ? ಆಯ್ಕೆಯ ಸ್ವಾತಂತ್ರಕ್ಕೂ ರಕ್ಷಣೆಗೂ ನಡುವೆ ಯಾವ ಸಂಬಂಧವಿದೆ?`