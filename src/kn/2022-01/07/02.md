---
title:  ದೇವರ ವಾಕ್ಯದ ಶ್ರೇಷ್ಠತೆಯನ್ನು ಸವಿಯುವುದು
date:   06/02/2022
---

`ಓದಿರಿ : ಇಬ್ರಿಯ 6:4,5 ವಚನಗಳು. ವಿಶ್ವಾಸಿಗಳು ಕ್ರಿಸ್ತನಿಗೆ ವಿಧೇಯರಾಗಿರುವಾಗ ವಿಶ್ವಾಸಿಗಳಿಗೆ ಆತನಲ್ಲಿ ಏನು ಸಿಕ್ಕಿತು?`

ಜ್ಞಾನ ಪ್ರಕಾಶದಲ್ಲಿ ಸೇರಿರುವುದು ಎಂದರೆ ಮಾನಸಾಂತರ (ಪರಿವರ್ತನೆ) ಹೊಂದುಕೊಂಡಿರುವುದೇ ಆಗಿದೆ (ಇಬ್ರಿಯ 10:32). ಇದು ಕತ್ತಲಿನಿಂದ ಬೆಳಕಿಗೆ ಅಂದರೆ ಸೈತಾನನ ವಶದಿಂದ ದೇವರ ಕಡೆಗೆ ತಿರುಗಿಕೊಂಡು ಬಂದಿರುವವರಿಗೆ ಅನ್ವಯವಾಗುತ್ತದೆ (ಅ.ಕೃ. 26:17,18). ಇದು ಪಾಪದಿಂದ ಬಿಡುಗಡೆ ಹೊಂದಿದುದನ್ನು (ಎಫೆಸ 5:11) ಮತ್ತು ಅಜ್ಞಾನವನ್ನು ತೊರೆದು ಜ್ಞಾನಕ್ಕೆ ಬಂದದ್ದನ್ನು ಸೂಚಿಸುತ್ತದೆ (1 ಥೆಸ 5:4,5). ಇದರ ಕ್ರಿಯಪದವು ಜ್ಞಾನೋದಯವು ದೇವರ ಮಾಡುವ ಒಂದು ಕಾರ್ಯವಾಗಿದ್ದು ಅದನ್ನು ಯೇಸುವಿನ ಮೂಲಕ ಸಾಧಿಸಿಕೊಳ್ಳುವುದನ್ನು ಸೂಚಿಸುತ್ತವೆ. ಯೇಸುವು ದೇವರ ಪ್ರಭಾವದ ಪ್ರಕಾಶವಾಗಿದ್ದಾನೆ (ಇಬ್ರಿಯ 1:3).

ಪರಲೋಕದ ದಾನವನ್ನು ಅನುಭವಿಸಿರುವುದು ಮತ್ತು ಪವಿತ್ರಾತ್ಮವರದಲ್ಲಿ ಪಾಲುಗಾರಿಕೆ ಹೊಂದಿರುವುದು ಒಂದೇ ವಿಷಯವನ್ನು ವ್ಯಕ್ತಪಡಿಸುತ್ತವೆ. ದೇವರ ದಾನವೆಂಬುದು ಆತನ ಕೃಪೆಗೆ ಅಥವಾ ದೇವರು ತನ್ನ ಕೃಪೆಯನ್ನು ಅನುಗ್ರಹಿಸಲು ಮಾಧ್ಯಮವಾಗಿರುವ ಪವಿತ್ರಾತ್ಮ ವರಕ್ಕೆ (ಅ.ಕೃ 2:38) ಅನ್ವಯವಾಗುತ್ತದೆ (ರೋಮ 5:15). ಯಾರಿಗೆ ಪವಿತ್ರಾತ್ಮನ ವರದ ಅನುಭವವಾಗಿರುತ್ತದೋ (ಯೋಹಾನ 7:37-39, 1 ಕೊರಿಂಥ 12:13). ಅವರಿಗೆ ದೇವರ ಕೃಪೆಯ ಅನುಭವವಾಗಿರುತ್ತದೆ. ಇದರಲ್ಲಿ ದೇವರ ಚಿತ್ತವನ್ನು ನೆರವೇರಿಸುವ ಸಾಮರ್ಥವು ಸಹ ಇರುತ್ತದೆ (ಗಲಾತ್ಯ 5:22,23).

ಆತನ ವಾಕ್ಯದ ಶ್ರೇಷ್ಠತೆಯನ್ನು ಸ್ವಾದಿಸುವುದು (ಇಬ್ರಿಯ 6:5) ಎಂದರೆ ಸುವಾರ್ತೆಯ ಸತ್ಯತೆಯನ್ನು ವೈಯಕ್ತಿಕವಾಗಿ ಅನುಭವಿಸುವುದೇ ಆಗಿದೆ (2 ಪೇತ್ರ 2,3). ಮುಂದಣ ಯುಗದ ಮಹತ್ವವನ್ನು ಅನುಭವಿಸುವುದು ಎಂದರೆ ದೇವರು ತನ್ನ ವಿಶ್ವಾಸಿಗಳಿಗೆ ತೋರಿಸುವ ಅದ್ಭುತವಾಗಿರುವ ಪುನರುತ್ಥಾನಕ್ಕೆ ಅನ್ವಯವಾಗುತ್ತದೆ (ಯೋಹಾನ 5:28,29), ಪುನರುತ್ಥಾನಗೊಂಡಾಗ ನಮ್ಮ ಶರೀರಗಳು ಮಾರ್ಪಾಡು ಹೊಂದಿ ಅಮರತ್ವವನ್ನು ಧರಿಸಿಕೊಳ್ಳುತ್ತವೆ. ಅಂತು, ವಿಶ್ವಾಸಿಗಳು ಅದನ್ನು ಈಗಲೇ ಅನುಭವಿಸತೊಡಗಿದ್ದಾರೆ. ವಿಶ್ವಾಸಿಗಳು ಆತ್ಮಿಕ ಪುನರುತ್ಥಾನವು (ಕೊಲಸ್ಟ್ 2:12,13) ನೂತನ ಮನಸ್ಸನ್ನು (ರೋಮ 12:3), ಕ್ರಿಸ್ತನಲ್ಲಿ ನಿತ್ಯಜೀವವನ್ನು ಅನುಭವಿಸಿದ್ದಾರೆ (ಯೋಹಾನ 5:24). ಬಹುಶಃ ಪೌಲನು ದೇವರ ರಕ್ಷಣೆಯನ್ನೂ ಆತನ ಕೃಪೆಯನ್ನು ಅನುಭವಿಸಿದ ಅರಣ್ಯದಲ್ಲಿ ಅಲೆದಾಡಿದ ಇಸ್ರಾಯೇಲ್ಯರನ್ನು ತನ್ನ ಮನಸ್ಸಿನಲ್ಲಿ ಇಟ್ಟುಕೊಂಡು ಇದನ್ನು ಹೇಳಿದ್ದಾನೆ. ಅರಣ್ಯದಲ್ಲಿದ್ದ ಇಸ್ರಾಯೇಲ್ಯರು ಅಗ್ನಿಸ್ತಂಭದಿಂದ ಅರಿವನ್ನು ಹೊಂದಿದರು (ನೆಹೆ 9:12,19 ಮತ್ತು ಕೀರ್ತ 105:39) ಪರಲೋಕದ ದಾನವಾದ ಮನ್ನವನ್ನು ತಿಂದರು (ವಿ.ಕಾಂಡ 16:15). ಪವಿತ್ರಾತ್ಮನನ್ನು ಅನುಭವಿಸಿದರು (ನೆಹೆ 9:20), ದೇವರ ವಾಕ್ಯಗಳನ್ನು ಸ್ವಾದಿಸಿದರು (ಯಹೋಶುವ 21:45) ಅವರನ್ನು ಐಗುಪ್ತದಿಂದ ವಿಮೋಚಿಸುವಾಗ ದೇವರು ನಡಿಸಿದ ಅದ್ಭುತ ಕಾರ್ಯಗಳನ್ನು ಸೂಚನಕಾರ್ಯಗಳನ್ನು ಮತ್ತು ಮುಂದಿನ ಮಹತ್ವವನ್ನು ಅನುಭವಿಸಿದರು (ಅ.ಕೃ 7:36), ಇವುಗಳನ್ನೆಲ್ಲ ಅನುಭವಿಸಿಯೂ ಇಸ್ರಾಯೇಲ್ಯರು ಹೆಗೆ ಭ್ರಷ್ಟರಾದರೋ (ಅ.ಕಾಂಡ 14:1-35), ಹಾಗೆಯೇ ಆತನ ಪತ್ರಿಕೆಯ ಓದುಗರೂ ಸಹಾ ಭ್ರಷ್ಟರಾಗುವ ಅಪಾಯದಲ್ಲಿದ್ದರೆಂದು ಪೌಲನು ಅಭಿಪ್ರಾಯಪಡುತ್ತಾನೆ.

`ಇಬ್ರಿಯರಿಗೆ ಬರೆದ ಪತ್ರಿಕೆಯಲ್ಲಿರುವ ಈ ವಚನಗಳು ಹೇಳುವ ವಿಷಯದಲ್ಲಿ ನಿಮ್ಮ ಸ್ವಂತ ಅನುಭವಗಳೇನು? ಈ ವಚನಗಳು ಯಾವುದನ್ನು ಜ್ಞಾನ ಪ್ರಕಾಶವೆಂದು ಹೇಳುತ್ತದೆಯೋ ಅದನ್ನು ಹೇಗೆ ಅನುಭವಿಸಿರುವಿರಿ?`