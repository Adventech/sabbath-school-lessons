---
title:  ಒಬ್ಬ ವಿಮೋಚಕನಾಗಿರುವ ಸೋದರ
date:   16/01/2022
---

`ಓದಿರಿ : ಯಾಜಕಕಾಂಡ 25:25-27, 47-49 ವಚನಗಳು. ಯಾವನಾದರೂ ಬಡತನದ ನಿಮಿತ್ತ ತನ್ನ ಆಸ್ತಿಯನ್ನಾಗಲೀ ಸ್ವಾತಂತ್ರ ವನ್ನಾಗಲೀ ಕಳೆದುಕೊಂಡ ಒಬ್ಬ ವ್ಯಕ್ತಿ ಮತ್ತೊಬ್ಬನನ್ನು ಬಿಡಿಸಬಹುದೆ?`

ಒಬ್ಬ ವ್ಯಕ್ತಿಯು ತನ್ನ ಜೀವನೋಪಾಯಕ್ಕೆ ತನ್ನ ಆಸ್ತಿಯನ್ನೇ ಮಾರಿಕೊಳ್ಳುವಷ್ಟು ಅಥವಾ ತನ್ನನ್ನೇ ತಾನು ಮಾರಿಕೊಳ್ಳುವಷ್ಟು ಬಡವನಾಗಿ ಆತನು ತನ್ನ ಆಸ್ತಿಯನ್ನು ಅಥವಾ ಸ್ವಾತಂತ್ರ ವನ್ನು 50 ವರ್ಷಗಳು ತುಂಬಿದ ಬಳಿಕ ಜ್ಯೂಬಿಲಿ ಸಂವತ್ಸರದಲ್ಲಿ ಹಿಂದಕ್ಕೆ ಪಡೆಯಬಹುದೆಂದು ಮೋಶೆಯ ಧರ್ಮಶಾಸ್ತ್ರ ಹೇಳುತ್ತದೆ. ಜ್ಯುಬಿಲಿ ಸಂವತ್ಸರವು ಸಾಲಗಳನ್ನು ಮನ್ನ ಮಾಡುವ ಅಸ್ತಿಗಳ ಹಕ್ಕನ್ನು ಹಿಂದಕ್ಕೆ ಪಡೆಯುವ, ದಾಸತ್ವದಲ್ಲಿರುವವರನ್ನು ಅದರಿಂದ ಮುಕ್ತರನ್ನಾಗಿಸುವ ಒಂದು ಮಹಾಸಂಭ್ರಮಪಡುವ ಸಬ್ಬತ್ತಾಗಿರುತ್ತದೆ.

ಐವತ್ತು ವರ್ಷಗಲು ಕಾಯುವುದಕ್ಕೆ ತುಂಬಾ ದೀರ್ಘವಾದ ಅವಧಿಯಾಗಿತ್ತು. ಆದುದರಿಂದಲೇ ಮೋಶೆಯ ಧರ್ಮಶಾಸ್ತ್ರವು ಅದಕ್ಕೂ ಪರಿಹಾರವನ್ನು ಸೂಚಿಸುತ್ತದೆ. ಸಾಲಿಗನ ಸಮೀಪ ಬಂಧುವು ಅವನು ಕೊಡಬೇಕಾದ ಹಣವನ್ನು ಸಂದಾಯ ಮಾಡಿ ಅಥವಾ ಈಡುಕೊಟ್ಟು ಅವನನ್ನು ಮುಂಚಿತವಾಗಿ ಬಿಡಿಸಬಹುದಾಗಿತ್ತು.

ಒಂದು ವೇಳೆ ಒಬ್ಬ ವ್ಯಕ್ತಿಯು ಯಾರಿಂದಲಾದರೂ ಹತ್ಯೆಯಾಗಿದ್ದ ಪಕ್ಷದಲ್ಲಿ ಅವನ ಹತ್ಯೆಗೆ ನ್ಯಾಯಸಿಗುವಂತೆ ಮಾಡುತ್ತಿದ್ದವನೂ ಸಹ ಸಮೀಪ ಬಂಧುವಾಗಿರುತ್ತಿದ್ದನು. ಆತನು ತನ್ನ ಬಂಧುವನ್ನು ಹತ್ಯೆಗೈದವನನ್ನು ಆತನ ರಕ್ತಕ್ಕಾಗಿ ಬಿಡದೆ ಮುಖ್ಯಿಗೆ ಮುಯ್ಯ ತೀರಿಸಬೇಕಾಗಿತ್ತು (ಅರಣ್ಯಕಾಂಡ 25:9- 15).

`ಓದಿರಿ : ಇಬ್ರಿಯ 2:14-16 ವಚನಗಳು. ಈ ವಚನಗಳು ಯೇಸುವನ್ನು ಮತ್ತು ನಮ್ಮನ್ನು ಹೇಗೆ ವರ್ಣಿಸುತ್ತವೆ?`

ಈ ವಚನಗಳು ನಮ್ಮನ್ನು ಸೈತಾನನ ದಾಸತ್ವದಲ್ಲಿ ಬಿದ್ದಿರುವವರೆಂದು ವರ್ಣಿಸುತ್ತವೆ. ಆದಾಮನು ಪಾಪದಲ್ಲಿ ಬಿದ್ದಾಗ ಮಾನವ ಕುಲವು ಸೈತಾನನ ಅಧಿಕಾರದಲ್ಲಿ ಬಂಧಿಗಳಾಗಿದ್ದಾರೆ. ಅದರ ಫಲಿತಾಂಶದಿಂದ ಇಂದು ನಾವು ಪಾಪವನ್ನು ಪ್ರತಿರೋಧಿಸಲಾರೆವು (ರೋಮ 7:14-24). ನಾವು ತೆರಲಾರದ ಮರಣದಂಡನೆಯನ್ನು ನಾವು ಮಾಡಿದ ಉಲ್ಲಂಘನೆಯು ನಮಗೆ ವಿಧಿಸಿದೆ (ರೋಮ 6:24). ಹಾಗಾಗಿ ನಮ್ಮ ಪರಿಸ್ಥಿತಿಯು ಬಹಳ ನಿರಾಶದಾಯಕ- ವಾದುದಾಗಿತ್ತು.

ಯೇಸುಕ್ರಿಸ್ತನು ಮಾನವ ಸ್ವಭಾವವನ್ನು ತೆಗೆದುಕೊಂಡು ನಮಗೋಸ್ಕರ ರಕ್ತಮಾಂಸಧಾರಿಯಾದನು. ಆತನು ನಮ್ಮನ್ನು ವಿಮೋಚಿಸುವ ಸಮೀಪ ಬಂಧುವಾದನು. ಆತನು ನಮ್ಮನ್ನು ಸೋದರರು ಎಂದು ಕರೆಯಲು ನಾಚಿಕೊಳ್ಳಲಿಲ್ಲ (ಇಬ್ರಿಯ 2:11).

ವಿರೋಧಭಾಸವೆಂಬಂತೆ ಯೇಸು ನಮ್ಮನ್ನು ವಿಮೋಚಿಸಲು ನಮ್ಮ ಸ್ವಭಾವವನ್ನು ತೆಗೆದುಕೊಂಡಂತೆಯೇ ದೈವಸ್ವಭಾವವನ್ನು ಸಹಾ ತೋರ್ಪಡಿಸಿದನು.

ಹಳೆಯ ಒಡಂಬಡಿಕೆಯಲ್ಲಿ ಇಸ್ರಾಯೇಲ್ಯರ ನಿಜವಾದ ವಿಮೋಚಕನೂ ಅವರ ಸಮೀಪ ಬಂಧುವು ಯೆಹೋವನೇ ಆಗಿದ್ದನು (ಉದಾ. ಕೀರ್ತ 19:14, ಯೆಶಾಯ 41:14, ಯೆಶಾಯ 43:14, ಯೆಶಾಯ 44:22, ಯೆರೆ 31:11, ಹೊಶೀಯ 13:14).