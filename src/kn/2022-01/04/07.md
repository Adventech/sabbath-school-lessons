---
title:  ಹೆಚ್ಚಿನ ಚಿಂತನೆಗೆ
date:   21/01/2022
---

ಇಬ್ರಿಯ 2:13ನೇ ವಚನವು ಯೇಸುವು ತನ್ನ ಸೋದರರ ಬಗ್ಗೆ ದೇವರ ಜೊತೆ ಆಡುವ ಮಾತುಗಳನ್ನು ಒಳಗೊಂಡಿದೆ. "ಇಗೋ ನಾನೂ ಮತ್ತು ನೀನು ನನಗೆ ಕೊಟ್ಟಿರುವ ಸೋದರರೂ ಇದ್ದೇವೆ (ಇಬ್ರಿಯ 2:13). ಪ್ಯಾಟ್ರಿಕ್ ಗ್ರೇ ಹೇಳುವಂತೆ ಯೇಸುಕ್ರಿಸ್ತನನ್ನು ತನ್ನ ಸೋದರರ ಪೋಷಕನಂತೆ ಬಣ್ಣಿಸಲಾಗಿದೆ. ರೋಮನ್ ಪದ್ಧತಿ Tutela Impuberum ಪ್ರಕಾರ ತಂದೆಯು ಮರಣ ಹೊಂದಿದ ಮೇಲೆ ಅಪ್ರಾಪ್ತ ವಯಸ್ಸಿನ ಸೋದರ ಸೋದರಿಯರನ್ನು ಸಾಕಿ ಸಲುಹುವ ಜವಾಬ್ದಾರಿಯು ಹಿರಿಯ ಅಣ್ಣನ ಮೇಲೆ ಬೀಳುತ್ತದೆ. ತಂದೆಯ ಆಸ್ತಿಗೆ ಹಕ್ಕುದಾರನಾಗಿ ತಂದೆಯ ಸ್ಥಾನದಲ್ಲಿ ನಿಂತು ಮನೆಯನ್ನು ಮುನ್ನಡೆಸುವ ಕರ್ತವ್ಯವನ್ನು ಮತ್ತು ತನ್ನ ಒಡಹುಟ್ಟಿದವರ ಪೋಷಕನಾಗುವ ಸ್ಥಾನವನ್ನು ಪಡೆಯುತ್ತಾನೆ. ಈ ಕಾರಣದಿಂದ ನಮ್ಮನ್ನು ಯೇಸುವಿಗೆ ಸೋದರರೆಂದು ಮತ್ತು ಆತನ ಮಕ್ಕಳೆಂದು ಇಬ್ರಿಯ ಪತ್ರಿಕೆಯಲ್ಲಿ ಸೂಚಿಸುತ್ತದೆ. ಹಿರಿಯ ಅಣ್ಣನಾಗಿ ಯೇಸುವು ನಮ್ಮ ಗುರುವೂ ಪೋಷಕನೂ ರಕ್ಷಕನೂ ಆಗಿದ್ದಾನೆ.

"ಮಾನವ ಸ್ವಭಾವವನ್ನು ಧರಿಸಿಕೊಂಡು ಮಾನವನ ಪ್ರತಿನಿಧಿಯಾಗಿ ನಿಂತು ಮನುಷ್ಯನನ್ನು ದೇವರ ಸ್ವರೂಪದಲ್ಲಿ ಸೃಷ್ಟಿಯಾದವನದು ತಂದೆ ಮತ್ತು ಮಗನ ಜೊತೆ ಸಂಬಂಧ ಹೊಂದಿದವನೆಂದು ದೈವ ವಿಧಿಸುವ ಪ್ರತಿಯೊಂದು ಕರ್ತವ್ಯವನ್ನು ಪಾಲಿಸಬಲ್ಲವನೆಂದು ಮಹಾಹೋರಾಟದಲ್ಲಿ ಸೈತಾನನಿಗೆ ತೋರಿಸುವುದಕ್ಕೆ ಯೇಸುವು ಈ ಭೂಮಿಗೆ ಬಂದನು" ಎಲೆನ್ ಜಿ ವೈಟಮ್ಮನವರ ಸೆಲೆಕ್ಷಡ್ ಮೆಸೇಜಸ್ 1ನೇ ಪುಸ್ತಕದಲ್ಲಿ 253ನೇ ಪುಟ.

"ಯೇಸುವು ತನ್ನ ಜೀವನ ಮತ್ತು ಬೋಧನೆಗಳಲ್ಲಿ ದೇವರಿಂದ ಹುಟ್ಟಿದ ನಿಸ್ವಾರ್ಥ ಸೇವೆಗೆ ಒಂದು ಪರಿಪೂರ್ಣವಾದ ಮಾದರಿಯನ್ನು ಕೊಟ್ಟಿದ್ದಾನೆ. ದೇವರು ತನ್ನಷ್ಟಕ್ಕೆ ತಾನು ಜೀವಿಸುವವನಲ್ಲಿ ಲೋಕಲೋಕಗಳನ್ನು ಸೃಷ್ಟಿಸಿ ಅವುಗಳಲ್ಲಿರುವ ಸಮಸ್ತವನ್ನು ಎತ್ತಿಹಿಡಿದು ನಿರಂತರವಾಗಿ ಸೇವೆಗೈಯ್ಯುತ್ತಿದ್ದಾನೆ. ಆತನು ಸೂರ್ಯನನ್ನು ಕೆಟ್ಟವರ ಮೇಲೂ ಒಳ್ಳೆಯವರ ಮೇಲೂ ಮೂಡಿಸುತ್ತಾನೆ ಮತ್ತು ನೀತಿವಂತರ ಮೇಲೂ ಅನೀತಿವಂತರ ಮೇಲೂ ಮಳೆಯನ್ನು ಸುರಿಸುತ್ತಾನೆ (ಮತ್ತಾಯ 5:45). ಇದೇ ಆದರ್ಶವುಳ್ಳ ಸೇವೆಯನ್ನು ದೇವರು ತನ್ನ ಮಗನಿಗೆ ವಹಿಸಿದ್ದಾನೆ. ಮಾನವತೆಯ ತಲೆಯಾಗಿ ನಿಲ್ಲಲು ಯೇಸುವನ್ನು ನಮಗೆ ಕೊಡಲ್ಪಟ್ಟಿದ್ದಾನೆ. ಆತನು ತನ್ನ ಉದಾಹರಣೆಯಿಂದ ಸೇವೆಗೈಯ್ಯುವುದೆಂದರೆ ಏನೆಂಬುದನ್ನು ನಮಗೆ ಬೋಧಿಸುತ್ತಾನೆ" - ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ 649ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯೇಸುವು ನಮ್ಮನ್ನು ರಕ್ಷಿಸುವ ಸಲುವಾಗಿ ನಮಗೆ ಸೋದರನಾದನೆಂದು ಇಬ್ರಿಯ ಪತ್ರಿಕೆ ನಮಗೆ ಹೇಳುತ್ತದೆ. ದೇವರು ನಮ್ಮನ್ನು ರಕ್ಷಿಸಲು ಏನು ಮಾಡಿದನೆಂಬುದರ ಬಗ್ಗೆ ಆಲೋಚಿಸಿರಿ. ಇಂತಹ ವಾಸ್ತವತೆಗೆ ನಮ್ಮ ಬೆನ್ನನ್ನು ತಿರುಗಿಸುವುದು (ತಿರಸ್ಕಾರ ಮಾಡುವುದು) ಒಂದು ದೊಡ್ಡ ಪ್ರಮಾದವಾಗುತ್ತದೆ ಏಕೆ?`

`2. ಯೇಸುವು ನಮ್ಮಂತೆ ಪಾಪದ ಸ್ವಾಧೀನದಲ್ಲಿರುವುದಕ್ಕೆ ಮಾರಲ್ಪಟ್ಟನಾಗಿ ಹುಟ್ಟಲಿಲ್ಲ ಎಂಬುದು ಯಾಕೆ ಮುಖ್ಯವಾಗಿದೆ (ರೋಮ 7:14)? ಮೋಶೆಯ ಬಗ್ಗೆ ಆಲೋಚಿಸಿರಿ, ತಮ್ಮಂತೆ ಮೋಶೆಯು ಗುಲಾಮನಲ್ಲ (ದಾಸತ್ವದಲ್ಲಿ ಬಿದ್ದಿಲ್ಲ) ಎಂದು ಇಸ್ರಾಯೇಲ್ಯರು ತಿಳಿದುಕೊಳ್ಳುವುದು ಬಹಳ ಮುಖ್ಯವಾಗಿತ್ತು ಏಕೆ? ಒಂದು ಸಣ್ಣ ರೀತಿಯಲ್ಲಿ ಮೋಶೆಯ ಕಥೆಯು ಯೇಸುವು ನಮಗಾಗಿ ಏನು ಮಾಡಿದನೆಂಬುದನ್ನು ಅರ್ಥಮಾಡಿಕೊಳ್ಳಲು ಸಹಾಯ ಮಾಡುತ್ತದೆ ಹೇಗೆ?`

`3. ನಮ್ಮ ಜೀವಿತದಲ್ಲಿ ಕಷ್ಟ ಬಾಧೆಗಳು ವಹಿಸುವ ಪಾತ್ರದ ಬಗ್ಗೆ ಹೆಚ್ಚಾಗಿ ಆಲೋಚಿಸಿರಿ. ಕಷ್ಟ ಬಾಧೆಗಳಿಂದ ಕೆಲವು ಸಲ ಒಳ್ಳೆಯ ಪರಿಣಾಮಗಳು ಆದಾಗ್ಯೂ ಕಷ್ಟ ಬಾಧೆಗಳು ತಮ್ಮಷ್ಟಕ್ಕೆ ತಾವು ಒಳ್ಳೆಯವು ಎಂದು ನಾವು ಯೋಚಿಸಬಾರದು ಯಾಕೆ?`