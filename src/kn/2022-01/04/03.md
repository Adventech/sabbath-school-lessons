---
title:  ಸಹೋದರರೆನ್ನುವುದಕ್ಕೆ ನಾಚಿಕೆ ಪಡದಿರುವುದು
date:   17/01/2022
---

ಇಬ್ರಿಯ ಪತ್ರಿಕೆಯು ಹೇಳುವಂತೆ ಯೇಸುಕ್ರಿಸ್ತನು ನಮ್ಮನ್ನು ತನ್ನ ಸಹೋದರರೆಂದು ಹೇಳುವುದಕ್ಕೆ ನಾಚಿಕೆ ಪಡುವುದಿಲ್ಲ (ಇಬ್ರಿಯ 2:11). ಯೇಸುವು ದೇವರ ಜೊತೆ ಇರುವವನಾದಾಗ್ಯೂ ನಮ್ಮನ್ನು ತನ್ನ ಕುಟುಂಬದ ಭಾಗವಾಗಿ ಅಪ್ಪಿಕೊಂಡಿದ್ದಾನೆ. ಈ ಒಂದು ಐಕಮತ್ಯವು ಇಬ್ರಿಯ ಪತ್ರಿಕೆಯ ಓದುಗರಿಗೆ ತಮ್ಮ ಸಮುದಾಯದಲ್ಲಿ ಕ್ರೈಸ್ತರು ಎಂಬ ಕಾರಣಕ್ಕೆ ಅನುಭವಿಸುತ್ತಿದ್ದ ಅವಮಾನವು ವ್ಯತಿರಿಕ್ತವಾದ ವಿಷಯವಾಗಿತ್ತು (ಇಬ್ರಿಯ 10:33).

`ಓದಿರಿ : ಇಬ್ರಿಯ 11:24-26. ಯಾವ ರೀತಿಯಲ್ಲಿ ಮೋಶೆಯು ತೆಗೆದುಕೊಂಡ ತೀರ್ಮಾನಗಳು ಯೇಸುಕ್ರಿಸ್ತನು ನಮಗೆ ಮಾಡಿದುದಕ್ಕೆ ಮಾದರಿಯಾಗುತ್ತವೆ?`

ಮೋಶೆಯು ತಾನು ಫರೋಹನ ಕುಮಾರ್ತೆಯ ಮಗನೆಂದು ಕರೆಸಿಕೊಳ್ಳುವುದರ ಅರ್ಥವೇನೆಂದು ನೀವು ಊಹೆ ಮಾಡಿಕೊಂಡಿದ್ದೀರಾ? ಆತನು ಆ ಕಾಲದ ಮಹಾಸಾಮ್ರಾಜ್ಯದ ಅತಿಪ್ರಭಾವವುಳ್ಳ ವ್ಯಕ್ತಿಯಾಗಿದ್ದನು. ಆತನು ಉನ್ನತವಾದ ಸೈನಿಕ ಮತ್ತು ಪೌರ ಶಿಕ್ಷಣ ತರಬೇತಿ ಪಡೆದು ವಿಶೇಷ ಯೋಗ್ಯತೆ ಪಡೆದವನಾಗಿದ್ದನು. ಮೋಶೆಯು ಐಗುಪ್ತದೇಶದ ಸರ್ವವಿದ್ಯೆಗಳಲ್ಲಿ ಶಿಕ್ಷಣ ಪಡೆದು ಮಾತುಗಳಲ್ಲಿಯೂ ಕಾರ್ಯಗಳಲ್ಲಿಯೂ ಸಮರ್ಥನಾದವನು ಎಂದು ಸ್ತೆಫನನು ಹೇಳುತ್ತಾನೆ (ಅ.ಕೃ 7:22). ಆತನು ಐಗುಪ್ತ ದೇಶದ ಸೇನೆಯ ಅಚ್ಚುಮೆಚ್ಚಿನ ನಾಯಕನಾಗಿದ್ದು ಫರೋಹನು ತನ್ನ ದತ್ತು ಮೊಮ್ಮಗನಾದ ಈತನನ್ನು (ಮೋಶೆಯನ್ನು) ಸಿಂಹಾಸನಕ್ಕೆ ಉತ್ತರಾಧಿಕಾರಿಯನ್ನಾಗಿ ಮಾಡಬೇಕೆಂದು ದೃಢತೀರ್ಮಾನ ತೆಗೆದುಕೊಂಡಿದ್ದಾನೆಂದು ಎಲೆನ್ ಜಿ ವೈಟಮ್ಮನವರೂ ಸಹಾ ಹೇಳುತ್ತಾರೆ (ನಮ್ಮ ಪೂರ್ವಜರು ಮತ್ತು ಪ್ರವಾದಿಗಳು ಪುಸ್ತಕದಲ್ಲಿ 24ನೇ ಪುಟ ನೋಡಿರಿ). ಆದಾಗ್ಯೂ ಮೋಶೆಯು ಈ ಎಲ್ಲಾ ಸವಲತ್ತುಗಳನ್ನು ತೊರೆದು ದಾಸತ್ವದಲ್ಲಿದ್ದ ಶಿಕ್ಷಣ, ಸ್ಥಾನಮಾನವಿಲ್ಲದ ಇಸ್ರಾಯೇಲ್ಯರ ಜೊತೆ ತನ್ನನ್ನು ಗುರುತಿಸಿಕೊಂಡನು.

`ಓದಿರಿ : ಮತ್ತಾಯ 10:32,33, 2 ತಿಮೊಥೆ 1:8,12 ಮತ್ತು ಇಬ್ರಿಯ 13:12- 15 ದೇವರು ನಮ್ಮಿಂದ ಏನನ್ನು ಕೇಳುತ್ತಾನೆ?`

ಇಬ್ರಿಯ ಪತ್ರಿಕೆಯ ಓದುಗರಿಗೂ ಸಹ ಇದು ಅವರಲ್ಲಿದ್ದ ಸಮಸ್ಯೆಯ ಒಂದು ಭಾಗವಾಗಿತ್ತು. ಅವರಲ್ಲಿ ಹಿಂಸೆ ನಿಂದೆ ತಿರಸ್ಕಾರಗಳನ್ನು ಅನುಭವಿಸಿದ ಅನೇಕರು ಯೇಸುವಿನ ನಿಮಿತ್ತ ನಾಚಿಕೆಪಟ್ಟುಕೊಳ್ಳ ತೊಡಗಿದರು. ತಮ್ಮ ಕ್ರಿಯೆಗಳಲ್ಲಿ ಕೆಲವರು ಯೇಸುವನ್ನು ಗೌರವಿಸುವ ಬದಲು ಬಹಿರಂಗವಾದ ಅವಮಾನಕ್ಕೆ ಈಡು ಮಾಡುವ ಅಪಾಯದಲ್ಲಿದ್ದರು (ಇಬ್ರಿಯ 6:6). ಆದುದರಿಂದ ಪೌಲನು ತನ್ನ ಪತ್ರಿಕೆಯ ಓದುಗರಿಗೆ ನಂಬಿಕೆಯನ್ನು ಬಿಟ್ಟು ಬಿಡದೆ ಅದರಲ್ಲಿ ದೃಢವಾಗಿ ನಿಲ್ಲಿರಿ ಎಂಬುದಾಗಿ ಎಡಬಿಡದೆ ಹೇಳುತ್ತಾನೆ (ಇಬ್ರಿಯ 4:14, ಇಬ್ರಿಯ 10:23).

ಯೇಸುವನ್ನು ನಾವು ನಮ್ಮ ದೇವರು ಮತ್ತು ಸೋದರನೆಂದು ಗುರುತಿಸಬೇಕೆಂದು ದೇವರು ನಮ್ಮನ್ನು ಕೇಳುತ್ತಾನೆ. ಯೇಸುವು ನಮ್ಮ ವಿಮೋಚಕನಾಗಿ ನಮ್ಮ ಸಾಲವನ್ನು ತೀರಿಸಿದ್ದಾನೆ; ನಮ್ಮ ಸೋದರನಾಗಿ ನಾವು ಮಗನ ಪ್ರತಿರೂಪಕ್ಕನುಗುಣವಾಗಿ ಇರುವಂಥ ಜೀವಿತವನ್ನು ಮಾರ್ಗವನ್ನು ತೋರಿಸಿದ್ದಾನೆ. ಹಾಗಾಗಿ ನಾವು ನಮ್ಮ ಸೋದರರ ಪೈಕಿ ಜೇಷ್ಠ ಪುತ್ರರಾಗಬಹುದಾಗಿದೆ (ರೋಮ 8:9).

ಯೇಸುವು ನಮ್ಮನ್ನು ತನ್ನ ಸೋದರರೆಂದು ಅಪ್ಪಿಕೊಳ್ಳುವ ತೀರ್ಮಾನ ತೆಗೆದುಕೊಂಡ ಕ್ಷಣದ ಬಗ್ಗೆ ಆಲೋಚಿಸಿರಿ. ಈ ವಿಷಯದಲ್ಲಿ ಮೋಶೆಗಿಂತಲೂ ಯೇಸುವು ತನ್ನನ್ನು ತಾನು ತಗ್ಗಿಸಿಕೊಂಡದ್ದು ಹೆಚ್ಚಿನದು ಏಕೆ? ಇದು ದೇವರು ನಮ್ಮನ್ನು ಪ್ರೀತಿ ಮಾಡುವ ಬಗ್ಗೆ ನಮಗೆ ಏನನ್ನು ಬೋಧಿಸುತ್ತದೆ?