---
title:  ಬಾಧೆಗಳನ್ನು ಅನುಭವಿಸುವುದರ ಮೂಲಕ ಪರಿಪೂರ್ಣರಾಗುವುದು
date:   19/01/2022
---

`ಓದಿರಿ : ಇಬ್ರಿಯ 2:10,17,18 ಮತ್ತು ಇಬ್ರಿಯ 5:8,9 ವಚನಗಳು. ಯೇಸುವಿನ ಜೀವಿತದಲ್ಲಿ ಬಾಧೆಗಳು ಯಾವ ಕಾರ್ಯವನ್ನು ನಿರ್ವಹಿಸಿದವು?`

ಅಪೊಸ್ತಲನಾದ ಪೌಲನು, ದೇವರು ಯೇಸುವನ್ನು ಬಾಧೆಗಳ ಮೂಲಕ ಸಿದ್ಧಿಗೆ (ಪರಿಪೂರ್ಣ) ತಂದನು ಎಂಬುದಾಗಿ ಹೇಳುತ್ತಾನೆ. ಈ ಪತ್ರದ ಬರಹಗಾರನು ಯೇಸುವನ್ನು ದೇವರ ಪ್ರಭಾವದ ಪ್ರಕಾಶವೆಂತಲೂ ದೇವರ ಸ್ವಭಾವದ ಪ್ರತಿರೂಪವೆಂತಲೂ ಕರೆದಿದ್ದಾನೆ (ಇಬ್ರಿಯ 1:3) ಮತ್ತು ಆತನು ಪಾಪರಹಿತನು, ನಿರ್ದೋಷಿಯು, ಸದಮಲನು ಪವಿತ್ರನು (ಇಬ್ರಿಯ 4:14, ಇಬ್ರಿ 7:26-28, ಇಬ್ರಿಯ 9:14, ಇಬ್ರಿಯ 10:5-10). ಯೇಸು ಕ್ರಿಸ್ತನು ಯಾವುದೇ ರೀತಿಯ ನೈತಿಕ ಕೊರತೆಯನ್ನು ತುಂಬಿಕೊಳ್ಳುವ ಅಗತ್ಯವಿರಲಿಲ್ಲ. ಆತನು ನೈತಿಕವಾಗಿಯೂ ನಡಾವಳಿಯಲ್ಲೂ ಪರಿಪೂರ್ಣನಾಗಿದ್ದನು.

ಇಬ್ರಿಯ ಪತ್ರಿಕೆಯು ಹೇಳುವಂತೆ ಯೇಸುಕ್ರಿಸ್ತನು ಪರಿಪೂರ್ಣತೆಯ ಕ್ರಿಯೆಗೆ ಒಳಪಟ್ಟನು, ಆ ಪರಿಪೂರ್ಣತೆಯು ಆತನಿಗೆ ನಮ್ಮನ್ನು ರಕ್ಷಿಸುವ ಸಲಕರಣೆಯನ್ನು ಒದಗಿಸಿತು. ಯೇಸುವು ಪರಿಪೂರ್ಣತೆ ಸಾಧಿಸಿದನು ಎಂಬುದನ್ನು ಆತನು ನಮ್ಮ ರಕ್ಷಕನಾಗಲು ಸಜ್ಜುಗೊಂಡನು ಎಂಬರ್ಥದಲ್ಲಿ ಹೇಳಬಹುದು.

1) ಯೇಸುಕ್ರಿಸ್ತನು ಬಾಧೆಗಳ ಮೂಲಕ ಪರಿಪೂರ್ಣನಾದನು. ಆದ್ದರಿಂದ ಆತನು ನಮ್ಮ ರಕ್ಷಣೆಗೆ ಮುಖಂಡನಾದನು (ನಾಯಕನಾದನು) (ಇಬ್ರಿಯ 2:10). ನಮ್ಮ ರಕ್ಷಣಾರ್ಥವಾಗಿ ದೇವರ ನ್ಯಾಯಬದ್ಧ ಮಾಧ್ಯಮವಾಗಲು ಯೇಸುವು ಶಿಲುಬೆಯ ಮೇಲೆ ಬಲಿಯಾದನು. ಯೇಸುಕ್ರಿಸ್ತನು ಮಾತ್ರ ಪರಿಪೂರ್ಣವಾದ ಯಜ್ಞವನ್ನು ಸಮರ್ಪಿಸಿದನು. ಯೇಸುವು ದೇವರಾಗಿ ನಮಗೆ ನ್ಯಾಯತೀರ್ಪು ಮಾಡುತ್ತಾನೆ; ಆದರೆ ಆತನು ತನ್ನನ್ನೇ ತಾನು ಯಜ್ಞ ಸಮರ್ಪಣೆ ಮಾಡಿಕೊಂಡದ್ದರಿಂದ ನಮ್ಮನ್ನು ರಕ್ಷಿಸಬಲ್ಲವನಾಗಿದ್ದಾನೆ.

2) ಯೇಸುಕ್ರಿಸ್ತನು ಬಾಧೆಗಳ (ಕಷ್ಟಾನುಭವಗಳ) ಮೂಲಕ ವಿಧೇಯತೆಯನ್ನು ಕಲಿತನು (ಇಬ್ರಿಯ 5:8). ವಿಧೇಯತೆ ಎರಡು ಕಾರಣಗಳಿಗೆ ಅವಶ್ಯಕವಾಗಿದೆ. ಮೊದಲನೆಯ ಕಾರಣವೇನೆಂದರೆ ವಿಧೇಯತೆಯು ಆತನ ಯಜ್ಞವನ್ನು (ಬಲಿ ಸಮರ್ಪಣೆಯನ್ನು ಸ್ವೀಕಾರಾರ್ಹವಾಗಿ ಮಾಡಿತು (ಇಬ್ರಿಯ 9:14, ಇಬ್ರಿಯ 10:5-10). ಎರಡನೆಯ ಕಾರಣ. ಆತನು ಅನುಭವಿಸಿದ ಬಾಧೆಗಳು ಆತನನ್ನು ನಮ್ಮ ಮಾದರಿಯನ್ನಾಗಿಸಿದವು (ಇಬ್ರಿಯ 5:9). ಯೇಸುಕ್ರಿಸ್ತನು ವಿಧೇಯತೆಯನ್ನು ಕಲಿತನು. ಯಾಕೆಂದರೆ ವಿಧೇಯತೆಯ ಅನುಭವ ಅವನಿಗೆ ಅದುವರೆಗೆ ಆಗಿರಲಿಲ್ಲ. ಆತನು ದೇವರಾಗಿ ಯಾರಿಗೆ ತಾನೆ ವಿಧೇಯನಾಗಿರಬೇಕಾಗಿತ್ತು? ಆತನು ನಿತ್ಯನಾದ ಮಗನಾಗಿಯೂ ದೇವರಲ್ಲಿ ಒಂದಾಗಿಯೂ ಆತನು ಈ ಜಗತ್ತನ್ನು ಆಳುವ ರಾಜನಾಗಿಯೂ ವಿಧೇಯನಾದನು. ಆದ್ದರಿಂದ ಯೇಸುಕ್ರಿಸ್ತನು ಅವಿಧೇಯತೆಯಿಂದ ವಿಧೇಯತೆಗೆ ಬರಲಿಲ್ಲ, ಆದರೆ ಸಾರ್ವಭೌಮತ್ವದಿಂದ, ಆಳ್ವಿಕೆಯಿಂದ ಅಧೀನತೆ ಮತ್ತೆ ವಿಧೇಯತೆಗೆ ಬಂದನು.

ಉನ್ನತಿಗೇರಿಸಲ್ಪಟ್ಟ ದೇವರ ಮಗನ ವಿಧೇಯತೆಗೊಳಗಾದ ಮನುಷ್ಯನ ಮಗ (ಮನುಷ್ಯಕುಮಾರ)ನಾದನು.

3) ಬಾಧೆಗಳು ಶೋಧನೆಗಳು ಮತ್ತು ಜಯಶಾಲಿಯಾದ ಅನುಭವಗಳು ಯೇಸುವನ್ನು ಕರುಣಾಶಾಲಿಯಾದ ನಂಬಿಗಸ್ತ ಮಹಾಯಾಜಕನನ್ನಾಗಿ ಮಾಡಿದವು (ಇಬ್ರಿ 2:1718), ಕಷ್ಟಬಾಧೆಗಳಿಂದ ಯೇಸುವು ಕರುಣೆಯುಳ್ಳ- ವನಾಗಲಿಲ್ಲ. ಆದರೆ ಆತನು ಕರುಣೆಯುಳ್ಳವನಾದುದರಿಂದ ಕಷ್ಟಬಾಧೆಗಳನ್ನು ಸಹಿಸಿಕೊಂಡು ನಮ್ಮನ್ನು ರಕ್ಷಿಸುವ ಸಲುವಾಗಿ ಸ್ವಇಚ್ಛೆಯಿಂದ ಶಿಲುಬೆಯ ಮರಣವನ್ನು ಹೊಂದಿದನು (ಇಬ್ರಿಯ 10:5-10)ನ್ನು ರೋಮ 5:7,8 ಕ್ಕೆ ಹೋಲಿಸಿರಿ). ಆದಾಗ್ಯೂ ಬಾಧೆಗಳ ಮೂಲಕವೇ ಯೇಸುಕ್ರಿಸ್ತನ ಭ್ರಾತೃ ಪ್ರೇಮದ (ಸೋದರ ಪ್ರೀತಿ) ವಾಸ್ತವತೆಯು ನಿಜವಾಗಿಯೂ ವ್ಯಕ್ತವಾಯಿತು ಮತ್ತು ತೋರಿಬಂತು.

ಪಾಪರಹಿತನಾಗಿಯೂ ಯೇಸುಕ್ರಿಸ್ತನು ಬಾಧೆಗೊಳಪಟ್ಟನು. ನಾವು ಪಾಪಿಗಳಾಗಿ ಖಂಡಿತವಾಗಿಯೂ ಬಾಧೆಪಡಲೇಬೇಕು.

`ತನ್ನ ಪ್ರೀತಿಯನ್ನು ನಮ್ಮ ಮೇಲೆ ಬಲಯುತವಾಗಿ ಅನೇಕ ರೀತಿಯಲ್ಲಿ ಹೊರತು ಪಡಿಸಿದ ಕರ್ತನಾದ ಯೇಸುಕ್ರಿಸ್ತನಿಂದ ನಿರೀಕ್ಷೆ ಭರವಸೆಗಳನ್ನು ಪಡೆದುಕೊಳ್ಳುತ್ತಿರುವ ಸಮಯದಲ್ಲಿ ನಮ್ಮ ಜೀವಿತದಲ್ಲಿ ಘಟಿಸುವ ದುರಂತಗಳನ್ನು ಸಹಿಸಿಕೊಳ್ಳಲು ಹೇಗೆ ಕಲಿತುಕೊಳ್ಳಬಹುದು?`