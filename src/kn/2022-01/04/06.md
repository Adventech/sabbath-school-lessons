---
title:  ಮಾದರಿಯಾದ ಸೋದರನು
date:   20/01/2022
---

ನಮಗೆ ಉದಾಹರಣೆಯಾಗುವುದಕ್ಕೆ ಯೇಸುಕ್ರಿಸ್ತನು ತನ್ನಲ್ಲಿ ಮನುಷ್ಯರ ಸ್ವಭಾವವನ್ನು ಧರಿಸಿಕೊಂಡು ನಮ್ಮ ಮಧ್ಯೆ ವಾಸಿಸಿದನು. ದೇವರ ಸಮ್ಮುಖದಲ್ಲಿ ಸರಿಯಾದ ಜೀವಿತವನ್ನು ಜೀವಿಸುವ ರೀತಿ ಯಾವುದು ಎಂದು ನಮಗೆ ತೋರಿಸುವ ಏಕೈಕ ಮಾದರಿ ಆತನೇ ಆಗಿದ್ದಾನೆ.

`ಓದಿರಿ : ಇಬ್ರಿಯ 12:1-4 ವಚನಗಳು. ಅಪೊಸ್ತಲನಾದ ಪೌಲನ ಪ್ರಕಾರ ನಾವು ನಮ್ಮ ಕ್ರೈಸ್ತ ಜೀವನದ ಓಟವನ್ನು ಹೇಗೆ ಓಡಬೇಕು?`

ಈ ವಚನಗಳಲ್ಲಿ ಅಪೋಸ್ತಲನು ಹೇಳಿರುವ ನಂಬಿಕೆಗೆ ಉದಾಹರಣೆಯಾದ ವ್ಯಕ್ತಿಗಳ ದೀರ್ಘ ಪಟ್ಟಿಯು ಯೇಸುವಿನ ಹೆಸರಿನಿಂದ ಕೊನೆಗೊಳ್ಳುತ್ತದೆ. ಈ ವಚನಗಳಲ್ಲಿ ಯೇಸುವನ್ನು ನಂಬಿಕೆ ಹುಟ್ಟಿಸುವವನೂ ಅದನ್ನು ಪೂರೈಸುವನೆಂದು ಕರೆಯುತ್ತದೆ.

ಆರ್ಕಿಗಾಸ್ (ಸ್ಥಾಪಕ) ಎಂಬ ಗ್ರೀಕ್ ಪದವನ್ನು ಮೊದಲಿಗ' ಎಂತಲೂ ಅನುವಾದಿಸಬಹುದು. ಯೇಸುವು ವಿಶ್ವಾಸಿಗಳ ಮುಂದಾಗಿ ಓಡುವವನಾಗಿದ್ದಾನೆ ಎಂಬ ಅರ್ಥದಲ್ಲಿ ಆತನನ್ನು ಮೊದಲಿಗ ಎಂದು ಹೇಳಬಹುದು. ಸತ್ಯವೇನೆಂದರೆ ಯೇಸುವನ್ನು ಮೊದಲ ಓಟಗಾರನೆಂದ ಇಬ್ರಿಯ 6:20ನೇ ವಚನ ಹೇಳುತ್ತದೆ. “ಪರಿಪೂರ್ಣ'ನು ಎಂಬ ಪದವು ಯೇಸುಕ್ರಿಸ್ತನು ದೇವರಲ್ಲಿ ಶ್ರೇಷ್ಠ ಮಟ್ಟದ ಶುದ್ಧ ನಂಬಿಕೆಯನ್ನು ತೋರ್ಪಡಿಸಿದನೆಂಬ ಆಲೋಚನೆಯನ್ನು ಕೊಡುತ್ತದೆ. ಈ ವಾಕ್ಯವೃಂದವು ಯೇಸುವು ಯಶಸ್ವಿಯಾಗಿ ಓಟವನ್ನು ಓಡಿಮುಗಿಸಿದವರಲ್ಲಿ ಮೊದಲಿಗನು ಮತ್ತು ನಂಬಿಕೆಯ ಜೀವಿತವನ್ನು ಜೀವಿಸುವ ಕಲೆಯಲ್ಲಿ ಪರಿಪೂರ್ಣನಾದವನು ಎಂದು ಹೇಳುತ್ತದೆ.

"ಪುನಃ ನಾನು ದೇವರ ಮೇಲೆ ಭರವಸವಿಟ್ಟವನಾಗಿರುವೆನು. ಪುನಃ ಇಗೋ, ನಾನೂ ದೇವರು ನನಗೆ ದಯಪಾಲಿಸಿರುವ ಮಕ್ಕಳೂ ಇದ್ದೇವೆ ಎಂಬುದಾಗಿ ಇಬ್ರಿಯ 2:13 ಹೇಳುತ್ತದೆ. ಇಲ್ಲಿ ಯೇಸುಕ್ರಿಸ್ತನು ತಾನು ದೇವರ ಮೇಲೆ ಭರವಸವಿಡುತ್ತೇನೆಂದು ಹೇಳುತ್ತಾನೆ. ಈ ಉಲ್ಲೇಖವು ಪರೋಕ್ಷವಾಗಿ ಯೆಶಾಯ 8:17,18ನ್ನು ಸೂಚಿಸುತ್ತದೆ.

ಯಹೂದ್ಯದ ಅರಸನಿಗೆ ಇಸ್ರಾಯೇಲ್ ಮತ್ತು ಆರಾಮ್ಯ ಭಯಂಕರ ಬೆದರಿಕೆ ಉಂಟಾದ ಸಂದರ್ಭದಲ್ಲಿ ಯೆಶಾಯನು ಈ ಮಾತುಗಳನ್ನು ಹೇಳುತ್ತಾನೆ (ಯೆಶಾಯ 7:1,2). ಯೆಶಾಯನ ಭರವಸೆಗೆ ವ್ಯತಿರಿಕ್ತವಾಗಿ ಅರಸನಾದ ಅಹಾಜನು ಅಪನಂಬಿಕೆ ಉಳ್ಳವನಾಗಿದ್ದಾನೆ (2 ಅರಸು 16:5-18). ದೇವರು ತನ್ನ ಮೇಲೆ ಭರವಸವಿಡುವಂತೆ ಅಹಾಜನಿಗೆ ಎಚ್ಚರಿಕೆ ನೀಡಿದನು ಮತ್ತು ಆತನನ್ನು ದೇವರು ರಕ್ಷಿಸುತ್ತಾನೆಂಬುದಕ್ಕೆ ಗುರುತು ಕೇಳಿಕೊ ಎಂದು ಹೇಳಿದನು (ಯೆಶಾಯ 7:1-11).

ಕ್ರಿಸ್ತನು ದಾವೀದನ ಮಗನಾಗಿ ಅಹಾಜನನ್ನು ತನ್ನ ಸ್ವಂತ ಮಗನಂತೆ ಸಂರಕ್ಷಿಸುವುದಾಗಿ ದೇವರು ಆತನಿಗೆ ಮೊದಲೇ ವಾಗ್ದಾನ ಮಾಡಿದ್ದನು. ಈವಾಗ ದೇವರು ಅಹಾಜನ ಮೇಲೆ ಕರುಣೆಯುಳ್ಳವನಾಗಿ ತನ್ನ ವಾಗ್ದಾನವನ್ನು ದೃಢಪಡಿಸುವದಕ್ಕೋಸ್ಕರ ಏನಾದರೊಂದು ಗುರುತನ್ನು ಕೇಳಿಕೊಳ್ಳೆಂದು ಅಹಾಜನಿಗೆ ಹೇಳಿದನು. ಅಹಾಜನು ಯಾವುದೇ ಗುರುತನ್ನು ಕೇಳಿಸಿಕೊಳ್ಳಲಿಲ್ಲ. ಅದಕ್ಕೆ ಬದಲಾಗಿ ಅಶೂರದ ಅರಸನಾದ ಶಿಗ್ಲಿಸರನ ಬಳಿಗೆ ತನ್ನ ದೂತರನ್ನು ಕಳುಹಿಸಿ ಅವನಿಗೆ ನಾನು ನಿನ್ನ ದಾಸನೂ ಮಗನೂ ಆಗಿದ್ದೇನೆ. ನೀನು ಬಂದು ನನ್ನನ್ನು ನನಗೆ ವಿರೋಧವಾಗಿ ಎದ್ದಿರುವ ಆರಾಮ್ಯರ ಮತ್ತು ಇಸ್ರಾಯೇಲ್ಯರ ಅರಸುಗಳ ಕೈಗೆ ಸಿಕ್ಕದಂತೆ ತಪ್ಪಿಸು ಎಂದು ಕೇಳಿಸಿದನು (2 ಅರಸು 16:7) ಎಂಥಾ ದುಃಖಕರವಾಗಿದೆ! ಅಹಾಜನು ದೇವರ ಮಗನಾಗುವುದಕ್ಕೆ ಒಪ್ಪದೆ ತಿಗ್ಲಿಸರನ ಮಗನಾಗಲು ಸಿದ್ಧನಾದನು.

ಯೇಸುವು ದೇವರಲ್ಲಿ ಮತ್ತು ಆತನ ವಾಗ್ದಾನದಲ್ಲಿ ಭರವಸವಿಟ್ಟು ತನ್ನ ವೈರಿಗಳನ್ನು ತನ್ನ ಪಾದದ ಕೆಳಗೆ ಇಡುತ್ತಾನೆಂದು ನಂಬಿದನು (ಇಬ್ರಿಯ 1:13, ಇಬ್ರಿಯ 10:12,13). ದೇವರು ನಮಗೂ ಸಹ ಅದೇ ವಾಗ್ದಾನವನ್ನು ಮಾಡುವವನಾಗಿದ್ದಾನೆ, ನಾವು ಆತನನ್ನು ಯೇಸುವು ನಂಬಿದಂತೆ ನಂಬಬೇಕು (ರೋಮ 16:20).

`ನಾವು ಪ್ರತಿನಿತ್ಯವೂ ಮಾಡುವ ಆಯ್ಕೆಗಳಲ್ಲಿ ಇಂತಹ ನಂಬಿಕೆಯನ್ನು ಪ್ರತಿಫಲಿಸಲು ದೇವರಲ್ಲಿ ನಂಬಿಕೆ ಇಡಲು ಹೇಗೆ ಕಲಿತುಕೊಳ್ಳಬಲ್ಲೆವು? ಮುಂದೆ ನೀವು ಎಂತಹ ಪ್ರಾಮುಖ್ಯವಾದ ಆಯ್ಕೆಗಳನ್ನು ಮಾಡಿಕೊಳ್ಳುವಿರಿ ಅದು ಹೇಗೆ ದೇವರಲ್ಲಿ ನೀವಿಟ್ಟಿರುವ ನಂಬಿಕೆಯನ್ನು ತೋರಿಸುತ್ತದೆ ಎಂದು ಖಾತ್ರಿಪಡಿಸುತ್ತದೆ?`