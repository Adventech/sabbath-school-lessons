---
title:  ಯೇಸು ನಮ್ಮ ನಂಬಿಗಸ್ತ ಸೋದರ
date:   15/01/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯಾಜಕಾಂಡ 25:25-27, ಇಬ್ರಿಯ 2:14-16, ಇಬ್ರಿಯ 11:24-26, 1 ಕೊರಿಂಥ 15:50, ಇಬ್ರಿಯ 5:8,9, ಇಬ್ರಿಯ 12:1-4,

> <p>ಸ್ಮರಣವಾಕ್ಯ</p>
> "ಇದಲ್ಲದೆ ಮಕ್ಕಳು ರಕ್ತ ಮಾಂಸಧಾರಿಗಳಾಗುವುದರಿಂದ ಆತನೂ ಅವರಂತೆಯೇ ಆದನು. ತನ್ನ ಮರಣದಿಂದಲೇ ಮರಣಾಧಿಕಾರಿಯನ್ನು ಅಂದರೆ ಸೈತಾನನನ್ನು ಅಡಗಿಸಿ ಬಿಡುವುದಕ್ಕೂ ರಕ್ತ ಮಾಂಸಧಾರಿಯಾದನು" (ಇಬ್ರಿಯ 2:14,15).

ಇಬ್ರಿಯ 1ನೇ ಅಧ್ಯಾಯವು ಯೇಸುವು ದೇವರ ಮಗನೆಂದೂ, ದೇವದೂತರನ್ನೂ ಆಳುವವನು ದೇವರ ಪ್ರಭಾವ ಪ್ರಕಾಶವೂ ಆತನ ಸ್ವಭಾವದ ಪ್ರತಿರೂಪವೂ ಆಗಿದ್ದಾನೆಂದು ಹೇಳುತ್ತದೆ (ಇಬ್ರಿಯ 1:3). ಇಬ್ರಿಯ 2ನೇ ಅಧ್ಯಾಯವು ಯೇಸುವು ಮನುಷ್ಯ ಕುಮಾರನೆಂದು, ದೇವದೂತರಿಗಿಂತ ಸ್ವಲ್ಪ ಕಡಿಮೆಯಾಗಿ ಸೃಷ್ಟಿಸಲ್ಪಟ್ಟವನೂ ಮನುಷ್ಯ ಸ್ವಭಾವವನ್ನು ಅದರ ಬಲಹೀನತೆಗಳ ಸಹಿತ ಮರಣದ ಮಟ್ಟಕ್ಕೂ ಅಂಗೀಕರಿಸಿದವನೆಂದು (ಇಬ್ರಿಯ 2:7) ಹೇಳುತ್ತದೆ.

ಇಬ್ರಿಯ 1ನೇ ಅಧ್ಯಾಯದಲ್ಲಿ ದೇವರು ಯೇಸುವನ್ನು ಕುರಿತು "ನನಗೆ ನೀನು ಮಗನು" (ಇಬ್ರಿಯ 1:5) ಇಬ್ರಿಯ 2ನೇ ಅಧ್ಯಾಯದಲ್ಲಿ ಯೇಸುವು ಮನುಷ್ಯ ಪುತ್ರರನ್ನು ತನ್ನ ಸಹೋದರರೆಂದು ಕರೆಯುತ್ತಾನೆ (ಇಬ್ರಿ 2:12).

ಇಬ್ರಿಯ 1ನೇ ಅಧ್ಯಾಯದಲ್ಲಿ ತಂದೆಯು ಮಗನ ಸಾರ್ವಭೌಮತ್ವವನ್ನು ಸಾರಿ ಹೇಳುತ್ತಾನೆ (ಇಬ್ರಿಯ 1:8-12). ಇಬ್ರಿಯ 2ನೇ ಅಧ್ಯಾಯದಲ್ಲಿ ಮಗನು ತಂದೆಯ ಮೇಲಿನ ನಂಬಿಕಸ್ತಿಕೆಯನ್ನು ದೃಢಪಡಿಸುತ್ತಾನೆ.

ಇಬ್ರಿಯ 1ರಲ್ಲಿ ಯೇಸುವು ದಿವ್ಯಕರ್ತನು, ಸೃಷ್ಟಿಕರ್ತನು, ಉಳಿಸುವಾತನು ಮತ್ತು ಸಾರ್ವಭೌಮನೂ ಆಗಿದ್ದಾನೆ. ಇಬ್ರಿಯ 2ರಲ್ಲಿ ಯೇಸುವು ಕರುಣೆಯುಳ್ಳ ನಂಬಿಕಸ್ತಿಕನಾದ ಮಾನವ ಮಹಾಯಾಜಕನು. ಸಂಕ್ಷಿಪ್ತವಾಗಿ, ಯೇಸುಕ್ರಿಸ್ತನ ಕರುಣೆಯುಳ್ಳ ನಂಬಿಕಸ್ತ ಸೋದರನ ಬಿಂಬವು ಮಗನನ್ನು ನಿತ್ಯಕರ್ತನಾದ ದೇವರಾಗಿ ತೋರ್ಪಡಿಸುವ ವಿವರಣೆಯಲ್ಲಿ ಚಿತ್ರಿಸಲಾಗಿದೆ (ಇಬ್ರಿಯ 1:1-4).

_ಈ ವಾರದ ಪಾಠವನ್ನು ಜನವರಿ 22ರ ಸಬ್ಬತ್ತಿಗಾಗಿ ಸಿದ್ಧಪಡಿಸಿಕೊಳ್ಳಿರಿ._