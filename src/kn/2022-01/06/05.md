---
title:  ಒಬ್ಬ ಶಾಶ್ವತ ಯಾಜಕ
date:   02/02/2022
---

`ಓದಿರಿ : ಇಬ್ರಿಯ 7:16 ಯಾವ ಆಧಾರದ ಮೇಲೆ ಯೇಸುವು ಯಾಜಕನಾದ?`

ಯೇಸುವು ನಾಶಪಡಿಸಲಾಗದ ಜೀವದ ಆಧಾರದ ಮೇಲೆ ಯಾಜಕತ್ವವನ್ನು ಸ್ವೀಕರಿಸಿದನು. ಆದ್ದರಿಂದ ಆತನು ಶಾಶ್ವತವಾದ ಸೇವೆಯನ್ನು ನಡಿಸುತ್ತಾನೆ. ಈ ಸಂಗತಿಗಳ ಪರಿಣಾಮಗಳು ನಮಗೆ ಸೋಜಿಗವನ್ನುಂಟು ಮಾಡುತ್ತವೆ. ಯೇಸುವಿನ ಯಾಜಕ ಸೇವೆಯನ್ನು ಯಾವುದೂ ಸಹ ಮೀರಿಸುವುದಿಲ್ಲ ಅಥವಾ ತೆಗೆದು ಹಾಕುವುದಿಲ್ಲ. ಆದಕಾರಣ ಆತನು ತನ್ನ ಮೂಲಕ ದೇವರ ಬಳಿಗೆ ಬರುವವರನ್ನು ಸಂಪೂರ್ಣವಾಗಿ ರಕ್ಷಿಸುವುದಕ್ಕೆ ಶಕ್ತನಾಗಿದ್ದಾನೆ. ಅವರಿಗೋಸ್ಕರ ವಿಜ್ಞಾಪನೆ ಮಾಡಲು ಬದುಕುವವನಾಗಿದ್ದಾನೆ (ಇಬ್ರಿಯ 1:25). ಯೇಸುವು ಕೊಡುವ ರಕ್ಷಣೆಯು ಮೊತ್ತವಾದದು ಮತ್ತು ಅಂತಿಮವಾದದು ಆಗಿದೆ. ಅದು ಮನುಷ್ಯನ ಸ್ವಭಾವದ ಒಳಾಂಶಗಳನ್ನು ತಲುಪುತ್ತದೆ (ಇಬ್ರಿಯ 4:12, ಇಬ್ರಿಯ 9:4, ಇಬ್ರಿಯ 10:1- 4). ದೇವರ ಮುಂದೆ ಮಾಡುವ ಯೇಸುವಿನ ಮಧ್ಯಸ್ಥಿಕೆಯು ಹೊಸ ಒಡಂಬಡಿಕೆಯಡಿ ದೊರಕುವ ಎಲ್ಲಾ ಸೌಲಭ್ಯಗಳನ್ನು ಒಳಗೊಂಡಿದೆ.

ಇದು ಪಾಪಗಳ ಕ್ಷಮಾಪಣೆಗಿಂತ ಹೆಚ್ಚಿನದನ್ನು ಸಹ ಒಳಗೊಂಡಿದೆ. ಯೇಸುಕ್ರಿಸ್ತನ ರಕ್ಷಣೆಯು ನಮ್ಮ ಹೃದಯಗಳಲ್ಲಿ ದೇವರ ಆಜ್ಞೆಗಳನ್ನು ಬರೆದು ನಮ್ಮನ್ನು ಆತನಲ್ಲಿ ಹೊಸ ಜನರನ್ನಾಗಿ ಮಾಡಿ ಲೋಕಕ್ಕೆ ಸುವಾರ್ತೆಯನ್ನು ಬಿತ್ತುವುದಕ್ಕೆ ನಮ್ಮನ್ನು ಮುನ್ನಡೆಸುತ್ತದೆ (ಇಬ್ರಿಯ 8:10-12), ಆತನು ದೇವರೊಂದಿಗೆ ಮತ್ತು ಮಾನವರೊಂದಿಗೆ ಒಂದಾಗಿರುವುದರಿಂದ ದೇವರ ಮುಂದೆ ನಮ್ಮನ್ನು ಪ್ರತಿನಿಧಿಸುತ್ತಾನೆ. ತನ್ನ ಜೀವನಕ್ಕೆ ಸಮರ್ಪಿಸಿಕೊಂಡವನಾಗಿ ದೇವರ ಸನ್ನಿಧಾನದಲ್ಲಿ ಕದಲದ ನಿಶ್ಚಿತವಾದ ಅನುಗ್ರಹಕ್ಕೆ ಪಾತ್ರನಾಗಿದ್ದಾನೆ.

`ಓದಿರಿ : ಇಬ್ರಿಯ 7:22. ಹೊಸ ಒಡಂಬಡಿಕೆಗೆ ಸಂಬಂಧಪಟ್ಟಂತೆ ಯೇಸುವು ಏನಾಗಿದ್ದಾನೆ?`

ಯೇಸುಕ್ರಿಸ್ತನು ಹೊಸ ಒಡಂಬಡಿಕೆಗೆ ನಿಶ್ಚಯ (ಹೊಣೆಗಾರ)ನಾಗಿದ್ದಾನೆ. ಯಾಕೆಂದರೆ ಯೇಸುವು ಎಂದೆಂದಿಗೂ ಯಾಜಕನಾಗಿರುತ್ತಾನೆಂದು ದೇವರು ಪ್ರತಿಜ್ಞೆ ಮಾಡಿ ಹೇಳಿದ್ದಾನೆ (ಇಬ್ರಿಯ 7:21). ಈ ಪ್ರತಿಜ್ಞೆಯು ಪ್ರಾಮುಖ್ಯತೆಯನ್ನು ಬಹಳ ಸುಲಭವಾಗಿ ಅರ್ಥ ಮಾಡಿಕೊಳ್ಳದೆ ಸೋತುಹೋಗುತ್ತೇವೆ. ದೇವರು ಅರಣ್ಯದಲ್ಲಿ ಅಲೆದಾಡಿದ ಇಸ್ರಾಯೇಲ್ಯರಿಗೆ ಮತ್ತು ಅಬ್ರಹಾಮನಿಗೆ ಮಾಡಿದ ಪ್ರಮಾಣಗಳನ್ನು (ಪ್ರತಿಜ್ಞೆಗಳನ್ನು) ಪೌಲನು ಈಗಾಗಲೇ ಉಲ್ಲೇಖಿಸಿದ್ದಾನೆ (ಇಬ್ರಿಯ 3:7-11, ಇಬ್ರಿಯ 6:13-15). ದೇವರು ಇಸ್ರಾಯೇಲ್ಯರಿಗೆ ಮಾಡಿದ ಪ್ರಮಾಣಗಳಿಗೂ ತನ್ನ ಮಗನ ವಿಷಯದಲ್ಲಿ ಮಾಡಿದ ಪ್ರಮಾಣಗಳಿಗೂ ವ್ಯತ್ಯಾಸವಿದೆ. ಏನೆಂದರೆ ಅವುಗಳನ್ನು ಕೇವಲ ಮರಣಾಧೀನವಾದ ಮನುಷ್ಯರ ಜೊತೆ ಮಾಡಿದ್ದನು. ಮಾಡಿದ ಪ್ರಮಾಣಗಳು ಅದರ ಫಲಾನುಭವಿಗಳು ಬದುಕಿರುವವರೆಗೆ ಮಾತ್ರ ಚಾಲ್ತಿಯಲ್ಲಿರುತ್ತವೆ. ದೇವರು ಅರಣ್ಯದಲ್ಲಿ ಅಲೆದಾಡಿದ ಸಂತತಿಯೊಂದಿಗೆ ಮತ್ತು ಅಬ್ರಹಾಮನೊಂದಿಗೆ ಮಾಡಿದ ಪ್ರಮಾಣಗಳು (ವಾಗ್ದಾನಗಳು) ಆ ಸಂತತಿ ಮತ್ತು ಅಬ್ರಹಾಮನ ಸಂತತಿ ಬದುಕಿರುವವರೆಗೆ ಮಾತ್ರ ಬದ್ಧತೆಗೆ ಒಳಪಡಿಸುತ್ತವೆ (ಗಲಾತ್ಯ 3:29ನ್ನು ನೋಡಿರಿ).

ಮಗನ ವಿಷಯದಲ್ಲಿ ಮಾಡಿದ ಪ್ರಮಾಣವು ಆತನ ಜೀವವು ಅವಿನಾಶಿಯಾಗಿರುವುದರಿಂದ ಅದು ಎಂದೆಂದಿಗೂ ಚಾಲ್ತಿಯಲ್ಲಿರುತ್ತದೆ. ಒಬ್ಬ ವ್ಯಕ್ತಿಯು ಮತ್ತೊಬ್ಬನ ಪರವಾಗಿ ಜಾಮೀನಾಗಿ ನಿಂತರೆ ಹಾಗೆ ಜಾಮೀನಾಗಿ ನಿಂತ ವ್ಯಕ್ತಿಯು ಮತ್ತೊಬ್ಬ ವ್ಯಕ್ತಿಯ ಮೇಲೆ ಹಾಕಿದ ದಂಡನೆಗಳನ್ನು, ಅಂದರೆ ಮರಣ ದಂಡನೆಯನ್ನು ಸಹಾ ಹೊತ್ತುಕೊಳ್ಳಬೇಕಾಗುತ್ತದೆ. ಆದಾಗ್ಯೂ ದೇವರು ತಾನು ಮಾಡಿದ ಪ್ರಮಾಣಗಳಿಗೆ ತಪ್ಪಿಸಿಕೊಳ್ಳದೆ ಯೇಸುಕ್ರಿಸ್ತನನ್ನು ನಮ್ಮ ಪರವಾಗಿ ಜಾಮೀನಾಗಿ ಏರ್ಪಾಟು ಮಾಡಿದನು. ಆದುದರಿಂದಲೇ ಯೇಸುಕ್ರಿಸ್ತನಲ್ಲಿ ದೊರಕುವ ರಕ್ಷಣೆಯು ನಮಗೆ ನಿಶ್ಚಿತವಾಗಿದೆ.