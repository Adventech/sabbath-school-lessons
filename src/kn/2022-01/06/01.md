---
title:  ಯೇಸು ನಂಬಿಕಸ್ತ ಯಾಜಕ
date:   29/01/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿಯ 5:1-10, ಆ.ಕಾಂಡ 14:18-20; 1 ಪೇತ್ರ 2:9, ಇಬ್ರಿಯ 7:1-3, ಇಬ್ರಿಯ 7:11-16.22.26.

> <p>ಸ್ಮರಣವಾಕ್ಯ</p>
> "ಇಂಥವನೇ ನಮಗೆ ಬೇಕಾದ ಮಹಾಯಾಜಕನು. ಈತನು ಪರಿಶುದ್ದನೂ ನಿರ್ದೋಷಿಯೂ ನಿಷ್ಕಳಂಕನೂ ಪಾಪಿಗಳಲ್ಲಿ ಸೇರದೆ ಪ್ರತ್ಯೇಕವಾಗಿರುವವನೂ ಆಕಾಶಮಂಡಲಗಳಿಗಿಂತ ಉನ್ನತದಲ್ಲಿರುವಾತನೂ ಆಗಿರುವವನು" (ಇಬ್ರಿಯ 7:26).

ಪಾಪದ ದೆಸೆಯಿಂದ ನಮ್ಮ ಮತ್ತು ದೇವರ ನಡುವೆ ಕಂದಕವು ಏರ್ಪಟ್ಟಿತು. ಪಾಪವು ನಮ್ಮ ಸ್ವಭಾವವನ್ನು ಸಹಾ ಕೆಡಿಸುವದರಿಂದ ಸಮಸ್ಯೆಯು ಹೆಚ್ಚುತ್ತಾ ಹೋಯಿತು. ದೇವರು ಪರಿಶುದ್ಧನಾಗಿರಲಾಗಿ ಆತನ ಸನ್ನಿಧಾನದಲ್ಲಿ ಪಾಪವು ಅಸ್ತಿತ್ವಕ್ಕೆ ಬರಲಾರದು; ಆದುದರಿಂದ ನಮ್ಮ ಭ್ರಷ್ಟ ಸ್ವಭಾವವೇ ನಮ್ಮನ್ನು ದೇವರಿಂದ ಅಗಲಿಸುತ್ತದೆ, ಎರಡು ಅಯಸ್ಕಾಂತಗಳನ್ನು ತಪ್ಪಾದ ರೀತಿಯಲ್ಲಿ ಇಟ್ಟಾಗ ಪರಸ್ಪರ ವಿಕರ್ಷಿಸುವವಂತೆ ಆಗುತ್ತದೆ. ನಮ್ಮಲ್ಲಿರುವ ಭ್ರಷ್ಟ ಸ್ವಭಾವವು ನಮ್ಮ ಕೈಯಲ್ಲಿ ದೇವರ ಧರ್ಮಶಾಸ್ತ್ರವನ್ನು ಕೈಗೊಂಡು ನಡೆಯಲು ಸಾಧ್ಯವಾಗದಂತೆ ಮಾಡುತ್ತದೆ. ಪಾಪವೆಂಬುದು ಅಪಾರ್ಥ ಮಾಡಿಕೊಳ್ಳುವುದನ್ನು ಒಳಗೊಂಡಿದೆ. ಮಾನವರು ದೇವರ ಪ್ರೀತಿ ಮತ್ತು ಕರುಣೆಯ ಮೇಲಿನ ದೃಷ್ಟಿಯನ್ನು ಕಳೆದುಕೊಂಡು ಆತನನ್ನು ಕೋಪಿಷ್ಠನೂ ಬಲಾತ್ಕಾರಿಯೂ ಆಗಿ ಕಾಣತೊಡಗಿದರು.

ಈ ವಾರ ನಾವು ನಮ್ಮನ್ನು ಅಗಲಿಸಿರುವ ಕಂದಕ (ಕಣಿವೆ)ಕ್ಕೆ ಸೇತುವೆ ನಿರ್ಮಿಸಲು ತಂದೆ ಮತ್ತು ಮಗನಾದ ದೇವರು ಎಂಥಾ ಅದ್ಭುತ ಕಾರ್ಯಗಳನ್ನು ಮಾಡಿದ್ದಾರೆ ಎಂಬುದನ್ನು ಕಲಿಯುತ್ತೇವೆ. ಇಬ್ರಿಯ 5,6,7 ಅಧ್ಯಾಯಗಳು ಯೇಸುಕ್ರಿಸ್ತನ ಯಾಜಕತ್ಯದ ಬಗ್ಗೆ ಎಚ್ಚರ ಪೂರ್ವಕ ವಿಶ್ಲೇಷಣೆಯನ್ನು ಕೊಡುತ್ತವೆ. ಪತ್ರಿಕೆಯ ಬರಹಗಾರನು ಇದರ ಮೂಲ ಮತ್ತು ಉದ್ದೇಶ ಎರಡನ್ನೂ ವಿಶ್ಲೇಷಿಸಿದ್ದಾನೆ (ಇಬ್ರಿಯ 5:1-10) ನಂತರ ಓದುಗರಿಗೆ ಇದನ್ನು ಅಸಡ್ಡೆ ಮಾಡದಿರುವಂತೆ ಎಚ್ಚರಿಕೆ ಕೊಡಲಾಗಿದೆ (ಇಬ್ರಿಯ 5:11 ರಿಂದ 6:8) ಬದಲಾಗಿ ಇದು ಕೊಡುವ ನಿರೀಕ್ಷೆಯನ್ನು ಭದ್ರವಾಗಿ ಹಿಡಿದುಕೊಳ್ಳಲು ಹೇಳುತ್ತಾನೆ (ಇಬ್ರಿಯ 6:9-20). ಆತನು ಯೇಸುಕ್ರಿಸ್ತನ ಯಾಜಕತ್ವದ ಗುಣಲಕ್ಷಣಗಳ ಬಗ್ಗೆಯೂ (ಇಬ್ರಿಯ 7:1- 10) ಮತ್ತು ವಿಶ್ವಾಸಿಗಳಲ್ಲಿ ಬೇಕಾಗಿರುವ ಸಂಬಂಧದ ಪರಿಣಾಮಗಳ ಬಗ್ಗೆ ವಿವರಿಸುತ್ತಾನೆ (ಇಬ್ರಿಯ 7:11-28). ಈ ವಾರ ನಾವು ನಿರ್ದಿಷ್ಟವಾಗಿ ಇಬ್ರಿಯ 5:1-10 ಮತ್ತು 7:1-28 ವಚನಗಳ ಬಗ್ಗೆ ಗಮನ ಹರಿಸುತ್ತೇವೆ.

_ಫೆಬ್ರವರಿ 5ನೇ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠ ಅಧ್ಯಯನ ಮಾಡಿರಿ._