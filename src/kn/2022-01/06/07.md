---
title:  ಹೆಚ್ಚಿನ ಚಿಂತನೆಗೆ
date:   04/02/2022
---

ಯೇಸುವು ನಮ್ಮನ್ನು ಕಾಯುತ್ತಿರಲಾಗಿ ನಮ್ಮ ಹೊರೆಗಳು ಅಪಾಯಗಳು ಮತ್ತು ನಮಗಿರುವ ಕಷ್ಟಗಳು ಆತನಿಗೆ ಗೊತ್ತಿದೆ, ಎಂತಲೇ ಆತನು ನಮ್ಮ ಪರವಾಗಿ ವಾದಿಸಲು ತನ್ನ ಬಾಯನ್ನು ವಾದಗಳಿಂದ ತುಂಬಿಸಿಕೊಂಡಿದ್ದಾನೆ. ಆತನು ಪೇತ್ರನ ವಿಷಯದಲ್ಲಿ ಮಾಡಿದಂತೆ ಅವಶ್ಯಕತೆಗೆ ಅನುಗುಣವಾಗಿ ತನ್ನ ಮಧ್ಯಸ್ಥಿಕೆಯನ್ನು ವಹಿಸುತ್ತಾನೆ.

ಶೋಧಿತರೂ ಬಾಧಿತರೂ ಆದ ತನ್ನ ಜನರು ಸೈತಾನನ ಶೋಧನೆಗಳಿಗೆ ವಿರೋಧವಾಗಿ ನಿಂತು ವಾದಿಸುವಂತೆ ನಮ್ಮ ನ್ಯಾಯವಾದಿಯು ನಮಗೆ ಬೋಧಿಸುವ ಸಲುವಾಗಿ ತನ್ನ ಬಾಯಲ್ಲಿ ಮಾತುಗಳನ್ನು ತುಂಬಿಕೊಂಡಿದ್ದಾನೆ. ಆತನು ವೈರಿಯ ಪ್ರತಿಯೊಂದು ಚಲನೆಯನ್ನು ಅರ್ಥೈಸಿಕೊಳ್ಳುತ್ತಾನೆ. ಆತನು ಘಟನೆಗಳನ್ನು ಕ್ರಮಪಡಿಸುತ್ತಾನೆ" ಎಲೆನ್ ಜಿ ವೈಟಮ್ಮನವರ ದಿ ಎಸ್.ಡಿ.ಎ. ಬೈಬಲ್ ಕಾಮೆಂಟರಿ 7ನೇ ಸಂಪುಟ 931ನೇ ಪುಟ.

ಎಂದೆಂದಿಗೂ ಮನುಷ್ಯನನ್ನು ದೇವರಿಂದ ಬೇರ್ಪಡಿಸಬೇಕೆಂಬುದು ಸೈತಾನನ ಉದ್ದೇಶವಾಗಿತ್ತು; ಆದರೆ ಕ್ರಿಸ್ತನಲ್ಲಿ ನಾವು ಈವಾಗ ಪಾಪ ಮಾಡುವ ಮೊದಲಿಗಿಂತಲೂ ಹೆಚ್ಚಾಗಿ ದೇವರಿಗೆ ಬಹಳ ನಿಕಟವಾಗಿ ಐಕ್ಯರಾಗಿದ್ದೇವೆ. ನಮ್ಮ ಸ್ವಭಾವವನ್ನು ತಾನು ತೆಗೆದುಕೊಳ್ಳುವುದರೊಂದಿಗೆ ರಕ್ಷಕನು ತನ್ನನ್ನು ಮಾನವತೆಗೆ ಎಂದೆಂದಿಗೂ ಕಿತ್ತುಹೋಗದ ಕಟ್ಟಿನಿಂದ ಬಿಗಿದುಕೊಂಡಿದ್ದಾನೆ.

ಇವು ತಾನೆ ದೇವರು ನೆರವೇರಿಸಿದ ವಾಗ್ದಾನದ ವಚನಗಳಾಗಿವೆ.... ಒಂದು ಮಗುವು ನಮಗಾಗಿ ಹುಟ್ಟಿದೆಯಷ್ಟೆ, ವರದ ಮಗನು ನಮಗೆ ದೊರೆತನು; ಆಡಳಿತವು ಅವನ ಬಾಹುವಿನ ಮೇಲಿರುವುದು ದೇವರು ಮಾನವ ಸ್ವಭಾವವನ್ನು ತನ್ನ ಮಗನೆಂಬ ವ್ಯಕ್ತಿತ್ವದಲ್ಲಿ ಹೊಂದಿಕೊಂಡು ಆಕಾಶಮಂಡಲಕ್ಕಿಂತ ಉನ್ನತಕ್ಕೆ ಏರಿಸಲ್ಪಟ್ಟನು. ದೇವರ ಮಗನು ವಿಶ್ವದ ಸಿಂಹಾಸನದಲ್ಲಿ ಆತನೊಂದಿಗೆ ಪಾಲುಗಾರನಾಗಿದ್ದಾನೆ. ಮನುಷ್ಯಕುಮಾರನು ತಾನೆ ಅದ್ಭುತ ಸ್ವರೂಪನು, ಆಲೋಚನಕರ್ತನು, ಪರಾಕ್ರಮಿಯಾದ ದೇವರು, ನಿತ್ಯವಾದ ತಂದೆ, ಸಮಾಧಾನದ ಪ್ರಭುವು ಎಂದು ಕರೆಯಲ್ಪಟ್ಟಿದ್ದಾನೆ. ಯೆಶಾಯ 9:6 'ಇರುವಾತನು' ಎಂಬವನು ತಾನೆ ದೇವರಿಗೂ ಮಾನವನಿಗೂ ಮಧ್ಯಸ್ಥನಾಗಿದ್ದಾನೆ. ಆತನು ತನ್ನ ಕೈಗಳನ್ನು ಎರಡರ ಮೇಲೂ ಇರಿಸಿದ್ದಾನೆ. ಯಾವಾತನು ಪರಿಶುದ್ದನೂ ನಿರ್ದೋಷಿಯೂ ನಿಷ್ಕಳಂಕನೂ ಪಾಪಿಗಳಲ್ಲಿ ಸೇರದೆ ಪ್ರತ್ಯೇಕವಾಗಿರುವನೋ ಆತನು ನಮ್ಮನ್ನು ತನ್ನ ಸೋದರರೆಂದು ಕರೆಯುವುದಕ್ಕೆ ನಾಚಿಕೆ ಪಡಲಿಲ್ಲ (ಇಬ್ರಿಯ 7:26, ಇಬ್ರಿಯ 2:11). ಕ್ರಿಸ್ತನಲ್ಲಿ ಪರಲೋಕ ಮತ್ತು ಭೂಲೋಕದ ಕುಟುಂಬಗಳು ಒಟ್ಟಾಗಿ ಬಿಗಿಯಲ್ಪಟ್ಟವು. ಮಹಿಮೆ ಹೊಂದಿದ ಕ್ರಿಸ್ತನು ನಮ್ಮ ಸೋದರನಾದನು. ಪರಲೋಕವು ಮಾನವತೆಯಲ್ಲಿ ಪರಿಶುದ್ಧವಾಗಿ ಸ್ಥಾಪನೆಗೊಂಡಿತು ಮತ್ತು ಮಾನವತೆಯು ಅಪರಿಮಿತವಾದ ಪ್ರೀತಿಯುಳ್ಳವನ ಎದೆಯಲ್ಲಿ ಆವರಿಸಲ್ಪಟ್ಟಿತು' ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ ಪುಟ 25, 26.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮೇಲಿನ ಮೊದಲ ಉಧೃತ ಭಾಗವು 'ಯೇಸುವು ತಮ್ಮ ಪರವಾಗಿ ವಾದಿಸಲು ತನ್ನ ಬಾಯಲ್ಲಿ ಮಾತುಗಳನ್ನು ತುಂಬಿಕೊಂಡನು" ಎಂದು ಹೇಳುತ್ತದೆ. ಈ ವಾಗ್ದಾನವು ನಮಗೆ ಏನು ಅರ್ಥ ಕೊಡುತ್ತದೆ? ಇದು ನಮಗೆ ದೇವರ ಪ್ರೀತಿಯ ಬಗ್ಗೆ ಏನನ್ನು ಬೋಧಿಸುತ್ತದೆಂದು ಆಲೋಚಿಸಿರಿ. ಯಾಕೆ ಈ ಆಲೋಚನೆ ನಮಗೆ ಧೈರ್ಯ ಕೊಡುತ್ತದೆ? ನಮ್ಮ ಪರವಾಗಿ ವಾದಿಸುವವನು ನಮಗೆ ಬೇಕಾಗಿದ್ದಾನೆ ಏಕೆ?`

`2. ಎರಡನೆ ಉದ್ಧರಣೆಯು "ನಾವು ಪಾಪದಲ್ಲಿ ಬೀಳುವ ಮೊದಲಿಗಿಂತ ಈವಾಗ ಕ್ರಿಸ್ತನಲ್ಲಿ ಬಹಳ ನಿಕಟವಾಗಿ ದೇವರೊಂದಿಗೆ ಒಂದಾಗಿದ್ದೇವೆ' ಎಂದು ಹೇಳುತ್ತದೆ. ಹಾಗೆಂದರೆ ಅರ್ಥವೇನು? ನಾವು ಆ ನಿಕಟತೆಯನ್ನು ಹೇಗೆ ಅನುಭವಿಸಬಹುದು, ಈ ಅನುಭವದಿಂದ ಯಾವ ಆದರಣೆಯನ್ನು ಪಡೆಯಬಹುದು? ತರಗತಿಯಲ್ಲಿ ನಿಕಟತೆ ಎಂದರೇನು ಮತ್ತು ಇದು ಅನುಭವಿಸಲು ಹೇಗಿರುತ್ತದೆ ಎಂಬುದನ್ನು ವಿವರಿಸಿರಿ. "ನಮ್ಮ ಪರವಾಗಿ ಮಂಡಿಸುವ ಆತನ ವಾದಗಳು" ಹೇಗೆ ಇದನ್ನು ನಮ್ಮ ಅನುಭವಕ್ಕೆ ತರುತ್ತವೆ?`