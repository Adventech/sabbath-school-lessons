---
title:  ಮೆಜೆದೇಕನ ತರಹದ ಯಾಜಕ
date:   31/01/2022
---

`ಓದಿರಿ : ಆದಿಕಾಂಡ 14:18-20 ಮತ್ತು ಇಬ್ರಿಯ 7:1-13 ವಚನಗಳು. ಮೆಜೆದೇಕನು ಯಾರು? ಆತನು ಯೇಸುವಿನ ಮುನ್‌ ಚಿತ್ರವನ್ನು ಕೊಟ್ಟನು ಹೇಗೆ?`

ಮೆಜೆದೇಕನು ಒಬ್ಬ ರಾಜನು ಮತ್ತು ಯಾಜಕನೂ ಆಗಿದ್ದನು. ಅಬ್ರಹಾಮನು ಆತನಿಗೆ ದಶಾಂಶಗಳನ್ನು ಕಾಣಿಕೆಯಾಗಿ ಕೊಟ್ಟಿದ್ದರಿಂದ ಆತನು ಅಬ್ರಹಾಮನಿಗಿಂತ ಶ್ರೇಷ್ಠನಾಗಿದ್ದಾನೆ. ಹಾಗೆಯೇ ಯೇಸುಕ್ರಿಸ್ತನೂ ಸಹಾ ರಾಜನೂ ಯಾಜಕನೂ ಆಗಿದ್ದಾನೆ (ಇಬ್ರಿಯ 1:3). ಆದರೆ ಯೇಸುವು ಮೆಜೆದೇಕನಂತಲ್ಲದೆ ಪಾಪರಹಿತನಾಗಿದ್ದನು (ಇಬ್ರಿಯ 1:26-28).

ಯೇಸುವು ಮೆಜೆದೇಕನಂತಹ ಯಾಜಕನಾಗಿದ್ದನೆಂದು ಇಬ್ರಿಯ 7:15 ಹೇಳುತ್ತದೆ. ಇದನ್ನೇ ಇಬ್ರಿಯ 5:6ರಲ್ಲಿ ಮೆಜೆದೇಕನ ತರಹದ ಯಾಜಕನು ಎಂಬುದಾಗಿ ಹೇಳಿದೆ. ಯೇಸುಕ್ರಿಸ್ತನು ಮೇಲ್ಕಿಜೆದೇಕನ ಉತ್ತರಾಧಿಕಾರಿಯಲ್ಲ. ಆದರೆ ಯೇಸುವಿನ ಯಾಜಕತ್ವವವು ಅವನದನ್ನೇ ಹೋಲುತ್ತದೆ.

ಉದಾಹರಣೆಗೆ ಮೆಜೆದೇಕನಿಗೆ ತಂದೆ ತಾಯಿಯಾಗಲಿ ವಂಶಾವಳಿಯಾಗಲಿ ಇಲ್ಲ. ಜನ್ಮದ ಆರಂಭವೂ ಆಯುಷ್ಯದ ಅಂತ್ಯವೂ ಇಲ್ಲವೆಂದು ಪೌಲನು ಹೇಳುತ್ತಾನೆ.

ಕೆಲವರು ಮೆಜೆದೇಕನು ಅಬ್ರಹಾಮನ ಕಾಲದಲ್ಲಿ ಯೇಸುವಿನ ಅವತಾರದಲ್ಲಿ ಬಂದವನೆಂದು ಅಭಿಪ್ರಾಯ ಪಡುತ್ತಾರೆ. ಆದರೆ ಇದು ಇಬ್ರಿಯ ಪತ್ರಿಕೆಯಲ್ಲಿರುವುದ ಆಲೋಚನೆಗೆ ಸರಿಹೊಂದುವುದಿಲ್ಲ. ಮೆಜೆದೇಕನು ಯೇಸುವನ್ನು ಹೋಲುತ್ತಾನೆ ಎಂದರೆ ಆತನೇ ಯೇಸುವಲ್ಲ. ಅವನು ಬೇರೊಬ್ಬ ವ್ಯಕ್ತಿಯೆಂದು ತಿಳಿಸುತ್ತದೆ (ಇಬ್ರಿಯ 7:3).

ಇದು ಮೆಜೆದೇಕನು ಪರಲೋಕದಿಂದ ಬಂದಾತನೆಂತಲೂ ಹೇಳುತ್ತದೆ. ಆದರೆ ಇದು ಇಬ್ರಿಯ ಪತ್ರಿಕೆಯ ವಾದವನ್ನು ಅಲ್ಲಗಳೆಯುತ್ತದೆ. ಒಂದು ವೇಳೆ ಮೆಜೆದೇಕನಿಗೆ ತಂದೆ ತಾಯಿ, ಹುಟ್ಟು ಅಥವಾ ಸಾವು ಇಲ್ಲದಿದ್ದರೆ ಆತನು ದೇವರೇ ಆಗಿ ಬಿಡುತ್ತಾನೆ. ಇದು ಸಮಸ್ಯೆಗೀಡು ಮಾಡುತ್ತದೆ. ಯೇಸುವಿನ ಯಾಜಕತ್ವಕ್ಕಿಂತ ಮೆಜೆದೇಕನ ಯಾಜಕತ್ವವು ಪರಲೋಕದಲ್ಲಿ ಮುಂಚಿತವಾದ ದೈವೀಕವಾದ ಪರಿಪೂರ್ಣ ಯಾಜಕತನವಾಗಿ ಬಿಡುತ್ತದೆ. ಒಂದು ಪಕ್ಷ ಇದು ಬಪ್ಪುವಂಥದ್ದಾದರೆ ಯೇಸುವು ಮೆಜೆದೇಕನ ತರಹದ ಬೇರೊಬ್ಬ ಯಾಜಕನಾಗಿ ಬರುವ ಅವಶ್ಯವೇನಿತ್ತು ಎಂಬುದಾಗಿ ಇಬ್ರಿಯ ಪತ್ರಿಕೆಯು ಹೇಳುತ್ತದೆ (ಇಬ್ರಿಯ 7:11).

ಇದಕ್ಕೆ ಬದಲಾಗಿ ಇಬ್ರಿಯ ಪತ್ರಿಕೆಯು ಮೆಜೆದೇಕನ ಹುಟ್ಟು, ಸಾವು ವಿನ ಯಾಜಕ ಸೇವೆಗೆ ಒಂದು ಸಂಕೇತವನ್ನು ನಮೂನೆಯನ್ನು ಕಟ್ಟಿಕೊಡುತ್ತದೆ (ಆ.ಕಾಂಡ 14:18-20) ಹಾಗು ಯೇಸುವೇ ಶಾಶ್ವತನೆಂದು ಪ್ರಕಟಪಡಿಸುತ್ತದೆ. ಚುಟುಕಾಗಿ ಹೇಳಬೇಕೆಂದರೆ ಮೆಜೆದೇಕನು ಕ್ರಿಸ್ತನ ಮಾದರಿಯಾಗಿ ಸೇವೆ ಸಲ್ಲಿಸಿದ ಕಾನಾನ್ಯ ರಾಜನ-ರಾಜಕನೂ ಆಗಿದ್ದವನು. "ಇಲ್ಲಿ ಮೇಲ್ಮಜೆ ದೇ ಕನೆಂದು ಕರೆಯಲ್ಪಟ್ಟಿರುವವನು ಮಹೋನ್ನತ ದೇವರ ಯಾಜಕನಾದ ಕ್ರಿಸ್ತನೇ ಆಗಿದ್ದಾನೆ. ಆತನು ಲೋಕಕ್ಕೆ ತಂದೆಯ ಸ್ವರವೂ ಪ್ರತಿನಿಧಿಯೂ ಆಗಿದ್ದಾನೆ. ಗತಕಾಲದಲ್ಲಿ ಮಾನವರ ತಲತಲಾಂತರದ ಪರ್ಯಂತವೂ ಕ್ರಿಸ್ತನೇ ಮಾತಾಡಿದವನು, ಕ್ರಿಸ್ತನೇ ತನ್ನ ಜನರನ್ನು ಮುನ್ನಡಿಸಿದವನು ಮತ್ತು ಲೋಕದ ಬೆಳಕಾದವನು ಆಗಿದ್ದಾನೆ" ಎಲೆನ್ ಜಿ ವೈಟಮ್ಮನವರ "ಆಯ್ದ ಸಂದೇಶಗಳು" 1ನೇ ಪುಸ್ತಕದಲ್ಲಿ 409ನೇ ಪುಟ.

`ಮೆಜೆದೇಕನ ವಿಷಯದಲ್ಲಿರುವ ಪ್ರಕಟನೆಯು ಮಾನವ ಸುವಾರ್ತಿಕರು ಇಲ್ಲದ ಕಾಲದಲ್ಲಿ ದೇವರು ಹೇಗೆ ಕೆಲಸ ಮಾಡಿದನೆಂಬುದರ ಬಗ್ಗೆ ಏನನ್ನು ನಮಗೆ ಬೋಧಿಸುತ್ತದೆ?`