---
title:  ಒಬ್ಬ ಕಾರ್ಯಸಾಧಕನಾದ ಯಾಜಕ
date:   01/02/2022
---

ಇಸ್ರಾಯೇಲ್ಯರಿಗೆ ಉಂಟಾದ ಧರ್ಮಶಾಸ್ತ್ರವು ಲೇವೀಕ ಯಾಜಕತ್ವದ ಮೇಲೆಯೇ ಆಧಾರಗೊಂಡಿದೆಯಷ್ಟೆ, ಆ ಯಾಜಕತ್ವದಿಂದ ಸಂಪೂರ್ಣ ಸಿದ್ಧಿ ಉಂಟಾಗಿದ್ದರೆ ಆರೋನನ ತರಹದವನಾಗಿರದೆ ಮೆಜೆದೇಕನ ತರಹದ ಬೇರೊಬ್ಬ ಯಾಜಕನು ಬರುವುದಕ್ಕೆ ಅವಶ್ಯವೇನಿತ್ತು? (ಇಬ್ರಿಯ 7:11).

ಯಾಜಕನು ದೇವರ ಮತ್ತು ಮನುಷ್ಯರ ನಡುವೆ ವರ್ತಿಸುವ ಮಧ್ಯಸ್ಥರಾಗಿರುತ್ತಾನೆ. ಲೇವಿಕ ಯಾಜಯಾಕತ್ವವು ನಮ್ಮನ್ನು ಪೂರ್ಣವಾಗಿ ಮತ್ತು ವಿಶ್ವಾಸಭರಿತವಾಗಿ ದೇವರ ಸನ್ನಿಧಾನಕ್ಕೆ ಸೇರಿಸಲಾರದೆ ಹೋಯಿತು. ಯಾಕೆಂದರೆ ಪರಿಪೂರ್ಣತೆಯನ್ನು ಅವರು ಒದಗಿಸಲಾರದೆ ಹೋದರು (ಇಬ್ರಿಯ 7:11,18,19). ಖಂಡಿತವಾಗಿ ಪರಿಪೂರ್ಣತೆ ಅವರಲ್ಲಿಯೇ ಇರಲಿಲ್ಲ. ಹೀಗಿರುವಾಗ ಮತ್ತೊಬ್ಬರಿಗೆ ಸಂಪೂರ್ಣತೆ ಅವರಿಂದ ಒದಗುವುದಾದರೂ ಹೇಗೆ?

ಪಾಪಿಯೊಬ್ಬನ ಮನಸ್ಸಾಕ್ಷಿಯನ್ನು ಹೊರಿಕುರಿಗಳ ರಕ್ತವೂ ಸಹ ಶುದ್ಧಪಡಿಸಲಾರವು. ಪಾಪಕ್ಕೆ ನಿಜವಾದ ಶುದ್ದೀಕರಣೆ ಒದಗಿಸುವ ಯೇಸುಕ್ರಿಸ್ತನ ಯಜ್ಞ ಮತ್ತು ಯಾಜಕ ಸೇವೆಯನ್ನು ಮುನ್ಸೂಚಿಸುವುದೆ ಹೋರಿಕುರಿ ಹೋತಗಳ ಸಮರ್ಪಣೆಯ ಉದ್ದೇಶವಾಗಿತ್ತು (ಇಬ್ರಿಯ 9:14, ಇಬ್ರಿಯ 10:1-3, 10-14). ಲೇವಿಕ ಯಾಜಕ ಸೇವೆಯು ಉದಾಹರಣೆಗಾಗಿಯೂ ತಾತ್ಕಾಲಿಕವಾಗಿಯೂ ಸಲ್ಲುವುದಾಗಿತ್ತು. ಅವರ ಯಾಜಕ ಸೇವೆಯ ಮುಖಾಂತರ ಭವಿಷ್ಯದಲ್ಲಿ ಯೇಸುವಿನ ಯಾಜಕ ಸೇವೆಯ ಮೇಲೆ ನಂಬಿಕೆ ಇಡುವಂತೆ ಮತ್ತು ಲೋಕದ ಪಾಪ ನಿವಾರಣೆಗೆ ನೇಮಿಸಿದ ಯಜ್ಞದ ಕುರಿ ಎಂದು ಅಂಗೀಕಾರ ಮಾಡುವಂತೆ ದೇವರು ಜನರನ್ನು ಮುನ್ನಡೆಸಿದನು (ಯೋಹಾನ 1:29).

`ಓದಿರಿ : ಇಬ್ರಿಯ 7:11-16 ವಚನಗಳು. ಧರ್ಮಶಾಸ್ತ್ರವನ್ನು ಬದಲಾವಣೆ ಮಾಡುವ ಅಗತ್ಯವಿದೆ ಏಕೆ?`

ಇಬ್ರಿಯ 7:12ನೇ ವಚನವು ಯಾಜಕತ್ವದ ಬದಲಾವಣೆ ಮಾಡುವ ಸಲುವಾಗಿ ಧರ್ಮಶಾಸ್ತ್ರ ಬದಲಾವಣೆಯು ಅವಶ್ಯಕವೆಂದು ವಿವರಿಸುತ್ತದೆ. ಏಕೆ? ಏಕೆಂದರೆ ಆರೋನನ ಸಂತತಿಯವರಲ್ಲದೆ ಬೇರೆಯವರು ಯಾಜಕರಾಗುವುದನ್ನು ಧರ್ಮಶಾಸ್ತ್ರವು ಕಟ್ಟುನಿಟ್ಟಾಗಿ ನಿಷೇಧಿಸುತ್ತದೆ (ಅರಣ್ಯಕಾಂಡ 3:10, ಅರಣ್ಯಕಾಂಡ 16:39,40), ಆದರೆ ಯೇಸುವು ಯೂದಕುಲದವನೆಂದು ಇಬ್ರಿಯ 7:13,14 ವಚನಗಳು ವಿವರಿಸುತ್ತವೆ. ಹಾಗಾಗಿ ಯೇಸುವು ಈ ಲೇವಿಕ ದೇವರು ಯೇಸುವನ್ನು ಯಾಜಕನನ್ನಾಗಿ ನೇಮಿಸುವ ಸಲುವಾಗಿ ಧರ್ಮಶಾಸ್ತ್ರವನ್ನು ಬದಲಾವಣೆ ಮಾಡಿದನೆಂದು ಪೌಲನು ವಾದಿಸುತ್ತಾನೆ. ಯೇಸುವಿನ ಬರೋಣವು ಯಜ್ಞ ಸಮರ್ಪಣೆಯ ನಿಯಮಗಳ ಬದಲಾವಣೆಯನ್ನು ಸೂಚಿಸುವಂಥದ್ದಾಗಿದೆ. ಜನರು ತಮ್ಮ ದೋಷ ಪರಿಹಾರ ಮಾಡಿಕೊಳ್ಳಲು ವಿವಿಧವಾದ ಯಜ್ಞಗಳನ್ನು ಸಮರ್ಪಿಸುವುದು ಅಗತ್ಯವಾಗಿತ್ತು (ಯಾಜಕಕಾಂಡ 1-7), ಈವಾಗ ಯೇಸುವು ಬಂದು ಪರಿಪೂರ್ಣವಾದ ಯಜ್ಞವನ್ನು ಸಮರ್ಪಿಸಿರಲಾಗಿ ಪ್ರಾಣಿಗಳ ಯಜ್ಞ ಸಮರ್ಪಣೆಯು ನಿಂತುಹೋಯಿತು (ಇಬ್ರಿಯ 10:17,18). ಇದರ ಫಲಿತಾಂಶವಾಗಿ ಹೊಸ ಒಡಂಬಡಿಕೆಯು ಮತ್ತು ರಕ್ಷಣೆಯ ಏರ್ಪಾಟು ಪೂರ್ಣವಾಗಿ ಪ್ರಕಟಗೊಂಡಿತು.

`ಹಳೆಯ ಕಾಲದಲ್ಲಿ ಯೇಸುಕ್ರಿಸ್ತನನ್ನು ಸೂಚಿಸುವ ಲೆಕ್ಕವಿಲ್ಲದಷ್ಟು ಪಶುಗಳ ಯಜ್ಞ ಸಮರ್ಪಣೆಯಲ್ಲಿ ಒಂದಾದರೂ ಸರಿ ಅಥವಾ ಎಲ್ಲವೂ ನಮ್ಮ ಪಾಪಗಳ ನಿವಾರಣೆಗೆ ಅಗತ್ಯ ಬೆಲೆಯನ್ನು ತೆರಲಾರದೆ ಹೋದವು. ಹೀಗಿರುವಾಗ ಯೇಸುವಿನ ಮರಣವು ಮಾತ್ರ ಬೆಲೆಯನ್ನು ತೆತ್ತಿತು ಹೇಗೆ?`