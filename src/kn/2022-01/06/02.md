---
title:  ಮನುಷ್ಯರ ಪರವಾಗಿ ಒಬ್ಬ ಯಾಜಕ
date:   30/01/2022
---

`ಓದಿರಿ : ಇಬ್ರಿಯ 5:1-10. ಯಾಜಕತ್ವದ ಪಾತ್ರವೇನೆಂದು ಈ ವಚನಗಳು ನಮಗೆ ಹೇಳುತ್ತವೆ ಮತ್ತು ಯೇಸುಕ್ರಿಸ್ತನು ಇದನ್ನು ಹೇಗೆ ನೆರವೇರಿಸಿದನು?`

ಪಾಪಾತ್ಮರಾದ ಮನುಷ್ಯರ ಮತ್ತು ದೇವರ ನಡುವೆ ಮಧ್ಯಸ್ತಿಕೆ ವಹಿಸುವುದೇ ಲೇವಿಕ ಯಾಜಕತ್ವದ ಮೂಲ ಉದ್ದೇಶವಾಗಿತ್ತು. ಮನುಷ್ಯರ ಪರವಾಗಿ ಸೇವೆಗೈಯ್ಯಲು ಯಾಜಕರು ದೇವರಿಂದ ನೇಮಕಗೊಳ್ಳುತ್ತಿದ್ದರು. ಆದುದರಿಂದ ಅವರು ಮನುಷ್ಯರ ದೌರ್ಬಲ್ಯಗಳ ಅರಿತವರಾಗಿದ್ದು ಅವರ ವಿಷಯದಲ್ಲಿ ಕರುಣೆಯುಳ್ಳವರಾಗಬೇಕಿತ್ತು.

ಇಬ್ರಿಯ 5:5-10 ವಚನಗಳಲ್ಲಿ ಯೇಸುಕ್ರಿಸ್ತನು ಆ ಉದ್ದೇಶಗಳನ್ನು ಪರಿಪೂರ್ಣವಾಗಿ ನೆರವೇರಿಸುತ್ತಾನೆಂದು ಪೌಲನು ತೋರಿಸಿದ್ದಾನೆ. ದೇವರು ಆತನನ್ನು ನೇಮಿಸಿದನು (ಇಬ್ರಿಯ 5:5,6) ಮತ್ತು ಆತನು ನಮ್ಮ ಹಾಗೆಯೇ ಎಲ್ಲಾ ಶೋಧನೆಗಳನ್ನು ಅನುಭವಿಸಿರಲಾಗಿ ನಮ್ಮನ್ನು ಅರ್ಥಮಾಡಿಕೊಂಡಿದ್ದಾನೆ (ಇಬ್ರಿಯ 5:7,8).

ಏನೇ ಆಗಲಿ ಯೇಸುಕ್ರಿಸ್ತನೆಂಬ ಯಾಜಕನು ಮನುಷ್ಯರ ಮಧ್ಯದಿಂದ ಆರಿಸಲ್ಪಟ್ಟವನಲ್ಲ (ಇಬ್ರಿಯ 5:1). ಆದರೆ ಆತನು ನಮ್ಮ ಸಲುವಾಗಿ ಯಾಜಕೋದ್ಯೋಗ ನಡೆಸಲು ಮಾನವ ಸ್ವಭಾವವನ್ನು ಅಂಗೀಕರಿಸಿಕೊಂಡನು. ಯೇಸುವು ತನ್ನ ಪಾಪಗಳ ಸಲುವಾಗಿ ಯಜ್ಞವನ್ನರ್ಪಿಸಲಿಲ್ಲ (ಇಬ್ರಿಯ 5:3). ಆದರೆ ಆತನು ನಮ್ಮ ಪಾಪಗಳಿಗೆ ಮಾತ್ರ ಯಜ್ಞ ಅರ್ಪಿಸಿದನು. ಯಾಕೆಂದರೆ ಆತನು ಪಾಪರಹಿತನಾಗಿದ್ದನು (ಇಬ್ರಿಯ 4:15, ಇಬ್ರಿಯ 7:26-28).

ಯಾವಾತನು ಮರಣದಿಂದ ತಪ್ಪಿಸಲು ಶಕ್ತನಾಗಿದ್ದನೋ ಅವನಿಗೆ ಯೇಸುವು ಪ್ರಾರ್ಥಿಸಿದನೆಂದು ಮತ್ತು ದೇವರು ಆ ಪ್ರಾರ್ಥನೆಯನ್ನು ಕೇಳಿದನೆಂದು ಇಬ್ರಿಯ ಪತ್ರಿಕೆಯು ನಮಗೆ ತಿಳಿಸುತ್ತದೆ (ಇಬ್ರಿಯ 5:7). ಯೇಸುವು ಮರಣದಿಂದ ಪುನರುತ್ಥಾನವಾದಾಗ ದೇವರು ಆತನನ್ನು ಎರಡನೇ ಮರಣದಿಂದ ತಪ್ಪಿಸಿದನು ಎಂಬುದಾಗಿ ಇಬ್ರಿಯ ಹೇಳುತ್ತದೆ (ಇಬ್ರಿಯ 13:20). ಯೇಸುವು ಕಷ್ಟ ಬಾಧೆಗಳನ್ನು ಸಹಿಸಿಕೊಳ್ಳುವಾಗ ವಿಧೇಯತೆಯನ್ನು ಕಲಿತನೆಂತಲೂ ಸಹಾ ತಿಳಿಸುತ್ತದೆ (ಇಬ್ರಿಯ 5:8). ಯೇಸುವು ಸ್ವತಃ ದೇವರಾಗಿದ್ದು ಇಡೀ ವಿಶ್ವಕ್ಕೆ ಸಾರ್ವಭೌಮನಾಗಿರಲು ಎಲ್ಲರೂ ಆತನಿಗೆ ವಿಧೇಯರಾಗುತ್ತಿದ್ದರೆ ವಿನಹ ಆತನು ಯಾರಿಗೂ ವಿಧೇಯನಾಗಬೇಕಿರಲಿಲ್ಲ. ಆದುದರಿಂದ ವಿಧೇಯತೆಯೇನೆಂಬುದು ಅವನಿಗೆ ಗೊತ್ತಿದ್ದಾಗ್ಯೂ ಅವನು ವಿಧೇಯತೆಗೆ ಒಳಪಟ್ಟಿರಲಿಲ್ಲ.

ಯೇಸುಕ್ರಿಸ್ತನ ಶಿಲುಬೆಯ ಮರಣ ಮತ್ತು ಬಾಧೆಗಳು ಯಾಜಕ ಸೇವೆಯ ಅವಶ್ಯಕ ಭಾಗವಾಗಿದ್ದವು. ಕಷ್ಟ ಬಾಧೆಗಳು ಅವನನ್ನು ನೀತಿಯಲ್ಲಿ ಅಥವಾ ನಡಾವಳಿಯಲ್ಲಿ ಪರಿಪೂರ್ಣನನ್ನಾಗಿ ಮಾಡಿದುವು ಎಂದು ಅರ್ಥ ಕೊಡುವುದಿಲ್ಲ. ಕಷ್ಟ ಬಾಧೆಗಳೂ ಆತನನ್ನು ಕರುಣೆಯುಳ್ಳವನನ್ನಾಗಿ ಮಾಡಲಿಲ್ಲ. ಬದಲಾಗಿ, ಆತನು ಯಾವಾಗಲೂ ಕರುಣಾಮಯಿಯಾಗಿರುವುದರಿಂದ ಆತನು ಈ ಭೂಮಿಗೆ ಬಂದನು.

ಆದುದರಿಂದ ಆತನು ನಮ್ಮ ಮೇಲೆ ಅನುಕಂಪವುಳ್ಳವನಾಗಿದ್ದಾನೆ (ಇಬ್ರಿಯ 2:17). ಹಿಂಸೆ ಬಾಧೆಗಳನ್ನು ಸಹಿಸಿಕೊಳ್ಳುವುದರ ಮುಖಾಂತರ ಯೇಸುವು ತನ್ನ ನಿಜವಾದ ಸೋದರ ಪ್ರೀತಿಯನ್ನು, ತನ್ನ ಮನುಷ್ಯ ಸ್ವಭಾವಕ್ಕೆ ದೃಢೀಕರಣವನ್ನು ಮತ್ತು ತಂದೆಯ ಚಿತ್ರಕ್ಕೆ ಪೂರ್ಣವಿಧೇಯತೆ ತೋರುವ ಮಾನವತೆಯನ್ನು ಪ್ರತಿನಿಧಿಸುವುದನ್ನು ನಿಜವಾಗಿಯೂ ವ್ಯಕ್ತಪಡಿಸಿ ಪ್ರಕಟಿಸಿದ್ದಾನೆ. ಆತನು ಪರಿಪೂರ್ಣನಾದನು ಎಂದರೆ ತಾನು ಪಟ್ಟ ಕಷ್ಟಬಾಧೆಗಳಿಂದ ನಮ್ಮ ಮಹಾ ಯಾಜಕನಾಗಲು ಅರ್ಹತೆ ಪಡೆದನೆಂದು ಅರ್ಥ ನೀಡುತ್ತದೆ. ಆತನ ಪರಿಪೂರ್ಣ ವಿಧೇಯತೆಯ ಜೀವನ, ನಂತರ ಆತನ ಶಿಲುಬೆಯ ಮೇಲಿನ ಮರಣವು ತಾನೆ ನಮ್ಮ ಯಾಜಕನಾಗಿ ತಂದೆಗೆ ಸಮರ್ಪಿಸಿದ ಯಜ್ಞವನ್ನಾಗಿ ಆತನನ್ನು ರೂಪಿಸುತ್ತದೆ.

`1 ಪೇತ್ರ 2:9ನೇ ವಚನವು ನಮ್ಮನ್ನು ರಾಜವಂಶೀಯ ಯಾಜಕರೆಂದು ಹೇಳುತ್ತದೆ. ನಾವು ರಾಜವಂಶೀಯ ಯಾಜಕರ ಪಾತ್ರವನ್ನು ವಹಿಸುವುದರಿಂದ ಇತರರೊಂದಿಗೆ ನಮ್ಮ ಸಂಬಂಧಗಳು ಹೇಗಿರಬೇಕೆಂದು ಯೇಸುವಿನ ಜೀವನ ಹೇಳಿಕೊಡುತ್ತದೆ?`