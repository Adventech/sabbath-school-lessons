---
title:  ಒಬ್ಬ ಪಾಪರಹಿತ ಯಾಜಕನು
date:   03/02/2022
---

`ಓದಿರಿ : ಇಬ್ರಿಯ 7:26 ಈ ವಚನಗಳಲ್ಲಿ ಕೊಟ್ಟಿರುವ ಯೇಸುವಿನ ಐದು ಗುಣಲಕ್ಷಣಗಳು ಯಾವುವು?`

ಯೇಸುವು ಪರಿಶುದ್ಧನಾಗಿದ್ದನು. ಯೇಸುವು ದೇವರೊಂದಿಗೆ ತಪ್ಪಿಲ್ಲದ ಸಂಬಂಧದಲ್ಲಿದ್ದನು ಎಂಬುದು ಇದರ ಅರ್ಥ (ಇಬ್ರಿಯ 2:18, 4:15, 5:7,8). ಹಳೆಯ ಒಡಂಬಡಿಕೆಯ ಹಳೆಯ ಗ್ರೀಕ್ ಅನುವಾದದಲ್ಲಿ ಯಾರು ದೇವರೊಂದಿಗೆ ಮತ್ತು ಇತರರೊಂದಿಗೆ ತಮ್ಮ ಒಡಂಬಡಿಕೆಯ ಸಂಬಂಧವನ್ನು ನಿರ್ವಹಿಸಿಕೊಂಡು ಬರುತ್ತಿದ್ದರೋ ಅಂಥವರನ್ನು ಕರೆಯಲು ಈ ಪದವನ್ನು ಉಪಯೋಗ ಮಾಡಿದೆ.

ಯೇಸುವು ನಿರ್ದೋಷಿಯಾಗಿದ್ದನು. ಆತನು ನಮ್ಮ ಹಾಗೆಯೇ ಎಲ್ಲಾ ವಿಷಯಗಳಲ್ಲಿಯೂ ಶೋಧಿಸಲ್ಪಟ್ಟರೂ ಶುದ್ಧನಾಗಿ ಮತ್ತು ಕೆಡುಕನು ಮುಟ್ಟದವನಾಗಿ ಉಳಿದಿದ್ದನು (ಇಬ್ರಿಯ 4:15, ಇಬ್ರಿಯ 2:18). ಯೇಸುಕ್ರಿಸ್ತನ ಪರಿಪೂರ್ಣ ಪಾಪರಹಿತ ಜೀವ ಆತನ ಯಾಜಕತನಕ್ಕೆ ಬಹಳ ಪ್ರಾಮುಖ್ಯವಾಗಿದೆ. ದೇವರಿಗೆ ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ ಒಪ್ಪಿಗೆಯಾಗುವಂತೆ ಯಜ್ಞಕ್ಕೆ ಸಮರ್ಪಿಸಬೇಕಾಗಿದ್ದ ಪಶುಗಳು ಪೂರ್ಣಾಂಗವಾದ- ವುಗಳಾಗಿರಬೇಕು ಎಂಬುದಾಗಿ ಹಳೆಯ ಒಡಂಬಡಿಕೆಯು ವಿಧಿಸುತ್ತದೆ (ಯಾ.ಕಾಂಡ 1:3,10). ಯೇಸುವು ಈ ಲೋಕದಲ್ಲಿದ್ದಾಗ ಆತನು ನಡೆಸಿದ ಪರಿಪೂರ್ಣವಾದ ವಿಧೇಯತೆಯ ಜೀವನವು ದೇವರಿಗೆ ಅಂಗೀಕಾರವಾಗುವಂತಹ ಯಜ್ಞವನ್ನಾಗಿ ತನ್ನನ್ನು ಸಮರ್ಪಿಸಲು ಸಾಧ್ಯವಾಯಿತು (ಇಬ್ರಿಯ 9:14). ಯೇಸುಕ್ರಿಸ್ತನು ಪರಲೋಕಕ್ಕೆ ಏರಿಹೋಗಿರಲಾಗಿ ಪಾಪಿಗಳಿಂದ ಪ್ರತ್ಯೇಕನಾಗಿದ್ದಾನೆ. ಗ್ರೀಕ್ ಪದದ ಕ್ರಿಯಾಕಾಲವು ಯೇಸುವಿನ ಈಗಿನ (ವರ್ತಮಾನ) ಪರಿಸ್ಥಿತಿ ಎಂದು ಸೂಚಿಸುತ್ತದೆ, ಈ ಸ್ಥಿತಿಯು ಒಂದು ನಿರ್ದಿಷ್ಟವಾದ ಕಾಲಘಟ್ಟದಲ್ಲಿ ಆರಂಭವಾಗಿರುತ್ತದೆ. ಯೇಸುವು ಈ ಲೋಕದಲ್ಲಿ ಜೀವಿಸುವಾಗ ಪಾಪಿಗಳಿಂದ ಬಂದ ಹಗೆತನವನ್ನು ಸಹಿಸಿಕೊಂಡನು. ಆದರೆ ಜಯ ಹೊಂದಿ ದೇವರ ಬಲಗಡೆ ಕುಳಿತುಕೊಂಡನು (ಇಬ್ರಿ 12:2,3) ಯೇಸುವು ಪಾಪರಹಿತನಾಗಿರುವುದರಿಂದ ಈತನನ್ನು ಪಾಪಿಗಳಿಂದ ಪ್ರತ್ಯೇಕವಾಗಿರುವನೆಂದು ವಿವರಿಸುತ್ತದೆ (ಇಬ್ರಿಯ 4:15).

ಯೇಸುವು ಆಕಾಶಮಂಡಲಗಳಿಗಿಂತ ಉನ್ನತದಲ್ಲಿರುವವನೂ ಆಗಿರುವನು. ಯೇಸುವು ಇರುವದೆಲ್ಲಕ್ಕಿಂತಲೂ ಉನ್ನತವಾಗಿ ಏರಿಸಲ್ಪಟ್ಟಿದ್ದಾನೆ. ಆದುದರಿಂದಲೇ ಆತನು ದೇವರೊಂದಿಗೆ ಒಂದಾಗಿದ್ದಾನೆ. ದೇವರು ಆಕಾಶಮಂಡಲಗಳ ಮೇಲೆ ಉನ್ನತನಾಗಿರುವವನಾಗಿದ್ದಾನೆಂದು ಕೀರ್ತನೆಗಳಲ್ಲಿ ಕಾಣುತ್ತೇವೆ (ಕೀರ್ತನೆಗಳು 57:5,11, ಕೀರ್ತ 108:5). ಯೇಸುವು ಸಂಪೂರ್ಣವಾಗಿ ಮಾನವನಾಗಿದ್ದಾನೆ. ಆದರೆ ಆತನು ನಮ್ಮಂತೆ ಪಾಪಿಯಾದ ಮಾನವನಲ್ಲ (ಇಬ್ರಿಯ 2:14-16, ಇಬ್ರಿಯ 4:15). ಯೇಸುವು ಕೇವಲ ಪಾಪವನ್ನೇ ಮಾಡಲಿಲ್ಲವೆಂಬ ಕಾರಣಕ್ಕೆ ಪರಿಪೂರ್ಣನೆನಿಸಿಕೊಂಡಿಲ್ಲ. ಆದರೆ ಆತನು ನಮ್ಮಂತೆ ಪಾಪದಿಂದ ಕೆಟ್ಟುಹೋಗಲಿಲ್ಲವಾದುದರಿಂದ ಆತನು ಪರಿಪೂರ್ಣನೆನಿಸಿಕೊಳ್ಳುತ್ತಾನೆ.

ಆದಾಗ್ಯೂ ಆತನು ಸಂಪೂರ್ಣವಾಗಿ ಮನುಷ್ಯನಾಗಿರುವ ಕಾರಣ ನಮಗೆ ಉದಾಹರಣೆಯಾಗಿದ್ದಾನೆ. ಆತನು ಈ ಜೀವನದ ಓಟವನ್ನು ಹೇಗೆ ಓಡಬೇಕೆಂಬುದನ್ನು ತೋರಿಸಿದ್ದಾನೆ (ಇಬ್ರಿಯ 12:1-4), ಆತನು ನಾವು ಅನುಸರಣೆ ಮಾಡಲು ಅರ್ಹವಾದ ಉದಾಹರಣೆಯಾಗಿದ್ದಾನೆ (1 ಪೇತ್ರ 2:21-13).

ಆತನು ಪವಿತ್ರನೂ ನಿರ್ದೋಷಿಯೂ ನಿಷ್ಕಳಂಕನೂ ಪಾಪಿಗಳಲ್ಲಿ ಸೇರದೆ ಪ್ರತ್ಯೇಕವಾಗಿರುವವನೂ ಆಗಿದ್ದಾನೆ (ಇಬ್ರಿಯ 7:26). ಆತನು ನಮ್ಮ ರಕ್ಷಕನು, ಹಾಗಾಗಿ ನಾವು ಸಹಾ ನಮ್ಮ ಸ್ವಭಾವದಲ್ಲಿ ಆತನನ್ನು ಪ್ರತಿಫಲಿಸಬಲ್ಲವರಾಗಿದ್ದೇವೆ.

`ಯೇಸುಕ್ರಿಸ್ತನು ನಮ್ಮ ಹಾಗೆಯೇ ಮನುಷ್ಯನಾಗಿದ್ದರು ಪಾಪವನ್ನಂತೂ ಮಾಡಲಿಲ್ಲ. ಆಶ್ಚರ್ಯಕರವಾದ ಈ ಆಲೋಚನೆಯಿಂದ ನಮ್ಮ ಮನಸ್ಸನ್ನು ಹೇಗೆ ಹೊಂದಿಸಿಕೊಳ್ಳಬಹುದು? ನಾವು ಹೇಗೆ ಪರಿಶುದ್ಧರಾಗಿರಬೇಕು ಎಂಬುದರ ಬಗ್ಗೆ ಆಲೋಚಿಸಿರಿ ಹೀಗಿರುವಾಗ ಆತನಲ್ಲಿ ನಂಬಿಕೆ ಇಡುವುದರಿಂದ ಆತನು ತನ್ನ ಪರಿಶುದ್ಧತೆಯನ್ನು ನಮ್ಮ ಮೇಲೆ ಹೊದಿಸುತ್ತಾನೆಂಬ ವಾಗ್ದಾನವು ನಮ್ಮ ರಕ್ಷಣೆಯನ್ನು ಖಾತ್ರಿ ಪಡಿಸುತ್ತದೆ ಏಕೆ?`