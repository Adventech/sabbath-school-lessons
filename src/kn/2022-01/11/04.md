---
title:  'ಮೋಶೆ : ಕಾಣದಿರುವುದನ್ನು ನಂಬಿದನು'
date:   08/03/2022
---

`ಓದಿರಿ : ಇಬ್ರಿಯ 11:20-28. ಈ ನಂಬಿಕೆಯುಳ್ಳ ಜನರು ಏನು ಮಾಡಿದರು? ಅವರ ಕ್ರಿಯೆಗಳು ನಿರೀಕ್ಷೆ ಮತ್ತು ಕಾಣದಿರುವ ವಿಷಯಗಳಿಗೆ ಸಂಬಂಧಪಡುತ್ತವೆ ಹೇಗೆ?`

ನಂಬಿಕೆಯನ್ನು ಕುರಿತ ಈ ಅಧ್ಯಾಯದಲ್ಲಿ ಮೋಶೆಯು ಎರಡನೇ ದೊಡ್ಡ ಉದಾಹರಣೆಯಾಗಿದ್ದಾನೆ. ಮೋಶೆಯ ಜೀವನವು ರಾಜನ ವಿರೋಧವಾಗಿ ಮಾಡಿದ ಎರಡು ಕಾರ್ಯಗಳಿಂದ ಕೂಡಿದೆ ಒಂದು ಆತನ ಜೀವನದ ಆರಂಭದಲ್ಲಿ ನಡೆಯಿತು ಇನ್ನೊಂದು ಆತನು ದೊಡ್ಡವನಾದಾಗ ತಾನೇ ತೆಗೆದುಕೊಂಡ ತೀರ್ಮಾನದಲ್ಲಿ ನಡೆಯಿತು. ಆತನ ತಂದೆ ತಾಯಿಗಳು ಆತನು ಮಗುವಿದ್ದಾಗ ಅರಸನ ಅಪ್ಪಣೆಗೆ ಭಯಪಡದೆ ನಂಬಿಕೆಯಿಂದಲೇ ಮೂರುತಿಂಗಳು ಬಚ್ಚಿಟ್ಟರು (ಇಬ್ರಿಯ 11:23) ಮತ್ತು ಅವನು ಅರಮನೆಯಲ್ಲಿ ಬೆಳೆದು ದೊಡ್ಡ ಸ್ಥಾನಪಡೆಯುವಾಗ ಅರಸನ ರೌದ್ರಕ್ಕೆ ಭಯಪಡದೆ ಐಗುಪ್ತ ದೇಶವನ್ನು ಬಿಟ್ಟು ಹೋದನು (ಇಬ್ರಿಯ 11:27), ಮೋಶೆಯು ಮಾಡಿದ ಅಸಾಧಾರಣವಾದ ಕೆಲಸವೇನೆಂದರೆ ಏನೇ ಆಗಲಿ ತಾನು ಫರೋಹನ ಕುಮಾರ್ತೆಯ ಮಗನೆನಿಸಿಕೊಳ್ಳುವುದು ಬೇಡವೆಂದು ತೀರ್ಮಾನ ಮಾಡಿದುದು (ಇಬ್ರಿಯ 11:24).

ಫರೋಹನ ಕುಮಾರ್ತೆಯ ಸಾಕುಮಗನು ಎಂಬ ಉಲ್ಲೇಖವು ಆತನು ಮುಂದಿನ ಫರೋಹನ ಸ್ಥಾನಕ್ಕೆ ನೇಮಕಗೊಳ್ಳುವುದಕ್ಕಿದ್ದನೆಂಬ ಅಭಿಪ್ರಾಯ ನೀಡುತ್ತದೆ. ಏನೇ ಆಗಲಿ ಮೋಶೆಯು ಆ ಕಾಲದ ಉನ್ನತವಾದ ಸಾಮ್ರಾಜ್ಯಕ್ಕೆ ರಾಜನಾಗುವ ಅವಕಾಶವನ್ನು ತೊರೆದು ಕೇವಲ ದಾಸತ್ವದಿಂದ ಬಿಡುಗಡೆಯಾದ ನಿರಾಶ್ರಿತರಿಗೆ ತನ್ನನ್ನು ನಾಯಕನನ್ನಾಗಿ ಮಾಡಿಕೊಂಡನು 

`ಇಬ್ರಿಯ 11:24-27ನ್ನು ಇಬ್ರಿಯ 10:32-35ರೊಂದಿಗೆ ಹೋಲಿಸಿರಿ. ಇಬ್ರಿಯ ಪತ್ರಿಕೆಯನ್ನು ಮೂಲತಃ ಬರೆಯಲ್ಪಟ್ಟವರಿಗೂ ಮತ್ತು ಮೋಶೆಗೂ ಮುಂದೆ ದೇವರು ಕೊಡುವ ಅನುಭವದಲ್ಲಿ ಯಾವ ಸಾಮ್ಯತೆಗಳಿವೆ?`

ಇಬ್ರಿಯ ಪತ್ರಿಕೆಯನ್ನು ಮೂಲತಃ ಬರೆಯಲ್ಪಟ್ಟವರಿಗೂ ಮತ್ತು ಮೋಶೆಗೂ ಮುಂದೆ ದೇವರು ಕೊಡುವ ಅನುಭವದಲ್ಲಿ ಯಾವ ಸಾಮ್ಯತೆಗಳಿವೆ?

ಮೋಶೆಯ ವಿಷಯದಲ್ಲಿ ಪಡಬೇಕಾದ ಹೆಚ್ಚಳವೇನೆಂದರೆ ಆತನು ಐಗುಪ್ತ ಸಾಮ್ರಾಜ್ಯದ ಅರಸನಾಗುವ ಅವಕಾಶಕ್ಕಿಂತಲೂ ಕಾಣದಿರುವ ಇದ್ದ ಸನ್ನಿವೇಶದ ಹೆಚ್ಚಿನ ಸೌಭಾಗ್ಯನ್ನು ಬಯಸಿದನು. ಐಗುಪ್ತದೇಶದ ಸರ್ವೆಶ್ವರಕ್ಕಿಂತಲೂ ಕ್ರಿಸ್ತನ ನಿಮಿತ್ತವಾಗಿ ಉಂಟಾಗುವ ನಿಂದೆಯೇ ಶ್ರೇಷ್ಠ ಭಾಗ್ಯವೆಂದೆಣಿಸಿಕೊಂಡನು; ಯಾಕೆಂದರೆ ಬರುವ ಪ್ರತಿಫಲದ ಮೇಲೆ ಕಣ್ಣಿಟ್ಟಿದ್ದನು ಎಂಬುದಾಗಿ ಇಬ್ರಿಯ ಪತ್ರಿಕೆಯು ಹೇಳುತ್ತದೆ. ಇಲ್ಲಿ ಹೇಳಿರುವ ಪ್ರತಿಫಲವು ಇಬ್ರಿಯ 10:35ರಲ್ಲಿ ಹೇಳಿರುವ ಪ್ರತಿಫಲವೂ ಒಂದೇ ಆಗಿದ್ದು ಅದು ತನ್ನಲ್ಲಿ ನಂಬಿಕೆ ಇಟ್ಟವರೆಲ್ಲರಿಗೂ ಆತನು ವಾಗ್ದಾನ ಮಾಡಿದ ಪ್ರತಿಫಲವಾಗಿದೆ.

ಮೋಶೆಯ ತೀರ್ಮಾನದ ಬಗ್ಗೆ ಬರೆದಿರುವ ಪೌಲನ ಮಾತುಗಳು ಪತ್ರಿಕೆಯ ಮೂಲ ಓದುಗರ ಹೃದಯದಲ್ಲಿ ಬಲಯುತವಾಗಿ ಪ್ರತಿಧ್ವನಿಸಿರುತ್ತವೆ. ಯೇಸುಕ್ರಿಸ್ತನ ಮೇಲೆ ಇಟ್ಟಿದ್ದ ನಂಬಿಕೆಯ ನಿಮಿತ್ತ ಅವರು ಎಲ್ಲಾ ಹಿಂಸೆ ನಿಂದೆ ಕಷ್ಟ ಸಂಕಟಗಳನ್ನು ತಾಳಿಕೊಂಡರು (ಇಬ್ರಿಯ 10:32–34), ಕೆಲವರು ಸೆರೆಮನೆಯಲ್ಲಿದ್ದು ಸಹಿಸಿಕೊಂಡರು (ಇಬ್ರಿಯ 13:3). ಇದಕ್ಕೆ ಸಮಾನವಾದ ಅರ್ಥದಲ್ಲಿ ಹೇಳುವುದಾದರೆ ಮೋಶೆಯು ತನ್ನನ್ನು ತಾನು ದೇವಜನರಿಂದ ದೇವಜನರಿಗಾಗುವ ನಿಂದೆ ಅಪಮಾನಗಳಿಗೆ ಗುರಿಯಾಗುವುದನ್ನು ಆರಿಸಿಕೊಂಡನು. ಐಗುಪ್ತ ದೇಶದ ಸರ್ವೆಶ್ವರಕ್ಕಿಂತ ಕ್ರಿಸ್ತನ ನಿಮಿತ್ತವಾಗಿ ಉಂಟಾಗುವ ನಿಂದೆಯೇ ಶ್ರೇಷ್ಠ ಭಾಗ್ಯವೆಂದೆಣಿಸಿಕೊಂಡನು?

`ನಿಮ್ಮ ನಂಬಿಕೆಯ ನಿಮಿತ್ತ ನೀವು ಪಡುತ್ತಿರುವ ಕೆಲವು ಕಷ್ಟಗಳು ಯಾವವು? ಅದಕ್ಕೋಸ್ಕರ ನೀವು ಏನನ್ನು ತೊರೆಯಬೇಕಾಯ್ತು? ಬರುವ ಪ್ರತಿಫಲವು ಕಣ್ಣಿಗೆ ಕಾಣಿಸದಿದ್ದರೂ ಅಂತಿಮವಾಗಿ ಯೋಗ್ಯವಾದದು ಏಕೆ?`