---
title:  ಯೇಸು ನಮ್ಮಲ್ಲಿ ನಂಬಿಕೆ ಹುಟ್ಟಿಸುತ್ತಾನೆ ಮತ್ತು ಪೂರೈಸುತ್ತಾನೆ
date:   10/03/2022
---

`ಇಬ್ರಿಯ 12:1-3 ವಚನಗಳನ್ನು ಓದಿರಿ. ಈ ವಚನಗಳು ನಾವು ಏನು ಮಾಡಬೇಕೆಂದು ಕೇಳುತ್ತವೆ?`

ನಂಬಿಕೆಯ ಪ್ರತಿಪಾದನೆಯ ಪರಾಕಾಷ್ಠತೆಯು ಇಬ್ರಿಯ 12ನೇ ಅಧ್ಯಾಯದಲ್ಲಿ ಯೇಸುವಿನ ಬರುವಿಕೆಯಿಂದ ಆಗುತ್ತದೆ. ಪೌಲನು ತನ್ನ ಪತ್ರಿಕೆಯನ್ನು ಯೇಸುವು ಬರುತ್ತಾನೆ ತಡಮಾಡುವುದಿಲ್ಲ ಎಂಬುದರೊಂದಿಗೆ ಆರಂಭಿಸುತ್ತಾನೆ (ಇಬ್ರಿಯ 10:37) ಮತ್ತು ಆತನು ನಮ್ಮ ನಂಬಿಕೆಯನ್ನು ಪೂರೈಸುವವನೂ ಆಗಿದ್ದಾನೆಂದು ಮುಕ್ತಾಯ ಮಾಡುತ್ತಾನೆ (ಇಬ್ರಿಯ 12:2). ಯೇಸುಕ್ರಿಸ್ತನು ನಮ್ಮಲ್ಲಿ ನಂಬಿಕೆಯನ್ನು ಹುಟ್ಟಿಸುವವನೂ ಪೂರೈಸುವವನೂ ಆಗಿದ್ದಾನೆ. ಯೇಸುವೇ ನಂಬಿಕೆ ಇಡುವುದಕ್ಕೆ ಸಾಧ್ಯಗೊಳಿಸುತ್ತಾನೆ ಮತ್ತು ನಂಬಿಕೆಯ ಜೀವನವೆಂದರೆ ಏನೆಂಬುದಕ್ಕೆ ಮೂರ್ತರೂಪದಲ್ಲಿ ಉದಾಹರಣೆಯಾಗಿದ್ದಾನೆಂದು ಅರ್ಥಕೊಡುತ್ತದೆ. ಯೇಸುವಿನಿಂದ ನಂಬಿಕೆಯು ಪರಿಪೂರ್ಣವಾಗಿ ವ್ಯಕ್ತಪಡುತ್ತದೆ.

ಯೇಸುವು ನಮ್ಮ ನಂಬಿಕೆಯ ಸಂಸ್ಥಾಪಕನು (ಇಬ್ರಿಯ 12:2) ಅಥವಾ ಕರ್ತವು ಅಥವಾ ಮೊದಲಿಗನೆಂದು ಕನಿಷ್ಠ ಮೂರು ಅರ್ಥದಲ್ಲಿ ಹೇಳಬಹುದು. ಮೊದಲನೆಯದಾಗಿ ಆತನೊಬ್ಬನೇ ನಂಬಿಕೆಯ ಓಟವನ್ನು ಪೂರ್ಣಾರ್ಥದಲ್ಲಿ ಓಡಿಮುಗಿಸಿದವನಾಗಿದ್ದಾನೆ. ಹಿಂದಿನ ಅಧ್ಯಾಯದಲ್ಲಿ ಹೇಳಿರುವವರು ಅದರ ಗುರಿಯನ್ನು ಇನ್ನೂ ಪೂರ್ಣಗೊಳಿಸಿಲ್ಲ (ಮುಟ್ಟಿಲ್ಲ) (ಇಬ್ರಿಯ 11:39,40), ಹೇಗೂ ಯೇಸುಕ್ರಿಸ್ತನು ಪರಲೋಕದಲ್ಲಿ ದೇವರ ವಿಶ್ರಾಂತಿಯಲ್ಲಿ ಸೇರಿ ಆತನ ಬಲಗಡೆ ಆಸನಾರೂಢನಾಗಿದ್ದಾನೆ. ಇವರೊಟ್ಟಿಗೆ ನಾವು ಸೇರಿಕೊಂಡು ಯೇಸುವಿನೊಂದಿಗೆ ಪರಲೋಕದಲ್ಲಿ ಆಳುವವರಾಗುತ್ತೇವೆ (ಪ್ರಕ 20:4).

ಎರಡನೆಯದಾಗಿ ಯೇಸುವಿನ ಪರಿಪೂರ್ಣವಾದ ಜೀವನವು ತಾನೆ ನಿಜವಾಗಿ ಇತರರೂ ಸಹಾ ಓಟವನ್ನು ಓದುವುದಕ್ಕೆ ಸಾಧ್ಯವಾಗಿಸಿದೆ (ಇಬ್ರಿಯ 10:5-14). ಯೇಸುವು ಬರದೇ ಹೋಗಿದ್ದರೆ ನಮ್ಮ ಪ್ರತಿಯೊಬ್ಬರ ಓಟವೂ ವ್ಯರ್ಥವಾಗುತ್ತಿತ್ತು.

ಕಡೆಯದಾಗಿ ಯೇಸುವಿನ ಕಾರಣದಿಂದ ನಮ್ಮಲ್ಲಿ ನಂಬಿಕೆ ಇದೆ. ದೇವರಲ್ಲಿ ಒಂದಾಗಿರುವವನಾಗಿ ಆತನು ದೇವರ ನಂಬಿಗಸ್ತಿಕೆಯನ್ನು ನಮ್ಮೆಡೆಗೆ ತೋರಿಸಿದ್ದಾನೆ. ದೇವರು ನಮ್ಮನ್ನು ರಕ್ಷಿಸುವ ತನ್ನ ಕೆಲಸವನ್ನು ಎಂದಿಗೂ ನಿಲ್ಲಿಸಿಬಿಡುವುದಿಲ್ಲ. ಆದುದರಿಂದ ನಾವು ಬಿಡದೆ ಹೋದರೆ ಅಂತ್ಯದಲ್ಲಿ ಪ್ರತಿಫಲವನ್ನು ಪಡೆಯುತ್ತೇವೆ. ನಾವು ಅಪನಂಬಿಗಸ್ತರಾಗಿದ್ದಾಗ್ಯೂ ಆತನು ಮಾತ್ರ ನಂಬಿಗಸ್ತನಾಗಿ ತಾಳ್ಮೆಯಿಂದ ಓಟವನ್ನು ಓಡಿದ್ದಾನೆ (2 ತಿಮೊಥೆ 2:13). ನಮ್ಮ ನಂಬಿಕೆಯು ಮಾತ್ರವೇ ಆತನ ನಂಬಿಗಸ್ತಿಕೆಗೆ ನಾವು ಕೊಡುವ (ಉತ್ತರ) ಪ್ರತಿಕ್ರಿಯೆಯಾಗಿದೆ.

ಕಟ್ಟಕಡೆಯದಾಗಿ ಯೇಸುವು ನಮ್ಮ ನಂಬಿಕೆಯನ್ನು ಪೂರೈಸುವವನು ಆಗಿದ್ದಾನೆ. ಯಾಕೆಂದರೆ ನಂಬಿಕೆಯ ಓಟವನ್ನು ಓಡುವುದಕ್ಕೆ ಪರಿಪೂರ್ಣವಾದ ಉದಾಹರಣೆ- ಯಾಗಿದ್ದಾನೆ. ಆತನು ಹೇಗೆ ಓಡಿದನು? ಆತನು ಎಲ್ಲಾ ಭಾರವನ್ನು ಹತ್ತಿಕೊಳ್ಳುವ ಪಾಪವನ್ನು ತೆಗೆದುಹಾಕಿ ತನ್ನನ್ನು ತಾನು ದಾಸನನ್ನಾಗಿ ಮಾಡಿಕೊಂಡನು (ಫಿಲಿಪ್ಪಿ 2:5-8). ಆತನು ಎಂದಿಗೂ ಪಾಪವನ್ನು ಮಾದಲೇ ಇಲ್ಲ. ಯೇಸುವು ನಮ್ಮನ್ನು ತನ್ನ ಕೃಪೆಯಿಂದ ವಿಮೋಚಿಸುವ ಸಂತೋಷಕ್ಕೋಸ್ಕರ ಅವಮಾನವನ್ನು ಅಲಕ್ಷ ಮಾಡಿದನು. ಹಾಗಾಗಿ ಆತನು ನಿಂದೆಯನ್ನು ಮನುಷ್ಯರ ತಪ್ಪು ತಿಳುವಳಿಕೆಯನ್ನು ತಾಳಿಕೊಂಡು ಶಿಲುಬೆಯ ಮರಣದ ಅವಮಾನವನ್ನು ಅಲಕ್ಷ ಮಾಡಿದನು (ಇಬ್ರಿಯ 12:23).

ಈವಾಗ ಓಟವನ್ನು ಓಡುವ ಸರದಿಯು ನಮ್ಮದಾಗಿದೆ. ನಾವು ನಮ್ಮ ಸ್ವಂತ ಶಕ್ತಿಯಿಂದ ಯೇಸುವು ಸಾಧಿಸಿದುದನ್ನು ಸಾಧಿಸಲಾರೆವಾದರೂ ನಮ್ಮ ಮುಂದೆ ಆತನ ಉದಾಹರಣೆ ಇಡಲ್ಪಟ್ಟಿದೆ. ಆದುದರಿಂದ ನಮ್ಮ ದೃಷ್ಟಿಯನ್ನು ಆತನ ಮೇಲೆ ಇಟ್ಟು ನಂಬಿಕೆಯಿಂದ ಮಹಾಪ್ರತಿಫಲದ ವಾಗ್ದಾನದ ಮೇಲೆ ಭರವಸೆ ಇಟ್ಟು ಮುಂದೆ ಸಾಗೋಣ.