---
title:  ಹೆಚ್ಚಿನ ಚಿಂತನೆಗೆ
date:   11/03/2022
---

"ನಂಬಿಕೆಯಿಂದ ನೀನು ಕ್ರಿಸ್ತನವನಾಗಿದ್ದೀಯೆ, ನಂಬಿಕೆಯನ್ನು ಕೊಡುತ್ತಾ ತೆಗೆದುಕೊಳ್ಳುತ್ತಾ ಆತನಲ್ಲಿ ನೀನು ಬೆಳೆಯಬೇಕು. ನೀನು ನಿನ್ನದೆಲ್ಲವನ್ನೂ ಆತನಿಗೆ ಕೊಡಬೇಕು. ನಿನ್ನ ಹೃದಯ, ನಿನ್ನ ಮನಸ್ಸು, ನಿನ್ನ ಸೇವೆ ಆತನ ಅಗತ್ಯಗಳನ್ನು ಪೂರೈಸಲು ನಿನ್ನನ್ನೇ ನೀನು ಆತನಿಗೆ ಕೊಟ್ಟು ಬಿಡಬೇಕು. ಹಾಗೆಯೇ ಮಾರ್ಚ್ ನೀನು ಸಹಾ ಆತನಿಂದ ಎಲ್ಲವನ್ನೂ ತೆಗೆದುಕೊಳ್ಳಬೇಕು. ಆತನ ಆಶೀರ್ವಾದಗಳ ಪರಿಪೂರ್ಣತೆಯನ್ನು, ನಿನ್ನ ಹೃದಯದಲ್ಲಿ ವಾಸಿಸಲು ನಿನ್ನ ಬಲವಾಗಿರಲು, ನಿನ್ನ ನೀತಿಯಾಗಿರಲು, ನಿನ್ನ ನಿತ್ಯ ಸಹಾಯಕನಾಗಿರಲು ವಿಧೇಯತೆಯ ಶಕ್ತಿಯನ್ನು ಆತನಿಂದ ತೆಗೆದುಕೊಳ್ಳಬೇಕು' ಎಲೆನ್ ಜಿ ವೈಟಮ್ಮನವರ ಸೈಪ್ ಟು ಕ್ರೈಸ್ಟ್ ಪುಸ್ತಕದಲ್ಲಿ 70ನೇ ಪುಟ.

ನಮ್ಮ ನಂಬಿಕೆಗೆ ಆಧಾರವಾಗಿರುವ ತಕ್ಕ ಪುರಾವೆಯನ್ನು ನೀಡದೆ ತನ್ನನ್ನು ನಂಬುವಂತೆ ದೇವರು ನಮ್ಮನ್ನು ಎಂದಿಗೂ ಕೇಳುವುದಿಲ್ಲ. ಆತನ ಅಸ್ತಿತ್ವ, ಆತನ ಗುಣಸ್ವಭಾವ, ಆತನ ವಾಕ್ಯದ ಸತ್ಯತೆ ಇವುಗಳೆಲ್ಲವನ್ನು ನಮ್ಮ ವಿವೇಚನೆಗೆ ಒಪ್ಪುವಂಥ ರೀತಿಯಲ್ಲಿ ಸಾಕ್ಷ್ಯವನ್ನು ಕೊಟ್ಟು ಸ್ಥಾಪಿಸುವವನಾಗಿದ್ದಾನೆ, ಮತ್ತು ಈ ಸಾಕ್ಷ್ಯವು ಅಪಾರವಾಗಿದೆ. ಆದಾಗ್ಯೂ ದೇವರು ಸಂದೇಹಪಡುವ ಸಾಧ್ಯತೆಯನ್ನು ಎಂದೆಂದಿಗೂ ತೆಗೆದುಹಾಕಿ ಬಿಡುವುದಿಲ್ಲ. ನಮ್ಮ ನಂಬಿಕೆಯು ಸಾಕ್ಷಾಧಾರರಾದ ಮೇಲೆ ನೆಲೆಗೊಳ್ಳಬೇಕಲ್ಲದೆ ಪ್ರಾತ್ಯಕ್ಷಿಕೆಯ ಮೇಲೆ ನೆಲೆಗೊಳ್ಳಬಾರದು. ಯಾರು ಸಂದೇಹವನ್ನು ವ್ಯಕ್ತಪಡಿಸುತ್ತಾರೋ ಅವರಿಗೆ ಸಾಕಷ್ಟು ಅವಕಾಶಗಳಿವೆ, ಮತ್ತೆ ಯಾರಾರು ಸತ್ಯವನ್ನು ಅರಿಯಬೇಕೆಂಬ ಬಯಕೆಯನ್ನು ಹೊಂದಿರುತ್ತಾರೋ ಅವರು ನಂಬಿಕೆಗೆ ಅರ್ಹವಾದ ಅನೇಕ ಸಾಕ್ಷ್ಯವನ್ನು ಕಂಡುಕೊಳ್ಳುತ್ತಾರೆ.

"ಪರಿಮಿತಿಯುಳ್ಳ ನಮ್ಮ ಬುದ್ಧಿಶಕ್ತಿಯಿಂದ ಅಪರಿಮಿತನಾದ ದೇವರ ಗುಣಸ್ವಭಾವವನ್ನು ಮತ್ತು ಆತನ ಕೆಲಸಗಳನ್ನು ಸಂಪೂರ್ಣವಾಗಿ ಗ್ರಹಿಸಿಕೊಳ್ಳಲು ಸಾಧ್ಯವಿಲ್ಲ. ಅತಿ ಸೂಕ್ಷ್ಮತೆಯುಳ್ಳ ಬುದ್ಧಿಜೀವಿಗೆ, ಬಹಳ ಉನ್ನತವಾದ ಶಿಕ್ಷಣವನ್ನು ಪಡೆದಾತನಿಗೆ ಪರಿಶುದ್ಧನಾದ ದೇವರು ರಹಸ್ಯದ ಮುಸುಕಿನೊಳಗುಳಿದು ಬಿಡುತ್ತಾನೆ. ದೇವರನ್ನು ನೀನು ಹುಡುಕಿ ಕಂಡುಕೊಳ್ಳಬಲ್ಲೆಯಾ? ಸರ್ವಶಕ್ತನನ್ನು ಪರಿಪೂರ್ಣವಾಗಿ ನೀನು ಕಂಡುಕೊಳ್ಳಲು ಸಾಧ್ಯವೇ? ಅದು ಆಕಾಶದಷ್ಟು ಉನ್ನತವಾಗಿದೆ; ನೀನು ಮಾಡುವುದೇನು? ಪಾತಾಳಕ್ಕಿಂತ ಆಳವಾಗಿದೆ; ನೀನು ತಿಳಿದುಕೊಳ್ಳುವುದೇನು? ಎಂಬುದಾಗಿ ಯೋಬನು ಹೇಳುತ್ತಾನೆ. ಯೋಬ 11:7,8" ಎಲೆನ್ ಜಿ ವೈಟಮ್ಮನವರ ಸ್ಟೆಪ್ ಟು ಕ್ರೈಸ್ಟ್ ಪುಸ್ತಕದಲ್ಲಿ 105ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಹಿಂದಿನ ಕಾಲದ ಕ್ರೈಸ್ತ ಪಂಡಿತರು ಹೀಗೆ ಬರೆಯುತ್ತಾರೆ. "ಕ್ರೆಡೊ ಅಟ್ ಇಂಟೆಲಿಜೆಮ್ "Credo ut intelligam' ಎಂಬ ಲ್ಯಾಟಿನ್ ವಾಕ್ಯವು ನಾನು ನಂಬುತ್ತೇನಾದ್ದರಿಂದ ತಿಳಿದುಕೊಳ್ಳಬಹುದು" ಎಂಬ ಅರ್ಥವನ್ನು ಕೊಡುತ್ತದೆ. ಇಬ್ರಿಯ 11:3ನೇ ವಚನವು "ನಂಬಿಕೆಯಿಂದ ನಾವು ತಿಳಿದುಕೊಳ್ಳುತ್ತೇವೆ' ಎಂದು ಹೇಳುತ್ತದೆ. ನಂಬಿಕೆಗೂ ತಿಳುವಳಿಕೆಗೂ ಏನು ಸಂಬಂಧವಿದೆ? ನಂಬಿಕೆಯು ತಿಳುವಳಿಕೆಗೆ ಮೊದಲು ಬರುತ್ತದೆ ಏಕೆ? ನಮಗೆ ತಿಳುವಳಿಕೆ ಇಲ್ಲದಾಗ್ಯೂ ಮೊದಲಿಗೆ ನಾವು ನಂಬಿಕೆಯಿಂದ ಆರಂಭಿಸಬೇಕು. ನಂತರ ನಮಗೆ ತಿಳುವಳಿಕೆ ಬರುತ್ತದೆ ಏಕೆ?`

`2. ಪಿಸ್ಟಿಸ್ ಎಂಬ ಗ್ರೀಕ್ ಪದವು ನಂಬಿಕೆ ಮತ್ತು ನಂಬಿಗಸ್ತಿಕೆ ಎಂಬ ಎರಡೂ ಅರ್ಥಗಳನ್ನು ಒಳಗೊಂಡಿದೆ. ನಂಬಿಕೆಯಿಂದಲೇ ಜೀವನ ಎಂಬುದರ ಅರ್ಥವನ್ನು ಹುಡುಕುವಾಗ ಎರಡೂ ಅರ್ಥಗಳು ಮುಖ್ಯವಾಗಿದೆ ಏಕೆ? ಇಬ್ರಿಯ 11ನೇ ಅಧ್ಯಾಯದ ಜನರು ತಮ್ಮ ನಂಬಿಗಸ್ತಿಕೆಯಿಂದ ತಮ್ಮ ನಂಬಿಕೆಯನ್ನು ವಾಸ್ತವವಾಗಿ ತೋರಿಸಿದರು ಹೇಗೆ? ನಾವು ಕೂಡ ಹೇಗೆ ಅದನ್ನೇ ಮಾಡಬಲ್ಲೆವು?`

`3. ನಂಬಿಕೆಯು ದೇವರು ನೀಡುವ ವರವೆಂದು ನಾವು ಅರಿತಿದ್ದಾಗ್ಯೂ (ರೋಮ 12:3) ಇದನ್ನು ಹೊಂದುವುದಕ್ಕೂ ನಿರ್ವಹಿಸುವುದಕ್ಕೂ ನಾವು ಯಾವ ಪಾತ್ರವನ್ನು ವಹಿಸಬೇಕು?`