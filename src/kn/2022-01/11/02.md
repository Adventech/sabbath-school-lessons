---
title:  ನೀತಿವಂತನು ನಂಬಿಕೆಯಿಂದಲೇ ಬದುಕುತ್ತಾನೆ
date:   06/03/2022
---

`ಇಬ್ರಿಯ 10:35-39 ವಚನಗಳನ್ನು ಓದಿರಿ. ಈ ವಚನಗಳಲ್ಲಿ ದೇವರು ನಮಗೆ ಏನು ಹೇಳುತ್ತಿದ್ದಾನೆ?`

ತಾಳ್ಮೆಯು ಕಡೆಯಕಾಲದಲ್ಲಿ ವಾಸಿಸುವ ದೇವಜನರ ಗುಣಸ್ವಭಾವವಾಗಿದೆ, ತಾಳ್ಮೆ ಇಲ್ಲದೆ ಹೋದರೆ ಅವರು ವಾಗ್ದಾನಗಳನ್ನು ಪಡೆದುಕೊಳ್ಳಲಾರರು (ಪ್ರಕ 13:10, ಪ್ರಕ 14:12) ವಿಶ್ವಾಸಿಗಳು ತಮ್ಮ ನಂಬಿಕೆಯನ್ನು ದೃಢವಾಗಿ ಹಿಡಿದುಕೊಂಡರೆ ತಾಳ್ಮೆಯನ್ನು ತೋರಬಹುದು (ಇಬ್ರಿ 10:23, ಇಬ್ರಿ 4:14). ಅರಣ್ಯದಲ್ಲಿ ಅಲೆದಾಡಿದ ಜನಾಂಗ (ಇಸ್ರಾಯೇಲ್ಯರು) ನಂಬಿಕೆಯ ಕೊರತೆಯಿಂದ ವಾಗ್ದಾನವನ್ನು ಪಡೆದುಕೊಳ್ಳಲಾರದೆ ಹೋದರು ಎಂಬುದಾಗಿ ಪೌಲನು ಹೇಳುತ್ತಾನೆ (ಇಬ್ರಿ 3:19). ವಿಶ್ವಾಸಿಗಳು ವಾಗ್ದಾನ ಹೊಂದಿಕೊಳ್ಳುವ (ನೆರವೇರುವ) ಹೊಸ್ತಿಲಲ್ಲಿದ್ದಾರೆ ಎಂದು ಇಬ್ರಿಯ ಪತ್ರಿಕೆಯು ವರ್ಣಿಸುತ್ತದೆ ಇಬ್ರಿಯ 9:28, ಇಬ್ರಿ 10:25, 36-38) ಮತ್ತು ವಾಗ್ದಾನಗಳನ್ನು ಪಡೆದುಕೊಳ್ಳಬೇಕಾದರೆ ನಂಬಿಕೆಯನ್ನು ಪ್ರಯೋಗಿಸಬೇಕೆಂದು ಹೇಳುತ್ತದೆ (ಇಬ್ರಿ 10:39), ಪೌಲನು ನಂಬಿಕೆಯನ್ನು ಪ್ರತಿಪಾದಿಸುವುದಕ್ಕೆ ಹಬಕ್ಕೂಕ 2:2-4 ವಚನಗಳನ್ನು ಉದಾಹರಿಸುತ್ತಾನೆ. ನೀತಿವಂತರನ್ನು ಹಿಂಸಿಸುವ ದುಷ್ಟರನ್ನು ಯಾಕೆ ಕಟಾಕ್ಷಿಸುತ್ತಿಯೆಂದು ಹಬಕ್ಕೂಕನು ದೇವರನ್ನು ಪ್ರಶ್ನಿಸುತ್ತಾನೆ (ಹಬಕ್ಕೂಕ 1:12-17). ಪ್ರವಾದಿಯೂ ಆತನ ಜನರು ಹಿಂಸೆಗೊಳಗಾಗಿರುವುದರಿಂದ ದೇವರು ಸುಮ್ಮನಿರಬಾರದೆಂದು ಅವರು ಬಯಸುತ್ತಾನೆ. ತನ್ನ ವಾಗ್ದಾನವು ನೆರವೇರಲು ತಕ್ಕ ಸಮಯವನ್ನು ನೇಮಿಸಿದ್ದೇನೆ ಅಲ್ಲಿಯವರೆಗೆ ಕಾಯಬೇಕೆಂದು ದೇವರು ಹೇಳುತ್ತಾನೆ (ಹಬ 2:2-4). ಹಬಕ್ಕೂಕನೂ ಆತನ ಜನರೂ ನಮ್ಮ ಹಾಗೆಯೇ ವಾಗ್ದಾನ ಸಮಯ ಮತ್ತು ಅದು ನೆರವೇರುವ ಸಮಯದ ಮಧ್ಯೆ ವಾಸಿಸುತ್ತಿದ್ದರು. ದೇವರು ಹಬಕ್ಕೂಕನಿಗೆ ಕೊಟ್ಟ ಸಂದೇಶವು ಇಬ್ರಿಯ ಪತ್ರಿಕೆಯಲ್ಲಿ ಮುಂದುವರೆದಿದೆ "ಬರುವಾತನು ಇನ್ನು ಸ್ವಲ್ಪ ಕಾಲದಲ್ಲಿ ಬರುವನು, ತಡಮಾಡುವುದಿಲ್ಲ' (ಇಬ್ರಿಯ 10:37 ಇದನ್ನು ಹಬಕ್ಕೂಕ 2:3ರಲ್ಲಿಯೂ ನೋಡಿರಿ).

ಈ ವಚನವು ಯೇಸುಕ್ರಿಸ್ತನನ್ನು ಕುರಿತು ಹೇಳುತ್ತದೆ. ಆತನು ನೀತಿವಂತನು ಮತ್ತು ನಂಬಿಕೆಯನ್ನು ತನ್ನ ಜೀವಿತದಲ್ಲಿ ಸಾದರ ಪಡಿಸಿದವನು, ದೇವರನ್ನು ಮೆಚ್ಚಿಸುವವನೂ ಜೀವದಾಯಕನೂ ಆಗಿದ್ದಾನೆ (ಇಬ್ರಿಯ 10:5-10).

ಮತ್ಯಾಕೆ ಆತನು ತಡಮಾಡುತ್ತಾನೆ? ಆತನು ತಡ ಮಾಡುವವನಲ್ಲ. ಆತನು ಈಗಾಗಲೇ ನಮಗೋಸ್ಕರ ಸಾಯುವುದಕ್ಕೆ ಬಂದಿದ್ದಾನೆ (ಇಬ್ರಿಯ 9:15-26) ಮತ್ತು ಆತನು ನಿಶ್ಚಯವಾಗಿ ನೇಮಿತ ಸಮಯಕ್ಕೆ ಒಂದೇ ಬರುತ್ತಾನೆ (ಇಬ್ರಿಯ 9:27,28 ಮತ್ತು ಇಬ್ರಿಯ 10:25).

ನೀತಿವಂತನು ನಂಬಿಕೆಯಿಂದಲೇ ಬದುಕುತ್ತಾನೆ ಎಂಬುದಾಗಿ ದೇವರ ಸಂದೇಶವು ಮುಂದುವರೆಯುತ್ತದೆ (ಇಬ್ರಿ 10:38), ಪೌಲನು ರೋಮಾಪುರದವರಿಗೆ ಬರೆದ ಪತ್ರಿಕೆ 1:17ರಲ್ಲಿ ಮತ್ತು ಗಲಾತ್ಯ 3:11ರಲ್ಲಿ ಇದನ್ನೇ ಹೇಳುತ್ತಾನೆ. ದೇವರಿಂದ ಉಂಟಾಗುವ ನೀತಿಯು ನಂಬಿಕೆಯ ಫಲವಾಗಿದ್ದು, ನಂಬಿಕೆಯನ್ನು ಪ್ರಕಟಿಸುವಂಥದ್ದಾಗಿದೆ ಎಂದು ರೋಮ 1:16,17 ನಮಗೆ ಅರಿವನ್ನು ನೀಡುತ್ತದೆ. ದೇವರು ಮೊದಲು ತಾನು ಮಾಡಿದ ವಾಗ್ದಾನಗಳಿಗೆ ನಂಬಿಗಸ್ತನಾಗಿರುತ್ತಾನೆ, ಆತನ ನಂಬಿಗಸ್ತಿಕೆಯ ಫಲವಾಗಿ ನಮಗೆ ನಂಬಿಕೆ ಹುಟ್ಟುತ್ತದೆ ಅಥವಾ ಅದರಿಂದ ನಾವು ನಂಬಿಗಸ್ತರಾಗುತ್ತೇವೆ.

ಹಾಗಾಗಿ ದೇವರು ತಾನು ಮಾಡಿದ ವಾಗ್ದಾನಗಳಿಗೆ ನಂಬಿಗಸ್ತನಾಗಿರುವುದರಿಂದ (2 ತಿಮೊಥೆ 2:13). ಒಬ್ಬ ನೀತಿವಂತನು ದೇವರ ನಂಬಿಗಸ್ತಿಕೆಗೆ ಪ್ರತಿಯಾಗಿ ತಾನೂ ಸಹಾ ನಂಬಿಗಸ್ತನಾಗಿ ಉಳಿಯುತ್ತಾನೆ.

`ನಮ್ಮ ನಂಬಿಕೆಯು ದೇವರ ನಂಬಿಗಸ್ತಿಕೆಯ ಫಲಿತಾಂಶವೆಂದು ಗುರುತಿಸುವುದು ಯಾಕೆ ಮುಖ್ಯವಾಗುತ್ತದೆ? ಆತನು ನಮಗಾಗಿ ತೋರುವ ನಂಬಿಗಸ್ತಿಕೆಗೆ ಮತ್ತು ನಮಗಾಗಿ ಮಾಡಿದ ವಾಗ್ದಾನಗಳಿಗೆ ನಾವು ಹೆಚ್ಚು ಭರವಸೆಯುಳ್ಳವರಾಗಲು ಹೇಗೆ ಕಲಿತುಕೊಳ್ಳಬಲ್ಲೆವು?`