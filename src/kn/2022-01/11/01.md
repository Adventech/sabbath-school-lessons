---
title:  ಯೇಸು ನಮ್ಮಲ್ಲಿ ನಂಬಿಕೆ ಹುಟ್ಟಿಸುತ್ತಾನೆ ಮತ್ತು ಪೂರೈಸುತ್ತಾನೆ
date:   05/03/2022
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿಯ 10:35- 39, ರೋಮ 1:17, ಇಬ್ರಿಯ 11, ಯೆಹೋಶುವ 2:9-11, ಇಬ್ರಿಯ 12:1-3

> <p>ಸ್ಮರಣವಾಕ್ಯ</p>
> "ನಂಬಿಕೆಯನ್ನು ಹುಟ್ಟಿಸುವವನೂ ಪೂರೈಸುವವನೂ ಆಗಿರುವ ಯೇಸುವಿನ ಮೇಲೆ ದೃಷ್ಟಿಯಿಟ್ಟು ನಮಗೆ ನೇಮಕವಾದ ಓಟವನ್ನು ಸ್ಥಿರಚಿತ್ತದಿಂದ ಓಡೋಣ. ಆತನು ತನ್ನ ಮುಂದೆ ಇಟ್ಟಿದ್ದ ಸಂತೋಷಕ್ಕೋಸ್ಕರ ಅವಮಾನವನ್ನು ಅಲಕ್ಷ್ಯ ಮಾಡಿ ಶಿಲುಬೆಯ ಮರಣವನ್ನು ಸಹಿಸಿಕೊಂಡು ದೇವರ ಸಿಂಹಾಸನದ ಬಲಗಡೆಯಲ್ಲಿ ಆಸನಾರೂಢನಾಗಿದ್ದಾನೆ" (ಇಬ್ರಿಯ 12:2).

ಇಬ್ರಿಯ ಪತ್ರಿಕೆಯಲ್ಲಿ 11 ಮತ್ತು 12ನೇ ಅಧ್ಯಾಯಗಳು ಬಹುಶಃ ಅತ್ಯಂತ ಪ್ರೀತಿಪಾತ್ರವಾದವುಗಳಾಗಿವೆ. ಈ ಅಧ್ಯಾಯಗಳು ನಮ್ಮ ಕ್ರೈಸ್ತೀಯ ಜೀವಿತವನ್ನು ನಾವೆಲ್ಲರೂ ನಂಬಿಗಸ್ತರಾಗಿ ಜೀವಿಸಿ ಪ್ರತಿಫಲವನ್ನು ಪಡೆಯುವ ಓಟದಲ್ಲಿ ಭಾಗವಹಿಸುವರಾಗಿದ್ದೇವೆಯೆಂದು ವರ್ಣಿಸುತ್ತವೆ. ಮತ್ತು ವಿಮೋಚನೆಯ ಕಥೆಯನ್ನು ನಂಬಿಗಸ್ತ ಜನರು ಹಿಂದಿನ ಕಾಲದಿಂದಲೂ ಕಷ್ಟ ಸಂಕಟಗಳನ್ನು ಸಹಿಸಿಕೊಂಡು ಪ್ರತಿಫಲವನ್ನು ಹೊಂದುವುದಕ್ಕಾಗಿ ಓಡುತ್ತಿರುವ ಓಟವೆಂತಲೂ ಬಣ್ಣಿಸುತ್ತವೆ.

ಯಾಕೆಂದರೆ ಈ ಕಥೆಯು ಅವರೊಂದಿಗೆ ಮುಕ್ತಾಯವಾಗುವುದಿಲ್ಲ. ಆದರೆ ನಮ್ಮೊಂದಿಗೆ ಮುಕ್ತಾಯವಾಗುತ್ತದೆ. ನಾವು ತಾನೆ ಇದರ ಮುಕ್ತಾಯದ ಪಾತ್ರವನ್ನು ವಹಿಸುತ್ತೇವೆ. ನಾವು ಈ ಓಟದ ಅಂತಿಮ ಸುತ್ತಿನಲ್ಲಿ ಪ್ರವೇಶಿಸಿ ನಾವು ಯೇಸುವು ದೇವರ ಬಲಗಡೆಯಲ್ಲಿ ಕುಳಿತಿರುವ ಸ್ಥಳವನ್ನು ಗುರಿ ಮಾಡಿಕೊಂಡು ಓಡಿದ ನಂತರ ಈ ಕಥೆಯು ಕೊನೆಯಾಗುತ್ತದೆ. ಈ ಓಟವನ್ನು ಹೇಗೆ ಮುಗಿಸಬೇಕು ಎನ್ನುವುದಕ್ಕೆ ಆತನೇ ಸ್ಫೂರ್ತಿಯನ್ನು ತುಂಬುತ್ತಾನೆ ಮತ್ತು ಅದನ್ನು ಓಡಿಮುಗಿಸಿದುದಕ್ಕೆ ನಿದರ್ಶನವಾಗಿದ್ದಾನೆ. ಓಟವನ್ನು ಓಡಿ ಮುಗಿಸಿದವರಿಗೆ ಪ್ರತಿಫಲವು ನಿಶ್ಚಿತ ಎಂಬುದಕ್ಕೆ ಆತನು ಶ್ರೇಷ್ಠ ಸಾಕ್ಷಿಯಾಗಿದ್ದಾನೆ ಮತ್ತು ಮುಂಚೂಣಿ ಓಟಗಾರನಾಗಿ ನಮಗೋಸ್ಕರ ಮಾರ್ಗವನ್ನು ತೆರೆದಿದ್ದಾನೆ (ಇಬ್ರಿಯ 6:19,20, ಇಬ್ರಿಯ 10:19-23).

ಇಬ್ರಿಯ 11ನೇ ಅಧ್ಯಾಯವು ನಮಗೆ ದೇವರು ಮಾಡಿರುವ ವಾಗ್ದಾನಗಳು ಇನ್ನೂ ನೆರವೇರದಿರುವಾಗಲೂ ಅವುಗಳ ಮೇಲೆ ವಿಶ್ವಾಸವಿಡುವುದನ್ನು ನಂಬಿಕೆ ಎಂಬುದಾಗಿ ವಿವರಿಸುತ್ತದೆ. ಈ ಅಧ್ಯಾಯವು ನಂಬಿಕೆ ಎಂದರೆ ಏನು ಮತ್ತು ಇದನ್ನು ಹಿಂದಿನ ಉದಾಹರಣೆಯಿಂದ ಅದರಲ್ಲೂ ಮುಖ್ಯವಾಗಿ ನಂಬಿಕೆಯನ್ನು ಹುಟ್ಟಿಸುವವನೂ ಅದನ್ನು ಪೂರೈಸುವವನೂ ಆಗಿರುವ ಯೇಸುವಿನ ಮೂಲಕ ಹೊಂದಿಕೊಳ್ಳುತ್ತೇವೆ (ಇಬ್ರಿಯ 12:2).

_ಈ ವಾರದ ಪಾಠವನ್ನು ಮಾರ್ಚ್ 10ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._