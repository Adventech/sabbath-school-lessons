---
title:  ದೇವಜನರನ್ನು ಆದರಿಸುವುದು
date:   20/03/2022
---

`ಇಬ್ರಿಯ 13:1,2, ರೋಮ 12:13, 1 ತಿಮೊಥೆ 3:2, ತೀತ 1:8 ಮತ್ತು 1 ಪೇತ್ರ 4:9 ವಚನಗಳನ್ನು ಓದಿರಿ. ಆರಂಭದ ದಿನಗಳಲ್ಲಿ ಇದ್ದ ಸಭೆಯಲ್ಲಿ ಸತ್ಕಾರವು ಯಾವ ಪಾತ್ರವನ್ನು ವಹಿಸಿತ್ತು?`

ಕ್ರೈಸ್ತತ್ವವು ಒಂದು ಅಲೆದಾಟದ ಚಳುವಳಿಯಂತೆ ಅದು ಕ್ರೈಸ್ತರ ಮತ್ತು ಕ್ರೈಸ್ತರಲ್ಲದವರ ಸತ್ಕಾರದ ಮೇಲೆ ಆತುಕೊಂಡಿದೆ. ಅತಿಥಿ ಸತ್ಕಾರವನ್ನು ಮರೆಯಬೇಡಿರಿ ಎಂಬುದು ಕೇವಲ ಒಬ್ಬ ವ್ಯಕ್ತಿಯನ್ನು ಉಪಚರಿಸುವುದಕ್ಕೆ ವಿಫಲವಾದಾಗ ಹೇಳುವ ಮಾತಲ್ಲ. ಆದರೆ ಬೇಕೆಂದು ವ್ಯಕ್ತಿಯನ್ನು ಉಪೇಕ್ಷೆ ಮಾಡುವುದನ್ನು ಕುರಿತು ಹೇಳುತ್ತದೆ.

ಪೌಲನು ಸತ್ಕಾರ ಮಾಡುವ ವಿಷಯದಲ್ಲಿ ಕೇವಲ ತಮ್ಮ ಸಹ ವಿಶ್ವಾಸಿಗಳನ್ನು ಮಾತ್ರ ಮನಸ್ಸಿನಲ್ಲಿಟ್ಟುಕೊಂಡು ಹೇಳುತ್ತಿಲ್ಲ. ತನ್ನ ಓದುಗರು ಅನ್ಯರನ್ನೂ ಸಹಾ ಸತ್ಕರಿಸುವವರಾಗಿರಬೇಕು. ಹಾಗೆ ಮಾಡುವಲ್ಲಿ ಕೆಲವರು ತಿಳಿಯದೆ ದೇವದೂತರನ್ನೇ ಸತ್ಕರಿಸಿದ್ದಾರೆ ಎಂದು ಹೇಳುತ್ತಾನೆ (ಇಬ್ರಿಯ 13:2). ಬಹುಶಃ ಪೌಲನ ಮನಸ್ಸಿನಲ್ಲಿ ಅಬ್ರಹಾಮ ಮತ್ತು ಸಾರಳನ್ನು ಭೇಟಿಯಾದ ಮೂವರು ಮನುಷ್ಯರು ಇದ್ದಿರಬಹುದು (ಆ.ಕಾಂಡ 18:2-15). ಇತರರಿಗೆ ಸತ್ಕಾರ ತೋರಿಸುವಾಗ ನಾವು ನಮ್ಮಲ್ಲಿರುವುದನ್ನು ಅವರ ಜೊತೆ ಹಂಚಿಕೊಳ್ಳುವುದನ್ನೂ ಅವರ ಕಷ್ಟಗಳಲ್ಲಿ ಪಾಲುಗಾರರಾಗುವುದನ್ನೂ ಸೂಚಿಸುತ್ತದೆ. ಅದನ್ನು ತಾನೆ ಯೇಸುವು ನಮಗೆ ಮಾಡಿದನು (ಇಬ್ರಿಯ 2:10,18).

ಸೆರೆಯವರಿಗೆ ನಾವು ತೋರಿಸುವ ಸಹೋದರ ಸ್ನೇಹವು ಅವರನ್ನು ನಮ್ಮ ಪ್ರಾರ್ಥನೆಗಳಲ್ಲಿ ಜ್ಞಾಪಕ ಮಾಡಿಕೊಳ್ಳುವುದು ಮಾತ್ರವಲ್ಲ ಅವರಿಗೆ ಅಗತ್ಯವಾದ ಭೌತಿಕ ಮತ್ತು ಭಾವನಾತ್ಮಕ ಸಹಾಯವನ್ನು ಮಾಡುವುದೇ ಆಗಿದೆ. ಸೆರೆಯಾದವರನ್ನು ಬೇಕೆಂತಲೇ ಮರೆಯುವ ಸಾಧ್ಯತೆಗಳು ಹೆಚ್ಚಾಗಿರುತ್ತಿತ್ತು. ಯಾರು ಸೆರೆಯಾದವರಿಗೆ ಸಮಾಜದಲ್ಲಿ ತಿರಸ್ಕಾರಕ್ಕೆ ಒಳಗಾದವರಿಗೆ ಭೌತಿಕ ವಸ್ತುಗಳನ್ನು ಕೊಟ್ಟು ಭಾವನಾತ್ಮಕವಾಗಿ ಸ್ಪಂದಿಸುತ್ತಿದ್ದರೋ ಅವರು ತಮ್ಮನ್ನು ಅವರೊಂದಿಗೆ ಗುರುತಿಸಿಕೊಳ್ಳುತ್ತಿದ್ದರು. ಒಂದು ಅರ್ಥದಲ್ಲಿ ಅಂಥವರ ನಿಂದೆ ಅಪಮಾನದಲ್ಲಿ ಪಾಲುಗಾರರಾಗಿ ತಮ್ಮನ್ನೂ ಸಹಾ ಸಮಾಜದ ತಿರಸ್ಕಾರಕ್ಕೆ ಈಡು ಮಾಡಿಕೊಳ್ಳುವುದೇ ಆಗಿದೆ (ಇಬ್ರಿಯ 10:32–34).

ಸೆರೆಯವರಿಗೆ ಸಂಬಂಧಪಟ್ಟ ಹಾಗೆ ಪೌಲನು ಅವರನ್ನು ಧೈರ್ಯ ಪಡಿಸುವುದಕ್ಕೋಸ್ಕರ ಕೆಲವು ಮಾದರಿಗಳನ್ನು (ಉದಾಹರಣೆಗಳನ್ನು ಮತ್ತು ಭಾಷಾ ಶೈಲಿಯಿಂದ ಎಚ್ಚರಿಸುತ್ತಾನೆ.

ಮೊದಲನೆಯದಾಗಿ ಆತನು ತನ್ನ ಪತ್ರಿಕೆಯ ಓದುಗರು ತಮ್ಮ ಬೆಂಬಲವನ್ನು ಆಗಲೇ ಸೆರೆಯಾದ ಸಹೋದರ ಮೇಲೆ ತೋರುವಂತೆ ಪ್ರೇರಿಸುತ್ತಾನೆ. ಸಾರ್ವಜನಿಕವಾಗಿ ನಿಂದೆ ಅಪಮಾನಗಳಿಗೆ ಗುರಿಯಾಗಿವರಿಗೆ ಜೊತೆಗಾರರಾದರು ಅಥವಾ ಸಂಗಾತಿಗಳಾದರು (ಇಬ್ರಿಯ 10:33). ಎರಡನೆಯದಾಗಿ ಅಯೋಗ್ಯವಾಗಿ ನಡೆಸುಕೊಂಡವರ ವಿಷಯದಲ್ಲಿ ಬಳಸಿರುವ ಭಾಷೆಯು ಮೋಶೆಯ ಉದಾಹರಣೆಯನ್ನು ಪ್ರತಿಧ್ವನಿಸುತ್ತದೆ, ಆತನು ಐಗುಪ್ತದ ಪಾಪ ಸುಖಭೋಗಗಳನ್ನು ಅನುಭವಿಸುವ ಬದಲು ದೇವಜನರು ಪಡುವ ಕಷ್ಟಸಂಕಟಗಳನ್ನು ಅನುಭವಿಸಲು ಸಿದ್ಧವಾದನು (ಇಬ್ರಿಯ 11:25). ಅಂತಿಮವಾಗಿ ಸಹೋದರ ಪ್ರೀತಿಗೆ ಮಾದರಿ ಎನಿಸುವಂಥದ್ದನು ಪೌಲನು ಸೆರೆಹಿಡಿಯುತ್ತಾನೆ. ಅವರೂ ಸಹಾ ದೇಹದಲ್ಲಿರುವ ಅಂಗಗಳಾಗಿದ್ದಾರೆಯೆಂದು ಓದುಗರಿಗೆ ಜ್ಞಾಪಕಪಡಿಸುತ್ತಾನೆ (ಇಬ್ರಿಯ 13:3). ಅವರೂ ಸಹಾ ಅಂಥದ್ದೇ ಸನ್ನಿವೇಶದಲ್ಲಿ ಸಿಲುಕಿದ್ದಾರೆಂಬ ಭಾವನೆಯಿಂದ ಅಂತಹ ಸಂದರ್ಭದಲ್ಲಿ ಇತರರು ತಮ್ಮನ್ನು ಹೇಗೆ ಆದರಿಸಬೇಕೆಂದು ಇಷ್ಟಪಡುತ್ತಾರೋ ಹಾಗೆಯೇ ಅಂತಹ ಪರಿಸ್ಥಿತಿಯಲ್ಲಿ ನಿಜವಾಗಿಯೂ ಸಿಲುಕಿರುವವರನ್ನು ಆದರಿಸಬೇಕೆಂದು ಹೇಳುತ್ತಾನೆ. ಸೆರೆಯಾದವರ ಪರಿಸ್ಥಿತಿಯನ್ನು ಕುರಿತು ಇಲ್ಲಿ ಮಾತಾಡುತ್ತಿದ್ದಾನೆ. ವಿಶ್ವಾಸಿಗಳು ಸೆರೆಯಾದವರಿಗೆ ಅಗತ್ಯವಾದ ಪದಾರ್ಥಗಳನ್ನು ಭಾವನಾತ್ಮಕ ಒತ್ತಾಸೆಯನ್ನು ಕೊಡುವುದರಿಂದ ಅವರು ಎಂದಿಗೂ ತಮ್ಮನ್ನು ಪರಿತ್ಯಕ್ತರು ಎಂದು ಭಾವಿಸಿಕೊಳ್ಳುವುದಿಲ್ಲ.

`ಸೆರೆಗೆ ಹೋದವರು ಸಭೆಯ ಸದಸ್ಯರಾಗಿರಲಿ ಅಥವಾ ಇತರರೆ ಆಗಿರಲಿ ಅವರಿಗೆ ಮತ್ತೇನು ಹೆಚ್ಚಿನನನ್ನು ಮಾಡಬಹುದು?`