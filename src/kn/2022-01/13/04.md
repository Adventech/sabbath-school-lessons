---
title:  ನಿಮ್ಮ ಸಭಾನಾಯಕರನ್ನು ಜ್ಞಾಪಕ ಮಾಡಿಕೊಳ್ಳಿರಿ
date:   22/03/2022
---

`ಇಬ್ರಿಯ 13:7-17 ವಚನಗಳನ್ನು ಓದಿರಿ. ನಮ್ಮ ಸಭಾನಾಯಕರ ಜೊತೆ ನಮ್ಮ ಸಂಬಂಧವು ಹೇಗಿರಬೇಕು?`

ಸಭ೦ು ನಾಂಟ್ಯಾಕರಿಗೆ ಗೌರವ ವನ್ನು ಕೊಡಬೇಕು. ಅವರಿಗೆ ಅಧೀನರಾಗಿರಬೇಕೆಂದು ಇಬ್ರಿಯ 13:7-17 ವಚನಗಳು ಎಚ್ಚರಿಕೆಯನ್ನು ಕೊಡುತ್ತವೆ. ದೇವರ ವಾಕ್ಯವನ್ನು ತಿಳಿಸಿದ ನಿಮ್ಮ ಸಭಾನಾಯಕರನ್ನು 'ಜ್ಞಾಪಕ ಮಾಡಿಕೊಳ್ಳಿರಿ' ಎಂಬುದಾಗಿ ಆರಂಭಿಸಿ ಅವರ ಮಾತನ್ನು ಕೇಳಿರಿ, ಅವರಿಗೆ ಅಧೀನರಾಗಿರಿ ಎಂಬುದಾಗಿ ಮುಕ್ತಾಯವಾಗುತ್ತದೆ' (ಇಬ್ರಿಯ 13:17).

ನಿಮಗೆ ವಾಕ್ಯವನ್ನು ತಿಳಿಸಿದ ಸಭಾನಾಯಕರು ಎಂದರೆ ಆರಂಭದಲ್ಲಿ ವಾಕ್ಯವನ್ನು ಹೇಳಿ ಸಭೆಗೆ ಸೇರಿಸಿಕೊಂಡು ಅದನ್ನು ಬೆಳೆಸಿದವರೆಂದು ಅರ್ಥ ಮಾಡಿಕೊಳ್ಳಬಹುದು. ಅವರನ್ನು ಜ್ಞಾಪಕ ಮಾಡಿಕೊಳ್ಳಿರಿ ಎಂದರೆ ಅದನ್ನು ಕೇವಲ ಮಾನಸಿಕವಾಗಿ ನೆನಪಿಗೆ ತಂದುಕೊಂಡು ಬಾಹ್ಯವಾಗಿ ಗೌರವಿಸುವುದಲ್ಲ. ಅವರು ಯಾವ ರೀತಿ ನಡಕೊಂಡರೋ ಹಾಗೆ ವಿಶ್ವಾಸಿಗಳೂ ನಡೆದುಕೊಳ್ಳಬೇಕು. ಅವರಿಗೆ ಅಧೀನರಾಗಿರಬೇಕು. ಹೀಗೆ ಅವರನ್ನು ಜ್ಞಾಪಕ ಮಾಡಿಕೊಳ್ಳುವುದು ಎಂದರೆ ಅವರ ನಂಬಿಕೆಯನ್ನು ಅನುಸರಿಸುವುದೆಂದು ಪೌಲನು ವಿವರಿಸುತ್ತಾನೆ.

ಒಬ್ಬರನ್ನು ಜ್ಞಾಪಕ ಮಾಡಿಕೊಳ್ಳುವ ಮತ್ತು ಮೆಚ್ಚುವ ಮಹಾಕೆಲಸವನ್ನು ಅವರನ್ನು ಅನುಸರಿಸುವುದರ ಮುಖಾಂತರ ತೋರಿಸಬಹುದು. ಈ ರೀತಿಯಾಗಿ ಸಭೆಯನ್ನು ಕಟ್ಟಿದ ನಾಯಕರನ್ನು ಪೌಲನು ನಂಬಿಗಸ್ತ ನಾಯಕರ ಪಟ್ಟಿಗೆ ಸೇರಿಸುತ್ತಾನೆ. ಅವರನ್ನು ವಿಶ್ವಾಸಿಗಳು ಎಚ್ಚರಿಕೆಯಿಂದ ಪರಿಗಣಿಸಬೇಕೆಂದು ಬುದ್ದಿ ಹೇಳುತ್ತಾನೆ. ಈ ಪಟ್ಟಿಯು ಇಬ್ರಿಯ 11ನೇ ಅಧ್ಯಾಯ 12ನೇ ಅಧ್ಯಾಯದಲ್ಲಿ ಬರುವ ನಂಬಿಗಸ್ತರ ಪಟ್ಟಿಯನ್ನು ಒಳಗೊಂಡಿದೆ. ಯೇಸುವು ನಂಬಿಕೆಗೆ ಶಿಖರಪ್ರಾಯದ ಮಾದರಿಯಾಗಿದ್ದಾನೆ. ಯೇಸುಕ್ರಿಸ್ತನು ನಿನ್ನೆ ಇದ್ದ ಹಾಗೆ ಈ ಹೊತ್ತೂ ಇದ್ದಾನೆ; ನಿರಂತರವೂ ಹಾಗೆಯೇ ಇರುವನು ಎಂದು ಪತ್ರಿಕೆಯ ಕೃತಿಕಾರನು ಉಲ್ಲೇಖಿಸುತ್ತಾನೆ (ಇಬ್ರಿಯ 13:8), ಕಾಲಕ್ಕೆ ತಕ್ಕಂತೆ ತಮ್ಮ ಉಪದೇಶವನ್ನು ಬದಲಾಯಿಸುವ ನಾನಾ ವಿಧವಾದ ಅನ್ನೋಪದೇಶಗಳನ್ನು ಮಾಡುವವರಿಗೆ ಯೇಸುವು ವ್ಯತಿರಿಕ್ತವಾಗಿ ನಿಲ್ಲುವವನಾಗಿದ್ದಾನೆ (ಇಬ್ರಿಯ 13:9).

ಸಭಾನಾಯಕರನ್ನು ಜ್ಞಾಪಕ ಮಾಡಿಕೊಳ್ಳಿರಿ ಎಂಬ ಕರೆಯು ಈ ಅಧ್ಯಾಯದ ಅಂತ್ಯದಲ್ಲಿ ಇನ್ನೂ ಬಲಯುತವಾದ ಮಾತುಗಳಿಂದ ಪುನರಾವರ್ತನೆಯಾಗಿದೆ. ಸಭಾನಾಯಕರನ್ನು ವಿಶ್ವಾಸಿಗಳು ಅನುಸರಿಸಬೇಕೆಂಬ ಎಚ್ಚರಿಕೆಯನ್ನು ನೀಡಲಾಗಿದೆ. ಯಾಕೆಂದರೆ ನಾಯಕರು ವಿಶ್ವಾಸಿಗಳ ಆತ್ಮವನ್ನು ಕಾಯುವವರಾಗಿರುತ್ತಾರೆ. ಸಭಾನಾಯಕರನ್ನು ಸಭಾಪಾಲಕರೆಂದು ಬಣ್ಣಿಸಲಾಗಿದೆ. ಯಾಕೆಂದರೆ ಅವರು ಸಭೆಯ ಆತ್ಮೀಕ ಬೆಳವಣಿಗೆಯ ಜವಾಬ್ದಾರಿಯನ್ನು ಹೊತ್ತಿರುತ್ತಾರೆ. ಅವರು ವಿಶ್ವಾಸಿಗಳ ಆತ್ಮೀಕ ಸ್ಥಿತಿಗತಿಗಳ ಬಗ್ಗೆ ಲೆಕ್ಕ ಒಪ್ಪಿಸುವವರಾಗಿರುತ್ತಾರೆ (1 ಪೇತ್ರ 5:1-4; 1 ಕೊರಿಂಥ 3:10-15ನ್ನು ನೋಡಿರಿ). ಖಂಡಿತವಾಗಿ ಇದೇ ಆಲೋಚನೆಯು ನಮ್ಮ ಸಭೆಯ ನಾಯಕರುಗಳಿಗೂ ಅನ್ವಯವಾಗುತ್ತದೆ. ಪ್ರತಿಸಭೆಯ ಪ್ರತಿಹಂತದಲ್ಲೂ ಅನ್ವಯವಾಗುತ್ತದೆ.

ಈ ನಾಯಕರು ಯೇಸುವೆಂಬ ಮಹಾಪಾಲಕನ ಅಡಿಯಲ್ಲಿ ಬರುವ ಕುರುಬರಂತಿದ್ದಾರೆ ಎಂಬ ಅಭಿಪ್ರಾಯ ನೀಡುತ್ತದೆ (ಇಬ್ರಿಯ 13:20). ಸಭಾನಾಯಕರ ಕಾಳಜಿ ಮತ್ತು ನಂಬಿಗಸ್ತಿಕೆಯು ವಿಶ್ವಾಸಿಗಳ ನಂಬಿಕೆ ಮತ್ತು ವಿಧೇಯತೆಯು ಜೊತೆ ಸೇರಿದಾಗ ಫಲಿತಾಂಶವು ಆನಂದಮಯವಾಗಿರುತ್ತದೆ. ಸಭಾನಾಯಕರು ಸಂತೋಷದಿಂದ ಸಭೆಯನ್ನು ನಡೆಸಿಕೊಂಡು ಹೋಗುತ್ತಾರೆಂಬುದು ಇದರ ಆತ್ಮಗಳನ್ನು ಕಾಯುವವರಾಗಿ ಅವುಗಳ ಲೆಕ್ಕವನ್ನು ಸಂತೋಷದಿಂದ ಕೊಡುತ್ತಾರೆ. ಆವಾಗ ಅವರಿಗೆ ಆತ್ಮಗಳ ವಿಷಯದಲ್ಲಿ ಯಾವುದೇ ದುಃಖವಿರುವುದಿಲ್ಲ.

`ಸಭೆಯಲ್ಲಿ ಮತ್ತು ನಮ್ಮ ಸುತ್ತಲಿನ ಪ್ರಪಂಚದಲ್ಲಿ ಸಭಾಪಾಲಕರ ಮತ್ತು ಸಭಿಕರ ಮಧ್ಯೆ ಇರುವ ಸಂಬಂಧವನ್ನು ಹೇಗೆ ಬಲಪಡಿಸಬಹುದು ಇಲ್ಲವೆ ಸುಧಾರಿಸಬಹುದು?`