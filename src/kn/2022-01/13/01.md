---
title:  ಸಹೋದರರ ಸ್ನೇಹವು ನೆಲೆಯಾಗಿರಲಿ
date:   19/03/2022
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿಯ 13, ರೋಮ 12:15, ರೋಮ 12:13, ಎಫೆಸ 5:3-5 ಮತ್ತು 1 ಪೇತ್ರ 5:1-4, ಇಬ್ರಿ 2:9, ಇಬ್ರಿಯ 4:16, ಗಲಾತ್ಯ 2:20.

> <p>ಸ್ಮರಣವಾಕ್ಯ</p>
> "ಸಹೋದರ ಸ್ನೇಹವು ನೆಲೆಯಾಗಿರಲಿ" (ಇಬ್ರಿಯ 13:1).

ಇಬ್ರಿಯ 13ನೇ ಅಧ್ಯಾಯವು ಅಪೊಸ್ತಲನ ಮುಕ್ತಾಯದ ಎಚ್ಚರಿಕೆಯನ್ನು ಸಾದರಪಡಿಸುತ್ತದೆ. ಸಹೋದರ ಸ್ನೇಹವು ನೆಲೆಯಾಗಿರಲಿ. ಈ ಪತ್ರಿಕೆಯಾದ್ಯಂತ ನಾವು ರಾಜವಂಶೀಯಯಾಜಕ ಯೇಸುವಿನ ಸೋದರ ಸೋದರಿಯರೆಂದು ಪೌಲನು ಒತ್ತಿ ಹೇಳಿದ್ದಾನೆ. ಇದರ ಬರಹಗಾರನು ವಿಶ್ವಾಸಿಗಳನ್ನು ವೈಯಕ್ತಿಕವಾಗಿ ಪ್ರತಿಯೊಬ್ಬರೂ ಯೇಸುವಿನ ಜೊತೆ ತಮ್ಮ ರಕ್ಷಣೆಗಾಗಿ ದುಡಿಯುತ್ತಿರುವವರ ಸಮೂಹವೆಂದು ಎಣಿಸದೆ ಒಂದೇ ಮನೆಯ ಒಂದೇ ಕುಟುಂಬವರು, ಒಟ್ಟಾಗಿ ರಕ್ಷಣೆ ಹೊಂದಿದವರೆಂದು ಬಗೆಯುತ್ತಾನೆ. ಯೇಸುವು ನಮಗಾಗಿ ಮಾಡುತ್ತಿರುವ ಕೆಲಸವನ್ನು "ಸಹೋದರ ಸ್ನೇಹ"ವೆಂದು ಪೌಲನು ವರ್ಣಿಸುತ್ತಾನೆ: ಆತನು ನಮ್ಮನ್ನು ತನ್ನ ಸಹೋದರೆಂದು ಹೇಳುವುದಕ್ಕೆ ನಾಚಿಕೊಳ್ಳಲಿಲ್ಲವೆಂಬುದಾಗಿ ಇಬ್ರಿಯ 2:11ರಲ್ಲಿ ಹೇಳುತ್ತಾನೆ. ಹಾಗಾಗಿ ಯೇಸುವು ಅವರಿಗೆ ಏನು ಮಾಡಿದನೋ ಅದನ್ನೇ ವಿಶ್ವಾಸಿಗಳು ಒಬ್ಬರಿಗೊಬ್ಬರು ಮಾಡುವವರಾಗಿರಬೇಕು.

ಪತ್ರಿಕೆಯಾದ್ಯಂತ ಒಬ್ಬರಿಗೊಬ್ಬರು ಎಚ್ಚರಪಡಿಸುತ್ತಾ ಯಾರು ಪಾಪದಲ್ಲಿ ಬೀಳಬಾರದು ದೇವರ ಕೃಪೆಗೆ ಅಪಾತ್ರರಾಗಬಾರದು ಎಂಬ ಎಚ್ಚರಿಕೆಯು ಸಹೋದರರ ಸ್ನೇಹದಲ್ಲಿ ಅಡಕವಾಗಿದೆ (ಇಬ್ರಿಯ 3:13, ಇಬ್ರಿಯ 10:24,25 ಮತ್ತು ಇಬ್ರಿಯ 12:15-17). 13ನೇ ಅಧ್ಯಾಯವು ಅತಿಥಿ ಸತ್ಕಾರ (ಇಬ್ರಿಯ 13:2), ಸೆರೆಯಲ್ಲಿರುವವರನ್ನು ಸಂಧಿಸುವುದು, ಅವಮಾನಕ್ಕೆ ಗುರಿಯಾದವರನ್ನು ಸಂಧಿಸುವುದು (ಇಬ್ರಿಯ 13:3) ದಾಂಪತ್ಯವನ್ನು ಮಾನ್ಯ ಮಾಡುವುದು (ಇಬ್ರಿಯ 13:4), ದ್ರವ್ಯಾಶೆಯನ್ನು ಬಿಟ್ಟು ಬಿಡುವುದು (ಇಬ್ರಿಯ 13:5,6) ಸಭಾನಾಯಕರನ್ನು ಜ್ಞಾಪಕ ಮಾಡಿಕೊಂಡು ಅವರಿಗೆ ವಿಧೇಯರಾಗುವುದು (ಇಬ್ರಿಯ 13:7-17) ಮತ್ತು ಈ ಪತ್ರಿಕೆಯನ್ನು ಬರೆದವರು ತಮಗೋಸ್ಕರ ಪ್ರಾರ್ಥನೆಯನ್ನು ಮಾಡಬೇಕೆಂದು ಕೇಳಿಕೊಳ್ಳುವುದು (ಇಬ್ರಿಯ 13:18,19).

_ಈ ಪಾಠವನ್ನು ಮಾರ್ಚ್ 26ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._