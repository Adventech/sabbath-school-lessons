---
title:  ಪಾಳೆಯದ ಹೊರಗಿರುವ ಯೇಸುವಿನ ಹತ್ತಿರ ಹೋಗಿರಿ
date:   24/03/2022
---

`ಇಬ್ರಿಯ 13:10-14, ಮಾರ್ಕ 8:34, ಮತ್ತಾಯ 10:38, ಲೂಕ 14:27 ಮತ್ತು ಗಲಾತ್ಯ 2:20 ವಚನಗಳನ್ನು ಹೋಲಿಸಿರಿ. ಪಾಳಯದ ಹೊರಗಿರುವ ಯೇಸುವಿನ ಬಳಿಗೆ ಹೋಗಿರಿ ಎಂಬುದರ ಅರ್ಥವೇನು?`

ಇಡೀ ಪಾಳಯದಲ್ಲಿ ಅದರ ಹೊರಗಿನ ಸ್ಥಳವು ಬಹಳ ಅಶುದ್ಧವಾಗಿರುತ್ತಿತ್ತು ಯಜ್ಞಪಶುಗಳ ದೇಹಗಳನ್ನು ಅಲ್ಲಿ ಸುಡುತ್ತಿದ್ದರು (ಯಾಜಕಕಾಂಡಾ 4:12). ಕುಷ್ಠ ಹತ್ತಿದವರನ್ನೂ ಸಹಾ ಪಾಳೆಯದ ಹೊರಕ್ಕೆ ಹಾಕುತ್ತಿದ್ದರು (ಯಾ.ಕಾಂಡ 13:46). ದೇವದೂಷಕರು ಮತ್ತು ಇತರೆ ಅಪರಾಧಿಗಳು ಅಲ್ಲಿ ಶಿಕ್ಷೆಗೆ ಒಳಪಡುತ್ತಿದ್ದರು (ಯಾ.ಕಾಂಡ 24:10-16, 23 ಮತ್ತು 1 ಅರಸು 21:13, ಅ.ಕೃ 7:58).

ದೇವರ ಪ್ರಸನ್ನತೆಯು ಪಾಳೆಯದಲ್ಲಿ ನೆಲೆಯಾಗಿರುತ್ತದೆ ಎಂಬ ಪೂರ್ವಭಾವವನ್ನು ಈ ಕಟ್ಟುಪಾಡುಗಳು ಸಮರ್ಥಿಸುತ್ತವೆ. ಕೊಳಕಾದದು, ಹೊಲೆಯಾದುದು ಯಾವುದೇ ಅಶುದ್ಧವೆನಿಸಿಕೊಳ್ಳುವಂಥದ್ದು ಪಾಳೆಯದ ಹೊರಕ್ಕೆ ಬೀಸಾಡಲ್ಪಡುತ್ತಿತ್ತು ಯಾಕಂದರೆ ಇವುಗಳು ಪಾಳಯದೊಳಗೆ ಇರುವುದನ್ನು ದೇವರು ಸಹಿಸುತ್ತಿರಲಿಲ್ಲ (ಅರಣ್ಯಕಾಂಡಾ 5:3, ಧ.ಕಾಂಡ 23:14).

ಯೆರೂಸಲೇಮಿನ ಹೊರಗೆ ಯೇಸುವು ಶಿಲುಬೆಯ ಮರಣದ ಶಿಕ್ಷೆಯನ್ನು ಅನುಭವಿಸಿದನು (ಯೋಹಾನ 19:17-20). ಆತನ ಮೇಲೆ ಹಾಕಿದ ಅವಮಾನವನ್ನು ಇದು ಎತ್ತಿ ಹಿಡಿಯುತ್ತದೆ (ಇಬ್ರಿ 12:2). ಆತನ ಮೇಲೆ ದೇವದೂಷಕನೆಂಬ ಆಪಾದನೆಯನ್ನು ಅಧಿಕೃತವಾಗಿ ಹೊರಿಸಿ, ಆತನನ್ನು ನಿರಾಕರಿಸಿ, ಪಾಳೆಯದ ಹೊರಗೆ ಹಾಕಿ ಮರಣದಂಡನೆಯನ್ನು ವಿಧಿಸಿದರು ಮಾರ್ಕ 14:63,64 ಹಾಗೂ ಯಾ.ಕಾಂಡ 24:11,16ನ್ನು ನೋಡಿರಿ). ಯೇಸುವು ಒಂದು ಅವಮಾನಕರವಾದ ಹೊಲೆಯಾದ, ಅಸಹ್ಯವಾದ ವಸ್ತುವಿನಂತೆ ಪಾಳೆಯದ ಹೊರಕ್ಕೆ ಹಾಕಲ್ಪಟ್ಟನು. ಆತನು ವಿಶ್ವಾಸಿಗಳಾದ ನಾವು ಸಹಾ ಯೇಸುವಿನಂತೆ ನಿಂದೆ ಅಪಮಾನಗಳನ್ನು ಸಹಿಸಿಕೊಂಡು ಊರಿನ ಹೊರಗೆ ಯೇಸುವನ್ನು ಹಿಂಬಾಲಿಸಿಬೇಕೆಂಬುದಾಗಿ ಪೌಲನು ಎಚ್ಚರಿಸುತ್ತಾನೆ (ಇಬ್ರಿಯ 12:2, ಇಬ್ರಿಯ 13:13), ಮೋಶೆಯು ಸಹಾ ಇದೇ ಮಾರ್ಗವನ್ನು ಅನುಸರಿಸಿದನು ಆತನು ಐಗುಪ್ತದೇಶದ ಸರ್ವೆಶ್ವರಕ್ಕಿಂತಲೂ ಕ್ರಿಸ್ತನ ನಿಮಿತ್ತವಾಗಿ ಉಂಟಾಗುವ ನಿಂದೆಯೇ ಶ್ರೇಷ್ಠ ಭಾಗ್ಯವೆಂದೆಣಿಸಿಕೊಂಡನು (ಇಬ್ರಿ 11:26).

ಆದರೆ ಈವಾಗ ದೇವರು ಪಾಳೆಯದ ಹೊರಗಿದ್ದಾನೆಂದು ಇಬ್ರಿಯ ಪತ್ರಿಕೆಯು ವಿರೋಧಭಾಸವುಳ್ಳ ಮಾತನ್ನು ಹೇಳುತ್ತಿದೆ. ಯೇಸುವನ್ನು ಊರಿನ ಹೊರಗೆ ಅನುಸರಿಸಿ ನಡೆಯುವ ಕಾರ್ಯವು ಕೇವಲ ನಿಂದೆ ಅಪಮಾನಗಳನ್ನು ಸಹಿಸಿಕೊಳ್ಳುವುದು ಮಾತ್ರವಲ್ಲ. ಆದರೆ ಆತನ ಹತ್ತಿರಕ್ಕೆ ಹೋಗುವುದೂ ಆಗಿದೆ (ಇಬ್ರಿಯ 13:13). ಯಾವ ರೀತಿಯಲ್ಲಿ ಅರಣ್ಯದಲ್ಲಿ ಚಿನ್ನದ ಬಸವನ ವಿವಾದ ಉಂಟಾದಾಗ ಮೋಶೆಯು ದೇವದರ್ಶನ ಗುಡಾರವನ್ನು ತೆಗೆದುಬಿಟ್ಟಾಗ ಇಸ್ರಾಯೇಲ್ಯರು ದೇವರನ್ನು ಕಾಣುವುದಕ್ಕೆ ಪಾಳೆಯದ ಹೊರಗೆ ನಡೆದರೋ ಹಾಗೆ ನಾವು ಕೂಡ ನಡೆಯಬೇಕು (ವಿ.ಕಾಂಡ 33:7). ಈ ನಿದರ್ಶನವು ನಮಗೆ ಇಸ್ರಾಯೇಲ್ಯರು ಚಿನ್ನದ ಬಸವನನ್ನು ಮಾಡಿಕೊಂಡು ದೇವರನ್ನು ತಿರಸ್ಕರಿಸಿದಂತೆ ಅವಿಶ್ವಾಸಿಗಳು ಯೇಸುವನ್ನು ತಿರಸ್ಕರಿಸಿದರು ಎಂಬುದನ್ನು ತಿಳಿದುಕೊಳ್ಳುವಂತೆ ಸೂಚಿಸುತ್ತದೆ (ವಿ.ಕಾಂಡ 32, ವಿ.ಕಾಂಡ 33). ಹಾಗಾಗಿ, ನಿಂದೆ ಅವಮಾನ ಕಷ್ಟಗಳ ಮಾರ್ಗವು ದೇವರೆಡೆಗೆ ನಡೆಸುವ ಮಾರ್ಗವೂ ಆಗಿದೆ.

ಯೇಸುವ ನಮ್ಮ ನಂಬಿಕೆಯನ್ನು ಹುಟ್ಟಿಸುವವನೂ ಅದನ್ನು ಪೂರೈಸುವವನೂ ಆಗಿರುವುದರಿಂದ ಆತನನ್ನು ಹಿಂಬಾಲಿಸಬೇಕೆಂದು ಪೌಲನು ಓದುಗರನ್ನು ಆಹ್ವಾನಿಸುತ್ತಾನೆ. ಇಂದು ನಾವು ಅನುಭವಿಸುವ ಕಷ್ಟಗಳು ನಮ್ಮನ್ನು ಶಿಸ್ತಿಗೆ ಒಳಪಡಿಸಿ ಶಾಂತತೆ ಎಂಬ ನೀತಿಯ ಫಲವನ್ನು ಕೊಡುತ್ತವೆ ಎಂದು ಪರಿಗಣಿಸುವುದಕ್ಕೂ ಸಹಾ ಪೌಲನು ನಮ್ಮನ್ನು ಆಹ್ವಾನಿಸುತ್ತಾನೆ (ಇಬ್ರಿ 12:11). ಅವರು ಇಹದಲ್ಲಿ ಕೆಟ್ಟುಹೋದ ಪಾಳೆಯವನ್ನು ಅಥವಾ ಪಟ್ಟಣವನ್ನು ಬಿಟ್ಟು ದೇವರ ಕೈಗಳಿಂದ ಕಟ್ಟಲ್ಪಟ್ಟಿರುವ ಮುಂದಿನ ಕಾಲದ ಪಟ್ಟಣವನ್ನು ಹಾರೈಸುವವರಾಗಿದ್ದರು (ಇಬ್ರಿ 13:14, ಇಬ್ರಿಯ 11:10,16).

`ಪಾಳೆಯದ ಆಚೆಯಿರುವ ಯೇಸುವನ್ನು ಅನುಸರಿಸುವುದು ಎಂದರೆ ಏನು ಅರ್ಥ? ಯೇಸುವಿನಲ್ಲಿ ನಂಬಿಕೆಯಿಟ್ಟು ನಡೆಸುವ ಜೀವನದ ಯಾವ ಅಂಶಗಳು ನಿಮ್ಮ ಸುತ್ತ ಇರುವ ಜನರಿಂದ ನಿಂದೆ ಅವಮಾನಗಳನ್ನು ತರುತ್ತವೆ?`