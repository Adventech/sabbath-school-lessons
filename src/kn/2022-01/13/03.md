---
title:  ದ್ರವ್ಯಾಶೆ ಮತ್ತು ಲೈಂಗಿಕ ಅನೈತಿಕತೆ
date:   21/03/2022
---

`ಇಬ್ರಿಯ 13:45, ಲೂಕ 16:10-18 ಮತ್ತು ಕೊರಿಂಥ 5:1, ಎಫೆಸ 5:3-5 ಮತ್ತು ಕೊಲಸ್ಸೆ 3:5 ಯಾವ ಎರಡು ಕೆಡಕುಗಳು ಈ ವಚನಗಳಲ್ಲಿ ಹೇಳಲ್ಪಟ್ಟಿವೆ?`

ಲೈಂಗಿಕ ಅನೈತಿಕತೆ ಮತ್ತು ದ್ರವ್ಯಾಶೆಗಳು ಸಹೋದರ ಸ್ನೇಹಕ್ಕೆ ದೊಡ್ಡ ಬೆದರಿಕೆಯಾಗಿರುವುದರಿಂದ ಪೌಲನು ತನ್ನ ಓದುಗರಿಗೆ ಇವುಗಳ ಬಗ್ಗೆ ಎಚ್ಚರಿಕೆ ನೀಡುತ್ತಾನೆ. ಸತ್ಯಸಂಗತಿಯೇನೆಂದರೆ ಹೊಸ ಒಡಂಬಡಿಕೆಯ ಬರಹಗಾರರು ಮತ್ತು ಪೂರ್ವಕಾಲದ ನೀತಿಬೋಧಕರು ಇದೆರಡರ ನಡುವೆ ಇರುವ ಸಂಬಂಧವನ್ನು ಗಮನಿಸಿದ್ದಾರೆ.

ದಾಂಪತ್ಯ ಜೀವನವನ್ನು ಮಾನ್ಯವಾದದೆಂದು ಎಣಿಸಬೇಕು ಎಂಬುದು ಅದನ್ನು ನಿಕೃಷ್ಟವಾಗಿ ಮಾಡುವಂಥದ್ದನ್ನು ಎಂದಿಗೂ ತಪ್ಪಿಸಬೇಕೆಂದು ಸೂಚಿಸುತ್ತದೆ. ತಪ್ಪಿಸಬೇಕೆಂಬ ಪ್ರಕ್ರಿಯೆಯು ವಿವಾಹದ ಪ್ರತಿಜ್ಞೆಯನ್ನು ಮುರಿಯುವುದರಿಂದ ಮತ್ತು ವಿಚ್ಛೇದನೆಯನ್ನು ಪಡೆಯುವುದರಿಂದ ದೂರವಿರಬೇಕೆಂದು ತಿಳಿಸುತ್ತದೆ (ಮತ್ತಾಯ 19:9ನೇ ವಚನಕ್ಕೆ ಹೋಲಿಸಿರಿ). ಗಂಡಹೆಂಡಿರ ಸಂಬಂಧವು ನಿಷ್ಕಳಂಕವಾಗಿರಬೇಕು ಎಂಬ ಎಚ್ಚರಿಕೆಯು ವಿವಾಹ ಬಾಹಿರ ಸಂಬಂಧಗಳಿಂದ ಇದನ್ನು ಹೊಲೆ ಮಾಡಬಾರದು ಎಂಬುದನ್ನು ಸೂಚಿಸುತ್ತದೆ. ಜಾರತ್ವ ಎಂಬ ಪದವು ಹೊಸ ಒಡಂಬಡಿಕೆಯಲ್ಲಿ ಎಲ್ಲಾ ತರದ ಲೈಂಗಿಕ ಅನೈತಿಕತೆಗೆ ಸಂಬಂಧಪಡುತ್ತದೆ (1 ಕೊರಿಂಥ 5:9-11, 1 ಕೊರಿಂಥ 6:9,10, ಎಫೆಸ 5:5, 1 ತಿಮೊಥೆ 1:9,10 ಮತ್ತು ಪ್ರಕಟನೆ 21:8) ಮತ್ತು ಪ್ರಕಟನೆ 22:15. ಇದರ ಜೊತೆಗೆ ಗ್ರೀಕ್ ರೋಮ್ ಸಮಾಜವು ಲೈಂಗಿಕ ನಡಾವಳಿಯ ಸಂಬಂಧದಲ್ಲಿ ಕಟ್ಟುನಿಟ್ಟನ್ನು ಪಾಲಿಸದೆ ಸಡಿಲಿಕೆಯನ್ನು ಹೊಂದಿತ್ತು. ಇದರಲ್ಲಿ ಇಬ್ಬಂದಿ ಮಾನದಂಡವು ಸಾಮಾನ್ಯವಾಗಿತ್ತು. ಇದು ಪುರುಷರಿಗೆ ಲೈಂಗಿಕ ಸಂಬಂಧದಲ್ಲಿ ಸೈಜ್ಞಾಪ್ರವೃತ್ತಿಯನ್ನು ವಿವೇಚನೆಯ ಪರಿಮಿತಿಯಲ್ಲಿ ಅನುವು ಮಾಡಿಕೊಟ್ಟಿತ್ತು. ದೇವರು ಜಾರರಿಗೂ ವ್ಯಭಿಚಾರಿಗಳಿಗೂ ನ್ಯಾಯತೀರಿಸುತ್ತಾನೆಂದು ಪೌಲನು ಎಚ್ಚರಿಕೆ ನೀಡುತ್ತಾನೆ. ಸಾಮಾಜಿಕ ಸೌಕರ್ಯಗಳು ವಿಶ್ವಾಸಿಗಳ ತಮ್ಮ ಸ್ವಂತ ನಡಾವಳಿಯ ಮಾನದಂಡವನ್ನು (ಅಳತೆಗೋಲನ್ನು ತಾವೇ ನಿರ್ಧರಿಸುವುದಕ್ಕೆ ಅವಕಾಶ ಕೊಡಬಾರದು.

ಹಣದಾಶೆಯು ಗ್ರೀಕ್ ರೋಮನ್ ಸಮಾಜದಲ್ಲಿದ್ದ ದುರ್ಗುಣಗಳ ವರ್ಗದಲ್ಲಿ ಪ್ರಧಾನವಾದದ್ದಾಗಿತ್ತು. ಪೌಲನು ತಾನೇ ಬರೆದ ಮತ್ತೊಂದು ಪತ್ರಿಕೆಯಲ್ಲಿ ಹಣದಾಶೆಯು ಸಕಲ ವಿಧವಾದ ಕೆಟ್ಟತನಕ್ಕೆ ಮೂಲವಾಗಿದೆಯೆಂದು (1 ತಿಮೊಥೆ 6:10) ಸೂಚಿಸುತ್ತಾನೆ. ಈ ದುರ್ಗುಣಕ್ಕೆ ವಿರೋಧವಾಗಿ ನೀಡುವ ಮನೋಭಾವವನ್ನು ಹೊಂದಲು ತನ್ನ ಇತರೆ ಪತ್ರಿಕೆಗಳಲ್ಲಿ ಪ್ರೋತ್ಸಾಹ ನೀಡುತ್ತಾನೆ.

ಮೊದಲನೆಯದಾಗಿ ಅವರು ತಮಗಿದ್ದವುಗಳಲ್ಲಿ ತೃಪ್ತರಾಗಿರಬೇಕು (2 ಕೊರಿಂಥ 9:8 ಮತ್ತು ಫಿಲಿಪ್ಪಿ 4:11,12 ವಚನಗಳನ್ನು ಸಹಾ ನೋಡಿರಿ). ಇದಕ್ಕಿಂತಲೂ ಹೆಚ್ಚಿನದೇನೆಂದರೆ ದೇವರು ನಿಮ್ಮನ್ನು ಎಂದಿಗೂ ಕೈ ಬಿಡುವುದಿಲ್ಲವೆಂದು ತೊರೆಯುವುದಿಲ್ಲವೆಂದು ಮಾಡಿದ ವಾಗ್ದಾನಗಳನ್ನು ಕ್ರೈಸ್ತರು ಗಟ್ಟಿಯಾಗಿ ಅಪ್ಪಿಕೊಳ್ಳಬೇಕು (ಇಬ್ರಿಯ 13:5), ದೇವರು ತನ್ನ ಜನರಿಗೆ ಅನೇಕ ಸ್ಥಳಗಳಲ್ಲಿ, ಅನೇಕ ಸಂದರ್ಭಗಳಲ್ಲಿ ಈ ವಾಗ್ದಾನಗಳನ್ನು ಕೊಟ್ಟನು ಅವು ಇಂದಿಗೂ ಸಹಾ ನಮಗೆ ಲಭ್ಯವಾಗಿವೆ (ಆ.ಕಾಂಡ 28:15, ಧ.ಕಾಂಡ 31:6,8 ಯೆಹೋಶುವ 1:5 ಮತ್ತು 1 ಪೂ. 28:20), ಕೀರ್ತನೆ 118:6ನೇ ವಚನದಲ್ಲಿರುವ ವಾಗ್ದಾನಗಳಿಗೆ ಪ್ರತಿಕ್ರಿಯಿಸುವಂತೆ ವಿಶ್ವಾಸಿಗಳಿಗೆ ಆಹ್ವಾನ ಕೊಡಲಾಗಿದೆ. "ಯಹೋವನು ನನಗಿದ್ದಾನೆ; ಭಯಪಡೆನು; ಮನುಷ್ಯನು ನನಗೆ ಏನು ಮಾಡಾನು? ಕೀರ್ತನೆ 118ನೆಯ ಉಲ್ಲೇಖವು ಸಮಂಜಸವಾಗಿದೆ. ಏಕೆಂದರೆ ಅವಿಶ್ವಾಸಿಗಳು ಆತನ ಮೇಲೆ ಎಷ್ಟೇ ಕಷ್ಟಕೋಟಲೆಗಳನ್ನು ತಂದರೂ ಕೀರ್ತನೆಗಾರನು ತನ್ನ ವಿಶ್ವಾಸವನ್ನು ದೇವರಲ್ಲಿ ವ್ಯಕ್ತಪಡಿಸುತ್ತಾನೆ.

`ಸಮಕಾಲೀನ ಸಮಾಜವು ಯಾವ ರೀತಿಯಲ್ಲಿ ಲೈಂಗಿಕ ಪರಿಶುದ್ಧತೆಯನ್ನು ಅಲ್ಲಗಳೆಯುತ್ತದೆ. ಅದೇ ಸಂದರ್ಭದಲ್ಲಿ ಮನುಷ್ಯ ದ್ರವ್ಯಾಶೆಯನ್ನು ಹೇಗೆ ಪೋಷಿಸುತ್ತದೆ? ನಮ್ಮ ಜೀವನದಲ್ಲಿ ಈ ಎರಡು ಅಪಾಯಕರ ದುರ್ಗುಣಗಳಿಗೆ ವಿರೋಧವಾಗಿ ಕಾರ್ಯರೂಪದಲ್ಲಿ ಯಾವ ರೀತಿಯಲ್ಲಿ ಬಲವನ್ನು ಹೊಂದಿಕೊಳ್ಳಬಹುದು?`