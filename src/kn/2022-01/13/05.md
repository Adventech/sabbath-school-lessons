---
title:  ನಾನಾ ವಿಧವಾದ ಅನ್ನೋಪದೇಶಗಳ ಬಗ್ಗೆ ಎಚ್ಚರ ವಹಿಸಿರಿ
date:   23/03/2022
---

`ಇಬ್ರಿಯ 13:9, ಇಬ್ರಿಯ 2:9, ಇಬ್ರಿಯ 4:16 ಮತ್ತು ಇಬ್ರಿಯ 6:19,20 ವಚನಗಳನ್ನು ಹೋಲಿಸಿರಿ. ನಾವು ಕೃಪೆಯನ್ನು ಹೇಗೆ ಹೊಂದಬಹುದು ಮತ್ತು ನಮ್ಮ ಹೃದಯಗಳನ್ನು ಹೇಗೆ ಬಲಪಡಿಸಿಕೊಳ್ಳಬಹುದು?`

ಇಬ್ರಿಯ 13:9ನೇ ವಚನವು ಅನ್ಯ ಉಪದೇಶಗಳಿಗೂ ಭೋಜನ ಪದಾರ್ಥಗಳಿಗೂ ಇರುವ ಸಂಬಂಧವನ್ನು ಸ್ಪರ್ಶಿಸುತ್ತದೆ, ಇದು ಶುದ್ಧ ಮತ್ತು ಅಶುದ್ಧ ಭೋಜನ ಪದಾರ್ಥಗಳನ್ನು ಕುರಿತು ಹೇಳುತ್ತಿಲ್ಲವೆಂದು ತಿಳಿಯುತ್ತದೆ. ಯಾಕೆ?

ಮೊದಲನೆಯದಾಗಿ, ಪೌಲನು ತನ್ನ ಪತ್ರಿಕೆಯಲ್ಲಿ ಶುದ್ಧ ಮತ್ತು ಅಶುದ್ಧ ಭೋಜನ ಪದಾರ್ಥಗಳ ನಡುವಿನ ವ್ಯತ್ಯಾಸದ ಬಗ್ಗೆ ಆತನು ಕಾಳಜಿ ವಹಿಸಿದಂತೆ ಕಾಣುವುದಿಲ್ಲ. ಅ.ಕೃ.15ನೇ ಅಧ್ಯಾಯದಲ್ಲಿ ಸುನ್ನತಿ ಹೊಂದಿದವರ ಮತ್ತು ಸುನ್ನತಿ ಹೊಂದದಿರುವರ ಮಧ್ಯೆ ಭಿನ್ನಭಿಪ್ರಾಯ ಉಂಟಾದಾಗ ಎರಡೂ ವರ್ಗದ ವಿಶ್ವಾಸಿಗಳು ಕೃಪೆಯಿಂದಲೆ ರಕ್ಷಣೆ ಹೊಂದುತ್ತಾರೆಂದು ನಮಗೆ ತಿಳಿದು ಬರುತ್ತದೆ (ಅ.ಕೃ. 15:7-11) ಮತ್ತು ಅವರು ಆಹಾರದ ವಿಷಯದಲ್ಲಿ ಕೆಲವು ಕಟ್ಟುಪಾಡುಗಳನ್ನು ಮುಂದುವರೆಸಿಕೊಂಡ ಹೋಗಬೇಕಾಗಿತ್ತು (ಅ.ಕೃ. 15:19,20). ಆಹಾರದಲ್ಲಿ ಶುದ್ಧಮತ್ತು ಅಶುದ್ಧ ಎಂಬ ಭಿನ್ನತೆ ಹಾಗೂ ಧಾರ್ಮಿಕ ಕಟ್ಟುಪಾಡುಗಳು ಕೃಪೆಗೆ ವಿರೋಧಿಯಾಗಿರಲಿಲ್ಲ. ಹೇಳಬೇಕೆಂದರೆ ಹೊಸ ಒಡಂಬಡಿಕೆಯು ನ್ಯಾಯ ಪ್ರಮಾಣವನ್ನು ಹೃದಯದಲ್ಲಿ ಇಡುತ್ತದೆ (ಇಬ್ರಿ 8:10-12), ಪೌಲನು ಇಲ್ಲಿ ಸ್ಪಷ್ಟಪಡಿಸುವುದೇನೆಂದರೆ ಪ್ರಾಣಿಗಳ ಬಲಿ ಮತ್ತು ದೇವದರ್ಶನ ಗುಡಾರದಲ್ಲಿನ ಲೇವಿಕ ಯಾಜಕರ ಮಧ್ಯಸ್ತಿಕೆಯು ಉತ್ತಮೋತ್ತಮವಾದ ಯೇಸುವಿನ ಯಜ್ಞದಿಂದಲೂ ಆತನ ಯಾಜಕತನದ ಮಧ್ಯಸ್ತಿಕೆಯಿಂದಲೂ ತೆಗೆದುಹಾಕಲ್ಪಟ್ಟಿವೆ (ಇಬ್ರಿಯ 8:4,5, ಇಬ್ರಿಯ 10:1-18).

ಎರಡನೆಯದಾಗಿ, ವಿಶ್ವಾಸಿಗಳು ಕೆಲವು ಭೋಜನ ಪದಾರ್ಥಗಳನ್ನು ಬಿಟ್ಟಿಲ್ಲವೆಂಬ ಕಾರಣದಿಂದ ಪೌಲನು ಟೀಕಿಸುತ್ತಿದ್ದಾನೆಂದು ಈ ಸಂದರ್ಭವು ಸೂಚಿಸುವುದಿಲ್ಲ. ಆದರೆ ಹೇಗಾದರೂ ಭೋಜನ ಪದಾರ್ಥಗಳನ್ನು ವಿಶ್ಲೇಷಿಸುವುದರಿಂದ ತಾವು ಕೃಪೆಯ ಪಾಲುಗಾರರಾಗಬೇಕೆಂಬ ಅವರ ಬಯಕೆಯನ್ನು ಟೀಕಿಸುತ್ತಾನೆ (ಇಬ್ರಿಯ 13:9), ಬಹುಶಃ ಪೌಲನು ಅವರನ್ನು ಯಹೂದ್ಯರ ಸಂಸ್ಕಾರಗಳಿಗೆ ಅಥವಾ ಯಜ್ಞಗಳನ್ನು ಸಮರ್ಪಿಸಿದ ಮೇಲೆ ಅವುಗಳನ್ನು ಬೇಯಿಸಿ ತಿನ್ನುವ ಧಾರ್ಮಿಕ ಭೋಜನವನ್ನು ಸೇವಿಸುವುದರಿಂದ ದೇವರ ಕೃಪೆಗೆ ಪಾತ್ರರಾಗುತ್ತೇವೆ ಎಂದು ಕೊಂಡದ್ದಕ್ಕೆ ಟೀಕಿಸುತ್ತಿರಬಹುದು. ಆದರೆ ಭೋಜನ ಪದಾರ್ಥವು ಕೃಪೆಯನ್ನು ದೊರಕಿಸಿಕೊಡುವಲ್ಲಿ ಮಧ್ಯಸ್ಥಿಕೆ ವಹಿಸಲಾರದು ಕೃಪೆಯು ಯೇಸುಕ್ರಿಸ್ತನ ಬಲಿಯಿಂದ ಮತ್ತು ಆತನ ಯಾಜಕತ್ವದ ಮಧ್ಯಸ್ತಿಕೆಯಿಂದ ಮಾತ್ರ ದೊರಕುತ್ತದೆ. ವಿಶ್ವಾಸಿಗಳಿಗೆ ಕ್ರಿಸ್ತನ ಶಿಲುಬೆಯೇ ಯಜ್ಞವೇದಿಕೆಯಾಗಿದೆ ಅವರು ಯೇಸುವೆಂಬ ನಿಜವಾದ ರೊಟ್ಟಿಯನ್ನು ಸೇವಿಸಬಹುದು (ಯೋಹಾನ 6:47-58).

ಕೃಪೆಯು ದೇವರ ಸಿಂಹಾಸನದಿಂದ ಒದಗುತ್ತದೆ ಎಂದು ಇಬ್ರಿಯ ಪತ್ರಿಕೆಯು ತಿಳಿಸುತ್ತದೆ (ಇಬ್ರಿಯ 4:16). ಈ ಕೃಪೆಯು ಯೇಸುಕ್ರಿಸ್ತನ ಮಧ್ಯಸ್ತಿಕೆಯು ಲಂಗರಿನಂತೆ, ನಿಶ್ಚಯವಾದದ್ದು, ದೃಢವಾಗಿರುವಂಥದ್ದು ಆಗಿದ್ದು ದೇವರ ಸಿಂಹಾಸನಕ್ಕೆ ಬಿಗಿಯಲ್ಪಟ್ಟಿದೆ (ಇಬ್ರಿಯ 6:19,20ನ್ನು ಇಬ್ರಿಯ 4:16 ವಚನಕ್ಕೆ ಹೋಲಿಸಿರಿ).

ನಾವು ಹೊಂದಿಕೊಳ್ಳುತ್ತಿರುವುದು ಈ ಕೃಪೆಯನ್ನು ಇದನ್ನು ನಾವು ಯೇಸುಕ್ರಿಸ್ತನ ಬಲದಿಂದ ಪಡೆದುಕೊಳ್ಳುತ್ತೇವೆ ಮತ್ತು ನಮ್ಮ ಹೃದಯಗಳಿಗೆ ಸ್ಥಿರತೆಯನ್ನೂ ಭರವಸೆಯನ್ನೂ ಇದು ಒದಗಿಸುತ್ತದೆ. ಹೃದಯವು ಈ ರೀತಿಯಾಗಿ ಸಂಸ್ಥಾಪನೆಗೊಂಡಿದ್ದರೆ ಆವಾಗ ಅದು ಅನ್ನೋಪದೇಶಗಳ ಸೆಳವಿಗೆ ಸಿಕ್ಕಿ ಕೊಚ್ಚಿ ಹೋಗುವುದಿಲ್ಲ (ಇಬ್ರಿಯ 13:9), ದೇವರಿಂದ ದೂರಕ್ಕೆ ಸರಿದು ಹೋಗುವುದಿಲ್ಲ (ಇಬ್ರಿ 2:1).

`ಯೇಸುವಿನ ಪರಿಪೂರ್ಣವಾದ ಯಜ್ಞದ ಮೇಲೆ ನಿಮ್ಮ ಮನಸ್ಸನ್ನು ನೆಲೆಗೊಳಿಸಿರಿ. ಈ ಯಜ್ಞದ ಜೊತೆಗೆ ಮತ್ತೆ ಏನನ್ನಾದರೂ ಸೇರಿಸಬೇಕೆಂಬ ನಮ್ಮ ಯಾವುದೇ ಆಲೋಚನೆಯು ಸುವಾರ್ತೆಗೂ ಯೇಸುವಿನಲ್ಲಿ ಸಿಕ್ಕಿರುವ ಕೃಪೆಗೂ ವಿರೋಧವಾಗಿರುತ್ತದೆ ಯಾಕೆ?`