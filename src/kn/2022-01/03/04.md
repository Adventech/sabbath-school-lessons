---
title:  ಈತನು ದೇವರ ಪ್ರಭಾವದ ಪ್ರಕಾಶವಾಗಿದ್ದಾನೆ
date:   11/01/2022
---

`ಓದಿರಿ : ಇಬ್ರಿಯ 1:2-4. ಯೇಸುವಿನ ಬಗ್ಗೆ ಈ ವಚನಗಳು ತಿಳಿಸುವ ಕೆಲವು ವಿಷಯಗಳಾವುವು?`

ಈ ವಿಭಾಗದಲ್ಲಿ 'ಈತನು ದೇವರ ಪ್ರಭಾವದ ಪ್ರಕಾಶವೂ ಆತನ ಸ್ವಭಾವದ ಪ್ರತಿರೂಪನು' ಎಂಬ ವಚನ ಭಾಗದ ಮೇಲೆ ಗಮನ ಹರಿಸುತ್ತೇವೆ (ಇಬ್ರಿ 1:3).

`ಓದಿರಿ : ವಿ.ಕಾಂಡ 24:1617, ಕೀರ್ತನೆ 4:6, ಕೀರ್ತನೆ 36:9, ಕೀರ್ತನೆ 89:15 ಈ ವಚನಗಳು ದೇವರ ಮಹಿಮೆ ಎಂಥದ್ದೆಂದು ಅರ್ಥಮಾಡಿಕೊಳ್ಳಲು ಹೇಗೆ ಸಹಾಯ ಮಾಡುತ್ತವೆ?`

ಹಳೆಯ ಒಡಂಬಡಿಕೆಯಲ್ಲಿ ದೇವರ ಮಹಿಮೆಯನ್ನು ಆತನು ತನ್ನ ಜನರ ಮಧ್ಯದಲ್ಲಿ ಕಾಣಿಸಿಕೊಳ್ಳುವುದಕ್ಕೆ ಹೋಲಿಸಲಾಗಿದೆ (ವಿ.ಕಾಂಡ 16:7, ವಿ.ಕಾಂಡ 24:16,17, ಯಾಜಕಕಾಂಡ 9:23, ಅರಣ್ಯಕಾಂಡ 14:10). ಈ ಇರುವಿಕೆಯು ಬಹಳಷ್ಟು ಸಲ ಪ್ರಕಾಶದಿಂದಲೂ, ತೇಜಸ್ಸಿನಿಂದಲೂ ಕೂಡಿರುತ್ತದೆ.

ಪರಿಶುದ್ಧ ಗ್ರಂಥವು ಯೇಸುವನ್ನು ದೇವರ ಮಹಿಮೆಯನ್ನು ಲೋಕಕ್ಕೆ ತೋರಿಸಲು ಬಂದ ಬೆಳಕೆಂಬುದಾಗಿ ನಮಗೆ ತಿಳಿಸುತ್ತದೆ. ಇಬ್ರಿಯ 1:3, ಯೋಹಾನ 1:6-9, 14-18, 2 ಕೊರಿಂಥ 4:6, ಉದಾಹರಣೆಗೆ ಯೇಸು ರೂಪಾಂತರಗೊಂಡು ಹೇಗೆ ಕಾಣಿಸಿಕೊಂಡನೆಂದು ಆಲೋಚಿಸಿರಿ. ಆತನು ಅವರ ಮುಂದೆಯೇ ರೂಪಾಂತರಗೊಂಡನು. ಆತನ ಮುಖವು ಸೂರ್ಯನಂತೆ ಪ್ರಕಾಶಿಸಿತು ಮತ್ತು ಆತನ ಉಡುಪು ಬೆಳಕಿನಷ್ಟು ಬೆಳ್ಳಗಾಯಿತು (ಮತ್ತಾಯ 17:2).

ಯೇಸುವು ಸೂರ್ಯನಂತೆ, ನಾವು ಸೂರ್ಯನ ಬೆಳಕನ್ನು ನೋಡಬಹುದಷ್ಟೆ. ನೇರವಾಗಿ ಸೂರ್ಯನನ್ನೇ ನೋಡಲಾಗದು. ಹಾಗೆಯೇ ದೇವರನ್ನು ನಾವು ಯೇಸುವಿನ ಮೂಲಕ ತಿಳಿಯಬಹುದು. ನಮ್ಮ ಯಥಾ ದೃಷ್ಟಿಯಲ್ಲಿ ಅವೆರಡು ಒಂದೇ. ಯಾಕೆಂದರೆ ದೇವರ ಮಹಿಮೆ ಎನ್ನುವುದು ಸ್ವತಃ ಬೆಳಕೆ, ದೇವರ ನಿಜಸ್ವರೂಪ ಮತ್ತು ಆತನ ಸ್ವಭಾವದಲ್ಲಿ ಯಾವುದೇ ವ್ಯತ್ಯಾಸವಿಲ್ಲ. ಹೇಗೆ ಬೆಳಕಿಗೂ ಅದರ ಪ್ರಭೆಗೂ ವ್ಯತ್ಯಾಸವಿಲ್ಲವೋ ಹಾಗೆಯೇ ದೇವರಿಗೂ ಯೇಸುವಿಗೂ ವ್ಯತ್ಯಾಸವಿಲ್ಲ.

ಇಬ್ರಿಯ ಪತ್ರಿಕೆಯು ಯೇಸುವನ್ನು ದೇವರ ವ್ಯಕ್ತಿತ್ವವನ್ನು ನಿಕರವಾಗಿ ಪ್ರತಿಬಿಂಬಿಸುವವನೆಂತಲೂ ಸಹಾ ಹೇಳುತ್ತದೆ (ಇಬ್ರಿಯ 1:3). ಇಲ್ಲಿ ದೇವರು ಮತ್ತು ಯೇಸುವಿನ ನಡುವೆ ರೂಪಕವಾಗಿರುವುದು ಅವರೀರ್ವರ ನಡುವೆ ಇರುವ ವ್ಯಕ್ತಿತ್ವ ಮತ್ತು ಸತ್ವ, ಮನುಷ್ಯನು ದೇವರ ಸ್ವರೂಪವನ್ನು ಹೊತ್ತುಕೊಂಡಿರಬಹುದು. ಆದರೆ ಆತನ ಸತ್ವವನ್ನಲ್ಲ (ಆದಿಕಾಂಡ 1:26).

ಅಂತು ಇಂತು ಮಗನು ತಂದೆಯಲ್ಲಿರುವ ಸತ್ವವನ್ನೇ ತೆಗೆದುಕೊಂಡಿದ್ದಾನೆ. ಆದುದರಿಂದ ನನ್ನನ್ನು ನೋಡಿದವನು ನನ್ನ ತಂದೆಯನ್ನು ನೋಡಿದ್ದಾನೆ ಎಂದು ಯೇಸು ಹೇಳಿದ ಮಾತಿಗೆ ಆಶ್ಚರ್ಯವಾಗುವುದಿಲ್ಲ (ಯೋಹಾನ 14:9).

`ಯೇಸುವು ನಮಗೆ ತಂದೆಯ ಸ್ವಭಾವ ಮತ್ತು ಮಹಿಮೆಯನ್ನು ಪ್ರಕಟಿಸುತ್ತಾನೆ ಎಂಬುದು ಮಹಾನ್ ಎನ್ನುವಂಥ ವಾರ್ತೆಯಾಗಿದೆ ಏಕೆ? ತನ್ನ ತಂದೆಯು ಹೇಗಿದ್ದಾನೆ ಎಂಬುದರ ಬಗ್ಗೆ ಯೇಸುವು ನಮಗೆ ಏನು ಹೇಳುತ್ತಾನೆ?`