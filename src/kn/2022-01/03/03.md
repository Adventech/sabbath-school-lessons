---
title:  ದೇವರು ನಮ್ಮ ಜೊತೆ ತನ್ನ ಮಗನ ಮುಖಾಂತರ ಮಾತಾಡಿದ್ದಾನೆ
date:   10/01/2022
---

`ಓದಿರಿ : ಇಬ್ರಿಯ 1:1-4. ಈ ವಚನಗಳು ಪ್ರಧಾನ ಆಲೋಚನೆ ಏನು?`

ಗ್ರೀಕ್ ಮೂಲ ಪ್ರತಿಯಲ್ಲಿ ಇಬ್ರಿಯ 1:1-4 ವಚನಗಳು ಒಂದೇ ವಾಕ್ಯವಾಗಿ ಬರೆಯಲ್ಪಟ್ಟಿದೆ, ಆಲಂಕಾರಿಕ ದೃಷ್ಟಿಯಿಂದ ಹೇಳುವುದಾದರೆ ಈ ವಾಕ್ಯವು ಇಡೀ ಹೊಸ ಒಡಂಬಡಿಕೆಯ ಎಲ್ಲಾ ವಚನಗಳಲ್ಲಿ ಅತ್ಯಂತ ಸುಂದರವಾದುದೆಂದು ವಾದ ಮಾಡಲಾಗಿದೆ. ಈ ವಚನದ ಪ್ರಧಾನ ಪ್ರತಿಪಾದನೆ ಏನೆಂದರೆ ದೇವರು ನಮ್ಮ ಸಂಗಡ ತನ್ನ ಮಗನಾದ ಯೇಸುಕ್ರಿಸ್ತನ ಮುಖಾಂತರ ಮಾತಾಡಿದ್ದಾನೆ ಎಂಬುದೆ.

ಮೊದಲ ಶತಮಾನದ ಯೆಹೂದ್ಯರನ್ನು ಕುರಿತಾದ ದೇವರ ವಾಕ್ಯವು ಬಹಳ ಕಾಲದವರೆಗೆ ಕೇಳಿ ಬಂದಿರಲಿಲ್ಲ. ದೇವರ ಪರಿಶುದ್ಧ ಗ್ರಂಥದಲ್ಲಿ ಕಡೆಯದಾಗಿ ಬರೆಯಲ್ಪಟ್ಟ ಕಡೆಯ ಪ್ರಕಟನೆಯು ಪ್ರವಾದಿಯಾದ ಮಲಾಕೀಯ ಮತ್ತು ಎಜ್ಯ, ನೆಹೆಮೀಯ ಬರಹಗಳು ನಾಲ್ಕು ನೂರು ವರುಷಗಳ ಹಿಂದೆ ಬರೆಯಲ್ಪಟ್ಟವು. ಆದರೆ ಈವಾಗ ಯೇಸುಕ್ರಿಸ್ತನ ಮುಖಾಂತರ ದೇವರು ತಿರುಗಿ ಅವರ ಜೊತೆ ಮಾತಾಡತೊಡಗಿದ್ದಾನೆ.

ದೇವರು ಯೇಸುವಿನ ಮುಖಾಂತರ ಮಾಡಿದ ಪ್ರಕಟನೆಯು ಪ್ರವಾದಿಗಳ ಮೂಲಕ ಮಾಡಿದುದಕ್ಕಿಂತಲೂ ಶ್ರೇಷ್ಠವಾದುದಾಗಿತ್ತು. ಯಾಕೆಂದರೆ ಯೇಸುವು ಪ್ರಕಟಪಡಿಸುವ ಉನ್ನತ ಮಾಧ್ಯಮನಾಗಿದ್ದಾನೆ. ಯೇಸುವು ಸ್ವತಃ ತಾನೇ ದೇವರಾಗಿದ್ದಾನೆ, ಆತನು ಭೂಮ್ಯಾಕಾಶಗಳನ್ನು ಸಮಸ್ತ ಲೋಕಗಳ ಆಡಳಿತಗಾರರನ್ನು ಉಂಟುಮಾಡಿದವನು. ಯೇಸುಕ್ರಿಸ್ತನ ದೈವಿಕತೆಯನ್ನು ಎಂದಿಗೂ ಪ್ರಶ್ನಿಸಲಾಗದೆಂದು ಪೌಲನು ಹೇಳುತ್ತಾನೆ.

ಮತ್ತು ಪೌಲನಿಗೆ ಹಳೆ ಒಡಂಬಡಿಕೆ ದೇವರ ವಾಕ್ಯವಾಗಿತ್ತು. ಪೂರ್ವದಲ್ಲಿ ಮಾತಾಡಿದ ಅದೇ ದೇವರು ವರ್ತಮಾನ ಕಾಲದಲ್ಲೂ ಮಾತಾಡುವುದನ್ನು ಮುಂದುವರೆಸಿದ್ದಾನೆ. ಹಳೆ ಒಡಂಬಡಿಕೆಯು ದೇವರ ಚಿತ್ರದ ಬಗ್ಗೆ ನಿಜವಾದ ಜ್ಞಾನವನ್ನು ಅರುಹುತ್ತದೆ.

ಏನೇ ಆಗಲಿ ಅದರ ಸಂಪೂರ್ಣ ಅರ್ಥವನ್ನು ತಿಳಿಯಲು ಆತನು ಮಗನಾಗಿ ಭೂಮಿಗೆ ಬಂದಾಗ ಸಾಧ್ಯವಾಯ್ತು. ಪತ್ರಿಕೆಯ ಬರಹಗಾರನ ಪ್ರಕಾರ ಮಗನಲ್ಲಿ ತೋರಿದ ತಂದೆಯ ಪ್ರಕಟನೆಯು ಹಳೆ ಒಡಂಬಡಿಕೆಯ ನಿಜವಾದ ಅಗಲವನ್ನು ಅರ್ಥಮಾಡಿಕೊಳ್ಳುವ ಸಾಧನವನ್ನು ಒದಗಿಸಿಕೊಡುತ್ತದೆ. 'ಜಿಗ್ಸಾ' ಆಟದಲ್ಲಿ ಸರಿಹೊಂದುವ ಬಿಲ್ಲೆಯನ್ನು ಅದರ ಖಾಲಿ ಜಾಗಕ್ಕೆ ಜೋಡಿಸಲು ಸುಲಭವಾಗುವಂತೆ ಜೋಡಿಸಿದ ಚಿತ್ರವನ್ನು (ಫೋಟೋವನ್ನು) ಡಬ್ಬದಲ್ಲಿ ಕೊಟ್ಟಿರುತ್ತಾರೆ. ಆ ಚಿತ್ರವನ್ನು ನೋಡಿಕೊಂಡರೆ ಜೋಡಿಸುವ ಕೆಲಸ ಸುಲಭವಾಗುತ್ತದೆ. ಹಾಗೆಯೇ ಯೇಸುಕ್ರಿಸ್ತನು ಹಳೆ ಒಡಂಬಡಿಕೆಯನ್ನು ಉಪಯೋಗಿಸಿ ಬೆಳಕಿಗೆ ತಂದಿದ್ದಾನೆ.

ಏತನ್ಮಧ್ಯೆ (ಈ ನಡುವೆ) ಯೇಸುಕ್ರಿಸ್ತನು ನಮ್ಮ ರಕ್ಷಕನಾಗಿ ಮತ್ತು ನಮ್ಮ ಪ್ರತಿನಿಧಿಯಾಗಿ ಬಂದನು. ಆತನು ನಮ್ಮ ಸ್ಥಾನದಲ್ಲಿ ನಿಂತು ಘಟಸರ್ಪನೊಡನೆ ಹೋರಾಡಿ ಆತನನ್ನು ಸೋಲಿಸುತ್ತಾನೆ. ಅಂತೆಯೇ ಇಬ್ರಿಯ ಪತ್ರಿಕೆಯಲ್ಲಿ ಯೇಸುವು ಮೂಲಕರ್ತ ಅಥವಾ ಮುಖಂಡ ಮತ್ತು ವಿಶ್ವಾಸಿಗಳ ಪರವಾಗಿ ಮುಂದಾಗಿ ಓಡುವವನು ಆಗಿದ್ದಾನೆ (ಇಬ್ರಿಯ 2:10, ಇಬ್ರಿಯ 6:20). ಆತನು ನಮಗಾಗಿ ಸೆಣಸುತ್ತಾನೆ ಮತ್ತು ನಮ್ಮನ್ನು ಪ್ರತಿನಿಧಿಸುತ್ತಾನೆ. ನಮ್ಮ ಪ್ರತಿನಿಧಿಯಾದ ಯೇಸುವಿಗೆ ದೇವರು ಏನು ಮಾಡಿದನೋ ಅದನ್ನೇ ನಮಗೂ ಸಹಾ ಮಾಡುವವನಿದ್ದಾನೆ. ಯೇಸುವನ್ನು ಉನ್ನತಪಡಿಸಿ ತನ್ನ ಬಲಗಡೆ ಸಿಂಹಾಸನದಲ್ಲಿ ಕುಳ್ಳಿರಿಸಿಕೊಂಡವನೇ ನಮ್ಮನ್ನು ಸಹ ಯೇಸುವಿನ ಜೊತೆಗೆ ಸಿಂಹಾಸನದಲ್ಲಿ ಕುಳ್ಳಿರಿಸುತ್ತಾನೆ (ಪ್ರಕ 3:21). ಯೇಸುಕ್ರಿಸ್ತನು ನಮಗೆ ಏನು ಹೇಳಿದನೋ ಅದು ಮಾತ್ರವೇ ದೇವರು ನಮಗೆ ನೀಡಿದ ಸಂದೇಶವಲ್ಲ. ಆದರೆ ಏನನ್ನು ಯೇಸುವಿನ ಮೂಲಕ ಮತ್ತು ಯೇಸುವಿಗಾಗಿ ಮಾಡಿದನೋ ಅದೂ ಸಹಾ ನಮ್ಮ ಇಲ್ಲಿನ ಮತ್ತು ಪರಲೋಕದ ಪ್ರಯೋಜನಕ್ಕಾಗಿ ಮಾಡಿದ್ದಾನೆ.

`ದೇವರಾಗಿರುವ ಯೇಸು ಈ ಭೂಮಿಗೆ ಬಂದನು ಎಂಬುದರ ಅರ್ಥವೇನೆಂದು ಚೆನ್ನಾಗಿ ಆಲೋಚಿಸಿರಿ. ಈ ಸತ್ಯವು ನಮಗೆ ಬಹಳಷ್ಟು ನಿರೀಕ್ಷೆ ತಂದುಕೊಡುತ್ತದೆ. ಯಾಕೆ?`