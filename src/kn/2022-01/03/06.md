---
title:  ನಾನೇ ಈ ಹೊತ್ತು ನಿನ್ನನ್ನು ಪಡೆದಿದ್ದೇನೆ
date:   13/01/2022
---

ಇಬ್ರಿಯ 1:5ನೇ ವಚನವು ತಂದೆಯಾದ ದೇವರು ಯೇಸುವನ್ನು ಕುರಿತು ಹೇಳುವ ವಾಕ್ಯವಾಗಿದೆ : ನನಗೆ ನೀನು ಮಗನು, ನಾನೇ ಈ ಹೊತ್ತು ನಿನ್ನನ್ನು ಪಡೆದಿದ್ದೇನೆ. ಯೇಸು ಕ್ರಿಸ್ತನು ತಂದೆಯು ಪಡೆದಾತನು ಎಂಬುದರ ಅರ್ಥವೇನು ಇದು ಯಾವಾಗ ಆಯಿತು? ಇದು ಅನೇಕರು ನಂಬುವಂತೆ ಯೇಸುವು ದೇವರಿಂದ ಸೃಷ್ಟಿಸಲ್ಪಟ್ಟವನು ಎಂಬುದನ್ನು ತಿಳಿಸುತ್ತದೆಯಲ್ಲವೇ?

`ಓದಿರಿ : ಇಬ್ರಿಯ 1:5, 2 ಸಮುವೇಲ 7:12-14, ಕೀರ್ತನೆ 2:7, ಲೂಕ 1:31.32. ದಾವೀದನಿಗೆ ಮಾಡಿದ ಯಾವ ವಾಗ್ದಾನವನ್ನು ಇಬ್ರಿಯ ಪತ್ರಿಕೆಯಲ್ಲಿ ಪೌಲನು ಯೇಸುಕ್ರಿಸ್ತನಿಗೆ ಅನ್ವಯಿಸುತ್ತಿದ್ದಾನೆ?`

ಯೇಸುವು ದೇವರು ಪಡೆದ ಒಬ್ಬನೇ ಮಗನು ಎಂಬುದು ಆತನು ದೇವರಿಂದ ದಾವೀದನ ಸಿಂಹಾಸನಕ್ಕೆ ವಾರಸುದಾರನಾಗಿ ವಾಗ್ದಾನದ ಆಡಳಿತಗಾರನಾಗಿ ಪ್ರತಿಷ್ಠಾಪಿಸಲ್ಪಟ್ಟವನು ಅಥವಾ ದತ್ತುವಾಗಿ ಅಂಗೀಕರಿಸಲ್ಪಟ್ಟವನು ಎಂಬರ್ಥವನ್ನು ಕೊಡುತ್ತದೆ. ರಾಜ್ಯಾಡಳಿತಗಾರನನ್ನು ದೈವೀಕ ದತ್ತುವಾಗಿ ಅಂಗೀಕಾರ ಮಾಡುವ ಪರಿಕಲ್ಪನೆಯು ಗ್ರೀಕ್-ರೋಮನ್ ಮತ್ತು ಪೂರ್ವದೇಶಗಳಲ್ಲಿ ಸರ್ವೆ ಸಾಮಾನ್ಯವಾದ ಪದ್ಧತಿಯಾಗಿತ್ತು. ಈ ದತ್ತಕವು ಆಳುವವನಿಗೆ ರಾಜ್ಯದ ಮೇಲೆ ಧರ್ಮಸಮ್ಮತ ಸ್ಥಾನವನ್ನು ಮತ್ತು ಅಧಿಕಾರವನ್ನು ನೀಡುತ್ತಿತ್ತು.

ದೇವರು ದಾವೀದನಿಗೆ ನಿನ್ನ ಮಗನೇ ಜನಾಂಗಗಳನ್ನಾಳುವ ಧರ್ಮಸಮ್ಮತವಾದ ಆಡಳಿತಗಾರನಾಗಿರುತ್ತಾನೆಂದು ಪ್ರಮಾಣ ಮಾಡಿದನು. ಆತನು ದಾವೀದನ ಮಗನನ್ನು ತನ್ನ ಸ್ವಂತ ಮಗನನ್ನಾಗಿ ದತ್ತಕ ಪಡೆದನು. ಈ ಪ್ರಕ್ರಿಯೆಯಿಂದ ದಾವೀದನ ಅರಸುತನಕ್ಕೆ ದೇವಾಶ್ರಯವು ಅವನಿಗೆ ವಾರಸುದಾರಿಕೆಯು ದೊರಕಿತು. ಯೇಸುವು ದಾವೀದನ ಕುಮಾರನಾಗಿದಲ್ಲಿ ದೇವರ ವಾಗ್ದಾನವು ನೆರವೇರಿತು. ದೇವರು ಆತನ ವೈರಿಗಳನ್ನು ಸೋಲಿಸಿ ಎಲ್ಲ ದೇಶಗಳನ್ನು ಆತನಿಗೆ ಸ್ವಾಸ್ತವಾಗಿ ಕೊಡುವನು (ಕೀರ್ತ 89:27 ಮತ್ತು ಕೀರ್ತ 2:7,8).

ರೋಮ 1:3,4 ಮತ್ತು ಅ.ಕೃ 13:32,33 ವಚನಗಳಲ್ಲಿ ನಾವು ಓದುವಂತೆ ಯೇಸುವು ತನ್ನನ್ನು ದೇವರ ಮಗನೆಂದು ಸಾರ್ವಜನಿಕವಾಗಿ ಗೊತ್ತುಪಡಿಸುತ್ತಾನೆ. ಯೇಸುಕ್ರಿಸ್ತನಿಗೆ ದೀಕ್ಷಾಸ್ನಾನವಾದಾಗ ಮತ್ತು ರೂಪಾಂತರಗೊಂಡ ಸಂದರ್ಭದಲ್ಲಿ ದೇವರು ಯೇಸುವನ್ನು ಈತನು ಪ್ರಿಯನಾಗಿರುವ ನನ್ನ ಮಗನು ಈತನನ್ನು ನಾನು ಮೆಚ್ಚಿದ್ದೇನೆಂದು ಹೇಳುತ್ತಾನೆ (ಮತ್ತಾಯ 3:17, ಮತ್ತಾಯ 17:5).

ಆದಾಗ್ಯೂ ಹೊಸ ಒಡಂಬಡಿಕೆಯ ಪ್ರಕಾರ ಪುನರುತ್ಥಾನಗೊಂಡು ದೇವರ ಬಲಗಡೆಯಲ್ಲಿ ಸಿಂಹಾಸನದಲ್ಲಿ ಕೂತುಕೊಂಡಾಗ ಯೇಸುವು ಅಧಿಕಾರದೊಂದಿಗೆ ದೇವರ ಮಗನಾದನು.

ಆ ಗಳಿಗೆಯಲ್ಲಿ ತಾನೇ ದೇವರು ದಾವೀದನಿಗೆ "ನಾನು ಅವನ ರಾಜ್ಯವನ್ನು ನಿರಂತರವಾಗಿ ಸ್ಥಿರಪಡಿಸುವೆನು ನಾನು ಅವನಿಗೆ ತಂದೆಯಾಗಿರುವೆನು ಅವನು ನನಗೆ ಮಗನಾಗಿರುವನು ಎಂಬ ವಾಗ್ದಾನವನ್ನು ನೆರವೇರಿಸಿದನು (2 ಸಮು 7:12-14).

ಹಾಗಾಗಿ, ಕೈಸರನು ದೇವರ ಧರ್ಮಸಮ್ಮತವಾದ ಮತ್ತು ದೇಶಗಳನ್ನಾಳುವ ಅರಸ ಎರಡೂ ಅಲ್ಲ.

ಹಾಗಾಗಿ, ಕೈಸರನು (ರೋಮ್‌ನ ಸಂಕೇತ) ದೇವರ ಧರ್ಮಸಮ್ಮತವಾದ ಪುತ್ರನಾಗಲಿ, ಅರಸನಾಗಲಿ ಆಗುವುದಿಲ್ಲ. ಅದಕ್ಕೆ ಬದಲಾಗಿ ಯೇಸುವು ಆ ಸ್ಥಾನವನ್ನು ತುಂಬಿದ್ದಾನೆ. ಯೇಸುವನ್ನು ಮಗನನ್ನಾಗಿ ಪಡೆಯುವುದು ಎಂಬುದು ಆತನು ಸರ್ವಜನಾಂಗವನ್ನು ಆಳುವುದಕ್ಕೆ ಆರಂಭ ಮಾಡುವ ಸಂದರ್ಭವನ್ನು ಸೂಚಿಸಿ ಹೇಳುವ ಮಾತಾಗಿದೆಯೇ ಹೊರತು ಅವನ ಅಸ್ತಿತ್ವದ ಆರಂಭವಾಗಿಲ್ಲ. ಆತನು ಎಂದೆಂದಿಗೂ ಅಸ್ತಿತ್ವದಲ್ಲಿದ್ದನು. ಆತನು ಅಸ್ತಿತ್ವದಲ್ಲಿರದ ಕಾಲವೆಂಬುದೇ ಇಲ್ಲ. ಯಾಕೆಂದರೆ ಆತನು ದೇವರು.

ಇಬ್ರಿಯ 7:3ನೇ ವಚನವು ಹೇಳುವಂತೆ "ಆತನಿಗೆ ಜನ್ಮದ ಆರಂಭವೂ ಆಯುಷ್ಯದ ಅಂತ್ಯವೂ ಇಲ್ಲ" ಯಾಕೆಂದರೆ ಆತನು ನಿತ್ಯನು (ಶಾಶ್ವತನು). ಯೇಸುವು ದೇವರು ಪಡೆದ ಒಬ್ಬನೇ ಮಗನು ಎಂಬುದು ಕ್ರಿಸ್ತನ ದೈವೀಕ ಸ್ವಭಾವವನ್ನು ಕುರಿತು ಹೇಳುವ ಮಾತಲ್ಲ. ಬದಲಾಗಿ ಆತನು ರಕ್ಷಣೆಯ ಯೋಜನೆಯಲ್ಲಿ ವಹಿಸುವ ಪಾತ್ರವನ್ನು ಕುರಿತು ಹೇಳುವ ಮಾತಾಗಿದೆ. ಯೇಸುವು ಮಾಂಸಧಾರಿಯಾಗಿ ಬಂದು (ನರಾವತಾರವೆತ್ತಿ) ಒಡಂಬಡಿಕೆ ಎಲ್ಲಾ ವಾಗ್ದಾನಗಳನ್ನು ನೆರವೇರಿಸಿದ್ದಾನೆ.