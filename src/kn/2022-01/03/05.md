---
title:  ಈತನ ಮೂಲಕವೇ ಜಗತ್ತನ್ನು ಉಂಟುಮಾಡಿದನು
date:   12/01/2022
---

ಇಬ್ರಿಯ ಪತ್ರಿಕೆಯು ದೇವರು ಲೋಕವನ್ನು ಯೇಸುಕ್ರಿಸ್ತನ ಮೂಲಕ ಅಥವಾ ಯೇಸುಕ್ರಿಸ್ತನಿಂದ ಸೃಷ್ಟಿಸಿದನು ಮತ್ತು ಯೇಸುವು ತನ್ನ ಮಾತಿನ ಶಕ್ತಿಯಿಂದ ಈ ಲೋಕವನ್ನು ಹಿಡಿದಿದ್ದಾನೆ ಎಂಬುದಾಗಿ ದೃಢಪಡಿಸುತ್ತದೆ.

`ಓದಿರಿ : ಯೆಶಾಯ 44:24, ಯೆಶಾಯ 45:18 ಮತ್ತು ನೆಹೆಮಿಯ 9:6 ಹಳೆಯ ಒಡಂಬಡಿಕೆಯಲ್ಲಿ ದೇವರು ಒಬ್ಬನೇ ಮತ್ಯಾರು ಇಲ್ಲವೆಂದೂ ತಾನೊಬ್ಬನೇ ಈ ಲೋಕವನ್ನು ಸೃಷ್ಟಿ ಮಾಡಿದ್ದೇನೆಂಬುದನ್ನೂ ದೃಢಪಡಿಸುತ್ತಾನೆ. ಆದರೆ ಹೊಸಒಡಂಬಡಿಕೆಯಲ್ಲಿ ದೇವರು ಯೇಸುವಿನ ಮೂಲಕ ಲೋಕವನ್ನು ಸೃಷ್ಟಿಸಿದನು ಎಂಬುದಾಗಿ ದೃಢಪಡಿಸುತ್ತದೆ. ಇದನ್ನು ಹೇಗೆ ಒಪ್ಪಿಕೊಳ್ಳಬಹುದು (ಇಬ್ರಿಯ 1:2,3)?`

ಕೆಲವರು ಯೇಸುವು ಸೃಷ್ಟಿಕಾರ್ಯದಲ್ಲಿ ಕೇವಲ ದೇವರ ಉಪಕರಣವಾಗಿದ್ದನು ಎಂಬುದಾಗಿ ಆಲೋಚಿಸುತ್ತಾರೆ. ಇದು ಸಾಧ್ಯವಿಲ್ಲ ಏಕೆಂದರೆ ಪೌಲನು, ಯೇಸುವು ಸೃಷ್ಟಿಯ ಕೆಲಸದಲ್ಲಿ ಕೇವಲ ಸಹಾಯಕನಾಗಿರಲಿಲ್ಲ ಆತನೇ ಈ ಲೋಕವನ್ನು ಸೃಷ್ಟಿಸಿದಾತನೆಂದು ಹೇಳುತ್ತಾನೆ. ಇಬ್ರಿಯ 1:10 ಭೂಮ್ಯಾಕಾಶಗಳು ಯೇಸುಕ್ರಿಸ್ತನಿಂದ ಸೃಷ್ಟಿಸಲ್ಪಟ್ಟವು ಎಂಬುದಾಗಿ ಹೇಳುತ್ತದೆ. ಕೀರ್ತನೆ 102:25-27 ವಚನಗಳಲ್ಲಿ ಯೆಹೋವನು ಸೃಷ್ಟಿಕರ್ತನೆಂದು ಹೇಳುವುದನ್ನು ಪೌಲನು ಯೇಸುವಿಗೆ ಅನ್ವಯಿಸುತ್ತಾನೆ. ಇಬ್ರಿಯ 2:10ನೇ ವಚನ ಜಗತ್ತು ತಂದೆಯಿಂದ ಅಥವಾ ತಂದೆಯ ಮೂಲಕ ಆಯಿತು ಎಂದು ಹೇಳುತ್ತಾನೆ (ಇಬ್ರಿಯ 1:2ನೇ ವಚನವು ಇದನ್ನೇ ಯೇಸುಕ್ರಿಸ್ತನಿಗೆ ಅನ್ವಯಿಸುತ್ತದೆ). ತಂದೆಯು ಸೃಷ್ಟಿಸಿದನು ಮತ್ತು ಮಗನು ಸೃಷ್ಟಿಸಿದನು (ಇಬ್ರಿಯ 1:2, 10, ಇಬ್ರಿಯ 2:10). ತಂದೆ ಮತ್ತು ಮಗನ ನಡುವೆ ಉದ್ದೇಶದಲ್ಲೂ ಕಾರ್ಯದಲ್ಲೂ ಪರಿಪೂರ್ಣವಾದ ಸಮ್ಮತಿ ಇದೆ. ಇದು ತ್ರಯೇಕತ್ವದ ರಹಸ್ಯಭಾಗವಾಗಿದೆ. ಯೇಸು ಸೃಷ್ಟಿಸಿದ ಮತ್ತು ದೇವರು ಸೃಷ್ಟಿಸಿದ ಆದರೆ ಒಬ್ಬನೇ ಒಬ್ಬ ಸೃಷ್ಟಿಕರ್ತ. ದೇವರು ಎನ್ನುವುದು ಯೇಸು ಕ್ರಿಸ್ತನು ಎಂಬುದನ್ನು ಸೂಚಿಸುತ್ತದೆ.

ಇದರ ನಡುವೆ ಇಬ್ರಿಯ 4:13 ಯೇಸುವೇ ನ್ಯಾಯಾಧಿಪತಿಯೆಂದು ಹೇಳುತ್ತದೆ. ಆತನು ಆಳುವ ಮತ್ತು ನ್ಯಾಯತೀರ್ಪು ಮಾಡುವ ಅಧಿಕಾರವು ದೇವರು ಸಮಸ್ತವನ್ನು ಸೃಷ್ಟಿಸಿದ್ದಾನೆ ಮತ್ತು ಜಗತ್ತನ್ನು ಉಳಿಸಿ ನಡೆಸುತ್ತಾನೆ ಎಂಬ ಸತ್ಯಸಂಗತಿಯಿಂದ ಪಡೆದಂಥದ್ದಾಗಿದೆ (ಯೆಶಾಯ 44:24-28).

ಇಬ್ರಿ 1:3 ಮತ್ತು ಕೊಲಸ್ಟ್ 1:7 ವಚನಗಳು ಯೇಸುವು ಜಗತ್ತನ್ನು ಉಳಿಸಿ ನಡೆಸುತ್ತಾನೆಂಬುದನ್ನು ದೃಢಪಡಿಸುತ್ತವೆ. ಈ ಉಳಿಸಿ ನಡೆಸುವ ಕಾರ್ಯವು ಪ್ರಾಯಶಃ ನಿಯಂತ್ರಿಸುವ ಅಥವಾ ಮುನ್ನಡೆಸುವ ಆಲೋಚನೆಯನ್ನು ಒಳಗೊಂಡಿದೆ. (ಫೆರಾನ್ ಉಳಿಸುವುದು, ಮುಂದೊಯ್ಯುವುದು) ಎಂಬ ಗ್ರೀಕ್ ಪದವನ್ನು ಗಾಳಿಯು ದೋಣಿಯನ್ನು ನೂಕುವುದನ್ನು ವಿವರಿಸಲು ಬಳಸಲಾಗಿದೆ (ಅ.ಕೃ 27:15,17) ಅಥವಾ ದೇವರು ಪ್ರವಾದಿಗಳನ್ನು ಮುನ್ನಡೆಸುವುದು (2 ಪೇತ್ರ 1:21). ಹಾಗಾಗಿ, ಒಂದು ವಾಸ್ತವ ಅರ್ಥಾನುಸಾರ ಯೇಸುವು ನಮ್ಮನ್ನು ಉಂಟುಮಾಡಿದ ಸೃಷ್ಟಿಕರ್ತನು ಮಾತ್ರವಲ್ಲ ಆದರೆ ನಮ್ಮನ್ನು ಉಳಿಸಿ ಕಾಯುವವನೂ ಸಹ ಆಗಿದ್ದಾನೆ. ನಮ್ಮ ಪ್ರತಿಯೊಂದು ಉಸಿರು, ಪ್ರತಿಯೊಂದು ಹೃದಯಬಡಿತ ಮತ್ತು ನಮ್ಮ ಅಸ್ತಿತ್ವದ ಪ್ರತಿಯೊಂದು ಚಲನೆ ಸಮಸ್ತ ಸೃಷ್ಟಿಯ ಅಸ್ತಿತ್ವಕ್ಕೆ ಆಧಾರವಾಗಿರುವ ಯೇಸುಕ್ರಿಸ್ತನಲ್ಲಿ ನಿಂತಿದೆ.

`ಅ.ಕೃ, 17:28 ನ್ನು ನೋಡಿರಿ. ಈ ವಾಕ್ಯವು ಯೇಸುವಿನ ಮತ್ತು ಆತನ ಶಕ್ತಿಯ ಬಗ್ಗೆ ನಮಗೆ ಏನು ಹೇಳುತ್ತದೆ? ನಂತರ ಇದೇ ಯೇಸುವು ನಮ್ಮ ಪಾಪಗಳ ದೆಸೆಯಿಂದ ಶಿಲುಬೆಯ ಮೇಲೆ ಸಾಯುತ್ತಾನೆ ಎಂಬುದರ ಒಳಾರ್ಥದ ಬಗ್ಗೆ ಆಲೋಚಿಸಿರಿ. ಈ ಸತ್ಯವು ನಮ್ಮ ಯೇಸುಕ್ರಿಸ್ತನ ಸ್ವನಿರಾಕರಣೆಯ ಸ್ವಭಾವದ ಬಗ್ಗೆ ನಮಗೆ ಏನನ್ನು ಕಲಿಸುತ್ತದೆ?`