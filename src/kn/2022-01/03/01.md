---
title:  ವರದ ಮಗನು
date:   08/01/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 2:23, ಇಬ್ರಿಯ 1:1-4, ವಿ.ಕಾಂಡ 24:16,17, ಯೆಶಾಯ 44:24, ಇಬ್ರಿಯ 1:10, ಲೂಕ 1:31,32, ಇಬ್ರಿಯ 1:5.

> <p>ಸ್ಮರಣವಾಕ್ಯ</p>
> "ಈ ಅಂತ್ಯದಿನಗಳಲ್ಲಿ ನಮ್ಮ ಸಂಗಡ ಮಗನ ಮುಖಾಂತರ ಮಾತಾಡಿದ್ದಾನೆ. ಈತನನ್ನು ಎಲ್ಲಕ್ಕೂ ಬಾಧ್ಯನನ್ನಾಗಿ ನೇಮಿಸಿದನು, ಈತನ ಮೂಲಕವೇ ಜಗತ್ತನ್ನು ಉಂಟುಮಾಡಿದನು. ಈತನು ದೇವರ ಪ್ರಭಾವದ ಪ್ರಕಾಶವೂ ಆತನ ತತ್ವದ ಮೂರ್ತಿಯೂ..... ಆಗಿದ್ದಾನೆ" (ಇಬ್ರಿಯ 1:23).

ಆದಾಮ ಮತ್ತು ಹವ್ವಳು ಪಾಪ ಮಾಡಿದ ತಕ್ಷಣವೇ ಅವರನ್ನು ವೈರಿಯ ಕೈಯಿಂದ ಬಿಡಿಸಿ, ಕಳೆದುಕೊಂಡ ಸ್ವಾಸ್ತ್ರವನ್ನು ಹಿಂಪಡೆದುಕೊಂಡು ಅವರು ಯಾವ ಉದ್ದೇಶಕ್ಕೆ ಸೃಷ್ಟಿಸಲ್ಪಟ್ಟರೋ ಅದನ್ನು ನೆರವೇರಿಸಲೋಸುಗ ಮಗನನ್ನು ದೇವರು ವಾಗ್ದಾನ ಮಾಡಿದನು (ಆ.ಕಾಂಡ 3:15). ಈ ಮಗನು ಅವರನ್ನು ಪ್ರತಿನಿಧಿಸುವವನಾಗಿಯೂ ಅವರ ವೈರಿಯಾದ ಘಟಸರ್ಪನನ್ನು ನಾಶಪಡಿಸಿ ಅವರ ಸ್ಥಾನದಲ್ಲಿ ನಿಂತು ಅವರನ್ನು ವಿಮೋಚಿಸುವವನಾಗಿಯೂ ಇದ್ದಾನೆ.

"ಈ ವಾಗ್ದಾನವನ್ನು ಕೇಳಿಸಿಕೊಂಡ ಮೇಲೆ ಆದಾಮ ಮತ್ತು ಹವ್ವಳು ಇದರ ತ್ವರಿತ ನೆರವೇರಿಕೆಗೆ ಎದುರು ನೋಡಿದರು. ಅವರಿಗೆ ಹುಟ್ಟಿದ ಮೊದಲ ಮಗನೇ ಅವರ ವಿಮೋಚಕನೆಂದು ನಂಬಿಕೊಂಡು ಆತನನ್ನು ಸಂತೋಷದಿಂದ ಸ್ವಾಗತ ಮಾಡಿದರು. ಆದರೆ ವಾಗ್ದಾನದ ನೆರವೇರಿಕೆಯು ತಡವಾಯ್ತು" - ಎಲೆನ್ ಜಿ ವೈಟಮ್ಮನವರ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ 21ನೇ ಪುಟ. ಈ ವಾಗ್ದಾನದ ನಂತರ ಅಬ್ರಹಾಮನಿಗೆ ದೃಢಪಡಿಸಲಾಯ್ತು. ದೇವರು ಅವನಿಗೆ ಭೂಲೋಕದ ಎಲ್ಲಾ ಜನಾಂಗಗಳ ಆಶೀರ್ವಾದ ಉಂಟುಮಾಡುವ ಒಂದು ಸಂತಾನವನ್ನು ಅಂದರೆ ಒಬ್ಬ ಮಗನನ್ನು ಕೊಡುತ್ತೇನೆಂದು ಪ್ರಮಾಣ ಮಾಡಿದನು (ಆ.ಕಾಂಡ 22:16-18, ಗಲಾತ್ಯ 3:16). ಹಾಗೆಯೇ ದಾವೀದನ ಸಂಗಡವೂ ದೇವರು ಇದೇ ಪ್ರಮಾಣವನ್ನು ಮಾಡಿದನು. ದೇವರು ದಾವೀದನ ಸಂತಾನವನ್ನು ತನ್ನ ಸ್ವಂತ ಮಗನನ್ನಾಗಿ ಪ್ರತಿಷ್ಟಾಪಿಸಿ, ಭೂಲೋಕದ ಎಲ್ಲಾ ರಾಜರುಗಳ ಮೇಲೆ ನೀತಿಯ ಆಡಳಿತಗಾರನನ್ನಾಗಿ ಸ್ಥಾಪಿಸುತ್ತೇನೆಂದು ಅವನ ಸಂಗಡ ಪ್ರಮಾಣ ಮಾಡಿದನು (2 ಸಮುವೇಲ 7:12-14, ಕೀರ್ತನೆ 89:27-29). ಆದಾಮ ಹವ್ವಳಾಗಲಿ, ಅಬ್ರಹಾಮನಾಗಲಿ ಅಥವಾ ದಾವೀದನೇ ಆಗಲಿ ಬಹುಶಃ ಏನನ್ನು ಕಲ್ಪನೆ ಮಾಡಲಾರದೆ ಹೋದರೆ ಅದು ಅವರ ವಿಮೋಚನೆ ಮಾಡುವ ಮಗನು ಸ್ವತಃ ದೇವರೇ ಆದುದು.

_ಈ ಪಾಠವನ್ನು ಜನವರಿ 15ರ ಸಬ್ಬತ್ತಿಗೆ ಸಿದ್ಧಪಡಿಸಲಾಗಿದೆ._