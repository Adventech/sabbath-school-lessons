---
title:  ಈ ಅಂತ್ಯದಿನಗಳಲ್ಲಿ
date:   09/01/2022
---

ಇಬ್ರಿಯ ಪತ್ರಿಕೆಯ ಆರಂಭದ ವಚನಗಳಲ್ಲಿ ಪೌಲನು ತಾನು ಅಂತ್ಯದಿನಗಳಲ್ಲಿ ವಾಸಿಸುತ್ತಿದ್ದೇನೆಂದು ನಂಬಿಕೊಂಡಿರುವ ವಿಷಯವು ಹೊರಪಡುತ್ತದೆ. ಭವಿಷ್ಯದ ಬಗ್ಗೆ ಭಿನ್ನವಾದ ಅರ್ಥಗಳಿರುವ ಎರಡು ಉಕ್ತಿಗಳನ್ನು ಪರಿಶುದ್ಧ ಗ್ರಂಥವು ಪ್ರಯೋಗಿಸುತ್ತದೆ. ಪ್ರವಾದಿಗಳು 'ಅಂತ್ಯದಿನಗಳು' ಎಂಬ ನುಡಿಯನ್ನು ಭವಿಷ್ಯ ಕುರಿತು ಹೇಳುವ ಸಾಮಾನ್ಯ ಪದವಾಗಿ ಪ್ರಯೋಗಿಸಿದ್ದಾರೆ (ಉದಾ : ಧ.ಕಾಂಡ 4:30,31 ಮತ್ತು ಯೆರೆ 23:20) ಪ್ರವಾದಿಯಾದ ದಾನಿಯೇಲನು 'ಅಂತ್ಯಕಾಲ' ಎಂಬುದಾಗಿ ಎರಡನೇ ಉಕ್ತಿಯನ್ನು ನಿರ್ದಿಷ್ಟವಾಗಿ ಲೋಕಚರಿತ್ರೆಯ ಕಡೆಯ ಕಾಲವನ್ನು ಕುರಿತು ಹೇಳುವಾಗ ಪ್ರಯೋಗಿಸಿದ್ದಾನೆ.

`ಓದಿರಿ : ಅರಣ್ಯಕಾಂಡ 24:14-19 ಮತ್ತು ಯೆಶಾಯ 2:2,3 ದೇವರು “ಅಂತ್ಯದಿನಗಳಲ್ಲಿ ತನ್ನ ಜನರಿಗೋಸ್ಕರ ಏನು ಮಾಡುತ್ತೇನೆಂದು ಪ್ರಮಾಣ ಮಾಡುತ್ತಾನೆ?`

ಹಳೆ ಒಡಂಬಡಿಕೆಯ ಅನೇಕ ಪ್ರವಾದಿಗಳು ಕಡೆಯ ದಿನಗಳಲ್ಲಿ ದೇವರು ತನ್ನ ಜನರ ವೈರಿಗಳನ್ನು ನಾಶಮಾಡುವ ರಾಜನೊಬ್ಬನನ್ನು ಎಬ್ಬಿಸುತ್ತಾನೆಂದು (ಉದಾ : ಅರಣ್ಯಕಾಂಡ 24:14-19) ಮತ್ತು ಆತನು ಸಕಲ ದೇಶದ ಜನರನ್ನು ಇಸ್ರಾಯೇಲ್ಯರ ಕಡೆಗೆ ಸೆಳೆಯುವನು (ಯೆಶಾಯ 2:2,3) ಎಂಬುದಾಗಿ ಪ್ರಕಟಿಸಿದ್ದಾರೆ. ಈ ವಾಗ್ದಾನಗಳು ಯೇಸುವಿನಲ್ಲಿ ನೆರವೇರಿವೆ ಎಂದು ಪೌಲನು ಹೇಳುತ್ತಾನೆ. ಆತನು ಬಂದು ಸೈತಾನನನ್ನು ಸೋಲಿಸಿದನು ಮತ್ತು ಸುವಾರ್ತೆಯನ್ನು ಸಾರಿ ಸರ್ವದೇಶದ ಜನರನ್ನು ತನ್ನೆಡೆಗೆ ಆಕರ್ಷಿಸಿದನು (ಕೊಲಸ್ಟ್ 2:15, ಯೋಹಾನ 12:32). ಈ ಅರ್ಥದಲ್ಲಿ ಹೇಳುವುದಾದರೆ 'ಅಂತ್ಯದಿನಗಳು' ಆರಂಭಗೊಂಡಿವೆ. ಯಾಕೆಂದರೆ ಯೇಸುವು ದೇವರ ವಾಗ್ದಾನಗಳನ್ನು ನೆರವೇರಿಸಿದ್ದಾನೆ.

ನಮ್ಮ ಆತ್ಮೀಕವಾದ ತಂದೆಗಳು ನಂಬಿಕೆಯಲ್ಲೇ ಮಡಿದರು, ಅವರು ದೂರದಿಂದಲೇ ಆ ವಾಗ್ದಾನಗಳನ್ನು ನೋಡಿ ಅವುಗಳನ್ನು ಹಾರೈಸಿದರು. ಆದರೆ ಅವುಗಳನ್ನು ಹೊಂದಿಕೊಳ್ಳಲಿಲ್ಲ. ಇದಕ್ಕೆ ಪ್ರತಿಯಾಗಿ ನಾವು ಇವುಗಳು ಯೇಸುಕ್ರಿಸ್ತನಲ್ಲಿ ನೆರವೇರಿರುವುದನ್ನು ಕಣ್ಣಾರೆ ಕಂಡಿದ್ದೇವೆ.

ಒಂದು ಕ್ಷಣ ನಾವು ದೇವರ ವಾಗ್ದಾನಗಳ ಮತ್ತು ಯೇಸುವಿನ ಬಗ್ಗೆ ಆಲೋಚಿಸೋಣ. ತನ್ನ ಜನರನ್ನು ಪುನರುತ್ಥಾನಗೊಳಿಸುತ್ತೇನೆಂದು ತಂದೆಯು ಪ್ರಮಾಣ ಮಾಡುತ್ತಾನೆ (1 ಥೆಸ 4:15,16). ಅದ್ಭುತವಾದ ಸಂದೇಶವೇನೆಂದರೆ ಆತನು ಯೇಸುಕ್ರಿಸ್ತನ ಪುನರುತ್ಥಾನದ ಮೂಲಕ ತನ್ನ ಜನರ ಪುನರುತ್ಥಾನದ ಕೆಲಸವನ್ನು ಆರಂಭಿಸಿದ್ದಾನೆ (1 ಕೊರಿಂಥ 15:20 ಮತ್ತಾಯ 27:51-53). ತಂದೆಯು ಹೊಸ ಸೃಷ್ಟಿಯನ್ನು ಸಹಾ ವಾಗ್ದಾನ ಮಾಡಿದ್ದಾನೆ (ಯೆಶಾಯ 5:17). ಈ ವಾಗ್ದಾನವನ್ನು ನೆರವೇರಿಸುವ ಸಲುವಾಗಿ ನಮ್ಮಲ್ಲಿ ಹೊಸ ಆತ್ಮಿಕ ಜೀವನವನ್ನು ಆರಂಭಿಸಿದ್ದಾನೆ (2 ಕೊರಿಂಥ 5:17, ಗಲಾತ್ಯ 6:15). ಆತನು ಎಂದಿಗೂ ಅಳಿಯದ ಶಾಶ್ವತ ರಾಜ್ಯವನ್ನು ಮರುಸ್ಥಾಪನೆ ಮಾಡುವುದಾಗಿ ವಾಗ್ದಾನ ಮಾಡಿದ್ದಾನೆ (ದಾನಿ 2:44), ನಮ್ಮನ್ನು ಸೈತಾನನ ಅಧಿಕಾರದಿಂದ ಬಿಡಿಸಿ, ಯೇಸು ಕ್ರಿಸ್ತನನ್ನು ನಮ್ಮ ಆಡಳಿತಗಾರನನ್ನಾಗಿ ನೇಮಿಸುವುದರ ಮೂಲಕ ಶಾಶ್ವತ ರಾಜ್ಯವನ್ನು ಆರಂಭಿಸುತ್ತಾನೆ (ಮತ್ತಾಯ 12:28-30, ಲೂಕ 10:18-20). ಏನೇ ಇರಲಿ ಇದು ಆರಂಭ ಮಾತ್ರ. ತಂದೆಯಾದ ದೇವರು ಯೇಸುವಿನ ಮೊದಲ ಬರೋಣದಲ್ಲಿ ಆರಂಭಿಸಿದ ಕೆಲಸವನ್ನು ಆತನ ಎರಡನೇ ಬರೋಣದಲ್ಲಿ ಸಂಪೂರ್ಣಗೊಳಿಸುತ್ತಾನೆ.

`ಪೂರ್ವದಲ್ಲಿ ದೇವರು ನೆರವೇರಿಸಿದ ಎಲ್ಲಾ ವಾಗ್ದಾನಗಳನ್ನು ಗಮನಿಸಿರಿ. ಇದು ಇನ್ನೂ ನೆರವೇರದ ವಾಗ್ದಾನಗಳ ಮೇಲೆ ಭರವಸವಿಡಲು ಹೇಗೆ ಸಹಾಯ ಮಾಡುತ್ತದೆ?`