---
title:  ಹೆಚ್ಚಿನ ಚಿಂತನೆಗೆ
date:   14/01/2022
---

ಯೇಸುವು ಈ ಭೂಮಿಗೆ ದೇವರು ಪಡೆದ ಮಗನಾಗಿ ಅನೇಕ ಕರ್ತವ್ಯಗಳನ್ನು ನೆರವೇರಿಸಲು, ಅದಕ್ಕಿಂತಲೂ ಮುಖ್ಯವಾಗಿ ತಂದೆಯನ್ನು ನಮಗೆ ಪ್ರಕಟಪಡಿಸಲು ಬಂದನು. ಆತನ ಕಾರ್ಯಗಳ ಮೂಲಕ ಮಾತುಗಳ ಮೂಲಕ ಯೇಸುವು ನಿಜವಾಗಿ ದೇವರು ಇರುವ ರೀತಿಯನ್ನು ಮತ್ತು ಯಾಕೆ ನಾವು ದೇವರನ್ನು ನಂಬಿ ವಿಧೇಯರಾಗಬೇಕು ಎಂಬುದನ್ನು ತೋರಿಸಿದನು.

ಯೇಸುವು ದಾವೀದನ ವಾಗ್ದಾನದ ಮಗನಾಗಿ ಬಂದನು, ಅಬ್ರಹಾಮ ಮತ್ತು ಆದಾಮನಿಗೆ ಮಾಡಿದ ವಾಗ್ದಾನವು ಈತನೇ ಆಗಿದ್ದನು. ಇವನು ವೈರಿಯನ್ನು ಸೋಲಿಸಿ ಲೋಕವನ್ನು ಆಳುವವನು. ಹಾಗಾಗಿ ಯೇಸುವು ಮಾನವ ಕುಲದ ಮೊದಲಿಗನಾದ ಆದಾಮನ ಸ್ಥಾನದಲ್ಲಿ ನಿಂತು ದೇವರ ಮೂಲೋದ್ದೇಶವನ್ನು ನೆರವೇರಿಸುವುದಕ್ಕೆ ಬಂದನು (ಆದಿಕಾಂಡ 1:26-28, ಕೀರ್ತನೆ 8:3-8). ಈ ಲೋಕವನ್ನು ಯಾವಾಗಲೂ ನೀತಿಯಿಂದ ಆಳುವುದಕ್ಕೆ ಉದ್ದೇಶಿಸಿದ್ದ ಆಡಳಿತಗಾರನಾಗಿ (ಅರಸನಾಗಿ) ಯೇಸುವು ಬಂದನು.

ಯೊರ್ದನ್ ನದಿಯಲ್ಲಿ ಯೇಸುವನ್ನು ಕುರಿತು "ಈತನು ಪ್ರಿಯನಾಗಿರುವ ನನ್ನ ಮಗನು ಈತನನ್ನು ನಾನು ಮೆಚ್ಚಿದ್ದೇನೆ” ಎಂಬುದು ಮಾನವತೆಯನ್ನು ಆಲಂಗಿಸುತ್ತದೆ. ದೇವರು ಯೇಸುಕ್ರಿಸ್ತ ನಮ್ಮ ಪ್ರತಿನಿಧಿಯ ಸ್ಥಾನದಲ್ಲಿಟ್ಟು ಈ ಮಾತನ್ನು ಆಡಿದನು. ನಮ್ಮೆಲ್ಲಾ ಪಾಪಗಳ ಮತ್ತು ದೌರ್ಬಲ್ಯಗಳ ನಿಮಿತ್ತ ದೇವರು ನಮ್ಮನ್ನು ತುಚ್ಚವೆಂದು ಪರಿಗಣಿಸಿ ತ್ಯಜಿಸಿ ಬಿಡಲಿಲ್ಲ. ಆತನು ತನ್ನ ಪ್ರಿಯ ಮಗನಲ್ಲಿ ನಮ್ಮನ್ನು ಸ್ವೀಕರಿಸಿದನು- ಎಫೆಸ 1:6. ಯೇಸುಕ್ರಿಸ್ತನಲ್ಲಿ ನೆಲೆಸಿರುವ ಆತನ ಮಹಿಮೆ ದೇವರು ನಮ್ಮ ಮೇಲೆ ಸುರಿಸುವ ಪ್ರೀತಿಯ ದ್ಯೋತಕವಾಗಿದೆ. ತೆರೆದ ದ್ವಾರಗಳ ಮೂಲಕ ರಕ್ಷಕನ ತಲೆಯ ಮೇಲೆ ಬೀಳುವ ಬೆಳಕು ನಾವು ನಮ್ಮ ಶೋಧನೆಯನ್ನು ಪ್ರತಿರೋಧಿಸಲು ಬೇಕಾದ ಸಹಾಯಕ್ಕೆ ಪ್ರಾರ್ಥಿಸುವಾಗ ನಮ್ಮ ಮೇಲೂ ಬೀಳುತ್ತದೆ. ಯೇಸುಕ್ರಿಸ್ತನಿಗೆ ನೀನು ನನ್ನ ಪ್ರಿಯ ಮಗನು ನಿನ್ನನ್ನು ನಾನು ಮೆಚ್ಚಿದ್ದೇನೆ ಎಂದು ಹೇಳಿದ ಸ್ವರವು ಆತನನ್ನು ನಂಬುವ ಪ್ರತಿಯೊಂದು ಆತ್ಮಕ್ಕೂ ಅದೇ ಮಾತನ್ನು ಹೇಳುತ್ತದೆ'- ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದ 113ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಾವು ಯೇಸುಕ್ರಿಸ್ತನ ಕೃಪೆ ಮತ್ತು ಮಾತುಗಳ ಉತ್ತಮ ತಿಳುವಳಿಕೆಯನ್ನು ಕಲಿತಿದ್ದೇವೆ. ಇವು ತಂದೆಯಾದ ದೇವರನ್ನು ಉತ್ತಮ ರೀತಿಯಲ್ಲಿ ಅರ್ಥ ಮಾಡಿಕೊಳ್ಳಲು ಸಹಾಯ ಮಾಡುತ್ತವೆ. ನಿಜ ಜೀವನದಲ್ಲಿ ಯೇಸುಕ್ರಿಸ್ತನ ಉತ್ತಮ ತಿಳುವಳಿಕೆ ಯಾವ ರೀತಿಯಲ್ಲಿ ನಿಮ್ಮ ಮತ್ತು ತಂದೆಯ ಸಂಬಂಧವನ್ನು ಸಮೃದ್ಧಗೊಳಿಸುತ್ತದೆ?`

`2. ದೇವರು ಯೇಸುಕ್ರಿಸ್ತನಿಗೆ ಮಾತಾಡಿ ಅವನನ್ನು ಹೇಗೆ ನಡೆಸಿಕೊಂಡನೋ ಅದೇ ರೀತಿಯಲ್ಲಿ ನಮ್ಮನ್ನೂ ನಡೆಸಲು ಬಯಸುತ್ತಾನೆ. ನಾವು ಮತ್ತೊಬ್ಬರನ್ನು ಹೇಗೆ ನಡೆಸಿಕೊಳ್ಳಬೇಕೆಂಬುದರ ಬಗ್ಗೆ ಇದು ಏನು ಹೇಳುತ್ತದೆ?`

`3. ಎಂದೆಂದಿಗೂ ದೇವರಾಗಿರುವ ಯೇಸುಕ್ರಿಸ್ತನ ಪ್ರಾಮುಖ್ಯತೆಯ ಬಗ್ಗೆ ಆಲೋಚಿಸಿರಿ. ನಾವು ಯೇಸುಕ್ರಿಸ್ತನನ್ನು ನಮ್ಮ ಹಾಗೆಯೇ (ಹೇಗೋ ಯಾವ ರೀತಿಯಲ್ಲೋ) ಸೃಷ್ಟಿಸಲ್ಪಟ್ಟವನು ನಮಗಾಗಿ ಶಿಲುಬೆ ಏರಿದವನು ಎಂದು ನಂಬುವದರಿಂದ ಏನನ್ನು ಕಳೆದುಕೊಳ್ಳುತ್ತೇವೆ? ಇದಕ್ಕೆ ಪ್ರತಿಯಾಗಿ? ಯೇಸುಕ್ರಿಸ್ತನು ನಿತ್ಯನಾದ ದೇವರಾಗಿಯೂ ನಮಗಾಗಿ ಶಿಲುಬೆ ಮರಣ ಹೊಂದಿದನು ಎಂಬುದನ್ನು ಆಲೋಚಿಸಿರಿ. ಇವೆರಡರಲ್ಲಿರುವ ದೊಡ್ಡ ವ್ಯತ್ಯಾಸವೇನು?`

`4. ತರಗತಿಯಲ್ಲಿ ದೇವರನ್ನು ಮಹಿಮೆಪಡಿಸುವುದರ ಬಗ್ಗೆ ಮಾತಾಡಿರಿ. ಪ್ರಕಟನೆ 14:7ನ್ನು ಓದಿರಿ. ದೇವರನ್ನು ಮಹಿಮೆ ಪಡಿಸುವುದು ಪ್ರಸ್ತುತ ಸತ್ಯದ ಮತ್ತು ಮೂರು ದೂತರ ಸಂದೇಶದ ಭಾಗವಾಗಿದೆ ಹೇಗೆ?`