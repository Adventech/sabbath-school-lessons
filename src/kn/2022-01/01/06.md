---
title:  ಈ ಅಂತ್ಯ ದಿನಗಳಲ್ಲಿ
date:   30/12/2021
---

`ಇಬ್ರಿಯ 1:2, ಇಬ್ರಿ 9:26-28, ಇಬ್ರಿಯ 10:25,36-38 ಮತ್ತು 12:25- 28ನ್ನು ಓದಿರಿ. ಪೌಲನು ಈ ವಚನಗಳಲ್ಲಿ ಯಾವುದಕ್ಕೆ, ಅದರಲ್ಲೂ ಸಮಯದ ವಿಷಯದಲ್ಲಿ ಯಾವ ಅಂಶಕ್ಕೆ ಒತ್ತು ನೀಡುತ್ತಿದ್ದಾನೆ?`

ಪೌಲನು ಕೊಡುವ ಎಚ್ಚರಿಕೆಯ ಜೊತೆಗೆ ಅದರ ತುರ್ತು ಎಷ್ಟೆಂಬುದನ್ನು ಒತ್ತಿ ಹೇಳುವ ಒಂದು ಮುಖ್ಯವಾದ ಸಂಗತಿ ಏನೆಂದರೆ ಈ ಪತ್ರಿಕೆಯ ಓದುಗರು ಅಂತ್ಯಕಾಲದಲ್ಲಿ ಜೀವಿಸುತ್ತಿದ್ದಾರೆ (ಇಬ್ರಿಯ 1:2) ಮತ್ತು ವಾಗ್ದಾನಗಳು ನೆರವೇರುವ ಕಾಲವು ಸನ್ನಿಹಿತವಾಗಿದೆ (ಇಬ್ರಿಯ 10:36-38), ಪೌಲನು ತಾನು ನೀಡಿರುವ ದಾಖಲೆಯ (ಪತ್ರಿಕೆಯ) ಪರ್ಯಂತರವೂ ಅದರ ಓದುಗರನ್ನು ವಾಗ್ದತ್ತ ದೇಶವನ್ನು ಪ್ರವೇಶಿಸಲು ಕಾನಾನ್ ದೇಶದ ಗಡಿಯಲ್ಲೇ ನಿಂತುಕೊಂಡಿದ್ದ ಇಸ್ರಾಯೇಲ್ಯರಿಗೆ ಅಂದರೆ ಅರಣ್ಯದಲ್ಲಿ ಹುಟ್ಟಿ ಬೆಳೆದ ಸಂತತಿಗೆ ಹೋಲಿಸುತ್ತಾನೆ. "ಬರುವಾತನು ಇನ್ನೂ ಸ್ವಲ್ಪ ಕಾಲದಲ್ಲಿ ಬರುವನು, ತಡ ಮಾಡುವುದಿಲ್ಲವೆಂಬುದಾಗಿ ನೆನಪಿಸುತ್ತಾನೆ (ಇಬ್ರಿಯ 10:37).

ನಾವಾದರೋ ಹಿಂದೆಗೆದವರಾಗಿ ನಾಶವಾಗುವವರಲ್ಲ. ನಂಬುವವರಾಗಿ ಪ್ರಾಣ ರಕ್ಷಣೆಯನ್ನು ಹೊಂದುವವರಾಗಿದ್ದೇವೆಂಬುದಾಗಿ ಅವರನ್ನು ಹುರಿದುಂಬಿಸುತ್ತಾನೆ (ಇಬ್ರಿಯ 10:39), ಈ ಕಡೆಯ ಎಚ್ಚರಿಕೆಯು ಪತ್ರಿಕೆಯ ಓದುಗರಿಗೆ ಮತ್ತು ನಮಗೆ ದೇವರು ಮಾಡಿದ ವಾಗ್ದಾನಗಳು ನೆರವೇರುವ ಸಂದರ್ಭದಲ್ಲಿ ಆತನ ಜನರು ಅನುಭವಿಸಿದ ಚಾರಿತ್ರಿಕ ಅಪಾಯಗಳನ್ನು ನೆನಪಿಸುತ್ತವೆ.

ಅರಣ್ಯಕಾಂಡ ಈ ಪುಸ್ತಕವು ಈ ವಿಷಯದ ಬಗ್ಗೆಯೇ ಮಾತನಾಡುತ್ತದೆ. ಇಸ್ರಾಯೇಲ್ಯರು ತಮಗೆ ವಾಗ್ದಾನ ಮಾಡಿದ ದೇಶಕ್ಕೆ ಪ್ರವೇಶಿಸುವ ಮುನ್ನ ಆಗತಾನೆ ಎರಡು ಸಲ ಸೋಲು ಅನುಭವಿಸಿದರೆಂದು ಸತ್ಯವೇದವು ಅರುಹುತ್ತದೆ. ಅರಣ್ಯಕಾಂಡ 13 ಮತ್ತು 14ನೇ ಅಧ್ಯಾಯದಲ್ಲಿ ದಾಖಲಾಗಿರುವ ಮೊದಲನೆಯ ಸೋಲು ಇಸ್ರಾಯೇಲ್ಯ ನಾಯಕರು ಜನಸಮೂಹಕ್ಕೆ ಹಬ್ಬಿಸಿದ ಅಪನಂಬಿಕೆಯಂದಾಯ್ತು ಎಂದು ತಿಳಿಸುತ್ತದೆ. ಇದರ ಫಲಿತಾಂಶವಾಗಿ ಆಗತಾನೆ ಕಾನಾನ್ ದೇಶವನ್ನು ಪ್ರವೇಶಿಸುವ ಹಂತದಲ್ಲಿದ್ದ ಜನರು ಹೊಸದಾಗಿ ಮತ್ತೊಬ್ಬ ನಾಯಕನನ್ನು ಆಯ್ಕೆ ಮಾಡಿಕೊಂಡು ಐಗುಪ್ತ ದೇಶಕ್ಕೆ ಹಿಂದಿರುಗುವುದಕ್ಕೆ ಮುಂದಾದರು. ಎರಡನೆಯ ಸೋಲು ಇಸ್ರಾಯೇಲ್ಯರು ಬಾಳ್ ದೇವತೆಯ ಉತ್ಸವದಲ್ಲಿ ಪಾಲ್ಗೊಂಡು ಮದ್ಯಾನ್ ಸ್ತ್ರೀಯರ ಜೊತೆ ವ್ಯಭಿಚಾರಕ್ಕೆ ತೊಡಗಿದಾಗ ಆಯಿತು (ಅರಣ್ಯಕಾಂಡ 24 ಮತ್ತು 25ನೇ ಅಧ್ಯಾಯ ಮೊವಾಳ್ಯರ ಅರಸನಾದ ಬಾಲಾಕನು ಪ್ರವಾದಿಯಾದ ಬಿಳಾಮನಿಗೆ ಆಮಿಷ ತೋರಿ ಇಸ್ರಾಯೇಲ್ಯರನ್ನು ಶಪಿಸುವಂತೆ ಕೇಳಿಕೊಂಡಾಗ ಆತನು ಶಪಿಸಲಾರದೆ ಹೋದನು, ಆವಾಗ ಸೈತಾನನು ಇಸ್ರಾಯೇಲ್ಯರ ಮೇಲೆ ದೇವರ ಕೋಪ ಉಂಟಾಗುವಂತೆ ಅವರನ್ನು ಬಾಳ್ದೇವತೆಯ ಪೂಜೆಗೂ, ಮೊವಾಬ್ ಸ್ತ್ರೀಯರೊಂದಿಗೆ ವ್ಯಭಿಚಾರಕ್ಕೆ ಪ್ರೇರೇಪಿಸಿದನು. ಇದರ ನಿಮಿತ್ತ ಇಸ್ರಾಯೇಲ್ಯರಲ್ಲಿ 24,000 ಮಂದಿ ಸತ್ತರು.

ಪೌಲನು ಈ ಎರಡೂ ಅಪಾಯಗಳ ವಿರುದ್ಧ ಇಬ್ರಿಯ ಪತ್ರಿಕೆಯ ಓದುಗರಿಗೆ ಎಚ್ಚರಿಕೆ ಕೊಟ್ಟನು.

ಮೊದಲು ಅವರು ನಂಬಿಕೆಯನ್ನು ಬಿಡದೆ ಯೇಸುಕ್ರಿಸ್ತನ ಮೇಲೆ ದೃಷ್ಟಿ ನೆಡುವಂತೆ ಎಚ್ಚರಿಸುತ್ತಾನೆ (ಇಬ್ರಿಯ 4:14, ಇಬ್ರಿ 10:23, ಇಬ್ರಿಯ್ 12:1-4). ಎರಡನೆಯದು, ಜಾರತನ, ವ್ಯಭಿಚಾರ ಮತ್ತು ದ್ರವ್ಯಾಶೆ (ಲೋಭ) ವಿರುದ್ಧ ಎಚ್ಚರಿಕೆ ನೀಡುತ್ತಾನೆ. ಕಡೆಯದಾಗಿ ತಮ್ಮ ತಮ್ಮ ಸಭೆ ನಾಯಕರ ಮಾತುಗಳಿಗೆ ವಿಧೇಯರಾಗಬೇಕೆಂದು ಎಚ್ಚರಿಸುತ್ತಾನೆ (ಇಬ್ರಿ 13:7,17).

`ಮರಣ ಹೊಂದಿದ ಮನುಷ್ಯರ ಸ್ಥಿತಿ ಏನೆಂಬುದರ ನಮ್ಮ ಅರಿವನ್ನು ಪರಿಗಣಿಸುವಾಗ ನಾವು ಸತ್ತು ನಮ್ಮ ಕಣ್ಣುಗಳನ್ನು ಮುಚ್ಚಿದನಂತರ ಮತ್ತೆ ನಮ್ಮ ತಿಳುವಳಿಕೆಗೆ ಬರುವ ವಿಷಯವೇನೆಂದರೆ ಕ್ರಿಸ್ತನ ಎರಡನೇ ಬರೋಣ. ಹಾಗಾದರೆ ಎಲ್ಲಾ ಜನರೂ ಕಡೆಯ ಕಾಲದಲ್ಲಿ ಬದುಕಿದ್ದರೆಂದು ನಾವು ಏಕೆ ಹೇಳಬೇಕು?`