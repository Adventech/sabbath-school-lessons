---
title:  ಇಬ್ರಿಯರಿಗೂ ನಮಗೂ ಬರೆಯಲ್ಪಟ್ಟ ಒಂದು ಪತ್ರಿಕೆ
date:   25/12/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಇಬ್ರಿಯ 2:3,4, 1 ಪೇತ್ರ 4:14,16; ಇಬ್ರಿಯ 13:1-9; 1 ಅರಸು 19:1-18; ಇಬ್ರಿ 3:12-14, ಅರಣ್ಯಕಾಂಡ 13.

> <p>ಸ್ಮರಣವಾಕ್ಯ</p>
> "ದೇವರ ಚಿತ್ತವನ್ನು ನೆರವೇರಿಸಿ ವಾಗ್ದಾನದ ಫಲವನ್ನು ಹೊಂದಬೇಕಾದರೆ ನಿಮಗೆ ತಾಳ್ಮೆ ಬೇಕು" (ಇಬ್ರಿಯ 10:36).

ಯೇಸುಕ್ರಿಸ್ತನ ಅಥವಾ ಅಪೊಸ್ತಲರ ಬೋಧನೆಯು ಕೇಳಿಸಿಕೊಳ್ಳಲು ಹೇಗಿರುತ್ತದೆಯೆಂದು ಯಾವಾಗಲಾದರೂ ಭಾವಿಸಿದ್ದೀರಾ? ನಮಗೆ ಅವರು ಮಾಡಿದ ಬೋಧನೆಯ ಆಯ್ದ ಭಾಗಗಳು, ಸಾರಾಂಶಗಳು ಸಿಗುತ್ತವೆ. ಇವು ನಮಗೆ ಅವರ ಬೋಧನೆಗಳು ಕೇಳಿಸಿಕೊಳ್ಳಲು ಹೇಗಿರುತ್ತಿದ್ದವು ಎಂಬುದರ ಮಿತಿಯಾದ ಅನುಭವವನ್ನು ನೀಡುತ್ತವೆಯಷ್ಟೆ. ಏನೇ ಆಗಲಿ ದೇವರು ಪರಿಶುದ್ಧ ಗ್ರಂಥದಲ್ಲಿ ಪೌಲನು ಇಬ್ರಿಯರಿಗೆ ಬರೆದ ಪತ್ರಿಕೆಯನ್ನು ಒಂದು ಸಂಪೂರ್ಣವಾದ ಪ್ರಸಂಗವಾಗಿ ಸಂರಕ್ಷಿಸಿ ಇಟ್ಟಿದ್ದಾನೆ.

ಇಬ್ರಿಯರಿಗೆ ಬರೆದ ಪತ್ರಿಕೆಯ ಕೃತಿಕಾರನಾದ ಪೌಲನು ತನ್ನ ಪತ್ರಿಕೆಯನ್ನು ಕುರಿತು ಇದು ಒಂದು ಎಚ್ಚರಿಕೆಯ ಮಾತೆಂಬುದಾಗಿ ಅರುಹುತ್ತಾನೆ (ಇಬ್ರಿ 13:22).

ಸಭಾಮಂದಿರದಲ್ಲಿ ಮತ್ತು ಕ್ರೈಸ್ತಸಭೆಗಳಲ್ಲಿ ನಡೆಯುವ ದೈವೀಕ ಆರಾಧನೆಯನ್ನು ಗುರುತಿಸುವಂಥದ್ದಾಗಿತ್ತು (1 ತಿಮೊಥೆ 4:13). ಹಾಗಾಗಿ ಇಬ್ರಿಯ ಪತ್ರಿಕೆಯು ಸಂಪೂರ್ಣವಾದ ಕ್ರೈಸ್ತ ಬೋಧನೆಯನ್ನು ಹೊಂದಿರುವ ಮೊಟ್ಟ ಮೊದಲ ಪತ್ರಿಕೆಯಾಗಿದೆ ಎಂದು ವಾದ ಮಾಡುತ್ತಾರೆ. ಇದು ಯೇಸುಕ್ರಿಸ್ತನನ್ನು ಅಂಗೀಕರಿಸಿದ ಪ್ರಯುಕ್ತ ಕಷ್ಟದ ಜೀವಿತವನ್ನು ಜೀವಿಸುತ್ತಿದ್ದ ಕ್ರೈಸ್ತ ವಿಶ್ವಾಸಿಗಳನ್ನು ಉದ್ದೇಶಿಸಿ ಬರೆದ ಪತ್ರಿಕೆಯಾಗಿತ್ತು.

ಕೆಲವರು ಸಾರ್ವಜನಿಕವಾಗಿ ಹಿಂಸೆ ಅವಮಾನಗಳಿಗೆ ಗುರಿಯಾದರು (ಇಬ್ರಿ 10:32–34), ಕೆಲವರು ಹಣಕಾಸಿನ ಸಮಸ್ಯೆ ಎದುರಿಸಿದರು (ಇಬ್ರಿ 13:5,6) ಕೆಲವರು ಕಷ್ಟಾನುಭವಗಳಿಂದ ದಣಿದು ಅಪನಂಬಿಗಸ್ತರಾಗುವ ಮಟ್ಟವನ್ನು ತಲುಪಿದರು (ಇಬ್ರಿ 3:12,13). ಇಂದಿಗೂ ಸಹ ನಮ್ಮಲ್ಲಿ ಯಾರಿಗಾದರೂ ಇಂಥ ಅನುಭವ ಆಗಿರುತ್ತದೆಯಲ್ಲವೆ?

ಕ್ರಿಸ್ತ ನಂಬಿಕೆಯನ್ನು ಬಲಪಡಿಸಿ ಅವರು ಪರಲೋಕದ ದೇವದರ್ಶನ ಗುಡಾರದಲ್ಲಿ ಸೇವೆಗೈಯ್ಯುತ್ತಿರುವ ಯೇಸುಕ್ರಿಸ್ತನ ಮೇಲೆ ದೃಷ್ಟಿ ನೆಡುವ ಹಾಗೆ ಅಪೋಸ್ತಲನಾದ ಪೌಲನು ಈ ಪತ್ರಿಕೆಯ ಮೂಲಕ ಪರಿಣಾಮಕಾರಿಯಾದ ಬೋಧನೆಯನ್ನು ನೀಡಿದ್ದಾನೆ.

_ಈ ವಾರದ ಪಾಠವನ್ನು ಜನವರಿ 1ರ ಸಬ್ಬತ್ತಿಗೆ ಸಿದ್ಧಪಡಿಸಿಕೊಳ್ಳಿರಿ._