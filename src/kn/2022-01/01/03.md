---
title:  ಹೋರಾಟ
date:   27/12/2021
---

ಯೇಸುಕ್ರಿಸ್ತನಲ್ಲಿ ತಮ್ಮ ನಂಬಿಕೆಯನ್ನು ಇಟ್ಟ ವಿಶ್ವಾಸಿಗಳು ಸಭೆಯನ್ನು ಸೇರಿಕೊಂಡರು. ಸಮಾಜದಲ್ಲಿ ಇನ್ನುಳಿದವರಿಗಿಂತ ಭಿನ್ನವಾಗಿರುವುದಕ್ಕಾಗಿ ತಮ್ಮನ್ನು ಪ್ರತ್ಯೇಕಿಸಿಕೊಳ್ಳಲು ಗಡಿರೇಖೆಯನ್ನು ಎಳೆದುಕೊಂಡರು. ಇದುವೆ ಕ್ರೈಸ್ತರ ಮತ್ತು ಇತರರ ನಡುವೆ ಅನ್ಯ ಸಮುದಾಯದವರ ಮೌಲ್ಯಗಳ ಮೇಲೆ ಇದರಿಂದ ನಕಾರಾತ್ಮಕ ಅಭಿಪ್ರಾಯ ವ್ಯಕ್ತವಾಗತೊಡಗಿತು.

`ಇಬ್ರಿಯ 10:32-34 ಮತ್ತು ಇಬ್ರಿಯ 13:3ನ್ನು ಓದಿರಿ. ಇಬ್ರಿಯರು ಕ್ರೈಸ್ತತ್ವಕ್ಕೆ ಮಾನಸಾಂತರಗೊಂಡ ನಂತರ ಅವರಿಗಾದ ಅನುಭವವೇನು?`

ವಿರೋಧಿಗಳ ಎಬ್ಬಿಸಿದ ದಾಂಧಲೆಯಿಂದ ಇಬ್ರಿಯ ಪುಸ್ತಕದ ಓದುಗರು ನಿಂದೆ ಹಿಂಸೆಗಳಿಗೆ ಗುರಿಯಾದರು (ಉದಾ : ಅ.ಕೃ, 16:19-22, ಅ.ಕೃ 17:19). ಅವರು ಸೆರೆಮನೆ ವಾಸಕ್ಕೂ ತಳ್ಳಲ್ಪಟ್ಟರು ಮತ್ತು ಅಧಿಕಾರಿಗಳಿಗೆ ಶಿಕ್ಷೆ ನೀಡುವ ಅಧಿಕಾರವಿದ್ದ ಕಾರಣ ಸರಿಯಾದ ನ್ಯಾಯ್ಯವಿಚಾರಣೆ ನಡೆಸದೆಯೂ ಅವರಿಗೆ ಏಟುಗಳು ಬಿದ್ದಿರಲಿಕ್ಕೂ ಸಾಕು (ಉದಾ : ಅ.ಕೃ.16:22,23).

`ಇಬ್ರಿಯ 11:24-26 ಮತ್ತು 1 ಪೇತ್ರ 4:1416ನ್ನು ಓದಿರಿ. ಮೋಶೆಗೆ ಆದ ಅನುಭವ ಮತ್ತು 1 ಪೇತ್ರ ಪತ್ರಿಕೆಯ ಓದುಗರ ಅನುಭವವು ಕ್ರೈಸ್ತರು ಯಾಕೆ ಹಿಂಸೆಗೊಳಗಾದರೆಂಬುದನ್ನು ಅರ್ಥಮಾಡಿಕೊಳ್ಳಲು ಇದು ನಮಗೆ ಹೇಗೆ ಸಹಾಯ ಮಾಡುತ್ತದೆ?`

ಕ್ರಿಸ್ತನಿಗೆ ಬಂದ ನಿಂದೆ ಹಾಸ್ಯವನ್ನು ತಾಳಿಕೊಳ್ಳುವುದು ಎಂದರೆ ಒಬ್ಬ ವ್ಯಕ್ತಿಯು ತನ್ನನ್ನು ಕ್ರಿಸ್ತನಲ್ಲಿ ಗುರುತಿಸಿಕೊಂಡು ಅವನಂತೆಯೇ ಆರೋಪ ಅವಮಾನಗಳನ್ನು ಸಹಿಸಿಕೊಂಡು ಹೋಗುವುದಾಗಿದೆ. ಕ್ರೈಸ್ತರಲ್ಲಿರುವ ಭಿನ್ನವಾದ ಧಾರ್ಮಿಕ ಜವಾಬ್ದಾರಿಗಳ ಫಲವಾಗಿ ಅವರು ಸಾರ್ವಜನಿಕರ ದ್ವೇಷಕ್ಕೆ ಗುರಿಯಾಗುತ್ತಾರೆ. ತಮಗೆ ಅರ್ಥವಾಗದಿರುವ ಅಥವಾ ತಮ್ಮನ್ನು ತಮ್ಮ ಜೀವನ ಶೈಲಿಯನ್ನು ಹಂಗಿಸುವ ಅವಮಾನಿಸುವ ಧಾರ್ಮಿಕ ಪದ್ಧತಿಗಳ ನಿಮಿತ್ತ ಜನರು ಅವುಗಳನ್ನು ಅನುಸರಿಸುವವರ ಮೇಲೆ ಅಸಮಾಧಾನಪಟ್ಟುಕೊಳ್ಳುತ್ತಾರೆ. ಕ್ರಿಸ್ತಶಕ ಮೊದಲ ಶತಮಾನದ ಮಧ್ಯೆ ಕಾಲವನ್ನು ರೋಮನ್ ಚರಿತ್ರಕಾರನಾಗಿದ್ದ ಟ್ಯಾಸಿಟಸ್ ಎಂಬಾತನ ಕ್ರೈಸ್ತತ್ವವನ್ನು ಮಾನವತೆಗೆ ವಿರೋಧವಾದ ತಪ್ಪಿತಸ್ಥ ಧರ್ಮವೆಂದು ಪರಿಗಣಿಸುತ್ತಾನೆ. ಈ ಆರೋಪಕ್ಕೆ ಕಾರಣವು ಏನೇ ಆಗಿರಬಹುದು ಆದರೆ ಇದು ಖಂಡಿತವಾಗಿಯೂ ಸುಳ್ಳು ಆರೋಪವಾಗಿತ್ತು, ಪೌಲನು ಯಾವ ಜನಸಮೂಹವನ್ನು ಉದ್ದೇಶಿಸಿ ತನ್ನ ಪತ್ರವನ್ನು ಬರೆದನೋ ಅವರು ತಮ್ಮ ಧಾರ್ಮಿಕ ನಂಬಿಕೆಗಳ ಪ್ರಯುಕ್ತ ಬಾಧೆಪಡುತ್ತಿದ್ದರು.

`ಕ್ರೈಸ್ತನಾಗಿರಲಿ ಅಥವಾ ಅನ್ಯನಾಗಿರಲಿ, ಯಾರೇ ಆಗಿರಲಿ ಪ್ರತಿಯೊಬ್ಬರೂ ಕಷ್ಟಗಳನ್ನು ಅನುಭವಿಸುತ್ತಿರುತ್ತಾರೆ. ಆದಾಗ್ಯೂ ಯೇಸುಕ್ರಿಸ್ತನ ಸಲುವಾಗಿ ಕಷ್ಟಗಳನ್ನು ಅನುಭವಿಸುದು ಎಂಬುದರ ಅರ್ಥವೇನು? ನಾವು ಕ್ರಿಸ್ತನ ನಿಮಿತ್ತ ಎಷ್ಟು ಕಷ್ಟ ಬಾಧೆಗಳನನುಭವಿಸುತ್ತಿದ್ದೇವೆ ಮತ್ತು ನಮ್ಮ ಆಯ್ಕೆಗಳ ಪ್ರತಿಫಲವಾಗಿ ಎಷ್ಟು ಅನುಭವಿಸುತ್ತಿದ್ದೇವೆ?`