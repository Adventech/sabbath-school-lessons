---
title:  ಒಂದು ಮಹಿಮಾತಿಶಯವಾದ ಆರಂಭ
date:   26/12/2021
---

ಈ ಪತ್ರಿಕೆಯ ಬೋಧನೆಯನ್ನು ಮತ್ತು ಇದರಲ್ಲಿ ನಮಗಿರುವ ಸಂದೇಶವನ್ನು ತಿಳಿದುಕೊಳ್ಳುವ ಮೊದಲು ಈ ಪತ್ರಿಕೆಯನ್ನು ಅಪೋಸ್ತಲನಾದ ಪೌಲನಿಂದ ಪಡೆದುಕೊಂಡು ಸಭೆಯವರ ಚರಿತ್ರೆಯನ್ನು ಅವರಿದ್ದ ಸನ್ನಿವೇಶವನ್ನು ನಾವು ಅವಶ್ಯಕವಾಗಿ ತಿಳಿದುಕೊಳ್ಳೋಣ.

`ಇಬ್ರಿಂರು 2:3,4ನ್ನು ಓದಿರಿ. ಇಬ್ರಿಯರಲ್ಲಿ ಮೊಟ್ಟ ಮೊದಲು ಮಾನಸಾಂತರವಾದವರ ಆವಾಗಿನ ಅನುಭವ ಏನಾಗಿತ್ತು?`

ಈ ವಾಕ್ಯವೃಂದವು ಇಬ್ರಿಯರು ಯೇಸುಕ್ರಿಸ್ತನ ಬೋಧನೆಯನ್ನು ನೇರವಾಗಿ ಕೇಳಿಸಿಕೊಂಡವರಾಗಿರಲಿಲ್ಲ. ಆದರೆ ಇತರೆ ಸೌವಾರ್ತಿಕರು ಸಾರಿದ ರಕ್ಷಣೆಯ ವರ್ತಮಾನದ ಮೂಲಕ ಅವರಿಗೆ ಅದು ಗೊತ್ತಾಗಿತ್ತು. ಇದು ಕರ್ತನಿಂದ ಮೊದಲು ಹೇಳಲ್ಪಟ್ಟಿತು; ಆತನಿಂದ ಕೇಳಿದವರು ಇದನ್ನು ನಮಗೆ ಸ್ಥಿರಪಡಿಸಿದರು; ಮತ್ತು ದೇವರು ಅವರ ಕೈಯಿಂದ ಸೂಚಕ ಕಾರ್ಯಗಳನ್ನೂ ನಾನಾ ವಿಧವಾದ ಮಹತ್ಕಾರ್ಯಗಳನ್ನು ನಡೆಸಿ ಅವರ ಮಾತಿಗೆ ಸಾಕ್ಷಿ ಕೊಡುತ್ತಿದ್ದನು ಎಂಬುದಾಗಿ ಪೌಲನು ಹೇಳುತ್ತಾನೆ (ಇಬ್ರಿ 2:3). ಜನರಿಗೆ ಸ್ವ-ಅನುಭವದ ಮೂಲಕ ಸ್ಥಿರವಾಗುವಂತೆ ಸೂಚಕ ಕಾರ್ಯಗಳನ್ನೂ ನಾನಾ ವಿಧವಾದ ಮಹತ್ಕಾರ್ಯಗಳನ್ನೂ ನಡಿಸಿ ಪವಿತ್ರಾತ್ಮ ವರಗಳನ್ನು ತನ್ನ ಚಿತ್ತಾನುಸಾರವಾಗಿ ಅವರಿಗೆ ಅನುಗ್ರಹಿಸಿ ಅವರ ಮಾತಿಗೆ ಸಾಕ್ಷಿ ಕೊಡುತ್ತಿದ್ದನು ಎಂಬುದನ್ನು ನಮಗೆ ಅರ್ಥ ಮಾಡಿಸುತ್ತದೆ (ಇಬ್ರಿಯ 2:3). ಹೊಸ ಹೊಸ ಸ್ಥಳಗಳಲ್ಲಿ ಸುವಾರ್ತೆಯನ್ನು ಸಾರುವಾಗ ಜೊತೆ ಜೊತೆಗೆ ನಡೆಸುತ್ತಿದ್ದ ಸೂಚಕ ಕಾರ್ಯಗಳಾದ ಅದ್ಭುತ ಸ್ವಸ್ಥತೆಗಳು, ದೆವ್ವದ ಬಿಡುಗಡೆ ಮತ್ತು ಪವಿತ್ರಾತ್ಮವರಗಳ ಅಭಿಷೇಕ ಮುಂತಾದವುಗಳನ್ನು ಹೊಸ ಒಡಂಬಡಿಕೆಯು ವಿವರಿಸುತ್ತದೆ.

ಕ್ರೈಸ್ತ ಸಭೆಯ ಆರಂಭ ಕಾಲದಲ್ಲಿ ದೇವರು ತನ್ನ ಅಪೊಸ್ತಲರಿಗೆ ಯೆರೂಸಲೇಮಿನಲ್ಲಿ ಅವರ ಮೇಲೆ ಪವಿತ್ರಾತ್ಮ ವರಗಳನ್ನು ಹಾಕಿಸಿ ಹಿಂದೆ ತಿಳಿಯದಿದ್ದ ಭಾಷೆಗಳಲ್ಲಿ ಅವರು ಸುವಾರ್ತೆಯನ್ನು ಸಾರುವಂತೆ ಮತ್ತು ಅದ್ಭುತ ಕಾರ್ಯಗಳನ್ನು ನಡೆಸುವಂತೆ ಮಾಡಿದನು (ಅ.ಕೃ 2 ಮತ್ತು 3ನೇ ಅಧ್ಯಾಯಗಳು) ಫಿಲಿಪ್ಪನು ಅದೇ ತೆರನಾದ ಅದ್ಭುತ ಕಾರ್ಯವನ್ನು ಸಮೇರಿಯ ಸೀಮೆಯಲ್ಲಿ ನಡೆಸಿದನು (ಅ.ಕೃ. 8ನೇ ಅಧ್ಯಾಯ), ಪೇತ್ರನು ಯೊಪ್ಪದಲ್ಲಿ, ಕೈಸರೆಯಲ್ಲಿ ನಡೆಸಿದನು (ಅ.ಕೃ. 9 ಮತ್ತು 10ನೇ ಅಧ್ಯಾಯ), ಪೌಲನು ಆಸ್ಯಸೀಮೆ ಮತ್ತು ಯೂರೋಪು ಸೀಮೆಯಲ್ಲಿ ಸುವಾರ್ತೆ ಸೇವೆಯನ್ನು ಮಾಡುವಾಗ ನಡೆಸಿದನು (ಅ.ಕೃ. 13 ರಿಂದ 28 ಅಧ್ಯಾಯಗಳು). ಈ ಎಲ್ಲಾ ಮಹತ್ಕಾರ್ಯಗಳು ಅನುಭವಿಕ ಸಾಕ್ಷಿಯಾಗಿ ರಕ್ಷಣೆಯ ಸಂದೇಶವನ್ನು ದೃಢಪಡಿಸಿದವು. ಇದು ದುಷ್ಟಶಕ್ತಿಗಳಿಂದ ಬಿಡುಗಡೆ ಹೊಂದಿ ರಕ್ಷಣೆ ದಂಡನೆಯನ್ನು ತಪ್ಪಿಸಿಕೊಂಡು ರಕ್ಷಣೆ ಪಡೆದುಕೊಳ್ಳುವ ದೇವರ ರಾಜ್ಯದ ಸ್ಥಾಪನೆಯಾಗಿದೆ (ಇಬ್ರಿ 12:25-29).

ಮೊದಮೊದಲ ಕ್ರೈಸ್ತ ವಿಶ್ವಾಸಿಗಳಿಗೆ ಪವಿತ್ರಾತ್ಮನು ಅವರ ಪಾಪಗಳು ಕ್ಷಮಿಸಲ್ಪಟ್ಟು ಪರಿಹಾರವಾದುದರ ಅರಿವನ್ನು ಅವರಿಗೆ ಕೊಟ್ಟನು, ಹಾಗಾಗಿ ಅವರು ನ್ಯಾಯ ವಿಚಾರಣೆಯ ವಿಷಯದಲ್ಲಿ ಭಯಪಡದೆ ಧೈರ್ಯದಿಂದಲೂ ವಿಶ್ವಾಸದಿಂದಲೂ ಪ್ರಾರ್ಥನೆ ಮಾಡುತ್ತಿದ್ದರು ಮತ್ತು ಅವರ ಧಾರ್ಮಿಕ ಅನುಭವವು ಆನಂದ ಸಂತೋಷಗಳಿಂದ ತುಂಬಿತ್ತು (ಅ.ಕೃ. 2:37-47), ಪವಿತ್ರಾತ್ಮನು ದುಷ್ಟಶಕ್ತಿಗಳ ವಶದಲ್ಲಿ ಬಿದ್ದಿದ್ದವರನ್ನೂ ಸಹ ಬಿಡಿಸಿ ದುಷ್ಟಶಕ್ತಿಗಳಿಗಿಂತ ದೈವೀಕ ಶಕ್ತಿಯು ಮಿಗಿಲಾದುದು ಎಂಬುದಕ್ಕೆ ಬಲಯುತವಾದ ಸಾಕ್ಷಿಕೊಟ್ಟು ದೇವರ ರಾಜ್ಯವು ಅವರ ಜೀವಿತಗಳಲ್ಲಿ ನೆಲೆಗೊಂಡದ್ದನ್ನು (ಸ್ಥಾಪನೆಯಾದುದನ್ನು ಪ್ರಕಟಪಡಿಸಿದನು.

`ನೀವು ಮಾನಸಾಂತರ ಪಟ್ಟ ಕಥೆ ಎಂಥದ್ದು? ಯಾವ ರೀತಿಯಲ್ಲಿ ನೀವು ಯೇಸುಕ್ರಿಸ್ತನನ್ನು ರಕ್ಷಕನನ್ನಾಗಿಯೂ ಕರ್ತನನ್ನಾಗಿಯೂ ಅಂಗೀಕರಿಸುವುದಕ್ಕೆ ನಿಮ್ಮ ವಿಶ್ವಾಸವು ಮತ್ತು ನಂಬಿಕೆಯು ನಿಮ್ಮನ್ನು ದೃಢಪಡಿಸಿತು? ದೇವರು ನಿಮ್ಮನ್ನು ತನ್ನ ಕಡೆಗೆ ಸೆಳೆದುಕೊಳ್ಳಲು ನಿಮ್ಮ ಜೀವಿತದಲ್ಲಿ ಮೊಟ್ಟ ಮೊದಲು ಮಾಡಿದ ಕೆಲಸಗಳನ್ನು ಆಗಾಗ್ಗೆ ನೆನೆಯುವುದು ಒಳ್ಳೆಯದು ಹೇಗೆ?`