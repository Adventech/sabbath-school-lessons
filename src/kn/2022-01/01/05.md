---
title:  ಒಟ್ಟಾಗಿ ದುಡಿಯಿರಿ
date:   29/12/2021
---

ಅಪೊಸ್ತಲನಾದ ಪೌಲನು ಪತ್ರಿಕೆಯ ಓದುಗರಿಗೆ ಅವರ ಸನ್ನಿವೇಶವನ್ನು ಕುರಿತು ಏನು ಸಲಹೆ ನೀಡುತ್ತಾನೆ? ಇಬ್ರಿಯ ಪತ್ರಿಕೆಯಿಂದ ನಮ್ಮ ಪ್ರಯೋಜನಕ್ಕಾಗಿ ನಾವು ಏನನ್ನು ಕಲಿಯಬಹುದು? ನಾವು ಈವಾಗ ಎಲೀಯನು ತನ್ನ ಅಧೈರ್ಯದಿಂದ ಹೊರಬರುವಂತೆ ದೇವರು ಅವನಿಗೆ ಏನು ಸಹಾಯ ಮಾಡಿದನೆಂಬುದನ್ನು ವಿಶ್ಲೇಷಿಸೋಣ.

`1 ಅರಸು 19:5-18 ವಚನಗಳನ್ನು ಓದಿರಿ. ದೇವರು ತನ್ನ ಸೇವಕನಾದ ಎಲೀಯನ ನಂಬಿಕೆಯನ್ನು ಮರುಸ್ಥಾಪಿಸಲು ಏನು ಮಾಡಿದನು?`

ಕಾರ್ಮಲ್ ಬೆಟ್ಟದಲ್ಲಿ ದೇವರು ತನ್ನ ಸೇವಕನಾದ ಎಲೀಯನ ಜೊತೆ ಕಾರ್ಯನಿರ್ವಹಿಸಿದ ಕಥೆಯು ನಮ್ಮನ್ನು ಸಮ್ಮೋಹನಗೊಳಿಸುತ್ತದೆ ಯಾಕೆಂದರೆ ಒತ್ತಡದಲ್ಲಿ ಸಿಲುಕಿ ನಂಬಿಕೆಯನ್ನು ಮತ್ತೆ ಪಡೆದುಕೊಳ್ಳಲು ಹೆಣಗುವ ಜನರನ್ನು ಎಷ್ಟು ಕೋಮಲವಾಗಿ ಪಾಲಿಸುತ್ತಾನೆ ಮತ್ತು ಎಂಥಾ ಬುದ್ಧಿಯಿಂದ ಲಾಲಿಸುತ್ತಾನೆ ಎಂಬುದನ್ನು ಇದು ತಿಳಿಸುತ್ತದೆ. ದೇವರು ಎಲೀಯನಿಗೆ ಅನೇಕ ಕಾರ್ಯಗಳನ್ನು ಮಾಡಿದನು. ಮೊದಲನೆಯದಾಗಿ ದೇವರು ಎಲೀಯನ ಶಾರೀರಿಕ ಅಗತ್ಯಗಳನ್ನು ಪೂರೈಸಿದನು. ಆತನಿಗೆ ಆಹಾರವನ್ನು ಕೊಟ್ಟು, ವಿಶ್ರಾಂತಿ ಹೊಂದಿಕೊಳ್ಳುವಂತೆ ಬಿಟ್ಟನು. ನಂತರ ಹೊರೇಬ್ ಬೆಟ್ಟದ ಗವಿಯಲ್ಲಿ ಆತನನ್ನು ದಯಾಪೂರ್ವಕವಾಗಿ "ಎಲೀಯನೇ, ನೀನು ಇಲ್ಲೇನು ಮಾಡುತ್ತಿ?" ಎಂದು ಗದರಿಸಿದನು (1 ಅರಸು 19:9). ತಾನು ಹೇಗೆ ತನ್ನ ಉದ್ದೇಶವನ್ನು ನೆರವೇರಿಸಲು ಕಾರ್ಯ ಮಾಡುತ್ತಾನೆಂಬುದರ ಆಳವಾದ ಜ್ಞಾನ ಹೊಂದಲು ಅವನಿಗೆ ಸಹಾಯ ಮಾಡಿದನು. ದೇವರು ಬಿರುಗಾಳಿಯಲ್ಲಿರಲಿಲ್ಲ, ಭೂಕಂಪದಲ್ಲಿರಲಿಲ್ಲ, ಬೆಂಕಿಯಲ್ಲೂ ಇರಲಿಲ್ಲ. ಆದರೆ ಮಂದಮಾರುತ ಶಬ್ದದಲ್ಲಿ ಆತನೊಡನೆ ಮಾತಾಡಿದನು. ಆಮೇಲೆ ದೇವರು ಆತನಿಗೆ ಮಾಡುವುದಕ್ಕೆ ಕೆಲಸ ಕೊಟ್ಟು ಆತನಲ್ಲಿ ಭರವಸೆ ತುಂಬಿದನು.

`ಇಬ್ರಿಯ 2:1; 3:12-14; 5:11 ರಿಂದ 6:3; 10:19-25 ಈ ವಚನಗಳಲ್ಲಿ ಪೌಲನು ವಿಶ್ವಾಸಿಗಳು ಏನು ಮಾಡಬೇಕೆಂದು ಸೂಚನೆ ಕೊಡುತ್ತಾನೆ?`

ಪೌಲನು ತನ್ನ ಪತ್ರಿಕೆಯಾದ್ಯಂತ ಓದುಗರು ಆರಂಭದಲ್ಲಿ ಹೊಂದಿದ್ದ ಬಲ ಮತ್ತು ನಂಬಿಕೆಯನ್ನು ಮರಳಿ ಪಡೆದುಕೊಳ್ಳಲು ಸಹಾಯವಾಗುವ ಸೂಚನೆಗಳನ್ನು ಅವರಿಗೆ ನೀಡುತ್ತಾನೆ.

ಆತನು ತನ್ನ ಜೊತೆಯ ವಿಶ್ವಾಸಿಗಳು ಮತ್ತು ಶಾರೀರಿಕ ಅಗತ್ಯಗಳಿಗೆ ಹೆಚ್ಚಿನ ನಿಗವಹಿಸುವ ಒಂದು ವಿಷಯಕ್ಕೆ ಒತ್ತು ನೀಡುತ್ತಾನೆ ಎಂತಲೇ ಅವರು ಅತಿಥಿ ಸತ್ಕಾರ ಮಾಡುವವರಾಗಿರಬೇಕು. ಸೆರೆಯಲ್ಲಿ ಬಿದ್ದವರನ್ನು ಸಂದರ್ಶಿಸುವರಾಗಿರ- ಬೇಕೆಂದು ಬುದ್ದಿ ಹೇಳುತ್ತಾನೆ. ದೇವರು ಎಂದಿಗೂ ನಿಮ್ಮನ್ನು ತೊರೆಯುವುದಿಲ್ಲ. ಆದುದರಿಂದ ಉದಾರಿಗಳಾಗಿರಬೇಕೆಂದು ಓದುಗರಿಗೆ ಪೌಲನು ಎಚ್ಚರಿಕೆ ಕೊಡುತ್ತಾನೆ. ಕ್ರಮೇಣವಾಗಿ ಅವರು ಮಾರ್ಗದಿಂದ ದೂರ ಸರಿಯಬಾರದು, ತಪ್ಪಿಹೋಗಬಾರದೆಂದು ಅವರನ್ನು ಎಚ್ಚರಿಸುತ್ತಾನೆ (ಇಬ್ರಿಯ 2:1). ಜೀವಸ್ವರೂಪನಾದ ದೇವರನ್ನು ಬಿಟ್ಟುಹೋಗುವ ಅಪನಂಬಿಕೆಯುಳ್ಳ ಕೆಟ್ಟ ಹೃದಯವು ನಿಮ್ಮೊಳಗೆ ಯಾವನಲ್ಲಿಯೂ ಇರಬಾರದೆಂದು ಗದರಿಸುತ್ತಾನೆ (ಇಬ್ರಿಯ 3:12). ನೀವು ನಂಬಿಕೆಯಲ್ಲಿ ಬೆಳೆಯುತ್ತಾ ಹೋಗಿರಿ ಎಂದು ಒತ್ತಾಸೆ ನೀಡುತ್ತಾನೆ (ಇಬ್ರಿಯ 5:11 ರಿಂದ 6:3). ಸಭೆಯಾಗಿ ನೆರೆದು ಬರುವ ಕ್ರಮವನ್ನು ತಪ್ಪಿಸಬಾರದೆಂಬುದನ್ನು ಉಲ್ಲೇಖಿಸುತ್ತಾನೆ (ಇಬ್ರಿಯ 10:25). ಒಟ್ಟಾರೆ, ಅವರು ಒಬ್ಬರಿಗೊಬ್ಬರು ಪ್ರೋತ್ಸಾಹ ಮಾಡುತ್ತಾ ಪ್ರೀತಿ ಸತ್ನಿಯೆಗಳಲ್ಲಿ ತೊಡಗಿಕೊಂಡು ಒಂದಾಗಿ ಸ್ತ್ರೀಯ ಜೀವಿತವನ್ನು ಸಾಗಿಸಬೇಕೆಂಬುದರ ಜೊತೆಗೆ ಪರಲೋಕದಲ್ಲಿ ಮಹಾಯಾಜಕನಾಗಿರುವ ಕ್ರಿಸ್ತನನ್ನು ಅವನು ನಮ್ಮ ಪರವಾಗಿ ಮಾಡುತ್ತಿರುವ ಸೇವೆಯನ್ನು ಸಹ ಎತ್ತಿ ಹಿಡಿಯುತ್ತಾನೆ (ಇಬ್ರಿಯ 8:1,2 ಮತ್ತು 12:1-4).