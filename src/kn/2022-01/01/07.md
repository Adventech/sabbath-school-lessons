---
title:  ಹೆಚ್ಚಿನ ಚಿಂತನೆಗೆ
date:   31/12/2021
---

ಡೇವಿಡ್ ಎಡಿಸಿಲ್ವ ಎಂಬುವರು ಪೂರ್ವ ಕಾಲದ (ಮೊದಲ ಕ್ರೈಸ್ತರು) ಕ್ರೈಸ್ತರು ಯಾಕೆ ಹಿಂಸೆಗೊಳಗಾದರು ಎಂಬುದನ್ನು ಸ್ಪಷ್ಟವಾಗಿ ವಿವರಿಸುತ್ತಾರೆ. ಕ್ರೈಸ್ತರು ರೂಢಿ ಮಾಡಿಕೊಂಡಿದ್ದ ಜೀವನ ಶೈಲಿಯು ಸಮಾಜ ವಿರೋಧಿಯಾಗಿತ್ತಲ್ಲದೆ ವಿನಾಶಕಾರಿಯಾಗಿತ್ತೆಂದು ಪರಿಗಣಿಸಲ್ಪಟ್ಟಿರಬಹುದು. ಯಾಕೆಂದರೆ, ಹೋಮ ಹವನ ಮುಂತಾದ ಧಾರ್ಮಿಕ ವಿಧಿಗಳು ನಡೆಯುವಾಗ ಅವುಗಳಲ್ಲಿ ಭಾಗಿಯಾಗಿ, ದೇವತೆಗಳಿಗೆ ನಿಷ್ಠೆಯಿಂದ ಪೂಜೆ ಮಾಡುವುದನ್ನು ರಾಜ್ಯಕ್ಕೆ, ಅಧಿಕಾರಿಗಳಿಗೆ, ಸಂಗಡಿಗರಿಗೆ ತೋರುವ ನಿಷ್ಠೆಯೆಂದು ಭಾವಿಸಲಾಗುತ್ತಿತ್ತು. ಒಬ್ಬ ವ್ಯಕ್ತಿಯು ಮಾಡುವ ದೇವತೆಗಳ ಪೂಜೆಯು ಸಮಾಜದ ಸ್ವಾಸ್ಥ್ಯ ಮತ್ತು ಅದರ ಶ್ರೇಯಸ್ಸನ್ನು ವೃದ್ಧಿಸುವ ಸಂಬಂಧಗಳಿಗೆ ಸಂಕೇತವಾಗಿತ್ತು. ಇವುಗಳಿಂದ ದೂರವಾಗಿ ಉಳಿಯುವ ಕ್ರೈಸ್ತರನ್ನು (ಯೆಹೂದ್ಯರಂತೆ) ಕಾನೂನನ್ನು ಉಲ್ಲಂಘಿಸುವವರ ಮತ್ತು ಸರ್ಕಾರವನ್ನು ಪತನ ಮಾಡುವ ವಿನಾಶಕಾರಿಯಾದ ಅಂಗಗಳೆಂದು ಅನುಮಾನದಿಂದ ನೋಡುತ್ತಿದ್ದರು".

ಧೈರ್ಯ ಕಳಕೊಂಡವರಿಗೆ ನಿಶ್ಚಿತವಾಗಿಯೂ ಒಂದು ಪರಿಹಾರವಿದ್ದೇ ಇರುತ್ತದೆ. ಅದು ಏನೆಂದರೆ ನಂಬಿಕೆ, ಪ್ರಾರ್ಥನೆ ಮತ್ತು ಕೆಲಸ, ನಂಬಿಕೆಯಿಂದ ಮಾಡುವ ಕೆಲಸಗಳು ಭರವಸೆಯನ್ನು ಉಂಟುಮಾಡಿ, ದಿನದಿಂದ ದಿನಕ್ಕೆ ಹೆಚ್ಚಾಗುವ ಸಂತೃಪ್ತಿಯನ್ನು ಒದಗಿಸುತ್ತವೆ. ಆತಂಕಕಾರಿಯಾದ ಅಥವಾ ಹತಾಶೆ ಮೂಡಿಸುವ ಭಾವನೆಗಳಿಗೆ ಅವಕಾಶವನ್ನೀಯುವ ಶೋಧನೆಗೆ ನೀವು ಒಳಗಾಗುವಿರಾ? ಕತ್ತಲು ಕವಿದ ದಿನಗಳಲ್ಲಿ, ದೃಶ್ಯಗಳು ಬಹಳ ನಿಷೇಧಕಾರಿಯಾಗಿದೆ ಎಂದು ಅನ್ನಿಸುವಾಗ ನೀವು ಭಯಪಡಬೇಡಿರಿ. ದೇವರಲ್ಲಿ ನಂಬಿಕೆ ಇರಲಿ. ನಿಮ್ಮ ಕೊರತೆಯೇನೆಂದು ಆತನಿಗೆ ಗೊತ್ತಿದೆ. ಆತನು ಸರ್ವಶಕ್ತನು. ಆತನ ಅನಂತ ಪ್ರೀತಿ ಮತ್ತು ಕರುಣೆ ಎಂದೆಂದಿಗೂ ಆಯಾಸಗೊಳ್ಳುವುದಿಲ್ಲ. ಆತನು ತನ್ನ ವಾಗ್ದಾನಗಳನ್ನು ನೆರವೇರಿಸಲಾರನೆಂದು ಭಯಪಡದಿರಿ. ಆತನು ಶಾಶ್ವತವಾದ ಸತ್ಯಸ್ವರೂಪನಾಗಿದ್ದಾನೆ.

ಆತನು ತಾನು ಪ್ರೀತಿಸುವರೊಂದಿಗೆ ಮಾಡಿಕೊಂಡ ಒಡಂಬಡಿಕೆಯನ್ನು ಎಂದಿಗೂ ಬದಲಾವಣೆ ಮಾಡುವುದಿಲ್ಲ. ತನ್ನ ನಂಬಿಗಸ್ತ ಸೇವಕರ ಅಗತ್ಯಗಳಿಗೆ ತಕ್ಕಷ್ಟು ದಕ್ಷತೆಯನ್ನು ಅನುಗ್ರಹಿಸುತ್ತಾನೆ. ಅಪೋಸ್ತಲನಾದ ಪೌಲನು ನೀಡುವ ಸಾಕ್ಷ ವೇನೆಂದರೆ ನನ್ನ ಕೃಪೆಯೇ ನಿನಗೆ ಸಾಕು ಬಲಹೀನತೆಯಲ್ಲಿಯೇ ಬಲವು ಪೂರ್ಣಸಾಧಕವಾಗುತ್ತದೆ.... ನಾನು ಯಾವಾಗ ನಿರ್ಬಲನಾಗಿದ್ದೇನೋ ಆವಾಗಲೇ ಬಲವುಳ್ಳವನಾಗಿದ್ದೇನೆ” (2 ಕೊರಿಂಥ 12:9,10)" ಎಲೆನ್ ಜಿ ವೈಟಮ್ಮನವರ "ಪ್ರವಾದಿಗಳು ಮತ್ತು ಅರಸರು" ಪುಸ್ತಕದಲ್ಲಿ ಪುಟ 164 ಮತ್ತು 165.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಾವು ಕ್ರೈಸ್ತ ಜೀವಿತಕ್ಕೆ ಬದ್ಧರಾಗಿರುವುದರಿಂದ ಇತರರಿಗಿಂತ ಭಿನ್ನವಾಗಿ ಕಾಣಿಸಿಕೊಳ್ಳುವ ಸಾಧ್ಯತೆ ಇರುತ್ತದೆ. ಆದಾಗ್ಯೂ ನಾವು ನಮ್ಮ ಪ್ರತ್ಯೇಕತೆಯಿಂದ ಇತರರನ್ನು ಉಪೇಕ್ಷಿಸುತ್ತೇವೆ ಎಂಬ ಆಪಾದನೆ ನಮ್ಮ ಮೇಲೆ ಬರುತ್ತದೆಯಲ್ಲವೆ? ಹೌದು ಎನ್ನುವುದಾದರೆ, ಹೇಗೆ?`

`2. ಸತ್ಯವೇದದಲ್ಲಿ ಎಚ್ಚರಿಕೆ' ಎಂಬ ಪದವು ತಿದ್ದು ಪಾಟಿಗೆ ಅಥವಾ ಉತ್ತೇಜನವನ್ನು ಕುರಿತು ಹೇಳುವಂಥದ್ದಾಗಿದೆ. ಅಧೈರ್ಯಪಟ್ಟುಕೊಂಡಿರುವ ವ್ಯಕ್ತಿಯನ್ನು ತಿದ್ದುವಾಗ ಯಾವ ಲಕ್ಷವನ್ನು ವಹಿಸಬೇಕು?`

`3. ಇಬ್ರಿಯ ಪತ್ರಿಕೆಯ ಓದುಗರಿಗೂ ಪ್ರಕಟನೆ 3:14-22 ವಚನಗಳಲ್ಲಿ ಬರುವ ಲವೊದಿಕೀಯ ಸಭೆಯವರಿಗೂ ಆಗಿರುವ ಅನುಭವಗಳಲ್ಲಿ ಯಾವ ಸಾಮ್ಯತೆಗಳಿವೆ? ಇಂದು ಎರಡು ಸಾವಿರ ವರ್ಷಗಳ ನಂತರ ನಮಗಾದ ಅನುಭವಗಳು ಯಾವ ರೀತಿಯಲ್ಲಿ ಅವರ ಅನುಭವಗಳಿಗೆ ಸಮನಾಗಿವೆ ಮತ್ತು ಈ ಸಮಾನತೆಗಳಲ್ಲಿ ನಾವು ಏನನ್ನು ಕಲಿಯಬಹುದು?`