---
title:  ಇಬ್ರಿಯರಿಗೆ ಬರೆದ ಪತ್ರಿಕೆಯನ್ನು ಓದಿದ ಕ್ರೈಸ್ತ ವಿಶ್ವಾಸಿಗಳು
date:   28/12/2021
---

ಹಿಂಸೆ ತಿರಸ್ಕಾರಗಳ ನಡುವೆಯೂ ಕ್ರಿಸ್ತನಲ್ಲಿ ತಮಗಿರುವ ನಂಬಿಕೆಯನ್ನು ಮತ್ತು ಬದ್ಧತೆಯನ್ನು ಹಿಡಿದುಕೊಳ್ಳುವಲ್ಲಿ ಯಶಸ್ವಿಯಾದರು. ಈ ಹೋರಾಟವು ದೀರ್ಘಕಾಲದಲ್ಲಿ ತನ್ನ ಪರಿಣಾಮವನ್ನು ಬೀರಿತು. ಅವರು ಶ್ರೇಷ್ಠ ಹೋರಾಟವನ್ನು ಮಾಡಿ ಜಯಶಾಲಿಗಳಾದರು ಆದರೆ ದಣಿದು ಹೋದರು.

`ಇಬ್ರಿಯ 2:18,3:12,13; 4:15, 10:25, 12:3,12,13 ಮತ್ತು 13:1-9,13ನ್ನು ಓದಿರಿ. ಕ್ರೈಸ್ತ ವಿಶ್ವಾಸಿಗಳು ಎದುರಿಸುತ್ತಿದ್ದ ಕೆಲವು ಸವಾಲುಗಳು ಯಾವುವು?`

ಈ ಪತ್ರಿಕೆಯನ್ನು ಓದಿದಾಗ ಆಗಿನ ವಿಶ್ವಾಸಿಗಳಿಗೆ ಕಷ್ಟ ಸಂಕಟಗಳ ಅನುಭವವು ಮುಂದುವರೆದುದು ತಿಳಿಯುತ್ತದೆ. ಅವರ ಮೇಲೆ ಮಾತಿನ ದಾಳಿಯಲ್ಲದೆ ಬೇರೆ ಬಗೆಯ ದಾಳಿಗಳೂ ಸಹ ನಡೆದಿರುತ್ತವೆ (ಇಬ್ರಿಯ 13:13). ಕೆಲವು ವಿಶ್ವಾಸಿಗಳು ಇನ್ನೂ ಸೆರೆಮನೆಯಲ್ಲಿ ಬಂಧಿಗಳಾಗಿದ್ದರು (ಇಬ್ರಿಯ 13:13). ಈ ಸಂದರ್ಭದಲ್ಲಿ ಸಭೆಯು ಆರ್ಥಿಕವಾಗಿ ಮತ್ತು ಮಾನಸಿಕವಾಗಿ ದುರ್ಬಲಗೊಂಡಿರಬಹುದು. ಅಂತು ಅವರು ದಣಿದು ಹೋಗಿದ್ದರು (ಇಬ್ರಿಯ 12:12,13) ಹಾಗಾಗಿ ಅವರು ಸುಲಭವಾಗಿ ಎದೆಗುಂದಿದ್ದರು (ಇಬ್ರಿಯ 12:3).

ಒಬ್ಬ ವ್ಯಕ್ತಿಯಾಗಲಿ ಅಥವಾ ಸಮುದಾಯವಾಗಲಿ ಒಮ್ಮೆ ಗೆಲುವು ಸಾಧಿಸಿ ತನಗಿರುವ ಅಪಾಯಗಳನ್ನು ಮರೆತು ಮಾನಸಿಕವಾಗಿ ವಿರಮಿಸಿಕೊಳ್ಳುವಾಗ ಜನರು ವೈರಿಗಳ ಪ್ರತಿದಾಳಿಗೆ ಸಿಲುಕಿ ಹೆಚ್ಚಿನ ಗಂಡಾಂತರಕ್ಕೆ ಈಡಾಗುವುದು ಸರ್ವೆ ಸಾಮಾನ್ಯ.

ಆವಾಗ ಒದಗಿದ ಅಪಾಯವನ್ನು ಎದುರಿಸಲು ಆ ವ್ಯಕ್ತಿಗೆ ಅಥವಾ ಸಮುದಾಯಕ್ಕೆ ತಾನು ಕೂಡಿಸಿಕೊಂಡು ಶಕ್ತಿಯನ್ನು ಎರಡನೆಯ ಸಲ ಪ್ರಯೋಗಿಸಲು ಬಹಳ ಕಷ್ಟವಾಗುತ್ತದೆ.

`1 ಅರಸು 19:1-4ನ್ನು ಓದಿರಿ. ಎಲೀಯನಿಗೆ ಏನು ಸಂಭವಿಸಿತು?`

"ಉನ್ನತವಾದ ನಂಬಿಕೆ ಮತ್ತು ಭವ್ಯವಾದ ಯಶಸ್ಸಿಗೆ ಬಹಳ ಸಲ ಪ್ರತಿದಾಳಿಗಳು ನಡೆಯುತ್ತವೆ. ಅಂತಹ ಪ್ರತಿದಾಳಿಯ ಒತ್ತಡಕ್ಕೆ ಎಲೀಯನು ಒಳಗಾಗುತ್ತಾನೆ. ಕಾರ್ಮೆಲ್ ಬೆಟ್ಟದಲ್ಲಿ ಆರಂಭಗೊಂಡ ಧಾರ್ಮಿಕ ಸುಧಾರಣೆಯು ಹೆಚ್ಚುಕಾಲ ಉಳಿಯಲಾರದೇನೋ ಎಂಬ ಆತಂಕಕ್ಕೆ ಒಳಗಾದುದರಿಂದ ಅವನನ್ನು ಖಿನ್ನತೆಯು ಆವರಿಸಿಕೊಳ್ಳುತ್ತದೆ. ಪಿಸ್ಥ ಪರ್ವತದ ತುತ್ತ ತುದಿಗೆ ಏರಿಸಲ್ಪಟ್ಟಿದ್ದವನು ಈವಾಗ ಆಳವಾದ ಕಣಿವೆಗೆ ಇಳಿಸಲ್ಪಟ್ಟಿದ್ದಾನೆ. ತನ್ನ ನಂಬಿಕೆಗೆ ಒದಗಿದ ಕಡುಶೋಧನೆಗೆ ಸೋತುಹೋಗದೆ ಸರ್ವಶಕ್ತನ ಪ್ರೇರಣೆಯಿಂದ ಗಟ್ಟಿಯಾಗಿ ನಿಂತುಕೊಂಡನು, ಆದರೆ ಸೈತಾನನು ದುಷ್ಟ ಹೆಂಗಸಾದ ಈಜೆಬೆಲಳ ಮೂಲಕ ಪಿತೂರಿ ಮಾಡಿ ಎದೆಗುಂದಿಸುವ ಸಂದರ್ಭದಲ್ಲಿ ಆತನು ದೇವರ ಮೇಲೆ ಇಟ್ಟಿದ್ದ ಭರವಸೆಯನ್ನು ಕಳೆದುಕೊಂಡನು. ಎಲೀಯನು ಬಹಳವಾಗಿ ಎತ್ತರಕ್ಕೆ ಏರಿಸಲ್ಪಟ್ಟಾಗ ಆತನು ತೋರಿಸಿದ ಪ್ರತಿಕ್ರಿಯೆಯು ಅದ್ಭುತವಾಗಿತ್ತು. ಆದರೆ ದೇವರನ್ನು ಮರೆತು ಏಕಾಂಗಿಯಾಗಿ ಅಪಾಯದಿಂದ ಪಾರಾಗಲು ಓಡುತ್ತಾ ಓಡುತ್ತಾ ಹೋಗುವಾಗ ಅವನ ಸ್ಥಿತಿಯು ಚಿಂತಾಜನಕವಾಗಿತ್ತು' ಎಲೆನ್ ಜಿ ವೈಟಮ್ಮನವರ ಪ್ರವಾದಿಗಳು ಮತ್ತು ಅರಸರು ಪುಸ್ತಕ ಪುಟ 161, 162.

`ನಿಮ್ಮ ಕೈಯ ಜೀವಿತದಲ್ಲಿ ನೀವು ಸೋತುಹೋದ ಸಂದರ್ಭಗಳ ಬಗ್ಗೆ ಆಲೋಚಿಸಿರಿ, ಆ ಸನ್ನಿವೇಶಗಳು ಮತ್ತು ಸಂಗತಿಗಳು ಯಾವ ರೀತಿಯಲ್ಲಿ ನಿಮ್ಮ ಸೋಲಿಗೆ ಕಾರಣವಾದವು ಎಂಬುದನ್ನು ಅರ್ಥಮಾಡಿಕೊಳ್ಳಲು ಪ್ರಯತ್ನಿಸಿರಿ. ನೀವು ಯಾವ ರೀತಿಯಲ್ಲಿ ಭಿನ್ನವಾಗಿ ನಡೆದುಕೊಳ್ಳಬಹುದಿತ್ತು?`