---
title:  ಆರೋಗ್ಯಕರ ವ್ಯಕ್ತಿ ನರಕದಲ್ಲಿ?
date:   15/08/2024
---

`ಮಾರ್ಕ 9:42-50ನೇ ವಚನಗಳಲ್ಲಿ ಯೇಸು ತಿಳಿಸುವ ಬೋಧನೆ ಏನು? ಯಾವ ಪದಗಳು ಈ ಬೋಧನೆಯನ್ನು ಒಟ್ಟಾಗಿ ಜೋಡಿಸುತ್ತವೆ?`

ಈ ವಾಕ್ಯಗಳು ಯೇಸುಸ್ವಾಮಿಯ ಉಪದೇಶಗಳ ಸಂಗ್ರಹವಾಗಿದ್ದು,
ಒಂದಕ್ಕೊಂದು ಸಂಬಂಧವಿಲ್ಲವೆಂದು ಮೊದಲು ನಮಗೆ ಅನಿಸಬಹುದು. ಆದರೆ
ನಾವು ಗಮನವಿಟ್ಟು ನೋಡಿದಾಗ, ಪ್ರತಿಯೊಂದು ಹೊಸದಾದ ಉಪದೇಶವು
ಮೊದಲು ಬೋಧಿಸಿದ ಉಪದೇಶಕ್ಕೆ ಸಂಬಂಧ ಹೊಂದಿದೆ ಎಂದು ತಿಳಿಯುತ್ತದೆ.
ಮಾರ್ಕ 9:42-5ನೇ ವಚನಗಳು ಯೇಸುಸ್ವಾಮಿಯ ಬೋಧನೆಗಳನ್ನು ಮನವರಿಕೆ
ಮಾಡಿಕೊಳ್ಳಲು ಸಹಾಯಕವಾಗುವ ಪ್ರಮುಖವಾದ ಮೂರು ವಿಷಯಗಳನ್ನು
ಒಳಗೊಂಡಿವೆ. (1) ಪಾಪಕ್ಕೆ ಸಿಕ್ಕಿಸುವುದು (2) ಬೆಂಕಿ ಮತ್ತು (3) ಉಪ್ಪು.

ಮೊದಲನೆಯ ಉಪದೇಶವು ಚಿಕ್ಕಮಕ್ಕಳಿಗೆ ಸಂಬಂಧಪಟ್ಟಿದೆ. ಚಿಕ್ಕಮಕ್ಕಳು
ಹೊಸದಾಗಿ ಕ್ರೈಸ್ತರಾದವರನ್ನು ಸೂಚಿಸುವ ರೂಪಾಲಂಕಾರವು ನಂಬಿಕೆಯ
ವಿಷಯದಲ್ಲಿ ಶಿಶುಗಳಂತಿರುವ ಹೊಸದಾಗಿ ಕ್ರೈಸ್ತರಾದವರ ಬಗ್ಗೆ ನಾಯಕರು
ಮತ್ತು ಧಾರ್ಮಿಕ ಉಪದೇಶಕರು ಜವಾಬ್ದಾರಿ ಹೊಂದಿದ್ದು ಅವರಿಗೆ ಹೆಚ್ಚಾದ
ಗಮನ ನೀಡಬೇಕೆಂದು ದೇವರು ತಿಳಿಸುತ್ತಾನೆ. ಅದೇ ರೀತಿಯಲ್ಲಿ ನಮ್ಮ
ಸಮುದಾಯದಲ್ಲಿರುವ ವಿಧವೆಯರು, ಅನಾಥರು, ದಿಕ್ಕಿಲ್ಲದವರು, ನಿರ್ಗತಿಕರು,
ಬಡವರು ಮತ್ತು ವಿದೇಶಿಯರಿಗೆ ವಿಶೇಷ ಗಮನ ಕೊಡಬೇಕೆಂದು ಹಳೆಯ
ಒಡಂಬಡಿಕೆಯಲ್ಲಿ ತಿಳಿಸಲಾಗಿದೆ. ಹೊಸದಾಗಿ ಕ್ರೈಸ್ತರಾದವರು ಪಾಪ ಮಾಡಲಿಕ್ಕೆ
ಯಾವನಾದರೂ ಕಾರಣನಾದರೆ, ಅಂಥವನು ಕೊರಳಿಗೆ ಬೀಸುವ ಕಲ್ಲುಕಟ್ಟಿ
ಸಮುದ್ರದಲ್ಲಿ ಮುಳುಗಿ ಸಾಯುವುದು ಲೇಸೆಂದು ಯೇಸು ತಿಳಿಸುತ್ತಾನೆ.

ಮಾರ್ಕ 9:42-50ನೇ ವಚನಗಳಲ್ಲಿ ಯೇಸುಸ್ವಾಮಿಯು ನಿಜವಾಗಿಯೂ
ಜನರು ತಮ್ಮ ಕೈ ಅಥವಾ ಕಾಲುಗಳನ್ನು ಕಡಿದುಕೊಳ್ಳಬೇಕೆಂದು ತಿಳಿಸುತ್ತಾನೆಯೇ?
ಅಥವಾ ಕಣ್ಣನ್ನು ಕಿತ್ತುಹಾಕಬೇಕೆಂದು ಹೇಳುತ್ತಾನೆಯೇ? ಅಲ್ಲದೆ ನರಕದಲ್ಲಿ
ಜನರು ಸದಾಕಾಲವೂ ಬೆಂಕಿಯಲ್ಲಿ ಉರಿಯಲ್ಪಡುತ್ತಾರೆಂದು ಆತನು
ಹೇಳುತ್ತಿದ್ದಾನೆಯೇ? ಈ ಪ್ರಶ್ನೆಗೆ 'ಇಲ್ಲ' ಎಂಬುದೇ ಉತ್ತರ. ಯೇಸು ನಮ್ಮ
ಅಂಗಗಳನ್ನು ಕಡಿದು ಹಾಕಬೇಕೆಂದು ಹೇಳುತ್ತಿಲ್ಲ. ದೇಹಕ್ಕೆ ಗಾಯ ಮಾಡಿಕೊಳ್ಳುವುದು
ಯೆಹೂದ್ಯರಿಗೆ ವಿರುದ್ಧವಾಗಿತ್ತು (ಧರ್ಮೋಪದೇಶಕಾಂಡ 14:1 ಹಾಗೂ 1 ಅರಸ
18:27, 28ನೇ ವಚನಗಳನ್ನು ಓದಿರಿ), ಕೈ, ಕಾಲು ಅಥವಾ ಕಣ್ಣುಗಳನ್ನು
ಕಳೆದುಕೊಳ್ಳುವುದು ಭಯಂಕರವಾಗಿದೆ, ಆದರೆ ಪಾಪವು ಇದಕ್ಕಿಂತಲೂ ಹೆಚ್ಚು
ಭಯಂಕರವಾದದ್ದೆಂಬ ಪ್ರಮುಖವಾದ ಪಾಠವನ್ನು ಯೇಸುಸ್ವಾಮಿ ಈ
ರೂಪಾಲಂಕಾರದ ಮೂಲಕ ತಿಳಿಸುತ್ತಾನೆ.

ಪಾಪಿಗಳು ನರಕದ ಬೆಂಕಿಯಲ್ಲಿ ಸದಾಕಾಲಕ್ಕೂ ಉರಿಯಲ್ಪಡುವುದಿಲ್ಲ. ಇದು
ನಮಗೆ ಹೇಗೆ ತಿಳಿದಿದೆ? ಯೇಸುವಿನ ರೂಪಾಲಂಕಾರ ಅಥವಾ ಉದಾಹರಣೆಯ
ಪ್ರಕಾರ ಒಂದೇ ಒಂದು ಕಣ್ಣು, ಕಾಲು ಅಥವಾ ಕೈನಿಂದ ಪರಲೋಕಕ್ಕೆ ಹೋಗುವ
ಜನರ ಬಗ್ಗೆ ಆಲೋಚಿಸಿ. ಅದೇ ರೀತಿ ಈಗ ನರಕಕ್ಕೆ ಹೋಗುವವರ ಬಗ್ಗೆ
ಆಲೋಚಿಸಿ. ಇವರು ತಮ್ಮ ಸಂಪೂರ್ಣವಾದ ಅಂಗಗಳೊಡನೆ ನರಕಕ್ಕೆ ಹೋಗುತ್ತಾರೆ.
ಆರೋಗ್ಯಕರವಾದ ಮನುಷ್ಯನು ನರಕದಲ್ಲಿ? ಆದರೆ ಇದು ವ್ಯತಿರಿಕ್ತವಾಗಿರಬೇಕಲ್ಲವೇ?
ಆರೋಗ್ಯಕರ ಮನುಷ್ಯನು ಪರಲೋಕಕ್ಕೆ ಹೋಗುವನು. ಯೇಸುವು ತಮಾಷೆಯ
ಮೂಲಕ ಈ ವಿಷಯವನ್ನು ಅರ್ಥಮಾಡಿಕೊಳ್ಳಲು ನಮಗೆ ಸಹಾಯ ಮಾಡುತ್ತಾನೆ.
ಪಾಪವು ಬಹಳ ಕೆಟ್ಟದ್ದೆಂದು ನಾವು ಮನವರಿಕೆ ಮಾಡಿಕೊಳ್ಳಬೇಕೆಂದು ಆತನು
ಬಯಸುತ್ತಾನೆ. ನಿತ್ಯಜೀವವನ್ನು ಕಳೆದುಕೊಳ್ಳಲು ಬಯಸುವುದಕ್ಕೆ ಬದಲಾಗಿ,
ನಮ್ಮ ಕೈ, ಕಾಲು ಅಥವಾ ಕಣ್ಣು ಕಳೆದುಕೊಳ್ಳುವುದು ಉತ್ತಮ.

`ನರಕದ ಬೆಂಕಿಯು ಸದಾಕಾಲಕ್ಕೂ ಉರಿಯುತ್ತಿರುವುದಿಲ್ಲ. ಆದರೆ ಆ ಬೆಂಕಿಯು
ಯಾವುದನ್ನು ಸುಡುತ್ತದೆಯೋ, ಅದು ಎಂದೆಂದಿಗೂ ನಾಶವಾಗಿರುತ್ತದೆ. ಆದುದರಿಂದ
ರಕ್ಷಣೆಗೆ ಸೇರದವರು ಸದಾಕಾಲಕ್ಕೂ ಬೆಂಕಿಯಿಂದ ಉರಿಯುವುದಿಲ್ಲ. ಬದಲಾಗಿ
ಸದಾಕಾಲಕ್ಕೂ ನಾಶವಾಗುವರು.`