---
title:  ಯೇಸು ಕುರುಡನನ್ನು ಗುಣಪಡಿಸಿದ್ದು
date:   11/08/2024
---

`ಮಾರ್ಕ 8:22-30ನೇ ವಚನಗಳಲ್ಲಿ ಯೇಸುಸ್ವಾಮಿ ಮತ್ತು ಕುರುಡನ ಕಥೆಯನ್ನು
ಓದಿರಿ, ಆತನು ಕುರುಡನನ್ನು ಗುಣಪಡಿಸಲು ಯಾಕೆ ಎರಡು ಸಾರಿ ಅವನನ್ನು
ಮುಟ್ಟಿದನು. ಇದರಿಂದ ನಾವು ಕಲಿಯುವುದೇನು?`

ಯೇಸುವು ಕೆಲವು ಕುರುಡರನ್ನು ಗುಣಪಡಿಸಿದ ವಿಷಯವು ನಾಲ್ಕು
ಸುವಾರ್ತೆಗಳಲ್ಲಿಯೂ ಬರೆದಿದೆ. ಮಾರ್ಕ 8ನೇ ಅಧ್ಯಾಯದಲ್ಲಿ ಒಬ್ಬ ಕುರುಡನನ್ನು
ಹಾಗೂ 10:46-52ನೇ ವಚನಗಳಲ್ಲಿ ಬಾರ್ತಿಮಾಯನೆಂಬ ಕುರುಡನನ್ನು ಆತನು
ಗುಣಪಡಿಸಿದನು. ಮತ್ತಾಯನು ಇಬ್ಬರು ಕುರುಡರೆಂದು ಹೇಳುತ್ತಾನೆ (20:29-34), ಯೋಹಾನ 9ನೇ ಅಧ್ಯಾಯದಲ್ಲಿ ಯೇಸುಸ್ವಾಮಿಯು ಒಬ್ಬ ಕುರುಡನನ್ನು
ವಾಸಿಮಾಡಿ ಸಿಲೋವಕೊಳದಲ್ಲಿ ಹೋಗಿ ನಿನ್ನ ಕಣ್ಣುಗಳನ್ನು ತೊಳೆದುಕೊ
ಎಂದು ಹೇಳಿ ಕಳುಹಿಸುತ್ತಾನೆ.

ಆದರೆ ಮಾರ್ಕ ಎಂಟನೇಅಧ್ಯಾಯದಲ್ಲಿ ಮಾತ್ರ ಕಂಡುಬರುವ ಕಥೆಯು
ವಿಶೇಷವಾದದ್ದು. ಇಲ್ಲಿಯೂ ಸಹ ಯೇಸುವು ಒಬ್ಬ ಕುರುಡನಿಗೆ ಕಣ್ಣು ಕೊಡುತ್ತಾನೆ.
ಆದರೆ ಈ ಅದ್ಭುತದಲ್ಲಿ ಎರಡು ಭಾಗಗಳಿವೆ ಅಥವಾ ಕ್ರಿಯೆಗಳಿವೆ. ಯೇಸುವು
ಈ ಕುರುಡನನ್ನು ಎರಡು ಸಾರಿ ಮುಟ್ಟುತ್ತಾನೆ. ಅಲ್ಲದೆ ಅವನಿಗೆ ನೀನು ಊರೊಳಕ್ಕೆ
ಹೋಗಬೇಡವೆಂದು ಹೇಳಿದನು.

ಆದರೆ ಆ ಕುರುಡನನ್ನು ಗುಣಪಡಿಸಲು ಯೇಸುವು ಯಾಕೆ ಅವನನ್ನು
ಎರಡು ಸಾರಿ ಮುಟ್ಟುತ್ತಾನೆ? ಆತನಿಗೆ ಸಾಮರ್ಥ್ಯವಿರುವುದಿಲ್ಲವೇ? ನಮಗೆ ಒಂದು
ಪಾಠ ಕಲಿಸಲಿಕ್ಕಾಗಿ ಯೇಸು ಅವನನ್ನು ಎರಡು ಸಾರಿ ಮುಟ್ಟುತ್ತಾನೆ. ಕುರುಡನಿಗೆ
ಕಣ್ಣುಗಳು ಬಂದ ಅದ್ಭುತವು ಒಂದು ಪರಿಣಾಮಕಾರಿಯಾದ ದೃಶ್ಯ
ಕಥಾವಳಿಯಾಗಿದೆ (Picture Story), ನಾವು ಕ್ರೈಸ್ತರಾಗಿ ಆತ್ಮೀಕ ಜ್ಞಾನದಲ್ಲಿ
ಬೆಳೆಯಲು ಸಮಯ ಬೇಕೆಂದು ಯೇಸು ತೋರಿಸಿಕೊಡುತ್ತಾನೆ. ಆತನು ಕುರುಡನಿಗೆ
ಗುಣಪಡಿಸಿ ದೃಷ್ಟಿಕೊಟ್ಟಾಗ, ನಮಗೆ ಬೋಧಿಸಬೇಕಾದದ್ದನ್ನು ನಮಗೆ ಮನವರಿಕೆ
ಮಾಡಿಕೊಡಲು ತಾನು ಸಹಾಯ ಮಾಡುವೆನೆಂದು ಆತನು ತಿಳಿಸುತ್ತಿದ್ದಾನೆ.
ವಿದ್ಯಾರ್ಥಿಗಳು ಪ್ರಶ್ನೆ ಕೇಳಬೇಕೆಂದು ಶಿಕ್ಷಕರು ಬಯಸುತ್ತಾರೆ. ಅದರ ಮೂಲಕ
ಪಾಠವನ್ನು ಅರ್ಥಮಾಡಿಕೊಳ್ಳುವಂತೆ ಶಿಕ್ಷಕರು ಸಹಾಯ ಮಾಡುತ್ತಾರೆ. ಮಾರ್ಕ
ಎಂಟನೇ ಅಧ್ಯಾಯದಲ್ಲಿ ಯೇಸುಕ್ರಿಸ್ತನು ತಾನು ಯಾರೆಂದು ತಿಳಿದುಕೊಂಡಿದ್ದೀರೆಂದು
ಶಿಷ್ಯರಿಗೆ ಕೇಳುತ್ತಾನೆ. ಇದಕ್ಕಿಂತ ಮೊದಲು ಆತನು ಅವರಿಗೆ ಇಂತಹ ಪ್ರಶ್ನೆ
ಕೇಳಿರಲಿಲ್ಲ. ನೀನು ಬರಬೇಕಾದ ಲೋಕರಕ್ಷಕನು ಎಂದು ಪೇತ್ರನು ಕ್ರಿಸ್ತನ ಪ್ರಶ್ನೆಗೆ
ಉತ್ತರಿಸುತ್ತಾನೆ. ಅನಂತರ ಯೇಸುಸ್ವಾಮಿಯು ತಾನು ಶಿಲುಬೆಯ ಮೇಲೆ ಮರಣ
ಹೊಂದುತ್ತೇನೆಂದು ಶಿಷ್ಯರಿಗೆ ವಿವರಿಸುತ್ತಾನೆ.

ತಾನು ಲೋಕರಕ್ಷಕನೆಂಬ ವಿಷಯವನ್ನು ಯಾರಿಗೂ ತಿಳಿಸಬಾರದೆಂದು ಯೇಸು
ಯಾಕೆ ತನ್ನ ಶಿಷ್ಯರಿಗೆ ಹೇಳಿದನು? ದೇವರರಾಜ್ಯದ ಸುವಾರ್ತಾ ಸೇವೆಯನ್ನು
ಸಾರುವ ಆತನ ಉದ್ದೇಶಕ್ಕೆ ಈ ಅಪ್ಪಣೆಯು ವಿರುದ್ಧವಾಗಿದೆಯೆಂದು
ಅನಿಸುವುದಿಲ್ಲವೇ? ಯೇಸು ಈ ಲೋಕದಲ್ಲಿದ್ದ ಕಾಲದಲ್ಲಿ ಬರಲಿರುವ ಮೆಸ್ಸಿಯನು
ಅಂದರೆ ರಕ್ಷಕನು ರೋಮನ್ನರಿಗೆ ವಿರುದ್ಧವಾಗಿ ಹೋರಾಡಿ ಅವರನ್ನು ಇಸ್ರಾಯೇಲ್
ದೇಶದಿಂದ ಓಡಿಸುತ್ತಾನೆಂದು ಯೆಹೂದ್ಯರು ನಿರೀಕ್ಷಿಸಿದ್ದರು. ಆದರೆ ಯೇಸುವು
ಅಂತಹ ರಕ್ಷಕನಾಗಿ ಈ ಲೋಕಕ್ಕೆ ಬಂದಿರಲಿಲ್ಲ. ಈ ಕಾರಣದಿಂದಲೇ ಆತನು
ತನ್ನ ಶಿಷ್ಯರಿಗೆ ತಾನು ರಕ್ಷಕನಾಗಿದ್ದೇನೆಂದು ಯಾರಿಗೂ ಹೇಳಬಾರದೆಂದು ಆದೇಶ
ಮಾಡಿದನು.

`ಸತ್ಯವೇದದ ಸತ್ಯಗಳ ಬಗ್ಗೆ ಮಾತಾಡಬಾರದಂತ ಸಮಯ ಎಂದಾದರೂ ನಮಗೆ
ಬಂದಿದೆಯೇ? ಹೌದಾದಲ್ಲಿ, ನಾವು ಯಾಕೆ ಅವುಗಳ ಬಗ್ಗೆ ಮಾತಾಡಬಾರದು? ಈ
ಕಥೆಯ ಮೂಲಕ ನಾವು ಹೇಗೆ ಈ ಪ್ರಶ್ನೆಗೆ ಉತ್ತರ ಕಂಡುಕೊಳ್ಳಬಹುದು?`