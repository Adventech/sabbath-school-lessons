---
title:  ಹೆಚ್ಚಿನ ಚಿಂತನೆ
date:   16/08/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್
ಪುಸ್ತಕದ 'ಮಿನಿಸ್ಟ್ರಿ' ಹಾಗೂ 'ವೂ ಈಸ್ ದಿ ಗ್ರೇಟಸ್ಟ್' ಎಂಬ ಅಧ್ಯಾಯಗಳನ್ನು
ಒದಿರಿ, ಅವರು ಈ ಅಧ್ಯಾಯಗಳಲ್ಲಿ ಹೀಗೆ ತಿಳಿಸುತ್ತಾರೆ :

"ನೀವು ಇತರರಿಂದ ಗೌರವಿಸಲ್ಪಡಬೇಕೇ? ಹಾಗಿದ್ದಲ್ಲಿ ಮೊದಲು ಅಹಂಕಾರ
ಬಿಡಬೇಕು. ದೇವರು ಈ ಲೋಕದಲ್ಲಿ ಮುಖ್ಯವಾದ ಸೇವೆಗಾಗಿ ಜನರನ್ನು
ಆರಿಸಿಕೊಳ್ಳುವಾಗ, ಸ್ನಾನಿಕನಾದ ಯೋಹಾನನಂತವರನ್ನು ಆರಿಸಿಕೊಳ್ಳುತ್ತಾನೆ.
ಅವನಲ್ಲಿ ಅಹಂಕಾರವಿರಲಿಲ್ಲ (ಈ ಕಾರಣದಿಂದಲೇ ಯೇಸುಸ್ವಾಮಿ ಹೆಚ್ಚಬೇಕು,
ನಾನು ಕಡಿಮೆಯಾಗಬೇಕು. ಆತನ ಕೆರೆಗಳ ಬಾರನ್ನು ಬಿಚ್ಚಲೂ ಸಹ ನಾನು
ಯೋಗ್ಯನಲ್ಲವೆಂದು ಯೋಹಾನನು ಹೇಳುತ್ತಾನೆ). ನಮ್ಮ ಹೃದಯವು ನಮ್ರತೆಯಿಂದ
ಕೂಡಿದ್ದಲ್ಲಿ, ನಾವೂ ಸಹ ಮಕ್ಕಳಂತಿರುತ್ತೇವೆ. ಮಕ್ಕಳಂತೆ ನಿಷ್ಕಪಟ ಮನಸ್ಸುಳ್ಳವನು
ದೇವರಿಗೆ ಅತ್ಯುತ್ತಮ ಸೇವಕನಾಗಿರುತ್ತಾನೆ. ಇತರರನ್ನು ರಕ್ಷಣಾ ಮಾರ್ಗಕ್ಕೆ ತರಲು
ಪ್ರಯತ್ನಿಸುವರೊಂದಿಗೆ ದೇವದೂತರು ಕೆಲಸ ಮಾಡುತ್ತಾರೆ. ಇಂತಹವರಲ್ಲಿ
ಅಹಂಕಾರವಿರುವುದಿಲ್ಲ. ಅವರು ತಮಗೆ ಗೌರವ ಬರಬೇಕೆಂದು ಅಪೇಕ್ಷಿಸುವುದಿಲ್ಲ.

ಇತರರಿಗೆ ಕೊಡದಿರುವ ಯಾವ ವರಗಳನ್ನು ದೇವರು ನಿಮಗೆ ಕೊಟ್ಟಿದ್ದಾನೆ.
ದೇವರು ನಿಮ್ಮನ್ನು ಉನ್ನತ ಶಿಕ್ಷಣ, ತರಬೇತಿ ಹಾಗೂ ಧಾರ್ಮಿಕ ಅನುಭವದಲ್ಲಿ
ಹೆಚ್ಚಾಗಿ ಆಶೀರ್ವದಿಸಿರಬಹುದು. ಈ ವರಗಳನ್ನು ನೀವು ಇತರರಿಗೆ
ಆಶೀರ್ವಾದಕರವಾಗುವಂತೆ ಉಪಯೋಗಿಸಬೇಕು. ನೀವು ಬಲಶಾಲಿಗಳಾಗಿದ್ದಲ್ಲಿ
ದುರ್ಬಲರಿಗೆ ಸಹಾಯ ಮಾಡಿ, ದೇವದೂತರು ದೇವರ ಮಕ್ಕಳಿಗೆ ಸಹಾಯ
ಮಾಡಲು ಇಷ್ಟಪಡುತ್ತಾರೆ. ಈ ದೇವದೂತರು ದೇವರ ಮಹಿಮೆಯಿಂದ
ಪ್ರಕಾಶಿಸುತ್ತಾ, ಯಾವಾಗಲೂ ಆತನ ಮುಖವನ್ನೇ ದೃಷ್ಟಿಸುತ್ತಾರೆ. ನಾವು ಯಾರನ್ನು
ಪ್ರೀತಿಸಲು ಇಷ್ಟಪಡುವುದಿಲ್ಲವೋ ಅವರ ಮೇಲೆ ಗಮನವಿಡಬೇಕೆಂದು ದೇವರು
ತನ್ನ ದೂತರಿಗೆ ಆದೇಶಿಸುತ್ತಾನೆ. ಸ್ವಪ್ರತಿಷ್ಠೆಯನ್ನು ಹೊಂದಿ ಅದರ ವಿರುದ್ಧವಾಗಿ
ಕಠಿಣ ಹೋರಾಟ ಮಾಡುವವರಿಗೆ ದೇವದೂತರು ಸಹಾಯ ಮಾಡುತ್ತಾರೆ.
ಇಂತಹ ಜನರ ಜೀವನದಲ್ಲಿ ಯಾವುದೇ ನಿರೀಕ್ಷೆ ಇರುವುದಿಲ್ಲ. ಸಹಾಯದ
ಅಗತ್ಯವಿರುವ ಇಂತವರಿಗೆ ಸಹಾಯ ಮಾಡಲು ದೇವರ ನಿಷ್ಠಾವಂತ ಹಿಂಬಾಲಕರು
ದೇವದೂತರೊಂದಿಗೆ ಒಟ್ಟಾಗಿ ಸೇರಿ ಕೆಲಸ ಮಾಡುತ್ತಾರೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಮಾರ್ಕ 8:27-29ನೇ ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ನನ್ನ ಸ್ವಂತ
ರಕ್ಷಕನೆಂದು ನೀವು ಇತರರ ಮುಂದೆ ಎಷ್ಟು ಸಾರಿ ಸಾಕ್ಷಿ ನೀಡಿರುವಿರಿ?`

`ದೇವರ ದೃಷ್ಟಿಯಲ್ಲಿ ಯಶಸ್ಸು ಎಂಬುದನ್ನು ಮನುಷ್ಯರ ದೃಷ್ಟಿಯಲ್ಲಿ ಯಶಸ್ಸು
ಎಂಬುದರೊಂದಿಗೆ ಹೋಲಿಕೆ ಮಾಡಿ. ಎಂತಹ ಸ್ತ್ರೀ ಮತ್ತು ಪುರುಷರು
ಬಹಳ ದೊಡ್ಡವರು ಅಥವಾ ಹೆಚ್ಚಿನವರೆಂದು ಜನರು ಭಾವಿಸುತ್ತಾರೆ? ಈ
ಲೋಕದಲ್ಲಿ ಜನರು ಯಾವುದೇ ಗಮನ ಕೊಡದಂತ ಅಥವಾ
ಇಷ್ಟಪಡದಂತಹ ಯಾವ ವ್ಯಕ್ತಿಗಳನ್ನು ದೇವರು ಯಶಸ್ವಿಯಾದವರೆಂದು
ಭಾವಿಸುತ್ತಾನೆ? ನಿಮ್ಮ ಉತ್ತರವೇನು?`