---
title:  ಯೇಸು ತನ್ನ ಶಿಷ್ಯರಿಗೆ ಮಾಡಿದ ಉಪದೇಶ-ಭಾಗ 1
date:   10/08/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ 8:22-38; 9:1-13; ಹಾಗೂ 30-50ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> ಯಾವನಿಗಾದರೂ ನನ್ನ ಹಿಂದೆ ಬರುವುದಕ್ಕೆ ಮನಸ್ಸಿದ್ದರೆ, ಅವನು ತನ್ನನ್ನು ನಿರಾಕರಿಸಿ ತನ್ನ ಶಿಲುಬೆಯನ್ನು ಹೊತ್ತುಕೊಂಡು ನನ್ನ ಹಿಂದೆ ಬರಲಿ ಎಂದು ಯೇಸು ಹೇಳಿದನು (ಮಾರ್ಕ 8:34).

ಮಾರ್ಕನ ಸುವಾರ್ತೆಯ ಮೊದಲ ಎಂಟು ಅಧ್ಯಾಯಗಳು ಯೇಸುವು ಯಾರೆಂದು
ನಮಗೆ ತಿಳಿಸುತ್ತವೆ. ಆತನ ಪರಿಣಾಮಕಾರಿಯಾದ ಬೋಧನೆಗಳು ಮತ್ತು ಅದ್ಭುತ
ಕಾರ್ಯಗಳು ಆತನು ಲೋಕರಕ್ಷಕನೆಂದು ತಿಳಿದುಕೊಳ್ಳುವುದಕ್ಕೆ ನಮಗೆ ಸಹಾಯ
ಮಾಡುತ್ತವೆ.

ಮಾರ್ಕ 9ನೇ ಅಧ್ಯಾಯದಲ್ಲಿ ಯೇಸುಸ್ವಾಮಿಯು ತನ್ನ ಶಿಷ್ಯರನ್ನು ತಾನು
ಯಾರೆಂದು ನೀವು ತಿಳಿದುಕೊಂಡಿದ್ದೀರಿ ಎಂದು ಕೇಳುತ್ತಾನೆ. ಪೇತ್ರನು ಈ
ಪ್ರಶ್ನೆಗೆ ಉತ್ತರ ಹೇಳಿದಾಗ, ಯೇಸುವು ರಕ್ಷಕನಾದ ತನಗೆ ಮುಂದೆ ಏನು
ಸಂಭವಿಸುವುದೆಂದು ತಿಳಿಸುತ್ತಾನೆ.

ಮಾರ್ಕ 8ನೇ ಅಧ್ಯಾಯದ ಕೊನೆಯ ಭಾಗದಿಂದ ಹತ್ತನೇ ಅಧ್ಯಾಯದ
ಮುಕ್ತಾಯದವರೆಗೂ ತನಗೆ ಮುಂದೆ ಏನಾಗುತ್ತದೆಂಬುದನ್ನು ಕ್ರಿಸ್ತನು ತನ್ನ ಶಿಷ್ಯರಿಗೆ
ತಿಳಿಸುತ್ತಾನೆ. ಆತನು ಶಿಲುಬೆಯ ಬಗ್ಗೆ ಮಾತಾಡುತ್ತಾನೆ. ಅನಂತರ ಅವರಿಗೆ
ವಿಶೇಷವಾದ ಬೋಧನೆ ಮಾಡುತ್ತಾನೆ. ಆ ಬೋಧನೆಗಳು ಇಂದೂ ಸಹ ನಮಗೆ
ಬಹಳ ಪ್ರಾಮುಖ್ಯವಾಗಿವೆ.

ಯೇಸುಸ್ವಾಮಿಯ ಇಬ್ಬರು ಕುರುಡರನ್ನೂ ಸಹ ಗುಣಪಡಿಸುತ್ತಾನೆ (8 ಹಾಗೂ
18ನೇ ಅಧ್ಯಾಯಗಳು). ಈ ಅದ್ಭುತ ಕಾರ್ಯಗಳು ಆತನನ್ನು ಹಿಂಬಾಲಿಸುವುದರ
ಬಗ್ಗೆ ಬೋಧಿಸುತ್ತವೆ. ನಾವು ಯೇಸುವನ್ನು ಹಿಂಬಾಲಿಸಿದಾಗ, ಆತನು ಯಾರು
ಎಂಬುದರ ಬಗ್ಗೆ ದೇವರು ನಮಗೆ ಹೆಚ್ಚಿನ ಆತ್ಮೀಕ ವಿವೇಕವನ್ನು ಕೊಡುತ್ತಾನೆ.
ಆತನ ಬೋಧನೆಗಳು ಶಿಷ್ಯರು ಉತ್ತಮ ವ್ಯಕ್ತಿಗಳಾಗುವಂತೆ ಸಹಾಯ ಮಾಡಿವೆ.
ಕ್ರಿಸ್ತನ ಬೋಧನೆಗಳು ಇಂದೂ ಸಹ ನಮಗೆ ಸಹಾಯಕವಾಗಿದೆ. ಯೇಸುವನ್ನು
ಹಿಂಬಾಲಿಸಿ ನಡೆಯಲು ನಮಗೇನು ಅಗತ್ಯವಾಗಿದೆ ಮತ್ತು ಅದರಿಂದ ದೇವರು
ನಮಗೆ ಕೊಡುವ ಆಶೀರ್ವಾದದ ಬಗ್ಗೆ ತಿಳಿಸುತ್ತವೆ.