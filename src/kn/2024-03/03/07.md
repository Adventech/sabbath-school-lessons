---
title:  ಹೆಚ್ಚಿನ ಚಿಂತನೆ
date:   19/07/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್‌ ಆಫ್ ಏಜಸ್'
ಪುಸ್ತಕದಲ್ಲಿ 'ಲೇವಿ-ಮತ್ತಾಯ ಹಾಗೂ ಸ್ಯಾಬತ್' ಎಂಬ ಅಧ್ಯಾಯಗಳನ್ನು ಓದಿರಿ.
ಸಬ್ಬತ್‌ದಿನದಲ್ಲಿ ಸ್ವಸ್ಥ ಮಾಡುವುದು ಸರಿಯೇ? ಎಂದು ಫರಿಸಾಯರು
ಯೇಸುವನ್ನು ಪ್ರಶ್ನಿಸಿದರು (ಮತ್ತಾಯ 12:10). ಅದಕ್ಕುತ್ತರವಾಗಿ ಆತನು "ನಿಮ್ಮಲ್ಲಿ
ಯಾರಿಗಾದರೂ ಒಂದೇ ಒಂದು ಕುರಿ ಇದ್ದು, ಅದು ಸಬ್ಬತ್‌ ದಿನದಲ್ಲಿ ಕುಣಿಯೊಳಕ್ಕೆ
ಬಿದ್ದರೆ, ಅವನು ಅದನ್ನು ಹಿಡಿದು ಮೇಲಕ್ಕೆ ತೆಗೆಯದೇ ಇರುವನೇ?" ಕುರಿಗಿಂತ
ಮನುಷ್ಯನು ಎಷ್ಟೋ ಹೆಚ್ಚು. ಆದಕಾರಣ ಸಬ್ಬತ್ ದಿನದಲ್ಲಿ ಒಳ್ಳೇ ಕೆಲಸ ಮಾಡುವುದು
ತಕ್ಕದ್ದೇ ಸರಿ" ಎಂದು ಫರಿಸಾಯರಿಗೆ ಉತ್ತರಿಸುತ್ತಾನೆ (ಮತ್ತಾಯ 12:11,12).

ಶ್ರೀಮತಿ ವೈಟಮ್ಮನವರು ದಿ ಡಿಸೈರ್‌ ಆಫ್ ಏಜಸ್ ಪುಸ್ತಕದ 'ದಿ ಸ್ಯಾಬತ್
ಎಂಬ ಅಧ್ಯಾಯದಲ್ಲಿ ಹೀಗೆ ತಿಳಿಸುತ್ತಾರೆ :

"ಯೆಹೂದ್ಯ ಧಾರ್ಮಿಕ ನಾಯಕರು ಮತ್ತು ಫರಿಸಾಯರಿಂದ ಕಳುಹಿಸಲ್ಪಟ್ಟ
ಗೂಢಚಾರರು ಜನರ ಮುಂದೆ ಯೇಸುವಿಗೆ ಉತ್ತರ ಕೊಡಲು ಧೈರ್ಯ
ಮಾಡುತ್ತಿರಲಿಲ್ಲ. ಯಾಕೆಂದರೆ ಜನರು ಆತನ ಉಪದೇಶಕ್ಕೆ ಸಮ್ಮತಿಸಬಹುದೆಂಬ
ಭಯ ಅವರಿಗಿತ್ತು. ಯೇಸುವು ಧರ್ಮಶಾಸ್ತ್ರದ ಸತ್ಯವನ್ನು ಹೇಳುತ್ತಾನೆಂದು
ಗೂಢಚಾರರಿಗೆ ಚೆನ್ನಾಗಿ ತಿಳಿದಿತ್ತು. ಒಬ್ಬ ಮನುಷ್ಯನು ವೇದನೆ ಪಡುತ್ತಿದ್ದರೂ
ಸರಿಯೇ, ಯೆಹೂದ್ಯರು ಸಬ್ಬತ್ತಿನ ನೇಮಗಳನ್ನು ಮೀರುತ್ತಿರಲಿಲ್ಲ. ಆದರೆ ಅವರು
ದೇವರು ಉಂಟುಮಾಡಿದ ಮನುಷ್ಯನಿಗಿಂತ ಹೆಚ್ಚಾಗಿ ಒಂದು ಪ್ರಾಣಿಗೆ ಗಮನ
ಕೊಡುತ್ತಿದ್ದರು. ತಪ್ಪಾದ ಎಲ್ಲಾ ಧರ್ಮಗಳೂ ಇದೇರೀತಿ ಭಾವನೆ ಹೊಂದಿವೆ.
ದೇವರ ಹತೋಟಿಗೆ ವಿರುದ್ಧವಾಗಿ ಹೋರಾಡುವ ಎಲ್ಲಾ ಧರ್ಮಗಳು ಜನರಿಗೆ
ಮೋಸ ಮಾಡುತ್ತವೆ ಹಾಗೂ ದೇವರು ತಾನು ಉಂಟುಮಾಡಿದ ಮನುಷ್ಯನಿಗೆ
ನೀಡಿದ ಗೌರವಕ್ಕೆ ಧಕ್ಕೆ ತರುತ್ತವೆ. ಆದರೆ ದೇವರು ಕ್ರಿಸ್ತನ ಮೂಲಕ ನಮಗೆ
ಮೊದಲು ನೀಡಿದ್ದ ಗೌರವವನ್ನು ತಿರುಗಿ ಕೊಡುತ್ತಾನೆ.

ಕಷ್ಟದಲ್ಲಿರುವವರ ಅಗತ್ಯಗಳ ಬಗ್ಗೆ ನಾವು ಗಮನ ಹರಿಸಬೇಕು. ಯೇಸುಸ್ವಾಮಿಯು
ತನ್ನ ಅಮೂಲ್ಯವಾದ ರಕ್ತದಿಂದ ನಮ್ಮನ್ನು ಕ್ರಯಕ್ಕೆ ಕೊಂಡುಕೊಂಡ ನಿಮಿತ್ತ
ನಾವು ಆತನ ದೃಷ್ಟಿಯಲ್ಲಿ ಯೋಗ್ಯರಾಗಿದ್ದೇವೆಂಬುದು ಒಂದು ಶುಭ
ಸಮಾಚಾರವಾಗಿದೆ. ಕಷ್ಟದಲ್ಲಿರುವ ಇತರರ ಅಗತ್ಯಗಳನ್ನು ನಾವು ಪೂರೈಸಬೇಕೆಂದು
ಯೇಸುಸ್ವಾಮಿಯು ನಮಗೆ ಬೋಧಿಸುತ್ತಾನೆ. ಕರ್ತನಾದ ಯೆಹೋವನು
ಇಂತೆನ್ನುತ್ತಾನೆ- "ಮನುಷ್ಯರನ್ನು ಅಪರಂಜಿಗಿಂತಲೂ ಮಾನವರನ್ನು ಓಫೀರಿನ
ಬಂಗಾರಕ್ಕಿಂತಲೂ ಅಪರೂಪವಾಗುವಂತೆ ಮಾಡುವೆನು" (ಯೆಶಾಯ 13:12).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕಷ್ಟಸಂಕಟಗಳಿಂದ ಬಾಧೆ ಪಡುತ್ತಿರುವವರಿಗೆ ನೀವು ಮತ್ತು ನಿಮ್ಮ ಸ್ಥಳೀಯ
ಸಭೆಯು ಹೇಗೆ ಸಹಾಯ ಮಾಡಬಹುದು?`

`ಯೆಹೂದ್ಯ ನಾಯಕರು ಯೇಸುಸ್ವಾಮಿಯನ್ನು ಬಹಳವಾಗಿ ದ್ವೇಷಿಸಿದರು.
ಆತನು ಮಾಡಿದ ಅದ್ಭುತ ಕಾರ್ಯಗಳನ್ನು ಅವರು ಗಮನಕ್ಕೆ ತೆಗೆದುಕೊಳ್ಳಲಿಲ್ಲ.
ಆದುದರಿಂದ ಅವರು ಆತನನ್ನು ತಿರಸ್ಕರಿಸಿದರು. ಆದರೆ ನಾವೂ ಯೇಸುವನ್ನು
ತಿರಸ್ಕರಿಸಿದಂತೆ ಇರಲು ಸಾಧ್ಯ?`

`ನಮ್ಮ ಸ್ಥಳೀಯ ಸಭೆಯು ಕ್ರಿಸ್ತನನ್ನು ಅಂಗೀಕರಿಸಿಕೊಂಡ ಕಾರಣದಿಂದ
ತಮ್ಮ ಬಂಧುಗಳಿಂದ ತಿರಸ್ಕೃತರಾಗಿ ಬಂದವರಿಗೆ ಹೇಗೆ ಒಂದು ಕುಟುಂಬವಾಗಬಹುದು?`