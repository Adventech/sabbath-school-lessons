---
title:  ಭಿನ್ನಾಭಿಪ್ರಾಯಗಳು
date:   13/07/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ 1:1-35ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಯೇಸುಸ್ವಾಮಿಯು ಅವರಿಗೆ- ಸಬ್ಬತ್ ದಿನವು ಮನುಷ್ಯರಿಗೋಸ್ಕರ ಉಂಟಾಯಿತೇ ಹೊರತು, ಮನುಷ್ಯರು ಸಬ್ಬತ್‌ ದಿನಕ್ಕೋಸ್ಕರ ಉಂಟಾಗಲಿಲ್ಲ. ಹೀಗಿರಲಾಗಿ ಮನುಷ್ಯಕುಮಾರನು ಸಬ್ಬತ್‌ದಿನಕ್ಕೆ ಒಡೆಯನಾಗಿದ್ದಾನೆ ಅಂದನು" (ಮಾರ್ಕ 2:27,28).

ಮಾರ್ಕನ ಸುವಾರ್ತೆ ಎರಡನೇ ಅಧ್ಯಾಯ ಹಾಗೂ 3:1-6ನೇ ವಚನಗಳಲ್ಲಿ
ಐದು ಕಥೆಗಳಿವೆ. ಈ ಕಥೆಗಳು ಯೇಸುಸ್ವಾಮಿಯ ಉಪದೇಶವನ್ನು ಯೆಹೂದ್ಯ
ನಾಯಕರ ಬೋಧನೆಗಳೊಂದಿಗೆ ಹೋಲಿಕೆ ಮಾಡುತ್ತವೆ. ಇಲ್ಲಿ ತಿಳಿಸಿರುವ
ಪ್ರತಿಯೊಂದು ಕಥೆಯು ಅದಕ್ಕೆ ಹಿಂದೆ ಬರುವ ಕಥೆಯ ವಿಷಯದೊಂದಿಗೆ
ಸಂಬಂಧ ಹೊಂದಿದೆ. ಕೊನೆಯ ಕಥೆಯು ಮೊದಲನೆಯದರೊಂದಿಗೆ ಸಂಬಂಧ
ಹೊಂದಿದೆ.

ಮಾರ್ಕನ ಸುವಾರ್ತೆ ಎರಡನೇ ಅಧ್ಯಾಯ ಹಾಗೂ 3:1-6ನೇ ವಾಕ್ಯಗಳಲ್ಲಿ
ತಿಳಿಸಿರುವ ಪ್ರತಿಯೊಂದು ಕಥೆಯು ಯೇಸುವಿನ ಬಗ್ಗೆ ಒಂದು ಪ್ರಾಮುಖ್ಯವಾದ
ವಿಷಯವನ್ನು ತಿಳಿಸುತ್ತದೆ (ಮಾರ್ಕ 2:10,17,20 ಹಾಗೂ 28ನೇ ವಚನಗಳನ್ನು
ಓದಿರಿ), ಈ ಕಥೆಗಳಲ್ಲಿ ಆತನು ವಿವೇಕಯುತವಾದ ಅನೇಕ ಸಂಗತಿಗಳನ್ನು
ತಿಳಿಸುತ್ತಾನೆ. ಭಾನುವಾರ, ಸೋಮವಾರ ಹಾಗೂ ಮಂಗಳವಾರದ ಪಾಠಗಳಲ್ಲಿ
ಈ ಕಥೆಗಳ ಬಗ್ಗೆ ಹಾಗೂ ಯೇಸುಸ್ವಾಮಿ ಹೇಳಿದ ವಿವೇಕಯುತವಾದ ಹೇಳಿಕೆಗಳ
ಅರ್ಥವನ್ನು ಕಲಿಯೋಣ. ಬುಧವಾರ ಮತ್ತು ಗುರುವಾರ ಮಾರ್ಕ 3:20-25ನೇ ವಚನಗಳವರೆಗೆ ಅಧ್ಯಯನ ಮಾಡೋಣ.

ಮಾರ್ಕನು ತನ್ನ ಕಥೆಗಳನ್ನು ಹೇಳಲು ಒಂದು ವಿಶೇಷವಾದ ಕಥಾ ವಿಧಾನ
ಉಪಯೋಗಿಸುತ್ತಾನೆ. ಇಂತಹ ವಿಧಾನದಲ್ಲಿ ಕಥೆ ಹೇಳುವುದನ್ನು ಸ್ಯಾಂಡ್‌ವಿಚ್
ಅಂದರೆ ವಾಕ್ಯವನ್ನು ಭಿನ್ನ ಜಾತಿಯ ಇತರ ಎರಡರ ನಡುವೆ ಸೇರಿಸುವ
ವಿಧಾನವೆಂದು ಕರೆಯುತ್ತಾರೆ (ಈ ಕಥೆಗಳ ಬಗ್ಗೆ ಬುಧವಾರದ ಪಾಠದಲ್ಲಿ ಹೆಚ್ಚಾಗಿ
ಕಲಿಯೋಣ), ಮಾರ್ಕನು ತನ್ನ ಸುವಾರ್ತೆಯಲ್ಲಿ ಇಂತಹ ಕಥಾ ವಿಧಾನವನ್ನು
ಕನಿಷ್ಠ ಆರು ಸಾರಿಯಾದರೂ ಉಪಯೋಗಿಸಿದ್ದಾನೆ. ಇಂತಹ ಪ್ರತಿಯೊಂದು
ಕಥೆಯಲ್ಲಿಯೂ ಅವನು ಯೇಸುಸ್ವಾಮಿ ಹಾಗೂ ನಮ್ಮ ರಕ್ಷಕವಾಗಿ ಆತನು
ನಮಗಾಗಿ ಮಾಡುವ ಕಾರ್ಯದ ಬಗ್ಗೆ ಪ್ರಮುಖವಾದ ವಿಷಯಗಳನ್ನು ತಿಳಿಸಿದ್ದಾನೆ.

ಈ ವಾರದ ಪಾಠದಲ್ಲಿ ನಾವು ಯೇಸುಸ್ವಾಮಿಯ ಬಗ್ಗೆ ಮಾರ್ಕನು ಬರೆದ
ಸಂಗತಿಗಳು ಹಾಗೂ ಅವುಗಳಿಂದ ನಾವು ಆತನ ಬಗ್ಗೆ ಹೆಚ್ಚಾಗಿ ಏನು
ತಿಳಿದುಕೊಳ್ಳುತ್ತೇವೆಂಬುದರ ಬಗ್ಗೆ ಅಧ್ಯಯನ ಮಾಡೋಣ.