---
title:  ಕಥೆಯ ಮಧ್ಯಭಾಗದಲ್ಲಿ ಬರುವ ಮತ್ತೊಂದು ಕಥೆ (ಭಾಗ-2)
date:   18/07/2024
---

`ಯೆಸುವಿನ ಕುಟುಂಬದವರು ಆತನನ್ನು ಹುಚ್ಚನೆಂದು ಕರೆಯಲು ಕಾರಣವೇನು?
ಮಾರ್ಕ 3:20,21ನೇ ವಚನಗಳನ್ನು ಓದಿರಿ.`

ಯೇಸುವಿನ ಬಂಧುಗಳು ಆತನಿಗೆ ಹುಚ್ಚು ಹಿಡಿದಿದೆಯೆಂದು ತಿಳಿದರು.
ಕಾರಣವೇನು? ಯಾಕೆಂದರೆ ಆತನು ದೇವರ ರಾಜ್ಯದ ಸೇವೆಯಲ್ಲಿ ಎಷ್ಟೊಂದು
ಮಗ್ನನಾಗಿದ್ದನೆಂದರೆ, ಊಟವನ್ನೂ ಸಹ ಮಾಡಲಿಲ್ಲ. ಈ ಕಾರಣದಿಂದ ಆತನ
ಬಂಧುಗಳು ಆತನನ್ನು ಹಿಡಿಯುವುದಕ್ಕೆ ಹೊರಟರು. ಈ ಕಥೆಯು ಅಲ್ಲಿಗೆ
ಮುಕ್ತಾಯವಾಗುತ್ತದೆ. ಎರಡನೆ ಕಥೆಯು ಯೇಸುವು ದೆವ್ವಗಳ ಒಡೆಯನಾದ
ಬೆಲ್ಲೆಬೂಲನೊಂದಿಗೆ ಸೇರಿ ಕೆಲಸ ಮಾಡುತ್ತಾನೆಂದು ಯೆಹೂದ್ಯರು ಮಾಡುವ
ಆಪಾದನೆಯೊಂದಿಗೆ ಆರಂಭವಾಗುತ್ತದೆ (ನೆನ್ನೆಯ ದಿನದ ಪಾಠ ಓದಿರಿ).

ಒಂದು ಆಶ್ಚರ್ಯಕರವಾದ ರೀತಿಯಲ್ಲಿ ಮೊದಲನೆ ಮತ್ತು ಎರಡನೆಯ ಕಥೆಯು
ಪರಸ್ಪರ ಸಂಬಂಧ ಹೊಂದಿವೆ. ಯೇಸುವಿನ ಬಂಧುಗಳೂ ಸಹ ಯೆಹೂದ್ಯ
ನಾಯಕರಂತೆಯೇ ಆತನ ಬಗ್ಗೆ ಕೆಟ್ಟ ಅಭಿಪ್ರಾಯ ಹೊಂದಿದ್ದರು. ಆತನ
ಕುಟುಂಬದವರು ಆತನಿಗೆ ಹುಚ್ಚು ಹಿಡಿದಿದೆ ಎಂದು ಹೇಳಿದರೆ, ಯೆಹೂದ್ಯ
ನಾಯಕರು, ಫರಿಸಾಯರು ಯೇಸುವು ದೆವ್ವಗಳ ಒಡೆಯನೊಂದಿಗೆ ಸೇರಿ ಕೆಲಸ
ಮಾಡುತ್ತಾನೆಂದು ಹೇಳಿದರು.

`ಯೇಸುವಿನ ಕುಟುಂಬದವರು ಏನು ಬಯಸಿದರು? ಅದಕ್ಕೆ ಆತನ ಉತ್ತರವೇನು?
(ಮಾರ್ಕ 3:31-35).`

ಈ ಕಥೆಯು ವಿಚಿತ್ರವಾಗಿದೆ ಎಂದು ನಿಮಗೆ ಅನಿಸಬಹುದು. ನಿಮ್ಮ ತಾಯಿ
ಅಥವಾ ಕುಟುಂಬದ ಸದಸ್ಯರು ನಿಮ್ಮನ್ನು ನೋಡಲು ಬಂದಲ್ಲಿ, ನೀವು
ಖಂಡಿತವಾಗಿಯೂ ಅವನೊಂದಿಗೆ ಭೇಟಿ ಮಾಡುವಿರಲ್ಲವೇ? ಹಾಗಾದಲ್ಲಿ ಇಲ್ಲಿನ
ಸಮಸ್ಯೆ ಏನು? ಆತನ ಕುಟುಂಬದವರು ಆತನ ಜೀವನದಲ್ಲಿ ದೇವರ ಯೋಜನೆ
ಏನೆಂಬುದನ್ನು ಅರ್ಥಮಾಡಿಕೊಳ್ಳದಿರುವುದೇ ಸಮಸ್ಯೆಯಾಗಿತ್ತು. ಅವರು ಅದನ್ನು
ಅರ್ಥಮಾಡಿಕೊಂಡಿಲ್ಲವೆಂದು ಕ್ರಿಸ್ತನಿಗೆ ತಿಳಿದಿತ್ತು. ಈ ವಚನಗಳಲ್ಲಿ ಯೇಸುಸ್ವಾಮಿಯು
'ಕುಟುಂಬ' ಎಂಬ ಶಬ್ದಕ್ಕೆ ಮತ್ತೊಂದು ಹೊಸ ಅರ್ಥವನ್ನು ನಮಗೆ ಕೊಡುತ್ತಾನೆ.
ದೇವರ ಚಿತ್ತದಂತೆ ನಡೆಯುವವನೇ ಯೇಸುಸ್ವಾಮಿಯ ತಾಯಿ, ಅಣ್ಣತಮ್ಮಂದಿರು
ಮತ್ತು ಅಕ್ಕತಂಗಿಯರಾಗುತ್ತಾರೆ. ಆತನು ದೇವರ ಮಗನು. ದೇವರನ್ನು ಗೌರವಿಸಿ
ವಿಧೇಯರಾದವರು ದೇವರ ಕುಟುಂಬಕ್ಕೆ ಸೇರುತ್ತಾರೆ.

ಮೇಲಿನ ಈ ಎರಡೂ ಕಥೆಗಳೂ ಸತ್ಯವೇದದ ಒಂದು ಪ್ರಮುಖವಾದ ಸತ್ಯವನ್ನು
ತಿಳಿಸುತ್ತವೆ. ಮೊದಲನೆಯ ಕಥೆಯನ್ನು ಯೇಸುಸ್ವಾಮಿಯು ಒಂದು ಮನೆಯಲ್ಲಿ
ಭಿನ್ನಾಭಿಪ್ರಾಯವಿದ್ದಲ್ಲಿ, ಅದು ಮುಂದುವರಿಯಲಾರದೆಂದು ತಿಳಿಸುತ್ತಾನೆ. ನಾವು
ಮೊದಲ ಬಾರಿಗೆ ಈ ಎರಡೂ ಕಥೆಗಳನ್ನು ಅವಲೋಕನ ಮಾಡಿದಾಗ, ಯೇಸುವಿನ
ಕುಟುಂಬವು ನನಗೆ ವಿರುದ್ಧವಾಗಿದ್ದು ವಿಭಜಿಸಲ್ಪಟ್ಟಿದೆ ಎಂದು ನಮಗೆ ಅನಿಸಬಹುದು!
ಆದರೆ ಕುಟುಂಬ ಎಂಬ ಪದಕ್ಕೆ ಆತನು ಹೊಸ ಅರ್ಥ ವಿವರಣೆ ಕೊಟ್ಟಿದ್ದನ್ನು
ನೋಡಿದಾಗ, ಈ ವಾಕ್ಯಗಳು ಏನು ತಿಳಿಸುತ್ತವೆಂದು ನಮಗೆ ಮನವರಿಕೆಯಾಗುತ್ತದೆ.
ಯಾರು ದೇವರಿಗೆ ವಿಧೇಯರಾಗಿ ಆತನನ್ನು ಅನುಸರಿಸಿ ನಡೆಯುತ್ತಾರೋ,
ಅವರೇ ಯೇಸುಕ್ರಿಸ್ತನ ನಿಜವಾದ ಕುಟುಂಬದ ಸದಸ್ಯರಾಗಿದ್ದಾರೆ (ಲೂಕ 12:53;
14:26).

ಅನೇಕ ಸಂದರ್ಭಗಳಲ್ಲಿ ನಮ್ಮ ಕುಟುಂಬದವರೂ ಸಹ ನಮ್ಮನ್ನು ಅರ್ಥ
ಮಾಡಿಕೊಳ್ಳುವುದಿಲ್ಲ. ಇದು ನಿಜವಾಗಿಯೂ ಒಂದು ದುಃಖಕರ ಅನುಭವ.
ಯೇಸುಸ್ವಾಮಿಯೂ ಸಹ ಇಂತದ್ದೇ ತೊಂದರೆ ಅನುಭವಿಸಿದನೆಂದು ಮಾರ್ಕ
3:31-35ನೇ ವಚನಗಳು ತಿಳಿಸುತ್ತವೆ. ನಮ್ಮ ಕುಟುಂಬದವರು ನಮ್ಮನ್ನು ಅಪಾರ್ಥ
ಮಾಡಿಕೊಂಡಾಗ, ಯೇಸುವು ನಮ್ಮನ್ನು ಸಂತೈಸುತ್ತಾನೆ ಹಾಗೂ ಒಂಟಿತನ
ಅನುಭವಿಸುವವರಿಗೆ ಕರುಣೆ ತೋರಿಸುತ್ತಾನೆ.