---
title:  ಸತ್ತಿಗೆ ಒಡೆಯನು
date:   16/07/2024
---

ಫರಿಸಾಯರು ಮತ್ತು ಯೆಹೂದ್ಯ ನಾಯಕರು ಯೇಸುಸ್ವಾಮಿಯ ಶಿಷ್ಯರು
ಸಬ್ಬತ್‌ದಿನದಲ್ಲಿ ಮಾಡಬಾರದ ಕೆಲಸ ಮಾಡಿ ಅಪವಿತ್ರ ಮಾಡುತ್ತಾರೆಂದು
ಆಪಾದಿಸಿದರು. ಯೆಹೂದ್ಯರಲ್ಲಿ ಸಬ್ಬತ್ ದಿನದಲ್ಲಿ ಮಾಡಬಾರದಂತ 39
ಕೆಲಸಗಳಿದ್ದವು. ಅವುಗಳಲ್ಲಿ ತೆನೆಯನ್ನು ಮುರಿದು ತಿನ್ನುವುದೂ ಸಹ ಒಂದಾಗಿತ್ತು
(ಮಾರ್ಕ 2:23-29).

`ಯೇಸುಕ್ರಿಸ್ತನು ಯೆಹೂದ್ಯರ ಈ ಪ್ರಶ್ನೆಗೆ ಹೇಗೆ ಉತ್ತರಿಸಿದನು? (ಮಾರ್ಕ 23-28).`

ಯೇಸುಸ್ವಾಮಿಯು ಯೆಹೂದ್ಯ ನಾಯಕರಿಗೆ ದಾವೀದನ ಉದಾಹರಣೆ ನೀಡುವ
ಮೂಲಕ ಉತ್ತರಿಸಿದನು. ದಾವೀದನು ದೇವರ ಮಂದಿರಕ್ಕೆ ಹೋಗಿ ಯಾಜಕರು
ಹೊರತು ಮತ್ತಾರೂ ತಿನ್ನಬಾರದ ನೈವೇದ್ಯದ ರೊಟ್ಟಿಗಳನ್ನು ತಿನ್ನುವುದಕ್ಕೆ ದೇವರು
ಸಮ್ಮತಿಸಿ ಅವಕಾಶ ಕೊಟ್ಟಲ್ಲಿ ತನ್ನ ಶಿಷ್ಯರೂ ಸಹ ಪೈರಿನ ಹೊಲಗಳಲ್ಲಿ ತೆನೆಗಳನ್ನು
ತಿನ್ನುವುದು ದೇವರ ದೃಷ್ಟಿಯಲ್ಲಿ ಸಮ್ಮತವಾಗಿದೆ ಎಂದು ಕ್ರಿಸ್ತನು ಯೆಹೂದ್ಯ
ನಾಯಕರಿಗೂ, ಫರಿಸಾಯರಿಗೂ ಉತ್ತರಿಸಿದನು. ದೇವರು ಸಬ್ಬತ್‌ದಿನವನ್ನು
ಮನುಷ್ಯರಿಗೆ ಆಶೀರ್ವಾದಕರವಾಗಿರುವಂತೆ ಕೊಟ್ಟಿದ್ದಾನೆ ಹಾಗೂ ಮನುಷ್ಯ
ಕುಮಾರನಾದ ತಾನು ಸಬ್ಬತ್‌ ದಿನಕ್ಕೆ ಒಡೆಯನಾಗಿದ್ದೇನೆಂದು ಯೇಸು ಉತ್ತರಿಸಿದನು.

`ಮಾರ್ಕ 3:1-6ನೇ ವಚನಗಳನ್ನು ಓದಿರಿ, ಇಲ್ಲಿರುವ ಕಥೆಯು ಯೇಸುಸ್ವಾಮಿಯ
ಬೋಧನೆಯು ದೇವರು ಮಾಡಿದ ಸಬ್ಬತ್ಪದಿನವು ಮಾನವರಿಗೆ ಹೇಗೆ ಆಶೀರ್ವಾದ
ಕರವಾಗಿದೆ ಎಂಬುದನ್ನು ತಿಳಿಸುತ್ತದೆ?`

ಸಬ್ಬತ್ತಿನ ವಿಷಯದಲ್ಲಿ ಯೇಸುವಿನ ಮೇಲೆ ತಪ್ಪು ಹೊರಿಸಲು ಯೆಹೂದ್ಯರು
ಇಲ್ಲಿ ಅವಕಾಶಕ್ಕಾಗಿ ಕಾದಿದ್ದರು. ಆದರೆ ಯಾವುದು ಸಬ್ಬತ್ ದಿನವೆಂಬ ವಿಷಯದಲ್ಲಿ
ಅವರಿಗೆ ಯಾವುದೇ ಸಂದೇಹವಿರಲಿಲ್ಲ ಹಾಗೂ ವಾದಿಸಲಿಲ್ಲವೆಂಬುದನ್ನು ಗಮನಿಸಿ.
ಸಬ್ಬತ್‌ ದಿನದಲ್ಲಿ ಯೇಸುಕ್ರಿಸ್ತನು ರೋಗಿಯನ್ನು ಗುಣಪಡಿಸಿದಲ್ಲಿ, ಆತನು ಆ
ದಿನವನ್ನು ಹೊಲೆಮಾಡುತ್ತಾನೆಂದು ಆಪಾದಿಸಬೇಕೆಂದು ಅವರು ನಿರೀಕ್ಷಿಸಿದ್ದರು.
ಯೇಸುವು ಯೆಹೂದ್ಯ ನಾಯಕರು ಮತ್ತು ಫರಿಸಾಯರಿಗೆ ಒಂದು ಪ್ರಶ್ನೆ ಕೇಳಿದನು.
ಆದರೆ ಅವರು ಅದಕ್ಕೆ ಉತ್ತರಿಸದೆ ಸುಮ್ಮನಿದ್ದರು. ಒಳ್ಳೆಯದನ್ನು ಮಾಡಿ ಪ್ರಾಣ
ಉಳಿಸುವುದು ಬಹಳ ಪ್ರಾಮುಖ್ಯವಾಗಿದೆ ಎಂದು ಯೇಸು ಉತ್ತರಿಸಿದನು. ಸಬ್ಬತ್
ದಿನದಲ್ಲಿ ನಾವೂ ಸಹ ಒಳ್ಳೆಯನ್ನು ಮಾಡಿ ಜನರ ಪ್ರಾಣ ಉಳಿಸಬೇಕು ಹಾಗೆ
ಮಾಡಿದಲ್ಲಿ ಸಬ್ಬತ್ತನ್ನು ಮೀರಿದಂತಾಗುವುದಿಲ್ಲ.

ಅನಂತರ ಯೇಸುಕ್ರಿಸ್ತನು ಕೈಬತ್ತಿದವನನ್ನು ವಾಸಿಮಾಡಿದನು. ಇದರಿಂದ
ಯೆಹೂದ್ಯರಿಗೂ ಫರಿಸಾಯರಿಗೂ ಬಹಳ ಕೋಪವುಂಟಾಯಿತು ಹಾಗೂ ಆತನನ್ನು
ಕೊಲ್ಲಬೇಕೆಂದು ಆಲೋಚನೆ ಮಾಡಿದರು. ಯೇಸುವು ಸಬ್ಬತ್‌ ದಿನವನ್ನು ಹೊಲೆ
ಮಾಡಿದನೆಂದು ಆಪಾದಿಸಿದ ಇದೇ ಯೆಹೂದ್ಯ ನಾಯಕರು, ಫರಿಸಾಯರು
ಮತ್ತು ಹೆರೋದ್ಯರು ಆತನನ್ನು ಕೊಲ್ಲಬೇಕೆಂಬ ಆಲೋಚನೆಮಾಡಿ ಸಬ್ಬತ್ ದಿನದ
ಪಾವಿತ್ರ್ಯತೆಯನ್ನು ಹೊಲೆಮಾಡಿದರು.

`ಸಬ್ಬತ್ ದಿನವನ್ನು ಪರಿಶುದ್ಧ ದಿನವನ್ನಾಗಿ ಆಚರಿಸಬೇಕೆಂಬುದರ ಬಗ್ಗೆ ಮೇಲಿನ
ಎರಡು ಕಥೆಗಳು ಇಂದು ನಮಗೇನು ತಿಳಿಸುತ್ತವೆ? ಇಂದು ಸಬ್ಬತ್ ದಿನವನ್ನು
ಕೈಕೊಂಡು ನಡೆಯುವುದು ಹೇಗೆ ಕಷ್ಟಕರವಾಗಿದೆ? ಈ ವಿಷಯದಲ್ಲಿ ನಾವು ಯಾವ
ಸಮಸ್ಯೆಗಳನ್ನು ಎದುರಿಸುತ್ತಿದ್ದೇವೆ?`