---
title:  ಯೇಸುಸ್ವಾಮಿ ಮತ್ತು ಮಕ್ಕಳು
date:   19/08/2024
---

`ಯೇಸುಸ್ವಾಮಿಯು ತನ್ನ ಬಳಿಗೆ ಕರೆದು ತಂದ ಮಕ್ಕಳಿಗೆ ಏನು ಮಾಡಿದನು?
(ಮಾರ್ಕ 10:13-16).`

ಹೊಸ ಒಡಂಬಡಿಕೆಯ ಕಾಲದಲ್ಲಿ ಯೆಹೂದ್ಯರು ತಮ್ಮ ಮಕ್ಕಳು ಅಂಗವಿಕಲರಾಗಿ
ಹುಟ್ಟಿದಲ್ಲಿ ಅವರನ್ನು ನದಿಯಲ್ಲಿ ಬಿಸಾಡುತ್ತಿದ್ದರು. ಇಲ್ಲವೆ ಸಾಯಲೆಂದು ಬಂಡೆಗಳ
ಮೇಲೆ ಬಿಡುತ್ತಿದ್ದರು. ಈಗಿನ ಕಾಲದಂತೆಯೇ, ಆಗಲೂ ಸಹ ಹೆಣ್ಣುಮಕ್ಕಳಿಗಿಂತ
ಹೆಚ್ಚಾಗಿ ಯೆಹೂದ್ಯರು ಗಂಡುಮಕ್ಕಳನ್ನು ಬಯಸುತ್ತಿದ್ದನು. ತಂದೆತಾಯಿಯರು
ಹೆಣ್ಣು ಮಕ್ಕಳು ಹುಟ್ಟಿದಲ್ಲಿ ಗಾಳಿ, ಮಳೆ, ಬಿಸಿಲಿನಿಂದ ಸಾಯಲೆಂದು ದೂರ
ಸ್ಥಳದಲ್ಲಿ ಇಟ್ಟುಬರುತ್ತಿದ್ದರು. ಕೆಲವು ವೇಳೆ ಜನರು ಇಂತಹ ಮಕ್ಕಳನ್ನು ಸಾಯದಂತೆ
ರಕ್ಷಿಸಿ, ಅವರು ಬೆಳೆದು ದೊಡ್ಡವರಾದಾಗ ಗುಲಾಮರಾಗಿ ಮಾರಿಬಿಡುತ್ತಿದ್ದರು.
ಜನರು ಮಕ್ಕಳು ಬೇಕೆಂದು ಬಯಸಿದರೂ, ಎಲ್ಲಾ ಸಮಯದಲ್ಲಿಯೂ ಆ ಮಕ್ಕಳಿಗೆ
ನಿಷ್ಪಕ್ಷಪಾತರಾಗಿರುತ್ತಿಲ್ಲ. ಹೆಣ್ಣುಮಕ್ಕಳನ್ನು ಗುಲಾಮರೆಂದೇ ಜನರು ಭಾವಿಸುತ್ತಿದ್ದರು
(ಗಲಾಟಿಯನ್ಸ್ 4:1,2).

ಯೇಸುವಿನ ಶಿಷ್ಯರು ದೇವರರಾಜ್ಯವನ್ನು ಶಿಶುಭಾವದಿಂದ ಅಂಗೀಕರಿಸಿಕೊಳ್ಳಬೇಕೆಂಬ ಆತನ ಬೋಧನೆಯನ್ನು ಅರ್ಥಮಾಡಿಕೊಳ್ಳಲಿಲ್ಲ (ಮಾರ್ಕ 9:33-37). ಈ ಜನರು ತಮ್ಮ ಮಕ್ಕಳನ್ನು ಯೇಸುವಿನಿಂದ ಆಶೀರ್ವದಿಸಬೇಕೆಂದು
ಕ್ರಿಸ್ತನ ಬಳಿಗೆ ಕರೆತಂದರು. ಆದರೆ ಶಿಷ್ಯರು ಅವರನ್ನು ಗದರಿಸಿದರು. ಇಂತಹ
ಚಿಕ್ಕ ವಿಷಯಗಳ ಬಗ್ಗೆ ತಮ್ಮ ಗುರುವಾದ ಯೇಸುವು ಗಮನಕೊಡುವುದಿಲ್ಲವೆಂದು
ಬಹುಶಃ ಶಿಷ್ಯರ ಅಂದುಕೊಂಡಿರಬೇಕು.

ಆದರೆ ಶಿಷ್ಯರ ಅಭಿಪ್ರಾಯ ತಪ್ಪಾಗಿತ್ತು. ಶಿಷ್ಯರು ಮಕ್ಕಳನ್ನು ತನ್ನ ಹತ್ತಿರಕ್ಕೆ
ಬರಗೊಡಿಸಲು ಅಡ್ಡಿಪಡಿಸಿದ್ದಕ್ಕೆ ಯೇಸು ಅವರ ಮೇಲೆ ಸಿಟ್ಟುಗೊಂಡನು. ಕೆಲವು
ವೇಳೆ ಆತನು ಸಾತ್ವಿಕ ಕೋಪ ವ್ಯಕ್ತಪಡಿಸಿದ್ದನ್ನು ಸತ್ಯವೇದದಲ್ಲಿ ನೋಡುತ್ತೇವೆ.
ಆದರೆ ಯೇಸುವಿನ ದೃಷ್ಟಿಯಲ್ಲಿ ಮಕ್ಕಳೂ ಸಹ ಮುಖ್ಯರಾಗಿದ್ದಾರೆಂಬುದನ್ನು
ಮರೆಯಬಾರದು.

ಮಕ್ಕಳನ್ನು ನನ್ನ ಹತ್ತಿರಕ್ಕೆ ಬರಗೊಡಿಸಲು ಅಡ್ಡಿಮಾಡಬೇಡಿರಿ ಎಂದು
ಯೇಸುಸ್ವಾಮಿ ತನ್ನ ಶಿಷ್ಯರಿಗೆ ಹೇಳಿದನು. ಕಾರಣವೇನು? ಯಾಕೆಂದರೆ ದೇವರ
ರಾಜ್ಯವು ಮಕ್ಕಳಂಥವರಿಗೆ ಸೇರಿದೆ. ಮಕ್ಕಳು ತಮ್ಮ ತಂದೆತಾಯಿಯರ ಪ್ರೀತಿಯಲ್ಲಿ
ಎಷ್ಟೊಂದು ಭರವಸೆ ಹಾಗೂ ನಂಬಿಕೆ ಇಟ್ಟಿರುವರೋ, ಅದೇ ಭರವಸೆ ಮತ್ತು
ನಂಬಿಕೆಯಿಂದ ದೇವರ ರಾಜ್ಯವನ್ನು ಅಂಗೀಕರಿಸಿಕೊಳ್ಳಬೇಕು.

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು 'ದಿ ಮಿನಿಸ್ಟ್ರಿ ಆಫ್ ಹೀಲಿಂಗ್
ಪುಸ್ತಕದ 43, 44ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ :

"ನಿಮ್ಮ ನಡೆನುಡಿಯು ಯೇಸುಸ್ವಾಮಿಯ ಬಗ್ಗೆ ಕೆಟ್ಟ ಅಭಿಪ್ರಾಯ
ಮೂಡಿಸಬಾರದು. ನಿಮ್ಮ ನೀಚಬುದ್ಧಿ ಮತ್ತು ಆಕ್ಷೇಪಾರ್ಹ ನಡವಳಿಕೆಯಿಂದ
ಮಕ್ಕಳನ್ನು ಕ್ರಿಸ್ತನಿಂದ ದೂರವಿಡಲು ಪ್ರಯತ್ನಿಸಬಾರದು. ನೀವು ಪರಲೋಕದಲ್ಲಿದ್ದಲ್ಲಿ
ಅದೊಂದು ಸುಂದರವಾದ ಸ್ಥಳವಾಗಿರುತ್ತದೆಂಬ ಉತ್ತಮ ಭಾವನೆ ಮಕ್ಕಳಲ್ಲಿ
ಬರುವಂತೆ ಮಾಡಿರಿ. ಕ್ರೈಸ್ತಧರ್ಮವು ಮಕ್ಕಳಿಗೆ ಅರ್ಥವಾಗದಂತ ವಿಷಯವೆಂದು
ಅವರಿಗೆ ತಿಳಿಸಬಾರದು. ನೀವು ಇನ್ನೂ ಚಿಕ್ಕವರಾಗಿರುವಾಗಲೇ ಕ್ರಿಸ್ತನನ್ನು
ರಕ್ಷಕನನ್ನಾಗಿ ಅಂಗೀಕರಿಸಿಕೊಳ್ಳುತ್ತೀರೆಂದು ನಾನು ನಿರೀಕ್ಷಿಸುತ್ತಿದ್ದೇನೆಂದು ಮಕ್ಕಳಿಗೆ
ಮನವರಿಕೆ ಮಾಡಿಕೊಡಿರಿ. ಕ್ರೈಸ್ತಧರ್ಮವು ಹರ್ಷದಾಯಕವಾದ ಧರ್ಮವೆಂದು
ಮಕ್ಕಳಿಗೆ ತಿಳಿಸಿಕೊಡಿ. ತಂದೆತಾಯಿಯರಾದ ನಿಮ್ಮ ಜೀವಿತವು ಅವರಿಗೆ ಕ್ರಿಸ್ತನ
ಬರೋಣವು ಹತ್ತಿರವಾಗಿದೆ ಎಂದು ತೋರಿಸಿಕೊಡಲಿ".

`ನಿಮ್ಮ ಸುತ್ತಲಿರುವ ಮಕ್ಕಳಿಗೆ ನೀವು ಹೇಗೆ ಕ್ರಿಸ್ತನಂತೆ ಉತ್ತಮ ಉದಾಹರಣೆಯಾಗಿರಬಹುದು? ಅವರಿಗೆ ಆತನ ಪ್ರೀತಿಯನ್ನು ನೀವು ಹೇಗೆ ತೋರಿಸಿಕೊಡಬಹುದು?`