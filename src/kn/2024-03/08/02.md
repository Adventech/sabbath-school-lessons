---
title:  ಮದುವೆ ಹಾಗೂ ದೇವರ ಯೋಜನೆ
date:   18/08/2024
---

`ಯೇಸುವನ್ನು ಮಾತಿನಲ್ಲಿ ಸಿಕ್ಕಿಸುವುದಕ್ಕಾಗಿ ಯೆಹೂದ್ಯರ ಧಾರ್ಮಿಕ ನಾಯಕರಾದ
ಫರಿಸಾಯರು ಆತನಿಗೆ ಯಾವ ಪ್ರಶ್ನೆ ಕೇಳಿದರು? ಯೇಸುವು ಈ ಬಲೆಗೆ ಬೀಳದಂತೆ
ಹೇಗೆ ತಪ್ಪಿಸಿಕೊಂಡನು? (ಮಾರ್ಕ 10:1-27; ಆದಿಕಾಂಡ 1:24 ಹಾಗೂ 2:24).`

ಮಾರ್ಕ 10:1-12ನೇ ವಚನಗಳಲ್ಲಿ ಫರಿಸಾಯರು ಯೇಸುವನ್ನು ಒಬ್ಬನು
ಹೆಂಡತಿಯನ್ನು ಬಿಟ್ಟುಬಿಡುವುದು ಧರ್ಮವೋ, ಹೇಗೆ? ಎಂದು ಪ್ರಶ್ನಿಸಿದರು.
ಹೆಂಡತಿಯನ್ನು ಬಿಟ್ಟುಬಿಡುವುದು ನ್ಯಾಯಸಮ್ಮತವೆಂದು ಫರಿಸಾಯರು
ಬೋಧಿಸುತ್ತಿದ್ದರು. ಆದರೆ ಬಿಟ್ಟುಬಿಡುವುದರ ಕಾರಣಗಳ ಬಗ್ಗೆ ಅವರು
ಒಪ್ಪಿಕೊಳ್ಳುತ್ತಿರಲಿಲ್ಲ. ಒಂದು ಗುಂಪಿನ ಫರಿಸಾಯರು ಶಮ್ಮಿ ಎಂಬ ಧಾರ್ಮಿಕ
ಗುಂಪಿಗೆ ಸೇರಿದ್ದರು. ಇವರು ಹೆಂಡತಿಯನ್ನು ಗಂಡನು ಬಿಟ್ಟು ಬಿಡುವುದರ ಬಗ್ಗೆ
ಕಠಿಣವಾದ ನಿಯಮಗಳನ್ನು ಹೊಂದಿದ್ದರು. ಇವರು ವಿವಾಹ ವಿಚ್ಛೇದನಕ್ಕೆ
ಕೆಲವು ನಿರ್ದಿಷ್ಟ ಕಾರಣಗಳನ್ನು ಕೊಡುತ್ತಿದ್ದರು. ಮೊದಲನೆಯದಾಗಿ ಹೆಂಡತಿಯು
ಬಂಜೆಯಾಗಿರುವುದು (2) ಗಂಡನ ಅಗತ್ಯಗಳನ್ನು ಪೂರೈಸದಿರುವುದು (3)
ಗಂಡನು ಹೆಂಡತಿಯನ್ನು ಪ್ರೀತಿಸದಿರುವುದು ಅಥವಾ (4) ಹೆಂಡತಿ ಗಂಡನಿಗೆ
ಮೋಸ ಮಾಡಿರುವುದು. ಆದರೆ ಫರಿಸಾಯರಲ್ಲಿ ಮತ್ತೊಂದು ಹಿಲ್ಲೆಲೆಂಬ ಧಾರ್ಮಿಕ
ಗುಂಪಿಗೆ ಸೇರಿದವರು ಗಂಡನು ಯಾವುದೇ ಕಾರಣದಿಂದಾದರೂ ಹೆಂಡತಿಯನ್ನು
ಬಿಟ್ಟು ಬಿಡಬಹುದೆಂದು ಹೇಳುತ್ತಿದ್ದರು.

ಆದರೆ ಹೆಂಡತಿಗೆ ವಿಚ್ಛೇದನ ನೀಡುವುದು ನ್ಯಾಯಸಮ್ಮತವೂ, ಧರ್ಮವೂ
ಆಗಿದೆ ಎಂದು ಬೋಧಿಸುತ್ತಿದ್ದ ಫರಿಸಾಯರು ಈ ವಿಷಯದಲ್ಲಿ ಯೇಸುವನ್ನು
ವಿಚಾರಿಸುವುದು ನಮಗೆ ಆಶ್ಚರ್ಯವೆನಿಸಬಹುದು. ಆದರೆ ಅವರ ಪ್ರಶ್ನೆಯು
ನಿಜವಾಗಿಯೂ ಮೋಸದಿಂದ ಕೂಡಿದ್ದು, ಆತನನ್ನು ಮಾತಿನಲ್ಲಿ ಸಿಕ್ಕಿಸಬೇಕೆಂಬ
ದುರುದ್ದೇಶ ಹೊಂದಿತ್ತು. ಒಂದು ವೇಳೆ ಯೇಸುಕ್ರಿಸ್ತನು ತಪ್ಪಾದ ಉತ್ತರ ಕೊಟ್ಟಲ್ಲ.
ದೇಶಾಧಿಪತಿಯಾದ ಹೆರೋದ ಅಂತಿಪಸ್‌ನಿಂದ ತೊಂದರೆಗೊಳಗಾಗುತ್ತಿದ್ದನು.
ಯೋರ್ಧನ್ ಹೊಳೆಯ ಪೂರ್ವಭಾಗದ ಪ್ರದೇಶ ಇವನ ಅಧೀನದಲ್ಲಿತ್ತು.
ಯೇಸುಸ್ವಾಮಿ ಅಲ್ಲಿಯೇ ಉಪದೇಶ ಮಾಡುತ್ತಿದ್ದನು. ಈ ಹೆರೋದ ಅಂತಿಪಸ್ಸನೇ
ತನ್ನ ಅಣ್ಣನಾದ ಫಿಲಿಪ್ಪನ ಹೆಂಡತಿಯಾದ ಹೆರೋದ್ಯಳನ್ನು ಇಟ್ಟುಕೊಂಡಿದ್ದನು.
ಸ್ನಾನಿಕನಾದ ಯೋಹಾನನ ತಲೆಯನ್ನು ಕಡಿಸಿದವನೂ ಸಹ ಈ ಹೆರೋದನು
(14:1-12).

ಫರಿಸಾಯರು ಹೆಂಡತಿಯನ್ನು ಬಿಟ್ಟುಬಿಡುವ ವಿಷಯದಲ್ಲಿ ಕೇಳಿದ ಪ್ರಶ್ನೆಗೆ
ಯೆಸುವು ಮತ್ತೊಂದು ಪ್ರಶ್ನೆ ಕೇಳುವ ಮೂಲಕ ಉತ್ತರಿಸಿದನು. ಈ ವಿಷಯದಲ್ಲಿ
ಮೋಶೆಯು ನಿಮಗೆ ಏನು ಆಜ್ಞೆ ಕೊಟ್ಟನೆಂದು ಕೇಳಿದನು. ಅದಕ್ಕೆ ಅವರು
ತ್ಯಾಗಪತ್ರವನ್ನು ಬರೆದುಕೊಟ್ಟು ಆಕೆಯನ್ನು ಬಿಟ್ಟುಬಿಡಬಹುದೆಂದು ಮೋಶೆ ಅಪ್ಪಣೆ
ಕೊಟ್ಟನೆಂದು ಧರ್ಮೋಪದೇಶಕಾಂಡ 24:1-4ನೇ ವಚನಗಳನ್ನು ಉದಾಹರಿಸಿದರು.
ಈ ವಾಕ್ಯಗಳು ಒಬ್ಬ ಸ್ತ್ರೀ ವಿವಾಹ ವಿಚ್ಛೇದನ ಪಡೆದುಕೊಂಡ ಮೇಲೆ ತಿರುಗಿ
ಮದುವೆಯಾಗುವುದರ ಬಗ್ಗೆ ತಿಳಿಸುತ್ತವೆ.

ಆದರೆ ಯೇಸುಸ್ವಾಮಿಯು ಈ ಲೋಕದಲ್ಲಿ ಜೀವಿಸುತ್ತಿದ್ದ ಕಾಲದಲ್ಲಿ ಫರಿಸಾಯರಲ್ಲಿ
ಹಿಲ್ಲೇಲ್ ಎಂಬ ಧಾರ್ಮಿಕ ಪಂಗಡಕ್ಕೆ ಸೇರಿದ ಗುಂಪಿನವರು, ಮೋಶೆಯು
ತಿಳಿಸಿದ ನಿಯಮಗಳನ್ನು ಉಪಯೋಗಿಸಿ ಯಾವುದೇ ಕಾರಣದಿಂದಾದರೂ ಗಂಡನು
ಹೆಂಡತಿಯನ್ನು ಬಿಟ್ಟುಬಿಡಬಹುದೆಂದು ಅಭಿಪ್ರಾಯಪಡುತ್ತಿದ್ದರು. ಹೆಂಡತಿಯನ್ನು
ರಕ್ಷಿಸಲು ಕೊಡಲ್ಪಟ್ಟ ನಿಯಮವನ್ನೂ, ಆಕೆಗೆ ವಿಚ್ಛೇದನ ನೀಡಲಿಕ್ಕೆ
ಉಪಯೋಗಿಸುತ್ತಿದ್ದರು.

ಯೇಸುಸ್ವಾಮಿಯು ಧರ್ಮೋಪದೇಶಕಾಂಡ 2:4ನೇ ಅಧ್ಯಾಯದಲ್ಲಿ ತಿಳಿಸಿರುವ
ನಿಯಮಗಳ ಬಗ್ಗೆ ಫರಿಸಾಯರೊಂದಿಗೆ ವಾದ ಮಾಡಲು ಪ್ರಯತ್ನಿಸಲಿಲ್ಲ. ಬದಲಾಗಿ
ಆದಿಕಾಂಡ 1,2ನೇ ಅಧ್ಯಾಯಗಳಲ್ಲಿ ಪಾಪವು ಬರಲಿಕ್ಕೆ ಮೊದಲು ದೇವರು
ಮದುವೆಯ ಬಗ್ಗೆ ತಿಳಿಸಿರುವ ಮೊದಲ ಯೋಜನೆ ಏನೆಂದು ಅವರಿಗೆ ತಿಳಿಸಿದನು.
ಅಲ್ಲದೆ ಸೃಷ್ಟಿಯ ಮೊದಲಿನಿಂದಲೇ ಗಂಡುಹೆಣ್ಣುಗಳನ್ನು ಉಂಟುಮಾಡಿದ್ದಾನೆ.
ಈ ಕಾರಣದಿಂದ ಪುರುಷನು ತನ್ನ ತಂದೆ ತಾಯಿಗಳನ್ನು ಬಿಟ್ಟು ತನ್ನ ಹೆಂಡತಿಯನ್ನು
ಸೇರಿಕೊಂಡು ಅವರಿಬ್ಬರೂ ಒಂದೇ ಶರೀರವಾಗುತ್ತಾರೆಂದು ಯೇಸು ಫರಿಸಾಯರಿಗೆ
ಹೇಳಿದನು (ಆದಿಕಾಂಡ 1:27; 2:24), ಆದುದರಿಂದ "ದೇವರು ಕೂಡಿಸಿದ್ದನ್ನು
ಮನುಷ್ಯನು ಅಗಲಿಸಬಾರದು” ಎಂದು ತಿಳಿಸಿದನು (ಮಾರ್ಕ 10:9).