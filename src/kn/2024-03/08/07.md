---
title:  ಹೆಚ್ಚಿನ ಚಿಂತನೆ
date:   23/08/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್
ಪುಸ್ತಕದ 'ಬ್ಲೆಸಿಂಗ್ ದಿ ಚಿಲ್ಟನ್' ಮತ್ತು 'ಒನ್ ಥಿಂಗ್ ಡೌ ಲ್ಯಾಕಸ್' ಎಂಬ
ಅಧ್ಯಾಯಗಳನ್ನು ಓದಿರಿ.

'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಬ್ಲೆಸಿಂಗ್ ದಿ ಚಿಲ್ಲನ್' ಎಂಬ ಅಧ್ಯಾಯದ
511ನೇ ಪುಟದಲ್ಲಿ ಅವರು ಹೀಗೆ ತಿಳಿಸುತ್ತಾರೆ:

"ಯೇಸು ಮಕ್ಕಳನ್ನು ಪ್ರೀತಿಸಿದನು ಹಾಗೂ ಅವರು ತನಗೆ ತೋರಿಸಿದ ಪ್ರೀತಿಯನ್ನು
ಸ್ವೀಕರಿಸಿದನು. ಅವರ ಮಾತುಗಳು ಆತನಿಗೆ ಸಂಗೀತದಂತೆ ಮಧುರವಾಗಿತ್ತು.
ಮೋಸಗಾರರೂ, ಸುಳ್ಳಗಾರರೂ ಆದ ಜನರ ಮಧ್ಯದಲ್ಲಿ ಮಕ್ಕಳ ಮಾತುಗಳು
ಯೇಸುವಿನ ಮನಸ್ಸನ್ನು ಮುದಗೊಳಿಸುತ್ತಿತ್ತು. ಆತನ ಪ್ರೀತಿಯಿಂದ ಕೂಡಿದ
ಮುಖಭಾವ ಹಾಗೂ ಮಾತುಗಳು ಈ ಮಕ್ಕಳು ಆತನಲ್ಲಿ ಭರವಸೆ ಮತ್ತು ಪ್ರೀತಿ
ತೋರಿಸುವಂತೆ ಮಾಡುತ್ತಿದ್ದವು.

ಇದೇ ಪುಸ್ತಕದ 523ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ
(ಒನ್ ಥಿಂಗ್ ದೌ ಲ್ಯಾಕಸ್ಟ್ ಎಂಬ ಅಧ್ಯಾಯ).

ಶ್ರೀಮಂತರೂ, ಪ್ರಭಾವಶಾಲಿಗಳೂ ಆದ ಅನೇಕ ವ್ಯಕ್ತಿಗಳು ಯೇಸುಸ್ವಾಮಿ
ತಮ್ಮಿಂದ ಬಹಳಷ್ಟು ನಿರೀಕ್ಷಿಸುತ್ತಾನೆಂದು ಆಲೋಚಿಸಬಹುದು. ಅವರು
ಶ್ರೀಮಂತನಾದ ಯೌವನಸ್ಥನಂತೆಯೇ ಇದ್ದಾರೆ, ಕ್ರಿಸ್ತನನ್ನು ಹಿಂಬಾಲಿಸಲು ಅಂತವರು
ತಮ್ಮ ಐಶ್ವರ್ಯವನ್ನು ತ್ಯಜಿಸಲು ಇಚ್ಛಿಸುವುದಿಲ್ಲ. ಆದರೆ ಆತನನ್ನು ಹಿಂಬಾಲಿಸಲು
ಬಯಸುವವರೆಲ್ಲರೂ ಈ ನಿಯಮವನ್ನು ಪಾಲಿಸಲೇಬೇಕು. ನಾವು ಸಂಪೂರ್ಣವಾಗಿ
ನಮ್ಮನ್ನು ಆತನಿಗೆ ಒಪ್ಪಿಸಿಕೊಡಬೇಕು. ಈ ವಿಷಯವನ್ನು ಒತ್ತಿ ಹೇಳುವಾಗ
ಆತನು ಅನೇಕ ಸಾರಿ ಕಠಿಣವಾದ ಪದಗಳನ್ನು ಉಪಯೋಗಿಸಿದ್ದಾನೆ. ಯಾಕೆ
ಕ್ರಿಸ್ತನು ಕಠಿಣವಾದ ಭಾಷೆ ಉಪಯೋಗಿಸಿದ್ದಾನೆ? ನಿಮ್ಮನ್ನು ನಿತ್ಯಜೀವಕ್ಕೆ ಹೋಗದಂತೆ
ತಡೆಯುವ ವಸ್ತುಗಳನ್ನು ನಾವು ತ್ಯಜಿಸಬೇಕೆಂಬ ಕಾರಣದಿಂದ ಆತನು ಇಂತಹ
ಆದೇಶ ಮಾಡಿದ್ದಾನೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಮಕ್ಕಳು ಮತ್ತು ಯೌವನಸ್ಥರು ಯೇಸುಕ್ರಿಸ್ತನು ಮತ್ತು ಕ್ರೈಸ್ತಸಭೆಯೊಂದಿಗೆ
ಉತ್ತಮ ಸಂಬಂಧ ಹೊಂದಿರಲು ನೀವು ಹೇಗೆ ಅವರಿಗೆ ಸಹಾಯ
ಮಾಡಬಹುದು? ಹಾಗೆ ಸಹಾಯ ಮಾಡುವುದು ಯಾಕೆ ಪ್ರಾಮುಖ್ಯವಾಗಿದೆ?`

`ಕೆಲವರು ಹಣದ ಬಗ್ಗೆ ನಾವು ಹೆಚ್ಚಿನ ಆಸಕ್ತಿ ಹೊಂದಿಲ್ಲವೆಂದು ಹೇಳಬಹುದು.
ಆದರೆ ಇದು ನಿಜವಲ್ಲ, ಎಲ್ಲರಿಗೂ ಹಣದ ಮೇಲೆ ಆಸೆ ಇದ್ದೇ ಇಡುತ್ತದೆ.
ಇದು ತಪ್ಪಲ್ಲ. ಹಾಗಿದ್ದಲ್ಲಿ ಹಣದಿಂದಾಗುವ ಸಮಸ್ಯೆ ಏನು? ಬಡವರಾಗಿರಲಿ,
ಶ್ರೀಮಂತರಾಗಿರಲಿ ಕ್ರೈಸ್ತರು ಹಣದ ನಿರ್ವಹಣೆಯಲ್ಲಿ ಯಾಕೆ
ಎಚ್ಚರಿಕೆಯಿಂದಿರಬೇಕು?`

`“ನಾನು ನಿನಗೇನು ಮಾಡಬೇಕೆಂದು ಬಯಸುತ್ತೀ' ಎಂದು ಯೆಸುಕ್ರಿಸ್ತನು
ನಿಮಗೆ ಕೇಳಿದಲ್ಲಿ, ನಿಮ್ಮ ಉತ್ತರವೇನು?`

`ನಾವು ಕ್ರಿಸ್ತನ ಮಾದರಿಯನ್ನು ಹೇಗೆ ಅನುಸರಿಸಬಹುದು? (ಮಾರ್ಕ 10:43-45). ಈ ರೀತಿಯಾಗಿ ನಾವು ಇತರ ಜನರಿಗೆ ಹೇಗೆ ಸೇವೆ ಮಾಡಬಹುದು?`