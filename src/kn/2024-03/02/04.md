---
title:  ಯೇಸುಸ್ವಾಮಿ ಸಬ್ಬತ್ ದಿನದಲ್ಲಿ ಗುಣಪಡಿಸಿದನು
date:   09/07/2024
---

`ಮಾರ್ಕ 1:29-34ನೇ ವಚನಗಳನ್ನು ಓದಿರಿ, ಯೇಸು ಪೇತ್ರನ ಕುಟುಂಬಕ್ಕೆ
ಹೇಗೆ ಸಹಾಯ ಮಾಡಿದನು? ಈ ಕತೆಯಿಂದ ನಾವು ಕಲಿಯಬೆಕಾದ ಆತ್ಮೀಕ
ಪಾಠವೇನು?`

ಯೇಸು ತನ್ನ ಬೋಧನೆಯನ್ನು ಮುಗಿಸಿದಾಗ, ದೇವಾಲಯವನ್ನು ಬಿಟ್ಟು
ಹೋದನು. ಒಂದು ಚಿಕ್ಕಗುಂಪಿನ ಜನರು ಆತನ ಹಿಂದೆ ಹೋದರು. ಈ
ಗುಂಪಿನಲ್ಲಿ ಪೇತ್ರ, ಅಂದ್ರೆಯ, ಯಾಕೋಬ ಯೋಹಾನರು ಇದ್ದರು. ಅವರೆಲ್ಲರೂ
ಪೇತ್ರನ ಮನೆಗೆ ಹೋದರು. ಅಲ್ಲಿ ಅವರು ಅನ್ನೋನ್ಯತೆಯಿಂದ ಊಟಮಾಡಿ
ಸಂತೋಷದಿಂದ ಸಬ್ಬತ್‌ದಿನವನ್ನು ಒಟ್ಟಾಗಿ ಕಳೆಯಲು ಯೋಚಿಸಿದ್ದರು.

ಆದರೆ ಯೇಸುಸ್ವಾಮಿಗೂ ಹಾಗೂ ಆತನ ಹಿಂಬಾಲಕರಿಗೂ ಒಂದು ದುಃಖದ
ವಿಷಯ ತಿಳಿಯಿತು. ಪೇತ್ರನ ಅತ್ತೆಯು ಕರಿನೀರಿನ ಜ್ವರದಿಂದ ಬಳಲುತ್ತಿದ್ದಳು. ಆ
ದಿನಗಳಲ್ಲಿ ಇಂತಹ ಜ್ವರಬಂದವರು ಸಾಯುತ್ತಿದ್ದರು. ಯೇಸು ಆಕೆಯ ಹತ್ತಿರಕ್ಕೆ
ಬಂದು ಕೈಯನ್ನು ಹಿಡಿದು ಎಬ್ಬಿಸಲು, ಜ್ವರವು ಆಕೆಯನ್ನು ಬಿಟ್ಟುಹೋಯಿತು.
ಆಕೆಯು ಅವರಿಗೆ ಉಪಚಾರ ಮಾಡಿದಳು. ಈ ಘಟನೆಯು ಕ್ರೈಸ್ತರಾದ ನಮಗೆ
ಸತ್ಯವೇದದ ಪ್ರಮುಖವಾದ ಒಂದು ಬಲವಾದ ಉದಾಹರಣೆಗೆ ಮಾದರಿಯಾಗಿದೆ.
ಯೇಸುವು ನಾವು ಇತರರಿಗೆ ಸೇವೆಮಾಡುವುದಕ್ಕಾಗಿ ನಮ್ಮನ್ನು ರಕ್ಷಿಸುತ್ತಾನೆ ಹಾಗೂ
ಗುಣಪಡಿಸುತ್ತಾನೆ.

ಮಾರ್ಕನು ಬರೆದ ಸುವಾರ್ತೆಯಲ್ಲಿ ಯೇಸುವು ಹಲವು ಸಂದರ್ಭಗಳಲ್ಲಿ
ರೋಗಿಗಳನ್ನು ಮುಟ್ಟಿ ಗುಣಪಡಿಸುವುದನ್ನು ಕಾಣಬಹುದು (ಮಾರ್ಕ 1:41;
5:41) ಬೇರೆ ಕೆಲವು ವೇಳೆ ರೋಗಿಗಳನ್ನು ಮುಟ್ಟದೆ ಗುಣಪಡಿಸಿದ್ದಾನೆ (ಮಾರ್ಕ
2:1-12; 3:1-6; 5:6-13).

ಯೇಸುಸ್ವಾಮಿಯ ಸೇವೆಯು ಅಷ್ಟಕ್ಕೇ ಮುಕ್ತಾಯವಾಗಲಿಲ್ಲ ಹೊತ್ತು ಮುಣುಗಿದ
ಮೇಲೆ ಅಂದರೆ ಸೂರ್ಯಾಸ್ತಮಾನವಾದ ನಂತರ ಜನರು ತಮ್ಮ ರೋಗಗಳನ್ನು
ವಾಸಿ ಮಾಡಿಕೊಳ್ಳುವುದಕ್ಕಾಗಿ ಪೇತ್ರನ ಮನೆಗೆ ಬಂದರು. ಆ ಸಬ್ಬತ್ ದಿನದಲ್ಲಿ
ಯೇಸುಸ್ವಾಮಿಯು ದೇವಾಲಯದಲ್ಲಿ ದೆವ್ವ ಬಿಡಿಸಿದ್ದನ್ನು ಅವರು ಖಂಡಿತವಾಗಿಯೂ
ಕೇಳಿದ್ದರು ಅಥವಾ ನೋಡಿದ್ದರು. ಜನರು ಪೇತ್ರನ ಮನೆಯಲ್ಲಿ ಸಬ್ಬತ್ ದಿನದ
ನಿಮಿತ್ತವಾಗಿ ಯೇಸುವನ್ನು ನೋಡಲು ಬಂದರೆಂದು ಮಾರ್ಕನು ತಿಳಿಸುವುದನ್ನು
ಗಮನಿಸಿ. ಸಬ್ಬತ್ತು ಸೂರ್ಯಮುಳುಗಿದಾಗಲೇ ಮುಕ್ತಾಯವಾಗಿದೆ ಎಂದು ಓದುಗರು
ತಿಳಿಯಬೇಕೆಂದು ಮಾರ್ಕನು ಬಯಸುತ್ತಾನೆ. ಅಲ್ಲಿನ ಜನರು ಸಬ್ಬತ್ತನ್ನು ಕೈಕೊಂಡು
ನಡೆಯುತ್ತಿದ್ದರೆಂದು ಈ ಮಾಹಿತಿಯಿಂದ ನಮಗೆ ತಿಳಿದುಬರುತ್ತದೆ.

ಹೊತ್ತು ಮುಣುಗಿದ ಮೇಲೆ ಕಪೆರ್ನೌಮಿನ ಊರಿನ ಜನರೆಲ್ಲಾ ಪೇತ್ರನ
ಮನೆಯ ಬಾಗಿಲಿನ ಮುಂದೆ ಸೇರಿದ್ದರೆಂದು ಮಾರ್ಕನು ತಿಳಿಸುತ್ತಾನೆ (ಮಾರ್ಕ
1:33) ಯೇಸುವು ಬಹಳ ಹೊತ್ತಿನವರೆಗೆ ಅಲ್ಲಿದ್ದು ಜನರ ಎಲ್ಲಾ ರೋಗಗಳನ್ನು
ವಾಸಿ ಮಾಡಿರುವುದು ಖಂಡಿತ.

ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ ಪುಟ 295ರಲ್ಲಿ
ಯೇಸುವು ರೋಗಿಗಳನ್ನು ಗುಣಪಡಿಸಿದ ಬಗ್ಗೆ ಹೀಗೆ ತಿಳಿಸುತ್ತಾರೆ :

"ದಿನವೆಲ್ಲಾ ಜನರು ಬರುತ್ತಿದ್ದರು ಹಾಗೂ ಹೋಗುತ್ತಿದ್ದರು. ಮರುದಿನದವರೆಗೂ
ಯೇಸುವು ಕಪೆರ್ನೆಮಿನಲ್ಲಿರುತ್ತಾನೆಯೇ, ಇಲ್ಲವೋ ಎಂದು ಯಾರಿಗೂ
ತಿಳಿದಿರಲಿಲ್ಲ. ಆತನ ಆಗಮನವು ಆ ಊರಿನಲ್ಲಿ ಬಹಳ ಉತ್ಸಾಹವುಂಟು ಮಾಡಿತ್ತು.
ಜನರು ದೇವರ ಕರುಣೆಗಾಗಿ ಆತನನ್ನು ಕೊಂಡಾಡಿದರು. ಇದರಿಂದ
ಯೇಸುಸ್ವಾಮಿಗೂ ಬಹಳ ಹರ್ಷವುಂಟಾಯಿತು.

"ಅಲ್ಲಿದ ಪ್ರತಿಯೊಬ್ಬ ರೋಗಿಯನ್ನೂ ಯೇಸುವು ಗುಣಪಡಿಸಿದನು. ಜನರು
ಅಲ್ಲಿಂದ ತೆರಳಿದಾಗ, ರಾತ್ರಿ ಬಹಳ ತಡವಾಗಿತ್ತು. ಆಗ ಪೇತ್ರನ ಮನೆಯಲ್ಲಿ
ಜನರ ಗದ್ದಲ ಕಡಿಮೆಯಾಯಿತು. ಯೇಸುವಿಗೆ ವಿಶ್ರಾಂತಿಯ ಅಗತ್ಯವಿತ್ತು. ಆದರೆ
ಕಪೆರ್ನಮಿನ ಜನರು ನಿದ್ರಿಸುತ್ತಿದ್ದಾಗ, ಆತನು ಒಂದು ಪ್ರಶಾಂತ ಸ್ಥಳಕ್ಕೆ ಪ್ರಾರ್ಥಿಸಲು
ಹೋದನು".