---
title:  ಹೆಚ್ಚಿನ ಚಿಂತನೆ
date:   12/07/2024
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್
ಏಜಸ್' ಪುಸ್ತಕದ 'ಅಟ್ ಕಪೆರ್ನಾಮ್' ಹಾಗೂ 'ದೌಕ್ಯಾನ್‌ಮೇಕ್ ಮಿ ಕ್ಲೀನ್'
ಎಂಬ ಅಧ್ಯಾಯಗಳನ್ನು ಓದಿರಿ.

ಮಾರ್ಕನ ಸುವಾರ್ತೆಯ ಮೊದಲನೆ ಅಧ್ಯಾಯವು ಯೇಸುವಿನ ಬಗ್ಗೆ ಯಾವ
ಚಿತ್ರಣ ನೀಡುತ್ತದೆ? ಆತನಿಗೆ ಜನರನ್ನು ಆಹ್ವಾನಿಸುವ ಸಾಮರ್ಥ್ಯವುಂಟು ಹಾಗೂ
ಅವರು ಅದನ್ನು ಸ್ವೀಕರಿಸಿದರು. ಸೈತಾನನ ಹಿಂಬಾಲಕರಾದ ದೂತರಂತೆ ಆತನು
ದುಷ್ಟನಲ್ಲ, ಬದಲಾಗಿ ಪರಿಶುದ್ಧನು. ಒಳ್ಳೆದರ ಮತ್ತು ಕೆಟ್ಟದ್ದರ ನಡುವೆ ಒಂದು
ಜಾಗತಿಕ ಹೋರಾಟ ನಡೆಯುತ್ತಿದೆ. ಆದರೆ ಯೇಸುಸ್ವಾಮಿಯು ಸೈತಾನನಿಗಿಂತ
ಬಲಿಷ್ಠನು. ಆತನು ರೋಗಿಗಳಿಗೆ ಗುಣಪಡಿಸುತ್ತಾನೆ ಹಾಗೂ ಸಹಾಯ ಮಾಡುತ್ತಾನೆ.
ಯಾರೂ ಮುಟ್ಟಲಾರದಂತವರನ್ನು ಆತನು ಮುಟ್ಟುತ್ತಾನೆ.

ಯೇಸುಸ್ವಾಮಿಯ ಸೇವೆಯ ಬಗ್ಗೆ ಶ್ರೀಮತಿ ವೈಟಮ್ಮನವರು ಮೇಲೆ ತಿಳಿಸಿದ
ಎರಡು ಅಧ್ಯಾಯಗಳಲ್ಲಿ ಹೀಗೆ ಹೇಳುತ್ತಾರೆ :

"ಯೇಸುವು ಯೆಹೂದ್ಯರ ದೇವಾಲಯದಲ್ಲಿ ಜನರಿಗೆ ಬೋಧಿಸಿ ದೇವರ
ರಾಜ್ಯದ ಸುವಾರ್ತೆಯನ್ನು ಸಾರಲು ಆರಂಭಿಸಿದನು. ಸೈತಾನನ ಬಂಧನದಿಂದ
ಜನರನ್ನು ಬಿಡಿಸುವುದೇ ತನ್ನ ಕಾರ್ಯವೆಂದು ಆತನು ತಿಳಿಸಿದನು. ಆತನು
ಉಪದೇಶ ಮಾಡುತ್ತಿದ್ದಾಗ ನಡುವಿನಲ್ಲಿಯೇ ಒಬ್ಬ ದೆವ್ವ ಹಿಡಿದವನು ಯೇಸುವಿನ
ಬಳಿಗೆ ಬಂದನು, ಆ ದೆವ್ವವು- "ನಜರೇತಿನ ಯೇಸುವೇ, ನಮ್ಮ ಗೊಡವೆ
ನಿನಗೇಕೆ? ನಮ್ಮನ್ನು ನಾಶಮಾಡುವುದಕ್ಕೆ ಬಂದೆಯಾ? ನಿನ್ನನ್ನು ಬಲ್ಲೆನು, ನೀನು
ದೇವರು ಪ್ರತಿಷ್ಠಿಸಿದವನೇ' ಎಂದು ಕೂಗಿ ಹೇಳಿತು.

'ದೇವಾಲಯದಲ್ಲಿದ್ದ ಜನರು ಭಯದಿಂದ ಗಲಿಬಿಲಿಗೊಂಡರು. ಯೇಸುವಿನ
ಉಪದೇಶದಿಂದ ಅವರ ಗಮನ ದೆವ್ವಹಿಡಿದವನ ಕಡೆಗೆ ಹರಿಯಿತು. ಆತನ
ಉಪದೇಶವನ್ನು ಜನರು ಕೇಳುವುದು ಸೈತಾನನಿಗೆ ಇಷ್ಟವಿರಲಿಲ್ಲ. ಈ ಕಾರಣದಿಂದ
ದೆವ್ವಹಿಡಿದ ಈ ಮನುಷ್ಯನು ದೇವಾಲಯದಲ್ಲಿ ಗೊಂದಲ ಹುಟ್ಟಿಸಲೆಂಬ
ಉದ್ದೇಶದಿಂದಲೇ ಸೈತಾನನು ಅವನನ್ನು ಇಲ್ಲಿಗೆ ಕಳುಹಿಸಿದ್ದನು. ಆದರೆ ಯೇಸುವು
ತೀಕ್ಷ್ಮವಾದ ಮಾತಿನಲ್ಲಿ ಆ ದೆವ್ವಕ್ಕೆ ಸುಮ್ಮನಿರು ಅವನನ್ನು ಬಿಟ್ಟು ಹೋಗು
ಎಂದು ಗದರಿಸಿದನು (ಮಾರ್ಕ 1:25,26). ಆ ದೆವ್ವನು ಅವನನ್ನು ಒದ್ದಾಡಿಸಿ,
ಅಬ್ಬರಿಸಿ ಬಿಟ್ಟುಹೋಯಿತು.

"ಯೇಸುಸ್ವಾಮಿಯು ಅಡವಿಯಲ್ಲಿ ಸೈತಾನನ ವಿರುದ್ಧವಾದ ಹೋರಾಟದಲ್ಲಿ
ಜಯಹೊಂದಿದನು. ದೇವಾಲಯದಲ್ಲಿ ಆತನು ವೈರಿಯಾದ ಸೈತಾನನೊಂದಿಗೆ
ಮುಖಾಮುಖಿಯಾಗಿ ಎದುರಿಸಿದನು. ಹುಚ್ಚನಾದ ಆ ಮನುಷ್ಯನನ್ನು ತನ್ನ
ಅಧೀನದಲ್ಲಿಟ್ಟುಕೊಳ್ಳಲು ದೆವ್ವವು ತನ್ನೆಲ್ಲಾ ಶಕ್ತಿ ಉಪಯೋಗಿಸಿತು. ಆದರೆ ಯೇಸುವು
ಬಹಳ ಬಲದಿಂದಲೂ, ಅಧಿಕಾರದಿಂದಲೂ ಮಾತಾಡಿ, ಹುಚ್ಚನಾದ ಆ
ಮನುಷ್ಯನನ್ನು ದೆವ್ವದ ಹತೋಟಿಯಿಂದ ಮುಕ್ತಗೊಳಿಸಿದನು.

ಯೇಸುಸ್ವಾಮಿಯು ಒಂದು ಸ್ಥಳದಿಂದ ಮತ್ತೊಂದು ಸ್ಥಳಕ್ಕೆ ಹೋಗಿ ಜನರನ್ನು
ಸಂಧಿಸಿ ದಿನವೆಲ್ಲಾ ಕ್ರಿಯಶೀಲನಾಗಿದ್ದಾನೆಂದು ಮಾರ್ಕನ ಸುವಾರ್ತೆಯ ಮೊದಲನೆ
ಅಧ್ಯಾಯವು ತಿಳಿಸುತ್ತದೆ. ಯೇಸುವು ಹೇಗೆ ಅಷ್ಟೊಂದು ಕಾರ್ಯಮಾಡಲು
ಸಾಧ್ಯವಾಯಿತು? ಇವೆಲ್ಲವುಗಳ ಮಧ್ಯೆ ಸಮಾಧಾನದಿಂದಿರಲು ಹೇಗೆ ಸಾಧ್ಯವಾಯಿತು?
ದಿನನಿತ್ಯದ ಆತನ ಪ್ರಾರ್ಥನೆಯ ಅನುಭವವೇ ಅವನ ಯಶಸ್ಸಿಗೆ ಕಾರಣವೆಂಬುದರಲ್ಲಿ
ಯಾವುದೇ ಸಂದೇಹವಿಲ್ಲ. ಅದೇ ಆತನ ವಿಜಯದ ಗುಟ್ಟು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕ್ರೈಸ್ತಜೀವಿತದಲ್ಲಿ ಪ್ರಾರ್ಥನೆಯು ಯಾಕೆ ಬಹಳ ಪ್ರಾಮುಖ್ಯವಾಗಿದೆ?`

`ಇಂದಿನ ಆಧುನಿಕ ಕಾಲದಲ್ಲಿ ಯಾರು ಕುಷ್ಠರೋಗಿಗಳು? ಯೇಸುವಿನ
ಕಾಲದಲ್ಲಿ ಕುಷ್ಠರೋಗಿಗಳು ಭಯಂಕರವಾದ ಚರ್ಮದ ರೋಗಿಗಳಾಗಿದ್ದರು.
ಜನರು ಅವರಿಂದ ದೂರವಿದ್ದರು. ಇಂದಿನ ಆಧುನಿಕ ಕುಷ್ಠರೋಗಿಗಳು
ಅಂದರೆ ಸಮಾಜದಲ್ಲಿ ಕೆಳಜಾತಿಯವರು, ಹಿಂದುಳಿದವರು, ಬಡವರ
ಹೃದಯಗಳನ್ನು ಕ್ರಿಸ್ತನ ಶುಭವಾರ್ತೆಯ ಮೂಲಕ ಹೇಗೆ ನಿಮ್ಮ ಸಭೆಯು
ಸ್ಪರ್ಶಿಸಬಹುದು?`