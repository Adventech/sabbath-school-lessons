---
title:  ಕ್ರಿಸ್ತನ ಜೀವನದಲ್ಲಿ ಒಂದು ದಿನ
date:   06/07/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ 1:16-34; ಮಾರ್ಕ 1:35-45ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಯೇಸು ಅವರಿಗೆ ನನ್ನ ಹಿಂದೆ ಬನ್ನಿರಿ, ಮನುಷ್ಯರನ್ನು ಹಿಡಿಯುವ ಬೆಸ್ತರನ್ನಾಗಿ ನಿಮ್ಮನ್ನು ಮಾಡುವೆನು" ಅಂದನು (ಮಾರ್ಕ 1:17).

ಮತ್ತಾಯ, ಮಾರ್ಕ, ಲೂಕ ಹಾಗೂ ಯೋಹಾನರು ತಮ್ಮ ಸುವಾರ್ತೆಗಳಲ್ಲಿ
ಯೇಸುವಿನ ಜೀವನದ ಬಗ್ಗೆ ಬರೆದಿದ್ದಾರೆ. ಈ ಪ್ರತಿಯೊಬ್ಬ ಲೇಖಕನೂ ಆತನು
ದೇವರರಾಜ್ಯದ ಸುವಾರ್ತೆಯನ್ನು ಹೇಗೆ ಆರಂಭಿಸಿದನೆಂದು ಬೇರೆ ಬೇರೆ ವಿಧದಲ್ಲಿ
ತಿಳಿಸಿದ್ದಾರೆ.

ಯೇಸುವು ಹೇಗೆ ತನ್ನ ಶಿಷ್ಯರನ್ನು ಆರಿಸಿಕೊಂಡು, ಅನಂತರ ಪರ್ವತದಲ್ಲಿ
ಪ್ರಸಂಗ ಮಾಡಿದನೆಂದು ಮತ್ತಾಯನು ತಿಳಿಸುತ್ತಾನೆ. ಲೂಕನು ಯೇಸುಸ್ವಾಮಿಯು
ಹೇಗೆ ನಜರೇತಿನ ಯೆಹೂದ್ಯರ ದೇವಾಲಯದಲ್ಲಿ ಮೊದಲ ಬಾರಿಗೆ ದೈವೀಕ
ಸಂದೇಶ ಕೊಟ್ಟನೆಂದು ಹೇಳುತ್ತಾನೆ.

ಯೋಹಾನನು ತನ್ನ ಸುವಾರ್ತೆಯಲ್ಲಿ ಯೇಸುವು ಹೇಗೆ ಕೆಲವರನ್ನು ತನ್ನ
ಶಿಷ್ಯರಾಗುವಂತೆ ಆಹ್ವಾನಿಸಿದ್ದು ಹಾಗೂ ಕಾನಾ ಊರಲ್ಲಿ ಮದುವೆಗೆ ಹೋದದ್ದನ್ನು
ತಿಳಿಸುತ್ತಾನೆ. ಮಾರ್ಕನು ಹೇಗೆ ಯೇಸುವು ಯಾಕೋಬನು, ಯೋಹಾನ, ಆಂದ್ರೆಯ
ಹಾಗೂ ಪೇತ್ರ- ಈ ನಾಲ್ವರನ್ನು ತನ್ನ ಶಿಷ್ಯರನ್ನಾಗಿ ಕರೆದದ್ದನ್ನು ತಿಳಿಸುತ್ತಾನೆ.
ಅನಂತರ ಏನಾಯಿತೆಂಬುದನ್ನು ಹೇಳುತ್ತಾನೆ.

ಮಾರ್ಕನು ಕಪೆರ್ನೌಮಿನಲ್ಲಿ ಸಬ್ಬತ್‌ ದಿನದಲ್ಲಿ ನಡೆದ ಘಟನೆಯನ್ನು ತಿಳಿಸುವುದು
ಯೇಸುವಿನ ಬಗ್ಗೆ ನಾವು ಚೆನ್ನಾಗಿ ತಿಳಿದುಕೊಳ್ಳಲು ಸಹಾಯ ಮಾಡುತ್ತದೆ.
ಮೊದಲನೆ ಅಧ್ಯಾಯದಲ್ಲಿ ದೀಕ್ಷಾಸ್ನಾನ ತೆಗೆದುಕೊಂಡನಂತರ ಯೇಸುಸ್ವಾಮಿ
ಮಾಡಿದ ಕಾರ್ಯಗಳು ಹಾಗೂ ಆತನು ಹೇಳಿದ ಮಾತುಗಳ ಬಗ್ಗೆ ಮಾರ್ಕನು
ಬರೆಯುತ್ತಾನೆ. ಕೆಲವರನ್ನು ತನ್ನನ್ನು ಹಿಂಬಾಲಿಸುವಂತೆ ಆಹ್ವಾನಿಸುತ್ತಾನೆ, ದೆವ್ವ
ಹಿಡಿದಿದ್ದವನನ್ನು ಅದರಿಂದ ಬಿಡಿಸುತ್ತಾನೆ. ತನ್ನ ಮುಂದಿನ ಸುವಾರ್ತಾ ಸೇವೆಯ
ಪ್ರಯಾಣದ ಯೋಜನೆಯ ಬಗ್ಗೆ ಯೇಸು ತಿಳಿಸುತ್ತಾನೆ. ಆತನು ಒಬ್ಬ ಕುಷ್ಠ
ರೋಗಿಯನ್ನು ಗುಣಪಡಿಸಿ, ಅನಂತರ ಅವನಿಗೆ ಯಾಜಕನಿಗೆ ನಿನ್ನ ಮೈ ತೋರಿಸಿ
ಮೋಶೆಯು ನೇಮಿಸಿದ ಶುದ್ಧಾಚಾರವನ್ನು ನೆರವೇರಿಸು ಎಂದು ಹೇಳುತ್ತಾನೆ.

ಇದನ್ನೆಲ್ಲಾ ನೋಡಿದಾಗ ಮಾರ್ಕನು ಯೇಸುವು ಹೇಳಿದ್ದನ್ನಲ್ಲ, ಬದಲಾಗಿ
ಮಾಡಿದ್ದನ್ನು ತಿಳಿಸಲು ಆಸಕ್ತಿ ಹೊಂದಿರುವುದನ್ನು ಕಾಣಬಹುದು. ಆದುದರಿಂದ
ಯೇಸುವು ಅನೇಕರನ್ನೂ ಗುಣಪಡಿಸಿದನೆಂದು ಅವನು ಹೇಳುತ್ತಾನೆ (ಮಾರ್ಕ
1:32-24). ಅಲ್ಲದೆ ಮಾರ್ಕನು 'ಕೂಡಲೇ' ಎಂಬ ಪದವನ್ನು ಉಪಯೋಗಿಸುವುದರ
ಮೂಲಕ ಕ್ರಿಸ್ತನು ಎಷ್ಟೊಂದು ತ್ವರೆಯಿಂದ ಕಾರ್ಯಮಾಡಿದನೆಂದು ನಮಗೆ
3400 (DF 1:12, 18, 20, 28, 30, 31).