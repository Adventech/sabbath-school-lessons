---
title:  ಕೊನೆಯ ಭೋಜನ
date:   09/09/2024
---

`ಮಾರ್ಕ 14:22-31 ಹಾಗೂ ವಿಮೋಚನಕಾಂಡ 24:8ನೇ ವಚನಗಳನ್ನು
ಓದಿರಿ, ಈ ಕಥೆಯು ಕ್ರೈಸ್ತರು ಹಾಗೂ ಅವರ ನಂಬಿಕೆಗೆ ಯಾವ ಅರ್ಥ ಕೊಡುತ್ತದೆ?`

ಈ ಘಟನೆಯು ಹುಳಿಯಿಲ್ಲದ ರೊಟ್ಟಿಯ ಹಬ್ಬದ ಮೊದಲನೆಯ ದಿವಸದಲ್ಲಿ
ನಡೆಯಿತೆಂದು ಮಾರ್ಕ 14:12ನೇ ವಚನವು ತಿಳಿಸುತ್ತದೆ. ಆ ವಿಶೇಷ ದಿನದಲ್ಲಿ
ಪಸ್ಕಹಬ್ಬದ ಕುರಿಮರಿಯನ್ನು ಕೊಯ್ಯಲಾಗುತ್ತಿತ್ತು (ವಿಮೋಚನಕಾಂಡ 12ನೇ
ಅಧ್ಯಾಯ ಓದಿರಿ). ಪಸ್ಯಹಬ್ಬದ ಊಟವು ಗುರುವಾರ ಸಾಯಂಕಾಲ ನಡೆಯುತ್ತಿತ್ತು.

ಈ ಕಡೆಯ ಭೋಜನದಲ್ಲಿ ಯೇಸುವು ತನ್ನ ಶಿಷ್ಯರೊಂದಿಗೆ ಕರ್ತನ
ಭೋಜನವೆಂಬ ಹೊಸ ಸಂಸ್ಕಾರವನ್ನು ಆರಂಭಿಸಿದನು. ಈ ಸಂಸ್ಕಾರವು
ಇಸ್ರಾಯೇಲ್ಯರ ಪಸ್ಯಹಬ್ಬದ ಆಚರಣೆ ಮತ್ತು ಅವರು ಐಗುಪ್ತದೇಶದಿಂದ
ಬಿಡುಗಡೆಗೊಂಡದ್ದಕ್ಕೂ ಸಂಬಂಧ ಹೊಂದಿತ್ತು. ಅವರು ಆ ದೇಶವನ್ನು ಬಿಟ್ಟು
ಕಾನಾನ್‌ದೇಶಕ್ಕೆ ಹೊರಟಾಗ, ಸೀನಾಯಿ ಬೆಟ್ಟದಲ್ಲಿ ದೇವರು ಅವರನ್ನು ತನ್ನ
ಜನರನ್ನಾಗಿ ಆರಿಸಿಕೊಂಡನು. ಮೋಶೆಯು ಸರ್ವಾಂಗಹೋಮ ಮತ್ತು ಸಮಾಧಾನ
ಯಜ್ಞಕ್ಕಾಗಿ ಅರ್ಪಿಸಿದ ಪ್ರಾಣಿಯ ರಕ್ತವನ್ನು ಅವರ ಮೇಲೆ ಚಿಮುಕಿಸಿ
(ವಿಮೋಚನಕಾಂಡ 24:8), ಯೆಹೋವನು ನಿಮ್ಮ ಸಂಗಡ ಮಾಡಿಕೊಂಡ
ಒಡಂಬಡಿಕೆಯನ್ನು ಸ್ಥಿರಪಡಿಸುವ ರಕ್ತವು ಇದೇ ಎಂದು ಹೇಳಿದನು.

ಗುರುವಾರ ರಾತ್ರಿಯಲ್ಲಿ ಕ್ರಿಸ್ತನು ಮಾಡಿದ ಕಡೇ ಭೋಜನದಲ್ಲಿ ಪಸಹಬ್ಬದ
ಊಟದ ಕುರಿಮರಿಯನ್ನು ಉಪಯೋಗಿಸಲಿಲ್ಲ. ಕಾರಣವೇನು? ಯಾಕೆಂದರೆ
ಆತನೇ ಪದ್ಯಹಬ್ಬಕ್ಕೆ ನೇಮಿಸಲ್ಪಟ್ಟ ಕುರಿಮರಿಯಾಗಿದ್ದನು (ಯೋಹಾನ 1:29).
ರೊಟ್ಟಿಯು ಕ್ರಿಸ್ತನ ಜಜ್ಜಿದ ಶರೀರದ ಸಂಕೇತವಾಗಿತ್ತು. ಈ ಹೊಸದಾದ ವಾಗ್ದಾನವು
(ಯೆರೆಮೀಯ 31:31-34). ಕ್ರಿಸ್ತನ ರಕ್ತದಿಂದ ಮಾಡಲ್ಪಟ್ಟಿತ್ತು. ಪಾನಪಾತ್ರೆಯು
ಆತನ ರಕ್ತವನ್ನು ಸೂಚಿಸುತ್ತಿತ್ತು. "ಇದು ನನ್ನ ರಕ್ತ, ಇದು ಒಡಂಬಡಿಕೆಯ ರಕ್ತ,
ಇದು ಬಹುಜನರಿಗೋಸ್ಕರ ಸುರಿಸಲ್ಪಡುವ ರಕ್ತ" ಎಂದು ಯೇಸುಸ್ವಾಮಿ ಹೇಳಿದ್ದಾನೆ
(14:24).

ಇದಾದನಂತರ ಕ್ರಿಸ್ತನು ತನ್ನ ಶಿಷ್ಯರಿಗೆ ನೀವೆಲ್ಲರೂ ನನ್ನನ್ನು ಬಿಟ್ಟು ದಿಗಿಲುಪಟ್ಟು
ಚದರಿಹೋಗುವಿರೆಂದು ಹೇಳಿದನು. ಆತನು ಜೆಕರ್ಯ 13:7ನೇ ವಚನವನ್ನು
ಉದಾಹರಿಸುತ್ತಾ 'ಕುರುಬನನ್ನು ಹೊಡೆಯುವೆನು, ಕುರಿಗಳು ಚದರಿ ಹೋಗುವವು"
ಎಂದು ಹೇಳುತ್ತಾನೆ. ಯೇಸುವು ಕುರುಬನು ಹಾಗೂ ಆತನ ಶಿಷ್ಯರು ಕುರಿಗಳು,
ಆತನ ಈ ಮಾತುಗಳಿಂದ ಶಿಷ್ಯರಿಗೆ ಬಹಳ ದುಃಖವಾಯಿತು. ಆದರೆ ಯೇಸು
ಅವರಿಗೆ ತಾನು ಸತ್ತು ಮೂರನೇ ದಿನದಲ್ಲಿ ಎದ್ದು ಬರುತ್ತೇನೆಂದು ಹೇಳಿ ಅವರಲ್ಲಿ
ನಿರೀಕ್ಷೆ ಮೂಡಿಸಿದನು. ಅನಂತರ ಅವರ ಮುಂದಾಗಿ ತಾನು ಗಲಿಲಾಯಕ್ಕೆ
ಹೋಗುತ್ತೇನೆಂದು ಹೇಳಿದನು. ಒಬ್ಬ ದೇವದೂತನು ಯೌವನಸ್ಥನ ರೂಪದಲ್ಲಿ
ತೆರೆಯಲ್ಪಟ್ಟ ಸಮಾಧಿಯಲ್ಲಿ ಕಾದುಕೊಂಡಿದ್ದನು. ಆ ದೇವದೂತನು ಕ್ರಿಸ್ತನ ಶರೀರಕ್ಕೆ
ಸುಗಂಧ ದ್ರವ್ಯವನ್ನು ಹಾಕಲಿಕ್ಕೆ ಬಂದಿದ್ದ ಸ್ತ್ರೀಯರಿಗೆ ಈ ವಾಗ್ದಾನವನ್ನು ತಿಳಿಸಿದನು
(ಮಾರ್ಕ 16:7). ಆದುದರಿಂದ ಈ ವಾಗ್ದಾನವು ಬಹಳ ಪ್ರಾಮುಖ್ಯವಾಗಿದೆ.

ಕಡೇ ಭೋಜನದಲ್ಲಿ ಶಿಷ್ಯರು ಯೇಸುವಿನ ಮಾತುಗಳನ್ನು ನಂಬುವುದಕ್ಕೆ
ಹಿಂಜರಿದರು. ಎಲ್ಲರೂ ದಿಗಿಲುಪಟ್ಟ ನಿನ್ನನ್ನು ಬಿಟ್ಟು ಹೋದರೂ ತಾನು ನಿನಗೆ
ನಿಷ್ಠೆಯಿಂದಿರುತ್ತೇನೆಂದು ಆತನಿಗೆ ತಿಳಿಸಿದನು. ಅದಕ್ಕೆ ಯೇಸು "ಈ ಹೊತ್ತು ಈ
ರಾತ್ರಿಯಲ್ಲಿಯೇ ಕೋಳಿ ಎರಡು ಸಾರಿ ಕೂಗುವುದಕ್ಕೆ ಮುಂಚೆ ನೀನು ನನ್ನ
ವಿಷಯದಲ್ಲಿ ಅವನನ್ನು ಅರಿಯೆನೆಂಬುದಾಗಿ ಮೂರು ಸಾರಿ ಹೇಳುವಿ" ಅಂದನು
(14:31).

`ನೀವು ದೇವರಿಗೆ ಯಾವುದಾದರೂ ಹರಕೆ ಅಥವಾ ವಾಗ್ದಾನ ಮಾಡಿ ಅದನ್ನು
ಮುರಿದಿರುವಿರಾ? ಆ ಅನುಭವದಿಂದ ನೀವು ಕಲಿತ ಪಾಠವೇನು?`