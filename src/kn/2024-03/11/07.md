---
title:  ಹೆಚ್ಚಿನ ಚಿಂತನೆ
date:   13/09/2024
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್ ಏಜಸ್'
ಪುಸ್ತಕದ 75 ಮತ್ತು 76ನೇ ಅಧ್ಯಾಯಗಳನ್ನು ಓದಿರಿ.

ಇದೇ ಅಧ್ಯಾಯದಲ್ಲಿ ಅವರು ಹೀಗೆ ತಿಳಿಸುತ್ತಾರೆ : "ಯೇಸುವನ್ನು ಯಾರೆಂದು
ನಾನರಿಯೆನೆಂದು ಪೇತ್ರನು ಹೇಳಿದಾಗ ಕೋಳಿ ಕೂಗಿತು. ಆ ಕ್ಷಣದಲ್ಲಿಯೇ
ಯೇಸು ಪೇತ್ರನನ್ನು ದೃಷ್ಟಿಸಿ ನೋಡಿದನು. ಆಗ ಪೇತ್ರನೂ ಸಹ ತನ್ನ ಗುರುವನ್ನು
ನೋಡಿದನು. ರಕ್ಷಕನ ಕಣ್ಣುಗಳಲ್ಲಿ ಇವನ ಬಗ್ಗೆ ದುಃಖ ಹಾಗೂ ಅನುಕಂಪ
ಕಂಡುಬರುತ್ತಿತ್ತು. ಆದರೆ ಕೋಪವಿರಲಿಲ್ಲ.

"ಪೇತ್ರನು ವೇದನೆ ತುಂಬಿದ ಯೇಸುಸ್ವಾಮಿಯ ಮುಖವನ್ನು ನೋಡಿದನು.
ಆತನ ಮುಖವು ಬಿಳಿಚಿಕೊಂಡಿತ್ತು ಹಾಗೂ ತುಟಿಗಳು ಅದುರುತ್ತಿದ್ದವು. ಕ್ರಿಸ್ತನ
ವೇದನೆ ಮತ್ತು ಅನುಕಂಪಪೂರಿತ ನೋಟ ಮತ್ತು ಕ್ಷಮೆಯು ಪೇತ್ರನ ಹೃದಯಕ್ಕೆ
ಬಾಣದಂತೆ ನಾಟಿತು. ಕೆಲವು ಗಂಟೆಗಳ ಹಿಂದೆ ಯಾರು ನಿನ್ನನ್ನು ಬಿಟ್ಟುಹೋದರೂ,
ನಾನು ಹಿಂಜರಿಯುವುದಿಲ್ಲವೆಂದು ತಾನು ಹೇಳಿದ ಮಾತುಗಳನ್ನು ಪೇತ್ರನು
ನೆನಪಿಸಿಕೊಂಡನು. ನಿನ್ನ ಜೊತೆಯಲ್ಲಿ ನಾನು ಸೆರೆಮನೆಗೆ ಹೋಗುವುದಕ್ಕೂ
ಮಾತ್ರವಲ್ಲದೆ, ಸಾಯುವುದಕ್ಕೂ ಸಿದ್ಧನಾಗಿದ್ದೇನೆಂದು ತಾನು ಮಾಡಿದ್ದ ವಾಗ್ದಾನವು
ತಿರುಗಿ ಅವನ ಜ್ಞಾಪಕಕ್ಕೆ ಬಂದಿತು. ಕಡೇಭೋಜನದಲ್ಲಿ ಕೂಡಿದ್ದಾಗ, ನೀನು
ಇದೇರಾತ್ರಿಯಲ್ಲಿ ಮೂರುಸಾರಿ ನನ್ನನ್ನು ನಿರಾಕರಿಸುತ್ತೀ ಎಂದು ಯೇಸು ಹೇಳಿದಾಗ
ಪೇತ್ರನಿಗೆ ದುಃಖವಾಗಿತ್ತು. ಆದರೆ ಈಗ ಸ್ವಲ್ಪ ಸಮಯದ ಹಿಂದೆ ಅವನು ತನ್ನ
ಗುರುವನ್ನು ಆತನು ಯಾರೋ ಅರಿಯೆ ಎಂದು ಹೇಳಿ ತಿರಸ್ಕರಿಸಿದ್ದನು. ಈಗ
ಅವನಿಗೆ ಹೇಳಲಾರದಂತ ವ್ಯಥೆಯಾಯಿತು. ಯೇಸುಸ್ವಾಮಿ ಪೇತ್ರನ ಮನಸ್ಸಿನಲ್ಲಿ
ಏನಿದೆ ಎಂದು ತಿಳಿದುಕೊಂಡನು. ಸ್ವತಃ ಪೇತ್ರನಿಗೆ ತಿಳಿಯದಿದ್ದ ಬಲಹೀನತೆ,
ದೌರ್ಬಲ್ಯವೇನೆಂದು ಕ್ರಿಸ್ತನಿಗೆ ತಿಳಿದಿತ್ತು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ತನ್ನ ತಲೆಯ ಮೇಲೆ ಸುಗಂಧ ತೈಲವನ್ನು ಹಚ್ಚಿದ ಸ್ತ್ರೀ ಬಗ್ಗೆ ಯೇಸುಸ್ವಾಮಿ
ಹೇಳದ ಮಾತನ್ನು ತಿರುಗಿ ಓದಿರಿ, ಆಕೆಗೆ ಮಾಡಿದ ವಾಗ್ದಾನದಲ್ಲಿ ನಾವು
ಹೇಗೆ ಭಾಗಿಗಳಾಗಿದ್ದೇವೆ?`

`ಯೂದನು ಮತ್ತು ಪೇತ್ರನ ನಡುವೆ ಹೋಲಿಕೆ ಮಾಡಿರಿ. ಯೇಸುಸ್ವಾಮಿ
ಶಿಲುಬೆಯಲ್ಲಿ ಸಾಯುವುದಕ್ಕೆ ಒಂದು ವಾರದ ಮೊದಲು ಅವರಿಬ್ಬರು ಏನು
ಮಾಡಿದರು? ಅವರಿಬ್ಬರಲ್ಲಿ ಕಂಡುಬಂದ ಸಮಾನ ಗುಣ ಯಾವುದು? ಹಾಗೂ
ಅವರಿಬ್ಬರ ನಡುವಣ ವ್ಯತ್ಯಾಸಗಳೇನು?`

`ಕರ್ತನ ಪವಿತ್ರ ಭೋಜನದ ಬಗ್ಗೆ ತರಗತಿಯಲ್ಲಿ ಚರ್ಚಿಸಿ. ಈ ಸಂಸ್ಕಾರದ
ಅರ್ಥವನ್ನು ಚೆನ್ನಾಗಿ ಅರಿತುಕೊಳ್ಳಲು ನಾವು ಸಭೆಯ ವಿಶ್ವಾಸಿಗಳಿಗೆ ಹೇಗೆ
ಸಹಾಯ ಮಾಡಬಹುದು? ಹೆಚ್ಚುಜನರು ಕರ್ತನ ಪವಿತ್ರ ಭೋಜನದಲ್ಲಿ
ಭಾಗವಹಿಸುವಂತೆ ನಾವು ಹೇಗೆ ಅವರನ್ನು ಉತ್ತೇಜಿಸಬಹುದು?`

`ಯೇಸು ಗೆಮನೆ ತೋಟದಲ್ಲಿ ಮಾಡಿದ ಪ್ರಾರ್ಥನೆಗೆ ದೇವರು ಉತ್ತರಿಸಲಿಲ್ಲ.
ನಮ್ಮ ಯಾವುದೇ ಪ್ರಾರ್ಥನೆಗೆ ಉತ್ತರಿಸಲು ದೇವರು ನಿರಾಕರಿಸಿದಾಗ,
ಅದರ ಅಭಿಪ್ರಾಯವೇನು?`

`ಪೇತ್ರನು ಯೇಸುವನ್ನು ನಿರಾಕರಿಸಿದರೂ, ಯೇಸು ಅವನನ್ನು ತ್ಯಜಿಸಲಿಲ್ಲ.
ಬೈಬಲ್ಲಿನ ಈ ಸತ್ಯವು ನಮಗೆ ನೀಡುವ ನಿರೀಕ್ಷೆ ಏನು?`