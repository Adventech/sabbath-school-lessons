---
title:  ಎಲ್ಲರೂ ಸದಾಕಾಲವೂ ನೆನಪಿನಲ್ಲಿಡುವ ಘಟನೆ
date:   08/09/2024
---

`ಮಾರ್ಕ 14:1-11ನೇ ವಚನಗಳಲ್ಲಿ ಯಾವ ಎರಡು ಘಟನೆಗಳ ಬಗ್ಗೆ ತಿಳಿಸಲಾಗಿದೆ?
ಇವೆರಡೂ ಪರಸ್ಪರ ಹೇಗೆ ಸಂಬಂಧ ಹೊಂದಿವೆ?`

14:1ನೇ ವಚನವು ಸಸ್ಯಹಬ್ಬಕ್ಕೆ ಕೇವಲ ಎರಡು ದಿನಗಳು ಮಾತ್ರ ಇದ್ದವೆಂದು
ತಿಳಿಸುತ್ತದೆ. ಯೆಹೂದ್ಯ ನಾಯಕರು ಅದೇ ವಾರದ ಮಂಗಳವಾರ ಅಥವಾ
ಬುಧವಾರ ಸಭೆ ಸೇರಿ ಯೇಸುವನ್ನು ಕೊಲ್ಲಲು ಯೋಜನೆ ರೂಪಿಸಿದ್ದರು. ಅವರ
ಯೋಜನೆಯನ್ನು ಕಾರ್ಯಗತಗೊಳಿಸಲು ಅವರಿಗೆ ಒಂದು ಮಾರ್ಗ ಬೇಕಾಗಿತ್ತು.
ಈ ಸಹಾಯವು ಅವರು ನಿರೀಕ್ಷಿಸದಿದ್ದ ಯೇಸುವಿನ ಶಿಷ್ಯರಲ್ಲಿ ಒಬ್ಬನಾದ
ಯೂದನಿಂದ ದೊರೆಯಿತು.

ಮಾರ್ಕ 14:1-11ನೇ ವಚನಗಳು ಯೇಸುವನ್ನು ಕೊಲ್ಲಬೇಕೆಂಬ ಯೆಹೂದ್ಯ
ಧಾರ್ಮಿಕರ ಆಲೋಚನೆಯನ್ನು ಆತನ ತಲೆಗೆ ಒಬ್ಬ ಸ್ತ್ರೀ ಬಹು ಬೆಲೆಯುಳ್ಳ
ಅಚ್ಚ ಜಟಾಮಾಂಸಿ ತೈಲವನ್ನು ಹೊಯ್ದು ಕಥೆಯೊಂದಿಗೆ ಸಂಬಂಧ ಕಲ್ಪಿಸುತ್ತವೆ.
ಈ ಎರಡು ಕಥೆಗಳಲ್ಲಿ ಒಬ್ಬ ಸ್ತ್ರೀ ಯೇಸುವಿನ ಬಗ್ಗೆ ತನಗಿದ್ದ ಪ್ರೀತಿಯನ್ನು
ತೋರಿಸಿದರೆ, ಆತನ ಶಿಷ್ಯರಲ್ಲಿ ಒಬ್ಬನಾದ ಯೂದನು ಯೇಸುವನ್ನು ಆತನ
ವೈರಿಗಳಿಗೆ ಹಣಕ್ಕಾಗಿ ದ್ರೋಹಮಾಡಿ ಹಿಡಿದುಕೊಡುವುದನ್ನು ಕಾಣುತ್ತೇವೆ. ಆದರೆ
ಯೇಸುವಿನ ತಲೆಗೆ ತೈಲ ಹೊಯಿದ ಸ್ತ್ರೀಯ ಹೆಸರು ತಿಳಿಸಲ್ಪಟ್ಟಿಲ್ಲ. ಈಕೆ ಈ
ತೈಲಕ್ಕಾಗಿ ಬಹಳಷ್ಟು ಹಣವನ್ನು ಖರ್ಚುಮಾಡಿದ್ದಳು. ಇದು ಮುನ್ನೂರು
ರೂಪಾಯಿ ಬೆಲೆಬಾಳುತ್ತಿತ್ತೆಂದು ಮಾರ್ಕನು ತಿಳಿಸಿದರೆ, ಯೂದನು ತನ್ನ ಗುರುವನ್ನು
ಯೆಹೂದ್ಯ ನಾಯಕರು ಹಣಕೊಡುತ್ತೇವೆಂದು ಕೊಟ್ಟ ಮಾತಿನ ಪ್ರಕಾರ ಹಿಡಿದು
ಕೊಡಲು ಒಪ್ಪಿಕೊಳ್ಳುತ್ತಾನೆ.

ಯೇಸುವಿನ ತಲೆಯ ಮೇಲೆ ಬೆಲೆಬಾಳುವ ಈ ತೈಲವನ್ನು ಆ ಸ್ತ್ರೀ ಯಾಕೆ
ಹೊಯಿದಳೆಂದು ಮಾರ್ಕನು ತಿಳಿಸುವುದಿಲ್ಲ. ಊಟಕ್ಕೆ ಬಂದಿದ್ದ ಅತಿಥಿಗಳು
ಆಕೆಯು ಮಾಡಿದ ಕಾರ್ಯವನ್ನು ಕಂಡು ಆಶ್ಚರ್ಯಪಟ್ಟರು ಮತ್ತು ಕೋಪಗೊಂಡರು.
ಇದರಿಂದ ಆಕೆ ಬಹಳಷ್ಟು ಹಣವನ್ನು ವ್ಯರ್ಥ ಮಾಡಿದಳೆಂದು ಅವರು
ತಿಳಿದುಕೊಂಡರು. ಈ ತೈಲವು ಒಂದುವರ್ಷದ ಸಂಬಳದಷ್ಟು ಬೆಲೆ ಬಾಳುತ್ತಿತ್ತು.
ಆದರೆ ಯೇಸು ಆಕೆಯು ಮಾಡಿದ ಕಾರ್ಯವನ್ನು ಹೊಗಳಿದನು. ಎಲ್ಲೆಲ್ಲಿ ದೇವರ
ರಾಜ್ಯದ ಶುಭವಾರ್ತೆಯು ಸಾರಲ್ಪಡುವುದೋ, ಅಲ್ಲೆಲ್ಲಾ ಆಕೆಯು ಮಾಡಿದ
ಕಾರ್ಯವನ್ನು ನೆನಪಿಸಿಕೊಳ್ಳುತ್ತಾರೆಂದು ಯೇಸುಸ್ವಾಮಿ ಹೇಳಿದನು. ಈ ಸೀ
ಮಾಡಿದ ಕಾರ್ಯದ ಬಗ್ಗೆ ಇನ್ನುಳಿದ ಮೂರು ಸುವಾರ್ತೆಗಳಲ್ಲಿಯೂ ಸಹ
ಬರೆಯಲ್ಪಟ್ಟಿದೆ. ಅಲ್ಲದೆ ಯೂದನು ಮಾಡಿದ ದ್ರೋಹದ ಬಗ್ಗೆಯೂ ತಿಳಿಸಲ್ಪಟ್ಟಿದೆ.
ಯೂದನು ಸ್ವಾರ್ಥಿಯೂ ಹಣದಾಸೆಯುಳ್ಳವನೂ ಆಗಿದ್ದರಿಂದ ಯೇಸುವನ್ನು
ವೈರಿಗಳಿಗೆ ಹಿಡಿದುಕೊಟ್ಟನೆಂದು ಮಾರ್ಕನು ತಿಳಿಸುತ್ತಾನೆ. ಆದರೆ ಅವನು
ಕೆಟ್ಟನಾಗಿದ್ದನೆಂದು ಯೋಹಾನನು ನೇರವಾಗಿ ತಿಳಿಸುತ್ತಾನೆ (ಯೋಹಾನ 12:4-6).

ಮಾರ್ಕನು ಈ ಎರಡು ಕಥೆಗಳಲ್ಲಿ ಕಂಡುಬರುವ ಆಲೋಚನೆಗಳನ್ನು
ತಿಳಿದುಕೊಳ್ಳಲು ನಮಗೆ ಸಹಾಯಕವಾಗುವಂತೆ 'ಒಳ್ಳೆಯದು' ಎಂಬ ಪದವನ್ನು
ಬೇರೆ ರೀತಿಯಲ್ಲಿ ಉಪಯೋಗಿಸಿದ್ದಾವೆ. 14:6ನೇ ವಚನದಲ್ಲಿ ಯೇಸುಸ್ವಾಮಿ ಆ
ಸ್ತ್ರೀ ಒಳ್ಳೆಯ ಕಾರ್ಯ ಮಾಡಿದ್ದಾಳೆಂದು ಹೇಳುತ್ತಾನೆ. ಅನಂತರ ಆತನು ತನ್ನ
ಶಿಷ್ಯರಿಗೆ ಬಡವರಿಗೆ ಯಾವಾಗಲಾದರೂ ನೀವು ಒಳ್ಳೆಯದು ಅಥವಾ ಸಹಾಯ
ಮಾಡಬಹುದೆಂದೂ, ಆದರೆ ಈ ಗೌರವ ಸ್ವೀಕರಿಸಲು ತಾನು ಯಾವಾಗಲೂ
ನಿಮ್ಮ ಬಳಿಯಲ್ಲಿರುವುದಿಲ್ಲವೆಂದು ಹೇಳುತ್ತಾನೆ. ಮಾರ್ಕ 14:9ನೇ ವಚನದಲ್ಲಿ
ಯೇಸುಸ್ವಾಮಿಯು ಈ ಸ್ತ್ರೀ ಪ್ರೀತಿಯಿಂದ ತೋರಿಸಿದ ಕಾರ್ಯವು ಸುವಾರ್ತೆಯ
ಒಂದು ಭಾಗವಾಗಿದ್ದು, ತನ್ನ ಬಗ್ಗೆ ಜನರು ಯಾವಾಗಲೂ ಇದನ್ನು
ನೆನಪಿಸಿಕೊಳ್ಳುತ್ತಾರೆಂದೂ ತಿಳಿಸುತ್ತಾನೆ. ಮಾರ್ಕ 14:11ನೇ ವಚನವು ಯೇಸುವನ್ನು
ವೈರಿಗಳಿಗೆ ಹಿಡಿದುಕೊಡಲು ಯೂದನು ಒಳ್ಳೆಯ ಅಂದರೆ ಅನುಕೂಲವಾದ
ಸಮಯವನ್ನು ನೋಡುತ್ತಿದ್ದನೆಂದು ತಿಳಿಸುತ್ತಾನೆ. ಯೇಸುವನ್ನು ಕೊಲ್ಲಬೇಕೆಂಬ
ವೈರಿಗಳ ಈ ನೀಚ ಆಲೋಚನೆಯೂ ಸಹ ಆತನ ಸುವಾರ್ತೆಯ ಒಂದು
ಭಾಗವಾಗಿದೆ. ಅವರ ಈ ಆಲೋಚನೆಯು ಪಾಪಿಗಳನ್ನು ರಕ್ಷಿಸಲು ತಂದೆಯಾದ
ದೇವರು ತನ್ನ ಮಗನನ್ನು ಬಲಿಕೊಡುವ ಯೋಜನೆಗೆ ಸಹಾಯಕವಾಗಲಿತ್ತು.