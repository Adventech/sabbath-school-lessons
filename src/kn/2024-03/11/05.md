---
title:  ಶಿಷ್ಯರ ಪಲಾಯನ
date:   11/09/2024
---

`ಮಾರ್ಕ 14:43-52ನೇ ವಚನಗಳನ್ನು ಓದಿರಿ, ನಮ್ಮನ್ನು ರಕ್ಷಿಸುವ ದೇವರ
ಯೋಜನೆಗೆ ಅತ್ಯಂತ ಪ್ರಾಮುಖ್ಯವಾದ ಯಾವ ಘಟನೆಯನ್ನು ಈ ವಾಕ್ಯಗಳಲ್ಲಿ
ತಿಳಿಸಲಾಗಿದೆ?`

ಯೇಸುವಿನ ಶಿಷ್ಯರಲ್ಲಿ ಒಬ್ಬನು ಆತನನ್ನು ವೈರಿಗಳಿಗೆ ಹಿಡುಕೊಟ್ಟಿದ್ದು ನಮಗೆ
ಆಶ್ಚರ್ಯ ತರಬಹುದು. ಯೂದನು ಯಾಕೆ ಈ ರೀತಿ ದ್ರೋಹಿಯಾದನೆಂದು
ಮಾರ್ಕನು ಹೆಚ್ಚಾಗಿ ತಿಳಿಸುವುದಿಲ್ಲ. ಆದರೆ ಅವನ ವಿಷಯವಾಗಿ ಶ್ರೀಮತಿ
ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 716ನೇ ಪುಟದಲ್ಲಿ ಹೀಗೆ
ತಿಳಿಸುತ್ತಾರೆ :

"ಯೂದನಿಗೆ ಹಣದ ಮೇಲೆ ಬಹಳ ದುರಾಶೆಯಿತ್ತು. ಆರಂಭದಲ್ಲಿ ಅವನು
ಈ ರೀತಿಯಿರಲಿಲ್ಲ. ಆದರೆ ದಿನಕಳೆದಂತೆ ಅವನಲ್ಲಿ ಹಣದ ಮೇಲಿನ ಆಸೆ
ಹೆಚ್ಚಾಗುತ್ತಾ ಹೋಯಿತು. ಕೊನೆಯಲ್ಲಿ ಅವನು ಹಣಕ್ಕೆ ದಾಸನಾದನು.
ಯೇಸುಸ್ವಾಮಿಯ ಮೇಲಿನ ಪ್ರೀತಿಗಿಂತ ಯೂದನಿಗೆ ಹಣದ ಪ್ರೀತಿಯೇ ಹೆಚ್ಚಾಗಿತ್ತು.
ಅವನು ಹಣಕ್ಕೆ ಗುಲಾಮನಾದನು ಈ ಗುಲಾಮತನವು ಅವನು ಸೈತಾನನಿಗೆ
ತನ್ನನ್ನು ಒಪ್ಪಿಸಿಕೊಡಲು ಕಾರಣವಾಯಿತು. ಸೈತಾನನು ಯೂದನನ್ನು ದ್ರೋಹಿಯಾಗಿ
ಯೇಸುವನ್ನು ಹಿಡಿದುಕೊಡುವಂತೆ ಮಾಡಿದನು".

ಯೂದನು ಇತರ ಶಿಷ್ಯರಿಗೂ ಸಹ ತನ್ನ ದ್ರೋಹದ ಬಗ್ಗೆ ತಿಳಿಯದಂತೆ
ಪ್ರಯತ್ನಿಸಿದ ಕಾರಣದಿಂದ ಅವನ ಪಾಪವು ಹೆಚ್ಚು ಕೆಟ್ಟದ್ದಾಗಿತ್ತು. ತಾನು ಯಾರಿಗೆ
ಮುದ್ದಿಡುತ್ತೇನೋ, ಅವನನ್ನೇ ಹಿಡಿದುಕೊಳ್ಳಬೇಕೆಂದು ಯೂದನು ಜನಗಳ ಗುಂಪಿಗೆ
ತಿಳಿಸಿದ್ದನು. ಜನರು ಯೇಸುವನ್ನು ಹಿಡಿದಾಗ ಪೇತ್ರನು ತನ್ನ ಕತ್ತಿಯನ್ನು ಹಿರಿದು
ಮಹಾಯಾಜಕನ ಆಳಿನ ಕಿವಿ ಕತ್ತರಿಸಿದನೆಂದು ಯೋಹಾನನು ತಿಳಿಸುತ್ತಾನೆ.
(ಯೋಹಾನ 18:10,11), ಯೇಸು ಜನರ ಗುಂಪಿಗೆ ನಾನುಬ್ "ಪ್ರತಿದಿನವೂ
ದೇವಾಲಯದಲ್ಲಿ ಬೋಧಿಸುತ್ತಿದ್ದಾಗ ನೀವು ನನ್ನನ್ನು ಹಿಡಿಯಲಿಲ್ಲ, ಬದಲಾಗಿ
ಕಳ್ಳನನ್ನು ಹಿಡಿಯುವುದಕ್ಕೆ ಬಂದಂತೆ ನನ್ನನ್ನು ಹಿಡಿಯುವುದಕ್ಕೆ ಬಂದಿರಾ?
ಎಂದು ಜನರ ಗುಂಪಿಗೆ ಹೇಳುತ್ತಾನೆ. ಆದರೆ ಶಾಸ್ತ್ರವಚನದಲ್ಲಿ ದೇವರು ಮುಂದಾಗಿ
ತಿಳಿಸಿದಂತೆ ಇದೆಲ್ಲಾ ಆಯಿತೆಂದು ಯೇಸುಸ್ವಾಮಿ ಹೇಳುತ್ತಾನೆ. ಯೇಸುವನ್ನು
ದುಷ್ಟರು ನಾಶಮಾಡಲು ಪ್ರಯತ್ನಿಸುತ್ತಿದ್ದ ಸಮಯದಲ್ಲಿಯೇ, ದೇವರ ಯೋಜನೆಯೂ
ಸಹ ನೆರವೇರಿತೆಂಬುದನ್ನು ನಾವು ಇಲ್ಲಿ ಕಾಣಬಹುದು.

ಪೇತ್ರನನ್ನು ಸೇರಿದಂತೆ ಎಲ್ಲಾ ಶಿಷ್ಯರೂ ಓಡಿಹೋದರು. ಆದರೆ ಅನಂತರ
ಪೇತ್ರನು ಹಿಂದಿರುಗಿ ಬಂದು ದೂರದಿಂದ ಕ್ರಿಸ್ತನನ್ನು ಹಿಂಬಾಲಿಸುತ್ತಿದನು. ಆದರೆ
ಶೀಘ್ರದಲ್ಲಿಯೇ ಅವನು ಒಂದು ಸಮಸ್ಯೆಗೆ ಸಿಲುಕಿಕೊಂಡನು. ಮಾರ್ಕ 14:51,52ನೇ
ವಚನಗಳಲ್ಲಿ ಒಬ್ಬ ಯೌವನಸ್ಥನು ಯೇಸುವನ್ನು ಹಿಂಬಾಲಿಸುತ್ತಿದ್ದನೆಂದು
ತಿಳಿಸಲಾಗಿದೆ. ಮತ್ತಾಯ, ಲೂಕ ಹಾಗೂ ಯೋಹಾನರು ಈ ಯೌವನಸ್ಥನ
ಬಗ್ಗೆ ತಿಳಿಸುವುದಿಲ್ಲ. ಕೆಲವರು ಈ ಸುವಾರ್ತೆಯನ್ನು ಬರೆದ ಯೋಹಾನನೆನಿಸಿಕೊಳ್ಳುವ ಮಾರ್ಕನೆಂದು ಹೇಳುತ್ತಾರೆ. ಆದರೆ ಅದಕ್ಕೆ ಯಾವುದೇ ಆಧಾರವಿಲ್ಲ.
ಈ ಯೌವನಸ್ಥನು ಕ್ರಿಸ್ತನನ್ನು ಹಿಂಬಾಲಿಸುವುದಕ್ಕೆ ಎಲ್ಲವನ್ನೂ ತ್ಯಜಿಸುವುದಿಲ್ಲ.
ಆದರೆ ಕ್ರಿಸ್ತನಿಂದ ದೂರಹೋಗುವುದಕ್ಕೆ ಎಲ್ಲವನ್ನೂ ತ್ಯಜಿಸುತ್ತಾನೆ.

`ಯೂದನು ಹಣಕ್ಕೆ ದಾಸನಾಗಿದ್ದನೆಂದು ಶ್ರೀಮತಿ ವೈಟಮ್ಮನವರು ತಿಳಿಸುತ್ತಾರೆ.
ಈ ಒಂದು ಪಾಪವು ಅವನು ದ್ರೋಹಿಯಾಗಿ ಯೇಸುವನ್ನು ವೈರಿಗಳಿಗೆ
ಹಿಡಿದುಕೊಡಲು ಕಾರಣವಾಯಿತು. ನಾವು ಪಾಪವನ್ನು ದ್ವೇಷಿಸಬೇಕು ಹಾಗೂ
ಕ್ರಿಸ್ತನ ಬಲದಿಂದ ಅದನ್ನು ಜಯಿಸಬೇಕೆಂಬುದರ ಬಗ್ಗೆ ಯೂದನ ಉದಾಹರಣೆಯು
ನಮಗೇನು ತಿಳಿಸುತ್ತದೆ?`