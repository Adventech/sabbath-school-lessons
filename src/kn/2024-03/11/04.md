---
title:  ಗೆತ್ತೇಮನೆ
date:   10/09/2024
---

`ಕ್ರಿಸ್ತನು ಗೆಮನೆ ತೋಟದಲ್ಲಿ ಏನೆಂದು ಪ್ರಾರ್ಥಿಸಿದನು? ಅದಕ್ಕೆ ದೇವರು
ಹೇಗೆ ಉತ್ತರ ಕೊಟ್ಟನು? (ಮಾರ್ಕ 14:32-42).`

ಯೇಸುಸ್ವಾಮಿ ಹಾಗೂ ಆತನು ಶಿಷ್ಯರು ಕಿದ್ರೋನ್ ಹಳ್ಳದಲ್ಲಿ ಎಣ್ಣೆಮರಗಳ
ಗುಡ್ಡದಲ್ಲಿರುವ ಗೆಮನೆ ಎಂಬ ತೋಟಕ್ಕೆ ಹೋದರು. ಗೆಮನೆ ಎಂಬ
ಹೆಸರಿಗೆ ಎಣ್ಣೆತೆಗೆಯುವ ಗಾಣ ಎಂಬ ಅರ್ಥವಿದೆ. ಆ ತೋಟದ ಅಕ್ಕಪಕ್ಕದಲ್ಲಿ
ಎಣ್ಣೆ ತೆಗೆಯುತ್ತಿದ್ದಾರೆಂದು ತಿಳಿದುಬರುತ್ತದೆ. ಆದರೆ ಅದು ಎಲ್ಲಿತ್ತೆಂದು ಇಂದು
ಯಾರಿಗೂ ತಿಳಿದಿಲ್ಲ. ಯಾಕೆಂದರೆ ಕ್ರಿ.ಶ.70ರಲ್ಲಿ ರೋಮನ್ನರು ಯೆರೂಸಲೇಮಿನ
ಮೇಲೆ ದಾಳಿ ಮಾಡಿದಾಗ, ಅಲ್ಲಿಂದ ಎಲ್ಲಾ ಮರಗಳನ್ನು ಕತ್ತರಿಸಿ ಹಾಕಿದರು.

ಯೇಸುವು ಪೇತ್ರ, ಯೋಹಾನ, ಯಾಕೋಬ ಎಂಬ ಮೂರು ಶಿಷ್ಯರನ್ನು
ಮಾತ್ರ ತನ್ನ ಜೊತೆಯಲ್ಲಿ ಕರೆದುಕೊಂಡು ಹೋದನು. ಉಳಿದವರನ್ನು ಗೆಮನೆ
ತೋಟದ ಪ್ರವೇಶ ದ್ವಾರದಲ್ಲಿಯೇ ಇರುವಂತೆ ತಿಳಿಸಿದನು. ಅನಂತರ ಈ
ಮೂವರನ್ನೂ ಸಹ ಬಿಟ್ಟು ಆತನು ಸ್ವಲ್ಪ ಮುಂದೆ ಹೋದನು. ಯೇಸುಸ್ವಾಮಿಗೆ
ತಾನು ಒಂಟಿಯಾಗಿದ್ದೇನೆಂಬ ಭಾವನೆ ಹೆಚ್ಚಾಗಿ ಕಾಡುತ್ತಿತ್ತು ಹಾಗೂ ನಮ್ಮ
ಪಾಪಗಳಿಗಾಗಿ ಆತನು ಮಾತ್ರ ಶ್ರಮೆ, ಮರಣ ಅನುಭವಿಸಲು ಸಿದ್ಧನಾಗುತ್ತಿದ್ದನು.

ಯೇಸುವು ಸಾಧ್ಯವಾದರೆ ಈ ಶ್ರಮೆ, ಸಂಕಟವನ್ನು ತೆಗೆದು ಹಾಕಬೇಕೆಂದು
ದೇವರಿಗೆ ಪ್ರಾರ್ಥಿಸಿದನು. ಆದರೆ ತಂದೆಯೇ ಹೇಗೂ ನನ್ನ ಚಿತ್ತವಲ್ಲ, ನಿನ್ನ
ಚಿತ್ತವೇ ನೆರವೇರಲೆಂದು ಹೇಳಿದನು (ಮಾರ್ಕ 14:36). ಯೇಸುಸ್ವಾಮಿ ಅರಾಮಿಕ್
ಭಾಷೆಯ 'ಅಬ್ಬಾ' ಎಂಬ ಪದವನ್ನು ತಂದೆಯೇ ಎಂದು ಕರೆದಿದ್ದಾನೆ. ಆದರೆ
ಅನೇಕರು ತಿಳಿದಂತೆ ಇದು 'ಅಪ್ಪ' ಎಂಬ ಅರ್ಥಕೊಡುವುದಿಲ್ಲ. ಯಾಕೆಂದರೆ
ಅರಾಮಿಕ್ ಭಾಷೆಯಲ್ಲಿ 'ಅಬಿ' ಎಂಬ ಪದವನ್ನು 'ಅಪ್ಪ' ಎಂದು ಕರೆಯಲು
ಉಪಯೋಗಿಸುತ್ತಾರೆ. ಆದರೆ 'ಅಬ್ಬಾ' ಎಂಬ ಪದವು ನಿಕಟವಾದ ಕುಟುಂಬದ
ಸಂಬಂಧವನ್ನು ಸೂಚಿಸುತ್ತದೆ. ಅಂದರೆ ದೇವರು ನಮ್ಮ ಹೃದಯದಲ್ಲಿ
ನಿಕಟವಾಗಿರಲು ಬಯಸುತ್ತಾನೆಂದು ತೋರಿಸುತ್ತದೆ.

ಯೇಸುವು ತನ್ನ ಶ್ರಮೆ ಸಂಕಟದ ಪಾತ್ರೆಯನ್ನು ತೆಗೆದುಹಾಕಬೇಕೆಂದು ದೇವರಲ್ಲಿ
ಪ್ರಾರ್ಥಿಸುತ್ತಾನೆ. ಆದರೆ ತನ್ನ ಬಗ್ಗೆ ಆತನ ಚಿತ್ರಕ್ಕೆ ಸಂಪೂರ್ಣ ವಿಧೇಯನಾಗಿದ್ದನು
(ಮತ್ತಾಯ 6:10). ಆದರೆ ಕ್ರಿಸ್ತನ ಪ್ರಾರ್ಥನೆಗೆ 'ಇಲ್ಲ' ಎಂಬುದು ದೇವರ
ಉತ್ತರವಾಗಿತ್ತು. ಆತನು ಸಮಸ್ತ ಲೋಕದ ಪಾಪಪರಿಹಾರಕ್ಕಾಗಿ ಈ ಶ್ರಮೆ
ಸಂಕಟವನ್ನು ಅನುಭವಿಸಲೇಬೇಕಾಗಿತ್ತು. ಕ್ರಿಸ್ತನ ಮರಣದಿಂದಲೇ ಹೊರತು ನಾವು
ಇನ್ನಾವುದರಿಂದಲೂ ರಕ್ಷಿಸಲ್ಪಡುತ್ತಿರಲಿಲ್ಲ.

ನಮ್ಮ ಕಷ್ಟಸಂಕಟದ ಸಮಯದಲ್ಲಿ ಸ್ನೇಹಿತರು ನಮಗೆ ನೈತಿಕ ಬೆಂಬಲ
ನೀಡಿ ಸಹಾಯ ಮಾಡಿದಾಗ, ನಮಗೆ ಸಂತೋಷವಾಗುತ್ತದೆ. ಪೌಲನು ಕ್ರಿಸ್ತನು
ಹೇಗೆ ತನ್ನನ್ನು ಬಲಪಡಿಸಿದನೆಂದು ತಿಳಿಸುತ್ತಾ ಎಲ್ಲಕ್ಕೂ ನಾನು ಶಕ್ತನಾಗಿದ್ದೇನೆಂದು
ಹೇಳುತ್ತಾನೆ. ಅಲ್ಲದೆ ಫಿಲಿಪ್ಪಿ ಪಟ್ಟಣದ ವಿಶ್ವಾಸಿಗಳು ಹೇಗೆ ತನ್ನ ಸಂಕಟದಲ್ಲಿ
ಪಾಲುಗಾರರಾಗಿದ್ದರೆಂದು ಸಂತೋಷಪಡುತ್ತಾನೆ (ಫಿಲಿಪ್ಪಿ 4:13,14). ಗೆಮನೆಯಲ್ಲಿ
ಯೇಸುವಿಗೆ ಸಹಾಯಬೇಕಾಗಿತ್ತು. ಈ ಕಾರಣದಿಂದ ಆತನು ತನ್ನ ಶಿಷ್ಯರಿಗೆ
ಎಚ್ಚರವಾಗಿದ್ದು ತನಗಾಗಿ ಪ್ರಾರ್ಥಿಸಬೇಕೆಂದು ಕೇಳುತ್ತಾನೆ. ಆದರೆ ಮೂರು
ಸಾರಿಯೂ ಅವರು ನಿದ್ರಿಸುತ್ತಿದ್ದರು. ಕೊನೆಯಲ್ಲಿ ಆತನು ಅವರನ್ನು ಎಬ್ಬಿಸುತ್ತಾನೆ.
ಬರಲಿರುವ ಸಂಕಟ ಶ್ರಮೆಯನ್ನು ಎದುರಿಸಲು ಕ್ರಿಸ್ತನು ಸಿದ್ಧನಾಗಿದ್ದನು, ಆದರೆ
ಪೇತ್ರ, ಯೋಹಾನ, ಯಾಕೋಬರು ಸಿದ್ಧರಾಗಿರಲಿಲ್ಲ.