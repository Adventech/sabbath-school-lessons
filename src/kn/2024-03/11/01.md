---
title:  ಕ್ರಿಸ್ತನ ಬಂಧನ ಮತ್ತು ವಿಚಾರಣೆ
date:   07/09/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ 14:1-11; 22-52; ಮಾರ್ಕ 14:60-72 ಹಾಗೂ ವಿಮೋಚನಕಾಂಡ 24:8ನೇ ವಚನಗಳನ್ನು
ಓದಿರಿ.

> <p>ಸ್ಮರಣವಾಕ್ಯ</p>
> "ಅಪ್ಪಾ ತಂದೆಯೇ, ನಿನಗೆ ಎಲ್ಲವೂ ಸಾಧ್ಯ, ಈ ಪಾತ್ರೆಯನ್ನು ನನ್ನಿಂದ ತೊಲಗಿಸು; ಆದರೂ ನನ್ನ ಚಿತ್ತದಂತಾಗದೆ ನಿನ್ನ ಚಿತ್ತದಂತೆಯೇ ಆಗಲಿ ಅಂದನು" (ಮಾರ್ಕ 14:36).

ಮಾರ್ಕನ ಸುವಾರ್ತೆ 14-16ನೇ ಅಧ್ಯಾಯಗಳು ಕ್ರಿಸ್ತನ ಶ್ರಮೆಸಂಕಟ, ಮರಣ
ಹಾಗೂ ಪುನರುತ್ಥಾನದ ಬಗ್ಗೆ ತಿಳಿಸುತ್ತವೆ. ಈ ಸುವಾರ್ತೆಯಲ್ಲಿ 11-16ನೇ
ಪಾಠಗಳು ಕ್ರಿಸ್ತನ ಕೊನೆಯ ಒಂದು ವಾರದ ಜೀವಿತದ ಬಗ್ಗೆ ತಿಳಿಸುತ್ತವೆ. 1416ನೇ ಅಧ್ಯಾಯಗಳಲ್ಲಿ ತಿಳಿಸಿರುವ ಹೆಚ್ಚಿನ ಘಟನೆಗಳು ಯೇಸುಕ್ರಿಸ್ತನು ಮರಣ
ಹೊಂದುವುದಕ್ಕೆ ಮೊದಲಿನ ಕೊನೆಯ ವಾರದ ಗುರುವಾರ ಮತ್ತು ಶುಕ್ರವಾರದಂದು
ಸಂಭವಿಸಿವೆ. ಆತನು ಶುಕ್ರವಾರ ಮರಣ ಹೊಂದಿದನು ಹಾಗೂ ಭಾನುವಾರ
ಸತ್ತವರೊಳಗಿಂದ ಎದ್ದು ಬಂದನು.

ಈ ವಾರ ನಾವು ಮಾರ್ಕ 14ನೇ ಅಧ್ಯಾಯದ ಬಗ್ಗೆ ಕಲಿಯೋಣ. ಯೇಸುವು
ಮಾಡಿದ ಎರಡು ವಿಧದ ಕಾರ್ಯಗಳನ್ನು ತಿಳಿದುಕೊಳ್ಳೋಣ. ಅನಂತರ ಕರ್ತನ
ಕೊನೆಯ ಭೋಜನ ಹಾಗೂ ಗೆಮನೆ ತೋಟದಲ್ಲಿ ಆತನು ಅನುಭವಿಸಿದ
ಶ್ರಮೆ, ಸಂಕಟದ ಬಗ್ಗೆ ತಿಳಿಯೋಣ, ಯೇಸುವನ್ನು ಗೆಮನೆ ತೋಟದಲ್ಲಿ
ಬಂಧಿಸಿದ ನಂತರ, ಸಿಪಾಯಿಗಳು ಆತನನ್ನು ವಿಚಾರಣೆಗಾಗಿ ಯೆಹೂದ್ಯ ಧಾರ್ಮಿಕ
ನಾಯಕರ ಬಳಿಗೆ ಕರೆದೊಯ್ಯುತ್ತಾರೆ. ಈ ಸಮಯದಲ್ಲಿ ಪೇತ್ರನು ಯೇಸುಸ್ವಾಮಿ
ಯಾರೆಂದು ತನಗೆ ತಿಳಿಯದೆಂದು ಮೂರು ಸಾರಿ ಹೇಳುತ್ತಾನೆ.

ಮಾರ್ಕ 14ನೇ ಅಧ್ಯಾಯದಲ್ಲಿ ಈ ಮತ್ತೊಂದು ಘಟನೆಯು ಅದೇ ಸಮಯದಲ್ಲಿ
ನಡೆಯುತ್ತದೆ. ಈ ಎರಡೂ ಘಟನೆಗಳಿಗೆ ಸಂಬಂಧಿಸಿದ ವ್ಯಕ್ತಿಗಳು ಹೇಗೆ ಪರಸ್ಪರ
ವಿರುದ್ಧವಾಗಿದ್ದಾರೆ ಹಾಗೂ ಅವರು ಹಾಕಿದ ಯೋಜನೆಗಳು ಪರಸ್ಪರ
ಹೊಂದಿಕೊಳ್ಳುವುದಿಲ್ಲವೆಂದು ಮಾರ್ಕನು ತಿಳಿಸುತ್ತಾನೆ. ಈ ಕಾರಣದಿಂದ ಜನರು
ಪರಸ್ಪರ ವಾದಮಾಡುತ್ತಾರೆ. ಕೊನೆಯಲ್ಲಿ ಯೇಸುಸ್ವಾಮಿ ತನ್ನ ವೈರಿಗಳ ವಿರುದ್ಧವಾಗಿ
ಜಯಗಳಿಸುವುದನ್ನೂ ಸಹ ಮಾರ್ಕನು ತಿಳಿಸುತ್ತಾನೆ.