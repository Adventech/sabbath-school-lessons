---
title:  ನನ್ನ ದೇವರೇ, ನನ್ನ ದೇವರೇ ಯಾಕೆ ನನ್ನನ್ನು ಕೈಬಿಟ್ಟಿದ್ದೀ?
date:   18/09/2024
---

`ಮಾರ್ಕ 15:33-41ನೇ ವಾಕ್ಯಗಳ ಪ್ರಕಾರ ಯೇಸುಸ್ವಾಮಿಯು ಶಿಲುಬೆಯಮೇಲೆ
ಹೇಳಿದ ಮಾತುಗಳು ಯಾವುವು? ಆತನ ಮರಣವು ನಮ್ಮೆಲ್ಲರಿಗೂ ಯಾವ ಅರ್ಥವನ್ನು
ಸೂಚಿಸುತ್ತದೆ?`

ಮಾರ್ಕನು ತನ್ನ ಸುವಾರ್ತೆಯಲ್ಲಿ ಮಧ್ಯಾಹ್ನ 12 ಗಂಟೆಯಿಂದ ಮೂರು
ಗಂಟೆಯವರೆಗೆ ದೇಶದ ಮೇಲೆಲ್ಲಾ ಕತ್ತಲೆ ಕವಿದಿತ್ತೆಂದು ತಿಳಿಸುತ್ತಾನೆ (15:33).
ಶಿಲುಬೆಯಲ್ಲಿ ಯೇಸುವು ಪ್ರಾರ್ಥಿಸುತ್ತಾ ತನ್ನ ತಂದೆಯನ್ನು ನನ್ನ ದೇವರೇ,
ನನ್ನ ದೇವರೇ, ಯಾಕೆ ನನ್ನನ್ನು ಕೈಬಿಟ್ಟಿದ್ದೀ' ಎಂದು ಕೇಳುತ್ತಾನೆ (ಕೀರ್ತನೆ
22:1). ಮಾರ್ಕ 15:24, 29ನೇ ವಚನಗಳಲ್ಲಿಯೂ ಸಹ ಕೀರ್ತನೆ 22ನೇ
ಅಧ್ಯಾಯದಿಂದ ಉದಾಹರಿಸಲಾಗಿದೆ. ಹಳೆಯ ಒಡಂಬಡಿಕೆಯಲ್ಲಿ ದೇವರು
ತಾನು ಕ್ರಿಸ್ತನ ಬಗ್ಗೆ ಮಾಡಿದ ಎಲ್ಲಾ ವಾಗ್ದಾನಗಳನ್ನು ನೆರವೇರಿಸಿದನೆಂದು ಈ
ಹೇಳಿಕೆಗಳು ತಿಳಿಸುತ್ತವೆ. ದುಷ್ಟಜನರು ಆತನನ್ನು ಶಿಲುಬೆಗೇರಿಸಿದಾಗಲೂ ಆತನ
ಬಗ್ಗೆ ದೇವರ ಉದ್ದೇಶವು ನೆರವೇರುತ್ತಿದ್ದವು.

'ನನ್ನ ದೇವರೇ, ನನ್ನ ದೇವರೇ' ಎಂಬ ಪದವನ್ನು ಮಾರ್ಕನು ಅರಾಮಿಕ್
ಭಾಷೆಯಲ್ಲಿ ಉಪಯೋಗಿಸಿದ್ದಾನೆ. ದೇವರು ಎಂಬ ಪದಕ್ಕೆ 'ಎಲೋಹಿ' ಎಂದು
ಅರಾಮಿಕ್ ಭಾಷೆಯಲ್ಲಿ ಹೇಳುತ್ತಾರೆ.

ಎಲೋಹಿ ಎಂಬುದನ್ನು 'ಇಲಾಹಿ' ಎಂಬ ಅರಾಮಿಕ್‌ಭಾಷೆಯಿಂದ ತೆಗೆದು
ಕೊಳ್ಳಲಾಗಿದೆ. ಯೇಸುವು ಶಿಲುಬೆಯಲ್ಲಿ ನನ್ನ ದೇವರೇ, ನನ್ನ ದೇವರೇ, ಎಂದು
ಹೇಳಿದ ಮಾತನ್ನು ಅಲ್ಲಿದ್ದ ಕೆಲವು ಜನರು ತಪ್ಪಾಗಿ ಅರ್ಥಮಾಡಿಕೊಂಡರು.
ಯೇಸುವು ಎಲೀಯನನ್ನು ಕರೆಯುತ್ತಾನೆಂದು ಅವರು ಭಾವಿಸಿದರು. ಎಲೀಯ
ಎಂಬ ಅರಾಮಿಕ್ ಭಾಷೆಯ ಪದಕ್ಕೆ 'ಯೆಹೋವನು ನನ್ನ ದೇವರು' ಎಂಬ
ಅರ್ಥವಿದೆ.

ಯೇಸುಕ್ರಿಸ್ತನ ಶಿಲುಬೆಯ ಮೇಲಿನ ಮರಣವು ಆತನ ದೀಕ್ಷಾಸ್ನಾನವನ್ನು
ನೆನಪಿಸಿಕೊಳ್ಳಲು ನಮಗೆ ಸಹಾಯಮಾಡುತ್ತದೆ (ಮಾರ್ಕ 1:9-11), ಯೇಸುವಿನ
ದೀಕ್ಷಾಸ್ನಾನವು ಈ ಲೋಕದಲ್ಲಿ ಆತನ ಸೇವೆಯ ಆರಂಭವಾಗಿದೆ. ದಾನಿಯೇಲನು
9:24-27ನೇ ವಚನಗಳಲ್ಲಿ ಈ ಕಾಲದ ಬಗ್ಗೆ ತಿಳಿಸುತ್ತಾನೆ. ಯೇಸುಸ್ವಾಮಿ ನಮ್ಮ
ಪಾಪಗಳಿಗಾಗಿ ಮರಣ ಹೊಂದಿದಾಗ, ಆತನು ಈ ಲೋಕಕ್ಕೆ ಬಂದ ಉದ್ದೇಶವು
ನೆರವೇರಿತು. ಸೇವೆ ಮಾಡುವುದಕ್ಕೂ, ಅನೇಕರನ್ನು ಬಿಡಿಸಿಕೊಳ್ಳುವುದಕ್ಕಾಗಿ ತನ್ನ
ಪ್ರಾಣವನ್ನು ಈಡುಕೊಡುವುದಕ್ಕಾಗಿ ಆತನು ಈ ಲೋಕಕ್ಕೆ ಬಂದನು (ಮಾರ್ಕ
10:45), ಶಿಲುಬೆಯ ಮೇಲಿನ ಕ್ರಿಸ್ತನ ಮರಣವು ದಾನಿಯೇಲನ ವಿಶೇಷ ಸಂದೇಶದ
ಮತ್ತೊಂದು ಭಾಗವನ್ನು ತೋರಿಸುತ್ತದೆ (ದಾನಿಯೇಲನು 9:24-2), ದೇವಾಲಯದ
ತೆರೆಯು ಹರಿದುಹೋಯಿತು (ಮಾರ್ಕ 15:38). ಯೇಸುಸ್ವಾಮಿಯು ನಮ್ಮ
ಪಾಪಗಳಿಗಾಗಿ ತಾನೇ ಬಲಿಯಾದ ಕಾರಣದಿಂದ ಇನ್ನು ಮುಂದೆ ಪ್ರಾಣಿಗಳ
ಬಲಿಕೊಡುವ ಅಗತ್ಯವಿಲ್ಲವೆಂದು ಹರಿದುಹೋದ ತೆರೆಯು ತಿಳಿಸುತ್ತದೆ. ಮಾನವರನ್ನು
ರಕ್ಷಿಸಲು ದೇವರ ಯೋಜನೆಯ ಹೊಸಕಾಲವು ಈಗ ಆರಂಭವಾಯಿತು.

`ದುಷ್ಟರು ಯೇಸುವನ್ನು ಬಹಳವಾಗಿ ಹಿಂಸಿಸಿಕೊಂಡರು. ಆದರೆ ಪಾಪಿಗಳಾದ
ನಮ್ಮನ್ನು ರಕ್ಷಿಸುವ ದೇವರ ಯೋಜನೆಯನ್ನು ಅವರು ನಿಲ್ಲಿಸಲಾಗಲಿಲ್ಲ. ನಮ್ಮ
ಸುತ್ತಲೂ ಕೆಟ್ಟತನವೇ ತುಂಬಿದ್ದರೂ, ನಾವು ಯಾವಾಗಲೂ ದೇವರಲ್ಲಿ ಹಾಗೂ
ಆತನ ಉದ್ದೇಶದಲ್ಲಿ ದೃಢವಾದ ಭರವಸೆಯಿಟ್ಟಿರಬೇಕೆಂದು ಇದು ಹೇಗೆ ತಿಳಿಸುತ್ತದೆ?`