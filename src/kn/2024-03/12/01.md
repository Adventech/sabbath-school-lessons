---
title:  ಶಿಲುಬೆಗೇರಿಸಲ್ಪಟ್ಟದ್ದು
date:   14/09/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕನು ಬರೆದ ಸುವಾರ್ತೆ 15ನೇ ಅಧ್ಯಾಯ ಓದಿರಿ.

> <p>ಸ್ಮರಣವಾಕ್ಯ</p>
> "ಮೂರುಗಂಟೆಗೆ ಯೇಸು- "ಎಲೋಹಿ, ಎಲೋಹಿ ಲಮಾ ಸಬಲ್ತಾನಿ" ಅಂದರೆ ನನ್ನ ದೇವರೇ, ನನ್ನ ದೇವರೇ, ಯಾಕೆ ನನ್ನನ್ನು ಕೈಬಿಟ್ಟಿದ್ದೀ? ಎಂದು ಮಹಾಧ್ವನಿಯಿಂದ ಕೂಗಿದನು” (ಮಾರ್ಕ 15:34).

ಮಾರ್ಕ 15ನೇ ಅಧ್ಯಾಯವು ಯೇಸುವಿನ ವಿರುದ್ಧವಾಗಿ ನಡೆದ ನ್ಯಾಯ
ವಿಚಾರಣೆ ಹಾಗೂ ಆತನಿಗೆ ವಿಧಿಸಿದ ಮರಣದಂಡನೆಯ ಬಗ್ಗೆ ತಿಳಿಸುತ್ತದೆ.
ಅಲ್ಲದೆ ಸಿಪಾಯಿಗಳು ಯೇಸುಸ್ವಾಮಿಯನ್ನು ಅಪಹಾಸ್ಯ ಮಾಡಿ ಶಿಲುಬೆಗೆ ಹಾಕಿದರು
ಹಾಗೂ ಆತನು ಮರಣಹೊಂದಿ ಹೂಣಲ್ಪಟ್ಟನು.

ಈ ಅಧ್ಯಾಯದಲ್ಲಿ ನಾವು ನಿರೀಕ್ಷಿಸುವುದಕ್ಕೆ ವಿರುದ್ಧವಾದ ಘಟನೆಗಳು
ನಡೆಯುತ್ತವೆ. ಲೇಖಕರು ಇಂತಹ ವಿಧವಾದ ಅನುಭವಕ್ಕೆ ದುರ್ಘಟನೆ ಅಥವಾ
ವಿಪರ್ಯಾಸವೆಂದು ಕರೆಯುತ್ತಾರೆ. ಇದರ ಬಗ್ಗೆ ನಾವು ಹೆಚ್ಚಾಗಿ ಕಲಿಯುತ್ತೇವೆ.

ದುರ್ಘಟನೆ ಅಥವಾ ವಿಪರ್ಯಾಸವು ಹೆಚ್ಚಾಗಿ ಮೂರುಭಾಗಗಳನ್ನು
ಒಳಗೊಂಡಿದೆ. (1) ಒಂದು ಕಥೆಯಲ್ಲಿ ಅನುಭವ ಅಥವಾ ಪದವು ಎರಡು
ವ್ಯತ್ಯಾಸವಾದ ಅರ್ಥಗಳನ್ನು ಹೊಂದಿದ್ದಲ್ಲಿ, ಅದು ವಿಪರ್ಯಾಸದಿಂದ ಕೂಡಿದೆ
ಎಂದು ಹೇಳುತ್ತಾರೆ.

(2) ಈ ಎರಡು ವಿಧವಾದ ಅರ್ಥಗಳು ಪರಸ್ಪರ ಹೊಂದಾಣಿಕೆಯಾಗುವುದಿಲ್ಲ.

(3) ಈ ಕಥೆಯಲ್ಲಿ ತಿಳಿಸಿರುವ ಯಾರಾದರೊಬ್ಬರು ಅದರಲ್ಲಿ ಯಾವುದೇ
ವಿಪರ್ಯಾಸ ಅಥವಾ ವ್ಯತ್ಯಾಸವಾದ ಅರ್ಥವಿದೆ ಎಂದು ನೆನಸುವುದಿಲ್ಲ. ಈ
ವ್ಯಕ್ತಿಯು ತನ್ನ ಸುತ್ತಲೂ ಏನು ನಡೆಯುತ್ತದೆ ಎಂದು ಅರ್ಥಮಾಡಿಕೊಳ್ಳುವುದಿಲ್ಲ.
ಆದುದರಿಂದ ತಾನು ಸಂಕಟ ಅನುಭವಿಸುತ್ತೇನೆಂದು ಅವನಿಗೆ ತಿಳಿದಿರುವುದಿಲ್ಲ.

ಈ ವಾರದ ಪಾಠದಲ್ಲಿ ವಿಪರ್ಯಾಸ ಅಥವಾ ದುರ್ಘಟನೆಗಳಿಂದ ಕೂಡಿದ
ವೇದನಾ ಪೂರ್ವಕವಾದ ಅನೇಕ ಅನುಭವಗಳ ಬಗ್ಗೆ ನಾವು ಕಲಿಯುತ್ತೇವೆ.
ಅವುಗಳಲ್ಲಿ ಪಿಲಾತನು ಯೇಸುವನ್ನು ಪ್ರಶ್ನಿಸುವುದು, ಸಿಪಾಯಿಗಳು ಆತನನ್ನು
ಅಪಹಾಸ್ಯ ಮಾಡುವುದು, ಶಿಲುಬೆಯ ಮೇಲೆ ಯೆಸುಸ್ವಾಮಿಯ ವಿರುದ್ಧವಾಗಿ
ಹೊರಿಸಿದ ಅಪರಾಧವನ್ನು ಸೂಚಿಸುವ ವಿಳಾಸ (ಮಾರ್ಕ 15:26), ಆತನು
ಮರಣ ಹೊಂದುತ್ತಿರುವಾಗ ನೀಚರಾದ ಯೆಹೂದ್ಯ ಧಾರ್ಮಿಕನಾಯಕರು ಮಾಡಿದ
ಅಪಹಾಸ್ಯ- ಇವೆಲ್ಲವುಗಳನ್ನೂ ತಿಳಿಸುತ್ತದೆ. ಯೇಸುವು ಶಿಲುಬೆಯಲ್ಲಿ ಅನುಭವಿಸಿದ
ವೇದನೆಯು ಆತನ ಮರಣವು ನಮಗೆ ಯಾಕೆ ಅತ್ಯಗತ್ಯವಾಗಿದೆ ಎಂಬ ಬೈಬಲ್ಲಿನ
ಪ್ರಭಾವಶಾಲಿಯಾದ ಸತ್ಯಗಳನ್ನು ತಿಳಿಸುತ್ತದೆ.