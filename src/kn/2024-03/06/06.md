---
title:  ಪಾಠ
date:   08/08/2024
---
ಹುಳಹಿಟ್ಟಿನ ವಿಷಯದಲ್ಲಿ ಎಚ್ಚರವಾಗಿರಿ
`ಯೇಸುಸ್ವಾಮಿ ಮತ್ತು ಫರಿಸಾಯರ ನಡುವೆ ನಡೆದ ಸಂಭಾಷಣೆಯನ್ನು ಓದಿರಿ
(ಮಾರ್ಕ 8:11-13), ಯೇಸುವಿಗೆ ಬೇಸರಹುಟ್ಟಿಸುವಂತ ಯಾವ ಮಾತನ್ನು
ಫರಿಸಾಯರು ಹೇಳಿದರು?`

ಫರಿಸಾಯರು ಯೇಸುವಿಗೆ ಆಕಾಶದಲ್ಲಿ ಒಂದು ಸೂಚಕಕಾರ್ಯಮಾಡಬೇಕೆಂದು
ಕೇಳಿದರು. ಆದರೆ ತಾನು ದೇವರೆಂದು ಅವರಿಗೆ ತೋರಿಸಿಕೊಡಲು ಯಾಕೆ
ಆತನು ಸೂಚಕಕಾರ್ಯಮಾಡಲಿಲ್ಲ? ಮಾರ್ಕನ ಸುವಾರ್ತೆ ಮೂರನೇ ಅಧ್ಯಾಯದ
ಕೊನೆಯಲ್ಲಿ ಯೇಸು ಏನು ಹೇಳಿದ್ದಾನೆಂದು ನೆನಪಿಸಿಕೊಳ್ಳಿ. ಅಲ್ಲಿ ಆತನು ಪವಿತ್ರಾತ್ಮನ
ವಿರುದ್ಧವಾದ ಪಾಪದ ಬಗ್ಗೆ ಮಾತಾಡಿದ್ದಾನೆ. ಜನರು ತಾವು ನೋಡಿದ್ದನ್ನು
ನಂಬಲು ನಿರಾಕರಿಸಿದ್ದಲ್ಲಿ, ಮತ್ತೊಂದು ಸೂಚಕಕಾರ್ಯವೂ ಸಹ ಅವರ ಮೇಲೆ
ಪರಿಣಾಮ ಬೀರುವುದಿಲ್ಲ. ಯೇಸುವನ್ನು ಕ್ರಿಸ್ತನೆಂದು ನಂಬಲು ನಿರಾಕರಿಸುವವರ
ಮುಂದೆ ಅದ್ಭುತಕಾರ್ಯಗಳನ್ನು ಮಾಡಿದರೂ, ಅವರು ಅದಕ್ಕೆ ಒಪ್ಪುವುದಿಲ್ಲ.

`ಯೇಸುವಿನ ಶಿಷ್ಯರು ಏನನ್ನು ಮರೆತು ಬಂದಿದ್ದರು? ಅವರಿಗೆ ಯಾವ ಪಾಠವನ್ನು
ತಿಳಿಸಲು ಯೇಸು ಉದ್ದೇಶಿಸಿದ್ದನು? (ಮಾರ್ಕ 8:14-21).`

ಯೇಸುಸ್ವಾಮಿಯು ಫರಿಸಾಯರ ಮತ್ತು ಹೆರೋದನ ಹುಳಿಹಿಟ್ಟಿನ ವಿರುದ್ಧವಾಗಿ
ತನ್ನ ಶಿಷ್ಯರಿಗೆ ಎಚ್ಚರಿಕೆ ಕೊಟ್ಟನು. ಇದು ಅವರ ಸುಳ್ಳು ಬೋಧನೆಗಳನ್ನು ತಿಳಿಸುತ್ತದೆ.
ಹುಳಿ ಅಥವಾ ವಿನೆಗರ್‌ಅನ್ನು ರೊಟ್ಟಿಯ ಕಣಕವನ್ನೂ ಉಬ್ಬುವಂತೆ ಮಾಡಲು
ಉಪಯೋಗಿಸಲಾಗುತ್ತದೆ. ಇಲ್ಲಿ ಯೇಸುವು ಯಾವ ಹುಳಿ ಹಿಟ್ಟಿನ ವಿಷಯವಾಗಿ
ಮಾತಾಡಿದ್ದಾನೆ? ಹುಳಿಹಿಟ್ಟು ಬೋಧನೆಯನ್ನು ತಿಳಿಸುವ ಒಂದು ಸಾಮ್ಯವಾಗಿದೆ
(ಮತ್ತಾಯ 16:12ನೇ ವಚನದೊಂದಿಗೆ ಹೋಲಿಕೆ ಮಾಡಿರಿ).

ಆದರೆ ತಮ್ಮ ಗುರುವಾದ ಯೇಸುವು ಯಾವುದರ ಬಗ್ಗೆ ಮಾತಾಡುತ್ತಿದ್ದನೆಂದು
ಶಿಷ್ಯರಿಗೆ ಅರ್ಥವಾಗಲಿಲ್ಲ. ಬದಲಾಗಿ ಆತನು ರೊಟ್ಟಿಯ ಬಗ್ಗೆ ಮಾತಾಡುತ್ತಿದ್ದಾನೆಂದು
ಅವರು ತಿಳಿದುಕೊಂಡರು. ತಾನು ಹೇಳಿದ್ದನ್ನು ಶಿಷ್ಯರು ಅರ್ಥಮಾಡಿಕೊಳ್ಳುವಂತೆ
ಯೇಸುವು ಅವರಿಗೆ ಕೆಲವು ಪ್ರಶ್ನೆಗಳನ್ನು ಕೇಳುತ್ತಾನೆ. ತಾನು ಯಾವ ಕಾರ್ಯ
ಮಾಡಲು ಈ ಲೋಕಕ್ಕೆ ಬಂದಿದ್ದೇನೆಂಬುದನ್ನು ಶಿಷ್ಯರು ಅರ್ಥಮಾಡಿಕೊಳ್ಳಲಿಲ್ಲವಾದ್ದರಿಂದ, ಯೇಸುಸ್ವಾಮಿಗೆ ನಿರಾಶೆಯಾಯಿತು. ಆತನನ್ನು ಸರಿಯಾಗಿ
ಅರ್ಥಮಾಡಿಕೊಳ್ಳದವರಿಗೆ ಮಾರ್ಕ 4:10-12ನೇ ವಚನಗಳಲ್ಲಿ ಆತನು
ಹೇಳಿರುವುದನ್ನು ನೆನಪಿಸಿಕೊಳ್ಳಿರಿ. ಮಾರ್ಕ 8:21ನೇ ವಚನದಲ್ಲಿ ಯೇಸುವು
ಅವರಿಗೆ ನಾನು ಮಾಡಿದ್ದೆಲ್ಲವನ್ನೂ ನೀವು ನೋಡಿದ್ದೀರಿ. ಆದರೂ ನಿಮಗೆ
ತಿಳುವಳಿಕೆ ಬರಲಿಲ್ಲವೇ? ಎಂದು ಒಂದು ಕೊನೆಯ ಪ್ರಶ್ನೆಯನ್ನು ಕೇಳುತ್ತಾನೆ.
ಈ ಎಲ್ಲಾ ಅನುಭವಗಳ ನಂತರವೂ ಅವರಿಗೆ ಯಾಕೆ ತಿಳುವಳಿಕೆ ಬರಲಿಲ್ಲ?

`ನೀಡಿರುವ ಎಲ್ಲಾ ಸಾಕ್ಷಾ ಧಾರಗಳ ಬಗ್ಗೆ ಆಲೋಚಿಸಿ, ದೇವರು ನಮಗೆ ಸಾಕಷ್ಟು
ಕೊಟ್ಟಿದ್ದಾನಲ್ಲವೇ! ಆದಾಗ್ಯೂ, ನಮ್ಮಲ್ಲಿ ಯಾಕೆ ಕೆಲವರು ಇನ್ನೂ ಆತನ ಬಗ್ಗೆ
ಸಂಶಯ ಹೊಂದಿದ್ದೇವೆ?`