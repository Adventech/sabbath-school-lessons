---
title:  ಹೃದಯದ ಒಳಗಿನಿಂದ ಹೊರಡುವಂತದ್ದು
date:   03/08/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ ಏಳನೇ ಅಧ್ಯಾಯ ಹಾಗೂ 8:11-13ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಹೊರಗಿನಿಂದ ಮನುಷ್ಯನೊಳಗೆ ಹೋಗಿ ಅವನನ್ನು ಹೊಲೆ ಮಾಡತಕ್ಕಂಥದ್ದು ಒಂದೂ ಇಲ್ಲ, ಆದರೆ ಮನುಷ್ಯನೊಳಗಿಂದ ಹೊರಡುವವುಗಳೇ ಮನುಷ್ಯನನ್ನು ಕೊಲೆ ಮಾಡುವಂತವುಗಳಾಗಿವೆ ಎಂದು ಹೇಳಿದನು" (ಮಾರ್ಕ 7:15).

ಈ ವಾರ ನಾವು ಮಾರ್ಕನ ಸುವಾರ್ತೆ ಏಳನೇ ಅಧ್ಯಾಯ ಹಾಗೂ ಎಂಟನೇ
ಅಧ್ಯಾಯದ ಸ್ವಲ್ಪ ಭಾಗವನ್ನು ಅಧ್ಯಯನ ಮಾಡುತ್ತೇವೆ. ಯೇಸುವು ಶಾಸ್ತ್ರಿಗಳು
ಮತ್ತು ಫರಿಸಾಯರು ಮೊದಲಾದ ಧಾರ್ಮಿಕ ನಾಯಕರ ತಪ್ಪು ಬೋಧನೆಗಳು
ಮತ್ತು ಧಾರ್ಮಿಕ ವಿಚಾರಗಳನ್ನು ಖಂಡಿಸಿದ್ದರಿಂದ ಅವರು ಆತನ ಮೇಲೆ
ಕೋಪಗೊಂಡರು (ಏಳನೇ ಅಧ್ಯಾಯ). ಇಂದಿನ ಕ್ರೈಸ್ತ ಜೀವನಕ್ಕೆ ಪ್ರಮುಖವಾದ
ಕೆಲವು ವಿಷಯಗಳನ್ನು ಆತನು ಸಮರ್ಥಿಸಿಕೊಂಡ ಕಾರಣದಿಂದ ಆತನು ಅವರ
ಸಿದ್ಧಾಂತಗಳನ್ನು ತಿರಸ್ಕರಿಸಿದ್ದನು. ಅವುಗಳು ಯಾವುದೆಂಬುದನ್ನು ಈ ಪಾಠದಲ್ಲಿ
ತಿಳಿದುಕೊಳ್ಳೋಣ.

ಅನಂತರ ಯೇಸುವು ಒಂದು ಒಗಟನ್ನು ಹೇಳಿದನು. ಈ ಒಗಟು ಜನರು
ಯಥಾರ್ಥವಾದ ನಂಬಿಕೆ ಏನೆಂದು ತಿಳಿಯಲು ಸಹಾಯಮಾಡುತ್ತದೆ. ಇವುಗಳಾದ
ನಂತರ ಯೇಸುಕ್ರಿಸ್ತನು ತೂರ್, ಸೀದೋನ್ ಪ್ರಾಂತ್ಯಕ್ಕೆ ಹೋದನು. ಅಲ್ಲಿ
ಯೇಸುವಿನೊಂದಿಗೆ ವಾದ ಮಾಡಿ ಗೆದ್ದ ಏಕೈಕ ಮಹಿಳೆಯನ್ನೂ ಆತನು ಭೇಟಿ
ಮಾಡುತ್ತಾನೆ (ನಾಲ್ಕು ಸುವಾರ್ತೆಗಳಲ್ಲಿಯೂ ಈ ಘಟನೆಯನ್ನು ತಿಳಿಸಲಾಗಿದೆ).
ಆಕೆಯ ದೃಢನಂಬಿಕೆಯ ನಿಮಿತ್ತ ಯೇಸುವು ಅವಳ ಕೋರಿಕೆಯನ್ನು ಈಡೇರಿಸುತ್ತಾನೆ.

ಮಾರ್ಕ ಏಳನೇ ಅಧ್ಯಾಯವು ಅದ್ಭುತ ಕಾರ್ಯಗಳ ಬಗ್ಗೆ ಒಂದು ಪ್ರಮುಖವಾದ
ಪಾಠವನ್ನು ನಮಗೆ ಬೋಧಿಸುತ್ತದೆ. ಪವಾಡಗಳು ಬಹಳ ಅದ್ಭುತವಾಗಿರುತ್ತವೆ.
ಆದರೆ ಸತ್ಯವೇದದ ಸತ್ಯಗಳನ್ನು ತಿಳಿದುಕೊಳ್ಳಲು ನಮ್ಮ ಹೃದಯಗಳನ್ನು ತೆರೆಯಲಿಕ್ಕೆ
ಅದೊಂದು ಮಾತ್ರ ಸಾಕಾಗದು. ಯೆಹೂದ್ಯರ ಧಾರ್ಮಿಕ ನಾಯಕರನ್ನು ಗಮನಿಸಿ.
ಯೇಸುಸ್ವಾಮಿ ಅಷ್ಟೊಂದು ಅದ್ಭುತಕಾರ್ಯಗಳನ್ನು ಮಾಡಿದರೂ ಅದು ಅವರ
ಮೇಲೆ ಯಾವ ಪರಿಣಾಮವನ್ನೂ ಬೀರಲಿಲ್ಲ. ಅವರು ಆತನನ್ನು ತಿರಸ್ಕರಿಸಿದರು.

ಮಾರ್ಕನು ಬರೆದ ಸುವಾರ್ತೆ ಎಂಟನೇ ಅಧ್ಯಾಯದಲ್ಲಿ ರೊಟ್ಟಿಯು ಹೇಗೆ
ಮಾನವರ ಬೋಧನೆಗಳು ಮತ್ತು ನಿಯಮಗಳ ಸಂಕೇತವಾಗಿದೆ ಎಂದು
ನೋಡಬಹುದು. ಈ ಕಥೆಗಳು ಧಾರ್ಮಿಕ ಜೀವನ ಮತ್ತು ಆರಾಧನೆಯ ಬಗ್ಗೆ
ಪ್ರಾಮುಖ್ಯವಾದ ಪಾಠಗಳನ್ನು ಒಳಗೊಂಡಿವೆ.