---
title:  ಹೆಚ್ಚಿನ ಚಿಂತನೆ
date:   09/08/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್
ಪುಸ್ತಕದ ಟ್ರೆಡಿಷನ್', 'ಬ್ಯಾರಿಯರ್ಸ್ ಬೋಕನ್ ಡೌನ್' ಹಾಗೂ 'ದಿ ಟ್ಯೂ
ಸೈನ್' ಎಂಬ ಅಧ್ಯಾಯಗಳನ್ನು ಓದಿರಿ.

"ಶ್ರೀಮತಿ ವೈಟಮ್ಮನವರು 'ದಿ ಟೂ ಸೈನ್' ಎಂಬ ಅಧ್ಯಾಯದಲ್ಲಿ ಹೀಗೆ
ತಿಳಿಸುತ್ತಾರೆ:

"ಇಂದು ಕ್ರೈಸ್ತರಲ್ಲಿ ಅನೇಕರು ಒಂದು ರಹಸ್ಯವಾದ ಆಸೆಯನ್ನು ತಮ್ಮ ಹೃದಯದಲ್ಲಿ
ಬಚ್ಚಿಟ್ಟುಕೊಂಡಿದ್ದಾರೆ. ಅದೇನೆಂದರೆ ಇತರರು ತಮ್ಮನ್ನು ಹೊಗಳಬೇಕೆಂಬುದೇ.
ಕರ್ತನ ಹಿಂಬಾಲಕರಲ್ಲಿ ಈ ಪಾಪವು ಅನೇಕರಲ್ಲಿದೆ. ರಹಸ್ಯವಾದ ಈ ಪಾಪವು
ಕ್ರಿಸ್ತನಿಗಾಗಿ ನಾವು ಮಾಡುವ ಸುವಾರ್ತಾ ಸೇವೆಯನ್ನು ಹಾಳುಮಾಡುವುದಲ್ಲದೆ,
ಇತರರೊಂದಿಗಿನ ನಮ್ಮ ಸ್ನೇಹವನ್ನು ಕೆಡಿಸುತ್ತದೆ. ದೇವಜನರಲ್ಲಿ ಅನೇಕರು
ಇತರರು ತಮ್ಮನ್ನು ಗೌರವಿಸಿ ಪ್ರಶಂಸಿಸಬೇಕೆಂದು ಬಯಸುತ್ತಾರೆ. ನಾವು ನಮ್ಮನ್ನೇ
ಹೆಚ್ಚಾಗಿ ಪ್ರೀತಿಸಿಕೊಂಡು, ಸುಲಭವಾಗಿ ರಕ್ಷಿಸಲ್ಪಡಬೇಕೆಂದು ಬಯಸಿದಾಗ, ನಾವು
ದೇವರಾಜ್ಞೆಗಳಿಗೆ ಬದಲಾಗಿ ಮನುಷ್ಯರು ಮಾಡಿದ ನೀತಿ ನೇಮಗಳನ್ನು
ಅನುಸರಿಸುತ್ತೇವೆ. "ಫರಿಸಾಯರ ಮತ್ತು ಹೆರೋದನ ಹುಳಿಹಿಟ್ಟಿನ ವಿಷಯದಲ್ಲಿ
ಎಚ್ಚರಿಕೆಯಾಗಿರಿ" ಎಂದು ಯೇಸು ತನ್ನ ಶಿಷ್ಯರಿಗೆ ಹೇಳಿದ ಎಚ್ಚರಿಕೆಯ ಮಾತುಗಳು
ನಮಗೂ ಸಹ ಅನ್ವಯಿಸುತ್ತವೆ. ಹುಳಿಹಿಟ್ಟು ಎಂಬ ಅಲಂಕಾರಿಕ ಪದವು ಯೆಹೂದ್ಯರ
ಧಾರ್ಮಿಕ ನಾಯಕರಾಗಿದ್ದ ಫರಿಸಾಯರ ತಪ್ಪಾದ ಬೋಧನೆಯನ್ನು ಸೂಚಿಸುತ್ತದೆ.."

"ಯೇಸುಸ್ವಾಮಿಯ ಧರ್ಮವು ಪರಿಶುದ್ಧವೂ ಹಾಗೂ ಯಥಾರ್ಥವಾದದ್ದು
ಆಗಿದೆ. ಪವಿತ್ರಾತ್ಮನು ನಮ್ಮ ಹೃದಯದಲ್ಲಿ ವಾಸ ಮಾಡುವಾಗ, ಎಲ್ಲಾ ಘನಮಾನ
ಮಹಿಮೆಯನ್ನು ದೇವರಿಗೆ ಸಲ್ಲಿಸಲು ನಾವು ಇಚ್ಛಿಸುತ್ತೇವೆ. ದೇವರು ಮಾತ್ರ
ನಮ್ಮೆಲ್ಲಾ ಅಹಂಕಾರವನ್ನು ಹೋಗಲಾಡಿಸಿ ಹೃದಯಗಳಲ್ಲಿ ಸಂಪೂರ್ಣ ಬದಲಾವಣೆ
ತರಲು ಸಮರ್ಥನಾಗಿದ್ದಾನೆ. ಇಂತಹ ಬದಲಾವಣೆ ನಮ್ಮ ಜೀವನದಲ್ಲಿ ಕಂಡು
ಬಂದಾಗ, ದೇವರು ನಮ್ಮಲ್ಲಿ ಕಾರ್ಯಮಾಡುತ್ತಿದ್ದಾನೆಂದು ನಾವು ತಿಳಿದುಕೊಳ್ಳುತ್ತೇವೆ.
ಕ್ರಿಸ್ತನ ಮೇಲಣ ನಂಬಿಕೆಯು ನಮ್ಮ ಸ್ವಾರ್ಥ ಮನೋಭಾವವನ್ನು ನಾಶ ಮಾಡಬೇಕು.
ಇದು ನಮ್ಮನ್ನಲ್ಲ, ಬದಲಾಗಿ ದೇವರಿಗೆ ಘನಮಾನ, ಸ್ತುತಿಸ್ತೋತ್ರ ಸಲ್ಲಿಸುವಂತೆ
ಮಾಡುತ್ತದೆ. ಇಂತಹ ಬದಲಾವಣೆಗಳು ನಮ್ಮಲ್ಲಿ ಕಂಡುಬಂದಾಗ, ನಾವು ದೇವರನ್ನು
ಹಿಂಬಾಲಿಸುತ್ತಿದ್ದೇವೆಂದು ತಿಳಿದುಕೊಳ್ಳುತ್ತೇವೆ. 'ತಂದೆಯೇ, ನಿನ್ನ ಹೆಸರನ್ನು ಮಹಿಮೆ
ಪಡಿಸಿಕೋ" ಎಂದು ಯೇಸು ಹೇಳಿದನು (ಯೋಹಾನ 12:28). ಯೇಸುವು
ತನ್ನ ಜೀವಮಾನದಲ್ಲೆಲ್ಲಾ ತಂದೆಯಾದ ದೇವರನ್ನು ಮಹಿಮೆಪಡಿಸಿದನು. ನಾವು
ಯೇಸುವನ್ನು ಹಿಂಬಾಲಿಸಿ ನಡೆದಾಗ, ಆತನಂತೆಯೇ ನಾವೂ ಸಹ ದೇವರಿಗೆ
ಘನಮಾನ ಸಲ್ಲಿಸಿ ಮಹಿಮೆ ಪಡಿಸುತ್ತೇವೆ. "ನಾನು ನಡೆದಂತೆ ನೀವೂ ಸಹ
ನಡೆಯುವುದಕ್ಕೆ ಬದ್ಧರಾಗಿದ್ದೀರಿ" ಎಂದು ಯೇಸು ತಿಳಿಸಿದ್ದಾನೆ (1 ಯೋಹಾನನು
2:6). ಅಲ್ಲದೆ ನಾವು ಆತನ ಆಜ್ಞೆಗಳನ್ನು ಕೈಕೊಂಡು ನಡೆದರೆ, ಅದರಿಂದಲೇ
ಆತನನ್ನು ಬಲ್ಲವರಾಗಿದ್ದೇವೆಂದು ತಿಳುಕೊಳ್ಳುತ್ತೇವೆ" (1 ಯೋಹಾನನು 2:3).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕ್ರೈಸ್ತರಾದ ನಾವು ನಮ್ಮ ಹೃದಯಗಳನ್ನು ಶುದ್ಧವಾಗಿಯೂ,
ನಿರ್ಮಲವಾಗಿಯೂ ಇಟ್ಟಕೊಳ್ಳಲು ಏನು ಮಾಡಬೇಕು?`

`ನಿಮ್ಮ ಸಮುದಾಯದಲ್ಲಿರುವ ಅಶುದ್ಧ ವ್ಯಕ್ತಿಗಳು ಯಾರು? ಅವರಿಗೆ ನಾವು
ಕ್ರಿಸ್ತನ ಶುಭವಾರ್ತೆಯನ್ನು ಹೇಗೆ ಸಾರಬಹುದು?`

`ನಿಮ್ಮ ನೆರೆಯವರೊಂದಿಗೆ ದೇವರ ಸುವಾರ್ತೆಯನ್ನು ಹಂಚಿಕೊಳ್ಳುವುದು
ಹೇಗೆ?`