---
title:  ಹೆಚ್ಚಿನ ಚಿಂತನೆ
date:   27/09/2024
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್ ಏಜಸ್'
ಪುಸ್ತಕದ 'ದಿ ಲಾರ್ಡ್ ಈಸ್ ರಿಸನ್' ಹಾಗೂ 'ಗೋ ಟೀಚ್ ಆಲ್ ದಿ ನೇಷನ್ಸ್'
ಎಂಬ ಅಧ್ಯಾಯಗಳನ್ನು ಓದಿರಿ.

"ಯೇಸುಕ್ರಿಸ್ತನು ನಮ್ಮ ಪುನರುತ್ಥಾನ ಹಾಗೂ ನಿತ್ಯಜೀವದ ನಿರೀಕ್ಷೆಯಾಗಿದ್ದಾನೆ.
ತನ್ನಲ್ಲಿ ನಿದ್ರೆಹೋಗಿರುವ ಯಾರನ್ನಾದರೂ ಆತನು ಮರಣದಿಂದ ಎಬ್ಬಿಸುವುದಕ್ಕೆ
ಶಕ್ತನಾಗಿದ್ದಾನೆ. ನಮಗೆ ನಿತ್ಯಜೀವ ಕೊಡುವುದಕ್ಕೆ ಆತನು ಸಮರ್ಥನಾಗಿದ್ದಾನೆ.
....ನಾನಾದರೋ ಜನರಿಗೆ ಜೀವವು ಇರಬೇಕೆಂತಲೂ, ಅದು ಸಮೃದ್ಧಿಯಾಗಿಯೂ
ಇರಬೇಕೆಂತಲೂ ಬಂದೆನು" (ಯೋಹಾನ 10:10) ಎಂದು ಯೇಸು ಹೇಳಿದ್ದಾನೆ.

ಅಲ್ಲದೆ ಮುಂದುವರಿದು ಕ್ರಿಸ್ತಯೇಸುವು "ನಾನು ಕೊಡುವ ನೀರನ್ನು ಕುಡಿದವನಿಗೆ
ಎಂದಿಗೂ ನೀರಡಿಕೆಯಾಗುವುದಿಲ್ಲ; ನಾನು ಅವನಿಗೆ ಕೊಡುವ ನೀರು ಅವನಲ್ಲಿ
ಉಕ್ಕುವ ಒರತೆಯಾಗಿದ್ದು, ನಿತ್ಯಜೀವವನ್ನು ಉಂಟುಮಾಡುವುದು ಎಂದೂ ಸಹ
ಹೇಳಿದ್ದಾನೆ (ಯೋಹಾನ 4:14). "ನನ್ನ ಮಾಂಸವನ್ನು ತಿಂದು ನನ್ನ ರಕ್ತವನ್ನು
ಕುಡಿಯುವವನು ನಿತ್ಯಜೀವವನ್ನು ಹೊಂದಿದ್ದಾನೆ, ಮತ್ತು ನಾನು ಅವನನ್ನು
ಕಡೇ ದಿವಸದಲ್ಲಿ ಎಬ್ಬಿಸುವೆನು' ಎಂದು ಸ್ವಾಮಿ ವಾಗ್ದಾನ ಮಾಡಿದ್ದಾನೆ (ಯೋಹಾನ
6:54).

ಕ್ರೈಸ್ತರಾದ ನಾವು ಮರಣಕ್ಕೆ ಹೆದರಬೇಕಾಗಿಲ್ಲ. "ಯಾವನಾದರೂ ನನ್ನ
ವಾಕ್ಯವನ್ನು ಕೈಕೊಂಡು ನಡೆದರೆ ಅವನು ಎಂದಿಗೂ ಸಾವನ್ನು ಕಾಣುವುದಿಲ್ಲ”
ಎಂದು ಯೇಸು ಹೇಳಿದ್ದಾನೆ (ಯೋಹಾನ 8:51), ಕ್ರೈಸ್ತರಿಗೆ ಮರಣವು ರಾತ್ರಿಯಲ್ಲಿ
ಶಾಂತವಾಗಿ ವಿಶ್ರಮಿಸಿಕೊಳ್ಳುವ ನಿದ್ರೆಯಾಗಿದೆ. ಮಲಗಿದವರು ಬೆಳಿಗ್ಗೆ ಏಳುತ್ತಾರಲ್ಲಾ,
ಅದೇ ರೀತಿ ಕ್ರಿಸ್ತನ ಬರೋಣದಲ್ಲಿ ಆತನಲ್ಲಿ ನಿದ್ರೆಹೋದವರು ಎಬ್ಬಿಸಲ್ಪಡುತ್ತಾರೆ.
ನಾವು ಮರಣ ಹೊಂದಿದಾಗ, ದೇವರಲ್ಲಿ ಸುರಕ್ಷಿತವಾಗಿರುತ್ತೇವೆ. ನಮ್ಮ ಜೀವವು
ಕ್ರಿಸ್ತನೊಂದಿಗೆ ದೇವರಲ್ಲಿ ಮರೆಯಾಗಿಡಲ್ಪಟ್ಟಿದೆ. ಈ ವಿಷಯವಾಗಿ ಪೌಲನು ಕೊಲೊಸ್ಸೆ
3:4ನೇ ವಚನದಲ್ಲಿ "ನಮಗೆ ಜೀವವಾಗಿರುವ ಕ್ರಿಸ್ತನು ಪ್ರತ್ಯಕ್ಷನಾಗುವಾಗ, ನೀವು
ಆತನ ಜೊತೆಯಲ್ಲಿ ಪ್ರಭಾವದಿಂದ ಕೂಡಿದವರಾಗಿ ಪ್ರತ್ಯಕ್ಷರಾಗುವಿರಿ" ಎಂದು
ತಿಳಿಸುತ್ತಾನೆ.

ವಿಜ್ಞಾನಿಗಳು, ತತ್ವಜ್ಞಾನಿಗಳು, ಇತಿಹಾಸಕಾರರು- ಇವರಲ್ಲಿ ಅನೇಕರು
ದೇವರನ್ನಾಗಲಿ ಅಥವಾ ಕ್ರಿಸ್ತನ ಪುನರುತ್ಥಾನವನ್ನಾಗಲಿ ನಂಬುವುದಿಲ್ಲ. ಕೆಲವರು
ಆತನು ಎದ್ದ ಮೇಲೆ ಅನೇಕರು ಆತನನ್ನು ನೋಡಿದರೆಂದು ಒಪ್ಪಿಕೊಳ್ಳುತ್ತಾರೆ.
ಕೆಲವರು ನಿರಾಕರಿಸುತ್ತಾರೆ. ಕೆಲವರು ಕ್ರಿಸ್ತನು ಶಿಲುಬೆಯಲ್ಲಿ ಸಾಯಲಿಲ್ಲ, ಮೂರ್ಛ
ಹೋಗಿ ಪ್ರಜ್ಞೆ ತಪ್ಪಿದ್ದನೆಂದೂ, ನಿಜವಾಗಿ ಸಾಯಲಿಲ್ಲವೆಂದು ಹೇಳುತ್ತಾರೆ.
ಯೇಸುಸ್ವಾಮಿಯು ಶಿಲುಬೆಯಲ್ಲಿ ಯಾತನೆ ಅನುಭವಿಸುತ್ತಿರುವಾಗ, ಅಲ್ಲಾಹು
ಅಂದರೆ ದೇವರು ಆತನನ್ನು ರಕ್ಷಿಸಿ, ಆತನ ಸ್ಥಳದಲ್ಲಿ ಮತ್ತೊಬ್ಬನನ್ನು ಇರಿಸಿದನೆಂದೂ,
ಆ ಬೇರೊಬ್ಬ ವ್ಯಕ್ತಿ ಸತ್ತನು. ಕ್ರಿಸ್ತನನ್ನು ಅಲ್ಲಾಹು ರಕ್ಷಿಸಿದನೆಂದು ಮುಸ್ಲಿಮರು
ಹೇಳುತ್ತಾರೆ. ಆದರೆ ಆತನು ಶಿಲುಬೆಯಲ್ಲಿ ಮರಣ ಹೊಂದಿ ಮೂರನೇ ದಿನದಲ್ಲಿ
ಪುನರುತ್ಥಾನಗೊಂಡನೆಂಬುದು ನಂಬಲರ್ಹವಾದ ಸತ್ಯಸಾಕ್ಷಿಯಾಗಿದೆ ಎಂದು
ಕ್ರೈಸ್ತರಾದ ನಾವು ದೃಢವಾಗಿ ನಂಬಬೇಕು ಹಾಗೂ ಇತರರಿಗೆ ಈ ಶುಭವಾರ್ತೆಯನ್ನು
ಸಾರಬೇಕು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕ್ರಿಸ್ತನ ಶಿಷ್ಯರು ಆತನ ಪುನರುತ್ಥಾನದ ವಿಷಯದಲ್ಲಿ ಸುಳ್ಳು ಹೇಳಿದರೆಂದು
ಯಾಕೆ ಕೆಲವರು ಹೇಳುತ್ತಾರೆ?`

`ಯೇಸುಕ್ರಿಸ್ತನು ಪುನರುತ್ಥಾನಗೊಂಡನು, ಆತನು ಈಗ ತಂದೆಯ
ಬಲಭಾಗದಲ್ಲಿ ಆಸನಾರೂಢನಾಗಿದ್ದೇನೆಂಬುದಕ್ಕೆ ಯಾವ ಸಾಕ್ಷಾ ಧಾರವು
ನಿಮ್ಮಲ್ಲಿ ಮನವರಿಕೆ ಉಂಟುಮಾಡುತ್ತದೆ?`

`ಅಪೋಸ್ತಲನಾದ ಪೌಲನಿಗೆ ಪುನರುತ್ಥಾನವು ಯಾಕೆ ಅಷ್ಟೊಂದು ಪ್ರಾಮುಖ್ಯವಾಗಿತ್ತು? ಉತ್ತರಕ್ಕೆ 1 ಕೊರಿಂಥ 15ನೇ ಅಧ್ಯಾಯ ಓದಿರಿ.`