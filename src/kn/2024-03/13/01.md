---
title:  ಕ್ರಿಸ್ತನ ಪುನರುತ್ಥಾನ
date:   21/09/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ 15:42-47; 6:1-20 ಹಾಗೂ 1 ಕೊರಿಂಥ 15:1-8ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಅವನು ಅವರಿಗೆ ಬೆರಗಾಗಬೇಡಿರಿ, ಶಿಲುಬೆಗೆ ಹಾಕಲ್ಪಟ್ಟಿದ್ದ ನಜರೇತಿನ ಯೇಸುವನ್ನು ಹುಡುಕುತ್ತೀರಲ್ಲವೇ? ಆತನು ಜೀವಿತನಾಗಿ ಎದ್ದಿದ್ದಾನೆ, ಇಲ್ಲಿ ಇಲ್ಲ. ಆತನನ್ನು ಇಟ್ಟಿದ್ದ ಸ್ಥಳವು ಇದೇ ನೋಡಿರಿ" ಅಂದನು(ಮಾರ್ಕ 16:6).

ಯೇಸುವು ಶಿಲುಬೆ ಮೇಲೆ ಮರಣ ಹೊಂದಿದಾಗ, ಆತನ ಶಿಷ್ಯರು ತಮ್ಮ
ನಂಬಿಕೆ ಹಾಗೂ ನಿರೀಕ್ಷೆಯನ್ನು ಕಳೆದುಕೊಂಡರು. ಇಂತಹ ನಿರಾಶೆ, ಹತಾಶೆಯ
ಸಂದರ್ಭದಲ್ಲಿ ಆತನ ಶಿಷ್ಯರು ತಮ್ಮ ಪ್ರಾಣಕ್ಕಾಗಿಯೂ ಭಯಪಟ್ಟರು (ಯೋಹಾನ
20:19).

ಮಾರ್ಕನ ಸುವಾರ್ತೆಯ 16ನೇ ಅಧ್ಯಾಯದಲ್ಲಿ, ಯೇಸುಸ್ವಾಮಿಯು ಮರಣ
ಹೊಂದಿದಾಗ ಏನಾಯಿತೆಂಬುದನ್ನು ತಿಳಿದುಕೊಳ್ಳೋಣ.

ಮೊದಲನೆಯದಾಗಿ ಯೇಸು ಜೀವಿತನಾಗಿ ಎದ್ದುಬಂದ ಸಮಯದ ಬಗ್ಗೆ
ಗಮನಿಸೋಣ. ಅಲ್ಲದೆ ಭಾನುವಾರ ಬೆಳಿಗ್ಗೆ ಆ ಸ್ತ್ರೀಯರು ಯಾಕೆ ಕ್ರಿಸ್ತನ ಸಮಾಧಿಯ
ಬಳಿಗೆ ಬಂದಿದ್ದರೆಂಬುದನ್ನೂ ಸಹ ತಿಳಿಯೋಣ. ಆತನು ಭಾನುವಾರ ಬೆಳಿಗ್ಗೆ
ಪುನರುತ್ಥಾನಗೊಂಡದ್ದರಿಂದ ತಾವು ಆ ದಿನವನ್ನು ಪರಿಶುದ್ಧ ದಿನವನ್ನಾಗಿ
ಆಚರಿಸುತ್ತೇವೆಂದು ಹೆಚ್ಚಿನ ಕ್ರೈಸ್ತರು ಭಾವಿಸುತ್ತಾರೆ. ಆದಾಗ್ಯೂ, ಅಡ್ಡೆಂಟಿಸ್ಟರಾದ
ನಾವು ಭಾನುವಾರದಂದು ಕ್ರಿಸ್ತನು ಪುನರುತ್ಥಾನಗೊಂಡದ್ದರ ಬಗ್ಗೆ ಯಾಕೆ ಸಂತೋಷ
ಪಡಬೇಕಾಗಿದೆ ಎಂಬುದನ್ನು ಅರಿಯಬೇಕಾಗಿದೆ.

ಎರಡನೆಯದಾಗಿ, ಸೋಮವಾರ ಹಾಗೂ ಮಂಗಳವಾರದ ಪಾಠಗಳಲ್ಲಿ ಮಾರ್ಕನ
ಸುವಾರ್ತೆಯ 16ನೇ ಅಧ್ಯಾಯದ ಮೊದಲ ಕೆಲವು ವಚನಗಳ ಪ್ರಾಮುಖ್ಯವಾದ
ಉದ್ದೇಶಗಳ ಬಗ್ಗೆ ತಿಳಿದುಕೊಳ್ಳೋಣ.

ಮೂರನೆಯದಾಗಿ 16ನೇ ಅಧ್ಯಾಯದ ಉಳಿದ ವಚನಗಳ ಬಗ್ಗೆ ಬುಧವಾರ
ಹಾಗೂ ಗುರುವಾರದ ಪಾಠಗಳಲ್ಲಿ ಕಲಿಯಲಿದ್ದೇವೆ. ನಮ್ಮ ಈ ಸುವಾರ್ತೆಯ
ಅಧ್ಯಯನವು ಕ್ರಿಸ್ತನ ಶುಭವಾರ್ತೆಯನ್ನು ಎಲ್ಲೆಲ್ಲಿಯೂ ಸಾರಬೇಕೆಂದು ಓದುಗರಿಗೆ
ನೀಡುವ ಆಹ್ವಾನದೊಂದಿಗೆ ಮುಕ್ತಾಯಗೊಳ್ಳಲಿದೆ.