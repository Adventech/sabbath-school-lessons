---
title:  ಜಗತ್ತಿಗೆಲ್ಲಾ ಸುವಾರ್ತೆಯನ್ನು ಸಾರಿರಿ
date:   26/09/2024
---

`ಯೇಸು ಶಿಷ್ಯರಿಗೆ ಪ್ರತ್ಯಕ್ಷನಾದಾಗ ಅವರಿಗೆ ಕೊಟ್ಟ ಆದೇಶವೇನು? (ಮಾರ್ಕ
16:14-20). ಈ ಆದೇಶವು ನಮಗೆ ಇಂದು ಹೇಗೆ ಅನ್ವಯಿಸುತ್ತದೆ?`

ಯೇಸುಕ್ರಿಸ್ತನು ಜೀವಿತನಾಗಿ ಎದ್ದು ಬಂದ ಮೇಲೆ ತನ್ನನ್ನು ನೋಡಿದವರ
ಮಾತನ್ನು ಶಿಷ್ಯರು ನಂಬಲಿಲ್ಲವಾದ ಕಾರಣ, ಆತನು ಅವರ ಅಪನಂಬಿಕೆಗೂ
ಅವರ ಮನಸ್ಸಿನ ಕಾಠಿಣ್ಯತೆಗೂ ಅವರನ್ನು ಗದರಿಸಿದನು. ನಾವು ಸಹ ಇಂದಿಗೂ
ಅದೇ ಅಪನಂಬಿಕೆ ಹೊಂದಿದ್ದೇವಲ್ಲವೇ? ಯೇಸುಸ್ವಾಮಿಯ ಶಿಷ್ಯರು ಆತನೊಂದಿಗೆ
ಮೂರೂವರೆ ವರ್ಷ ಜೊತೆಗಿದ್ದು, ಆತನು ಮಾಡಿದ ಅದ್ಭುತಗಳನ್ನು ನೋಡಿದ್ದರು.
ಆದರೆ ಆತನ ಪುನರುತ್ಥಾನವನ್ನು ಕೆಲವರು ನಂಬದೆ ಸಂದೇಹಪಟ್ಟರು (ಮತ್ತಾಯ
28:17; 20:24-29).

ಯೇಸುಕ್ರಿಸ್ತನು ತಾನು ಬದುಕಿದ್ದೇನೆಂದು ತನ್ನ ಶಿಷ್ಯರಿಗೆ ಮನವರಿಕೆ
ಮಾಡಿಕೊಟ್ಟನು. ಅದಕ್ಕೆ ಬಲವಾದ ಸಾಕ್ಷಾಧಾರಗಳನ್ನು ತೋರಿಸಿದನು. ಈ
ಶುಭವಾರ್ತೆಯನ್ನು ಎಲ್ಲರಿಗೂ ತಿಳಿಸುವಂತೆ ಕ್ರಿಸ್ತನು ತನ್ನ ಶಿಷ್ಯರಿಗೆ ಆಜ್ಞಾಪಿಸಿದನು.
ಜಗತ್ತಿಗೆಲ್ಲಾ ಹೋಗಿ ಅವರು ಈ ಶುಭಸಮಾಚಾರವನ್ನು ಸಾರಬೇಕಾಗಿತ್ತು. ಈ
ಸೇವೆಯನ್ನು ಅವರು ಮಾಡಿದಾಗ, ತನ್ನನ್ನು ನಂಬಿದವರು ರಕ್ಷಣೆ ಹೊಂದುವರು,
ನಂಬಿಕೆ ನಿರಾಕರಿಸುವವರು ನಾಶವಾಗುವರೆಂದು ಆತನು ಮುಂದಾಗಿ ಶಿಷ್ಯರಿಗೆ
ತಿಳಿಸಿದನು.

ಶಿಷ್ಯರು ಕ್ರಿಸ್ತನ ಪುನರುತ್ಥಾನದ ಸುವಾರ್ತೆಯನ್ನು ಸಾರಿದಾಗ, ಅವರು
ಮಾಡಲಿರುವ ಅದ್ಭುತ ಕಾರ್ಯಗಳ ಬಗ್ಗೆಯೂ ಯೇಸುಸ್ವಾಮಿ ತಿಳಿಸಿದನು.
ಆತನ ಹೆಸರಿನಲ್ಲಿ ಅವರು ದೆವ್ವಗಳನ್ನು ಬಿಡಿಸುವರು. ಹೊಸಭಾಷೆಗಳಿಂದ
ಮಾತಾಡುವರು.... ರೋಗಿಗಳನ್ನು ಗುಣಪಡಿಸುವರು (ಮಾರ್ಕ 16:17,18). ಅಲ್ಲದೆ
ತನ್ನ ಶಿಷ್ಯರನ್ನು ಕೇಡಿನಿಂದ ತಪ್ಪಿಸುವೆನೆಂದು ಕ್ರಿಸ್ತನು ಅವರಿಗೆ ವಾಗ್ದಾನ ಮಾಡಿದನು.
ಅವರು ಹಾವುಗಳನ್ನು ಎತ್ತಿದರೂ ಏನೂ ಸಂಭವಿಸುವುದಿಲ್ಲವೆಂದು ಆತನು
ಹೇಳಿದ್ದಾನೆ. ಕ್ರೈಸ್ತರು ವಿಷಪೂರಿತ ಸರ್ಪಗಳನ್ನು ಹಿಡಿಯಬೇಕೆಂದು ಇದರರ್ಥವಲ್ಲ.
ತನ್ನ ಸೇವೆಯನ್ನು ಮಾಡುವಾಗ ತನ್ನ ಹಿಂಬಾಲಕರಿಗೆ ರಕ್ಷಣೆ ಕೊಡುತ್ತೇನೆಂದು
ಯೇಸುಸ್ವಾಮಿಯು ವಾಗ್ದಾನ ಮಾಡಿದ್ದಾನೆ. ಅ.ಕೃತ್ಯಗಳು 28:3-6ನೇ ವಚನಗಳಲ್ಲಿ
ದೇವರು ಹೇಗೆ ವಿಷದ ಹಾವಿನಿಂದ ಪೌಲನನ್ನು ಅಪಾಯವಾಗದಂತೆ ರಕ್ಷಿಸಿದನೆಂದು
ತಿಳಿಸಲಾಗಿದೆ. ಅದರಂತೆಯೇ ಯೇಸುಸ್ವಾಮಿಯು ತನ್ನ ಸೇವೆ ಮಾಡುವವರನ್ನು
ರಕ್ಷಿಸುತ್ತಾನೆ. ತನ್ನ ನಂಬಿಕೆಯು ಕ್ರಿಸ್ತನಲ್ಲಿ ದೃಢವಾಗಿದೆ ಎಂದು ನಿರೂಪಿಸಲು
ಪೌಲನು ಆ ಸರ್ಪವನ್ನು ಕೈಯಲ್ಲಿ ಎತ್ತಿಕೊಡನೇ? ಇಲ್ಲವೇ, ಇಲ್ಲ (ಹಾಗೆ ನಾವು
ಎಂದಿಗೂ ಮಾಡಬಾರದು).

ಆದರೆ ಕ್ರೈಸ್ತರು ಎಲ್ಲಾ ಸಮಯಗಳಲ್ಲಿಯೂ ಅಪಾಯಗಳಿಂದ ರಕ್ಷಣೆ
ಹೊಂದುವರೆಂದು ಸತ್ಯವೇದವು ತಿಳಿಸುವುದಿಲ್ಲ. ಅನೇಕ ಸಂದರ್ಭಗಳಲ್ಲಿ ಅವರು
ತಮ್ಮ ನಂಬಿಕೆಗಾಗಿ ಶ್ರಮೆ, ಸಂಕಟ, ನೋವು ಅನುಭವಿಸುತ್ತಾರೆ. ಅಂತಹ
ಸಮಯದಲ್ಲಿ ಕ್ರೈಸ್ತರು ತಾಳ್ಮೆಯಿಂದ ಅದನ್ನು ಸಹಿಸಿಕೊಳ್ಳಬೇಕು. ತಾಳ್ಮೆಯಿಂದ
ಕಷ್ಟನಷ್ಟಗಳನ್ನು ಸಹಿಸಿಕೊಳ್ಳುವುದು ಕ್ರೈಸ್ತರ ದೃಢನಂಬಿಕೆಗೆ ಸಾಕ್ಷಾಧಾರವಾಗಿದೆ.

ಯೇಸುಸ್ವಾಮಿಯು ಶಿಷ್ಯರೊಂದಿಗೆ ಮಾತಾಡಿದ ಮೇಲೆ ಪರಲೋಕಕ್ಕೆ ಏರಿಹೋಗಿ
ದೇವರ ಬಲಗಡೆಯಲ್ಲಿ ಆಸನಾರೂಢನಾದನು (ಮಾರ್ಕ 16:19). ಇದು ಆತನು
ಭೂಪರಲೋಕಗಳಲ್ಲಿರುವ ಎಲ್ಲವುಗಳ ಮೇಲೆ ಪರಮಾಧಿಕಾರ ಹೊಂದಿದ್ದಾನೆಂದು
ತೋರಿಸುತ್ತದೆ. ಕ್ರಿಸ್ತನು ದುಷ್ಟಶಕ್ತಿಯ ವಿರುದ್ಧವಾಗಿ ಜಯಹೊಂದಿದ ಕಾರಣದಿಂದ
ದೇವರು ಆತನಿಗೆ ಇಂತಹ ಪರಮಾಧಿಕಾರ ಕೊಟ್ಟನು. ಮಾರ್ಕ 16:20ನೇ
ವಚನವನ್ನು ಓದಿರಿ, ಶಿಷ್ಯರು ಹೊರಟುಹೋಗಿ ಎಲ್ಲೆಲ್ಲಿಯೂ ಸುವಾರ್ತೆಯನ್ನು
ಸಾರಿದರು. ಆದರೆ ಅವರು ಒಂಟಿಗರಾಗಿರಲಿಲ್ಲ. ಬದಲಾಗಿ ಕರ್ತನು ಅವರ
153
"
ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ- ಮೂರನೇ ತ್ರೈಮಾಸಿಕ
ಕೂಡ ಕೆಲಸ ಮಾಡುತ್ತಾ ಸೂಚಕಕಾರ್ಯಗಳಿಂದ ಸುವಾರ್ತೆಯ ವಾಕ್ಯವನ್ನು
ಬಲಪಡಿಸುತ್ತಾ ಇದ್ದನೆಂದು ಸತ್ಯವೇದವು ತಿಳಿಸುತ್ತದೆ. ಅದೇ ರೀತಿಯಲ್ಲಿ ನಾವು
ಶಿಷ್ಯರು ಆರಂಭಿಸಿದ ಕೆಲಸವನ್ನು ಮುಂದುವರಿಸಿದಲ್ಲಿ, ನಮ್ಮೊಂದಿಗೂ ಸಹ ಲೋಕದ
ಅಂತ್ಯದವರೆಗೂ ಇರುತ್ತೇನೆಂದು ಯೇಸುಸ್ವಾಮಿಯು ವಾಗ್ದಾನ ಮಾಡಿದ್ದಾನೆ.