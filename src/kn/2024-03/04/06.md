---
title:  ಬೆಳೆಯುವ ಬೀಜ ಮತ್ತು ಸಾಸಿವೆಕಾಳು ಎಂಬ ಎರಡು ಸಾಮ್ಯಗಳು
date:   25/07/2024
---

`ಮಾರ್ಕ 4:26-29ನೇ ವಚನಗಳನ್ನು ಓದಿರಿ. ಈ ಸಾಮ್ಯವು ಪ್ರಮುಖವಾದ
ಯಾವ ಪಾಠವನ್ನು ಬೋಧಿಸುತ್ತದೆ?`

ಈ ಸಾಮ್ಯ ಅಥವಾ ದೃಶ್ಯ ಕಥಾವಳಿಯು ಬೆಳವಣಿಗೆಯ ಬಗ್ಗೆ ತಿಳಿಸುತ್ತದೆ.
ದೇವರರಾಜ್ಯದ ಅಭಿವೃದ್ಧಿಗೆ ಜನರು ಸಹಾಯಮಾಡುತ್ತಾರೆ. ಆದರೆ ಸುವಾರ್ತಾ
ಸೇವೆಯ ಮೂಲಕ ನಿಜವಾದ ಬೆಳವಣಿಗೆ ಉಂಟಾಗುತ್ತದೆ. ಈ ಕಥೆಯು ಗೋದಿ
ಅಥವಾ ಇತರ ಧಾನ್ಯವು ಸಂಪೂರ್ಣವಾಗಿ ಬೆಳೆದು ಕೊಯಿಲಿಗೆ ಸಿದ್ಧವಾಗಿದೆ
ಎಂದು ಮುಕ್ತಾಯವಾಗುತ್ತದೆ. ಅದೇ ರೀತಿ ಯೇಸುಕ್ರಿಸ್ತನು ಎರಡನೇಸಾರಿ ಬಂದಾಗ,
ಈ ಲೋಕದ ಚರಿತ್ರೆಯು ಮುಕ್ತಾಯಗೊಳ್ಳಲಿದೆ.

`ಮಾರ್ಕ 4:30-32ನೇ ವಚನಗಳಲ್ಲಿರುವ ಕಥಾ ದೃಶ್ಯಾವಳಿ ಅಥವಾ ಸಾಮ್ಯವನ್ನು
ಓದಿರಿ, ಸಾಸಿವೆಕಾಳಿನ ಬಗ್ಗೆ ಈ ಕಥೆಯಿಂದ ನಾವು ಪ್ರಮುಖವಾದ ಯಾವ ಪಾಠವನ್ನು
ಕಲಿಯುತ್ತೇವೆ?`

ಎಲ್ಲಾ ಬೀಜಗಳಿಗಿಂತಲೂ ಸಣ್ಣದಾಗಿರುವ ಸಾಸಿವೆ ಕಾಳು ಬೆಳೆದಾಗ ಎಲ್ಲಾ
ಕಾಯಿಪಲ್ಯದ ಗಿಡಗಳಿಗಿಂತ ದೊಡ್ಡದಾಗಿ ಬೆಳೆಯುವುದನ್ನು ಈ ದೃಶ್ಯ ಕಥಾವಳಿ
(Picture Story) ತೋರಿಸುತ್ತದೆ. ಕಪ್ಪು ಸಾಸಿವೆಯು ಎಲ್ಲಾ ಬೀಜಗಳಿಗಿಂತ
ಬಹಳ ಸಣ್ಣದೇನಲ್ಲ. ಆದರೆ ಅದು ಬೆಳೆದು ಬಹಳ ದೊಡ್ಡದಾಗುವುದಕ್ಕೆ ಹೋಲಿಕೆ
ಮಾಡಿದಾಗ, ಅದು ಬಹಳ ಸಣ್ಣದಾಗಿರುವಂತೆ ತೋರುತ್ತದೆ. ಇದು ಸುಮಾರು
ಹತ್ತು ಅಡಿಯಷ್ಟು ಎತ್ತರವಾಗಿ ಬೆಳೆಯಬಲ್ಲದು.

ದೇವರರಾಜ್ಯವು ಇದೇ ರೀತಿಯಾಗಿ ಸಾಸಿವೆ ಕಾಳಿನಂತಿದೆ. ಸುವಾರ್ತಾ ಸೇವೆಯು
ಬಹಳ ಸಣ್ಣ ಪ್ರಮಾಣದಲ್ಲಿ ಆರಂಭವಾಗಬಹುದು. ಆದರೆ ಅದು ಪ್ರಪಂಚದಾದ್ಯಂತ
ಬೆಳೆದು ಎಲ್ಲಾ ಕಡೆಯೂ ಸಾರಲ್ಪಡುವುದೆಂದು ನಾವು ತಿಳಿಯಬೇಕೆಂದು ಕ್ರಿಸ್ತನು
ಇಚ್ಛಿಸುತ್ತಾನೆ. ಫರಿಸಾಯರು, ಶಾಸ್ತ್ರಿಗಳು, ಸದ್ದು ಕಾಯರು ಮತ್ತು ಯೆಹೂದ್ಯರ
ಸಾಧಾರಣ ಜನರು ಕ್ರಿಸ್ತನ ಈ ಮಾತಿಗೆ ಆಶ್ಚರ್ಯಪಟ್ಟಿರಬಹುದು. ಕೇವಲ 12
ಮಂದಿ ಶಿಷ್ಯರು ಹಾಗೂ ಇತರ ಕೆಲವು ಹಿಂಬಾಲಕರ ಮೂಲಕ ಹೇಗೆ ದೇವರ
ರಾಜ್ಯದ ಸುವಾರ್ತೆಯು ಲೋಕದಲ್ಲೆಲ್ಲಾ ಹರಡುತ್ತದೆಂದು ಅವರು ಸಂದೇಶಪಟ್ಟಿರಬಹುದು. ಆದರೆ ದೇವರ ರಾಜ್ಯವು ಬೆಳವಣಿಗೆ ಹೊಂದುತ್ತಾ ಲೋಕದಲ್ಲೆಲ್ಲಾ
ಹರಡಿಕೊಳ್ಳುತ್ತದೆಂದು ಕಾಲವು ನಮಗೆ ತಿಳಿಸುತ್ತದೆ.

`"ಪರಲೋಕರಾಜ್ಯದ ಸುವಾರ್ತೆಯು ಸರ್ವಲೋಕದಲ್ಲಿ ಎಲ್ಲಾ ಜನಾಂಗಗಳಿಗೆ
ಸಾಕ್ಷಿಗಾಗಿ ಸಾರಲಾಗುವುದು; ಆಗ ಅಂತ್ಯವು ಬರುವುದು (ಮತ್ತಾಯ 24:14).
ಯೇಸುವು ಸಾಸಿವೆ ಕಾಳಿನ ಸಾಮ್ಯ ಹೇಳಿದಾಗ, ಕ್ರೈಸ್ತ ಸಭೆಯು ಎಷ್ಟೊಂದು
ಚಿಕ್ಕದಾಗಿತ್ತೆಂದು ಆಲೋಚಿಸಿರಿ. ಆತನು ಮಾಡಿದ ವಾಗ್ದಾನವು ಇಂದು ನಮಗೆ
ಯಾಕೆ ಅದ್ಭುತವೆನಿಸುತ್ತದೆ? ಇದು ಹೇಗೆ ಕ್ರಿಸ್ತನಲ್ಲಿ ನಮ್ಮ ನಂಬಿಕೆಯನ್ನು ಇನ್ನೂ
ಬಲಪಡಿಸಲಿದೆ?`