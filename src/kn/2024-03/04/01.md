---
title:  ಕಥಾ ದೃಶ್ಯಾವಳಿ (ಸಾಮ್ಯಗಳು)
date:   20/07/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ 4:1-29ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಯೇಸು ಅವರಿಗೆ - ನೀವು ಕಿವಿಗೊಡುವ ವಿಷಯದಲ್ಲಿ ಎಚ್ಚರಿಕೆ. ನೀವು ಅಳೆಯುವ ಅಳತೆಯಿಂದಲೇ ನಿಮಗೂ ಅಳೆಯುವರು. ಇನ್ನೂ ಕೂಡಿಸಿಕೊಡುವರು. ಇದ್ದವನಿಗೆ ಕೊಡಲ್ಪಡುವುದು, ಇಲ್ಲದವನ ಕಡೆಯಿಂದ ಇದ್ದದ್ದೂ ತೆಗೆಯಲ್ಪಡುವುದು ಅಂದನು" (ಮಾರ್ಕ 4:24,25).

ಈ ವಾರದ ಪಾಠದಲ್ಲಿ ನಾವು ಮಾರ್ಕನ ಸುವಾರ್ತೆ 4ನೇ ಅಧ್ಯಾಯದಲ್ಲಿ
ತಿಳಿಸಿರುವ ದೃಶ್ಯ ಕಥಾವಳಿಯ ಬಗ್ಗೆ ಕಲಿಯೋಣ.

ಯೇಸುಕ್ರಿಸ್ತನು ತಿಳಿಸಿದ ದೃಶ್ಯಕಥಾವಳಿಯ ಅರ್ಥದ ಬಗ್ಗೆ ಸತ್ಯವೇದ ಚಿಂತಕರು
ವಾದವಿವಾದ ಮಾಡಿದ್ದಾರೆ. ಅವುಗಳ ಅರ್ಥವನ್ನು ನಾವು ಹೇಗೆ ವಿವರಿಸಬಹುದು?
ಅವುಗಳು ಸೂಚಿಸುವ ಅಭಿಪ್ರಾಯವೇನು? ಯೇಸುವು ಯಾಕೆ ಈ ದೃಶ್ಯಕಥಾವಳಿ
ಉಪಯೋಗಿಸಿದನು. ಅವು ನಮಗೇನು ಬೋಧಿಸುತ್ತವೆ? ಅವುಗಳನ್ನು ನಾವು
ಕೇವಲ ಸಾಂಕೇತಿಕವಾಗಿ ಅಥವಾ ಕಣ್ಣಿಗೆ ಕಟ್ಟುವಂತೆ ವರ್ಣಿಸುವ ಶಬ್ದಚಿತ್ರ
(Word picture) ಗಳೆಂದು ಮಾತ್ರ ತಿಳಿಯಬೇಕೇ? ಅಥವಾ ಅವುಗಳು ನೈಜ
ಕಥೆಗಳನ್ನು ತಿಳಿಸುವ ದೃಶ್ಯ ಕಥಾವಳಿಗಳೆಂದು ಪರಿಗಣಿಸಬೇಕೇ?

ಈ ಪಾಠದಲ್ಲಿ ಮೇಲೆ ತಿಳಿಸಿದ ಎಲ್ಲಾ ಪ್ರಶ್ನೆಗಳಿಗೆ ಖಂಡಿತವಾಗಿ ಉತ್ತರ
ಕೊಡಲಾಗದು. ಆದರೆ ಈ ದೃಶ್ಯ ಕಥೆಗಳನ್ನು ಓದಿ ಯೇಸುಸ್ವಾಮಿಯು ನಮಗೆ
ತಿಳಿಯಬಯಸುವ ಪ್ರಮುಖವಾದ ಆಲೋಚನೆಗಳನ್ನು ತಿಳಿದುಕೊಳ್ಳುವ ಪ್ರಯತ್ನ
ಮಾಡೋಣ.

ಮಾರ್ಕನ ಸುವಾರ್ತೆ ನಾಲ್ಕನೇ ಅಧ್ಯಾಯವು ಐದು ದೃಶ್ಯಕಥಾವಳಿಗಳನ್ನು
ತಿಳಿಸುತ್ತದೆ. ಅವುಗಳೆಂದರೆ ಮೊದಲನೆಯದು ಒಕ್ಕಲಿಗ, ಎರಡನೆಯದು ದೀಪ,
ಮೂರನೆಯದು ಅಳೆಯುವ ಅಳತೆ, ನಾಲ್ಕನೆಯದು ಬೆಳೆದು ಮೊಳಕೆ ಒಡೆಯುವ
ಬೀಜ ಹಾಗೂ ಕೊನೆಯದು ಸಾಸಿವೆಕಾಳು. ಒಕ್ಕಲಿಗನ ಬಗ್ಗೆ ಈ ಸುವಾರ್ತೆಯು
ಹೆಚ್ಚಾಗಿ ತಿಳಿಸುತ್ತದೆ. ಮಾರ್ಕನು ಮೊದಲು ಈ ದೃಶ್ಯ ಕಥಾವಳಿಯನ್ನು ತಿಳಿಸುತ್ತಾನೆ.
ಅನಂತರ ಯೇಸುಸ್ವಾಮಿಯು ಯಾಕೆ ಈ ದೃಶ್ಯ ಕಥಾವಳಿ ತಿಳಿಸಿದನೆಂದು
ಕಾರಣ ಕೊಡುತ್ತಾನೆ. ಅನಂತರ ಆ ಕಥೆಯ ಅಭಿಪ್ರಾಯ ಅಥವಾ ಅರ್ಥ
ತಿಳಿಸುತ್ತಾನೆ. ಇವುಗಳನ್ನು ಈ ವಾರದ ಪಾಠದಲ್ಲಿ ಕಲಿಯೋಣ.