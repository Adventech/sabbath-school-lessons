---
title:  ಕಥಾ ದೃಶ್ಯಾವಳಿ ಹೇಳುವುದಕ್ಕೆ ಕಾರಣಗಳು
date:   23/07/2024
---

`ಯೇಸುಸ್ವಾಮಿಯು ತನ್ನ ಸಂದೇಶ ಬೋಧಿಸಲು ಯಾಕೆ ಸಾಮ್ಯಗಳನ್ನು ಅಥವಾ
ದೃಶ್ಯಾ ಕಥಾವಳಿಗಳನ್ನು ಉಪಯೋಗಿಸಿದನು? (ಮಾರ್ಕ 4:10-12).`

ಮಾರ್ಕ 4:10-12ನೇ ವಚನಗಳಲ್ಲಿ ಯೇಸುಸ್ವಾಮಿ ಏನು ಹೇಳುತ್ತಾನೆಂದು
ತಿಳಿಯಲು ಆತನ ಮಾತುಗಳಿಗೆ ಎಚ್ಚರಿಕೆಯಿಂದ ಗಮನ ಕೊಡಬೇಕು. ಈ
ವಾಕ್ಯಗಳಲ್ಲಿ ಯೆಶಾಯ 6:9,10ನೇ ವಚನಗಳನ್ನು ಆತನು ಉದಾಹರಿಸಿದ್ದಾನೆ.
ಇವುಗಳಲ್ಲಿ ಗಮನವಿಟ್ಟು ಆಸಕ್ತಿಯಿಂದ ಅಧ್ಯಯನ ಮಾಡದಿದ್ದಲ್ಲಿ, ತಪ್ಪು ಅಭಿಪ್ರಾಯಕ್ಕೆ
ನಾವು ಬರುವ ಸಾಧ್ಯತೆಯಿದೆ. ಕೆಲವು ಜನರಿಗೆ ಕ್ರಿಸ್ತನು ತಾನು ಹೇಳಬೇಕಾದದ್ದನ್ನು
ಮರೆಮಾಚಲು ಈ ಕಥಾದೃಶ್ಯಾವಳಿ ಅಥವಾ ಸಾಮ್ಯಗಳನ್ನು ಉಪಯೋಗಿಸಿದ್ದಾನೆಂದು ತಿಳಿದುಕೊಳ್ಳುವ ಸಾಧ್ಯತೆಯಿದೆ. ಆದರೆ ಈ ಭಾವನೆ ತಪ್ಪು, ಜನರು ತನ್ನ
ಬೋಧನೆಗಳನ್ನು ಅರ್ಥಮಾಡಿಕೊಳ್ಳಲು ಸಹಾಯಕವಾಗ-ಬೇಕೆಂದು ಆತನು
ಆಶಿಸುತ್ತಾನೆ.

ಫರಿಸಾಯರು ಹಾಗೂ ಯೆಹೂದ್ಯನಾಯಕರು ತಮ್ಮ ಹೃದಯಗಳನ್ನು ಕಂಡು
ಕಠಿಣ ಮಾಡಿಕೊಳ್ಳುವುದನ್ನು ಕಂಡು ಯೇಸುವಿಗೆ ದುಃಖವಾಯಿತು (ಮಾರ್ಕ
3:5,6), ಆದುದರಿಂದ ಅವರ ಅಭಿಪ್ರಾಯಗಳು ಯಾಕೆ ತಪ್ಪಾಗಿವೆ ಎಂಬುದಕ್ಕೆ
ಆತನು ಕಾರಣ ನೀಡುತ್ತಾನೆ (ಮಾರ್ಕ 3:22-30), ದ್ರಾಕ್ಷಿ ತೋಟದ ಯಜಮಾನನು
ಒಕ್ಕಲಿಗರಿಗೆ ಅದನ್ನು ವಾರಕ್ಕೆ ಕೊಟ್ಟು ದೂರದೇಶಕ್ಕೆ ಹೋದ ಸಾಮ್ಯವನ್ನು
ಮಾರ್ಕ 12:1-12ನೇ ವಚನಗಳಲ್ಲಿ ತಿಳಿಸಲಾಗಿದೆ. ಇದು ತಮ್ಮನ್ನೇ ಉದ್ದೇಶಿಸಿ
ಹೇಳಿದ್ದ ದೃಶ್ಯ ಕಥಾವಳಿಯೆಂದು ಫರಿಸಾಯರು, ಶಾಸ್ತ್ರಿಗಳೂ ಹಾಗೂ ಯೆಹೂದ್ಯ
ಹಿರಿಯರು ತಿಳಿದುಕೊಂಡು, ಯೇಸುವನ್ನು ಹಿಡಿದು ಕೊಲ್ಲಲು ಅವರು ಸಂದರ್ಭ
ನೋಡುತ್ತಿದ್ದರು. ಇದನ್ನು ತಿಳಿದುಕೊಂಡ ಆತನು ತನ್ನನ್ನು ಕೊಲ್ಲಲು ಯೆಹೂದ್ಯ
ನಾಯಕರು ಪ್ರಯತ್ನಪಟ್ಟಲ್ಲಿ ಮುಂದೆ ಏನಾಗುತ್ತದೆಂಬುದರ ಬಗ್ಗೆ ಅವರಿಗೆ ಎಚ್ಚರಿಕೆ
ನೀಡಲು, ಆತನು ಈ ಸಾಮ್ಯವನ್ನು ಹೇಳಿದನು. ಫರಿಸಾಯರು, ಸದ್ದು ಕಾಯರು,
ಶಾಸ್ತ್ರಿಗಳು ಹಾಗೂ ಯೆಹೂದ್ಯ ನಾಯಕರುಗಳ ರಕ್ಷಣೆಯ ಬಗ್ಗೆ ಯೇಸುಕ್ರಿಸ್ತನು
ಚಿಂತಿಸುತ್ತಿದ್ದ ಕಾರಣದಿಂದ ಈ ಸಾಮ್ಯದ ಮೂಲಕ ಅವರನ್ನು ಎಚ್ಚರಿಸಲು
ಆತನು ಪ್ರಯತ್ನಿಸಿದನು.

`ಯೆಶಾಯ 6:1-13ನೇ ವಚನಗಳನ್ನು ಓದಿರಿ, ಪ್ರವಾದಿಯಾದ ಯೆಶಾಯನಿಗೆ
ಏನಾಯಿತು? ಇಸ್ರಾಯೇಲ್ಯರಿಗೆ ಪ್ರವಾದಿಯು ಎಚ್ಚರಿಸಬೇಕೆಂದು ದೇವರು ಅವನಿಗೆ
ಯಾವ ಸಂದೇಶ ನೀಡಿದನು?`

ಪ್ರವಾದಿಯಾದ ದೇವಾಲಯದಲ್ಲಿ ಕರ್ತನು ಉನ್ನತೋನ್ನತ ಸಿಂಹಾಸನದಲ್ಲಿ
ವೈಭವದಿಂದ ಕುಳಿತಿರುವುದನ್ನು ಯೆಶಾಯನು ಕಂಡನು. ಅಲ್ಲಿ ದೇವರ ಪ್ರಭಾವದ
ಮಹಿಮೆಯನ್ನು ನೋಡಿದಾಗ, ಹೊಲಸು ತುಟಿಯವನಾದ ತಾನು ಈ ದರ್ಶನವನ್ನು
ನೋಡುತ್ತಿರುವಾಗ ಅಶುದ್ಧನೆಂಬ ಭಾವನೆ ಪ್ರವಾದಿಯಲ್ಲುಂಟಾಯಿತು. ದೇವರು
ಅವನನ್ನು ಶುದ್ಧಪಡಿಸಿದನು. ಅನಂತರ ಇಸ್ರಾಯೇಲ್ಯರಿಗೆ ಒಂದು ಆಶ್ಚರ್ಯಕರವಾದ
ಸಂದೇಶ ಕೊಡಬೇಕೆಂದು ದೇವರು ಯೆಶಾಯನಿಗೆ ತಿಳಿಸಿದನು. ಇಸ್ರಾಯೇಲ್ಯರು
ತಮ್ಮ ದುಷ್ಟತನವನ್ನು ನಿಲ್ಲಿಸಬೇಕೆಂಬ ಎಚ್ಚರಿಕೆಯ ಸಂದೇಶವು ಅದಾಗಿತ್ತು.

ಮಾರ್ಕ 4:10-12ನೇ ವಚನಗಳಲ್ಲಿಯೂ ನಾವು ಇದೇ ಸಂದೇಶವನ್ನು
ಕಾಣುತ್ತೇವೆ. ಈ ವಾಕ್ಯಗಳು ಯೇಸುಕ್ರಿಸ್ತನು ಯಾಕೆ ಬಾಯಿದೆರೆದು ಸಾಮ್ಯಗಳ
ಮೂಲಕ ಬೋಧಿಸುತ್ತಿದ್ದನೆಂಬುದನ್ನು ತಿಳಿಯಲು ಸಹಾಯ ಮಾಡುತ್ತವೆ. ನಾವು
ಆತನ ಮಾತುಗಳನ್ನು ಹಾಗೂ ಬೋಧನೆಗಳನ್ನು ಮನವರಿಕೆ ಮಾಡಿಕೊಳ್ಳಬೇಕಾದಲ್ಲಿ
ಮೊದಲು ದೇವರಿಗೆ ವಿಧೇಯರಾಗಬೇಕು. ನಾವು ದೇವರಿಗೆ ವಿಧೇಯರಾದಾಗ,
ಯೇಸುಸ್ವಾಮಿಯ ಕುಟುಂಬ ಸದಸ್ಯರಾಗುತ್ತೇವೆ (ಮಾರ್ಕ 3:35), ಆತನು ದೆವ್ವಗಳಿಂದ
ಹಿಡಿಯಲ್ಪಟ್ಟಿದ್ದಾನೆ ಹಾಗೂ ಅವುಗಳ ಒಡೆಯನಾದ ಬೆಲೆಬೂಲನ ಸಹಾಯದಿಂದ
ದೆವ್ವಗಳನ್ನು ಬಿಡಿಸುತ್ತಾನೆಂದು ನಿರ್ಧರಿಸಿದ್ದರಿಂದ, ಆತನ ಸಂದೇಶವನ್ನು
ಕೇಳುವುದಕ್ಕಾಗಲಿ ಅಥವಾ ವಿಧೇಯರಾಗಿರುವುದಕ್ಕಾಗಲಿ ಅವರು ನಿರಾಕರಿಸಿದರು.

ಯೆಶಾಯ ಪ್ರವಾದಿಯ ಆರನೇ ಅಧ್ಯಾಯದಿಂದ ಉದಾಹರಿಸಲ್ಪಡುವುದರ
ಮೂಲಕ ಯೇಸುಕ್ರಿಸ್ತನು ಸತ್ಯವೇದದಿಂದ ಒಂದು ಪ್ರಾಮುಖ್ಯವಾದ ಸತ್ಯವನ್ನು
ತಿಳಿಸುತ್ತಾನೆ. ಅದೇನೆಂದರೆ ಒಬ್ಬ ವ್ಯಕ್ತಿಯು ಅಶುದ್ಧನೂ, ನೀಚನೂ ಆಗಿದ್ದರೂ,
ದೇವರು ಅವನನ್ನೂ ಸಹ ಪರಲೋಕಕ್ಕೆ ಸೇರಿಸಬೇಕೆಂಬ ಬಯಕೆ ಹೊಂದಿದ್ದಾನೆ.
ಆದರೆ ಅಂತವನು ತನ್ನದೇ ಆದ ಅಭಿಪ್ರಾಯ ಹೊಂದಿ ಹೃದಯವನ್ನು ಕಠಿಣ
ಮಾಡಿಕೊಳ್ಳುವುದರಿಂದ ತನ್ನ ರಕ್ಷಣೆಯನ್ನು ತಾನೇ ಕಳೆದುಕೊಳ್ಳುತ್ತಾನೆ.

`ನಾವು ಎಂತಹ ನೆಲವಾಗಿರಬೇಕೆಂಬುದನ್ನು ನಾವೇ ಆಯ್ಕೆ ಮಾಡಿಕೊಳ್ಳುತ್ತೇವೆ.
ಕ್ರಿಸ್ತನಿಗೆ ತಮ್ಮನ್ನು ಒಪ್ಪಿಸಿಕೊಡಬೇಕೋ ಅಥವಾ ಇಲ್ಲವೋ ಎಂಬುದನ್ನು ಪ್ರತಿಯೊಬ್ಬನು
ಸ್ವತಃ ತಾನೇ ನಿರ್ಧರಿಸುತ್ತಾನೆ. ಕೊನೆಯಲ್ಲಿ ನಾವೇ ಆಯ್ಕೆ ಮಾಡುತ್ತೇವೆ.`