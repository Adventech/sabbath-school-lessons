---
title:  'ದೃಶ್ಯ ಕಥಾವಳಿ : ಬೀಜ ಬಿತ್ತುವ ಒಕ್ಕಲಿಗ'
date:   21/07/2024
---

`ಮಾರ್ಕ 4:1-9ನೇ ವಚನಗಳಲ್ಲಿರುವ ಒಕ್ಕಲಿಗನ ದೃಶ್ಯ ಕಥಾವಳಿಯನ್ನು ಓದಿರಿ.
ಮಾರ್ಕನು ನಾಲ್ಕು ವಿಧವಾದ ಮಣ್ಣು ಅಥವಾ ಭೂಮಿಯ ಬಗ್ಗೆ ತಿಳಿಸುತ್ತಾನೆ.
ಇವುಗಳು ಯಾವುವೆಂದು ತಿಳಿಸಿ, ಅವು ಹೇಗೆ ಒಂದಕ್ಕೊಂದು ವ್ಯತ್ಯಾಸವಾಗಿವೆ
ಎಂಬುದನ್ನು ವಿವರಿಸಿ, ಅವುಗಳ ಮೇಲೆ ಬಿದ್ದ ಬೀಜಕ್ಕೆ ಏನಾಯಿತು?`

ಈ ದೃಶ್ಯಕಥಾವಳಿಯನ್ನು ಓದುವವರು ಯೇಸು ತಿಳಿಸಲು ಪ್ರಯತ್ನಿಸುವ
ಬೋಧನೆಗಳು ಏನೆಂದು ಅವುಗಳ ಮುಕ್ತಾಯ ತಿಳಿಯಲು ಬಯಸುತ್ತಾರೆ. ಆದರೆ
ಅನೇಕ ಸಂದರ್ಭಗಳಲ್ಲಿ ಈ ಕಥೆಗಳ ಅಂತ್ಯದಲ್ಲಿ ಆತನು ದೀರ್ಘವಿವರಣೆ
ನೀಡುವುದಿಲ್ಲ.

ಆದುದರಿಂದ ನಾವು ಮಾರ್ಕನ ಸುವಾರ್ತೆ ನಾಲ್ಕನೇ ಅಧ್ಯಾಯದಲ್ಲಿ ತಿಳಿಸಿರುವ
ಐದು ದೃಶ್ಯ ಕಥಾವಳಿಗಳನ್ನು ನಿಧಾನವಾಗಿ ಅಧ್ಯಯನ ಮಾಡಿ ಅವುಗಳ ಅರ್ಥವನ್ನು
ತಿಳಿಯಲು ಪ್ರಯತ್ನಿಸಬೇಕು. ಆಗ ನಾವು ಈ ಕಥೆಯು ನಮಗೆ ತಿಳಿಸಲು
ಪ್ರಯತ್ನಿಸುತ್ತಿರುವ ಪಾಠಗಳು ಮತ್ತು ಆಲೋಚನಾ ಕ್ರಮವೇನೆಂದು ಚೆನ್ನಾಗಿ
ತಿಳಿಯಬಹುದು. ಒಕ್ಕಲಿಗನ ದೃಶ್ಯಕಥೆಯಲ್ಲಿ ಒಂದೇ ವಿಧವಾದ ಬೀಜವು
ನಾಲ್ಕು ರೀತಿಯ ನೆಲದಲ್ಲಿ ಬಿತ್ತಲ್ಪಡುತ್ತದೆ. ನೆಲದ ವಿಧವು ಬಿತ್ತಲ್ಪಟ್ಟ ಬೀಜಕ್ಕೆ
ಆಗುವ ಬದಲಾವಣೆ ತಿಳಿಸುತ್ತದೆ. ಒಕ್ಕಲಿಗನ ಈ ದೃಶ್ಯಕಥೆಯು ನಿಜವಾಗಿ
ಹೇಳುವುದಾದಲ್ಲಿ ಒಂದರಲ್ಲಿ ನಾಲ್ಕು ಕಥೆಗಳನ್ನು ಒಳಗೊಂಡಿದೆ.

ಬಿತ್ತಲ್ಪಟ್ಟು ಬೀಜಗಳಿಗೆ ಏನಾಯಿತು? ದಾರಿಯ ಮಗ್ಗುಲಲ್ಲಿ ಬಿದ್ದ ಬೀಜಗಳನ್ನು
ಹಕ್ಕಿಗಳು ತಿಂದುಬಿಟ್ಟವು (ಮಾರ್ಕ 4:4), ಬಂಡೆನೆಲದಲ್ಲಿ ಬಿದ್ದ ಬೀಜಗಳಿಗೆ
ಏನಾಯಿತು? ಸೂರ್ಯನ ಬೆಳಕಿಗೆ ಅವು ಬಾಡಿ, ಬೇರಿಲ್ಲದ ಕಾರಣ ಒಣಗಿ
ಹೋದವು. ಮತ್ತೆ ಕೆಲವು ಬೀಜಗಳು ಮುಳ್ಳುಗಿಡಗಳಲ್ಲಿ ಬಿದ್ದವು. ಮುಳ್ಳು ಗಿಡಗಳು
ಬೆಳೆದು ಅವುಗಳನ್ನು ಅಡಗಿಸಿ ಬಿಟ್ಟಿದ್ದರಿಂದ ಅವು ಫಲ ಕೊಡಲಿಲ್ಲ. ಇನ್ನು
ಕೆಲವು ಬೀಜ ಒಳ್ಳೆಯ ನೆಲದಲ್ಲಿ ಬಿದ್ದು ಹುಟ್ಟಿ ಬೆಳೆದು ಬಹಳ ಫಲ ಕೊಟ್ಟವು.

ಮೊದಲು ಬಿತ್ತಲ್ಪಟ್ಟ ಮೂರು ಬೀಜಗಳ ಕಥೆಗಳು ವಿಫಲವಾಗಿವೆ. ಕೊನೆಯದಾಗಿ
ಹೇಳಿದ ನಾಲ್ಕನೆಯ ಕಥೆಯು ಯಶಸ್ವಿಯಾಗಿದೆ. ಈ ದೃಶ್ಯ ಕಥಾವಳಿಯು
ಯೇಸುವನ್ನು ಹಿಂಬಾಲಿಸುವುದರ ಪರಿಣಾಮವೇನೆಂಬುದನ್ನು ಬೋಧಿಸುತ್ತದೆ.
ಆತನ ಶಿಷ್ಯರಾಗುವುದರಿಂದ ಅಪಾಯಗಳು ಸಂಭವಿಸುವ ಸಧ್ಯತೆಗಳಿವೆ. ಆದರೆ
ದೇವರ ಮಗನನ್ನು ಹಿಂಬಾಲಿಸುವುದರಿಂದ ನಮಗೆ ಆತನು ಉತ್ತಮ ಪ್ರತಿಫಲವನ್ನು
ಹೇರಳವಾಗಿ ನೀಡುವನು.

`ನಿಸರ್ಗವು ನಮಗೆ ತಿಳಿಸುವ ಇತರ ಕೆಲವು ದೈವೀಕ ಪಾಠಗಳು ಯಾವುವು?`