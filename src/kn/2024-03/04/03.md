---
title:  ಯೇಸುಸ್ವಾಮಿ ತಿಳಿಸಿದ ಅರ್ಥವಿವರಣೆ
date:   22/07/2024
---

ಯೇಸುವು ಬೀಜ ಬಿತ್ತಿದ ಒಕ್ಕಲಿಗನ ದೃಶ್ಯಕಥೆ ಹೇಳಿದನು. ಆದರೆ ಅದನ್ನು
ತಕ್ಷಣದಲ್ಲಿಯೇ ವಿವರಿಸಲಿಲ್ಲ. ಯೇಸುವು ಒಂದು ದೊಡ್ಡ ಜನರ ಗುಂಪಿನ
ಮುಂದೆ ಈ ದೃಶ್ಯಕಥೆ ಹೇಳಿದನು. ಅನಂತರ ಆತನು ಅದರ ಅರ್ಥವನ್ನು
ಒಬ್ಬನೇ ಇದ್ದಾಗ ಶಿಷ್ಯರಿಗೆ ವಿವರಿಸಿದನು.

`ಯೇಸುವು ಬೀಜಬಿತ್ತಿದ ಒಕ್ಕಲಿಗನ ದೃಶ್ಯಕಥೆಯನ್ನು (ಸಾಮ್ಯ) ಹೇಗೆ ವಿವರಿಸಿದನು?
ಉತ್ತರಕ್ಕೆ ಮಾರ್ಕ 4:13-20ನೇ ವಾಕ್ಯಗಳನ್ನು ಓದಿರಿ.`

ಯೇಸುವಿನ ವಿವರಣೆಯು ಇದು ಒಂದು ದೃಶ್ಯ ಕಥಾವಳಿಯೆಂದು ಅರ್ಥ
ಮಾಡಿಕೊಳ್ಳಲು ಸಹಾಯ ಮಾಡುತ್ತದೆ. ಬೀಜವು ದೇವರ ವಾಕ್ಯವಾದ ಸತ್ಯವೇದದ
ಸಂಕೇತವಾಗಿದೆ.

ಯಾಕೋಬ 1:21ನೇ ವಚನವು "ಎಲ್ಲಾ ನೀಚತನವನ್ನೂ, ದುಷ್ಟತನವನ್ನೂ
ತೆಗೆದುಹಾಕಿ ಮನಸ್ಸಿನೊಳಗೆ ಬೇರೂರಿರುವ ವಾಕ್ಯಕ್ಕೆ ನಮ್ರತೆಯಿಂದ ಎಡೆಗೊಡಿರಿ;
ಅದು ನಿಮ್ಮ ಆತ್ಮಗಳನ್ನು ರಕ್ಷಿಸುವುದಕ್ಕೆ ಸಾಮರ್ಥ್ಯವುಳ್ಳದ್ದಾಗಿದೆ' ಎಂದು ತಿಳಿಸುತ್ತದೆ.
ಈ ಸಾಮ್ಯದಲ್ಲಿ ತಿಳಿಸಿರುವ ವಿವಿಧ ರೀತಿಯ ಭೂಮಿಯು ಯೇಸುಸ್ವಾಮಿಯ
ಸಂದೇಶವನ್ನು ಕೇಳುವ ವಿವಿಧ ರೀತಿಯ ಜನರಾಗಿದ್ದಾರೆ. ಆತನ ವಿವರಣೆಯ
ಪ್ರಕಾರ ಎಲ್ಲರೂ ಸಹ ಸತ್ಯವೇದದ ಸತ್ಯವನ್ನು ಕೇಳುತ್ತಾರೆ. ಯೇಸುಸ್ವಾಮಿಯ
ಸಂದೇಶವು ಪ್ರತಿಯೊಬ್ಬರಿಗೂ ಸಾರಲ್ಪಡುತ್ತದೆ. ಆದರೆ ಅದನ್ನು ಕೇಳಿದವರೆಲ್ಲರೂ
ಒಂದೇ ರೀತಿಯಲ್ಲಿ ಪ್ರತಿಕ್ರಯಿಸುವುದಿಲ್ಲ. ದಾರಿಯ ಮಗ್ಗುಲಲ್ಲಿರುವ ಭೂಮಿಯು
ಗಟ್ಟಿಯಾಗಿದೆ ಮತ್ತು ಹಕ್ಕಿಗಳು ತಕ್ಷಣದಲ್ಲಿಯೇ ಬಂದು ಬಿತ್ತಲ್ಪಟ್ಟ ಬೀಜಗಳನ್ನು
ತಿಂದುಬಿಟ್ಟವು. ದೇವರ ವಾಕ್ಯವನ್ನು ಕೇಳಿದ ಜನರಿಂದ ಸೈತಾನನು ಹೇಗೆ ತಕ್ಷಣವೇ
ದೇವರಸತ್ಯದ ಮೇಲಿನ ನಂಬಿಕೆಯನ್ನು ಅಂತವರಿಂದ ತೆಗೆದು ಬಿಡುವುದನ್ನು
ಹಕ್ಕಿಗಳು ತೋರಿಸುತ್ತವೆಂದು ಕ್ರಿಸ್ತನು ಹೇಳುತ್ತಾನೆ.

ಬಂಡೆಯ ನೆಲವು ಅಷ್ಟೊಂದು ಆಳವಾಗಿರುವುದಿಲ್ಲ. ಈ ಭೂಮಿಯು ಬರೀ
ಬಾಯಿ ಮಾತಿನ ವಾಗ್ದಾನ ಮಾಡುವ ಜನರಿಗೆ ಸಂಕೇತವಾಗಿದೆ. ಯೇಸುವನ್ನು
ಹಿಂಬಾಲಿಸಬೇಕೆಂದು ಅವರು ಹೇಳುತ್ತಾರೆ. ಆದರೆ ಆತನನ್ನು ಹಿಂಬಾಲಿಸುವುದರಿಂದ
ತಮ್ಮ ಜೀವನದಲ್ಲಿ ಎಂತೆಂಥಹ ಕಷ್ಟನಷ್ಟಗಳು ಸಂಭವಿಸುವುದೆಂಬ ಬಗ್ಗೆ ಅವರು
ನಿಜವಾಗಿಯೂ ಆಲೋಚಿಸಿರುವುದಿಲ್ಲ. ಆ ನೆಲದಲ್ಲಿ ಕಳೆಗಳು ತುಂಬಿಕೊಂಡದ್ದ
ರಿಂದ, ಅದರ ಮೇಲೆ ಬಿದ್ದ ಬೀಜಗಳು ಸಾಯುತ್ತವೆ. ಕಳೆತುಂಬಿದ ಈ ನೆಲವು
ಸಂದೇಶವನ್ನು ಕೇಳಿದ ಜನರು ಆ ವಾಕ್ಯದ ನಿಮಿತ್ತ ಸಂಕಟವಾಗಲಿ, ಹಿಂಸೆಯಾಗಲಿ
ಸಂಭವಿಸಿದಾಗ, ಅವರು ದೇವರ ಮಾರ್ಗವನ್ನು ಬಿಟ್ಟು ಹೋಗುತ್ತಾರೆಂಬುದನ್ನು
ತಿಳಿಸುತ್ತದೆ.

ಇನ್ನು ಕೆಲವರು ವಾಕ್ಯವನ್ನು ಕೇಳಿದಾಗ್ಯೂ, ಪ್ರಪಂಚದ ಚಿಂತೆಗಳೂ
ಐಶ್ವರ್ಯದಿಂದುಂಟಾಗುವ ಮೋಸವೂ ಇತರ ಮೇಲಣ ಆಸೆಗಳೂ ಕೇಳಿದ
ವಾಕ್ಯವನ್ನು ಅಡಗಿಸಿ ಬಿಡುವುದರಿಂದ ಅಂತವರು ಫಲಕೊಡುವುದಿಲ್ಲ. ಇವರೇ
ಮುಳ್ಳುಗಿಡಗಳಲ್ಲಿ ಬೀಜಬಿದ್ದ ನೆಲವಾಗಿರುವವರು. ಒಳ್ಳೆಯ ಮಣ್ಣು ಬೀಜವು
ಮೊಳಕೆಯೊಡೆಯಲು ಸಹಾಯ ಮಾಡುತ್ತದೆ. ಈ ದೃಶ್ಯಕಥಾವಳಿ ಅಥವಾ ಸಾಮ್ಯದಲ್ಲಿ
ತಿಳಿಸಿದ ಒಳ್ಳೆ ನೆಲವು ದೇವರ ಸಂದೇಶವನ್ನು ಕೇಳಿ ಅದನ್ನು ಅಂಗೀಕರಿಸುವವರ
ಸಂಕೇತವಾಗಿದೆ. ಅವರ ಹೃದಯದಲ್ಲಿ ದೇವರವಾಕ್ಯವು ಬೆಳೆದು ಉತ್ತಮ ಫಲ
ಕೊಡುತ್ತದೆ.

ಯೇಸುಸ್ವಾಮಿಯು ಬಿತ್ತುವವನ ಸಾಮ್ಯದಲ್ಲಿ ಬಂಡೆಯ ನೆಲ ಮತ್ತು ಮುಳ್ಳು
ಗಿಡಗಳಲ್ಲಿ ಬಿದ್ದ ಬೀಜದ ಬಗ್ಗೆ ದೀರ್ಘವಾದ ವಿವರಣೆ ಕೊಡುತ್ತಾನೆ. ಬಂಡೆಯ
ನೆಲದಲ್ಲಿ ಬಿದ್ದು ಬೀಜವನ್ನು ಹೋಲುವವರು, ವಾಕ್ಯವನ್ನು ಕೇಳಿದ ಕೂಡಲೇ
ಅದನ್ನು ಸಂತೋಷದಿಂದ ಸ್ವೀಕರಿಸುವರು. ಆದರೆ ಈ ಕ್ರೈಸ್ತ ನಂಬಿಕೆಯ ಕಾರಣದಿಂದ
ಅವರಿಗೆ ಸಂಕಟವಾಗಲಿ ಇಲ್ಲವೆ ಹಿಂಸೆಯಾಗಲಿ ಬಂದಾಗ, ಈ ಸಂದೇಶವನ್ನು
ನಿರಾಕರಿಸುತ್ತಾರೆ. ಆದರೆ ಮುಳ್ಳುಗಿಡಗಳಲ್ಲಿ ಬೀಜ ಬಿದ್ದ ನೆಲವಾಗಿರುವವರು ಕಷ್ಟ
ಸಂಕಟಗಳು ಬಂದರೂ, ದೇವರ ವಾಕ್ಯವನ್ನು ತಿರಸ್ಕರಿಸುವುದಿಲ್ಲ. ಆದರೆ ದೇವರ
ಮೇಲಿನ ಪ್ರೀತಿಗಿಂತಲೂ, ಈ ಲೋಕದ ಆಶಾಪಾಶಗಳೂ, ಐಶ್ವರ್ಯದ ನಿಮಿತ್ತ
ಅವುಗಳಿಗೆ ಆಸೆಪಟ್ಟು ದೇವರ ವಾಕ್ಯವನ್ನು ನಿರಾಕರಿಸುತ್ತಾರೆ.