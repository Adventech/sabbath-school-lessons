---
title:  ಹೆಚ್ಚಿನ ಚಿಂತನೆ
date:   26/07/2024
---

ಶ್ರೀಮತಿ ವೈಟಮ್ಮನವರ 'ದಿ ಕ್ರೈಸ್ಟ್ ಆಪ್ಟೆಕ್ ಲೆಸನ್ಸ್
ಪುಸ್ತಕದ 'ದಿ ಸೋಯರ್.. ಟು ಸೋ' ಎಂಬ ಅಧ್ಯಾಯ ಓದಿರಿ.

ಶ್ರೀಮತಿ ವೈಟಮ್ಮನವರು ಅದೇ ಅಧ್ಯಾಯದಲ್ಲಿ ಹೀಗೆ ತಿಳಿಸುತ್ತಾರೆ :

"ನಾವು ಹೇಗೆ ಪರಿಶುದ್ಧರಾಗುತ್ತೇವೆ? ನಮ್ಮನ್ನು ಸಂಪೂರ್ಣವಾಗಿ ದೇವರಿಗೆ
ಒಪ್ಪಿಸಿ ಆತನ ಸೇವೆ ಮಾಡಬೇಕು. ನಮ್ಮ ಸಂಪೂರ್ಣ ಹೃದಯ, ಮನಸ್ಸು,
ನಮ್ಮ ಶಕ್ತಿ ಎಲ್ಲವನ್ನೂ ತನಗೆ ಕೊಡಬೇಕೆಂದು ದೇವರು ಇಚ್ಛಿಸುತ್ತಾನೆ. ನಾವು
ಎಂದಿಗೂ ಸ್ವಾರ್ಥಿಗಳಾಗಿರಬಾರದು. ನಾವು ನಮಗಾಗಿ ಮಾತ್ರ ಜೀವಿಸಿದಲ್ಲಿ
ಕ್ರೈಸ್ತರೆಂದು ಕರೆಸಿಕೊಳ್ಳುವುದಕ್ಕೆ ಯೋಗ್ಯರಲ್ಲ.

"ನಾವು ಏನೇ ಮಾಡಿದರೂ ಪ್ರೀತಿಯಿಂದ ಮಾಡಬೇಕು. ಪ್ರೀತಿಯು ಪರಲೋಕ
ಮತ್ತು ಭೂಲೋಕಗಳಲ್ಲಿ ದೇವರ ಸರ್ಕಾರದ ಅಸ್ತಿವಾರವಾಗಿದೆ. ನಮ್ಮ ಆಲೋಚನೆ,
ಮಾತುಗಳು ಮತ್ತು ಭಾವನೆಗಳೂ ಕೂಡ ಪ್ರೀತಿಯನ್ನು ವ್ಯಕ್ತಪಡಿಸಬೇಕು. ಪ್ರೀತಿಯಿಂದ
ಮಾತ್ರ ನಾವು ದೇವರಿಗೆ ನಿಷ್ಠರಾಗಿರಬಹುದು. ಸೈತಾನನು ನಮ್ಮನ್ನು
ಪಾಪಮಾಡುವಂತೆ ಪ್ರೇರಿಸಿದಾಗ, ಪ್ರೀತಿಯು ತಾನೇ ನಾವು ಅದಕ್ಕೆ ಒಳಗಾಗದಂತೆ
ನಮ್ಮನ್ನು ಬಲಪಡಿಸುತ್ತದೆ.

"ನಮ್ಮಲ್ಲಿರುವ ಕೆಟ್ಟನಡತೆಗಳು, ಕೆಟ್ಟಚಟಗಳನ್ನು ಬಿಡುವುದರ ಮೂಲಕ ಕ್ರಿಸ್ತನಿಗೆ
ನಾವು ಪ್ರೀತಿ ತೋರಿಸುತ್ತೇವೆ. ತನ್ನ ಮಗನನ್ನೇ ನಮಗೋಸ್ಕರ ಬಲಿಯಾಗಿ
ಅರ್ಪಿಸುವುದರ ಮೂಲಕ ದೇವರು ನಮ್ಮನ್ನು ಪಾಪದಿಂದ ರಕ್ಷಿಸುವ
ಯೋಜನೆಯನ್ನು ತೋರ್ಪಡಿಸಿದ್ದಾನೆ. ಯೆಸುವು ನಮ್ಮನು ರಕ್ಷಿಸಲಿಕ್ಕೆ ತನ್ನೆಲ್ಲವನ್ನೂ
ಕೊಟ್ಟನು. ನಮ್ಮ ಜೀವನದಲ್ಲಿ ಆತನಿಗೆ ಮೊದಲ ಸ್ಥಾನ ಕೊಡಬೇಕು. ಆತನ
ಗೌರವ ಹಾಗೂ ಮಹಿಮೆಯನ್ನು ಎತ್ತಿಹಿಡಿಯಲು ನಾವು ಎಚ್ಚರಿಕೆ ವಹಿಸಬೇಕು.
ಇತರೆಲ್ಲವುಗಳಿಂತ ಹೆಚ್ಚಾಗಿ ಅದಕ್ಕಾಗಿ ಚಿಂತಿಸಬೇಕು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನಾವು ಏನು ಮಾಡಿದರೂ ಪ್ರೀತಿಯಿಂದ ಅದನ್ನು ಮಾಡಬೇಕು. ಪರಲೋಕ
ಭೂಲೋಕಗಳಲ್ಲಿ ಪ್ರೀತಿಯು ದೇವರ ಸರ್ಕಾರದ ಅಸ್ತಿವಾರವಾಗಿದೆ.
ಶಿಲುಬೆಯು ಈ ಅದ್ಭುತವಾದ ಸತ್ಯವನ್ನು ನಮಗೆ ಹೇಗೆ ತಿಳಿಸುತ್ತದೆ?
ನಮ್ಮ ಜೀವನದಲ್ಲಿ ಇಂತಹ ಪ್ರೀತಿಯನ್ನು ಹೇಗೆ ತೋರಿಸಬಹುದು? ನಾವು
ಯಾಕೆ ಆ ರೀತಿ ಮಾಡಬೇಕು?`

`ಯಾರಾದರೂ ನಿಮಗೆ ಯೇಸುಕ್ರಿಸ್ತನು ತನ್ನ ಬೋಧನೆಗಳನ್ನು
ರಹಸ್ಯವಾಗಿಡುವ ಸಲುವಾಗಿ ಕಥಾದೃಶ್ಯಾವಳಿ ಅಥವಾ ಸಾಮ್ಯಗಳನ್ನು
ಹೇಳದನು ಎಂದು ನಿಮ್ಮನ್ನು ಕೇಳಿದರೆ ನಿಮ್ಮ ಉತ್ತರವೇನು? 1 ಯೋಹಾನನು
2:2ನೇ ವಚನ ಓದಿರಿ.`

`ಜನರು ದೀಪವನ್ನು ದೀಪಸ್ತಂಭದ ಮೇಲಿಡುತ್ತಾರೆಯೇ ಹೊರತು, ಕೊಳಗದಲ್ಲಿ
ಮುಚ್ಚಿಡುವುದಿಲ್ಲ (ಮಾರ್ಕ 4:21). ಈ ಪ್ರಾಮುಖ್ಯವಾದ ನಿಯಮವು ಇದನ್ನೇ
ನಿಮ್ಮ ಸಮುದಾಯ, ಸಮಾಜದಲ್ಲಿ ಬೆಳಕಾಗಿ ಪ್ರಕಾಶಿಸುವಂತೆ ಹೇಗೆ ಸಹಾಯ
ಮಾಡಅದೆ? ನಿಮ್ಮ ಬೆಳಕು ಇನ್ನೂ ಹೆಚ್ಚು ಪ್ರಕಾಶಮಾನವಾಗಿ ಬೆಳೆಗುವಂತೆ
ಏನು ಮಾಡಬಹುದು?`

`ಮಾರ್ಕ 4:26-29ನೇ ವಚನಗಳಲ್ಲಿ ತಿಳಿಸಿರುವ ಕಥಾ ದೃಶ್ಯಾವಳಿ ಅಥವಾ
ಸಾಮ್ಯದ ಬಗ್ಗೆ ಆಲೋಚನೆ ಮಾಡಿ ಜನರ ಹೃದಯಗಳಲ್ಲಿ ದೇವರ
ಶುಭವಾರ್ತೆಯು ಬೇರೂರುವಂತೆ ಮಾಡಲು ನಾವು ಹೇಗೆ ಸಹಾಯ
ಮಾಡಬಹುದು. ಅಲ್ಲದೆ ಈ ಶುಭವಾರ್ತೆಯು ಇನ್ನೂ ಹೆಚ್ಚಾಗಿ ಸಾರಲ್ಪಡುವಂತೆ
ನಾವೇನು ಮಾಡಬಹುದು? ಈ ಕಾರ್ಯದಲ್ಲಿ ದೇವರ ಪಾತ್ರವೇನು? ನಾವು
ಆತ್ಮೀಕವಾಗಿ ಬೆಳವಣಿಗೆ ಹೊಂದಲು ಯಾಕೆ ಆತನ ಮೇಲೆ ಆತುಕೊಳ್ಳುವುದು
ಅಗತ್ಯವಾಗಿದೆ?`