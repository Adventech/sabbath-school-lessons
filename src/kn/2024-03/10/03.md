---
title:  ಕಲ್ಲಿನ ಮೇಲೆ ಕಲ್ಲು ಉಳಿಯುವುದಿಲ್ಲ
date:   02/09/2024
---

`ಮಾರ್ಕ 13:1-13ನೇ ವಚನಗಳನ್ನು ಓದಿರಿ, ದೇವಾಲಯವು ಸಂಪೂರ್ಣವಾಗಿ
ನಾಶವಾಗುತ್ತದೆಂದು ಕ್ರಿಸ್ತನು ಹೇಳಿದಾಗ, ಶಿಷ್ಯರು ಯಾವ ಭಾವನೆ ವ್ಯಕ್ತಪಡಿಸಿದರು?
ಅಂತ್ಯಕಾಲದ ಬಗ್ಗೆ ಆತನ ಉತ್ತರವು ನಮಗೆ ಯಾವ ಪಾಠ ತಿಳಿಸುತ್ತದೆ?`

ಯೆಹೂದ್ಯರ ದೇವಾಲಯವು ಬಹಳ ಸುಂದರವೂ, ಭವ್ಯವೂ ಆಗಿತ್ತು. ಪೌಲನ
ಕಾಲದಲ್ಲಿ ಜೀವಿಸಿದ ಜೋಸೆಫಸ್ ಎಂಬ ಚರಿತ್ರೆಕಾರನು ದೇವಾಲಯದ ದಕ್ಷಿಣ
ಭಾಗದ ರಾಜಮಾರ್ಗದಲ್ಲಿ ಬಹಳ ಎತ್ತರವಾದ 162 ಕಂಬಗಳಿದ್ದವು. ಪ್ರತಿಯೊಂದು
ಕಂಬದ ಸುತ್ತಳತೆಯು ಮೂರು ಜನರು ತಮ್ಮ ಕೈಗಳನ್ನು ವೃತ್ತಾಕಾರದಲ್ಲಿ
ಹಿಡಿಯುವಷ್ಟು ದಪ್ಪದಾಗಿತ್ತು.ಆದರೆ ಈ ದೇವಾಲಯವು ಸಂಪೂರ್ಣವಾಗಿ
ನಾಶವಾಗುತ್ತದೆಂದು ಯೇಸು ಹೇಳಿದನು. ದೇವಾಲಯವು ನಾಶವಾದಲ್ಲಿ ಲೋಕದ
ಅಂತ್ಯವೂ ಸಹ ಸಮೀಪವಾಗಿದೆ ಎಂದು ಶಿಷ್ಯರು ಭಾವಿಸಿದರು.

ದೇವಾಲಯದ ನಾಶದ ಬಗ್ಗೆ ಶ್ರೀಮತಿ ವೈಟಮ್ಮನವರು "ದಿ ಡಿಸೈರ್ ಆಫ್
ಏಜಸ್" ಪುಸ್ತಕದ 627ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:

"ಕ್ರಿಸ್ತನು ಭವ್ಯವೂ, ಸುಂದರವೂ ಆದ ದೇವಾಲಯವನ್ನು ದೃಷ್ಟಿಸಿ ನೋಡಿದನು.
ಆಗ ಆತನ ಆಲೋಚನೆ ಏನಾಗಿತ್ತು? ಆತನ ಸ್ವಂತ ಜನರೇ ಆತನನ್ನು ನಿರಾಕರಿಸಿದ್ದಾರೆ!
ಹೌದು, ದೇವಾಲಯವು ಸುಂದರವಾಗಿತ್ತು. ಆದರೆ ಕ್ರಿಸ್ತನು ಬಹಳ ವ್ಯಸನಗೊಂಡನು.
ಆತನು ತನ್ನ ಶಿಷ್ಯರಿಗೆ- "ಮುಂದೆ ನಡೆಯುವುದೆಲ್ಲವನ್ನೂ ನಾನು ನೋಡುತ್ತಿದ್ದೇನೆ.
ಅದ್ಭುತವಾದ ಈ ದೇವಾಲಯವನ್ನು ಹಾಗೂ ಅದರ ಗೋಡೆಗಳನ್ನು ಯಾರೂ
ಸಹ ನಾಶಮಾಡಲಾರದೆಂದು ನೀವು ನೆನಸುತ್ತೀರಾ? ಆದರೆ ನನ್ನ ಮಾತುಗಳನ್ನು
ಎಚ್ಚರಿಕೆಯಿಂದ ಕೇಳಿರಿ. ಒಂದು ದಿನ ಬರಲಿದೆ. ಆಗ ಇಲ್ಲಿ ಕಲ್ಲಿನ ಮೇಲೆ ಕಲ್ಲು
ಉಳಿಯುವುದಿಲ್ಲ. ಎಲ್ಲಾ ಕೆಡವಲ್ಪಡುವುದು ಎಂದು ಹೇಳಿದನು" (ಮಾರ್ಕ 13:2).

ಅನಂತರ ಯೇಸುಸ್ವಾಮಿಯು ಎಣ್ಣೆ ಮರಗಳ ಗುಡ್ಡದ ಮೇಲೆ ಕೂತಿರುವಾಗ
ಪೇತ್ರ, ಅಂದ್ರೇಯ, ಯೋಹಾನ, ಯಾಕೋಬನು ಆತನನ್ನು ದೇವಾಲಯವು
ಯಾವಾಗ ನಾಶವಾಗುವುದೆಂದು ಕೇಳಿದರು. ಅಲ್ಲದೆ ಈ ಘಟನೆ ನಡೆಯಲಿಕ್ಕೆ
ಮೊದಲು ಯಾವ ಸೂಚಕ ಕಾರ್ಯಗಳ ಕಂಡುಬರುತ್ತವೆಂದು ಆತನನ್ನು ಕೇಳಿದರು
(ಮಾರ್ಕ 13:4).

ತಾನು ಪರಲೋಕಕ್ಕೆ ಏರಿಹೋದ ಮೇಲೆ ಅವರು ದೇವರ ಸೇವೆ ಮಾಡುವಾಗ
ಏನಾಗುತ್ತದೆಂದು ಯೇಸುಕ್ರಿಸ್ತನು ಶಿಷ್ಯರಿಗೆ ಎಚ್ಚರಿಕೆ ನೀಡಿದನು (ಮಾರ್ಕ 13:5-13). ಈ ಲೋಕದಲ್ಲಿ ಶಿಷ್ಯರು ಕ್ರಿಸ್ತನಸಭೆಯು ಬೆಳವಣಿಗೆ ಹೊಂದುವಂತೆ ಮಾಡುವರು.
ಆದರೆ ಅವರ ಕಾರ್ಯವು ಅಷ್ಟು ಸುಲಭವಾಗಿರುವುದಿಲ್ಲ. ದೇವರ ವೈರಿಗಳು
ನಿಮ್ಮ ಮೇಲೆ ದಾಳಿ ಮಾಡುವರು ಹಾಗೂ ಅನೇಕರು ತಮ್ಮ ನಂಬಿಕೆಯ ನಿಮಿತ್ತ
ಕೊಲ್ಲಲ್ಪಡುವರು, ಆ ಸಮಯವು ಇನ್ನೂ ಬಂದಿಲ್ಲ. ಆದರೆ ಶೀಘ್ರದಲ್ಲಿಯೇ
ಬರಲಿದೆ ಎಂದು ಯೇಸು ತನ್ನ ಶಿಷ್ಯರಾದ ಯಾಕೋಬ, ಯೋಹಾನ, ಪೇತ್ರ
ಹಾಗೂ ಅಂದ್ರೇಯನಿಗೆ ತಿಳಿಸಿದನು. ಅಲ್ಲದೆ ಯುದ್ಧಗಳು, ಬರಗಾಲ, ನೈಸರ್ಗಿಕ
ವಿಪತ್ತುಗಳು ಸಂಭವಿಸಿದಾಗ ಕಳವಳಪಡಬೇಡಿರಿ. ತಾನು ಪರಲೋಕಕ್ಕೆ ಏರಿಹೋದ
ಮೇಲೆ ಪವಿತ್ರಾತ್ಮನನ್ನು ನಿಮ್ಮ ಸಹಾಯಕ್ಕಾಗಿ ಕಳುಹಿಸುವೆನೆಂದು ಯೇಸುವು
ಅವರಿಗೆ ಭರವಸೆ ನೀಡಿದನು. ತಮ್ಮ ಕುಟುಂಬದವರು, ಸ್ನೇಹಿತರು ಎಲ್ಲರೂ
ಕೈಬಿಟ್ಟರೂ, ಪರಿಶುದ್ಧಾತ್ಮನು ನೀವು ಏನು ಮಾತಾಡಬೇಕೆಂದು ತಿಳಿಸುವನು.

`ತನ್ನ ಶಿಷ್ಯರು ಮುಂದಿನ ಭವಿಷ್ಯದ ಬಗ್ಗೆ ಕಳವಳಪಡಬಾರದೆಂದು ಕ್ರಿಸ್ತನು ಹೇಳಿದನು.
ನಾವು ಕರ್ತನಿಗಾಗಿ ಶಾಂತರಾಗಿ ಕಾದುಕೊಂಡಿರಬೇಕು. ಮುಂದೆ ಬರಲಿರುವ ಸಂಕಟದ
ಸಮಯದಲ್ಲಿ ದೇವರಾತ್ಮನು ನಮ್ಮನ್ನು ರಕ್ಷಿಸಿ ಮುನ್ನಡೆಸುವನು.`