---
title:  ಹೆಚ್ಚಿನ ಚಿಂತನೆ
date:   06/09/2024
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್ ಏಜಸ್'
ಪುಸ್ತಕದ 'ಆನ್ ದಿ ಮೌಂಟ್ ಆಫ್ ಆಲಿವ್' ಎಂಬ ಅಧ್ಯಾಯ ಓದಿರಿ, ಈ
ಅಧ್ಯಾಯದಲ್ಲಿ ಅವರು ಹೀಗೆ ತಿಳಿಸುತ್ತಾರೆ :

"ಕ್ರಿಸ್ತನು ಎರಡನೇ ಸಾರಿ ಬರುವ ದಿನವು ನಮಗೆ ತಿಳಿದಿಲ್ಲವಾದ್ದರಿಂದ ಅದಕ್ಕಾಗಿ
ಎಚ್ಚರವಾಗಿದ್ದು ಕಾದುಕೊಂಡಿರಬೇಕಾಗಿದೆ. ಯಜಮಾನನು ಬಂದು ಯಾವ
ಯಾವ ಆಳುಗಳು ಎಚ್ಚರವಾಗಿರುವುದನ್ನು ಕಂಡುಕೊಳ್ಳುವನೋ, ಆ ಆಳುಗಳೇ
ಧನ್ಯರು" (ಲೂಕ 12:37), ಕರ್ತನ ಬರೋಣವನ್ನು ಎದುರು ನೋಡುತ್ತಿರುವವರು
ಕಾದುಕೊಂಡಿರುವಾಗ ಸುಮ್ಮನೆ ಕುಳಿತಿರುವುದಿಲ್ಲ. ಅದು ಆತನ ಬಗ್ಗೆ ನಮ್ಮ
ಹೃದಯಗಳಲ್ಲಿ ಗೌರವ ತುಂಬಿರುವಂತೆ ಮಾಡಬೇಕು. ಆತನ ಆಜ್ಞೆಗಳಿಗೆ ಗೌರವ
ಕೊಟ್ಟು ವಿಧೇಯರಾಗಿರಬೇಕು.

"ಪಾಪಕ್ಕೆ ವಿರುದ್ಧವಾಗಿ ಆತನ ನ್ಯಾಯತೀರ್ಪಿನ ಬಗ್ಗೆ ನಾವು ಭಯಪಡಬೇಕು.
ದೇವರ ಉಚಿತವಾದ ಕರುಣೆಯನ್ನು ನಿರಾಕರಿಸುವವರು ಆತನಿಗೆ ವಿರುದ್ಧವಾಗಿ
ಪಾಪಮಾಡುತ್ತಾರೆಂದು ಅವರಿಗೆ ಮನವರಿಕೆ ಮಾಡಿಕೊಡಬೇಕು. ನಾವು
ಎಚ್ಚರವಾಗಿದ್ದು ಕರ್ತನಿಗಾಗಿ ಕಾದುಕೊಂಡಿರಬೇಕು. ಪಾಪವನ್ನು ದೂರಮಾಡಿ
ನಮ್ಮ ಮನಸ್ಸು ಹಾಗೂ ಹೃದಯಗಳನ್ನು ಶುದ್ಧವಾಗಿಟ್ಟುಕೊಳ್ಳಬೇಕು.
ಯೇಸುಸ್ವಾಮಿಯು ಶೀಘ್ರವಾಗಿ ಬರುವನೆಂದು ನಾವು ತಿಳಿದಿರುವುದರಿಂದ ಆತನ
ಬಗ್ಗೆ ನಮ್ಮ ಪ್ರೀತಿ ಹೆಚ್ಚಾಗಬೇಕು. ಆತನಿಗಾಗಿ ಜಾಗೃತರಾಗಿ ಕಾದುಕೊಂಡಿದ್ದ
ಶ್ರಮವಹಿಸಿ ಆತನ ಸೇವೆ ಮಾಡಬೇಕು. ಆಗ ಇತರರನ್ನು ನಿತ್ಯಜೀವಕ್ಕೆ ರಕ್ಷಿಸಬಹುದು.
ಈ ಕಾರ್ಯಗಳನ್ನು ಮಾಡುವವರು ದೇವರ ನಿಷ್ಠರಾದ ಮತ್ತು ಜಾಣರಾದ
ಈ
ಆಳುಗಳಾಗಿದ್ದಾರೆ. ಅಂತವರನ್ನು ಮನೆಯ ಯಜಮಾನನು ತನ್ನ ಮನೆಯವರ
ಮೇಲೆ ಮನೆ ವಾರ್ತೆಯವನನ್ನಾಗಿ ನೇಮಿಸುವನು (ಲೂಕ 12:42). ನಿಷ್ಠಾವಂತರಾದ
ಈ ಸೇವಕರು ಅವರ ಕಾಲಕ್ಕೆ ಅಗತ್ಯವಾದ ಸತ್ಯವೇದದ ಸತ್ಯಗಳನ್ನು ಇತರರಿಗೆ
ತಿಳಿಸುವರು. ಹನೋಕ, ನೋಹ, ಅಬ್ರಹಾಮ ಹಾಗೂ ಮೋಶೆಯು ತಮ್ಮ
ಕಾಲಕ್ಕೆ ಅನುಗುಣವಾದ ವಿಶೇಷ ಸತ್ಯವನ್ನು ಸಾರಿದಂತೆ ಅವರು ಸಾರುವರು.
ಅದೇ ರೀತಿ ಈಗ ಜೀವಿಸುತ್ತಿರುವ ಯೇಸುಸ್ವಾಮಿಯ ನಿಷ್ಠರಾದ ಸೇವಕರು ತಮ್ಮ
ಕಾಲಕ್ಕೆ ತಕ್ಕಂತ ವಿಶೇಷ ಎಚ್ಚರಿಕೆ ನೀಡುವರು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಬಡವಿಧವೆಯು ತನ್ನಅದ್ದ ಎಲ್ಲವನ್ನೂ ದೇವರಿಗೆ ಕಾಣಿಕೆಯಾಗಿ ಕೊಟ್ಟಳು.
ನಾವು ಇದೇ ರೀತಿಯಲ್ಲಿ ದೇವರಿಗೆ ಎಲ್ಲವನ್ನೂ ಕೊಡಲಕ್ಕೆ ಇದು ಹೇಗೆ
ಸ್ಫೂರ್ತಿ ನೀಡಲಿದೆ?`

`ಕಳೆದ ಎರಡು ಸಾವಿರ ವರ್ಷಗಳಲ್ಲಿ ತನ್ನ ಸಭೆಯ ಮೇಲೆ ನಡೆದ ದಾಳಿಗಳನ್ನು
ದೇವರು ಯಾಕೆ ತಡೆಯಲಿಲ್ಲ? ದೇವರು ಮತ್ತು ಸೈತಾನನ ನಡುವಣ ಜಾಗತಿಕ
ಮಹಾಹೋರಾಟವು ಈ ಪ್ರಶ್ನೆಗೆ ಉತ್ತರಿಸಲು ಹೇಗೆ ಸಹಾಯ ಮಾಡುತ್ತದೆ?`

`ಕ್ರಿಸ್ತನು ಬರೋಣದ ಸೂಚನೆಗಳೇನು? ಯೇಸುವು ಶೀಘ್ರವಾಗಿ
ಬರಲಿದ್ದಾನೆಂಬುದಕ್ಕೆ ಯಾವ ಸೂಚನೆಯು ನಿಮ್ಮ ಮೇಲೆ ಹೆಚ್ಚು ಪ್ರಭಾವ
ಬೀರಅದೆ?`

`ನಾವು ಮರಣ ಹೊಂದಿದಾಗ ಕ್ರಿಸ್ತನು ಬರುವ ತನಕ ನಿದ್ರಿಸುತ್ತೇವೆ. ಅವರು
ಕಣ್ಣಿರೆದಾಗ, ಮೊದಲು ಯಾವುದನ್ನು ಕಾಣುವರು ಹಾಗೂ ತಿಳಿದುಕೊಳ್ಳುವರು?
ಅವರು ಕ್ರಿಸ್ತನನ್ನು ಕಾಣುವರು. ಆತನ ಬರೋಣವು ಬಹಳ ಸಮೀಪದಲ್ಲಿದೆ
ಎಂಬುದನ್ನು ತಿಳಿದಿರಲು ಈ ಸತ್ಯವು ನಮಗೆ ಹೇಗೆ ಸಹಾಯಕವಾಗಿದೆ?`