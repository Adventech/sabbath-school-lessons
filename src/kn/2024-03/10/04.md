---
title:  ಹಾಳು ಮಾಡುವ ಅಸಹ್ಯ ವಸ್ತುವು ದೇವಾಲಯದಲ್ಲಿ ನಿಂತಿರುವುದು
date:   03/09/2024
---

`ಮಾರ್ಕ 13:14-18ನೇ ವಚನಗಳನ್ನು ಓದಿರಿ, ಹಾಳುಮಾಡುವ ಅಸಹ್ಯ ವಸ್ತುವು
ಯಾವುದೆಂಬುದನ್ನು ತಿಳಿದುಕೊಳ್ಳಲು ಯೇಸುಸ್ವಾಮಿ ಇಲ್ಲಿ ಯಾವ ಸುಳಿವು
ನೀಡುತ್ತಿದ್ದಾನೆ? (13:14). ಅಸಹ್ಯವಾದ ಈ ವಸ್ತುವಿಗಿರುವ ಮತ್ತೊಂದು ಹೆಸರು
ಅಧರ್ಮಸ್ವರೂಪನು. ನಾಶನಕ್ಕೆ ಅಧೀನನಾದ ಈ ಅಧರ್ಮಸ್ವರೂಪನು ತಾನು
ದೇವರೆಂದು ಹೇಳಿಕೊಂಡು ದೇವರ ಗರ್ಭಗುಡಿಯಲ್ಲೇ ಕೂತುಕೊಳ್ಳುತ್ತಾನೆ ಎಂಬುದನ್ನು
ನೆನಪಿನಲ್ಲಿಡಿ (2 ಥೆಸಲೋನಿಕ 2:3-4).`

ಮಾರ್ಕ 13:14ನೇ ವಚನವು ಯೇಸುಕ್ರಿಸ್ತನು ತನ್ನ ಉಪದೇಶದ ಪ್ರಮುಖ
ಭಾಗವಾಗಿದೆ. ಯೆರೂಸಲೇಮಿನ ನಾಶದ ಬಗ್ಗೆ ಆತನು ತಿಳಿಸುತ್ತಾನೆ. ಅಲ್ಲದೆ
ಹಾಳುಮಾಡುವ ಅಸಹ್ಯವಸ್ತುವಿನ ಬಗ್ಗೆಯೂ ಸಹ ಕ್ರಿಸ್ತನು ಮಾತಾಡುತ್ತಾನೆ. ಈ
ಪದಗಳನ್ನು ದಾನಿಯೇಲನ ಪುಸ್ತಕದಿಂದ ಆರಿಸಿಕೊಳ್ಳಲಾಗಿದೆ (ದಾನಿಯೇಲನು
9:27; 11:31; 12:11 ಹಾಗೂ 8:13), ಓದುಗರು ಈ ಪದಗಳ ಅರ್ಥವೇನೆಂದು
ಅರ್ಥಮಾಡಿಕೊಳ್ಳಬೇಕೆಂದು ಕರ್ತನು ಹೇಳುತ್ತಾನೆ. ತಾನು ಹೇಳಿರುವುದನ್ನು
ಅರ್ಥಮಾಡಿಕೊಳ್ಳಬೇಕಾದಲ್ಲಿ ದಾನಿಯೇಲನ ಪುಸ್ತಕವನ್ನು ಓದಬೇಕೆಂದು
ಯೇಸುಸ್ವಾಮಿ ಹೇಳುತ್ತಾನೆ.

`ದಾನಿಯೇಲನು 9:26,27ನೇ ವಾಕ್ಯಗಳನ್ನು ಓದಿರಿ, ಅಭಿಷಕ್ತನು ಯಾರು? (9:26)
ಹಾಗೂ ಮುಂದಿನ ನಾಯಕನು ಯಾರು? (9:26).`

9:26ನೇ ವಚನದಲ್ಲಿ ತಿಳಿಸಿರುವ ಮೆಸ್ಸಿಯನು ಎಂಬ ಪದಕ್ಕೆ ಆರಿಸಲ್ಪಟ್ಟವನು
ಅಥವಾ ಅಭಿಷಕ್ತನು ಎಂಬ ಅರ್ಥವಿದೆ. ಈತನು ಕ್ರಿಸ್ತನೆಂಬುದರಲ್ಲಿ ಯಾವುದೇ
ಸಂದೇಹವಿಲ್ಲ. ಹಾಗಿದ್ದಲ್ಲಿ ಯೆರೂಸಲೇಮನ್ನು ಮುಂದೆ ನಾಶಮಾಡಲಿರುವ
ನಾಯಕನು ಯಾರು? ರೋಮ್‌ ಸೈನ್ಯದ ಮಹಾದಂಡನಾಯಕನಾದ ಟೈಟಸ್
ಎಂಬುವವನು ಆ ಪಟ್ಟಣವನ್ನು ನಾಶಮಾಡಿದನು. ಆದುದರಿಂದ ಅವನು
ದಾನಿಯೇಲನು 9:26,27ನೇ ವಚನಗಳಲ್ಲಿ ತಿಳಿಸಿರುವ ಮುಂದಿನ
ನಾಯಕನಾಗಿದ್ದಾನೆ. ಇವನಿಗೂ ಮತ್ತು ಅಭಿಷೇಕಿಸಲ್ಪಟ್ಟ ಕ್ರಿಸ್ತನಿಗೂ ಸಂಬಂಧವಿದೆ.
ಯಾಕೆ? ಯೆಹೂದ್ಯರು ಯೇಸುವನ್ನು ಕೊಂದಾಗ, ದೇವರು ಅವರಿಗೆ ನ್ಯಾಯತೀರ್ಪು
ನೀಡಿದನು. ತನ್ನ ಮಗನನ್ನು ಕೊಂಡದ್ದಕ್ಕೆ ದಂಡನೆಯಾಗಿ ರೋಮನ್ನರು
ಯೆರೂಸಲೇಮನ್ನು ನಾಶಮಾಡಲು ದೇವರು ಅನುಮತಿ ನೀಡಿದನು.

ಹಾಳುಮಾಡುವ ಅಸಹ್ಯವಸ್ತುವು ಯಾವುದು? (ಮಾರ್ಕ 13:14), ನಾವು
ಈಗಾಗಲೇ ತಿಳಿದಂತೆ ಅಧರ್ಮಸ್ವರೂಪನು ದೇವರೆಂದು ಹೇಳಿಕೊಂಡು ದೇವರ
ಗರ್ಭಗುಡಿಯಲ್ಲಿ ಕುಳಿತುಕೊಳ್ಳುತ್ತಾನೆ. ಹಾಳುಮಾಡುವ ಅಸಹ್ಯವಸ್ತುವು ಕ್ರಿ.ಪೂ.167
ರಲ್ಲಿ ಯೆಹೂದ್ಯರ ದೇವಾಲಯವನ್ನು ಹೊಲೆ ಮಾಡಿದ ಆಂಟಿಯೋಕಸ್ ಎಪಿಫೆನಸ್
ಎಂದು ಸತ್ಯವೇದದ ಕೆಲವು ವಿದ್ವಾಂಸರು ಅಭಿಪ್ರಾಯಪಡುತ್ತಾರೆ. ಆದರೆ ಇದು
ತಪ್ಪು ಅಭಿಪ್ರಾಯ. ಆದರೆ ಈ ಘಟನೆಯು ತಾನು ಪರಲೋಕಕ್ಕೆ ಹೋದನಂತರ
ನಡೆಯುತ್ತದೆಂದು ಸ್ವಾಮಿ ಹೇಳುತ್ತಾನೆ. ಆದುದರಿಂದ ಇದು ಯೇಸುವು ಈ
ಲೋಕದಲ್ಲಿ ತನ್ನ ಸೇವೆಯನ್ನು ಮಾಡುವುದಕ್ಕೆ ಇನ್ನೂರು ವರ್ಷಗಳ ಮೊದಲು
ನಡೆದಿರುವ ಸಂಗತಿಯಿಲ್ಲ. ಹಾಳುಮಾಡುವ ಈ ಅಸಹ್ಯವಸ್ತುವು ಕ್ರಿ.ಶ.70ರ
ಸಮಯದಲ್ಲಿ ಯೆರೂಸಲೇಮಿಗೆ ಮುತ್ತಿಗೆ ಹಾಕಿದ ರೋಮನ್ ಸೈನ್ಯವಾಗಿದೆ.
ಪಟ್ಟಣವನ್ನು ಬಿಟ್ಟು ಪಲಾಯನ ಮಾಡಬೇಕೆಂದು ಇದು ಕ್ರೈಸ್ತರಿಗೆ ನೀಡಿದ
ಎಚ್ಚರಿಕೆಯಾಗಿದೆ. ಅದರಂತೆ ಅವರು ಯೆರೂಸಲೇಮಿನಿಂದ ಓಡಿಹೋದರು.