---
title:  ದೇವರಿಗೂ ಮತ್ತು ಮನುಷ್ಯರಿಗೂ ನಾವು ಏನು ಕೊಡಬೇಕಾಗಿದೆ?
date:   28/08/2024
---

`ಮಾರ್ಕ 12:13-17ನೇ ವಚನಗಳಲ್ಲಿ ಯಾವ ಘಟನೆಯ ಬಗ್ಗೆ ತಿಳಿಸಲಾಗಿದೆ?
ಯೇಸುವು ಸತ್ಯವೇದದ ಯಾವ ಸತ್ಯಗಳನ್ನು ಇಲ್ಲಿ ತಿಳಿಸಿದ್ದಾನೆ?`

ಯೆಹೂದ್ಯ ನಾಯಕರು ಮತ್ತೊಮ್ಮೆ ಕ್ರಿಸ್ತನನ್ನು ಮಾತಿನಲ್ಲಿ ಸಿಕ್ಕಿಸುವುದಕ್ಕೆ
ಪ್ರಯತ್ನಿಸುತ್ತಿದ್ದಾರೆ. ರೋಮ್ ದೇಶಾಧಿಪತಿಗೆ ಅಥವಾ ಜನರ ಮುಂದೆ ಆತನ
ಮೇಲೆ ತಪ್ಪು ಆಪಾದನೆ ಹೊರಿಸಲು ಅವರಿಗೆ ಕಾರಣವೊಂದು ಬೇಕಾಗಿತ್ತು.
ಆದುದರಿಂದ ಆತನೊಂದಿಗೆ ವಾಗ್ವಾದ ಆರಂಭಿಸಲು ಅವರು ಪ್ರಯತ್ನಿಸಿದರು.
ಯೆಹೂದ್ಯ ಧಾರ್ಮಿಕ ನಾಯಕರು, ಫರಿಸಾಯರು ಹಾಗೂ ಹೆರೋದ್ಯರು ಯೇಸುವಿಗೆ
ತೆರಿಗೆ ಕೊಡುವುದರ ವಿಷಯದಲ್ಲಿ ಪ್ರಶ್ನೆ ಕೇಳಿದರು. ಆ ಕಾಲದಲ್ಲಿ ತೆರಿಗೆ
ಕೊಡದಿರುವುದು ರೋಮ್‌ಸರ್ಕಾರದ ವಿರುದ್ಧವಾದ ಅಪರಾಧವಾಗಿತ್ತು.

ಯೇಸುವು ಅವರಿಗೆ ರೋಮ್ ರಾಜನಿಗೆ ಸಲ್ಲಬೇಕಾದದ್ದನ್ನು ಅವನಿಗೆ ಕೊಡಿರಿ
ಮತ್ತು ದೇವರಿಗೆ ಸಲ್ಲಿಸಬೇಕಾದದ್ದನ್ನು ದೇವರಿಗೆ ಕೊಡಿರಿ ಎಂದು ಹೇಳಿದನು.
ಈ ಉತ್ತರವು ಆತನು ಫರಿಸಾಯರ ಮತ್ತು ಹೆರೋದ್ಯರ ಮೋಸದ ತಂತ್ರಕ್ಕೆ
ಒಳಗಾಗದಂತೆ ರಕ್ಷಿಸಿತು. ಆತನ ಉತ್ತರವು ನಮಗೆ ಒಂದು ಪ್ರಮುಖವಾದ
ಪಾಠವನ್ನು ತಿಳಿಸುತ್ತದೆ. ನಾವು ನಮ್ಮ ದೇಶದ ಸರ್ಕಾರಕ್ಕೆ ಕೊಡಬೇಕಾದ ತೆರಿಗೆ,
ಸುಂಕ, ಕಂದಾಯಗಳನ್ನು ಕೊಡಬೇಕು ಹಾಗೂ ನಮ್ಮ ದೇಶವನ್ನು
ಗೌರವಿಸಬೇಕಾದದ್ದು ನಮ್ಮ ಆದ್ಯಕರ್ತವ್ಯವೂ, ಜವಾಬ್ದಾರಿಯೂ ಆಗಿದೆ.

"ಯೆಹೂದ್ಯರು ರೋಮ್ ಸರ್ಕಾರದ ಸಂರಕ್ಷಣೆಯಲ್ಲಿ ಜೀವಿಸುತ್ತಿರುವುದರಿಂದ
ಅದಕ್ಕೆ ನ್ಯಾಯವಾಗಿ ಸಲ್ಲಬೇಕಾದ ಎಲ್ಲವನ್ನೂ ಸಲ್ಲಿಸಬೇಕು. ಸರ್ಕಾರವು ಯಾವುದೇ
ಆಗಿರಲಿ, ಎಲ್ಲಿಯತನಕ ಅದು ಕ್ರೈಸ್ತರಾದ ನಮ್ಮನ್ನು ದೇವರಾಜ್ಞೆಗಳಿಗೆ ವಿರುದ್ಧವಾಗಿ
ನಡೆಯುವಂತೆ ಹೇಳುವುದಿಲ್ಲವೋ, ಅಲ್ಲಿಯವರೆಗೆ ನಾವು ಸರ್ಕಾರಕ್ಕೆ ಎಲ್ಲಾ
ವಿಧದಲ್ಲಿಯೂ ಸಹಕಾರ ಕೊಡಬೇಕು. ಪ್ರಜೆಗಳು ಸಮಾಧಾನದಿಂದ ವಾಸಿಸುತ್ತಾ,
ದೇಶದ ನೀತಿನಿಯಮಗಳಿಗೆ ವಿಧೇಯರಾಗಿ ನಡೆಯಬೇಕು. ಅದೇ ಸಮಯದಲ್ಲಿ
ದೇವರಿಗೆ ನಮ್ಮ ಜೀವನದಲ್ಲಿ ಮೊದಲಸ್ಥಾನ ಕೊಡಬೇಕು" ಎಂದು ಶ್ರೀಮತಿ
ವೈಟಮ್ಮನವರು. 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 602ನೇ ಪುಟದಲ್ಲಿ
ತಿಳಿಸುತ್ತಾರೆ.

ಮಾರ್ಕ 12:18-27ನೇ ವಚನಗಳಲ್ಲಿ ಯೆಹೂದ್ಯ ಧಾರ್ಮಿಕ ಪಂಗಡದ
ಸದ್ದು ಕಾಯರು ಪುನರುತ್ಥಾನದ ಬಗ್ಗೆ ಯೇಸುವಿಗೆ ಪ್ರಶ್ನೆ ಮಾಡುತ್ತಾರೆ. ಯೇಸುಕ್ರಿಸ್ತನು
ಎರಡನೇ ಸಾರಿ ಬರುವಾಗ ದೇವಭಕ್ತರಾಗಿ ಮರಣ ಹೊಂದಿದವರು ಸಮಾಧಿಯಿಂದ
ಜೀವಪಡೆದುಕೊಂಡು ಬರುವುದೇ ಪುನರುತ್ಥಾನವೆಂದು ಕ್ರೈಸ್ತರೆಲ್ಲರಿಗೆ ತಿಳಿದಿದೆ.
ಸದ್ದು ಕಾಯರು ಪುನರುತ್ಥಾನದಲ್ಲಿ ನಂಬಿಕೆ ಇಟ್ಟಿರುವುದಿಲ್ಲ. ಅವರು ಕ್ರಿಸ್ತನಿಗೆ ಏಳು
ಮಂದಿ ಅಣ್ಣತಮ್ಮಂದಿರು ಹಾಗೂ ಒಬ್ಬಳು ಸ್ತ್ರೀ ಬಗ್ಗೆ ಒಂದು ಕಥೆ ಹೇಳುತ್ತಾರೆ.
ಅಣ್ಣನು ಮಕ್ಕಳಿಲ್ಲದೆ ಸತ್ತರೆ ಅವನ ತಮ್ಮನ್ನು ಆಕೆಯನ್ನು ಮದುವೆ ಮಾಡಿಕೊಳ್ಳಬೇಕೆಂದು ಮೋಶೆಯ ನಿಯಮವು ತಿಳಿಸುತ್ತದೆ. ಅವಳಲ್ಲಿ ಹುಟ್ಟುವ ಮೊದಲನೆ
ಮಗನು ಸತ್ತುಹೊಂದ ಅಣ್ಣನ ಮಗನೆಂದು ಎಣಿಸಲ್ಪಡುತ್ತಿದ್ದನು
(ಧರ್ಮೋಪದೇಶಕಾಂಡ 25:5-10). ಹೀಗೆ ಆಗುವುದರಿಂದ ಸತ್ತವನ ಹೆಸರು
ಇಸ್ರಾಯೇಲ್ಯರೊಳಗಿಂದ ತೆಗೆದುಹಾಕಲ್ಪಡುತ್ತಿರಲಿಲ್ಲ. ಸತ್ತುಹೋದವನ ಆಸ್ತಿಯು
ಈ ಮಗನಿಗೆ ದೊರೆಯುತ್ತಿತ್ತು.

ವಿಧವೆಯಾದ ಹೆಂಗಸನ್ನು ಏಳುಮಂದಿ ಅಣ್ಣತಮ್ಮಂದಿರೂ
ಮದುವೆಯಾದದ್ದರಿಂದ ಪುನರುತ್ಥಾನದಲ್ಲಿ ಆಕೆ ಯಾರ ಹೆಂಡತಿಯಾಗಿರುವಳು
ಎಂಬುದು ಸದ್ದು ಕಾಯರು ಯೇಸುಕ್ರಿಸ್ತನಿಗೆ ಕೇಳಿದ ಪ್ರಶ್ನೆ, ಈ ಪ್ರಶ್ನೆಗೆ ಆತನು
ಎರಡು ಭಾಗವಾಗಿ ಉತ್ತರಿಸುತ್ತಾನೆ. ಮೊದಲನೆಯದಾಗಿ ಆತನು ಸತ್ತವರನ್ನು
ಪುನರುತ್ಥಾನಗೊಳಿಸುವ ದೇವರ ಸಾಮರ್ಥ್ಯದ ಬಗ್ಗೆ ತಿಳಿಸುತ್ತಾನೆ. ಎರಡನೆಯದಾಗಿ
ಪರಲೋಕದಲ್ಲಿ ಯಾರೂ ಸಹ ಮದುವೆ ಮಾಡಿಕೊಳ್ಳುವುದಿಲ್ಲ. ಸತ್ತವರು ಬದುಕಿ
ಎದ್ದಮೇಲೆ ಮದುವೆಯಾಗುವುದಿಲ್ಲ ಮದುವೆ ಮಾಡಿಕೊಡುವುದೂ ಇಲ್ಲವೆಂದು
ಉತ್ತರಿಸಿದ ಕ್ರಿಸ್ತನು ಪುನರುತ್ಥಾನವು ಖಚಿತವೆಂದು ಸದ್ದು ಕಾಯರಿಗೆ ತಿಳಿಸುತ್ತಾನೆ.
ಅನಂತರು ಆತನು ವಿಮೋಚನಕಾಂಡ 32:1-22ನೇ ವಚನಗಳನ್ನು
ಉದಾಹರಿಸುತ್ತಾ "ನಾನು ಅಬ್ರಹಾಮನ ದೇವರು, ಇಸಾಕನ ದೇವರು,
ಯಾಕೋಬನ ದೇವರು" ಎಂದು ಮೋಶೆ ಹೇಳಿದ್ದನ್ನು ಅವರಿಗೆ ನೆನಪಿಸುತ್ತಾನೆ.
ಇದರ ಮೂಲಕ ಅಬ್ರಹಾಮ, ಇಸಾಕ ಹಾಗೂ
ಪುನರುತ್ಥಾನಗೊಳ್ಳುತ್ತಾರೆಂದು ಸ್ವಾಮಿ ತಿಳಿಸುತ್ತಾನೆ.