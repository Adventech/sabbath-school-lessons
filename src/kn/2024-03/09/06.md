---
title:  ಅತ್ಯಂತ ಮುಖ್ಯವಾದ ಆಜ್ಞೆ
date:   29/08/2024
---

`ಮಾರ್ಕ 12:28-34ನೇ ವಚನಗಳನ್ನು ಓದಿರಿ, ಶಾಸ್ತ್ರಿಗಳಲ್ಲಿ ಒಬ್ಬನು ಯೇಸುವಿಗೆ
ಯಾವ ಪ್ರಶ್ನೆ ಕೇಳಿದನು? ಅದಕ್ಕೆ ಆತನ ಉತ್ತರವೇನು?`

ಯೆಹೂದ್ಯ ಧಾರ್ಮಿಕ ನಾಯಕರಲ್ಲಿ ಅನೇಕರು ಯೇಸುಕ್ರಿಸ್ತನೊಂದಿಗೆ ವಾದವಿವಾದ ಮಾಡುತ್ತಾ ಆತನನ್ನು ವಿರೋಧಿಸುವುದನ್ನು ಮಾರ್ಕನ ಸುವಾರ್ತೆಯಲ್ಲಿ
ಕಾಣುತ್ತೇವೆ. ಈ ಕಾರಣದಿಂದ ಯೇಸುಸ್ವಾಮಿಯು ಸದ್ದು ಕಾಯರಿಗೆ ಕೊಟ್ಟ
ಉತ್ತರವನ್ನು ಬಹಳ ಶ್ರದ್ಧೆಯಿಂದ ಕೇಳಿದ ಶಾಸ್ತ್ರಿಗಳಲ್ಲಿ ಒಬ್ಬನು ಅದಕ್ಕೆ ಮೆಚ್ಚುಗೆ
ವ್ಯಕ್ತಪಡಿಸುವುದು ನಮಗೆ ಆಶ್ಚರ್ಯ ಉಂಟುಮಾಡಬಹುದು. ಯೇಸುಸ್ವಾಮಿಯನ್ನು
ದ್ವೇಷಿಸುತ್ತಿದ್ದ ವಿರೋಧಿಗಳ ಮುಂದೆ ಈ ಶಾಸ್ತ್ರಿಯು ಆತನನ್ನು ಮೆಚ್ಚಿಕೊಂಡದ್ದು
ಅವನ ಧೈರ್ಯವನ್ನು ತೋರಿಸುತ್ತದೆ.

ಈ ಶಾಸ್ತ್ರಿಯು ಯೇಸುವನ್ನು "ಎಲ್ಲಾ ಆಜ್ಞೆಗಳಲ್ಲಿ ಮೊದಲನೆಯದು (ಅಥವಾ
ಮುಖ್ಯವಾದದ್ದು) ಯಾವುದು' ಎಂದು ಕೇಳುತ್ತಾನೆ. ಅದಕ್ಕೆ ಆತನು ಧರ್ಮೋಪ
ದೇಶಕಾಂಡ 6:4,5ನೇ ವಚನಗಳನ್ನು ಉದಾಹರಿಸಿ ಪ್ರಾಮಾಣಿಕವಾದ ಹಾಗೂ
ಸರಳವಾದ ಉತ್ತರ ಕೊಡುತ್ತಾನೆ. "ನಿನ್ನ ದೇವರಾದ ಕರ್ತನನ್ನು ಪೂರ್ಣ
ಹೃದಯದಿಂದಲೂ, ಪೂರ್ಣಪ್ರಾಣದಿಂದಲೂ, ಪೂರ್ಣಶಕ್ತಿಯಿಂದಲೂ
ಪ್ರೀತಿಸಬೇಕು" ಎಂಬುದೇ ಎಲ್ಲಾ ಆಜ್ಞೆಗಳಲ್ಲಿ ಪ್ರಮುಖವಾದ ಮೊದಲನೆಯ
ಆಜ್ಞೆ ಯೇಸುಸ್ವಾಮಿಯು ಆ ಶಾಸ್ತ್ರಿಗೆ ಎರಡನೆಯ ಪ್ರಾಮುಖ್ಯವಾದ
ಆಜ್ಞೆಯಾವುದೆಂದು ತಿಳಿಸುತ್ತಾನೆ. ಯಾಜಕಕಾಂಡ 19:18ನೇ ವಚನದಿಂದ ಆತನು
ಉದಾಹರಿಸುತ್ತಾ "ನಿನ್ನ ನೆರೆಯವನನ್ನು ನಿನ್ನಂತೆಯೇ ಪ್ರೀತಿಸಬೇಕು" ಎಂಬುದೇ
ಎರಡನೇ ಪ್ರಮುಖವಾದ ಆಜ್ಞೆಯೆಂದು ಉತ್ತರಿಸುತ್ತಾನೆ.

ದೇವರು ನಮಗೆ ಪ್ರೀತಿಸಬೇಕೆಂದು ಆಜ್ಞೆಕೊಡುವುದು ಹೇಗೆ? ಎಂದು ಜನರು
ಕೆಲವುವೇಳೆ ಆಶ್ಚರ್ಯಪಡಬಹುದು. ಮೋಶೆಯು ಈ ಆಜ್ಞೆಗಳನ್ನು ಬರೆದಕಾಲವನ್ನು
ನಾವು ಅರ್ಥಮಾಡಿಕೊಂಡಾಗ, ಯಾಜಕಕಾಂಡ 19:18 ಹಾಗೂ
ಧರ್ಮೋಪದೇಶಕಾಂಡ 6:4,5ನೇ ವಚನಗಳಲ್ಲಿ ನೀಡಿರುವ ಆಜ್ಞೆಗಳನ್ನು ಚೆನ್ನಾಗಿ
ತಿಳಿದುಕೊಳ್ಳಬಹುದು. ಹಳೆಯ ಒಡಂಬಡಿಕೆಯ ಕಾಲದಲ್ಲಿ ಜನರು ಇತರರೊಂದಿಗೆ
ಬರವಣಿಗೆಯ ಮೂಲಕ ಒಪ್ಪಂದ ಮಾಡಿಕೊಳ್ಳುತ್ತಿದ್ದರು. ಈ ಒಪ್ಪಂದ
ಮಾಡಿಕೊಂಡವರು ಅದರಲ್ಲಿ ಬರೆದಿರುವ ಎಲ್ಲವನ್ನೂ ಮೀರದೆ ಅನುಸರಿಸಬೇಕಾಗಿತ್ತು.
ಇದು ಮೋಶೆಯಕಾಲದಲ್ಲಿ ಪ್ರೀತಿ ಎಂಬುದರ ಅರ್ಥವಾಗಿತ್ತು. ಈ ಕಾರಣದಿಂದ
ದೇವರನ್ನು ಪ್ರೀತಿಸುವುದೆಂದರೆ ನಮ್ಮ ನಡೆನುಡಿ, ಕ್ರಿಯೆಗಳ ಮೂಲಕ ಆತನಿಗೆ
ನಿಷ್ಠೆ ತೋರಿಸಬೇಕೆಂದು ಅರ್ಥಕೊಡುತ್ತದೆ.

ಈ ಯೇಸುಸ್ವಾಮಿಗೆ ಈ ಪ್ರಶ್ನೆ ಕೇಳಿದ ಶಾಸ್ತ್ರಿಯು ಪ್ರಾಮಾಣಿಕನಾಗಿದ್ದನು.
ಆತನು ಹೇಳಿದ್ದನ್ನು ಅವನು ಚೆನ್ನಾಗಿ ತಿಳಿದುಕೊಂಡನು. ಯೆಹೂದ್ಯ ಧಾರ್ಮಿಕದಲ್ಲಿ
ತಮ್ಮವನೇ ಆದ ಒಬ್ಬ ಶಾಸ್ತಿಯು ಯೇಸುಕ್ರಿಸ್ತನು ಹೇಳಿದ್ದನ್ನು ಒಪ್ಪಿಕೊಂಡಾಗ,
ಸದ್ದುಕಾಯರು, ಫರಿಸಾಯರು ಹಾಗೂ ಹೆರೋದ್ಯರ ಮುಖ ಹೇಗಿತ್ತೆಂಬುದನ್ನು
ಊಹೆ ಮಾಡಿಕೊಳ್ಳಿರಿ. ಬೇರೆ ಯಾರೂ ಈ ಶಾಸ್ತ್ರಿಯಂತೆ ಧೈರ್ಯ ಮಾಡಲಿಲ್ಲ.
ಯೇಸು ಅವನಿಗೆ ನೀನು ದೇವರ ರಾಜ್ಯಕ್ಕೆ ದೂರವಾದವನಲ್ಲವೆಂದು ಹೇಳಿದನು.
ಆದರೆ ಮೊದಲನೆಯದಾಗಿ ಆ ಶಾಸ್ತಿಯು ಯೇಸುಸ್ವಾಮಿಯು ಯಾರೆಂದು ಚೆನ್ನಾಗಿ
ತಿಳಿದುಕೊಂಡು ಅನಂತರ ಆತನನ್ನು ಹಿಂಬಾಲಿಸಬೇಕಾಗಿತ್ತು.

`ನಾವು ದೇವರನ್ನು ಮತ್ತು ನಮ್ಮಂತೆಯೇ ಇತರರನ್ನು ಹೇಗೆ ಪ್ರೀತಿಸಬಹುದು?
ಶಿಲುಬೆಯು ಹೇಗೆ ಈ ವಿಷಯದಲ್ಲಿ ನಮಗೆ ಸಹಾಯ ಮಾಡುತ್ತದೆ?`