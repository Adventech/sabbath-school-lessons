---
title:  ಶಾಪಗ್ರಸ್ತ ಮರ ಮತ್ತು ಶುದ್ಧೀಕರಿಸಿದ ದೇವಾಲಯ
date:   26/08/2024
---

ಮರುದಿನ ಬೆಳಿಗ್ಗೆ ಯೇಸುಕ್ರಿಸ್ತನು ತನ್ನ ಶಿಷ್ಯರೊಂದಿಗೆ ಯೆರೂಸಲೇಮಿಗೆ ಹೋದನು (ಮಾರ್ಕ 1:20-26). ಆತನು ಶಾಪಕೊಟ್ಟ ಅಂಜೂರದ ಮರವು ಬುಡದಿಂದಲೂ ಒಣಗಿ ಹೋಗಿರುವುದನ್ನು ಶಿಷ್ಯರು ಕಂಡು ಆಶ್ಚರ್ಯಪಟ್ಟರು. ಈ ಮರದ ದೃಷ್ಟಾಂತದ ಮೂಲಕ ಯೇಸು ತನ್ನ ಶಿಷ್ಯರಿಗೆ ಪ್ರಾರ್ಥನೆ ಮತ್ತು ಕ್ಷಮಾಪಣೆಯ ಬಗ್ಗೆ ಒಂದು ಮುಖ್ಯವಾದ ಪಾಠ ತಿಳಿಸಿದನು.

ಈ ಕಥೆಯಲ್ಲಿ ಅಂಜೂರದ ಮರವು ಒಂದು ಕಥಾದೃಶ್ಯಾವಳಿಯಾಗಿದ್ದು (World Picture), ಯೆಹೂದ್ಯ ಜನಾಂಗಕ್ಕೆ ಸಂಕೇತವಾಗಿದೆ. ಅವರು ದೇವರಿಂದ ಆರಿಸಲ್ಪಟ್ಟ ಜನರಾಗಿದ್ದು, ಇತರರಿಗಿಂತ ವಿಶೇಷವಾಗಿದ್ದು. ದೇವರಿಗೆ ತಮ್ಮ ನಿಷ್ಠೆಯನ್ನು ತೋರಿಸಬೇಕಾಗಿತ್ತು. ತಾವು ಬೇರೆ ಜನಾಂಗಗಳಿಗಿಂತ ನೀತಿವಂತರೆಂದು ತಿಳಿದುಕೊಂಡಿದ್ದರು. ಆದರೆ ಯೆಹೂದ್ಯರು ಲೋಕದ ಮೇಲಿನ ಪ್ರೀತಿ ಮತ್ತು ದುರಾಶೆಯಿಂದ ಗಳಿಸಿದ ಹಣದಿಂದ ಭ್ರಷ್ಟರೂ ಕಪಟಿಗಳೂ ಆಗಿದ್ದರು. ಹಣ್ಣುಬಿಡದ ಆ ಅಂಜೂರದ ಮರದಂತೆ ವಿಶಾಲವಾದ ಕೊಂಬೆಗಳ ಮತ್ತು ಸಮೃದ್ಧವಾದ ಎಲೆಗಳಂತಿದ್ದರು. ನೋಡಲು ಆ ಮರವು ಸುಂದರವಾಗಿದ್ದರೂ, ಬರೀ ಎಲೆಗಳ ಹೊರತು ಬೇರೇನೂ ಇರಲಿಲ್ಲ. ಅದರಂತೆ ಯೆಹೂದ್ಯರು ತಾವು ದೇವರಿಂದ ವಿಶೇಷವಾಗಿ ಆರಿಸಲ್ಪಟ್ಟವರೆಂದೂ, ನೀತಿವಂತರೆಂದು ಹೇಳಿಕೊಳ್ಳುತ್ತಿದ್ದರು. ಅವರಲ್ಲಿ ಪವಿತ್ರಾತ್ಮನ ಯಾವುದೇ ಫಲವು ಇರಲಿಲ್ಲ. ಅವರು ಕಪಟಿಗಳಾಗಿದ್ದರು. ಹಸಿವೆಗೊಂಡ ಯೇಸು ಹಣ್ಣು ಸಿಕ್ಕಬಹುದೆಂದು ಹೇಗೆ ಅಂಜೂರದ ಮರದ ಬಳಿಗೆ ಬಂದನೋ, ಅದೇ ರೀತಿ ಇಸ್ರಾಯೇಲ್ಯರಲ್ಲಿ ನೀತಿಯ ಫಲಗಳು ಕಂಡುಬರಬಹುದೆಂಬ ಆತ್ಮೀಕ ಹಸಿವೆಯಿಂದ ಯೇಸು ಬಂದನು. ಹಣ್ಣುಬಿಡದ ಆ ಮರವು ಯೆಹೂದ್ಯರ ಪಾಪ ಮತ್ತು ಅದರಿಂದಾಗಿ ಬರುವ ದಂಡನೆಗೆ ಹೋಲಿಸಬಹುದು. ಅಂಜೂರದ ಮರವು ಹೇಗೆ ಬುಡದಿಂದಲೂ ಒಣಗಿ ಹೋಯಿತೋ ಹಾಗೆಯೇ, ದೇವರ ಕೃಪೆಯು ಯೆಹೂದ್ಯರಿಂದ ತೆಗೆಯಲ್ಪಟ್ಟಾಗ, ಅವರೂ ಸಹ ಅದೇ ರೀತಿ, ಶಾಪಕ್ಕೊಳಗಾಗುವರೆಂದು ಶ್ರೀಮತಿ ವೈಟಮ್ಮನವರು ತಿಳಿಸುತ್ತಾರೆ (ದಿ ಡಿಸೈ‌ ಆಫ್ ಏಜಸ್, ಅಧ್ಯಾಯ 64, 'ದಿ ಡೊಮ್ ಪೀಪಲ್).

ಯೇಸುಸ್ವಾಮಿ ಅಂಜೂರದ ಮರಕ್ಕೆ ಶಾಪಕೊಟ್ಟನು, ಆದರೆ ದೇವಾಲಯವನ್ನು ಶುದ್ಧಿಗೊಳಿಸಿದನು. ಈಗ ಯೆಹೂದ್ಯ ನಾಯಕರು ಆತನನ್ನು ಯಾವ ಉಪಾಯದಿಂದ ಕೊಳ್ಳೋಣವೆಂದು ಸಂದರ್ಭ ನೋಡುತ್ತಿದ್ದರು. ಯೇಸುಕ್ರಿಸ್ತನು ಶಿಲುಬೆಯಲ್ಲಿ ತನ್ನ ಪ್ರಾಣಕೊಟ್ಟಾಗ, ದೇವಾಲಯದಲ್ಲಿ ಪ್ರಾಣಿಗಳ ಬಲಿ ಕೊಡುವುದು ಇನ್ನೆಂದಿಗೂ ಅಗತ್ಯವಿರುವುದಿಲ್ಲ.

`ಯೇಸುಸ್ವಾಮಿಯು ನಿಮ್ಮ ಜೀವಿತದಲ್ಲಿ ಯಾವುದನ್ನು ಶುದ್ಧಿಗೊಳಿಸಬೇಕಾಗಿದೆ? ಈ ಶುದ್ಧಿಕಾರ್ಯವು ಹೇಗೆ ನಡೆಯಬಹುದು?`