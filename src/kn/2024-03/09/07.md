---
title:  ಹೆಚ್ಚಿನ ಚಿಂತನೆ
date:   30/08/2024
---

ಶ್ರೀಮತಿ ವೈಟಮ್ಮನವರು ಬರೆದ 'ದಿ ಡಿಸೈರ್ ಆಫ್ ಏಜಸ್'
ಪುಸ್ತಕದ 64-66ನೇ ಅಧ್ಯಾಯಗಳನ್ನು ಓದಿರಿ.

“ಎ ಡೂಮ್ ಪೀಪಲ್' ಎಂಬ ಅಧ್ಯಾಯದಲ್ಲಿ ಅವರು ಹೀಗೆ ತಿಳಿಸುತ್ತಾರೆ:
ಹಣ್ಣುಕೊಡದ ಅಂಜೂರದಮರವು ಒಣಗಿ ಹೋಗುವುದೆಂದು ಯೇಸು ಅದಕ್ಕೆ
ಶಾಪಕೊಟ್ಟನು. ಆ ಮರವನ್ನು ಉಂಟುಮಾಡಿದವನು ಆತನೇ. ಆತನು ಕೊಟ್ಟ
ಈ ಶಾಪವು ಎಲ್ಲಾ ಕ್ರೈಸ್ತರಿಗೂ ಹಾಗೂ ಕ್ರೈಸ್ತಸಭೆಗಳಿಗೂ ಎಚ್ಚರಿಕೆಯಾಗಿದೆ.
ಇತರರನ್ನು ಪ್ರೀತಿಸಿ ಅವರಿಗೆ ಸೇವೆಮಾಡದಿದ್ದಲ್ಲಿ, ನಾವು ದೇವರಾಜ್ಞೆಗಳನ್ನು
ಕೈಕೊಂಡು ನಡೆಯಲು ಸಾಧ್ಯವಿಲ್ಲ. ಆದರೆ ಅನೇಕರು ಸ್ವಾರ್ಥಿಗಳಾಗಿದ್ದು ಇತರರಿಗೆ
ಕರುಣೆ ತೋರಿಸುವುದಿಲ್ಲ. ಕ್ರೈಸ್ತರಲ್ಲಿ ಅನೇಕರು ತಾವು ಶ್ರೇಷ್ಠರೆಂದು
ತಿಳಿದುಕೊಂಡಿದ್ದಾರೆ. ಆದರೆ ದೇವರನ್ನು ಪೂರ್ಣಮನಸ್ಸಿನಿಂದ ಪ್ರೀತಿಸುವುದು
ಹೇಗೆಂದು ಅವರಿಗೆ ಅರ್ಥವಾಗಿಲ್ಲ. ಅವರು ಸ್ವಾರ್ಥಿಗಳಾಗಿದ್ದು, ತಾವು ಮಾತ್ರ
ಸಂತೋಷವಾಗಿರಬೇಕೆಂದು ಅಪೇಕ್ಷಿಸುತ್ತಾರೆ. ಅವರು ಜೀವನದಲ್ಲಿ ಮಾಡುವುದೆಲ್ಲವೂ
ತಮ್ಮ ಸ್ವಾರ್ಥಕ್ಕಾಗಿಯೇ ಹೊರತು ಅವರು ಇತರರಿಗೆ ಸಹಾಯ ಮಾಡುವುದಿಲ್ಲ.

"ಇತರರಿಗೆ ಸಹಾಯಮಾಡಿ ಅವರಿಗೆ ಆಶೀರ್ವಾದ ತರಬೇಕೆಂದು ದೇವರು
ಇವರನ್ನು ಉಂಟುಮಾಡಿದ್ದಾನೆ. ಆದರೆ ಇತರರ ಬಗ್ಗೆ ಕಾಳಜಿ ತೋರಿಸುವುದಿಲ್ಲ.
ತಮಗಾಗಿ ಮಾತ್ರ ಜೀವಿಸುವ ಸ್ವಾರ್ಥಿಗಳು ಹಣ್ಣುಕೊಡದ ಬರಡಾದ ಅಂಜೂರದ
ಹಣ್ಣಿನ ಮರಕ್ಕೆ ಸಮಾನರು. ಅವರು ಕ್ರೈಸ್ತಸಭೆಗೆ ಹೋಗುತ್ತಾರೆ. ಆದರೆ ದೇವರಲ್ಲಿ
ಯಥಾರ್ಥವಾದ ನಂಬಿಕೆಯಿಡದ ಅಥವಾ ತಮ್ಮ ಪಾಪಗಳನ್ನು ಒಪ್ಪಿ ಅರಿಕೆ
ಮಾಡಿಕೊಳ್ಳದ ಅವರು ಸುಳ್ಳು ಕ್ರೈಸ್ತರಾಗಿದ್ದಾರೆ. ತಾವು ಕ್ರೈಸ್ತರೆಂದು ಹೇಳಿಕೊಳ್ಳುತ್ತಾರೆ.
ಆದರೆ ಅವರು ಆತನನ್ನು ಪೂರ್ಣ ಪ್ರೀತಿಯಿಂದ ಸೇವಿಸುವುದಿಲ್ಲ ಅಥವಾ ಆತನಿಗೆ
ವಿಧೇಯರಾಗುವುದಿಲ್ಲ. ಯೇಸುಸ್ವಾಮಿಯು ಅಂಜೂರದ ಮರವನ್ನು ಶಪಿಸಿದಾಗ,
ಇಂತಹ ಕಪಟ ವೇಷಧಾರಿಗಳಾದ ಕ್ರೈಸ್ತರನ್ನು ತಾನು ದ್ವೇಷಿಸುತ್ತೇನೆಂದು ತಿಳಿಸಿದನು,
ದೇವರನ್ನು ಸೇವಿಸುತ್ತೇನೆಂದು ಹೇಳಿಕೊಳ್ಳುತ್ತಾ, ಆದರೆ ಆತನಿಗೆ ವಿಧೇಯನಾಗದ
ಅಥವಾ ಆತನನ್ನು ಗೌರವಿಸದ ಕ್ರೈಸ್ತನು, ಅತ್ಯಂತ ನೀಚನಾದ ಪಾಪಿಗಿಂತಲೂ
ಹೆಚ್ಚು ದೋಷಿಯಾಗಿದ್ದಾನೆಂದು ಯೇಸುಸ್ವಾಮಿ ಹೇಳುತ್ತಾನೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೇಸುಸ್ವಾಮಿಯು ದೇವಾಲಯವನ್ನು ಹೇಗೆ ಶುದ್ಧಿಕರಿಸಿದನು? ನಮ್ಮ
ಸಭೆಗೆ ಶುದ್ಧಿಕರಿಸುವುದು ಯಾವ ಅರ್ಥ ಕೊಡುತ್ತದೆ? ಇಂದು
ಯೇಸುಸ್ವಾಮಿಯು ತನ್ನ ಸಭೆಯನ್ನು ಹೇಗೆ ಶುದ್ಧಗೊಳಿಸುತ್ತಾನೆ?`

`ದೇವರು ಸತ್ಯವೇದದಲ್ಲಿ ತಾನು ಮಾಡಿರುವ ವಾಗ್ದಾನಗಳನ್ನು
ಖಂಡಿತವಾಗಿಯೂ ನೆರವೇರಿಸುತ್ತಾನೆ. ಹಾಗಾದರೆ, ನಮ್ಮ ನಂಬಿಕೆಗೆ
ಸತ್ಯವೇದವು ಹೇಗೆ ಪ್ರಾಮುಖ್ಯವಾಗಿದೆ?`

`ಕ್ರೈಸ್ತರಾದ ನಾವು ನಮ್ಮ ಧಾರ್ಮಿಕ ನಾಯಕರು, ದೇಶದ ನಾಯಕರು
ಮತ್ತು ನಮ್ಮ ಸರ್ಕಾರಕ್ಕೆ ಹೇಗೆ ವಿಧೇಯರಾಗಿರಬೇಕು? ದೇವರಿಗೆ ನಾವು
ಯಾವ ರೀತಿಯಲ್ಲಿ ವಿಧೇಯರಾಗಿರಬೇಕು? ಉತ್ತರಕ್ಕೆ ಮಾರ್ಕ 12:13-17ನೇ ವಚನಗಳಲ್ಲಿ ಯೇಸುಸ್ವಾಮಿ ತಿಳಿಸಿದ ಉಪದೇಶವನ್ನು ಅಧ್ಯಯನ
ಮಾಡಿರಿ.`