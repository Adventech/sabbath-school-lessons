---
title:  ಯೇಸುಕ್ರಿಸ್ತನಿಂದ ಬಂದ ಶುಭವರ್ತಮಾನ
date:   04/07/2024
---

`ಯೇಸುಕ್ರಿಸ್ತನು ಸಾರಿದ ಶುಭವಾರ್ತೆಯ ಸಂದೇಶದ ಮೂರು ಭಾಗಗಳು ಯಾವುವು? (ಮಾರ್ಕ 1:14,15).`

ಕ್ರಿಸ್ತನ ಸಂದೇಶದಲ್ಲಿ ಮೂರು ಭಾಗಗಳಾಗಿವೆ :

| ಭಾಗ | ಅರ್ಥವಿವರಣೆ |
| --- | --- |
| ಒಂದು ವಿಶೇಷ ವಾದ ಕಾಲದ ಸಂದೇಶ | ಕಾಲವು ಈಗ ಪರಿಪೂರ್ಣವಾಗಿದೆ |
| ವಾಗ್ದಾನಗಳು | ದೇವರರಾಜ್ಯವು ಸಮೀಪಿಸಿತು |
| ದೇವರ ಕಡೆಗೆ, ತಿರುಗಿಕೊಳ್ಳಿರಿ | ಪಾಪ ಮಾಡಬೇಡಿರಿ, ಸುವಾರ್ತೆಯನ್ನು ನಂಬಿರಿ. |

ಈ ವಾಕ್ಯಗಳಲ್ಲಿ ಯೇಸುವು ಯಾವ ಕಾಲದ ಸಂದೇಶದ ಬಗ್ಗೆ ತಿಳಿಸುತ್ತಿದ್ದಾನೆ?
ಆತನು ದಾನಿಯೇಲನು 9:24-27ನೇ ವಚನಗಳಲ್ಲಿ ತಿಳಿಸಿರುವ 70 ವಾರಗಳ
ಕಾಲದ ಸಂದೇಶದ ಬಗ್ಗೆ ಮಾತಾಡುತ್ತಿದ್ದಾನೆ. ದಾನಿಯೇಲನ ಪ್ರವಾದನೆಯ ಈ
ವಚನಗಳು ಯೇಸುಸ್ವಾಮಿಯ ದೀಕ್ಷಾಸ್ನಾನದ ಬಗ್ಗೆ ತಿಳಿಸುತ್ತವೆ. ಯೇಸುವು
ಪವಿತ್ರಾತ್ಮಭರಿತನಾಗಿ, ದೇವರಿಗಾಗಿ ತನ್ನ ಸೇವೆಯನ್ನು ಆರಂಭಿಸುತ್ತಾನೆ (ಅ.ಕೃತ್ಯಗಳು
10:38), ಕೆಳಗಿನ ನಕ್ಷೆಯು 70 ವಾರಗಳ ಸಂದೇಶವು ಇತಿಹಾಸದಲ್ಲಿ ಯಾವಾಗ
ನಡೆಯುತ್ತದೆಂಬುದನ್ನು ತೋರಿಸುತ್ತದೆ.

ದಾನಿಯೇಲನು 9ನೇ ಅಧ್ಯಾಯದಲ್ಲಿ ತಿಳಿಸಿರುವ 70 ವಾರಗಳ ನಕ್ಷೆ.

![Chart](chart.png)

ಪ್ರವಾದನೆಯಲ್ಲಿ ಒಂದು ದಿನವು ಒಂದು ವರ್ಷವನ್ನು ಸಾಂಕೇತಿಕವಾಗಿ ಈ
ಸಂದೇಶವು ತೋರಿಸುತ್ತದೆ (ಅರಣ್ಯಕಾಂಡ 14:34; ಯೆಹೆಚ್ಚೇಲನು 4:6). ಪಾರಸೀಯ
ರಾಜನಾದ ಅರ್ತಷಸ್ತನು ಒಂದು ರಾಜಾಜ್ಞೆಯನ್ನು ಕ್ರಿ.ಪೂ.457ರಲ್ಲಿ ಹೊರಡಿಸಿದಾಗ,
70 ವಾರಗಳ ಈ ಕಾಲದ ಸಂದೇಶವು ಆರಂಭವಾಯಿತು. ಈ ರಾಜಾಜ್ಞೆಯೂ
ಯೆಹೂದ್ಯರು ತಮ್ಮ ಸ್ವದೇಶಕ್ಕೆ ಹಿಂದಿರುಗಿ ಯೆರೂಸಲೇಮಿನ ಕೋಟೆ, ಪಟ್ಟಣ
ಹಾಗೂ ದೇವಾಲಯವನ್ನು ಕಟ್ಟಲು ಅನುಮತಿ ನೀಡಿತು.

ಈ ವಿಶೇಷವಾದ ಕಾಲದ ಸಂದೇಶದಲ್ಲಿ 69 ವಾರಗಳು ಕ್ರಿ.ಶ.457ರಲ್ಲಿ
ಆರಂಭವಾಗಿ ಕ್ರಿ.ಸ.27 ರವರೆಗೆ ಮುಂದುವರಿಯಿತು. ಆ ವರ್ಷದಲ್ಲಿ ಸ್ನಾನಿಕನಾದ
ಯೋಹಾನನು ಯೇಸುವಿಗೆ ದೀಕ್ಷಾಸ್ನಾನ ಮಾಡಿಸಿದನು. ಅನಂತರ ಆತನ ಮೇಲೆ
ಪವಿತ್ರಾತ್ಮನು ಇಳಿದುಬಂದನು. ಯೇಸುಸ್ವಾಮಿಯು ಪವಿತ್ರಾತ್ಮಭರಿತನಾದಾಗ, ಈ
ಲೋಕದಲ್ಲಿ ದೇವರರಾಜ್ಯದ ಸುವಾರ್ತೆ ಸಾರುವ ಆತನ ಸೇವೆಯು ಆರಂಭವಾಯಿತು.
ಅದಾದ ಮೂರೂವರೆ ವರ್ಷಗಳ ನಂತರ ಯೇಸು ಶಿಲುಬೆಯಲ್ಲಿ ಮರಣ
ಹೊಂದಿದನು.