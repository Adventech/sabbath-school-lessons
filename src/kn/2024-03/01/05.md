---
title:  ಯೇಸುವಿನ ದೀಕ್ಷಾಸ್ನಾನ
date:   03/07/2024
---

`ಯೇಸುವಿನ ದೀಕ್ಷಾಸ್ನಾನದಲ್ಲಿ ಯಾರಿದ್ದರು? ಆತನು ದೀಕ್ಷಾಸ್ನಾನ ಮಾಡಿಕೊಂಡ
ನಂತರ ಏನಾಯಿತು? ಮಾರ್ಕ 1:9-13 ಓದಿರಿ.`

ಸ್ನಾನಿಕನಾದ ಯೋಹಾನನು ಯೇಸುವಿಗೆ ಯೋರ್ದನ್ ಹೊಳೆಯಲ್ಲಿ
ದೀಕ್ಷಾಸ್ನಾನ ಮಾಡಿಸಿದನು. ಯೇಸು ನೀರಿನಿಂದ ಹೊರಗೆ ಬಂದಾಗ, ಆಕಾಶವು
ತೆರೆದಿರುವುದನ್ನು ಕಂಡನು. ಪರಿಶುದ್ಧಾತ್ಮನು ಪಾರಿವಾಳದ ಹಾಗೆ ಆತನ ಮೇಲೆ
ಇಳಿದನು. ದೇವರು ಪರಲೋಕದಿಂದ ಯೇಸುಸ್ವಾಮಿಗೆ "ನೀನು ಪ್ರಿಯನಾಗಿರುವ
ನನ್ನ ಮಗನು, ನಿನ್ನನ್ನು ನಾನು ಮೆಚ್ಚಿದ್ದೇನೆ” ಎಂದು ಹೇಳಿದನು (ಮಾರ್ಕ
1:11).

ಯೇಸುವಿನ ದೀಕ್ಷಾಸ್ನಾನವು ಒಂದು ವಿಶೇಷವಾದದ್ದೆಂದು ಈ ಸಂಗತಿಗಳು
ತಿಳಿಸುತ್ತವೆ. ಈ ಸಂಗತಿಗಳೆಲ್ಲವೂ ಒಟ್ಟಾಗಿ ಆತನ ದೇವರ ರಾಜ್ಯದ ಸುವಾರ್ತಾ
ಸೇವೆಯು ಈ ಲೋಕದಲ್ಲಿ ಆರಂಭವಾಗುವುದನ್ನು ತಿಳಿಸುತ್ತವೆ. ಈ ಸಮಯದಲ್ಲಿ
ನಡೆದ ಕೆಲವು ಘಟನೆಗಳು ಯೇಸು ಶಿಲುಬೆ ಮೇಲಿರುವಾಗಲೂ ನಡೆಯುತ್ತವೆ
(ಮಾರ್ಕ 15ನೇ ಅಧ್ಯಾಯ).

ಅನಂತರ ಯೇಸುಸ್ವಾಮಿಯು ಪವಿತ್ರಾತ್ಮನಿಂದ ಪ್ರೇರಿತನಾಗಿ ಅಡವಿಗೆ
ಹೋಗುತ್ತಾನೆ. ಅಂದರೆ ಪವಿತ್ರಾತ್ಮನೇ ಆತನನ್ನು ಅಲ್ಲಿಗೆ ಕಳುಹಿಸುತ್ತಾನೆ. 'ಕಳುಹಿಸು
ಎಂಬುದಕ್ಕೆ ಗ್ರೀಕ್‌ ಭಾಷೆಯಲ್ಲಿ 'ಎಕ್‌ಬಾಲೆ' ಎಂಬ ಪದವನ್ನು
ಉಪಯೋಗಿಸಲಾಗಿದೆ. ಯೇಸುವು ದೆವ್ವಗಳನ್ನು ಜನರಿಂದ ಬಿಟ್ಟ ಹೋಗಿರಿ ಎಂದು
ಆದೇಶ ಕೊಡುವಾಗಲೂ, ಎಕ್ಸ್‌ಬಾಲ್ಲೋ ಎಂಬ ಪದವನ್ನೇ ಮಾರ್ಕನು
ಉಪಯೋಗಿಸಿದ್ದಾನೆ (1:34,39), 'ಕಳುಹಿಸು' ಎಂಬ ಪದವು ಬಲವಾದ ಶಕ್ತಿಯಿಂದ
ಕೂಡಿದೆ ಎಂಬುದನ್ನು ತಿಳಿಸುತ್ತದೆ. ಮಾರ್ಕ 1:9-13ನೇ ವಚನದಲ್ಲಿನ ಘಟನೆಗಳು
ಯೇಸುಸ್ವಾಮಿಯ ಜೀವನದಲ್ಲಿ ಪವಿತ್ರಾತ್ಮನ ಶಕ್ತಿಯನ್ನು ತೋರಿಸುತ್ತವೆ.

ಯೇಸುವು ಮನುಷ್ಯನು ಮತ್ತು ದೇವರೂ ಆಗಿದ್ದನೆಂದು ಮಾರ್ಕನು
ತೋರಿಸುತ್ತಾನೆ. ಹೇಗೆ? ಅದನ್ನು ಪರಿಶೀಲನೆ ಮಾಡೋಣ. ಯೇಸುಕ್ರಿಸ್ತನು,
ದೇವರಿಂದ ಆರಿಸಲ್ಪಟ್ಟ ರಕ್ಷಕನೂ ಆಗಿದ್ದಾನೆಂದು ಮಾರ್ಕನು ಹೇಳುತ್ತಾನೆ (ಮಾರ್ಕ
1:1). ದೇವರಾಗಿರುವ ಯೇಸುಕರ್ತನೂ ಆಗಿದ್ದಾನೆ. ಯೇಸುವಿನ ಬರೋಣವನ್ನು
ತಿಳಿಸಿದ ಸಂದೇಶವಾಹಕನು ಸ್ನಾನಿಕನಾದ ಯೋಹಾನನಾಗಿದ್ದಾನೆ (1:2,3). ಆತನು
ಯೋಹಾನನಿಗಿಂತ ಶಕ್ತನಾಗಿದ್ದಾನೆ (1:7). ಯೇಸುವು ದೇವರು ಮೆಚ್ಚಿದ ಹಾಗೂ
ಪ್ರೀತಿಸುವ ಮಗನಾಗಿದ್ದಾನೆ. ನಾವು ಮೊದಲೇ ಕಲಿತಂತೆ ದೇವರಾತ್ಮನು ಪಾರಿವಾಳದ
ರೂಪದಲ್ಲಿ ಆತನ ಮೇಲೆ ಇಳಿದನು (1:10,11), ಮನುಷ್ಯನಾಗಿ ಯೇಸುವು
ದೀಕ್ಕಾಸ್ನಾನ ಮಾಡಿಕೊಂಡನು. ಯೋಹಾನನು ಆತನಿಗೆ ದೀಕ್ಷಾಸ್ನಾನ ಮಾಡಿಸಿದನೇ
ಹೊರತು, ಯೇಸು ಯೋಹಾನನಿಗೆ ದೀಕ್ಷಾಸ್ನಾನ ಮಾಡಿಸಲಿಲ್ಲ (1:9). ಅನಂತರ
ಪವಿತ್ರಾತ್ಮನು ಆತನನ್ನು ಅಡವಿಗೆ ಕಳುಹಿಸಿದನು (1:12), 40 ದಿನಗಳು ಆತನು
ಅಡವಿಯಲ್ಲಿದ್ದಾಗ, ಎಲ್ಲಾ ಕಡೆಗಳಿಂದಲೂ ಆತನಿಗೆ ಅಪಾಯವಿತ್ತು. ಯೇಸುವು
ಪಾಪಮಾಡುವಂತೆ ಸೈತಾನನು ಪ್ರಯತ್ನಿಸಿದನು (1:13). ಕೊನೆಯಲ್ಲಿ ದೇವದೂತನು
ಆತನಿಗೆ ಉಪಚಾರ ಮಾಡಿದನು (1:13).

ಯೇಸುವು ದೇವರು ಹಾಗೂ ಮನುಷ್ಯನೂ ಆಗಿದ್ದಾನೆಂದು ಮಾರ್ಕನು ಯಾಕೆ
ತೋರಿಸಿದನು? ಆತನು ನಮ್ಮ ಕರ್ತನೂ ಮತ್ತು ರಕ್ಷಕನೂ ಆಗಿದ್ದಾನೆಂದು
ನಾವು ತಿಳಿಯಬೇಕೆಂಬುದು ಮಾರ್ಕನ ಬಯಕೆಯಾಗಿತ್ತು. ಯೆಸುವು ದೇವರು
ಹಾಗೂ ಅದೇ ಸಮಯದಲ್ಲಿ ಮನುಷ್ಯನೂ ಆಗಿದ್ದನು. ಆತನು ನಮ್ಮ ಸಹೋದರನೂ
ಮತ್ತು ಶ್ರೇಷ್ಠ ಮಾದರಿಯೂ ಆಗಿದ್ದಾನೆ. ಸತ್ಯವೇದದ ಇಂತಹ ವಿಸ್ಮಯಕಾರ
ಸತ್ಯವನ್ನು ನಾವು ಹೇಗೆ ಅರ್ಥಮಾಡಿಕೊಳ್ಳಲು ಸಾಧ್ಯ? ನಿಮ್ಮಿಂದ ಅದು ಸಾಧ್ಯವಿಲ್ಲ.
ಆದರೆ ನಂಬಿಕೆಯಿಂದ ಯೇಸುಕ್ರಿಸ್ತನು ದೇವರೂ ಹಾಗೂ ಮನುಷ್ಯನೂ ಆಗಿದ್ದಾನೆಂದು
ಸತ್ಯವೇದದ ಸತ್ಯವನ್ನು ಒಪ್ಪಿಕೊಳ್ಳಬೇಕು. ಈ ಸತ್ಯವು ದೇವರು ಮಾನವರಾದ
ನಮ್ಮ ಮೇಲಿಟ್ಟಿರುವ ಪ್ರೀತಿಯನ್ನು ತೋರಿಸುತ್ತದೆ.

`ಯೇಸುವು ದೇವರೂ ಹಾಗೂ ಅದೇ ಸಮಯದಲ್ಲಿ ಮನುಷ್ಯನೂ ಆಗಿದ್ದಾನೆ.
ನಮ್ಮನ್ನು ರಕ್ಷಿಸಲಿಕ್ಕಾಗಿ ಆತನು ನರಾವತಾರವೆತ್ತಿದನು. ಸತ್ಯವೇದದ ಈ ಅದ್ಭುತವಾದ
ಸತ್ಯವು ದೇವರು ನಮ್ಮ ಮೇಲಿಟ್ಟಿರುವ ಆಶ್ಚರ್ಯಕರವಾದ ಪ್ರೀತಿಯ ಬಗ್ಗೆ ನಮಗೇನು
ತಿಳಿಸುತ್ತದೆ?`