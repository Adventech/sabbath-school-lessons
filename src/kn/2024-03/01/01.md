---
title:  ಮಾರ್ಕನು ಯಾರು?
date:   29/06/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಅಕೃತ್ಯಗಳು 12:12; 15:36-39; ಮಾರ್ಕ 1:1-8; 9-15ನೇ ವಚನಗಳವರೆಗೆ ಓದಿರಿ.

> <p>ಸ್ಮರಣವಾಕ್ಯ</p>
> "ಯೋಹಾನನು ಸೆರೆಗೆ ಬಿದ್ದ ಮೇಲೆ ಯೇಸು ಗಲಿಲಾಯ ಸೀಮೆಗೆ ಬಂದು - ಕಾಲಪರಿಪೂರ್ಣವಾಯಿತು, ದೇವರರಾಜ್ಯವು ಸಮೀಪಿಸಿತು, ದೇವರ ಕಡೆಗೆ ತಿರುಗಿಕೊಂಡು ಸುವಾರ್ತೆಯನ್ನು ನಂಬಿರಿ ಎಂದು ದೇವರ ಸುವಾರ್ತೆಯನ್ನು ಸಾರಿ ಹೇಳಿದನು" (ಮಾರ್ಕ 1:14,15).

ಮಾರ್ಕನ ಸುವಾರ್ತೆಯನ್ನು ಬರೆದವರು ಯಾರು? ಈ ಪುಸ್ತಕವು ಯಾಕೆ
ಬರೆಯಲ್ಪಟ್ಟಿತು? ಹೊಸ ಒಡಂಬಡಿಕೆಯ ಮೊದಲ ನಾಲ್ಕು ಪುಸ್ತಕಗಳು ಯೇಸು
ಕ್ರಿಸ್ತನ ಜೀವನಚರಿತ್ರೆಯನ್ನು ತಿಳಿಸುತ್ತವೆ. ಆದರೆ ಇವುಗಳನ್ನು ಬರೆದವರು ಯಾರೆಂದು
ತಿಳಿಸುವುದಿಲ್ಲ.

ಆದಿಕ್ರೈಸ್ತಸಭೆಯ ಕಾಲದಿಂದಲೂ, ಹೊಸಒಡಂಬಡಿಕೆಯ ಈ ನಾಲ್ಕು
ಪುಸ್ತಕಗಳಲ್ಲಿ ಪ್ರತಿಯೊಂದನ್ನು ಸಭಾನಾಯಕರು ಅಥವಾ ಅವರ ಸ್ನೇಹಿತರು
ಬರೆದರೆಂದು ತಿಳಿದುಕೊಂಡಿದ್ದರು, ಲೂಕನ ಸುವಾರ್ತೆಯನ್ನು ಪೌಲನು
ಬರೆದನೆಂದು ಭಾವಿಸಿದ್ದರು (ಕೊಲೊಸ್ಸೆ 4:14; 2 ತಿಮೊಥೆ 4:11; ಫಿಲೆಮೋನನು
1:24) ಮಾರ್ಕನ ಸುವಾರ್ತೆಯನ್ನು ಅಪೋಸ್ತಲನಾದ ಪೇತ್ರನು ಬರೆದನೆಂದು
ತಿಳಿದಿದ್ದರು (1 ಪೇತ್ರನು 5:13). ಈ ಮಾಹಿತಿಯು ಮಾರ್ಕನ ಪುಸ್ತಕವನ್ನು
ಬರೆದವರು ಯಾರೆಂದು ತಿಳಿಯಲು ನಮಗೆ ಸಹಾಯ ಮಾಡುತ್ತದೆ. ಅಲ್ಲದೆ ಈ
ಪುಸ್ತಕವನ್ನು ಬರೆದ ಲೇಖಕನೂ ಸಹ ತನ್ನ ಹೆಸರನ್ನು ತಿಳಿಸಿಲ್ಲ.

ಆದರೆ ಮಾರ್ಕನ ಪುಸ್ತಕವನ್ನು ಬರೆದವನು ಜಾನ್‌ಮಾರ್ಕನೆಂದು ಆದಿಕ್ರೈಸ್ತ
ಸಭೆಯ ನಾಯಕರು ತಿಳಿಸುತ್ತಾರೆ. ಇವನು ಕೆಲವು ವೇಳೆ ಸುವಾರ್ತಾ ಸೇವೆಯಲ್ಲಿ
ಪೌಲನು ಹಾಗೂ ಬಾರ್ನಬನೊಂದಿಗೆ ಪ್ರಯಾಣಿಸಿದ್ದನು (ಅ.ಕೃತ್ಯಗಳು 13:2,5).
ಅನಂತರ ಮಾರ್ಕನೆನಿಸಿಕೊಳ್ಳುವ ಯೋಹಾನನೆಂಬ ಜಾನ್‌ಮಾರ್ಕನು
ಪೇತ್ರನೊಂದಿಗೆ ಸೇವೆಮಾಡಿದನು (1 ಪೇತ್ರನು 5:13). ಈ ಕಾರಣದಿಂದಲೇ
ಆರಂಭದಲ್ಲಿ ಜನರು ಮಾರ್ಕನ ಪುಸ್ತಕವನ್ನು ಶಿಷ್ಯರಲ್ಲಿ ಒಬ್ಬನಾದ ಪೇತ್ರನು
ಬರೆದನೆಂದು ತಿಳಿದಿದ್ದರು.

ಈ ವಾರ ನಾವು ಮಾರ್ಕನ ಬಗ್ಗೆ ಮೊದಲನೆಯದಾಗಿ ತಿಳಿದುಕೊಳ್ಳೋಣ.
ಅವನು ಯಾರು? ಅವನ ಬಗ್ಗೆ ಸತ್ಯವೇದವು ತಿಳಿಸುವುದೇನು? ಆರಂಭದಲ್ಲಿ
ಅವನು ಸುವಾರ್ತಾ ಸೇವೆಯಲ್ಲಿ ಹಿಂಜರಿದು ವಿಫಲನಾದನು. ಅನಂತರ ಮಾರ್ಕನು
ಬದಲಾವಣೆ ಹೊಂದಿ ಸತ್ಯವೇದದ ಒಂದು ಪುಸ್ತಕವನ್ನು ಬರೆದನು. ಮಾರ್ಕನಲ್ಲಿ
ಯಾವ ರೀತಿ ಬದಲಾವಣೆ ಕಂಡುಬಂದಿತು? ಹಾಗೂ ಕ್ರಿಸ್ತನ ಜೀವನದ ಬಗ್ಗೆ
ಹೇಗೆ ಸುವಾರ್ತೆಯನ್ನು ಬರೆದನೆಂದು ತಿಳಿದುಕೊಳ್ಳೋಣ.