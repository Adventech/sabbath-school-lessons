---
title:  ಸಂದೇಶವಾಹಕನು
date:   02/07/2024
---

`ಮಾರ್ಕ 1:1-8ನೇ ವಚನಗಳು ಯಾರ ಬಗ್ಗೆ ತಿಳಿಸುತ್ತವೆ? ಹಾಗೂ ಈ ಜನರು
ಏನು ಹೇಳುತ್ತಿದ್ದರು ಮತ್ತು ಮಾಡುತ್ತಿದ್ದರು?`

ಈ ವಾಕ್ಯಗಳು ಮೂರು ವ್ಯಕ್ತಿಗಳ ವಿಷಯವಾಗಿ ತಿಳಿಸುತ್ತವೆ. ಯೇಸುಕ್ರಿಸ್ತನು
(1:1), ತಂದೆಯಾದ ದೇವರು (1:2 ತಂದೆಯ ಬಗ್ಗೆ ಮಾರ್ಕನು ಸುಳಿವು
ನೀಡುತ್ತಾನೆ) ಮತ್ತು ಸ್ನಾನಿಕನಾದ ಯೋಹಾನನು. ಇವನು ಒಬ್ಬ ಸಂದೇಶವಾಹಕನೂ
ಹಾಗೂ ಸುವಾರ್ತೆ ಸಾರುವವನೂ ಆಗಿದ್ದನು.

ಮಾರ್ಕ 1:2,3ನೇ ವಚನಗಳಲ್ಲಿ ಹಳೆಯ ಒಡಂಬಡಿಕೆಯ ಮೂರು ವಿವಿಧ
ಪುಸ್ತಕಗಳಿಂದ ತೆಗೆದುಕೊಂಡ ವಾಕ್ಯಗಳನ್ನು ಉದಾಹರಿಸಲಾಗಿದೆ. ಅವುಗಳೆಂದರೆ
ವಿವೇಚನಕಾಂಡ 23:20; ಯೆಶಾಯ 40:3 ಹಾಗೂ ಮಲಾಕಿಯ 3:1. ಈ
ಪುಸ್ತಕದ ಲೇಖಕನಾದ ಮಾರ್ಕನು ಈ ಮೂರು ವಾಕ್ಯಗಳನ್ನು ಒಟ್ಟಾಗಿ ಸೇರಿಸಿ
ಕ್ರಿಸ್ತನ ಜೀವನದಲ್ಲಿ ಏನು ನಡೆಯುವುದೆಂದು ನಮಗೆ ತಿಳಿಸಿದ್ದಾನೆ.

ಯೆಶಾಯ 40:3ನೇ ವಚನವು ಸ್ನಾನಿಕನಾದ ಯೋಹಾನನು ಭವಿಷ್ಯದಲ್ಲಿ
ಮಾಡುವ ಕಾರ್ಯದ ಬಗ್ಗೆ ಹೇಳುತ್ತದೆ. ಮಾರ್ಕನ ಪುಸ್ತಕದಲ್ಲಿ ಕರ್ತನಾದ
ಯೇಸುವು ಒಂದು ಪ್ರಯಾಣದಲ್ಲಿದ್ದಾನೆ. ಈ ಪ್ರಯಾಣವು ನಮ್ಮೆಲ್ಲರಿಗೂ ತನ್ನ
ಪ್ರಾಣ ಕೊಡಲಿರುವ ಕ್ರಿಸ್ತನನ್ನು ಶಿಲುಬೆಗೆ ನಡೆಸುತ್ತದೆ.

ಆದರೆ ಕ್ರಿಸ್ತನು ಶಿಲುಬೆಯಲ್ಲಿ ಮರಣ ಹೊಂದುವುದಕ್ಕೆ ಮೊದಲು ಸಾಕಷ್ಟು
ಘಟನೆಗಳು ನಡೆಯಬೇಕಾಗಿವೆ. ಮಾರ್ಕ ಮೊದಲನೆಯ ಅಧ್ಯಾಯದಲ್ಲಿ ಆತನ
ಪ್ರಯಾಣವು ಆಗತಾನೇ ಆರಂಭವಾಗಿತ್ತು. ಇವೆಲ್ಲವುಗಳ ಬಗ್ಗೆ ಈ ಸುವಾರ್ತೆಯಲ್ಲಿ
ತಿಳಿದುಕೊಳ್ಳಲಿದ್ದೇವೆ.

ಮಾರ್ಕ 1:2,3ನೇ ವಚನಗಳು ಸ್ನಾನಿಕನಾದ ಯೋಹಾನನು ಜನರಿಗೆ ನಿಮ್ಮ
ಪಾಪಗಳನ್ನು ಬಿಟ್ಟು ದೇವರಕಡೆಗೆ ತಿರುಗಿಕೊಳ್ಳಿರಿ ಎಂದು ಕರೆಯುತ್ತಾನೆ. ಅವನ
ಉಡುಪು ಹಳೆಯ ಒಡಂಬಡಿಕೆಯ ದೇವರ ವಿಶೇಷ ಪ್ರವಾದಿಯಾದ ಎಲೀಯನ
ಉಡುಪಿನಂತೆಯೇ ಇತ್ತು (2 ಅರಸು 1:8), ಮಾರ್ಕ 1:7,8ನೇ ವಚನಗಳಲ್ಲಿ
ಸ್ನಾನಿಕನಾದ ಯೋಹಾನನು ಮುಂದೆ ಬರಲಿರುವವನು ಶಕ್ತನಾಗಿದ್ದಾನೆಂದು
ತಿಳಿಸುತ್ತಾನೆ. ಈ ವ್ಯಕ್ತಿಯು ಯೋಹಾನನಿಗಿಂತಲೂ ಅತ್ಯಧಿಕವಾದ ಕಾರ್ಯಗಳನ್ನೂ
ಅದ್ಭುತಗಳನ್ನೂ ಮಾಡುತ್ತಾನೆ. ಈತನು ಯಾರೆಂದರೆ ಯೇಸು ಕ್ರಿಸ್ತನು. ಸ್ನಾನಿಕನಾದ
ಯೋಹಾನನು ಯೇಸುವಿನ ವಿಷಯದಲ್ಲಿ ಆತನ ಕೆರಗಳ ಬಾರನ್ನು ಬೊಗ್ಗಿಕೊಂಡು
ಬಿಚ್ಚುವುದಕ್ಕೂ ನಾನು ಯೋಗ್ಯನಲ್ಲ' ಎಂದು ಹೇಳುತ್ತಾನೆ (ಮಾರ್ಕ 1:7,8). ಈ
ವಾಕ್ಯಗಳು ಯೇಸುಕ್ರಿಸ್ತನು ಮನುಷ್ಯನಿಗಿಂತಲೂ ಹೆಚ್ಚಾಗಿ ದೇವರಾಗಿದ್ದಾನೆಂದು
ಯೋಹಾನನು ತಿಳಿದಿದ್ದನೆಂದು ಹೇಳುತ್ತವೆ.