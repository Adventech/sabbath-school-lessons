---
title:  ಸುವಾರ್ತಾ ಸೇವೆಯಲ್ಲಿ ಹಿಂಜರಿದ ವ್ಯಕ್ತಿ
date:   30/06/2024
---

`ಅ.ಕೃತ್ಯಗಳು 12:12ನೇ ವಾಕ್ಯ ಓದಿರಿ. ಅ. ಕೃತ್ಯಗಳ ಪುಸ್ತಕವು ಮಾರ್ಕನನ್ನು
ಹೇಗೆ ಪರಿಚಯಿಸುತ್ತದೆ?`

ಹೆಚ್ಚಿನ ಜನರು ಯೋಹಾನನೆನಿಸಿಕೊಳ್ಳುವ ಮಾರ್ಕನು (ಜಾನ್‌ಮಾರ್ಕ್)
ಮಾರ್ಕನೆಂಬ ಸುವಾರ್ತೆ ಬರೆದನೆಂದು ನಂಬಿದ್ದಾರೆ. ಅ.ಕೃತ್ಯಗಳು 12ನೇ
ಅಧ್ಯಾಯದಲ್ಲಿ ತಿಳಿಸಿರುವ ಘಟನೆ ನಡೆದಾಗ ಅವನು ಯೌವನಸ್ಥನಾಗಿದ್ದನು.
ಇದು ಕ್ರಿ.ಶ.44 ರಿಂದ 46ರಲ್ಲಿ ನಡೆದ ಸಂಗತಿಯಾಗಿದೆ. ಮಾರ್ಕನು ಮರಿಯಳೆಂಬ
ಒಬ್ಬಳು ಕುಲೀನ ಮನೆತನದ ಶ್ರೀಮಂತ ಮಹಿಳೆಯ ಮಗನಾಗಿದ್ದನೆಂದು ತಿಳಿದು
ಬರುತ್ತದೆ. ಆಕೆ ಆದಿಕ್ರೈಸ್ತ ಸಭೆಗೆ ಹಣಸಹಾಯ ಮಾಡುತ್ತಿದ್ದಳು. ಆಕೆಯ ಮನೆಯಲ್ಲಿ
ಪ್ರಾರ್ಥನಾ ಕೂಟಗಳು ನಡೆಯುತ್ತಿದ್ದವು (ಅ.ಕೃತ್ಯಗಳು 12:12ನೇ ವಚನದಲ್ಲಿ
ಇದನ್ನು ತಿಳಿಯಬಹುದು). ಹೆರೋದ ರಾಜನು ಪೇತ್ರನನ್ನು ಸೆರೆಯಲ್ಲಿ ಹಾಕಿಸಿದ್ದಾಗ,
ಸಭಾ ವಿಶ್ವಾಸಿಗಳು ಮರಿಯಳ ಮನೆಯಲ್ಲಿ ಪ್ರಾರ್ಥನೆಗಾಗಿ ಕೂಡಿ ಬಂದಿದ್ದರು.
ದೇವರ ಸಹಾಯದಿಂದ ಪೌಲನು ಸೆರೆಮನೆಯಿಂದ ತಪ್ಪಿಸಿಕೊಂಡನು. ಅನಂತರ
ಹೆರೋದನನ್ನು ಕರ್ತನ ದೂತನು ಹೊಡೆದ ಕಾರಣದಿಂದ ಅವನು ಹುಳಬಿದ್ದು
ಭಯಂಕರ ವೇದನೆಯಿಂದ ಸತ್ತನು (12:23). ಈ ಕತೆಯಲ್ಲಿ ಯೋಹಾನನೆನಿಸಿಕೊಳ್ಳುವ ಮಾರ್ಕನು ಯಾವುದೇ ಪ್ರಮುಖ ಪಾತ್ರವಹಿಸಿಲ್ಲ. ಆದರೆ ಅವನ ಬಗ್ಗೆ
ಮೊದಲನೆಯದಾಗಿ ಇಲ್ಲಿ ಕಲಿಯುತ್ತೇವೆ. ಅನಂತರ ಅವನು ಪೌಲನು ಹಾಗೂ
ಬಾರ್ನಲರೊಂದಿಗೆ ಸೇವೆಮಾಡಲು ಹೊರಟನು.

`ಅ.ಕೃತ್ಯಗಳು 13:1-5 ಹಾಗೂ 13ನೇ ವಾಕ್ಯಗಳನ್ನು ಓದಿರಿ. ಯೋಹಾನ
ನೆನಿಸಿಕೊಳ್ಳುವ ಮಾರ್ಕನು (ಜಾನ್‌ಮಾರ್ಕ್) ಪೌಲ ಬಾರ್ನಬರೊಂದಿಗೆ ಹೇಗೆ
ಸೇವೆ ಮಾಡಲು ಆರಂಭಿಸಿದನು. ಅವನು ಅವರೊಂದಿಗೆ ಸೇವೆ ಮಾಡಲು ಆರಂಭಿಸಿದ
ನಂತರ ಏನಾಯಿತು? ಸತ್ಯವೇದದಲ್ಲಿ ಯೋಹಾನನು ಎಂದು ತಿಳಿಸಿದೆ. ಇವನು
ಯೇಸುವಿನ ಪ್ರಿಯಶಿಷ್ಯನಾದ ಅಪೋಸ್ತಲನಾದ ಯೋಹಾನನಲ್ಲ. ಬದಲಾಗಿ
ಯೋಹಾನನೆನಿಸಿಕೊಳ್ಳುವ ಮಾರ್ಕನೆಂದು ತಿಳಿದುಕೊಳ್ಳಬೇಕು.`

ಅ.ಕೃತ್ಯಗಳು 13ನೇ ಅಧ್ಯಾಯವು ಪೌಲ ಬಾರ್ನಬರು ಕ್ರಿ.ಶ. 46ರಲ್ಲಿ ಸುವಾರ್ತಾ
ಸೇವೆಗಾಗಿ ಜೊತೆಯಾಗಿ ಮೊದಲ ಬಾರಿಗೆ ಪ್ರಯಾಣಿಸಿದರೆಂದು ತಿಳಿಸುತ್ತದೆ.
ಅ.ಕೃತ್ಯಗಳು ಪುಸ್ತಕವನ್ನು ಬರೆದ ವೈದ್ಯನಾದ ಲೂಕನು ಐದನೇ ವಚನದಲ್ಲಿ
ಮೊದಲ ಬಾರಿಗೆ ಯೋಹಾನನಿಸಿಕೊಳ್ಳುವ ಮಾರ್ಕನ ಬಗ್ಗೆ ತಿಳಿಸುತ್ತಾನೆ. ಇವನು
ಆ ಸಮಯದಲ್ಲಿ ಸೇವಕನು ಅಥವಾ ಪರಿಚಾರಕನಾಗಿದ್ದನು (13:5), ಅನಂತರ
ಲೂಕನು 13ನೇ ವಚನದಲ್ಲಿ ಮಾರ್ಕನ ಬಗ್ಗೆ ಅವನು ಯೆರೂಸಲೇಮಿಗೆ ಹಿಂದಿರುಗಿ
ಹೋದನೆಂದು ಹೇಳುತ್ತಾನೆ.

ಯೋಹಾನನೆನಿಸಿಕೊಳ್ಳುವ ಮಾರ್ಕನು ಯಾಕೆ ಯೆರೂಸಲೇಮಿಗೆ
ಹಿಂದಿರುಗಿದನೆಂದು ಲೂಕನು ತಿಳಿಸುವುದಿಲ್ಲ. ಆದರೆ ಅದಕ್ಕೆ ಕಾರಣವೇನೆಂದು
ನಾವು ಕೇವಲ ಊಹಿಸಿಕೊಳ್ಳಬಹುದು. ಶ್ರೀಮತಿ ವೈಟಮ್ಮನವರು ತಮ್ಮ 'ದಿ
ಆಕ್ಸ್ ಆಫ್ ದಿ ಅಪೋಸ್ತಲ್ಸ್' ಪುಸ್ತಕದ 169ನೇ ಪುಟದಲ್ಲಿ ಅದಕ್ಕೆ ಕಾರಣ
ನೀಡುತ್ತಾರೆ.

ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ- ಮೂರನೇ ತ್ರೈಮಾಸಿಕ
"ಸುವಾರ್ತಾ ಸೇವೆಯಲ್ಲಿ ಮಾರ್ಕನು ಬಹಳವಾಗಿ ಭಯಪಟ್ಟು ಧೈರ್ಯ
ಕಳೆದುಕೊಂಡನು. ದೇವರ ಸೇವೆಗೆ ಆರಂಭದಲ್ಲಿ ಅವನು ತನ್ನನ್ನು ಸಂಪೂರ್ಣವಾಗಿ
ಒಪ್ಪಿಸಿಕೊಟ್ಟಿರಲಿಲ್ಲ. ಶ್ರೀಮಂತ ಕುಟುಂಬದಲ್ಲಿ ಹುಟ್ಟಿ ಬೆಳೆದ ಮಾರ್ಕನು ಕಠಿಣ
ಕಾಲಗಳನ್ನು ಎಂದೂ ಕಂಡಿರಲಿಲ್ಲ. ಸೇವೆಯಲ್ಲಿ ಬರಬಹುದಾದ ಅಪಾಯಗಳು
ಮತ್ತು ಕಷ್ಟದ ಸಮಯಗಳ ಬಗ್ಗೆ ಅವನು ಭಯಪಟ್ಟು, ನಿರೀಕ್ಷೆ ಕಳೆದುಕೊಂಡನು".
ಸಂಕ್ಷಿಪ್ತವಾಗಿ ಹೇಳುವುದಾದರೆ, ಯೋಹಾನನೆನಿಸಿಕೊಳ್ಳುವ ಮಾರ್ಕನು ಸುವಾರ್ತಾ
ಸೇವೆಯಲ್ಲಿ ಕಷ್ಟ ದುಃಖ ಅಪಾಯಗಳನ್ನು ಎದುರಿಸಲು ಸಿದ್ಧನಿರಲಿಲ್ಲ. ಆದುದರಿಂದ
ಅವನು ಯೆರೂಸಲೇಮಿಗೆ ತನ್ನ ಮನೆಗೆ ಹಿಂದಿರುಗಿದನು.

`ಜೀವನದಲ್ಲಿ ಕಷ್ಟಸಂಕಟ, ಕಠಿಣ ಕಾಲ ಬಂದಾಗ, ನಾವೂ ಸಹ ಅನೇಕ ವೇಳೆ
ಯೋಹಾನನೆನಿಸಿಕೊಳ್ಳುವ ಮಾರ್ಕನಂತೆ ನಿರೀಕ್ಷೆ ಕಳೆದುಕೊಂಡಿದ್ದೇವೆಯೋ? ಭಯದ
ಕಾರಣದಿಂದ ಕ್ರಿಸ್ತನ ಸೇವೆಯಲ್ಲಿ ಹಿಂಜರಿದಿದ್ದೇಯೋ? ಅಥವಾ ಕ್ರೈಸ್ತ ಜೀವಿತದಲ್ಲಿ
ಧೈರ್ಯಗುಂದಿ ವಿಫಲಗೊಂಡಿದ್ದೇವೆಯೊ? ಅಂತಹ ಅನುಭವದಿಂದ ನೀವು ಕಲಿತ
ಪಾಠವೇನು?`