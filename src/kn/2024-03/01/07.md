---
title:  ಹೆಚ್ಚಿನ ಚಿಂತನೆ
date:   05/07/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್'
ಪುಸ್ತಕದ 'ದಿ ವಾಯ್ಸ್ ಇನ್ ದಿ ವಿಲ್ಟರ್‌ನಸ್' ಮತ್ತು 'ದಿ ಆಕ್ಟ್ ಆಫ್ ದಿ
ಅಪೋಸ್ತಲ್' ಪುಸ್ತಕದ 'ಹೆರಾಲ್ಡ್ ಆಫ್ ದಿ ಗಾಸ್ಟಲ್' ಎಂಬ ಅಧ್ಯಾಯಗಳನ್ನು
ಓದಿರಿ.

ಮಾರ್ಕ 1:15ನೇ ವಚನದಲ್ಲಿ ಯೇಸುವು ತಿಳಿಸಿರುವ ಸಂದೇಶವನ್ನು ಹೆಚ್ಚು
ಕಡಿಮೆ ಮೊದಲನೆಯ ದೂತನೂ ಸಹ ತನ್ನ ವರ್ತಮಾನದಲ್ಲಿ ತಿಳಿಸಿದ್ದಾನೆಂದು
ನಿಮಗೆ ತಿಳಿದಿದೆಯೇ? (ಪ್ರಕಟನೆ 14:6,7). ಮೊದಲನೆಯ ದೂತನು ಈ ಲೋಕಕ್ಕೆ
ಕೊನೆಯ ಕಾಲದಲ್ಲಿ ಶುಭವರ್ತಮಾನವು ಎಲ್ಲರಿಗೂ ಸಾರಲ್ಪಡುವುದೆಂದು
ತಿಳಿಸುತ್ತಾನೆ. ಯೇಸುಸ್ವಾಮಿಯ ಸಂದೇಶದಲ್ಲಿ ಮೂರುಭಾಗಗಳಿರುವಂತೆಯೇ
ಆ ದೂತನ ಸಂದೇಶದಲ್ಲಿಯೂ ಮೂರು ಭಾಗಗಳಿವೆ. ಈ ಎರಡೂ ಸಂದೇಶಗಳಲ್ಲಿಯೂ ಒಂದು ಕಾಲ ಸಂದೇಶ. ಒಂದು ವಾಗ್ದಾನ ಹಾಗೂ ಒಂದು
ಆಹ್ವಾನ ಕೊಡಲ್ಪಟ್ಟಿರುವುದನ್ನು ಕೆಳಕಂಡ ನಕ್ಷೆಯಲ್ಲಿ ಕಾಣಬಹುದು.

| ಮಾರ್ಕ 1 (ವಿಷಯಗಳು) | ಹೋಲಿಕೆ | ಪ್ರಕಟನೆ 14 |
| --- | --- | --- |
ಕಾಲವು (ದಾನಿಯೇಲನು 9ನೇ ಅಧ್ಯಾಯ) | ಕಾಲದ ಸಂದೇಶ | ದೇವರು ನಮ್ಮ ನ್ಯಾಯಾಧಿಪತಿ |
ಪರಿಪೂರ್ಣವಾಯಿತು | | ದಾನಿಯೇಲನು 9:7,8 |
ದೇವರ ರಾಜ್ಯವು ಸಮೀಪಿಸಿದೆ | ದೇವರ ವಾಗ್ದಾನ | ಶುಭ ವರ್ತಮಾನ |
ಯೇಸುವನ್ನು ಹಿಂಬಾಲಿಸಿರಿ | ಆಹ್ವಾನ | ದೇವರನ್ನು ಆರಾಧಿಸಿರಿ |

ಪ್ರಕಟನೆ 14:6,7ನೇ ವಚನದಲ್ಲಿ ತಿಳಿಸಿರುವ ಮೊದಲನೆಯ ದೂತನ
ವರ್ತಮಾನವು ದೇವರು ನ್ಯಾಯತೀರ್ಪು ಮಾಡುವ ಗಳಿಗೆ ಬಂದಿದೆ ಎಂದು
ಘೋಷಿಸುತ್ತದೆ. ದಾನಿಯೇಲನು 8:14ನೇ ವಚನದಲ್ಲಿ ತಿಳಿಸಿರುವ 2300 ದಿನಗಳ
ಕಾಲದ ಪ್ರವಾದನೆಯು ದೇವರ ಈ ಕಾರ್ಯವು 1844ನೇ ಇಸವಿಯಲ್ಲಿ
ಆರಂಭವಾಯಿತೆಂದು ತಿಳಿಸುತ್ತದೆ. ದೇವರು ನ್ಯಾಯಾಧಿಪತಿಯಾಗಿ ತೀರ್ಪು ನೀಡಿ
ತನ್ನ ರಾಜ್ಯವನ್ನು ತನ್ನ ಭಕ್ತಜನರಿಗೆ ಕೊಡುವನು (ದಾನಿಯೇಲನು 7:22).
ಅಂತ್ಯಕಾಲದಲ್ಲಿ ಮೊದಲನೆಯ ದೂತನು ತನ್ನ ಸಂದೇಶದಲ್ಲಿ ಲೋಕದವರೆಲ್ಲರೂ
ದೇವರನ್ನು ಆರಾಧಿಸಬೇಕೆಂದು ಕರೆ ನೀಡುತ್ತಾನೆ. ಪ್ರಕಟನೆ 13ನೇ ಅಧ್ಯಾಯದಲ್ಲಿ
ಮೃಗಗಳು ತಮ್ಮ ಅಧಿಕಾರ ಬಲದಿಂದ ಲೋಕದವರೆಲ್ಲರೂ ಸುಳ್ಳು ದೇವರಿಗೆ
ಅಡ್ಡಬಿದ್ದು, ಗೌರವಿಸಿ ಪೂಜೆ ಮಾಡಬೇಕೆಂದು ಒತ್ತಾಯಿಸುತ್ತವೆ.

ಈ ಕಾರಣದಿಂದ ಮಾರ್ಕನ ಸುವಾರ್ತೆ ಮೊದಲನೆ ಅಧ್ಯಾಯದ ಯೇಸು
ಸ್ವಾಮಿಯ ಸಂದೇಶವು ದಾನಿಯೇಲನು 9ನೇ ಅಧ್ಯಾಯದ ಕಾಲದ ಪ್ರವಾದನೆಯ
ಸಂದೇಶಕ್ಕೆ ಸಂಬಂಧಪಟ್ಟಿದೆ. ಅದೇ ರೀತಿ ಮೊದಲನೆಯ ದೂತನ ವರ್ತಮಾನವೂ
ಸಹ ಅಂತ್ಯಕಾಲದಲ್ಲಿ ದಾನಿಯೇಲನ 2300 ದಿನಗಳ ಪ್ರವಾದನೆಗೆ ಸಂಬಂಧ
ಹೊಂದಿದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೀಕ್ಷಾಸ್ನಾನದ ಅರ್ಥವೇನು? ಯೋಹಾನ 3:1-8 ಹಾಗೂ ರೋಮಾಯ
6:1-4ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳನ್ನು ಯೇಸುಸ್ವಾಮಿಯ
ದೀಕ್ಷಾಸ್ನಾನದೊಂದಿಗೆ ಹೋಲಕೆ ಮಾಡಿರಿ (ಮಾರ್ಕ 1:9-13), ಈ
ವಾಕ್ಯಗಳು ದೀಕ್ಷಾಸ್ನಾನದ ಅರ್ಥವನ್ನು ಹೆಚ್ಚಾಗಿ ತಿಳಿಯಲು ನಮಗೆ ಹೇಗೆ
ಸಹಾಯ ಮಾಡುತ್ತವೆ?`

`ಮಾರ್ಕ 1:14,15ನೇ ವಚನಗಳಲ್ಲಿ ತಿಳಿಸಿರುವ ಯೇಸುಸ್ವಾಮಿಯ ಶುಭ
ವಾರ್ತೆಯನ್ನು ಮೊದಲನೆ ದೂತನ ಸಂದೇಶದೊಂದಿಗೆ ಹೋಲಿಕೆ ಮಾಡಿ
(ಪ್ರಕಟನೆ 14:6,7). ಈ ವಾಕ್ಯಗಳು ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಕ್ರೈಸ್ತರಾದ
ನೀವು ನಿಮ್ಮ ಸೇವೆಯನ್ನು ಉತ್ತಮವಾಗಿ ಅರ್ಥಮಾಡಿಕೊಳ್ಳಲು ಹೇಗೆ
ಸಹಾಯ ಮಾಡುತ್ತವೆ?`