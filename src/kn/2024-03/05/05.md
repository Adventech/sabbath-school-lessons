---
title:  ತಿರಸ್ಕರಿಸಲ್ಪಟ್ಟಿದ್ದು ಹಾಗೂ ಅಂಗೀಕರಿಸಲ್ಪಟ್ಟದ್ದು
date:   31/07/2024
---

`ಯೇಸುವಿನ ಸ್ವಂತ ಊರಾದ ನಜರೇತಿನ ಜನರು ಯಾಕೆ ಆತನನ್ನು ತಿರಸ್ಕರಿಸಿದರು?
6:1-6.`

ಸಾಮಾನ್ಯವಾಗಿ ತಮ್ಮ ಊರಿನ ಯಾರಾದರೂ ಪ್ರಸಿದ್ಧನೂ, ಜನಪ್ರಿಯನೂ
ಆದಾಗ, ಆ ಊರಿನ ಜನರು ಸಂತೋಷಗೊಳ್ಳುವುದು ಸಹಜ. ಆದರೆ ನಜರೇತಿನ
ಜನರು ಆ ರೀತಿ ಯೇಸುವಿನ ವಿಷಯದಲ್ಲಿ ಸಂತೋಷಪಡಲಿಲ್ಲ. ಅವರು ಆತನ
ಸುವಾರ್ತಾ ಸೇವೆ ಯಶಸ್ವಿಯಾಗುವುದನ್ನು ಕಂಡು ಆತನ ವಿಷಯವಾಗಿ
ಬೇಸರಗೊಂಡರು. ಒಬ್ಬ ಬಡಗಿಯ ಮಗನು ದೇವರಾತ್ಮನ ಶಕ್ತಿಯಿಂದ ರೋಗಿಗಳನ್ನು
ಗುಣಪಡಿಸುವುದನ್ನು ಹಾಗೂ ಬೋಧಕನಾದದ್ದನ್ನು ಒಪ್ಪಿಕೊಳ್ಳಲು ಅವರಿಗೆ ಬಹಳ
ಕಷ್ಟವಾಯಿತು. ಯೇಸುಸ್ವಾಮಿಯು ಅದ್ಭುತಕಾರ್ಯಗಳನ್ನು ಹೆಚ್ಚಾಗಿ ಕಪೆರ್ನೆಮಿನಲ್ಲಿ
ಮಾಡಿದನೇ ಹೊರತು ನಜರೇತಿನಲ್ಲಲ್ಲ (ಲೂಕ 4:23). ನಜರೇತಿನ ಕೆಲವರು
ಆತನ ಬಗ್ಗೆ ಕೋಪಗೊಂಡಿರಬಹುದು ಇಲ್ಲವೆ ಹೊಟ್ಟೆಕಿಚ್ಚುಪಟ್ಟಿರಬಹುದು.
ಇದೆಲ್ಲಕ್ಕಿಂತಲೂ ಹೆಚ್ಚಾಗಿ ಯೇಸುಸ್ವಾಮಿಯು ತನ್ನ ಕುತುಂಬದವರೊಂದಿಗೆ ಹೆಚ್ಚಿನ
ಆತ್ಮೀಯ ಸಂಬಂಧ ಹೊಂದಿರಲಿಲ್ಲವೆಂದು ಮೂರನೇ ಪಾಠದಲ್ಲಿ ತಿಳಿದಿದ್ದೇವೆ
(ಮಾರ್ಕ 3:31-35ನೇ ವಚನಗಳನ್ನೂ ಓದಿರಿ).

ಯೇಸುಸ್ವಾಮಿಯ ಹನ್ನೆರಡು ಮಂದಿ ಶಿಷ್ಯರ ಸೇವೆಯನ್ನು ಯೋಹಾನನ
ಮರಣದೊಂದಿಗೆ ಹೋಲಿಕೆ ಮಾಡಿ (ಮಾರ್ಕ 6:7-30), ಇವೆರಡೂ ವಿಷಯಗಳು
ಹೇಗೆ ಭಿನ್ನವಾಗಿವೆ ಎಂಬುದನ್ನು ತರಗತಿಯಲ್ಲಿ ಚರ್ಚಿಸಿ.

ಯೇಸುಕ್ರಿಸ್ತನು ತನ್ನ ಹನ್ನೆರಡು ಮಂದಿ ಶಿಷ್ಯರನ್ನು ದೇವರ ಸುವಾರ್ತೆ ಸಾರಲು
ಇಬ್ಬಿಬ್ಬರಾಗಿ ಕಳುಹಿಸಿದನು. ಆದರೆ ಸ್ನಾನಿಕನಾದ ಯೋಹಾನನು ಸೆರೆಮನೆಯಲ್ಲಿ
ಹಾಕಲ್ಪಟ್ಟದ್ದರಿಂದ ಅವನು ದೇವರರಾಜ್ಯದ ಸುವಾರ್ತೆ ಸಾರಲಾಗಲಿಲ್ಲ. ಯೇಸುವು
ತನ್ನ ಶಿಷ್ಯರನ್ನು ಸೇವೆಗೆ ಕಳುಹಿಸುವಾಗ ಹೆಚ್ಚಿನ ವಸ್ತುಗಳನ್ನು ತೆಗೆದುಕೊಂಡು
ಹೋಗಬಾರದೆಂದು ಹೇಳುತ್ತಾನೆ. ಅವರು ತಮ್ಮ ದೈನಂದಿನ ಅಗತ್ಯಗಳಿಗೆ ಜನರ
ಮೇಲೆ ಆತುಕೊಳ್ಳಬೇಕಾಗಿತ್ತು. ಇಂದು ಸುವಾರ್ತೆ ಸಾರುವವರಿಗೂ ಯೇಸುವು
ಶಿಷ್ಯರಿಗೆ ಹೇಳಿದ ಮಾತುಗಳು ಅನ್ವಯವಾಗುತ್ತವೆ. ನಾವೂ ಇತರರನ್ನು
ಅವಲಂಬಿಸಿದಾಗ, ಅವರು ನಮ್ಮ ಸ್ನೇಹಿತರಾಗುತ್ತಾರೆ ಮತ್ತು ದೇವರ ಸಂದೇಶವನ್ನು
ಕೇಳುತ್ತಾರೆ.

ಸ್ನಾನಿಕನಾದ ಯೋಹಾನನು ಅರಸನಾದ ಹೆರೋದನ ಅಥವಾ ಅವನ
ಕುಟುಂಬದ ಸ್ನೇಹಿತನಾಗಿರಲಿಲ್ಲ. ಅವನು ಎಂತಹ ಭಯಾನಕ ಮರಣ
ಹೊಂದಿದನೆಂದು ಮಾರ್ಕನ ಸುವಾರ್ತೆಯಲ್ಲಿ ತಿಳಿಸಲಾಗಿದೆ. ಹೆರೋದನ
ಹುಟ್ಟುಹಬ್ಬದಲ್ಲಿ ಹೆರೋದ್ಯಳ ಮಗಳು ನಾಟ್ಯವಾಡುತ್ತಾಳೆ. ಇದರಿಂದ
ಸಂತೋಷಗೊಂಡ ಅರಸನು ನಿನಗೇನು ಬೇಕೆಂದು ಆ ಹುಡುಗಿಯನ್ನು ಕೇಳುತ್ತಾನೆ.
ಅವಳ ಬಯಕೆಯಂತೆ ಹೆರೋದನು ಸ್ನಾನಿಕನಾದ ಯೋಹಾನನನ್ನು ಕೊಲ್ಲಿಸುತ್ತಾಳೆ.
ಅದೇ ಸಮಯದಲ್ಲಿ ಯೆಸುಸ್ವಾಮಿಯ ಹನ್ನೆರಡು ಮಂದಿ ಶಿಷ್ಯರು ದೇವರ
ರಾಜ್ಯದ ಸುವಾರ್ತೆ ಸಾರುತ್ತಿದ್ದಾರೆ. ಕ್ರಿಸ್ತನ ಮರಣವೂ ಸಹ ಸಮೀಪದಲ್ಲಿದೆ
ಎಂದು ಸ್ನಾನಿಕನಾದ ಯೋಹಾನನ ಮರಣವು ಸೂಚಿಸುತ್ತದೆ (ಮಾರ್ಕ 15:16ನೇ
ಅಧ್ಯಾಯಗಳು). ಅವನು ಕೊಲ್ಲಲ್ಪಟ್ಟು ಸಮಾಧಿಯಲ್ಲಿಟ್ಟಾಗ, ಜನರು ಅವನು
ತಿರುಗಿ ಬದುಕಿ ಬಂದಿದ್ದಾನೆಂದು ಹೇಳುತ್ತಾರೆ (ಮಾರ್ಕ 6:29, 14-16).

`ಯೇಸುಸ್ವಾಮಿಯನ್ನು ತಿರಸ್ಕರಿಸಿದಂತೆ ಯಾರಾದರೂ ನಿಮ್ಮನ್ನು ತಿರಸ್ಕರಿಸಿದ್ದಾರೆಯೇ?
ಅರ್ಥಮಾಡಿಕೊಳ್ಳಲು ಕಷ್ಟವಾಗುವಂತ ಯಾವುದಾದರೂ ಕಷ್ಟಸಂಕಟ, ನೋವು
ಅನುಭವಿಸಿದ್ದೀರಾ? ಇಂತಹ ಅನುಭವದಿಂದ ನೀವು ಕಲಿತ ಪಾಠವೇನು? ಇದರಿಂದ
ಮುಂದೆ ಇದಕ್ಕಿಂತಲೂ ಅಪಾಯಕಾರಿಯಾದ ಘಟನೆ ಒಂದು ವೇಳೆ ಉಂಟಾದಲ್ಲಿ
ಹಿಂದಿನ ಸಂಗತಿಯು ನಿಮಗೆ ಹೇಗೆ ಸಹಾಯಕವಾಗಿ ಧೈರ್ಯ ಕೊಡುತ್ತದೆ?`