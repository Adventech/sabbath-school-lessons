---
title:  ಹೆಚ್ಚಿನ ಚಿಂತನೆ
date:   02/08/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್
ಪುಸ್ತಕದ ಪೀಸ್ ಬಿ ಸ್ಟಿಲ್ ಹಾಗೂ 'ದಿ ಟಚ್ ಆಫ್ ಫೆಯಿತ್' ಎಂಬ
ಅಧ್ಯಾಯಗಳನ್ನು ಓದಿರಿ.

ಅದೇ ಪುಸ್ತಕದ 363ನೇ ಪುಟದಲ್ಲಿ ಅವರು ಹೀಗೆ ಹೇಳುತ್ತಾರೆ : "ದೇವರು
ತನ್ನ ಜನರನ್ನು ತರಬೇತಿಗೊಳಿಸುತ್ತಿದ್ದಾನೆ. ಅವರ ಜೀವನವು ಅವರು ಆತನನ್ನು
ಎಲ್ಲಾ ವಿಧವಾಗಿಯೂ ಅನುಸರಿಸಿ ನಡೆಯುತ್ತಾರೆಂದು ತೋರಿಸುತ್ತದೆ. ದೇವರನ್ನು
ಅನುಸರಿಸಿ ನಡೆಯುವವರು. ಆತನನ್ನು ತಿಳಿದುಕೊಳ್ಳುವ ಬಗ್ಗೆ ಹಾಗೂ ತಮ್ಮ
ಜೀವನದಲ್ಲಿ ಆತನ ಚಿತ್ತವೇನೆಂದು ತಮ್ಮ ವೈಯಕ್ತಿಕ ಅನುಭವದಿಂದ
ತಿಳಿದುಕೊಳ್ಳಬೇಕು. ದೇವರು ನಮ್ಮೊಂದಿಗೆ ಮಾತಾಡುವುದನ್ನು ಗಮನವಿಟ್ಟು
ಆಲಿಸಬೇಕು. "ಬಿಡಿರಿ, ನಾನೇ ದೇವರು ಲೋಕದ ಸಮಸ್ತ ಜನಗಳಿಗೂ
ಸರ್ವಾಧಿಪತಿಯು ನಾನೇ' ಎಂದು ದೇವರು ಹೇಳುತ್ತಾನೆ (ಕೀರ್ತನೆ 46:10).
ದೇವರು ಯಾರೆಂಬುದನ್ನು ನಾವು ತಿಳಿದುಕೊಂಡಾಗ, ನಮಗೆ ನಿಜವಾದ ವಿಶ್ರಾಂತಿ
ದೊರೆಯುತ್ತದೆ. ಈ ಜ್ಞಾನವು ಆತನ ಸೇವೆ ಮಾಡಲು ನಮ್ಮನ್ನು ಸಿದ್ಧಗೊಳಿಸುತ್ತದೆ.
ನಮ್ಮ ಸುತ್ತಲಿರುವ ಜನರೆಲ್ಲರೂ ಬಹಳ ಗಡಿಬಿಡಿಯಲ್ಲಿದ್ದಾರೆ. ತಾವು ಮಾಡಬೇಕಾದ
ಅನೇಕ ಕೆಲಸಗಳ ಬಗ್ಗೆ ಅವರು ಬೇಸರಗೊಂಡಿದ್ದಾರೆ.

"ಆದರೆ ಕ್ರೈಸ್ತರಾದ ನಾವು ದೇವರಲ್ಲಿ ವಿಶ್ರಾಂತಿ ಕಂಡುಕೊಂಡಾಗ, ನಮ್ಮಲ್ಲಿ
ಹೊಸ ಚೈತನ್ಯವುಂಟಾಗುತ್ತದೆ. ಪರಲೋಕದಿಂದ ಬರುವ ಬೆಳಕು ಮತ್ತು ಸಮಾಧಾನವು
ನಮ್ಮ ಹೃದಯಗಳನ್ನು ತುಂಬಿಕೊಳ್ಳುತ್ತವೆ. ದೇವರು ನಮ್ಮನ್ನು ಹತೋಟಿಯಲ್ಲಿಟ್ಟುಕೊಂಡಿದ್ದಾನೆಂದು ನಮ್ಮ ಈ ಹೊಸಜೀವನವು ಇತರ ಜನರಿಗೆ ತೋರಿಸುತ್ತದೆ.
ಈ ಬೆಳಕು ಹಾಗೂ ಸಮಾಧಾನವು ಜನರ ಹೃದಯಗಳಲ್ಲಿ ಪರಿಣಾಮ ಬೀರುತ್ತದೆ".

"ದಿ ಡಿಸೈರ್ ಆಫ್ ಏಜಸ್" ಪುಸ್ತಕದ 385ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು
ಹೀಗೆ ತಿಳಿಸುತ್ತಾರೆ :

"ಯೇಸುಸ್ವಾಮಿ ತನ್ನ ಮಕ್ಕಳಾಗಿರುವ ಎಲ್ಲರಿಗೂ ಯಾಕೆ ಆರೋಗ್ಯ, ಬಲ
ಮತ್ತು ಸಂಪತ್ತನ್ನು ಕೊಡಲಿಲ್ಲವೆಂದು ಕೆಲವರು ಆಶ್ಚರ್ಯಪಟ್ಟರು. ಆತನು ಮಾಡಿದ
ಎಲ್ಲಾ ಅದ್ಭುತಕಾರ್ಯಗಳು ಹಾಗೂ ಪವಾಡಗಳನ್ನು ನೋಡಿದ್ದರು. ಹಾಗಿದ್ದಲ್ಲಿ
ಯೇಸುಸ್ವಾಮಿಯು ತನ್ನ ಜನರನ್ನು ಅವರ ವೈರಿಗಳಿಂದ ಬಿಡಿಸಿ ಅವರಿಗೆ ಗೌರವ,
ಅಧಿಕಾರಗಳನ್ನು ಯಾಕೆ ಕೊಡಲಿಲ್ಲ? ತಂದೆಯಾದ ದೇವರು ತನ್ನನ್ನು ಈ
ಲೋಕಕ್ಕೆ ಕಳುಹಿಸಿದ್ದನೆಂದು ಆತನೇ ಹೇಳಲಿಲ್ಲವೇ? ಹಾಗಿದ್ದಲ್ಲಿ ಯಾಕೆ ಯೇಸುವು
ಇಸ್ರಾಯೇಲ್ಯರ ಅರಸನಾಗಲು ನಿರಾಕರಿಸಿದನು? ಜನರು ಯೇಸುವನ್ನು ಸರಿಯಾಗಿ
ಅರ್ಥಮಾಡಿಕೊಳ್ಳಲಿಲ್ಲ. ಆತನು ಅವರಿಗೆ ಒಬ್ಬ ನಿಗೂಢ ವ್ಯಕ್ತಿಯಾಗಿದ್ದನು. ಆತನು
ನಿರಾಕರಿಸಿದಾಗ, ಯೆಹೂದ್ಯರು ಆತನನ್ನು
ಅಪಾರ್ಥಮಾಡಿಕೊಂಡರು. ತಾನು ಯಾರು ಹಾಗೂ ಏನು ಮಾಡಲು ಈ
ಲೋಕಕ್ಕೆ ಕಳುಹಿಸಲ್ಪಟ್ಟಿದ್ದೇನೆಂದು ಯೇಸು ಸಂದೇಹಪಟ್ಟ ಕಾರಣದಿಂದ ಯೆಹೂದ್ಯರ
ಅರಸನಾಗಲು ನಿರಾಕರಿಸಿದನೆಂದು ಅನೇಕರು ಭಾವಿಸಿದರು. ಇದರಿಂದ ಜನರ
ಮನಸ್ಸಿನಲ್ಲಿ ಸಂದೇಹದ ಬೀಜ ಬಿತ್ತಲ್ಪಟ್ಟಿತು. ಆಗ ಸೈತಾನನು ಕ್ರಿಸ್ತನ ಬಗ್ಗೆ ಜನರ
ಅಪಾರ್ಥಮಾಡಿಕೊಂಡು ಆತನನ್ನು ತಿರಸ್ಕರಿಸುವಂತೆ ಮಾಡಿದನು".
ಅರ ಸ ನಾಗ ಲು

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೇಸುವು ನಿಮ್ಮನ್ನು ಯಾವುದರಿಂದ ಬಿಡುಗಡೆಗೊಳಿಸಿದನೆಂದು
ಯಾರಾದರೂ ನಿಮ್ಮನ್ನು ಪ್ರಶ್ನಿಸಿದಲ್ಲಿ, ನಿಮ್ಮ ಉತ್ತರವೇನಾಗಿದೆ?`

`ಕೆಲವು ಒಳ್ಳೆಯ ವ್ಯಕ್ತಿಗಳು ಸ್ಥಾನಿಕನಾದ ಯೋಹಾನನಂತೆ ಸೆರೆಮನೆಯಲ್ಲಿ
ಹಾಕಲ್ಪಟ್ಟು ಸಾಯುವಂತೆ ದೇವರು ಕೆಲವು ಸಮಯದಲ್ಲಿ ಯಾಕೆ ಅನುಮತಿ
ನೀಡುತ್ತಾನೆ? ನಡೆಯುವ ಕೆಲವು ಘಟನೆಗಳನ್ನು ಅರ್ಥಮಾಡಿಕೊಳ್ಳಲು
ಕಠಿಣವಾದಾಗ, ದೇವರು ನಮಗೆ ನೀಡುವ ನಿರೀಕ್ಷೆ ಯಾವುದು?`