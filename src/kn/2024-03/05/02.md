---
title:  ಸಮುದ್ರದಲ್ಲಿ ಬಿರುಗಾಳಿಯನ್ನು ನಿಲ್ಲಿಸಿದ್ದು
date:   28/07/2024
---

`ಮಾರ್ಕ 4:35-41ನೇ ವಚನಗಳಲ್ಲಿ ಯಾವ ಘಟನೆ ತಿಳಿಸಲ್ಪಟ್ಟಿದೆ. ಇದು ಯೇಶುವಿನ
ಬಗ್ಗೆ ನಮಗೆ ತಿಳಿಸುವ ಪಾಠವೇನು?`

ನಾಲ್ಕನೇ ಅಧ್ಯಾಯದ ಮೊದಲನೆ ವಚನವು ಯೇಸುವು ಸಮುದ್ರದಲ್ಲಿದ್ದ
ದೋಣಿಯನ್ನು ಹತ್ತಿ ಜನರಿಗೆ ಉಪದೇಶ ಮಾಡಿದನೆಂದು ಆರಂಭವಾಗುತ್ತದೆ.
ಅನಂತರ ಆತನು ತನ್ನ ಶಿಷ್ಯರಿಗೆ ಪ್ರತ್ಯೇಕವಾಗಿ ಮಾತನಾಡಲು ದೋಣಿಯಿಂದ
ಇಳಿದು ದಡಕ್ಕೆ ಬಂದನು (4:10-12), ದಿನವೆಲ್ಲಾ ಉಪದೇಶ ಮಾಡಿದ್ದರಿಂದ
ಆತನು ಬಹಳ ಆಯಾಸಗೊಂಡಿದ್ದನು. ಸಾಯಂಕಾಲವಾದಾಗ ಯೇಸು
ಶಿಷ್ಯರೊಂದಿಗೆ ಗಲಿಲಾಯ ಸರೋವರದ ಆಚೆದಡಕ್ಕೆ ಹೋದನು.
ಆಯಾಸಗೊಂಡದ್ದರಿಂದ ಆತನಿಗೆ ಗಾಢನಿದ್ರೆ ಬಂದಿತು. ಆಗ ದೊಡ್ಡ ಬಿರುಗಾಳಿ
ಎದ್ದಿತು. ಅಲೆಗಳ ಹೊಡೆತದಿಂದ ದೋಣಿ ಮುಳುಗುವ ಹಾಗಿತ್ತು. ಇದನ್ನು
ಕಂಡ ಶಿಷ್ಯರು ಯೇಸುಸ್ವಾಮಿಯನ್ನು ಎಬ್ಬಿಸಿದನು. ಆತನು ಬಿರುಗಾಳಿಯನ್ನು
ಗದರಿಸಿ ಶಾಂತಗೊಳಿಸಿದನು. ಗಲಿಲಾಯ ಸರೋವರವು ಶಾಂತವಾಯಿತು.
ಯೇಸುವು ದೇವರ ಶಕ್ತಿಯಿಂದ ಮಾಡಿದ. ಈ ಅದ್ಭುತವನ್ನು ಕಂಡು ಆತನ
ಹಿಂಬಾಲಕರು ಬಹಳ ಭಯಪಟ್ಟರು.

`ಕೀರ್ತನೆ 104:1-9ನೇ ವಚನಗಳನ್ನು ಓದಿರಿ ಇಲ್ಲಿ ಯಹೋವ ದೇವರನ್ನು
ಯೇಸುಸ್ವಾಮಿ ಸಮುದ್ರದಲ್ಲಿ ಬಿರುಗಾಳಿ ನಿಲ್ಲಿಸುವುದರೊಂದಿಗೆ ಹೇಗೆ ಹೋಲಿಕೆ
ಮಾಡಬಹುದು?`

ಮಾರ್ಕ 4:35-41ನೇ ವಚನಗಳು ದೈವಸಾಕ್ಷಾತ್ಕಾರದ ಒಂದು ಉದಾಹರಣೆಯಾಗಿದೆ. ದೈವಸಾಕ್ಷಾತ್ಕಾರವೆಂದರೆ ದೇವರು ಅಥವಾ ಆತನ ದೂತರು ಮನುಷ್ಯರಿಗೆ
ಕಾಣಿಸಿಕೊಳ್ಳುವುದು. ದೈವಸಾಕ್ಷಾತ್ಕಾರವು ಐದುಭಾಗಗಳನ್ನು ಒಳಗೊಂಡಿದೆ. ಅವು
ಕೆಳಕಂಡಂತಿವೆ :

1. ದೇವರು ಒಂದು ವಿಶೇಷವಾದ ರೀತಿಯಲ್ಲಿ ತಾನು ಸರ್ವಶಕ್ತನೆಂದು ಮನುಷ್ಯರಿಗೆ ಕಾಣಿಸಿಕೊಳ್ಳುವುದು.
2. ಮನುಷ್ಯರು ಆಗ ಭಯಗ್ರಸ್ತರಾಗುತ್ತಾರೆ.
3. ದೇವರು ಅಥವಾ ಆತನ ದೂತರು ಜನರಿಗೆ ಭಯಪಡಬಾರದೆಂದು ಆದೇಶ ಕೊಡುತ್ತಾರೆ.
4. ದೇವರು ಅಥವಾ ಆತನ ದೂತರು ಜನರಿಗೆ ಒಂದು ವಿಶೇಷ ಸಂದೇಶ ಕೊಡುತ್ತದೆ.
5. ಮಾನವರು ಈ ವಿಶೇಷ ಸಂದೇಶವನ್ನು ಅಂಗೀಕರಿಸುವರು.

ಮಾರ್ಕ 4:35-41ನೇ ವಚನಗಳಲ್ಲಿ ತಿಳಿಸಿರುವ ದೈವಸಾಕ್ಷಾತ್ಕಾರವು ಐದರಲ್ಲಿ
ನಾಲ್ಕು ವಿಶೇಷ ಭಾಗಗಳನ್ನು ಒಳಗೊಂಡಿದೆ. ಅವುಗಳು ಯಾವುವೆಂದರೆ,

1. ಯೇಸುವು ಸಮುದ್ರದಲ್ಲಿ ಬಿರುಗಾಳಿ ನಿಲ್ಲಿಸಿದನು. ಈ ಅದ್ಭುತವು ಆತನು ಮಹಾಬಲಿಷ್ಠನೆಂದು ಅಂದರೆ ಸರ್ವಶಕ್ತನೆಂದು ಈ ಅದ್ಭುತವು ಸೂಚಿಸುತ್ತದೆ.
2. ಆತನ ಅನುಯಾಯಿಗಳು ಭಯಗೊಂಡರು.
3. ಯೇಸುವು ತನ್ನ ಹಿಂಬಾಲಕರಿಗೆ ಯಾಕೆ ಗಾಬರಿಗೊಂಡಿದ್ದೀರಿ ಎಂದು ಪ್ರಶ್ನಿಸಿದನು. ಇದು ಹೆದರಬೇಡಿರಿ ಎಂದು ದೇವರ ಆದೇಶವಾಗಿದೆ.
4. ಯೇಸುವಿನ ಶಿಷ್ಯರು ಇದನ್ನು ನೋಡಿ ಈತನು ಯಾರಾಗಿರಬಹುದು? ಎಂದು ತಮ್ಮೊಳಗೆ ಮಾತಾಡಿಕೊಂಡರು.

ಈ ಪ್ರಶ್ನೆಯು ದೈವಸಾಕ್ಷಾತ್ಕಾರದ ಐದನೇ ಭಾಗವಾಗಿದ್ದು, ಮಾನವರು ದೇವರ
ಸಂದೇಶಕ್ಕೆ ಹೇಗೆ ಉತ್ತರಿಸುತ್ತಾರೆಂದು ತಿಳಿಸುತ್ತದೆ. ದೇವರ ವಿಶೇಷ ಸಂದೇಶ
ಅಥವಾ ಮಾತುಗಳು ಇಲ್ಲಿ ಕಂಡುಬರದಿರುವ ಏಕೈಕ ಭಾಗವಾಗಿದೆ. ಯಾಕೆ ಈ
ಭಾಗ ಇದರಲ್ಲಿ ಕಂಡುಬಂದಿಲ್ಲ? ಯೇಸುವು ತಾನು ಯಾರೆಂಬುದನ್ನು
ರಹಸ್ಯವಾಗಿಟ್ಟನು. ಯೇಸುವು ಯಾರೆಂದು ಮಾರ್ಕನು ತಿಳಿಸುತ್ತಾನೆ, ಆದರೆ
ಮೊದಲು ನಾವು ಉತ್ತರಕ್ಕಾಗಿ ಕಾದಿರಬೇಕು. ಆತನ ಶಿಷ್ಯರು "ಈತನು
ಯಾರಿರಬಹುದು? ಗಾಳಿಯೂ, ಸಮುದ್ರವೂ ಸಹ ಈತನು ಹೇಳಿದ ಹಾಗೆ
ಕೇಳುತ್ತವಲ್ಲಾ ಎಂದು ಕೇಳಿದಾಗ (ಮಾರ್ಕ 4:41) ಓದುಗರಾದ ನಾವು ತಪ್ಪಿ
ಹೋಗಿರುವ ಉತ್ತರಕೊಡಬೇಕು. ಯೇಸುವು ದೇವಕುಮಾರನು ಹಾಗೂ ಕರ್ತನೂ
ಆಗಿದ್ದಾನೆಂದು ನಾವು ಉತ್ತರಿಸಬೇಕು.

`ದೇವರು ಸರ್ವಶಕ್ತನು. ನಮ್ಮ ಜೀವನದಲ್ಲೆಲ್ಲಾ ನಾವು ಆತನ ಬಲದಲ್ಲಿ ಹೇಗೆ
ಭರವಸವಿಡಬಹುದು?`