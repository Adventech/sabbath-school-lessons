---
title:  ಸತ್ತು ಹೋಗಿದ್ದ ಹುಡುಗಿಯು ತಿರುಗಿ ಬದುಕಿದ್ದು
date:   30/07/2024
---

`ಮಾರ್ಕ 5:21-24ನೇ ವಚನಗಳನ್ನು ಓದಿರಿ. ಇವುಗಳ ಮೂಲಕ ಯೇಸುವಿನ
ಬಗ್ಗೆ ನೀವೇನು ತಿಳಿದುಕೊಳ್ಳಬಹುದು?`

ಯಾರನು ಯೆಹೂದ್ಯರ ಸಭಾಮಂದಿರದ ಅಧಿಕಾರಿಯಾಗಿದ್ದನು.
ಯೆಹೂದ್ಯರ ಧಾರ್ಮಿಕ ಉಪದೇಶಕರು ಮತ್ತು ಫರಿಸಾಯರಲ್ಲಿ ಹೆಚ್ಚಿನವರು
ಆತನನ್ನು ದ್ವೇಷಿಸುತ್ತಿದ್ದರು (ಮಾರ್ಕ 1:22; 3:2,6 ಹಾಗೂ ಲೂಕ 13:14).
ಆದರೆ ಯಾರನಿಗೆ ಸಹಾಯದ ಅವಶ್ಯಕತೆಯಿತ್ತು. ಅವನ 12 ವರ್ಷದ
ಮಗಳು ಸಾಯುವ ಸ್ಥಿತಿಯಲ್ಲಿದ್ದಳು. ಆದುದರಿಂದ ಅವನು ಯೇಸುವಿನ ಪಾದಗಳಿಗೆ
ಅಡ್ಡಬಿದ್ದು ತನ್ನ ಮಗಳನ್ನು ವಾಸ ಮಾಡಬೇಕೆಂದು ಬೇಡಿಕೊಂಡನು. ಯೇಸು
ಯಾರನ ಸಂಗಡ ಅವನ ಮನೆಗೆ ಹೋದನು.

`ಮಾರ್ಕ 5:25-34ನೇ ವಚನಗಳನ್ನು ಓದಿರಿ. ಯೇಸುಸ್ವಾಮಿಯು ಯಾರನ
ಮನೆಗೆ ಹೋಗುತ್ತಿರುವಾಗ ಯಾವ ಘಟನೆ ನಡೆಯಿತು?`

ಯೇಸುವು ಯಾರನ ಮನೆಗೆ ಹೋಗುತ್ತಿರುವಾಗ, ಇದ್ದಕ್ಕಿದ್ದಂತೆ ಒಬ್ಬ
ಸ್ತ್ರೀಯ ಕಥೆಯು ಕಂಡುಬರುತ್ತದೆ. ಆಕೆ 12 ವರ್ಷಗಳಿಂದ ರಕ್ತಕುಸುಮ ರೋಗದಿಂದ
ನರಳುತ್ತಿದ್ದಳು. ಸಭಾಮಂದಿರದ ಅಧಿಕಾರಿಯಂತೆಯೇ ಇವಳಿಗೂ ಸಹ ಯೇಸುವಿನ
ಸಹಾಯದ ಅಗತ್ಯವಿತ್ತು.

ಹನ್ನೆರಡು ವರ್ಷದಿಂದ ರಕ್ತಕುಸುಮ ರೋಗದಿಂದ ಬಳಲುತ್ತಿದ್ದ ಈ ಸ್ತ್ರೀ
ಯೇಸುವಿನ ಹಿಂದಿನಿಂದ ಬಂದು ಆತನ ಉಡುಪಿನ ಗೊಂಡೆಯನ್ನು ಮುಟ್ಟಿದಳು.
ತಕ್ಷಣವೇ ಅವಳು ಗುಣಹೊಂದಿದಳು. ಆತನು ಗುಂಪಿನಲ್ಲಿ ಹಿಂತಿರುಗಿ ನನ್ನ
ಉಡುಪನ್ನು ಯಾರು ಮುಟ್ಟಿದರು? ಎಂದು ಕೇಳಿದನು. ಗುಣಹೊಂದಿದ ಈ ಸೀ
ತಾನು ಯೇಸುವಿನ ಉಡುಪನ್ನು ಮುಟ್ಟಿದ್ದರಿಂದ ಆತನು ತನ್ನ ಮೇಲೆ
ಕೋಪಗೊಳ್ಳಬಹುದೆಂದು ನೆನಸಿದಳು. ಆದರೆ ಆತನು ಕೋಪಗೊಳ್ಳಲಿಲ್ಲ. ಆಕೆಯ
ಶಾರೀರಿಕ ಕಾಯಿಲೆಗಿಂತಲೂ, ಆಕೆಯ ಆತ್ಮೀಕ ಅಗತ್ಯವನ್ನು ಗುಣಪಡಿಸಲು
ಯೇಸು ಬಯಸಿದ್ದರಿಂದ ಆ ಪ್ರಶ್ನೆ ಕೇಳಿದನು.

ರಕ್ತಕುಸುಮ ರೋಗದ ಸ್ತ್ರೀಯನ್ನು ಯೇಸು ಗುಣಪಡಿಸಿದನಂತರ, ಮಾರ್ಕನು
ಯಾರನ ಕಥೆಯನ್ನು ಮುಂದುವರಿಸುತ್ತಾನೆ. ಯೇಸುಸ್ವಾಮಿ ಅವನ ಮನೆಗೆ
ಹೋದಾಗ ಪೇತ್ರ, ಯಾಕೋಬನು, ಯೋಹಾನನು ಮತ್ತು ಆ ಹುಡುಗಿಯ
ತಂದೆ ತಾಯಿಯರನ್ನು ಮಾತ್ರ ತನ್ನೊಂದಿಗೆ ಕರಕೊಂಡು ಹೋದನು. ಹುಡುಗಿಸತ್ತಿಲ್ಲ,
ನಿದ್ದೆ ಮಾಡುತ್ತಾಳೆ ಎಂದು ಆತನು ಹೇಳಿದಾಗ, ಅಲ್ಲಿದ್ದ ಎಲ್ಲರೂ ಆತನನ್ನು
ಅಪಹಾಸ್ಯ ಮಾಡಿದರು. ಯೇಸು ಅಲ್ಲಿದ್ದ ಎಲ್ಲರನ್ನೂ ಮನೆಯಿಂದ ಹೊರಗೆ
ಕಳುಹಿಸಿದನು. ಅನಂತರ ಆತನು ಸತ್ತುಹೋಗಿದ್ದ ಹುಡುಗಿಯ ಕೊಠಡಿಗೆ ಹೋಗಿ
ಅವಳ ಕೈ ಹಿಡಿದು "ತಲಿಥಾಕೂಮ್" ಅಂದನು. ಆ ಮಾತಿಗೆ "ಅಮ್ಮಣ್ಣಿ ಏಳನ್ನುತ್ತೇನೆ''
ಎಂದರ್ಥ. ಅರಾಮಿಕ್ ಭಾಷೆಯಲ್ಲಿ ತಲಿಥಾ ಎಂದರೆ ಕುರಿಮರಿ ಎಂದರ್ಥ.
ತಂದೆತಾಯಿಗಳು ತಮ್ಮ ಪ್ರೀತಿ ತೋರಿಸಲು ಮಕ್ಕಳನ್ನು ತಲಿಥಾ ಎಂದು
ಕರೆಯುತ್ತಿದ್ದರು. ಅವಳನ್ನು ಎಬ್ಬಿಸಿದ ನಂತರ ಈ ಸಂಗತಿಯನ್ನು ಯಾರಿಗೂ
ತಿಳಿಸಬಾರದೆಂದು ಖಂಡಿತವಾಗಿ ಹೇಳಿದನು. ಆದರೆ ನಾವು ತಿಳಿದಂತೆ ಯೇಸುಕ್ರಿಸ್ತನು
ಯಾರೆಂಬುದನ್ನು ಮರೆಮಾಚುವುದಕ್ಕಾಗಲಿ ಅಥವಾ ರಹಸ್ಯವಾಗಿಡುವುದಕ್ಕಾಗಲಿ
ಸಾಧ್ಯವಿಲ್ಲ.