---
title:  ಗಲಿಲಾಯ ಸಮುದ್ರದ ಪ್ರದೇಶದಲ್ಲಿ ಅದ್ಭುತ ಕಾರ್ಯಗಳು
date:   27/07/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಮಾರ್ಕ 1:35-41; 5:1-24 ಹಾಗೂ ಮಾರ್ಕ 6:1-6 ಹಾಗೂ 34-52ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಆದರೆ ಯೇಸು ಅವನನ್ನು ಇರಗೊಡದೆ ಅವನಿಗೆ ನೀನು ನಿನ್ನ ಮನೆಗೂ, ನಿನ್ನ ಜನರ ಬಳಿಗೂ ಹೋಗಿ ಸ್ವಾಮಿಯು ನಿನ್ನಲ್ಲಿ ಕರುಣೆಯಿಟ್ಟು ನಿನಗೆ ಎಂಥೆಂಥ ಉಪಕಾರಗಳನ್ನು ಮಾಡಿದ್ದಾನೋ, ಅದನ್ನು ಹೇಳು ಅಂದನು" (ಮಾರ್ಕ 5:19).

ಯೇಸುವು ಗಲಿಲಾಯ ಹಾಗೂ ಗಲಿಲಾಯ ಸಮುದ್ರದ ಸುತ್ತಲಿನ ಸ್ಥಳಗಳಲ್ಲಿ
ದೇವರ ಸೇವೆಯನ್ನು ಹೆಚ್ಚಾಗಿ ಮಾಡಿದನು. ಗಲಿಲಾಯ ಸಮುದ್ರವು 21 ಕಿ.ಮೀ.
ಉದ್ದವೂ ಹಾಗೂ 13 ಕಿ.ಮೀ. ಅಗಲವೂ ಉಳ್ಳ ಒಂದು ದೊಡ್ಡ ಸರೋವರವಾಗಿದೆ.
ಅದರ ದಡದಲ್ಲಿ ಅನೇಕ ಜನರು ವಾಸವಾಗಿದ್ದು ಮೀನು ಹಿಡಿದು ಜೀವನ
ಮಾಡುತ್ತಿದ್ದರು.

ಮಾರ್ಕನು ಬರೆದ ನಾಲ್ಕನೇಅಧ್ಯಾಯವು ಗಲಿಲಾಯ ಸಮುದ್ರದ ಆಚೆ ದಡಕ್ಕೆ
ಯೇಸುಸ್ವಾಮಿ ಹಾಗೂ ಆತನ ಶಿಷ್ಯರು ಪ್ರಯಾಣ ಮಾಡಿದ ವಿವರಣೆಯೊಂದಿಗೆ
ಮುಕ್ತಾಯಗೊಳ್ಳುತ್ತದೆ. ಅಲ್ಲಿ ಬಿರುಗಾಳಿ ಎದ್ದಾಗ, ಯೇಸು ಅಲೆಗಳು ಅಬ್ಬರಿಸದಂತೆ
ಆದೇಶ ನೀಡಿ ಅವುಗಳನ್ನು ಶಾಂತಗೊಳಿಸುತ್ತಾನೆ. ಮಾರ್ಕನ ಪುಸ್ತಕದ ಆರನೇ
ಅಧ್ಯಾಯವು ಅದೇ ಸಮುದ್ರದ ತೀರದಲ್ಲಿ ನಡೆದ ಮತ್ತೊಂದು ಕಥೆಯೊಂದಿಗೆ
ಮುಕ್ತಾಯಗೊಳ್ಳುತ್ತದೆ. ಅಲ್ಲಿ ಯೇಸುವು ದೋಣಿಯಲ್ಲಿದ್ದ ತನ್ನ ಶಿಷ್ಯರ ಬಳಿಗೆ
ಸಮುದ್ರದ ಮೇಲೆ ನಡೆದು ಬಂದನು. ಇವೆರಡರ ನಡುವೆ ಮಾರ್ಕನು ಯೇಸುವು
ಸುತ್ತಲಿನ ಊರುಗಳಲ್ಲಿ ಮಾಡಿದ ಅನೇಕ ಅದ್ಭುತ ಕಾರ್ಯಗಳನ್ನು ತಿಳಿಸುತ್ತಾನೆ.
ಅಲ್ಲದೆ ಮೊದಲ ಬಾರಿಗೆ ಆತನು ತನ್ನ ಹಿಂಬಾಲಕರನ್ನು ದೇವರ ರಾಜ್ಯದ
ಸುವಾರ್ತೆ ಸಾರಲು ಕಳುಹಿಸುವುದನ್ನೂ ಸಹ ತಿಳಿಸುತ್ತಾನೆ. ಈ ವಾರ ಅವುಗಳ
ಬಗ್ಗೆ ಕಲಿಯೋಣ.

ಈ ಕಥೆಗಳು ಯೇಸುವು ಯಾರೆಂಬುದನ್ನು ತಿಳಿಸುತ್ತವೆ. ಆತನು ಸಮುದ್ರದ
ಬಿರುಗಾಳಿಯನ್ನು ಶಾಂತಗೊಳಿಸಿದನು. ದೆವ್ವಗಳನ್ನು ಬಿಡಿಸಿದನು. ತನ್ನ ಬಟ್ಟೆಯ
ಗೊಂಡೆಯನ್ನು ಮುಟ್ಟಿನ ರಕ್ತಕುಸುಮ ರೋಗಿಯಾಗಿದ್ದ ಸ್ತ್ರೀಯನ್ನು ಗುಣಪಡಿಸಿದನು.
ಸತ್ತುಹೋಗಿದ್ದ ಹುಡುಗಿಯನ್ನು ಬದುಕಿಸಿದನು. ಐದು ರೊಟ್ಟಿ ಎರಡು ಮೀನುಗಳಿಂದ
ಅದ್ಭುತಮಾಡಿ ಐದುಸಾವಿರ ಜನರಿಗೆ ಊಟಕೊಟ್ಟನು. ಸಮುದ್ರದ ಮೇಲೆ ನಡೆದನು.
ಯೇಸುಸ್ವಾಮಿಯು ದೇವಕುಮಾರನೆಂದು ಆತನ ಹಿಂಬಾಲಕರು ಮನವರಿಕೆ
ಮಾಡಕೊಳ್ಳಲು ಈ ಅದ್ಭುತಗಳು ಕಾರಣವಾದವು.