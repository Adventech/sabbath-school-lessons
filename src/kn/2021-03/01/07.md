---
title:  ಹೆಚ್ಚಿನ ಚಿಂತನೆಗಾಗಿ
date:   02/07/2021
---

ರಬ್ಬಿಯರ ಅಭಿಪ್ರಾಯದಲ್ಲಿ ಧಾರ್ಮಿಕತೆಯು ಯಾವಾಗಲೂ ಚಟುವಟಿಕೆಗಳಿಂದ ತುಂಬಿರಬೇಕಾಗಿತ್ತು. ತಮ್ಮ ಧರ್ಮ ಶ್ರದ್ಧೆಯ ಹೆಚ್ಚುಗಾರಿಕೆಯನ್ನು ಪ್ರದರ್ಶಿಸಲು ಬಹಿರಾಚಾರಗಳ ಮೇಲೆ ಅವಲಂಬಿತರಾಗುತ್ತಿದ್ದರು. ಹಾಗಾಗಿ ಅವರು ತಮ್ಮ ಆತ್ಮಗಳನ್ನು ದೇವರಿಂದ ಪ್ರತ್ಯೇಕಗೊಳಿಸಿಕೊಂಡು ತಮ್ಮ ಸ್ವಂತಿಕೆಯ ಮೇಲೆ ಆಧಾರಗೊಳ್ಳುತ್ತಿದ್ದರು. ಅದೇ ಅಪಾಯವು ಈಗಲೂ ಸಹಾ ನಮ್ಮ ಮಧ್ಯದಲ್ಲಿದೆ. ಮಾಡುವ ಚಟುವಟಿಕೆಗಳು ಹೆಚ್ಚುತ್ತಾ ಹೋದಾಗ ಮನುಷ್ಯರು ದೇವರ ಯಾವ ಕೆಲಸವನ್ನೂ ಮಾಡಿ ಯಶಸ್ಸುಗಳಿಸುತ್ತಾರೆ. ಆದರೆ ಮನುಷ್ಯರ ಯೋಜನೆಗಳನ್ನು ವಿಧಾನಗಳನ್ನು ನೆಚ್ಚುವುದು ಯಾವಾಗಲೂ ಅಪಾಯಕರ- ವಾಗಿರುತ್ತದೆ.

ಕಡಿಮೆಯಾಗಿ ಪ್ರಾರ್ಥಿಸುವಾಗ ಕಡಿಮೆಯಾಗಿ ನಂಬುವ ಪ್ರವೃತ್ತಿಯು ಬೆಳೆದುಕೊಳ್ಳುತ್ತದೆ. ಶಿಷ್ಯರಂತೆಯೇ ನಾವೂ ಸಹಾ ದೇವರ ಮೇಲೆ ಅವಲಂಬಿತರಾಗದೆ ನಮ್ಮ ದೃಷ್ಟಿಯನ್ನು (ಗುರಿಯನ್ನು ಕಳೆದುಕೊಂಡು ನಮ್ಮ ಚಟುವಟಿಕೆಗಳನ್ನೇ ದೇವರು ಕಾಪಾಡಬೇಕೆಂದು ಬಯಸುವವರಾಗುತ್ತೇವೆ. ನಾವು ಯಾವಾಗಲೂ ಯೇಸುಕ್ರಿಸ್ತನ ಶಕ್ತಿಯು ಎಲ್ಲವೂ ಕಾರ್ಯಗಳನ್ನು ನಡೆಸುತ್ತದೆ ಎಂಬುದನ್ನು ಅರಿತು ಆತನನ್ನೇ ನಾವು ಸ್ಥಿರವಾಗಿ ದೃಷ್ಟಿಸಬೇಕು. ನಾವು ಶ್ರದ್ಧಾಪೂರ್ವಕವಾಗಿ ಧ್ಯಾನಕ್ಕಾಗಿಯೂ ಪ್ರಾರ್ಥನೆಗಾಗಿಯೂ ಆತನ ವಾಕ್ಯಗಳನ್ನು ಅಧ್ಯಯನ ಮಾಡುವುದಕ್ಕಾಗಿಯೂ ಸಮಯವನ್ನು ತೆಗೆದುಕೊಳ್ಳಬೇಕು. ಯೇಸುಕ್ರಿಸ್ತನ ಅರ್ಹತೆಯ ಮೇಲೆ ನಾವು ಪ್ರಾರ್ಥನಾಪೂರ್ವಕವಾಗಿ ಸಾಧಿಸಿದ ಕೆಲಸಗಳು ಮಾತ್ರ ಪಾವನವಾಗಿರುತ್ತವೆ. ಇವು ಕಡೆಯದಾಗಿ ಒಳ್ಳೆಯದನ್ನು ಸಮರ್ಥವಾಗಿ ಸಾಬೀತು ಪಡಿಸುವಂಥವಾಗಿರುತ್ತವೆ" ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಟ 362.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1.ಒಂದರ ಮೇಲೊಂದು ಒತ್ತಡಗಳು ಯಾವಾಗಲೂ ಲಭಿಸುತ್ತಾ ಹೋಗಿ (ದೈಹಿಕವಾಗಿ ಅಥವಾ ವಾಸ್ತವಿಕವಾಗಿ) ವಾಸ್ತವವಲ್ಲದ ಅಥವಾ ದೇವರಿಂದಲೂ ನೇಮಿಸಲ್ಪಡದ ಆದರ್ಶಗಳನ್ನು ಜೀವಿಸಲು ಪ್ರಯತ್ನ ಪಡುವಾಗ ಜನರು ಭಾವನಾತ್ಮಕವಾಗಿ, ದೈಹಿಕವಾಗಿ ಮತ್ತು ಆಧ್ಯಾತ್ಮವಾಗಿ ಅಸ್ವಸ್ಥತೆಗೊಳ್ಳುತ್ತಾರೆ. ಅಂತಹ ಆಯಾಸಗೊಂಡ ಜನಗಳಿಗೆ ವಿಶ್ರಾಂತಿ ಬಯಸುವವರಿಗೆ ನಿಮ್ಮ ಸಭೆಯು ಹೇಗೆ ಸ್ವಾಗತ ಬಯಸುವ ಸ್ಥಳವಾಗಿರುತ್ತದೆ?`

`2. ದೇವರಿಗಾಗಿ ಒಳ್ಳೆಯ ಕೆಲಸಗಳನ್ನು ಮಾಡುವಾಗಲೂ ನಾವು ತುಂಬಾ ಶ್ರಮಿಕರಾಗಿರಲು ಸಾಧ್ಯವೆ? ಯೇಸುಕ್ರಿಸ್ತನ ಮತ್ತು ಆತನ ಶಿಷ್ಯರ ಕಥೆಯನ್ನು ಆಲೋಚಿಸಿರಿ (ಮಾರ್ಕ 6:30-32). ಅದರ ಆಚರಣೆಯನ್ನು ನಿಮ್ಮ ಸಬ್ಬತ್ತಿನ ಶಾಲೆಯಲ್ಲಿ ಚರ್ಚಿಸಿರಿ.`

`3. ಕ್ರಿ.ಶ. 1899ನೇ ಇಸವಿಯಲ್ಲಿ ಒಬ್ಬ ವ್ಯಕ್ತಿಯು ತನ್ನ ಕಾರನ್ನು ಗಂಟೆಗೆ 39.24 ಮೈಲುಗಳ ವೇಗದಲ್ಲಿ ಚಾಲನೆ ಮಾಡಿದಾಗ ವೇಗ ಅಳೆಯುವ ಉಪಕರಣವು ಮುರಿದುಹೋಯ್ತು. ಆ ವಿಷಯವನ್ನು ಹೇಳುವುದಕ್ಕೆ ಆತನು ಬದುಕುಳಿದಿದ್ದನು. ಇಂದು ಖಂಡಿತವಾಗಿಯೂ ಕಾರುಗಳು ಅಂದಿಗಿಂತ ಬಹಳ ವೇಗವಾಗಿ ಚಲಿಸುತ್ತವೆ. ಈವಾಗ ನಾವು ಮಾತಾಡುವ ಮೊಬೈಲ್ ಫೋನ್‌ಗಳ Processor ಹಳೆ ಕಾಲದ ಗಣಕಯಂತ್ರಗಳಿಗಿಂತ ಬಹಳ ವೇಗವಾಗಿ ಕೆಲಸ ಮಾಡುತ್ತವೆ. ಇಂದು ವಾಯುಸಂಚಾರ ಹಿಂದಿನ ಕಾಲಕ್ಕಿಂತ ಹೆಚ್ಚು ತ್ವರಿತವಾಗಿದೆ (ವೇಗವಾಗಿದೆ) ಮತ್ತು ಹೆಚ್ಚು ತ್ವರಿತವಾಗುತ್ತಲೇ ಇದೆ. ಮುಖ್ಯವಾದ ವಿಷಯವೇನೆಂದರೆ ನಾವು ಇಂದು ಮಾಡುವ ಎಲ್ಲಾ ಕೆಲಸಗಳನ್ನು ಹಿಂದಿನ ಕಾಲಕ್ಕಿಂತ ವೇಗವಾಗಿ ಮಾಡುತ್ತೇವೆ. ಆದರೂ ಇನ್ನೇನಾಗಬೇಕಾಗಿದೆ? ನಾವು ಇನ್ನೂ ವಿಶ್ರಾಂತಿ ಹೊಂದದೆ ತರಾತುರಿಯಲ್ಲೇ ಇರುತ್ತೇವೆ. ಇದು ಮನುಷ್ಯನ ಮೂಲ ಸ್ವಭಾವದ ಬಗ್ಗೆ ಏನು ಹೇಳುತ್ತದೆ ಮತ್ತು ದೇವರು ತನ್ನ ಆಜ್ಞೆಯೊಂದರಲ್ಲಿ ವಿಶ್ರಾಂತಿಯನ್ನು ಯಾಕೆ ಬಹಳ ಮುಖ್ಯವಾಗಿ ಮಾಡಿದ್ದಾನೆ?`

`4. ಮನುಷ್ಯನು ಏದೇನ್ ತೋಟದಲ್ಲಿ ಪಾಪದಲ್ಲಿ ಬೀಳುವುದಕ್ಕಿಂತ ಮೊದಲು ಸಬ್ಬತ್ತಿನ ವಿಶ್ರಾಂತಿಯನ್ನು ದೇವರು ಪ್ರತಿಷ್ಠಾಪಿಸಿದ್ದರ ಬಗ್ಗೆ ಚೆನ್ನಾಗಿ ಆಲೋಚಿಸಿರಿ. ಸ್ವಾರಸ್ಯಕರವಾದ ಧಾರ್ಮಿಕತೆಯನ್ನು ಸೂಚಿಸುವ ಈ ಸತ್ಯದ ಜೊತೆಗೆ ಇದು ಪರಿಪೂರ್ಣವಾದ ಪಾಪರಹಿತವಾದ ಪ್ರಪಂಚದಲ್ಲೂ ವಿಶ್ರಾಂತಿ ನಮಗೆ ಹೇಗೆ ಬೇಕಾಗುತ್ತದೆ ಎಂಬುದರ ಬಗ್ಗೆ ಇದು ಏನನ್ನು ಹೇಳುತ್ತದೆ?`