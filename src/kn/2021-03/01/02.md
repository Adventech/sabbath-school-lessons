---
title:  ಬಳಲಿ ಬಾಡುವುದು
date:   27/06/2021
---

`ಓದಿರಿ: ಆದಿಕಾಂಡ 2:1-3 ಮನುಷ್ಯರು ದುಡಿದು ಆಯಾಸಗೊಳ್ಳುವ ಮೊದಲೇ ದೇವರು ವಿಶ್ರಾಂತಿ ಪಡೆದುಕೊಳ್ಳುವ ದಿನವನ್ನು ಸೃಷ್ಟಿಸಿದನು ಏಕೆ?`

ಮನುಷ್ಯರು ತಮ್ಮ ಜೀವನವನ್ನು ತಾವು ಇಷ್ಟೊಂದು ಒತ್ತಡಭರಿತವಾಗಿ ಮಾಡಿಕೊಳ್ಳುವ ಮೊದಲೇ ಅವರಿಗೆ ಸಬ್ಬತ್ತೆಂಬ ಒಂದು ಗುರುತನ್ನು ಸ್ಥಾಪಿಸಿದನು ಅದು ಅವರ ನೆನಪನ್ನು ಎಚ್ಚರಿಸುವ ಜೀವನ ಶೈಲಿಯಾಗಿತ್ತು. ಈ ದಿನವು (ಸಬ್ಬತ್ತಿನ ದಿನ) ತಮ್ಮೆಲ್ಲಾ ಕೆಲಸಗಳನ್ನು ನಿಲ್ಲಿಸಿ ಸಂತೋಷಪಡುವ ಒಂದು ಸಮಯವಾಗಿತ್ತು. ಇದು ಏನನ್ನೂ ಮಾಡದ ದಿನವಾಗಿದ್ದು, ವಿಶೇಷವಾಗಿ ಸಸ್ಯ, ಪ್ರಾಣಪಕ್ಷಿಗಳು, ಗಾಳಿ ನೀರು, ಜನರು ಮತ್ತು ಅವರಿಗೆ ಸೃಷ್ಟಿ ಕರ್ತನು ಕೊಟ್ಟಿರುವ ಎಲ್ಲಾ ಉಡುಗೊರೆಗಳನ್ನು ಅನುಭವಿಸಿಕೊಂಡು ಆಚರಣೆ ಮಾಡುವುದಕ್ಕಾಗಿ ಕೊಟ್ಟಿದ್ದನು. ಇದು ಏದೇನ್ ತೋಟದಿಂದ ಹೊರಬೀಳುವಾಗ ಮುಗಿದು ಹೋಗುವಂತಹ ಒಂದು ಸಲದ ಆಚರಣೆಯಾಗಿರಲಿಲ್ಲ. ದೇವರು ದೇವರು ಸಬ್ಬತ್ತಿನ ವಿಶ್ರಾಂತಿಯು ಕಾಲವನ್ನು ಮೀರಿ ನಿಲ್ಲುವ ಆಮಂತ್ರಣವನ್ನಾಗಿ ಖಾತ್ರಿಪಡಿಸಲು ಅದನ್ನು ಕಾಲವೆಂಬ ವಸ್ತ್ರದ ಜೊತೆಗೆ ಆರಂಭದಲ್ಲಿಯೇ ನೇಯ್ದನು. ಸೃಷ್ಟಿಯ ಉತ್ಸವವನ್ನು ವಿಶ್ರಾಂತಿಯೊಡನೆ ಆಚರಿಸಲು ಪ್ರತಿವಾರದ ಏಳನೆಯ ದಿನಕ್ಕೆ ಯಾವಾಗಲೂ ಪುನಃ ಪುನಃ ಆಮಂತ್ರಣವಿರುತ್ತದೆ.

ಈವಾಗ ಮನುಷ್ಯರು ಯಂತ್ರಗಳಿಂದ ಕೆಲಸ ಮಾಡಿಸುವುದರಿಂದ ಇನ್ನೂರು ವರುಷಗಳ ಹಿಂದೆ ಜನರು ದೈಹಿಕವಾಗಿ ಪಡುತ್ತಿದ್ದ ಪರಿಶ್ರಮವನ್ನು ಇಂದು ಪಡಬೇಕಾಗಿಲ್ಲವೆಂದು ಒಬ್ಬರು ಹೇಳಬಹುದು. ಆದರೆ ಇಂದಿಗೂ ಸಹ ವಿಶ್ರಾಂತಿಯು ಕಡಿಮೆ ಪ್ರಮಾಣದಲ್ಲಿಯೇ ಸಿಗುವಂತೆ ತೋರುತ್ತದೆ. ನಾವು ನಮ್ಮ ಕೆಲಸಗಳನ್ನು ಮಾಡದಿರುವ ಸಂದರ್ಭಗಳಲ್ಲಿ ಸುಮ್ಮನಿರದೆ ಭಾವೋನ್ಮತ್ತ ಚಟುವಟಿಕೆಗಳಲ್ಲಿ ಸಮಯವನ್ನು ಕಳೆಯುತ್ತೇವೆ. ನಾವು ಹೆಚ್ಚು ಕೆಲಸಗಳನ್ನು ನಿಭಾಯಿಸಲು ಪ್ರಯತ್ನ ಪಟ್ಟಾ ಹೇಗೋ ಏನೋ ಹಿಂದೆ ಉಳಿದುಕೊಂಡು ಬಿಡುತ್ತೇವೆ, ಹಾಗಾಗಿ ಮಾಡಬೇಕಾದ ಕೆಲಸಗಳು ಯಾವಾಗಲೂ ಇದ್ದೇ ಇರುತ್ತವೆ.

ನಾವು ಈವಾಗ ಕಡಿಮೆ ನಿದ್ದೆ ಮಾಡುತ್ತೇವೆ ಎಂಬುದನ್ನು ಸಂಶೋಧನೆಗಳು ತೋರಿಸುತ್ತವೆ, ಅನೇಕ ಜನರು ನಿದ್ರೆ ತಡೆಯಲು ಕೆಫಿನ್ (ಕಾಫಿ) ಸೇವಿಸುತ್ತಾರೆ. ನಮಗೆ ತ್ವರಿತವಾಗಿ ಕೆಲಸ ಮಾಡುವ ಸೆಲ್‌ಫೋನ್‌ಗಳು, ಗಣಕಯಂತ್ರಗಳು, ಅಂತರ್ಜಾಲ ಸಂಪರ್ಕಗಳು ಇದ್ದಾಗ್ಯೂ ನಮಗೆ ಸಾಕಷ್ಟು ಸಮಯವಿರುವಂತೆ ಅನ್ನಿಸುವುದೇ ಇಲ್ಲ.

`ನಾವು ವಿಶ್ರಾಂತಿ ಪಡೆದುಕೊಳ್ಳುವುದರ ಪ್ರಾಮುಖ್ಯತೆಯ ಬಗ್ಗೆ ಸತ್ಯವೇದದ ಈ ವಾಕ್ಯಗಳು ನಮಗೆ ಏನನ್ನು ಹೇಳುತ್ತವೆ? (ಮಾರ್ಕ 6:31, ಕೀರ್ತ 4:8, ವಿ.ಕಾಂಡ 23:12, ಧ.ಕಾಂಡ 5:14 ಮತ್ತು ಮತ್ತಾಯ 11:28).`

ನಮ್ಮನ್ನು ಸೃಷ್ಟಿ ಮಾಡಿದ ದೇವರಿಗೆ ನಮಗೆ ಶಾರೀರಿಕ ವಿಶ್ರಾಂತಿ ಅಗತ್ಯವಿದೆ ಎಂಬುದು ಗೊತ್ತಿತ್ತು ಎಂತಲೇ ಆತನು, ನಾವು ಶಾರೀರಿಕ ವಿಶ್ರಾಂತಿ ಹೊಂದಿಕೊಳ್ಳುವಂತೆ ಕಾಲಚಕ್ರವನ್ನು ರಾತ್ರಿಯಿಂದಲೂ ಸಬ್ಬತ್ತಿನಿಂದಲೂ ಕಟ್ಟಿದ್ದನು. ಯೇಸುಕ್ರಿಸ್ತನು ನಮ್ಮ ಜೀವಿತದ ಒಡೆಯನಾಗಿದ್ದಾನೆ ಎಂದು ಒಪ್ಪಿಕೊಳ್ಳುವುದು ನಾವು ವಿಶ್ರಾಂತಿಪಡೆದುಕೊಳ್ಳುವುದಕ್ಕೆ ಸಮಯವನ್ನು ಸೌರಿಸಿಕೊಳ್ಳುವ ಗಂಭೀರವಾದ ಜವಾಬ್ದಾರಿಯನ್ನೂ ಸಹಾ ಒಳಗೊಂಡಿದೆ. ಖಂಡಿತವಾಗಿಯೂ ಸಬ್ಬತ್ತಿನ ಆಜ್ಞೆಯು ಕೇವಲ ಒಂದು ಸಲಹೆಯಲ್ಲ ಸೂಚನೆಯಲ್ಲ. ಆದರೆ ಇದು ಒಂದು ಕಟ್ಟಳೆಯಾಗಿದೆ!

`ನಿಮ್ಮ ಪಾಡುಪಡುವ ಜೀವನದ ಬಗ್ಗೆ ಏನು ಹೇಳುವಿರಿ? ನಾವು ಮಾನಸಿಕವಾಗಿ ಮತ್ತು ಶಾರೀರಿಕವಾಗಿ ವಿಶ್ರಾಂತಿಯನ್ನು ಹೊಂದಿಕೊಳ್ಳಬೇಕೆಂದು ದೇವರ ಚಿತ್ತವಾಗಿದೆ. ನೀವು ಅದರ ಉತ್ತಮವಾದ ಅನುಭವ ಹೊಂದಲು ಏನು ಮಾಡಬಲ್ಲಿರಿ?`