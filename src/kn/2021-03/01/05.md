---
title:  ಹೊಸ ಒಡಂಬಡಿಕೆಯಲ್ಲಿ ವಿಶ್ರಾಂತಿ
date:   30/06/2021
---

ಹೊಸ ಒಡಂಬಡಿಕೆಯಲ್ಲಿ 'ಅನಪಾವೊ' ಎಂಬ ಕ್ರಿಯಾಪದದ ರೂಪವು ವಿಶ್ರಾಂತಿ ಹೊಂದು, ವಿರಮಿಸು, ಉಪಶಮನ ಹೊಂದು ಎಂಬ ಅರ್ಥದಲ್ಲಿ ಉಪಯೋಗವಾಗಿರುವುದನ್ನು ಬಹಳ ಸಲ ಕಾಣುತ್ತೇವೆ. ಯೇಸುಕ್ರಿಸ್ತನ ಬಹಳ ಪ್ರಖ್ಯಾತವಾದ ವಿಶ್ರಾಂತಿಯ ಹೇಳಿಕೆ ಮತ್ತಾಯ 11:28ರಲ್ಲಿ ಎಲೈ ಕಷ್ಟ ಪಡುವವರೇ ಹೊರೆಹೊತ್ತವರೇ ನನ್ನ ಬಳಿಗೆ ಬನ್ನಿರಿ ನಾನು ನಿಮಗೆ ವಿಶ್ರಾಂತಿಯನ್ನು ಕೊಡುವೆನು ಎಂಬ ವಚನದಲ್ಲಿ ಉಪಯೋಗವಾಗಿದೆ. ಇದು ಶಾರೀರಿಕ ವಿಶ್ರಾಂತಿಯನ್ನು ಕುರಿತು ಹೇಳುತ್ತದೆ (ಮತ್ತಾಯ 26:45), ಕೊರಿಂಥದವರಿಗೆ ಸಲ್ಲಿಸುವ ಅಂತಿಮ ವಂದನೆಯಲ್ಲಿ ಪೌಲನು ತನ್ನ ಸ್ನೇಹಿತರು ಬಂದು ಅವನನ್ನು ಸೇರಿಕೊಂಡಾಗ ಸಂತೋಷಪಡುತ್ತಾ ತನ್ನ ಆತ್ಮಕ್ಕೆ ಇದರಿಂದ ಉಪಶಮನ ದೊರೆಯಿತು ಎಂದು ಹೇಳುವಾಗ ಈ ಪದವು ಬಳಕೆಯಾಗಿದೆ (1 ಕೊರಿಂಥ 16:18).

ವಿಶ್ರಾಂತಿಯನ್ನು ಸೂಚಿಸುವ ಹೇಸಿಚಾಜೋ ಎಂಬ ಮತ್ತೊಂದು ಕ್ರಿಯಾಪದವು ಉಪಯೋಗಿಸಲ್ಪಟ್ಟಿದೆ. ಯೇಸುಕ್ರಿಸ್ತನು ಸಮಾಧಿಯಲ್ಲಿ ವಿಶ್ರಾಂತಿ ಹೊಂದಿದಂತೆ ಆತನ ಶಿಷ್ಯರು ಹೊಂದಿದ ಸಬ್ಬತ್ತಿನ ವಿಶ್ರಾಂತಿಯನ್ನು ವಿವರಿಸುತ್ತದೆ (ಲೂಕ 23:56). ಆದರೆ ಇದು ಆರಾಮವಾಗಿ ಜೀವಿಸುವುದನ್ನು ವರ್ಣಿಸುತ್ತದೆ (1 ಥೆಸಲೋನಿಕ 4:11) ಮತ್ತು ಈ ಪದವು ಒಬ್ಬನು ಆಕ್ಷೇಪಣೆ ಮಾಡದಿರುವಾಗ ಸಿಗುವ ಪ್ರಶಾಂತ ಜೀವನವನ್ನು ಸಹಾ ಸೂಚಿಸುತ್ತದೆ.

ಇಬ್ರಿಯರಿಗೆ ಬರೆದ ಪತ್ರಿಕೆಯಲ್ಲಿ ದೇವರು ತನ್ನ ಸೃಷ್ಟಿಕಾರ್ಯವನ್ನು ಮುಗಿಸಿ ಏಳನೆಯ ದಿನದಲ್ಲಿ ವಿಶ್ರಮಿಸಿಕೊಂಡನು ಎಂಬುದನ್ನು ಇಬ್ರಿಯ 4:4 ವಚನವು ವಿವರಿಸುವಾಗ 'ಕಟಪಾವೊ' ಎಂಬ ಗ್ರೀಕ್ ಕ್ರಿಯಾಪದವನ್ನು ಉಪಯೋಗಿಸಲಾಗಿದೆ. ಹಾಗೆಂದರೆ 'ನಿಲ್ಲಿಸುವಂತೆ ಮಾಡು', 'ವಿಶ್ರಾಂತಿತರು' ವಿಶ್ರಾಂತಿ ಎಂಬ ಪದಗಳು ಇಬ್ರಿಯ ಹಳೆ ಒಡಂಬಡಿಕೆಯ ಗ್ರೀಕ್ ಆವೃತ್ತಿಯಲ್ಲಿ ಈ ಪದವು ಬಳಕೆಯಾಗಿದೆ. ಹೊಸ ಒಡಂಬಡಿಕೆಯ ಇಬ್ರಿಯರಿಗೆ ಬರೆದ ಪತ್ರಿಕೆಯ 4ನೇ ಅಧ್ಯಾಯದಲ್ಲಿ ಈ ಕ್ರಿಯಾಪದವು ಹೆಚ್ಚಾಗಿ ಉಪಯೋಗಿಸಲ್ಪಟ್ಟಿದೆ.

`ಮಾರ್ಕ 6:30-32 ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ತನ್ನ ಶಿಷ್ಯರಿಗೆ ಸಾಕಷ್ಟು ಸುವಾರ್ತೆಯ ಸೇವೆಗೆ ಅವಕಾಶಗಳಿರುವಾಗ "ನೀವು ವಿಂಗಡವಾಗಿ ಬಂದು ದಣಿವಾರಿಸಿಕೊಳ್ಳಿರಿ" ಎಂದು ಯಾಕೆ ಹೇಳಿದನು? ಮಾರ್ಕ 6ರಲ್ಲಿರುವ ವಿಶಾಲಾರ್ಥವನ್ನು ಗಮನಿಸಿರಿ.`

ನೀವು ಮಾತ್ರ ವಿಗಂಡವಾಗಿ ಅಡವಿಗೆ ಬಂದು ಸ್ವಲ್ಪ ದಣಿವಾರಿಸಿಕೊಳ್ಳಿರಿ (ಮಾರ್ಕ 6:3) ಎಂಬ ವಾಕ್ಯವು ಆಮಂತ್ರಣವಾಗಿ ಉಪಯೋಗವಾಗಿಲ್ಲ. ಇದು ಮಾಡಲೇಬೇಕಾದ ಕರ್ತವ್ಯರೂಪದಲ್ಲಿ ಉಪಯೋಗವಾಗಿದೆ. ಅಂದರೆ ಆದೇಶ ಅಥವಾ ಆಜ್ಞೆಯಾಗಿ ಉಪಯೋಗಿಸಲ್ಪಟ್ಟಿದೆ. ಯೇಸುಕ್ರಿಸ್ತನು ತನ್ನ ಶಿಷ್ಯರ ಶಾರೀರಿಕ ಮತ್ತು ಭಾವನಾತ್ಮಕ ಸ್ವಚ್ಛತೆಯ ಬಗ್ಗೆ ಕಾಳಜಿಯುಳ್ಳವನಾಗಿದ್ದನು. ಯೇಸುಕ್ರಿಸ್ತನು ತನ್ನ ಶಿಷ್ಯರನ್ನು ಸುವಾರ್ತೆಯ ಸೇವೆಗೆ ಇಬ್ಬಿಬ್ಬರನ್ನು ಜೊತೆಯಾಗಿ ಕಳುಹಿಸಿದ್ದನು. ಅವರು ತಮ್ಮ ಪ್ರವಾಸವನ್ನು ಮುಗಿಸಿಕೊಂಡು ಆವಾಗ ತಾನೇ ಹಿಂದಿರುಗಿ ಬಂದಿದ್ದರು (ಮಾರ್ಕ 6:7). ಅವರು ಸಡಗರದಲ್ಲಿ ಹಿಂದಿರುಗಿ ಬಂದದ್ದನ್ನು ಮಾರ್ಕ 6:30 ವಿವರಿಸುತ್ತದೆ. ಅವರ ಹೃದಯಗಳು ತುಂಬಿ ಬಂದಿದ್ದವು. ಅವರು ತಮ್ಮ ಸಫಲತೆ ಮತ್ತು ವಿಫಲತೆಗಳನ್ನು ಯೇಸುಕ್ರಿಸ್ತನ ಜೊತೆ ಹಂಚಿಕೊಳ್ಳಬಯಸಿದ್ದರು. ಆದರೆ ಯೇಸುಕ್ರಿಸ್ತನು ಅವರು ಅದೆಲ್ಲವನ್ನು ನಿಲ್ಲಿಸಿ ವಿಶ್ರಾಂತಿ ಹೊಂದಿಕೊಳ್ಳಲು ಕರೆದನು.

ಯಾಕೆಂದರೆ ಬಹಳ ಮಂದಿ ಬರುತ್ತಾ ಹೋಗುತ್ತಾ ಇದ್ದುದರಿಂದ ಅವರಿಗೆ ಊಟ ಮಾಡುವುದಕ್ಕೂ ಅವಕಾಶ ಸಿಕ್ಕಲಿಲ್ಲವೆಂದು ಮಾರ್ಕನು ವಿವರಣಾತ್ಮಕವಾಗಿ ಹೇಳಿದ್ದಾನೆ (ಮಾರ್ಕ 6:31). ದೇವರು ಸುವಾರ್ತೆ ಸೇವೆಯ ವ್ಯವಹಾರದಲ್ಲಿ ತುಂಬಾ ನಿರತರಾಗಿದ್ದು ಭಾವವಾವೇಶದಲ್ಲಿ ಮುಳುಗಿ ಹೋಗುವುದು ಶಿಷ್ಯರಿಗೆ ನಿಜವಾಗಿಯೂ ಒಂದು ಸವಾಲಾಗಿತ್ತು. ನಾವು ನಮ್ಮ ಆರೋಗ್ಯವನ್ನು ಕಾಯ್ದುಕೊಂಡು ಭಾವನಾತ್ಮಕವಾಗಿ ಸ್ವಸ್ಥತೆ ಹೊಂದಿರಬೇಕೆಂದು ಅದಕ್ಕಾಗಿ ವಿಶ್ರಾಂತಿ ಹೊಂದುವ ಕಾಲಗಳನ್ನು ಸರಿಯಾದ ರೀತಿಯಲ್ಲಿ ಯೋಜಿಸಿಕೊಳ್ಳಬೇಕೆಂದು ಯೇಸುಕ್ರಿಸ್ತನು ನಮಗೆ ಜ್ಞಾಪಕ ಪಡಿಸುತ್ತಾನೆ.

`ನಿಮ್ಮ ಸ್ಥಳೀಯ ಸಭೆಯ ಪಾಲಕರು ಅಥವಾ ಹಿರಿಯರು ಅಥವಾ ನಿಮಗೆ ತಿಳಿದಿರುವ ಯಾರಾದರೊಬ್ಬರೂ ದೇವರ ಸೇವೆಯಲ್ಲಿ ತುಂಬಾ ಪರಿಶ್ರಮ ಪಡುತ್ತಿರುವಾಗ ಅವರಿಗೆ ಉಪಶಮನ ಸಿಗುವ ಹಾಗೆ ಸಹಾಯ ಮಾಡುವ ವಿಧಾನಗಳು ಯಾವುವು? ಅವರು ವಿಶ್ರಾಂತಿ ಕಂಡುಕೊಳ್ಳುವ ಹಾಗೆ ನೀವು ನಿಮ್ಮ ಪ್ರಶಂಸೆಯನ್ನು ಮತ್ತು ಸಹಾಯವನ್ನು ವ್ಯಕ್ತಪಡಿಸಲು ಏನು ಮಾಡಬಲ್ಲಿರಿ?`