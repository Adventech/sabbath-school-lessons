---
title:  24x7 ರ ಸಮಾಜದಲ್ಲಿ ಜೀವಿಸುವುದು
date:   26/06/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ :
ಆ.ಕಾಂಡ 2:1-3, ಯೆರೆ 45:1-5, ವಿ.ಕಾಂಡ 20:11, 2 ಸಮುವೇಲ 7:12, ಮಾರ್ಕ 6:30-32, ಆ.ಕಾಂಡ 4:1-17.

> <p>ಸ್ಮರಣವಾಕ್ಯ</p>
> "ಯಹೋವನ ಆಲಯದ ಅಂಗಳಗಳಲ್ಲಿ "ಸೇರಬೇಕೆಂದು ನನ್ನ ಆತ್ಮವು ಹಂಬಲಿಸುತ್ತಾ ಕುಂದಿಹೋಗಿತ್ತು. ಆದರೆ ಈಗ ಚೈತನ್ಯ ಸ್ವರೂಪನಾದ ದೇವರಿಗೆ ನನ್ನ ತನು ಮನಗಳಿಂದ ಹರ್ಷಧ್ವನಿ ಮಾಡುತ್ತೇನೆ” (ಕೀರ್ತ 84:2).

ಗೋಡೆಯ ಮೇಲೆ ನೇತು ಹಾಕಿದ್ದ ಗಡಿಯಾರವು ಟಿಕ್‌ಟಾಕ್, ಟಿಕ್‌ಟಾಕ್, ಟಿಕ್‌ಟಾಕ್‌ ಎಂದು ಒಂದೇ ಸಮನೆ ನಿಷ್ಕರುಣೆಯಿಂದ ಬಡಿಯುತ್ತಾ ಇದೆ. ಸಬ್ಬತ್ತು ಆರಂಭವಾಗುವುದಕ್ಕೆ ಕೇವಲ ಎರಡು ಗಂಟೆಗಳು ಮಾತ್ರ ಉಳಿದಿವೆ. ಮೇರಿಯು ತನ್ನ ಚಿಕ್ಕದಾದ ಮನೆಯೊಳಗೆ ಇದ್ದ ಅವಸ್ಥೆಯನ್ನು ನೋಡಿ ನಿಟ್ಟುಸಿರು ಬಿಟ್ಟಳು. ಮುಂದಿನ ಕೋಣೆಯಲ್ಲಿ ಮಕ್ಕಳ ಆಟಿಕೆಗಳು ಅಲ್ಲಲ್ಲಿ ಇನ್ನೂ ಹಾಗೆಯೇ ಬಿದ್ದುಕೊಂಡಿವೆ; ಅಡುಗೆಮನೆಯು ಅಸ್ತವ್ಯಸ್ತವಾಗಿದೆ; ಅವಳ ಚಿಕ್ಕಮಗಳಾದ ಸಾರಳು ಜ್ವರದಿಂದ ಹಾಸಿಗೆಯ ಮೇಲೆ ಮಲಗಿದ್ದಾಳೆ; ನಾಳೆ ದೇವಾಲಯದಲ್ಲಿ (ಸಭೆಯಲ್ಲಿ) ಮೇರಿಯು ಆರಾಧನೆಯ ಆರಂಭಕ್ಕೆ ಸಭೀಕರಿಗೆ ಸ್ವಾಗತ ಕೋರಲು ಒಪ್ಪಿಕೊಂಡಿದ್ದಾಳೆ. ಆದ್ದರಿಂದ ಆರಂಭಕ್ಕೆ ಮೂವತ್ತು ನಿಮಿಷಗಳಾದರೂ ಮೊದಲೆ ಮನೆಯನ್ನು ಬಿಡಬೇಕಾಗುತ್ತದೆ. ನಾಳೆ ನನಗೆ ಬಿಡುವು ಸಿಕ್ಕರೆ ಸಾಕು ಎಂಬುದಾಗಿ ಮೇರಿಯು ಆಸೆಯಿಂದ ಹಲುಬಿದಳು.

ಅದೇ ಸಮಯದಲ್ಲಿ ಆಕೆಯ ಯಜಮಾನ ಪಟ್ಟಣದ ಮತ್ತೊಂದು ಕಡೆ ದಿನಸಿ ಅಂಗಡಿ ಮುಂದೆ ಸರತಿ ಸಾಲಿನಲ್ಲಿ ನಿಂತಿದ್ದಾನೆ. ರಸ್ತೆಯ ವಾಹನ ಸಂಚಾರದ ದಟ್ಟಣೆಯು ದುಃಸ್ವಪ್ನಕಾರಿಯಾಗಿದೆ. ಸರತಿಯ ಸಾಲು ಉದ್ಧವಾಗಿದೆ. ಪ್ರತಿಯೊಬ್ಬರೂ ಒಂದೇ ಸಮಯದಲ್ಲಿ ಒಟ್ಟಿಗೆ ಕೊಂಡುಕೊಳ್ಳಲು ತೊಡಗಿದ್ದಾರೇನೋ ಎಂಬಂತೆ ಆತನಿಗೆ ಭಾಸವಾಗುತ್ತಿದೆ.

ಅಯ್ಯೋ, ಹಿಂಗಾದ್ರೆ ನನ್ನ ಕೈಯಲ್ಲಿ ಆಗುವುದಿಲ್ಲ ಸ್ವಲ್ಪ ರೆಸ್ಟ್ ಸಿಕ್ಕಿದ್ರೆ ಸಾಕಪ್ಪ ಅಂತ ಜೋಶನು ಒಳಗೊಳಗೇ ಹಲುಬಿದನು. ನಮ್ಮ ಜೀವನಕ್ಕೆ ಹೆಚ್ಚಿನದೊಂದು ಬೇಕಾಗಿದೆ. ನಮ್ಮ ಜೀವನವನ್ನು ಗಡಿಬಿಡಿಯಿಂದ ತುಂಬಿದ ತಾಸುಗಳು ನಿಯಂತ್ರಿಸುತ್ತಿವೆ. ದುಡಿವ ಸಮಯ, ವೈದ್ಯರ ಸಲಹೆ ಪಡೆಯಲು ಗೊತ್ತುಪಡಿಸಿಕೊಂಡ ಸಮಯ, ಒಬ್ಬರಿಗೊಬ್ಬರು ಮಾತಾಡುವ ಸಮಯ, ಖರೀದಿ ಮಾಡುವ ಸಮಯ, ಸ್ಕೂಲಿನಲ್ಲಿ ನಡೆಯುವ ಸಮಾರಂಭದ ಸಮಯ ಹೀಗೆ ಯಾವುದಾದರೊಂದು ನಾವು ಸಾರ್ವಜನಿಕ ಸಾರಿಗೆಯಲ್ಲಿ ಪ್ರಯಾಣ ಮಾಡುತ್ತಿರಬಹುದು ಇಲ್ಲವೇ ಸ್ವಂತ ಸ್ಕೂಟರ್‌ನಲ್ಲಿ ಓಡಾಡುತ್ತಿರಬಹುದು ಅಥವಾ ಮಿನಿವ್ಯಾನಿನಲ್ಲಿ ಓಡಾಡಿಕೊಂಡಿರಬಹುದು ನಮ್ಮ ಸುತ್ತಲೂ ಇರುವ ಪ್ರಪಂಚದ ಜೊತೆ ಒಂದಲ್ಲ ಒಂದು ಕೆಲಸದಲ್ಲಿ ನಿರಂತರವಾಗಿ ತೊಡಗಿಕೊಂಡಿರುವುದರಿಂದ ಅದು ನಮಗೆ ನಿಜವಾಗಿಯೂ ಮುಖ್ಯವಾಗಿರುವುದನ್ನು ಮರೆಸಿಬಿಡುವ ಅಪಾಯವನ್ನು ಒಡ್ಡುತ್ತಿದೆ.

ಇಂತಹ ಗಡಿಬಿಡಿಯ ಮಧ್ಯದಲ್ಲಿ ನಾವು ವಿಶ್ರಾಂತಿಯನ್ನು ಹೊಂದಿ- ಕೊಳ್ಳುವುದಾದರೂ ಹೇಗೆ?

_ಈ ವಾರದ ಪಾಠವನ್ನು ಜುಲೈ 3ರ ಸಬ್ಬತ್ತಿಗೆ ಸಿದ್ಧಪಡಿಸಿಕೊಳ್ಳಿರಿ._