---
title:  ಕಷ್ಟದಲ್ಲಿ ದಣಿದು ಹೋಗುವುದು
date:   28/06/2021
---

ಮಿತಿಮೀರಿದ ದೈಹಿಕ ಪ್ರಯಾಸದಿಂದ ನಿದ್ರೆಗೆಡುತ್ತೇವೆ ಮತ್ತು ಆಯಾಸಗೊಳ್ಳುತ್ತೇವೆ. ಇವು ತಾನೆ ನಮಗೆ ನಿಜವಾದ ಸಮಸ್ಯೆಗಳು. ಇದಕ್ಕಿಂತಲೂ ಹೆಚ್ಚಿನ ತೊಂದರೆಗಳು ನಾವು ಭಾವನಾತ್ಮಕವಾಗಿ ಬರಿದಾಗಿ ಬಿಟ್ಟಾಗ ಉಂಟಾಗುತ್ತವೆ. ಹಾಗಾಗಿ, ನಮ್ಮ ಭಾವನಾತ್ಮಕ ಸಮಸ್ಯೆಗಳೊಂದಿಗೆ ನಿದ್ರೆಗೆಡುವುದು ಸೇರಿಕೊಂಡಾಗ ನಾವು ನೊಂದುಕೊಳ್ಳುವಷ್ಟು ಅಧೈರ್ಯಪಟ್ಟುಕೊಳ್ಳುತ್ತೇವೆ.

ಬ್ಯಾಬಿಲೋನಿಯನ್ನರು ಯೆರೂಸಲೇಮ್ ಪಟ್ಟಣಕ್ಕೆ ಮುತ್ತಿಗೆ ಹಾಕಿ ಅದನ್ನು ನಾಶ ಮಾಡುವ ಮೊದಲು ಉಂಟಾದ ಅಸ್ತವ್ಯಸ್ತಕ್ಕೆ ನರಳಾಟ ಇವುಗಳಿಂದ ಲೇಖಕನಾದ ಬಾರೂಕನು ಸಹಾ ಅಧೈರ್ಯ ಪಟ್ಟುಕೊಂಡಿರುತ್ತಾನೆ.

`ಯೆರೆಮೀಯ 45:1-5ನ್ನು ಓದಿರಿ, ಬಾರೂಕನಿಗೆ ಭಾವನಾತ್ಮಕವಾಗಿ ಯಾವ ಆರೋಗ್ಯ ಸಮಸ್ಯೆಯಿತ್ತು ಬರೆಯಿರಿ.`

ದೇವರು ನಿಮಗೆ ಮಾತ್ರ ಅನ್ವಯವಾಗುವ ವೈಯಕ್ತಿಕವಾದ ಸಂದೇಶವನ್ನು ಕಳುಹಿಸುವಾಗ ನೀವು ಹೇಗೆ ಭಾವಿಸಿಕೊಳ್ಳುವಿರಿ ಎಂದು ಊಹೆ ಮಾಡಿಕೊಳ್ಳುವಿರಾ? ಬಾರೂಕನು ದೇವರಿಂದ ನೇರವಾಗಿ ಸಂದೇಶವನ್ನು ಹೊಂದಿಕೊಂಡನು (ಯೆರೆ 45:2). ಇದು ಸುಮಾರು ಕ್ರಿ.ಪೂ. 605 ರಿಂದ ಕ್ರಿ.ಪೂ. 604ರಲ್ಲಿ ಯೆಹೋಯಾಕೀಮನು ಯಹೂದ ಅರಸನಾಗಿದ್ದ ನಾಲ್ಕನೇ ವರುಷದಲ್ಲಿ ನಡೆಯಿತು ಎಂಬುದಾಗಿ ನಮಗೆ ತಿಳಿಸಲ್ಪಟ್ಟಿದೆ. ಯೆರೆಮೀಯ 45:3ನೇ ವಚನವು ಜನರು ದಣಿದು ದುಃಖಪಡುವುದು ಅವರ ಭಾವನೆಗಳನ್ನು ಸಾರಾಂಶರೂಪವಾಗಿ ಪ್ರತಿಬಿಂಬಿಸುತ್ತದೆ.

ಇವುಗಳಿಂದ ನಾವು ಬಾರೂಕನು ಮಾಡಿದ ದೂರು ಕೇವಲ ತೋರಿಕೆಯ ನರಳಾಟವಲ್ಲವೆಂದು ವಾಕ್ಯವು ನಮಗೆ ತಿಳಿಸುತ್ತದೆ. ಆತನು ಭಾವನಾತ್ಮಕವಾಗಿ ಕುಸಿದು ಹೋಗಿ ಅಧೈರ್ಯಪಟ್ಟುಕೊಳ್ಳುವುದಕ್ಕೆ ಒಂದು ಸಕಾರಣವಿತ್ತು. ಬಹಳಷ್ಟು ಕೆಟ್ಟ ಕಾರ್ಯಗಳು ನಡೆಯುತ್ತಿದ್ದವು ಮತ್ತು ಕೆಟ್ಟಕಾರ್ಯಗಳು ಇನ್ನೂ ಹೆಚ್ಚಾಗಿ ಬರುವುದಕ್ಕಿದ್ದವು.

`ದೇವರು ಬಾರೂಕನ ದುಃಖಕ್ಕೆ ಮತ್ತು ನೋವಿಗೆ ಹೇಗೆ ಉತ್ತರಿಸಿದನು? ಯೆರೆಮೀಯ 45:4,5ನ್ನು ಓದಿರಿ.`

ದೇವರು ಬಾರೂಕನಿಗೆ ಕೊಟ್ಟ ಉತ್ತರವನ್ನು ಗಮನಿಸಿದಾಗ ದೇವರಿಗಿದ್ದ ನಿರಾಶೆ ಮತ್ತು ನೋವು ಬಾರೂಕನಿಗಿದ್ದದುಕ್ಕಿಂತ ಬಹಳ ಬಹಳ ಹೆಚ್ಚಾಗಿತ್ತು ಎಂದು ತಿಳಿದು ಬರುತ್ತದೆ. ಆತನು ಯೆರೂಸಲೇಮನ್ನು ಕಟ್ಟಿದ್ದನು. ಈವಾಗ ಅದನ್ನು ಕೆಡವಿ ಹಾಕಲು ಉದ್ದೇಶಿಸಿದ್ದಾನೆ. ಆತನು ಇಸ್ರಾಯೇಲ್ಯಾನ್ನು ದಾಕ್ಷಿಯ ತೋಟದಂತೆ ನೆಟ್ಟು ಬೆಳೆಸಿದ್ದನು (ಯೆಶಾಯ 5:1-7). ಈವಾಗ ಅದನ್ನು ದೇವರು ಕಿತ್ತು ಹಾಕಿ ಗಡಿಪಾರು ಮಾಡಲು ಉದ್ದೇಶಿಸಿದ್ದಾನೆ. ಆತನು ಇಸ್ರಾಯೇಲ್ಯರಿಗೆ ಹೀಗೆ ಮಾಡುವುದು ಅವನ ಚಿತ್ತವಾಗಿರಲಿಲ್ಲ. ಆದರೆ ಅವರು ಆತನಿಗೆ ವಿರೋಧವಾಗಿ ಎದುರು ಬಿದ್ದ ಕಾರಣ ಹಾಗೆ ಮಾಡಲು ನಿಶ್ಚಯಿಸಿದನು. ಆದರೆ ಬಾರೂಕನಿಗೆ ಸುರಂಗದ ಮತ್ತೊಂದು ತುದಿಯಲ್ಲಿ ಬೆಳಕು ಹೊಳೆಯುತ್ತಿತ್ತು. ದೇವರು ಬಾರೂಕನ ಪ್ರಾಣವನ್ನು ನಾಶದಿಂದಲೂ ಗಡಿಪಾರಿನಿಂದಲೂ ಮತ್ತು ನಷ್ಟದಿಂದಲೂ ಸಂರಕ್ಷಿಸುವವನಾಗಿದ್ದನು.

`ದೇವರು ಬಾರೂಕನಿಗೆ ಹೇಳಿದ ಮಾತುಗಳನ್ನು ಮತ್ತೊಮ್ಮೆ ಓದಿರಿ. ಅದರಿಂದ ನಾವು ನಮಗಾಗಿ ಯಾವ ಸಾಮಾನ್ಯವಾದ ಸಂದೇಶವನ್ನು ಹೊಂದಿಕೊಳ್ಳಬಹುದು? ಸನ್ನಿವೇಶವು ಹೇಗಿದ್ದರೂ ದೇವರು ಕಡೆಯದಾಗಿ ನಮಗೋಸ್ಕರ ಇದ್ದೇ ಇರುತ್ತಾನೆ ಎಂಬುದರ ಬಗ್ಗೆ ಈ ವಚನವು ಏನು ಹೇಳುತ್ತದೆ?`