---
title:  ಹಳೆಯ ಒಡಂಬಡಿಕೆಯಲ್ಲಿ ವಿಶ್ರಾಂತಿಯನ್ನು ವ್ಯಾಖ್ಯಾನಿಸುವುದು
date:   29/06/2021
---

ಖಂಡಿತವಾಗಿ, ನಮಗೆಲ್ಲರಿಗೂ ವಿಶ್ರಾಂತಿಯು ಬೇಕೇಬೇಕು, ಇದರ ವಿಷಯವಾಗಿ ಸತ್ಯವೇದದ ವಚನಗಳು ಮಾತಾಡುತ್ತವೆ. ದೇವರು ನಮ್ಮನ್ನು ಚಟುವಟಿಕೆಯುಳ್ಳವರಾಗಿ ಸೃಷ್ಟಿಸಿದ್ದಾಗ್ಯೂ ಎಲ್ಲಾ ಚಟುವಟಿಕೆಗಳು ವಿರಾಮದ ನಿಯಮವನ್ನು ಹೊಂದಿರಬೇಕು.

ಇಬ್ರಿಯ ಭಾಷೆಯ ಹಳೆಯಒಡಂಬಡಿಕೆಯು ವಿಶ್ರಾಂತಿಯನ್ನು ಕುರಿತು ಅನೇಕ ಪದಗಳನ್ನು ಬಳಸಿದೆ. ದೇವರು ಹೊಸದಾಗಿ ಎಲ್ಲವನ್ನೂ ಸೃಷ್ಟಿಸಿದ ಬಳಿಕ ಏಳನೇ ದಿನದಲ್ಲಿ ವಿಶ್ರಾಂತಿಹೊಂದಿದ ವಿವರಣೆಯು (ಆ.ಕಾಂಡ 2:23). ಶಬ್ಬಾಟ್ ಎಂಬ ಕ್ರಿಯಪದವನ್ನು ಉಪಯೋಗಿಸಿದೆ. ಇದು ಸಬ್ಬತ್ತು ಎಂಬ ನಾಮಪದದ ಕ್ರಿಯಾರೂಪವಾಗಿದೆ. ಹಾಗೆಂದರೆ ಎಲ್ಲಾ ಕೆಲಸಗಳನ್ನು ನಿಲ್ಲಿಸು, ವಿಶ್ರಾಂತಿ ಹೊಂದು, ರಜೆ ತೆಗೆದುಕೋ ಎಂಬ ಅರ್ಥವನ್ನು ಸೂಚಿಸುತ್ತದೆ. ಅದೇ ಕ್ರಿಯಾಪದವನ್ನು ವಿ.ಕಾಂಡ 5:5 ಕರ್ಮಪದದ ರೂಪದಲ್ಲಿ ಉಪಯೋಗಿಸಿದೆ ಮತ್ತು ಇದನ್ನು ಒಬ್ಬನನ್ನು ವಿಶ್ರಾಂತಿ ಹೊಂದುವಂತೆ ಮಾಡುವುದು ಎಂಬುದಾಗಿ ಅನುವಾದಿಸಬಹುದು. ಕೋಪಗೊಂಡ ಫರೋಹನು ಇಸ್ರಾಯೇಲ್ಯರು ತಮ್ಮ ದುಡಿಮೆಯನ್ನು ನಿಲ್ಲಿಸಿ ವಿಶ್ರಾಂತಿ ಹೊಂದಿಕೊಳ್ಳುವ ವಿಷಯದಲ್ಲಿ ಮೋಶೆಯ ಮೇಲೆ ಆಪಾದನೆ ಮಾಡ್ಡನು.

ನಾಲ್ಕನೆ ಆಜ್ಞೆಯಲ್ಲಿ ಉಲ್ಲೇಖಿತವಾಗಿರುವ ದೇವರ ವಿಶ್ರಾಂತಿಕ್ರಿಯೆ ಏಳನೇ ದಿನದ ಸಬ್ಬತ್ತು ಇಬ್ರಿಯಕ್ರಿಯಾಪದ ನಾಮ್ ಎಂಬ ಪದದಿಂದ ವ್ಯಕ್ತವಾಗಿದೆ (ವಿ.ಕಾಂಡ 20:11, ಧ.ಕಾಂಡ 5:14) ಯೋಬ 3:13ರಲ್ಲಿ ಈ ಕ್ರಿಯೆಪದವನ್ನು ವಿಶ್ರಾಂತಿ ಎಂಬುದಾಗಿ ಅನುವಾದಿಸಲಾಗಿದೆ.

ಅರಣ್ಯಕಕಾಂಡ 10:36 ಇದನ್ನು ಹೆಚ್ಚು ಅಲಂಕಾರಿಕವಾಗಿ ಮಂಜೂಷ ಪೆಟ್ಟಿಗೆಯಲ್ಲಿ ಇಡಲ್ಪಟ್ಟ ನಿಬಂಧನೆಯ ಶಾಸನವನ್ನು ಉಲ್ಲೇಖಿಸುತ್ತ ನೆಲೆಯೂರು ಎಂಬ ಪದವನ್ನು ಉಪಯೋಗಿಸಲಾಗಿದೆ. 2 ಅರಸುಗಳ 2:15 ರಲ್ಲಿ ಎಲೀಯನ ಆತ್ಮವು ಎಲೀಷನ ಮೇಲೆ ನೆಲೆಗೊಂಡಿತು' ಎಂಬುದನ್ನು ಗಮನಿಸಬಹುದು.

ಮತ್ತೊಂದು ಮುಖ್ಯವಾದ ಕ್ರಿಯಾಪದ 'ಸಾಖತ್” ಎಂಬುದು ಹಾಗೆಂದರೆ ವಿಶ್ರಾಂತಿ, ಉಪಶಮನವನ್ನು ಕೊಡು, ಪ್ರಶಾಂತವಾಗಿರು ಎಂಬ ಅರ್ಥಗಳನ್ನು ಕೊಡುತ್ತದೆ. ಈ ಪದವು ಯೆಹೋಶುವನು ದಿಗ್ವಿಜಯ ಹೊಂದಿ ಆತನು ವಶಪಡಿಸಿಕೊಂಡ ಪ್ರಾಂತ್ಯವು ವಿಶ್ರಾಂತಿ ಹೊಂದಿದನ್ನು ವರ್ಣಿಸುತ್ತದೆ (ಯೆಹೋಶುವ 11:23). ಈ ಪದವು ಯೆಹೋಶುವ ಮತ್ತು ನ್ಯಾಯಸ್ಥಾಪಕರು ಪುಸ್ತಕದಲ್ಲಿ ಸಮಾಧಾನ (ನೆಮ್ಮದಿಯನ್ನು ಸೂಚಿಸಲು ಬಹಳ ಸಲ ಕಾಣಿಸಿಕೊಳ್ಳುತ್ತದೆ. 'ರಾಗ' ಎಂಬ ಕ್ರಿಯಾ ಪದವೂ ಸಹ ವಿಶ್ರಾಂತಿಯನ್ನು ಸೂಚಿಸಲು ಉಪಯೋಗವಾಗಿದೆ. ಇಸ್ರಾಯೇಲ್ಯರು ತಮ್ಮ ಅವಿಧೇಯತೆಯ ನಿಮಿತ್ತ ಗಡಿಪಾರಾದಾಗ ಆ ದೇಶದಲ್ಲಿ ಅವರಿಗೆ ವಿಶ್ರಾಂತಿ ದೊರಕುವುದಿಲ್ಲ ಎಂದು ದೇವರು ಎಚ್ಚರಿಕೆ ಕೊಡುವ ವಚನದಲ್ಲಿ (ಧ.ಕಾಂಡ 28:65). ಈ ಪದವು ಬಳಕೆಯಾಗಿದೆ. ಯೆರೆಮೀಯ 50:34ರಲ್ಲಿ ಈ ಪದವು ಕರ್ತಪದವಾಗಿ ಕಾಣಿಸಿಕೊಂಡಿದೆ. ವಿಶ್ರಾಂತಿ ತೆಗೆದುಕೊಳ್ಳಲಾಗದ ಸಂದರ್ಭವನ್ನು ಇದು ವಿವರಿಸುತ್ತದೆ.

`ಧರ್ಮೋಪದೇಶಕಾಂಡ 31:16 ಮತ್ತು 2 ಸಮುವೇಲ 7:12ನ್ನು ಓದಿರಿ. ಇಲ್ಲಿ ಯಾವ ತೆರನಾದ ವಿಶ್ರಾಂತಿಯ ಬಗ್ಗೆ ಮಾತಾಡುತ್ತದೆ?`

ಈ ಎರಡೂ ವಚನಗಳು 'ಶಕಾಬ್' ಕ್ರಿಯಾಪದದ ನುಡಿಗಟ್ಟನ್ನು ಬಳಸಿವೆ. ಇದು ಅಕ್ಷರಶಃ ಮಲಗಿಕೊ ನಿದ್ರೆ ಮಾಡು ಎಂಬ ಅರ್ಥವನ್ನು ಕೊಡುತ್ತದೆ. ದೇವರು ದಾವೀದನ ಜೊತೆ ಮಾಡಿಕೊಳ್ಳುವ ಒಡಂಬಡಿಕೆಯಲ್ಲಿ ಮುಂದಿನ ರಾಜನ ವಾಗ್ದಾನ ಮಾಡುತ್ತಾ 'ನಿನ್ನ (ದಿನಗಳು) ಆಯುಷ್ಕಾಲವು ಮುಗಿದು ನೀನು ಪಿತೃಗಳ ಬಳಿಗೆ ಸೇರಿ ವಿಶ್ರಾಂತಿ ಹೊಂದಿದ ಮೇಲೆ ನಿನ್ನಿಂದ ಹುಟ್ಟುವನನ್ನು ನೆಲೆಗೊಳಿಸಿ ಅವನ ರಾಜ್ಯವನ್ನು ಸ್ಥಿರಪಡಿಸುವೆನು" ಎಂಬ ವಾಕ್ಯದಲ್ಲಿ 'ಶಕಾಬ್' ಪದವು ಉಪಯೋಗಿಸಲ್ಪಟ್ಟಿದೆ (2 ಸಮು 7:12).

ವಿಶ್ರಾಂತಿಯನ್ನು ಸೂಚಿಸುವ ಇಬ್ರಿಯ ಭಾಷೆಯ ವಿವಿಧ ಕ್ರಿಯಾಪದಗಳ ದೊಡ್ಡ ಪಟ್ಟಿಯು ದೈವಶಾಸ್ತ್ರದ ಪರಿಕಲ್ಪನೆಯನ್ನು ಅರ್ಥಮಾಡಿಕೊಳ್ಳಲು ವಿಶ್ರಾಂತಿಯು ಕೇವಲ ಒಂದೆರಡು ಪದಗಳಿಗೆ ಸಂಬಂಧಪಡುವುದಿಲ್ಲ. ನಾವು ವೈಯಕ್ತಿಕವಾಗಿ ಮತ್ತು ಸಾಮೂಹಿಕವಾಗಿ ವಿರಮಿಸಿಕೊಳ್ಳುತ್ತೇವೆ. ವಿಶ್ರಾಂತಿಯು ಕೇವಲ ಸಬ್ಬತ್ತಿಗೆ ಮಾತ್ರ ಸಂಬಂಧಪಡದೆ ಶಾರೀರಿಕವಾಗಿ, ಸಾಮಾಜಿಕವಾಗಿ ಮತ್ತು ಭಾವನಾತ್ಮಕವಾಗಿ ಪರಿಣಾಮ ಬೀರುತ್ತದೆ.

`ಮರಣವು ನಿಶ್ಚಯವಾಗಿಯೂ ನಮ್ಮ ವೈರಿಯಾಗಿದ್ದು ಮುಂದೆ ಒಂದು ದಿನ ರದ್ದಾಗುತ್ತದೆ. ನಮ್ಮವರು ಸತ್ತು ನಮ್ಮನ್ನು ಅಗಲಿದಾಗ ನಾವು ಎಷ್ಟೇ ದುಃಖಿಸಿದರೂ ಕನಿಷ್ಠ ಈವಾಗ ಅವರು ವಿಶ್ರಾಂತಿಯಲ್ಲಿದ್ದಾರೆ ಎಂದು ತಿಳಿದುಕೊಳ್ಳುವುದು ನಮಗೆ ಆದರಣೆಯನ್ನು ನೀಡುತ್ತದೆ ಏಕೆ?`