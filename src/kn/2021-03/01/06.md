---
title:  ಒಬ್ಬ ಅವಿಶ್ರಾಂತ ಅಲೆಮಾರಿ
date:   01/07/2021
---

`ಆದಿಕಾಂದ 4:1-12ನ್ನು ಓದಿರಿ. ಕಾಯನು ಭೂಮಿಯ ಮೇಲೆ ಒಬ್ಬ ವಿಶ್ರಾಂತಿಯಿಲ್ಲದೆ ಅಲೆಯುವವನನ್ನಾಗಿ ಮಾಡಿದುದು ಯಾವುದು? (ಆದಿಕಾಂಡ 4:12)?`

ಸತ್ಯವೇದದ ವಚನಗಳು ದೇವರು ಯಾಕೆ ಹೇಬೆಲನ ಕಾಣಿಕೆಯನ್ನು ಮೆಚ್ಚಿದನು ಮತ್ತು ಕಾಯಿನನು ಅರ್ಪಿಸಿದ ಕಾಣಿಕೆಯನ್ನು ಮೆಚ್ಚಲಿಲ್ಲವೆಂಬುದನ್ನು ವಿಶದವಾಗಿ ತಿಳಿಸುವುದಿಲ್ಲ (ಆ.ಕಾಂಡ 4:4,5). ಆದರೆ ನಮಗೆ ಕಾರಣವು ಗೊತ್ತಾಗುತ್ತದೆ. "ಕಾಯಿನನು ತನ್ನ ರಕ್ಷಣೆಗೆ ದೇವರು ವಾಗ್ದಾನ ಮಾಡಿರುವ ರಕ್ತಧಾರೆಯ ಏರ್ಪಾಟನ್ನು (ಯಜ್ಞವನ್ನು ಸಮರ್ಪಿಸಲು ನಂಬಿಕೆಯನ್ನು ತನ್ನ ಹೃದಯದಲ್ಲಿ ಇಟ್ಟುಕೊಂಡಿರಲಿಲ್ಲ ಮತ್ತು ಆತನು ದೇವರ ವಿರುದ್ಧವಾಗಿ ಈ ವಿಷಯದಲ್ಲಿ ಗುಣಗುಟ್ಟುವನಾಗಿದ್ದನು. ಆತನು ಸಮರ್ಪಿಸಿದ ಕಾಣಿಕೆಯು ಅವನ ಪಾಪಕ್ಕೆ ಪ್ರಾಯಶ್ಚಿತ್ತವನ್ನು ಸೂಚಿಸುತ್ತಿರಲಿಲ್ಲ.

ಇಂದು ಜನರು ತಾವು ದೇವರು ಹೇಳಿದಂತೆಯೇ ಕೇಳುವುದು ತಮ್ಮ ಬಲಹೀನತೆಯಾಗುತ್ತದೆ ಎಂದುಕೊಳ್ಳುವಂತೆಯೇ ಅಂದು ಕಾಯಿನನು ವಾಗ್ದಾನದ ಯಜ್ಞವಾದ ಯೇಸುಕ್ರಿಸ್ತನ ದೋಷಪರಿಹಾರ (ರಕ್ಷಣೆಯನ್ನು ನಂಬದೆ ಹೋದನು. ಆತನು ತನ್ನ ಸ್ವಂತ ನೀತಿಯ ಮೇಲೆ ಆತುಕೊಂಡನು. ಆತನು ತನ್ನ ಅರ್ಹತೆಗಳನ್ನು ಮುಂದಿಟ್ಟುಕೊಂಡನು- ಎಲೆನ್ ಜಿ ವೈಟಮ್ಮನವರ "ನಮ್ಮ ಪಿತೃಗಳು ಮತ್ತು ಪ್ರವಾದಿಗಳು" ಪುಸ್ತಕದಲ್ಲಿ 72ನೇ ಪುಟ.

ದೇವರು ಕಾಯಿನನನ್ನು ಕುರಿತು ಭೂಮಿಯ ಮೇಲೆ ಆತನು ಅವಿಶ್ರಾಂತಿ ಅಲೆಮಾರಿಯಾಗಿರುತ್ತಾನೆಂದು ಹೇಳುವಾಗ ದೇವರು ಆತನನ್ನು ಹಾಗೆ ಮಾಡಲಿಲ್ಲ. ಆದರೆ ಕಾಯಿನನ ಪಾಪಕೃತ್ಯಗಳು ಮತ್ತು ಅವಿಧೇಯತೆಯ ಫಲದಿಂದ ಅವನ ಜೀವನವು ಅಲೆಮಾರಿಯ ಜೀವನವಾಯ್ತು. ಕಾಯ್ಕನು ದೇವರಲ್ಲಿ ವಿಶ್ರಾಂತಿಯನ್ನು ಕಂಡುಕೊಳ್ಳಲಾರದೆ ಹೋದನು. ಹಾಗಾಗಿ ಅವನು ಯಾವ ರೀತಿಯಲ್ಲೂ ವಿಶ್ರಾಂತಿಯನ್ನು ಪಡೆದುಕೊಳ್ಳಲಾರದೆ ಹೋದನು.

ಇಬ್ರಿಯ ಭಾಷೆಯಲ್ಲಿ ಮೆಚ್ಚಿದನು ಎಂಬುದನ್ನು (ಆ.ಕಾಂಡ 4:4) 'ಹತ್ತಿರದಲ್ಲಿ ಪರಿಶೀಲಿಸಿದನು', 'ಎಚ್ಚರಿಕೆಯಿಂದ ಪರಿಗಣಿ ಸಿದನು' ಎಂತಲೂ ಅನುವಾದಿಸಬಹುದಾಗಿದೆ. ದೇವರು ಎಚ್ಚರಿಕೆಯಿಂದಲೂ ಹತ್ತಿರದಿಂದಲೂ ಆತನು ಸಮರ್ಪಿಸಿದ ಕಾಣಿಕೆಯನ್ನು ನೋಡಲಿಲ್ಲ, ಆದರೆ ಅದನ್ನು ಸಮರ್ಪಿಸುವಾಗ ಅವನು ತೋರಿಸಿದ ನಡವಳಿಕೆಯನ್ನು (ಮನೋಧೋರಣೆ) ಗಮನಿಸಿದನು. ದೇವರು ಕಾಯಿನನು ಸಮರ್ಪಿಸಿದ ಕಾಣಿಕೆಯನ್ನು ತನ್ನ ಮನಸ್ಸಿಗೆ ತೋರಿದಂತೆ ನಿರಂಕುಶ ಭಾವದಿಂದ ಅದನ್ನು ತಿರಸ್ಕರಿಸಲಿಲ್ಲ. ಆದರೆ ದೇವರು ಕಾಯಿನನ ಗುಣಸ್ವಭಾವಗಳನ್ನು ಉದ್ದೇಶಗಳನ್ನು ಎಚ್ಚರಿಕೆಯಿಂದ ಅಳೆಯುವ ಪ್ರಕ್ರಿಯೆಯಾಗಿತ್ತು. ಇದು ವಿಚಾರಣ ಯುಕ್ತವಾದ ನ್ಯಾಯತೀರ್ಪಿಗೆ ಉತ್ತಮವಾದ ಉದಾಹರಣೆಯಾಗಿದೆ.

`ಆದಿಕಾಂಡ 4:13-17 ವಚನಗಳನ್ನು ಓದಿರಿ. ದೇವರ ನ್ಯಾಯತೀರ್ಪಿಗೆ ಕಾಯಿನನ ಪ್ರತಿಕ್ರಿಯೆ ಏನಾಗಿತ್ತು ವಿವರಿಸಿರಿ.`

ನಾವು ದೇವರ ಪ್ರಸನ್ನತೆಯಿಂದ ಓಡಿಹೋಗುವ ಪ್ರಯತ್ನ ಮಾಡಿದಾಗ ನಾವು ನಮ್ಮ ಮನಶ್ಯಾಂತಿಯನ್ನು ಕಳೆದುಕೊಂಡುಬಿಡುತ್ತೇವೆ. ನಾವು ದೈವೀಕಕೃಪೆಗಾಗಿ ಹಂಬಲಿಸುವವರಾಗಿರದೆ ಅದಕ್ಕೆ ಬದಲಾಗಿ ಮಾನವೀಯ ಸಂಬಂಧಗಳನ್ನು ಅಥವಾ ಮಿತಿಮೀರಿದ ಒತ್ತಡದ ಜೀವನವನ್ನು ಮಾಡಲು ಪ್ರಯತ್ನಿಸುತ್ತೇವೆ. ಕಾಯಿನನು ಒಂದು ಪಟ್ಟಣವನ್ನು ಕಟ್ಟತೊಡಗುತ್ತಾನೆ. ಅಲ್ಲಿ ತನ್ನ ಸಂತತಿಯನ್ನು ಬೆಳೆಸತೊಡಗುತ್ತಾನೆ. ಈ ಎರಡೂ ಕೆಲಸಗಳು ದೊಡ್ಡಸಾಧನೆಗಳಾಗಿವೆ. ಇವು ಆತನ ದೃಢಸಂಕಲ್ಪವನ್ನೂ ಶಕ್ತಿಯನ್ನೂ ಕುರಿತು ಹೇಳುತ್ತವೆ. ಆದರೆ ಅವನು ದೇವರಿಗೆ ವಿರುದ್ಧವಾಗಿ ತಿರುಗಿಬಿದ್ದು ಆ ಪಟ್ಟಣವನ್ನು ಕಟ್ಟಿದ್ದದುದರಿಂದ ದೇವ ರಹಿತವಾಗಿದ್ದ ಅವನ ಸಾಮ್ರಾಜ್ಯ ಅಂತಿಮವಾಗಿ ಏನೂ ಅಲ್ಲವಾಯ್ತು.

`ನಾವು ಮಾಡಿದ ಪಾಪಗಳ ಪರಿಣಾಮದಿಂದ ಬಂದ ಕಷ್ಟಸಂಕಟಗಳನ್ನು ನಾವು ಅನುಭವಿಸಿ ತೀರಿದಬಳಿಕ ನಮ್ಮ ಪಾಪಗಳಿಗೆ ಶಿಲುಬೆಯಿಂದ ಬಂದ ಕ್ಷಮಾಪಣೆಯನ್ನು ಒಪ್ಪಿಕೊಳ್ಳಲು ಹೇಗೆ ಕಲಿಯುತ್ತೇವೆ?`