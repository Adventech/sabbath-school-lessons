---
title:  ಕಾರ್ಯ ನೆರವೇರಿತು
date:   14/09/2021
---

ಇಸ್ರಾಯೇಲಿನ ಯಾವ ಪಟ್ಟಣಕ್ಕೂ ಊರಿಗೂ ಹೋಲಿಸಿಕೊಂಡರೆ ನಿನವೆಯು ಒಂದು ದೊಡ್ಡ ಪಟ್ಟಣವಾಗಿತ್ತು. ಅದು ಬಹಳ ದೊಡ್ಡದಾಗಿತ್ತು. ಸುಮಾರು ಮೂರು ದಿನಗಳ ಪ್ರಯಾಣದಷ್ಟು ವಿಸ್ತಾರವಾಗಿತ್ತು (ಯೋನ 3:3).

`ಯೋನ 3:1-10 ವಚನಗಳನ್ನು ಓದಿರಿ. ಈ ದುಷ್ಟಪಟ್ಟಣವು ಹೇಗೆ ಪ್ರತಿಸ್ಪಂದಿಸಿತು? ನಾವು ಇತರರಿಗೆ ಸಾಕ್ಷಿಯಾಗಿರುವುದಕ್ಕೆ ಪ್ರಯತ್ನ ಪಡುವಾಗ ಈ ಕಥೆಯಿಂದ ಯಾವ ಪಾಠಗಳನ್ನು ತೆಗೆದುಕೊಳ್ಳಬಹುದು?`

ಪಟ್ಟಣವನ್ನು ಕಾಲನಡಿಗೆಯಿಂದ ಸುತ್ತುತ್ತಾ ಯೋನನು ನಾಲ್ವತ್ತು ದಿನಗಳಾದ ಮೇಲೆ ನಿನೆವೆಯು ಕೆಡಲ್ಪಡುವುದು ಎಂದು ಸಾರತೊಡಗಿದನು (ಯೋನ 3:4). ಸಂದೇಶವು ಅಕ್ಷರಶಃ ಖಚಿತವಾಗಿತ್ತು. ವಿವರಗಳು ಕೊಟ್ಟಿಲ್ಲದಿದ್ದರೂ ಸಂದೇಶವು ಅಂಗೀಕಾರ ಮಾಡುವ ಕಿವಿಗಳಿಗೆ ಬಿದ್ದಿತು ಎಂಬುದು ಸ್ಪಷ್ಟವಾಗುತ್ತದೆ, ನಿನೆವೆ ಪಟ್ಟಣದ ಜನರು ಯೋನನು ಎಚ್ಚರಿಕೆಯ ಮಾತುಗಳನ್ನು ಸಾಮೂಹಿಕವಾಗಿ ನಂಬಿದರು, ಪೂರ್ವದೇಶಗಳ ರೀತಿಯಂತೆ ನಿನವೆಯ ಅರಸನು ತಮ್ಮ ಹೃದಯಗಳನ್ನು ಬದಲು ಮಾಡಿಕೊಳ್ಳುವಂತೆ ತನ್ನ ಪ್ರಜೆಗಳಿಗೆ ಒಂದು ಆದೇಶವನ್ನು ಹೊರಡಿಸಿದನು. ದೊಡ್ಡವರು ಮೊದಲುಗೊಂಡು ಚಿಕ್ಕವರ ತನಕ ಎಲ್ಲರೂ ಮತ್ತು ಎಲ್ಲಾ ಪ್ರಾಣಿಗಳು ಉಪವಾಸ ಮಾಡಿ ದುಃಖವನ್ನು ಪ್ರಕಟಿಸಬೇಕಿತ್ತು. ಅರಸನೂ ಸಹ ಸಿಂಹಾಸನದಿಂದ ಎದ್ದು ತನ್ನ ನಿಲುವಂಗಿಯನ್ನು ತೆಗೆದುಬಿಟ್ಟು ಗೋಣಿತಟ್ಟನ್ನು ಸುತ್ತಿಕೊಂಡು ಬೂದಿಯಲ್ಲಿ ಕುಳಿತನು. ಇದು ತಾನೆ ಪಶ್ಚಾತ್ತಾಪ ಪಡುವ ಒಂದು ಮುಖ್ಯವಾದ ಸಾಂಕೇತಿಕ ಕ್ರಿಯೆ.

`ಯೋನ 3:6-9 ವಚನಗಳನ್ನು ಓದಿರಿ. ಇದನ್ನು ಯೆರೆಮಿಯ 25:5; ಯೆಹೆಚ್ಚೇಲನು 14:6 ಮತ್ತು ಪ್ರಕಟಣೆಗಳು 2:5 ವಚನಗಳ ಜೊತೆಗೆ ಹೋಲಿಸಿರಿ. ನಿನ್ವಯ ಅರಸನಿಗೆ ನಿಜವಾದ ಪಶ್ಚಾತ್ತಾಪದ ಬಗ್ಗೆ ಅವನಿಗೆ ತಿಳುವಳಿಕೆ ಇತ್ತು ಎಂಬುದನ್ನು ತೋರಿಸುವ ಅವನ ಮಾತುಗಳಲ್ಲಿ ಯಾವ ಅಂಶಗಳಿದ್ದವು?`

ಆತನು ಕೊಟ್ಟ ಸಂದೇಶವು ಸಂಕ್ಷಿಪ್ತವಾಗಿತ್ತು, ನೇರವಾಗಿ ವಿಷಯವನ್ನು ಒಳಗೊಂಡಿತ್ತು. ನಿಜವಾದ ಪಶ್ಚಾತ್ತಾಪದ ಬಗ್ಗೆ ಸರಿಯಾದ ದೈವಶಾಸ್ತ್ರವು ತುಂಬಿತ್ತು. ಯೋನನು ಅವರಿಗೆ ಉಪದೇಶ ಮಾಡುತ್ತಿರುವಾಗ ಪರಿಶುದ್ಧಾತ್ಮನು ನಿನೆವೆ ಜನರ ಹೃದಯಗಳಲ್ಲಿ ಬಲವಾಗಿ ಕೆಲಸ ಮಾಡುತ್ತಿದ್ದನು. ದೇವರು ಇಸ್ರಾಯೇಲ್ಯರನ್ನು ಎಷ್ಟು ಜೋಪಾನವಾಗಿ ನಡೆಸಿದನು ಎಂಬುದನ್ನು ಕುರಿತು ಕಥೆಗಳು ನಿನೆವೆಯವರಿಗೆ ಯಾವ ಪ್ರಯೋಜನವನ್ನು ಕೊಡದಿದ್ದರು ಅವರು ಸಕಾರಾತ್ಮಕವಾಗಿ ಸುವಾರ್ತೆಗೆ ಸ್ಪಂಧಿಸಿದರು. ಅವರೆಲ್ಲರೂ ಸೇರಿ ಬನ್ನಿ ನಮ್ಮನ್ನು ನಾವು ದೇವರ ಕರುಣೆಗೆ ಒಪ್ಪಿಸಿಕೊಡೋಣ, ನಮ್ಮ ಸ್ವಂತ ಸಿದ್ಧಿಗಳನ್ನು ಬಿಟ್ಟು ಬಿಡೋಣ! ನಾವೆಲ್ಲರೂ ಸಂಪೂರ್ಣವಾಗಿ ಆತನ ಉತ್ತಮತ್ವ ಮತ್ತು ಕೃಪೆಯ ಮೇಲೆ ಆತುಕೊಳ್ಳೋಣ ಎಂದು ಹೇಳುವರಾದರು.

ಆಶ್ಚರ್ಯಕರವಾದದ್ದೆನೆಂದರೆ, ದೇವರ ಕೃಪೆಯನ್ನು ಸ್ವತಃ ತಾನೇ ವೈಯಕ್ತಿಕವಾಗಿ ಅನುಭವಿಸಿದ ಯೋನನು ದೇವರ ಕೃಪೆಯು ಪ್ರತ್ಯೇಕವಾಗಿ ಕೆಲವರಿಗೆ ಮಾತ್ರ ಸಿಗುವಂಥದ್ದೆಂದು ಕೆಲವರಿಗೆ ಮಾತ್ರ ಆತನ ವಿಶ್ರಾಂತಿ ಪಡೆಯುವ ಅವಕಾಶ ಸಿಗುತ್ತದೆ ಎಂದು ತಿಳಿದುಕೊಂಡ ಹಾಗೆ ಕಾಣುತ್ತದೆ.

`ಕ್ರೈಸ್ತೀಯ ಜೀವಿತದಲ್ಲಿ ಪಶ್ಚಾತ್ತಾಪವು ನಿರ್ಣಾಯಕವಾದ ಭಾಗವಾಗಿದೆ ಏಕೆ? ನಮ್ಮ ಪಾಪಗಳಿಗೆ ಅದರಲ್ಲೂ ಆಗಾಗ್ಗೆ ಎಸಗುವ ಪಾಪಗಳಿಗೆ ನಿಜವಾಗಿ ಪಶ್ಚಾತ್ತಾಪ ಪಡುವುದೆಂದರೆ ಏನು ಅರ್ಥ?`