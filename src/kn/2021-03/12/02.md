---
title:  ದೂರ ಓಡುವುದು
date:   12/09/2021
---

ಯೋನನು ವಿಸ್ಮಯ ಪಟ್ಟುಕೊಳ್ಳುವಂಥ, ಯಶಸ್ಸು ಹೊಂದಿದ ಸುವಾರ್ತಾ ಸೇವಕನಾಗಿದ್ದನು. ಅದೇ ಸಮಯದಲ್ಲಿ ಆತನು ಆರಂಭದಲ್ಲಿ ಬಹಳ ಹಠಗಾರನಾಗಿದ್ದನು. ಯೋನನು ಏನೆಲ್ಲಾ ಮಾಡಿಕೊಂಡಿದ್ದನು. ಆದರೆ ದೇವರ ಕರೆಯು ಜೀವನದಲ್ಲಿ ದೊಡ್ಡ ರೀತಿಯ ಅಡಚಣೆ ತಂದಿತು. ಆತನು ದೇವರ ನೊಗವನ್ನು ತನ್ನ ಹೆಗಲಿಗೆ ತೆಗೆದುಕೊಂಡು ಅದು ಎಷ್ಟು ಮೃದುವಾದದ್ದು ಮತ್ತು ಹೊರೆಯು ಎಷ್ಟು ಹೌರವಾದದ್ದು ಎಂಬುದನ್ನು ಕಂಡುಕೊಳ್ಳದೆ (ಮತ್ತಾಯ 11:30), ದೇವರು ಹೇಳಿದ ಸ್ಥಳಕ್ಕೆ ಹೋಗದೆ ವಿರುದ್ಧ ದಿಕ್ಕಿನಲ್ಲಿ ಓಡುತ್ತಾ ತನ್ನ ವಿಶ್ರಾಂತಿಯನ್ನು ಕಂಡುಕೊಳ್ಳಲು ತೀರ್ಮಾನಿಸಿದನು.

`ಯೋನನು ದೇವರಿಂದ ಕರೆಯಲ್ಪಟ್ಟು ತನ್ನ ವಿಶ್ರಾಂತಿ ಮತ್ತು ಸಮಾಧಾನವನ್ನು ಎಲ್ಲಿ ಕಂಡುಕೊಳ್ಳಲು ನಿರೀಕ್ಷಿಸಿದನು? ಅದು ಎಷ್ಟು ಚೆನ್ನಾಗಿ ನೆರವೇರಿತು? ಯೋನ 1ನೇ ಅಧ್ಯಾಯ ಓದಿರಿ.`

ಯೋನನು ದೇವರು ಎಲ್ಲಿಗೆ ಹೋಗಬೇಕೆಂದು ಕರೆದನೋ ಅಲ್ಲಿಗೆ ಹೋಗದೆ ವಿರುದ್ಧ ದಿಕ್ಕಿಗೆ ಪ್ರಯಾಣ ಹೊರಟನು. ಆತನು ಸತ್ಯವೇದದಲ್ಲಿ ಬರುವ ಇತರೆ ಪ್ರವಾದಿಗಳಂತೆ ದೇವರು ಕರೆದಾಗ ಪ್ರತಿವಾದ ಮಾಡುವುದಕ್ಕಾದರೂ ನಿಲ್ಲದೆ ಓಡತೊಡಗಿದನು (ಉದಾಹರಣೆಗೆ ವಿ.ಕಾಂಡ 4:13).

ಸಾಕಷ್ಟು ಆಸಕ್ತಿಕರವಾದುದೇನೆಂದರೆ, ಯೋನನು ದೇವರ ಪರವಾಗಿ ಕರೆಯಲ್ಪಟ್ಟಿದ್ದು ಇದೇ ಮೊದಲ ಸಲವಲ್ಲವೆಂದು 2 ಅರಸು 14:25ನೇ ವಚನವು ಸೂಚಿಸುತ್ತದೆ. ಆವಾಗ ಆತನು ದೇವರು ಹೇಳಿದುದನ್ನು ಮಾಡಿದನೆಂದು ಕಾಣುತ್ತದೆ. ಆದರೆ ಈ ಸಲ ಹಾಗೆ ಮಾಡಲಿಲ್ಲ. ಯಾಕೆ?

ಚಾರಿತ್ರಿಕ ಮತ್ತು ಪುರಾತತ್ವ ದಾಖಲೆಗಳು ಅಶೂರರ ಕ್ರೂರತೆಯ ಬಗ್ಗೆ ಹೇಳುತ್ತವೆ. ಕ್ರಿಸ್ತ ಪೂರ್ವ 8ನೇ ಶತಮಾನದಲ್ಲಿ ಅವರು ಇಡೀ ಪೂರ್ವಾತ್ಯ ದೇಶಗಳ ಮೇಲೆ ತಮ್ಮ ಪ್ರಭುತ್ವವನ್ನು ಹೊಂದಿದ್ದರು. ಈ ಕಾಲದಲ್ಲೇ ಯೋನನು ಇಸ್ರಾಯೇಲ್ ದೇಶದಲ್ಲಿ ದೇವರ ಸೇವಕನಾಗಿದ್ದನು. ಸುಮಾರು ಎಪ್ಪತ್ತೈದು ವರ್ಷಗಳ ಬಳಿಕ ಅಶೂರದ ಅರಸನಾದ ಸನ್ನೇರಿಬನು ಯಹೂದವನ್ನು ಆಕ್ರಮಿಸಿಕೊಂಡನು. ಸುಮಾರು ಇಪ್ಪತ್ತು ವರ್ಷಗಳ ಹಿಂದೆಯೇ ಇಸ್ರಾಯೇಲ್ ಮತ್ತು ಸಮೇರಿಯವನ್ನು ಗೆದ್ದುಕೊಂಡಿದ್ದರು. ಆವಾಗ ಹಿಜೀಯನು ಅಶೂರ ಪ್ರಭುವಿನ ವಿರೋಧವಾಗಿ ಸ್ಥಳೀಯ ಅರಸರೊಂದಿಗೆ ಮೈತ್ರಿಕೂಟ ಮಾಡಿಕೊಂಡಿದ್ದನು. ಈವಾಗ ಅಶೂರರು ಇದಕ್ಕೆ ಪ್ರತೀಕಾರ ಮಾಡುವ ಕಾಲ ಬಂದಿತು. ಸತ್ಯವೇದ (2 ಅರಸು 18, ಯೆಶಾಯ 36), ಅಶೂರದ ಚಾರಿತ್ರಿಕ ದಾಖಲೆಗಳು, ನಿನವೆ ಪಟ್ಟಣದಲ್ಲಿದ್ದ ಸನ್ಗರಿಬನ ಅರಮನೆಯ ಗೋಡೆಯ ಚಿತ್ರಗಳು ಎಲ್ಲವೂ ಲಾಕೀಷ್ ಪಟ್ಟಣವು ಕ್ರೂರವಾಗಿ ನಾಶವಾದ ಕಥೆಯನ್ನು ಹೇಳುತ್ತವೆ. ಲಾಕೀಷ್ ಪಟ್ಟಣವು ಹಿಜೀಯನ ರಾಜ್ಯದ ದಕ್ಷಿಣ ಭಾಗದಲ್ಲಿದ್ದ ಒಂದು ಪ್ರಧಾನವಾದ ಕೋಟೆಕೊತ್ತಲುಳ್ಳ ಪಟ್ಟಣವಾಗಿತ್ತು. ಒಂದು ಶಿಲಾಶಾಸನದ ಪ್ರಕಾರ ಸನ್ಗರಿಬನು ಸುಮಾರು 46 ಕೋಟೆಗಳುಳ್ಳ ಪಟ್ಟಣಗಳಿಂದ ಎರಡು ಲಕ್ಷ ಜನರನ್ನು ಸೆರೆಹಿಡಿದು ಕೊಂದು ಹಾಕಿದೆನೆಂದು ಹೇಳಿಕೊಳ್ಳುತ್ತಾನೆ. ಅಶೂರ ಅರಸನು ಲಾಕೀಷ್ ಪಟ್ಟಣವನ್ನು ಆಕ್ರಮಿಸಿಕೊಂಡಾಗ ಸಾವಿರಾರು ಸೆರೆಯಾಳುಗಳನ್ನು ಶೂಲಕ್ಕೆ ಏರಿಸಿದನು, ಹಿಜೀಯ ಅರಸನ ನಿಷ್ಠಾವಂತ ಬೆಂಬಲಿಗರನ್ನು ಜೀವಂತ ಚರ್ಮ ಸುಲಿಸಿದನು, ಉಳಿದವರನ್ನು ಅಶೂರಕ್ಕೆ ಅಲ್ಪಬೆಲೆಯ ಗುಲಾಮರನ್ನಾಗಿ ಕಳುಹಿಸಿದನು. ಅಶೂರ ಅರಸರು ಆಗಿನ ಕಾಲದಲ್ಲಿ ಲೋಕದಲ್ಲಿದ್ದ ಸಾಮಾನ್ಯ ಮಾನದಂಡಕ್ಕಿಂತಲೂ ನಂಬಲಾರದಷ್ಟು ಹೆಚ್ಚು ಕ್ರೂರರಾಗಿದ್ದರು. ಅಂತಹ ಅರಸರ ಪಟ್ಟಣವಾದ ನಿನವೆಗೆ ದೇವರು ಯೋನನನ್ನು ಕಳುಹಿಸಿದನು.

`ಆದುದರಿಂದ ಯೋನನು ನಿನೆ ವೆಗೆ ಹೋಗಲು ಹಿಂಜರಿದುದಕ್ಕೆ ಆಶ್ಚರ್ಯಪಡಬೇಕೆ? ದೇವರಿಂದ ತಪ್ಪಿಸಿಕೊಂಡು ಹೋಗುವುದೇ? ಹೀಗೆ ಯಾವಾಗಲಾದರೂ ನೀವು ಮಾಡಿರುವಿರಾ? ಹಾಗಾದರೆ ನಿಮಗೆ ಅದು ಎಷ್ಟು ಅನುಕೂಲ ಕೊಟ್ಟಿತು? ನೀವು ಇಂತಹ ತಪ್ಪಿನಿಂದ ಯಾವ ಪಾಠಗಳನ್ನು ಕಲಿತುಕೊಳ್ಳುವಿರಿ?`