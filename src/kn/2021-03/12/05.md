---
title:  ಕೋಪವು ಅಸಮಾಧಾನವುಳ್ಳ ಸುವಾರ್ತಾ ಸೇವಕ
date:   15/09/2021
---

ವಿಶಾದಕರವಾದದ್ದೇನೆಂದರೆ ಯೋನನ ಕಥೆಯು ಮೂರನೇ ಅಧ್ಯಾಯಕ್ಕೆ ಮುಕ್ತಾಯವಾಗುವುದಿಲ್ಲ.

`ಯೋನ 4:1-11ನೇ ವಚನಗಳನ್ನು ಓದಿರಿ. ಯೋನನ ಸಮಸ್ಯೆ ಏನು? ಅವನ ತಪ್ಪು ಗುಣಸ್ವಭಾವದಿಂದ ನಾವು ಯಾವ ಪಾಠವನ್ನು ಕಲಿಯಬಹುದು?`

ಯೋನ 4ನೇ ಅಧ್ಯಾಯವು ಅವನು ದೇವರ ಮೇಲೆ ಕೋಪಪಡುವುದರೊಂದಿಗೆ ಆರಂಭವಾಗುತ್ತದೆ. ಯಾಕೆಂದರೆ ಅವನ ಸುವಾರ್ತಾ ಸೇವೆಯು ಯಶಸ್ಸು ಕಾಣುತ್ತದೆ. ಯೋನನು ತಾನು ಎಲ್ಲರಿಗೂ ಮೂರ್ಖನಾಗಿ ಕಾಣಿಸುತ್ತೇನೆ ಎಂಬುದಾಗಿ ಚಿಂತೆ ಮಾಡುತ್ತಾನೆ. ದೇವರು ಆತನ ಪ್ರವಾದಿಯ ಜೊತೆ ಮಾತಾಡುವುದಕ್ಕೆ ಮತ್ತು ವಾದಿಸುವುದಕ್ಕೆ ಸಮಯ ತೆಗೆದುಕೊಳ್ಳುವುದನ್ನು ನೋಡುತ್ತೇವೆ, ಯೋನನಾದರೋ ಉದ್ವೇಗಕ್ಕೊಳಗಾದ ಚಿಕ್ಕ ಮಗುವಿನಂತೆ ವರ್ತಿಸುತ್ತಾನೆ.

ದೇವರನ್ನು ನಿಜವಾಗಿ ಅನುಸರಿಸುವ ಜನರಲ್ಲಿಯೂ ಮಾತ್ರವಲ್ಲದೆ ಪ್ರವಾದಿಗಳಲ್ಲಿಯೂ ಇನ್ನೂ ಬೆಳವಣಿಗೆ ಇಲ್ಲದ ಮತ್ತು ತಮ್ಮನ್ನು ತಾವು ಗೆಲ್ಲಲಾರದ ಸ್ವಭಾವದಲ್ಲಿರುತ್ತಾರೆ ಎಂಬುದಕ್ಕೆ ಯೋನನ ನಡವಳಿಕೆ ಪುರಾವೆ ನೀಡುತ್ತದೆ.

"ನಿನವೆ ಪಟ್ಟಣದ ಜನರು ಗೋಣಿತಟ್ಟನ್ನು ಉಟ್ಟುಕೊಂಡು, ಬೂದಿಯಲ್ಲಿ ಕೂತುಕೊಂಡು ಪಶ್ಚಾತ್ತಾಪ ಪಡಲಾಗಿ ದೇವರು ಅವರನ್ನು ನಾಶಮಾಡದೆ ಉಳಿಸುತ್ತಿದ್ದಾನೆ ಎಂದು ಅರಿತ ಯೋನನು ದೇವರ ಕೃಪೆಗೋಸ್ಕರ ಸಂತೋಷ ಪಡುವವರಲ್ಲಿ ಮೊದಲಿಗನಾಗಬೇಕಿತ್ತು. ಆದರೆ ನಿನವೆ ಪಟ್ಟಣ ನಾಶವಾಗದೆ ಹೋದರೆ ತಾನು ಸುಳ್ಳು ಪ್ರವಾದಿಯಾಗಿ ಕಾಣಿಸುತ್ತೇನೆ ಎಂಬುದಾಗಿ ಚಿಂತೆ ಮಾಡತೊಡಗಿದನು. ತನ್ನ ಜನಪ್ರಿಯತೆ ಬಗ್ಗೆ ಅಸೂಯೆಯುಳ್ಳವನಾಗಿ ಆ ದುಷ್ಟ ಪಟ್ಟಣದ ಆತ್ಮಗಳ ಅಪರಿಮಿತವಾದ ಬೆಲೆಯನ್ನು ತಿಳಿಯುವಲ್ಲಿ ತನ್ನ ದೃಷ್ಟಿ ಕಳೆದುಕೊಂಡನು" ಶ್ರೀಮತಿ ವೈಟಮ್ಮನವರ ಪ್ರವಾದಿಗಳು ಮತ್ತು ಅರಸರು ಎಂಬ ಪುಸ್ತಕದಲ್ಲಿ 271ನೇ ಪುಟ.

ದೇವರು ತನ್ನ ಪ್ರವಾದಿಯೊಂದಿಗೆ ತೋರಿಸಿದ ತಾಳ್ಮೆಯು ಆಶ್ಚರ್ಯಕರವಾದು- ದಾಗಿದೆ. ದೇವರು ಯೋನನನ್ನು ಉಪಯೋಗಿಸುವ ಉದ್ದೇಶ ಹೊಂದಿದ್ದನು. ಯೋನನು ಓಡಿಹೋಗುವಾಗ ದೇವರು ಬಿರುಗಾಳಿಯನ್ನು ಎಬ್ಬಿಸಿ ಮೀನಿನ ಮೂಲಕ ಅವನನ್ನು ಹಿಂದಕ್ಕೆ ತರುತ್ತಾನೆ. ಈವಾಗ ಮತ್ತೆ ಯೋನನು ದೇವರಿಗೆ ವಿರುದ್ಧವಾಗಿ ವರ್ತಿಸುವಾಗ ದೇವರು ಅವನ ಜೊತೆ ವಾದಮಾಡಿ ಅವನ ಕೆಟ್ಟ ಮನೋಭಾವಕ್ಕೆ "ನೀನು ಸಿಟ್ಟುಗೊಳ್ಳುವುದು ಸರಿಯೋ" (ಯೋನ 4:4) ಎಂದು ಕೇಳುತ್ತಾನೆ.

`ಲೂಕ 9:51-56ನೇ ವಚನಗಳನ್ನು ಓದಿರಿ. ಈ ಪ್ರಸಂಗವು ಒಂದು ರೀತಿಯಲ್ಲಿ ಯೋನನ ಕಥೆಯಲ್ಲಿ ನಡೆದುದಕ್ಕೆ ಹೋಲಿಸಬಹುದು ಹೇಗೆ?`

"ದೇವರು ಲೋಕದ ಮೇಲೆ ಎಷ್ಟೋ ಪ್ರೀತಿಯನ್ನಿಟ್ಟು ತನ್ನ ಒಬ್ಬನೇ ಮಗನನ್ನು ಕೊಟ್ಟನು. ಆತನನ್ನು ನಂಬುವ ಒಬ್ಬನಾದರೂ ನಾಶವಾಗದೆ ಎಲ್ಲರೂ ನಿತ್ಯಜೀವವನ್ನು ಪಡೆಯಬೇಕೆಂದು ಆತನನ್ನು ಕೊಟ್ಟನು", ಯೋಹಾನ 3:16 ಅಥವಾ ಯೋನ 4:11ರಲ್ಲಿ ದೇವರು ಹೀಗೆ ಹೇಳುತ್ತಾನೆ. "ಇಂಥ ಗಿಡಕ್ಕಾಗಿ ನೀನು ಕನಿಕರಪಟ್ಟಿರುವಲ್ಲಿ ಎಡಗೈ ಬಲಗೈ ತಿಳಿಯದ ಒಂದು ಲಕ್ಷ ಇಪ್ಪತ್ತು ಸಾವಿರ ನರಪ್ರಾಣಿಗಳು ಬಹು ಪಶುಗಳೂ ಉಳ್ಳ ಆ ದೊಡ್ಡ ಪಟ್ಟಣವಾದ ನಿನೆವೆಗಾಗಿ ನಾನು ಕನಿಕರ ಪಡಬಾರದೋ ಅಂದನು". ಕಡೆದಾಗಿ ನಾವು ದೇವರಿಗೆ ಎಷ್ಟು ಕೃತಜ್ಞರಾಗಿರಬೇಕು, ನಾವುಗಳೆಲ್ಲ ದೇವರೇ ನಮ್ಮ ಹೃದಯಗಳನ್ನು, ಮನಸ್ಸನ್ನು, ಉಪದೇಶವನ್ನು ನಿಷ್ಕರ್ಷೆ ಮಾಡುವ ಮಹಾನ್ಯಾಯಾಧಿಪತಿಯಾಗಿದ್ದಾನೆ.

`ನಾವು ದೇವರು ಇತರರಿಗೆ ತೋರುವಂಥ ಕನಿಕರ ಮತ್ತು ಸಹನೆಗಳನ್ನು ಹೊಂದಿಕೊಳ್ಳುವುದನ್ನು ಹೇಗೆ ಕಲಿಯಬಹುದು? ಅಥವಾ ಆತನಲ್ಲಿದ್ದ ಕರುಣೆ ಮತ್ತು ಸಹನೆಯನ್ನು ಪ್ರತಿಬಿಂಬಿಸುವುದಕ್ಕೆ ಹೇಗೆ ಕಲಿಯಬಹುದು?`