---
title:  ಒಂದು ದ್ವಿಮುಖ ರಸ್ತೆ
date:   16/09/2021
---

ಯೋನನು ತನ್ನ ಶಕ್ತಿಗೆ ಮೀರಿದ ತಳಮಳಕ್ಕೆ ಗುರಿಯಾದನೆಂದು ಕಾಣಿಸುತ್ತದೆ. ನಿನೆವೆ ಪಟ್ಟಣವು ಅಪಾಯಕಾರಿಯಾಗಿದ್ದಾಗ್ಯೂ ಯೋನನ ಪ್ರಸಂಗದಲ್ಲಿ (ಕಥೆಯಲ್ಲಿ) ನಿನೆವೆಯವರು ಸಮಸ್ಯೆಯಾದಂತೆ ಕಾಣುವುದಿಲ್ಲ. ಅವರು ಎಚ್ಚರಿಕೆಯ ಸಂದೇಶವನ್ನು ಕೇಳಿ ಬಹಳ ಬೇಗನೆ ಪಶ್ಚಾತ್ತಾಪ ಪಟ್ಟರು. ಈ ಒಂದು ಸುವಾರ್ತಾ ಸೇವೆಯ ಕಥೆಯಲ್ಲಿ ಯೋನನೇ ದುರ್ಬಲನಂತೆ (ದುರ್ಬಲವಾದ ಕೊಂಡಿಯಂತೆ) ಕಾಣುತ್ತಾನೆ.

ಈ ಕಥೆಯಲ್ಲಿ ದೇವರು ಮೊಂಡು ಪ್ರವಾದಿಯನ್ನು ಒಲಿಸಿಕೊಳ್ಳುತ್ತಾನೆ. ಯಾಕೆಂದರೆ ಪ್ರವಾದಿಯಾದ ಯೋನನಿಗೆ ಒಂದು ಸುವಾರ್ತೆಸೇವಾ ಪ್ರವಾಸ ಅಗತ್ಯವಿತ್ತು, ನಿನೆವೆಯವರಿಗೆ ಸುವಾರ್ತೆ ಸಂದೇಶವು ಎಷ್ಟು ಅಗತ್ಯವಾಗಿತ್ತೋ ಅಷ್ಟೇ ಯೋನನಿಗೂ ಅಗತ್ಯವಾಗಿತ್ತು.

`ಯೂದನ ಪತ್ರಿಕೆಯನ್ನು ಓದಿರಿ. ನಾವು ನಮ್ಮನ್ನು ದೇವರ ಪ್ರೀತಿಯಲ್ಲಿ ಇಟ್ಟುಕೊಳ್ಳುವುದು ಹೇಗೆ (ಯೂದ 21) ಮತ್ತು ಇದರ ಅರ್ಥವೇನು?`

ಹೊಸ ಒಡಂಬಡಿಕೆಯಲ್ಲಿ ಈ ಒಂದು ಸಣ್ಣ ಪತ್ರಿಕೆಯಲ್ಲಿ ಯೂದನು 21ನೇ ವಚನದಲ್ಲಿ "ನಿತ್ಯಜೀವಕ್ಕಾಗಿ ನಮ್ಮ ಕರ್ತನಾದ ಯೇಸುಕ್ರಿಸ್ತನ ಕರುಣೆಯನ್ನು ಎದುರು ನೋಡುತ್ತಾ ನಿಮ್ಮನ್ನು ದೇವರ ಪ್ರೀತಿಯಲ್ಲಿ ಕಾಪಾಡಿಕೊಳ್ಳಿರಿ" ಎಂದು ಹೇಳುತ್ತಾನೆ.

ಒಬ್ಬನು ವೈಯಕ್ತಿಕವಾಗಿ ದೇವರ ಪ್ರೀತಿ ಮತ್ತು ಕೃಪೆಯನ್ನು ಅನುಭವಿಸುವುದು ಜೀವಿತದಲ್ಲಿ ಒಮ್ಮೆ ಮಾತ್ರ ನಡೆಯುವ ಘಟನೆಯಲ್ಲ. ದೇವರ ಪ್ರೀತಿಯಲ್ಲಿ ನಮ್ಮನ್ನು ನಾವು ಕಾಪಾಡಿಕೊಳ್ಳುವ ಒಂದು ಖಾತ್ರಿಯುಳ್ಳ ವಿಧಾನ ಯಾವುದೆಂದರೆ ನಾವು ಇತರರಿಗೆ ಸುವಾರ್ತೆ ಸಾರುವುದೇ ಆಗಿದೆ. ಮುಂದಿನ ವಚನದಲ್ಲಿ ಯೂದನು "ಸಂದೇಹ ಪಡುವ ಕೆಲವರಿಗೆ ಕರುಣೆ ತೋರಿಸಿರಿ; ಅವರನ್ನು ಬೆಂಕಿಯ ಬಾಯೊಳಗಿಂದ ಎಳಕೊಂಡು ರಕ್ಷಿಸಿರಿ" ಎಂದು ಹೇಳುತ್ತಾನೆ.

`ಯೂದ 20 ರಿಂದ 23 ವಚನಗಳನ್ನು ಓದಿರಿ. ಇಲ್ಲಿ ಯಾವುದು ಯೋನನ ಕಥೆಗೆ ಸಂಬಂಧ ಪಡುತ್ತದೆ ಮತ್ತು ಇದು ನಮಗೆ ಏನು ಹೇಳುತ್ತದೆ?`

ದೇವರು ಯೋನನನ್ನು ನಿನೆವೆಗೆ ಹೋಗಲು ಕರೆ ನೀಡಿದನು. ಯಾಕೆಂದರೆ ಈ ಕರೆಗೆ ಮೊದಲು ಯೋನನು ಬಹುಶಃ ಅಶೂರರ ಜೊತೆ ಅವನ ಸಂಬಂಧವೇನು ಎಂಬುದರ ಬಗ್ಗೆ ಹೆಚ್ಚುಕಾಲ ಚಿಂತಿಸಿರುವುದಿಲ್ಲ. ಬಹುಶಃ ಅಶೂರರನ್ನು ತಾನು ಇಷ್ಟಪಡುವುದಿಲ್ಲವೆಂದು ಅವನಿಗೆ ಗೊತ್ತಿತ್ತು, ಆದರೆ ಆತನು ಅವರನ್ನು ಎಷ್ಟು ದ್ವೇಷಿಸುತ್ತೇನೆಂದು ಅಥವಾ ದೇವರಿಂದ ಕರೆ ಬಂದ ಮೇಲೂ ಅವರನ್ನು ತಪ್ಪಿಸಿಕೊಳ್ಳಲು ಇಂಥಾ ಮಟ್ಟಕ್ಕೆ ಹೋಗುತ್ತಾನೆಂಬುದು ಗೊತ್ತಿರಲಿಲ್ಲ. ಯೋನನಿಗೆ ನಿನೆವೆಯವರು ಎಂದಿಗೂ ಪರಲೋಕದಲ್ಲಿ ತನ್ನ ನೆರೆಯವರಾಗಿರುವುದು ಇಷ್ಟವಿರಲಿಲ್ಲ. ದೇವರು ಪ್ರೀತಿಸುವ ರೀತಿಯಲ್ಲಿ ಯೋನನು ಪ್ರೀತಿಸುವುದನ್ನು ಕಲಿತಿರಲಿಲ್ಲ. ದೇವರು ಯೋನನನ್ನು ನಿನೆವೆಗೆ ಹೋಗಲು ಕರೆದನು. ಯಾಕೆಂದರೆ ಆತನು (ದೇವರು) ನಿನೆವೆ ಜನರನ್ನು ಪ್ರೀತಿಸುವವನಾಗಿದ್ದನು ಮತ್ತು ಅವರು ಸಹಾ ತನ್ನ ರಾಜ್ಯದಲ್ಲಿರಬೇಕೆಂದು ಬಯಸಿದನು. ಆದರೆ ದೇವರು ಯೋನನನ್ನು ಸಹಾ ಕರೆದನು. ಯಾಕೆಂದರೆ ಆತನು ಯೋನನನ್ನೂ ಪ್ರೀತಿಸುವವನಾಗಿದ್ದನು. ದೇವರಿಗೆ ಯೋನನು ಬೆಳೆದು ತನ್ನ ಜೊತೆ ಕೆಲಸ ಮಾಡುವಾಗ ತನ್ನ ಸ್ವರೂಪವು ಆತನಲ್ಲಿ ಕಾಣಬೇಕೆಂದು ಬಯಸಿದನು. ಯೋನನಿಗೆ ನಿಜವಾದ ವಿಶ್ರಾಂತಿಯು ದೇವರೊಂದಿಗೆ ಇಟ್ಟುಕೊಳ್ಳುವ ರಕ್ಷಣೆಯ ಸಂಬಂಧದ ಸಲುವಾಗಿ ಆತನ ಚಿತ್ತದಂತೆ ನಡೆಯುವುದರಿಂದ ಸಿಗುತ್ತಿತ್ತು. ಅದಕ್ಕಾಗಿ ನಾವು ಇತರರನ್ನು ತಲುಪಿ ಅವರನ್ನು ನಮ್ಮಲ್ಲಿರುವ ನಂಬಿಕೆ ಮತ್ತು ನಿರೀಕ್ಷೆಗೆ ನಡೆಸಬೇಕು.

`ಇತರರ ರಕ್ಷಣೆಗಾಗಿ ಕೆಲಸ ಮಾಡಲು ನೀವು ಎಷ್ಟು ಸಮಯವನ್ನು ಕಳೆಯುವರಾಗಿದ್ದೀರಿ? ಆಧ್ಯಾತ್ಮಿಕವಾದ ಅರ್ಥದಲ್ಲಿ ಇಂಥಾ ಕೆಲಸಗಳು ನಮ್ಮನ್ನು ಯೇಸುಕ್ರಿಸ್ತನಲ್ಲಿ ನಿಜವಾದ ವಿಶ್ರಾಂತಿಯನ್ನು ಕಂಡುಕೊಳ್ಳಲು ನಡೆಸುತ್ತವೆ ಹೇಗೆ?`