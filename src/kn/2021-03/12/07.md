---
title:  ಹೆಚ್ಚಿನ ಚಿಂತನೆ
date:   17/09/2021
---

ಯೋನನಿಗೆ ರಕ್ಷಿಸುವ ಕೆಲಸವನ್ನು ವಹಿಸಿಕೊಡುವಾಗ ದೇವರು ಆತನಿಗೆ ದೊಡ್ಡ ಜವಾಬ್ದಾರಿಯನ್ನು ಕೊಟ್ಟನು. ಯಾವಾತನು ಯೋನನನ್ನು ಕರೆದನೋ ಆತನು ತನ್ನ ಸೇವಕನನ್ನು ಕಾಪಾಡಿ ಅವನಿಗೆ ಯಶಸ್ಸನ್ನು ನೀಡಲು ಶಕ್ತನಾಗಿದ್ದನು. ಪ್ರವಾದಿಯಾದ ಯೋನನು ದೆವರ ಮೇಲೆ ಸಂದೇಹ ಪಟ್ಟುಕೊಳ್ಳದೆ ವಿಧೇಯನಾಗಿ ನಡೆದುಕೊಂಡಿದ್ದರೆ, ಅನೇಕ ಕಹಿ ಅನುಭವಗಳನ್ನು ತಪ್ಪಿಸಿಕೊಳ್ಳ- ಬಹುದಾಗಿತ್ತು ಮತ್ತು ಹೇರಳವಾಗಿ ಆಶೀರ್ವದಿಸಲ್ಪಡುತ್ತಿದ್ದನು. ಆದಾಗ್ಯೂ ಆತನು ಹತಾಶನಾದ ಸಂದರ್ಭದಲ್ಲಿ ದೇವರು ಅವನನ್ನು ತೊರೆಯಲಿಲ್ಲ. ಒಂದರ ಮೇಲೊಂದು ಶೋಧನೆಗಳಿಂದ ಮತ್ತು ಅಪರಿಚಿತವೆನಿಸುವ ದೈವೀಕ ಉದ್ದೇಶಗಳ ಮೂಲಕ ದೇವರ ಅಪಾರವಾದ ಶಕ್ತಿಯ ಮೇಲೆ ಆತನ ವಿಶ್ವಾಸವು ಪುನರುಜ್ಜಿವನ- ಗೊಳ್ಳುವಂತೆ ಮಾಡಲ್ಪಟ್ಟಿತು'- ಶ್ರೀಮತಿ ಎಲೆನ್ ಜಿ ವೈಟಮ್ಮನವರ ಅರಸರು ಮತ್ತು ಪ್ರವಾದಿಗಳು" ಎಂಬ ಪುಸ್ತಕದಲ್ಲಿ, 266ನೇ ಪುಟ.

"ಬಹಳ ಸರಳವಾದ ಮತ್ತು ತಗ್ಗಿನ ಸ್ವಭಾವದಿಂದ (ದೀನತೆಯಿಂದ ಸಾವಿರಾರು ಜನರನ್ನು ತಲುಪಬಹುದಾಗಿದೆ. ಅತಿ ಬುದ್ಧಿ ಜೀವಿಗಳೆನಿಸಿಕೊಂಡವರು, ಪ್ರಪಂಚವು ಮಹಾಪ್ರತಿಭೆಯುಳ್ಳ ಪುರುಷರು ಮತ್ತು ಮಹಿಳೆಯರು ಎನಿಸಿಕೊಂಡವರು ಬಹಳ ಸಲ ದೇವರ ಪ್ರೀತಿಯುಳ್ಳ ಮನುಷ್ಯನು ಆಡುವ ಮಾತಿನಿಂದ ಪುನಶ್ವೇತನಗೊಳ್ಳುತ್ತಾರೆ. ಯಾಕೆಂದರೆ ಆ ಮನುಷ್ಯನು ಆ ದಿವ್ಯಪ್ರೀತಿಯ ಬಗ್ಗೆ ಸಹಜವಾಗಿ ಪ್ರಾಪಂಚಿಕರು ಎಷ್ಟು ಸ್ವಾರಸ್ಯಕರವಾಗಿ ಹೇಳುತ್ತಾರೋ ಅಷ್ಟೇ ಆಳವಾಗಿ, ಸ್ವಾರಸ್ಯಕರವಾಗಿ ಮಾತಾಡುತ್ತಾನೆ", ಶ್ರೀಮತಿ ಎಲೆನ್ ಜಿ ವೈಟಮ್ಮನವರ ದಿ ಕ್ರೈಸ್ಟ್ ಆಪ್ಟೆಕ್ಸ್ ಲೆಸೆನ್ಸ್, 232ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಜನರು ರಕ್ಷಣೆ ಪಡೆದುಕೊಳ್ಳುವಂತೆ ನೀನು ಅವರಿಗೆ ಸಾಕ್ಷಿಯಾಗಿರು ಎಂದು ದೇವರು ಕರೆದಾಗ 'ದೇವರ ಪ್ರವಾದಿ' ಎನಿಸಿಕೊಂಡನಿಗೆ ಯಾಕೆ ಬೇಸರವಾಗಬೇಕು? ಯೋನನಲ್ಲಿದ್ದ ಇದೇ ಮನೋಭಾವವನ್ನು ನಾವು ಹೇಗೆ ಅಥಮಾಡಿಕೊಳ್ಳಬಹುದು? ದೇವರು ತನ್ನ ಜನರು ತಮಗೆ ಕೊಟ್ಟ ಬೆಳಕಿನ ವಿರೋಧವಾಗಿ ನಡೆದುಕೊಂಡಾಗಲು ಅವರು ಪಶ್ಚಾತ್ತಾಪ ಪಟ್ಟು ರಕ್ಷಣೆ ಹೊಂದುವ ಹಾಗೆ ಮಾಡಿದುದು ದೇವರ ಸಹನೆಗೆ ಇದು ಎಂಥಾ ಬಲವಾದ ಉದಾಹರಣೆಯಲ್ಲವೆ?`

`2. ಯೋನನ ಕಥೆಯು ದೇವರು ಮಾರ್ಗ ತಪ್ಪಿದ ಜನರನ್ನು ಹುಡುಕಿ ರಕ್ಷಿಸುವುದು ಮಾತ್ರವಲ್ಲದೆ ತನ್ನ ಹಿಂಬಾಲಕರ ಹೃದಯವನ್ನು ಪರಿವರ್ತನೆ ಮಾಡುವ ಕೆಲಸದಲ್ಲಿ ಸಹಾ ತೊಡಗಿರುತ್ತಾನೆಂದು ಅರುಹುತ್ತದೆ. ನಾವು ಈಗಾಗಲೇ ದೇವರನ್ನು ಆತನ ಸತ್ಯವನ್ನೂ ಅರಿತವರಾಗಿದ್ದರೂ ಹೊಸ ಹೃದಯ ಮತ್ತು ಹೊಸ ಮನಸ್ಸನ್ನು (ಆತ್ಮವನ್ನು) ಹೊಂದಿಕೊಳ್ಳುವುದು ಹೇಗೆ? ಸತ್ಯವನ್ನು ತಿಳಿದಿರುವುದಕ್ಕೂ ಅದರಿಂದ ಮನಪರಿವರ್ತನೆ ಹೊಂದುವುದಕ್ಕೂ ಏನು ವ್ಯತ್ಯಾಸವಿದೆ?`

`3. ಯೂದನ ಪತ್ರಿಕೆಯನ್ನು ಪುನಃ ಓದಿರಿ. ಅದರಲ್ಲಿರುವ ಅವಶ್ಯಕವಾದ ಸಂದೇಶವೇನು, ಇಂದಿನ ಕಾಲಕ್ಕೆ ಸಭೆಯಾಗಿ ನಮಗೆ ಈ ಸಂದೇಶ ಅನ್ವಯವಾಗುತ್ತದೆ (ಸಂಗತವಾಗಿದೆ) ಏಕೆ?`

`4. ಇತರರ ರಕ್ಷಣೆಗೆ ಕೆಲಸ ಮಾಡುವಾಗ ಆಗುವ ಅನುಭವವು ನಮ್ಮ ಆತ್ಮೀಕ ಜೀವನಕ್ಕೆ ಸಾಕಷ್ಟು ಒಳ್ಳೆಯದನ್ನು ಮಾಡುತ್ತದೆ ಹೇಗೆ?`

`5. ಯೋನನು ನಿನೆವೆಗೆ ಹೋಗದಿರುವುದಕ್ಕೆ ಯಾವುದೇ ಕಾರಣವಿರಲಿ ಅಥವಾ ಆತನು ಹಾಗೆ ಅಂದುಕೊಂಡಿರಲಿ ದೇವರು ವಾಸ್ತವವಾಗಿ ಆತನು ಎಷ್ಟು ತಪ್ಪು ಮಾಡುತ್ತಿದ್ದಾನೆ ಎಂಬುದನ್ನು ಆತನಿಗೆ ತೋರಿಸಿಕೊಟ್ಟನು. ಇತರರಿಗೆ ಯೋನನು ಪ್ರದರ್ಶಿಸಿದ ಅದೇ ತೆರನಾದ ವರ್ತನೆಯನ್ನು ಪ್ರತಿಬಿಂಬಿಸುವ ಯಾವ ವರ್ತನೆ ನಮ್ಮಲ್ಲಿದೆ?`