---
title:  ಮೂರು ದಿನಗಳ ವಿಶ್ರಾಂತಿ
date:   13/09/2021
---

ಯೋನನು ದೇವರಿಂದ ಮಾರಕ್ಕೆ ಹೋಗಲು ಮಾಡಿದ ಪ್ರಯಾಣವು ಸಮಸ್ಯೆ ರಹಿತವಾಗಿರಲಿಲ್ಲ. ಆತನ ಅಲ್ಪಾವಧಿಯ ವಿಶ್ರಾಂತಿಗೆ ದೇವರು ಮಾಡಿದ ಅದ್ಭುತಕರವಾದ ಅಡಚಣೆ-ಬಿರುಗಾಳಿಯಿಂದ ಭಂಗವಾಯಿತು. ಯೋನನನ್ನು ದೇವರು ಮೀನಿನ ಮುಖಾಂತರ ರಕ್ಷಿಸುದುದಕ್ಕೆ ಅವನು ಜಲಸಮಾಧಿಯಿಂದ ರಕ್ಷಿಸಲ್ಪಟ್ಟನು.

ಯೋನನು ಸತತ ಮೂರುದಿನಗಳು ಮೀನಿನ ಹೊಟ್ಟೆಯಲ್ಲಿ ನಿರ್ಬಂಧಿತವಾಗಿ ವಿಶ್ರಾಂತಿ ಪಡೆದುಕೊಂಡಾಗ ದೇವರ ಮೇಲೆ ತನ್ನ ಜೀವವು ಆಧಾರಗೊಂಡಿದೆ ಎಂಬುದನ್ನು ಮನಗಂಡನು. ಕೆಲವು ಸಲ ನಾವು ಈ ಲೋಕದಲ್ಲಿ ಯಾವದರಿಂದಲೂ ಸಹಾಯ ಸಿಗದ ಸ್ಥಳಕ್ಕೆ ಒಯ್ಯಲ್ಪಡುವುದರಿಂದ ಯೇಸುಕ್ರಿಸ್ತನನ್ನು ಬಿಟ್ಟು ಬೇರೆ ಯಾರ ಅಗತ್ಯವೂ ಇಲ್ಲ ಎಂಬುದನ್ನು ಮನಗಾಣಿಸುತ್ತದೆ.

`ಯೋನನು ಮೀನಿನ ಹೊಟ್ಟೆಯಲ್ಲಿ ಮಾಡಿದ ಪ್ರಾರ್ಥನೆಯನ್ನು ಓದಿರಿ (ಯೋನ 2:1-9 ವಚನಗಳನ್ನು ಓದಿರಿ). ಆತನು ಯಾವುದರ ಬಗ್ಗೆ ಪ್ರಾರ್ಥಿಸಿದನು?`

ಆತನು ಸಮುದ್ರ ನೀರಿನ ಆಳದಲ್ಲಿ ಬಹಳ ಅಪಾಯಕರವಾದ ಪರಿಸ್ಥಿತಿಯಲ್ಲಿದ್ದನು. ಯೋನನು ದೇವದರ್ಶನ ಗುಡಾರದ ಬಗ್ಗೆ ಪ್ರಾರ್ಥಿಸಿದನು. ನಿನ್ನ ಪರಿಶುದ್ಘಾಲಯವನ್ನು ದರ್ಶನ ಮಾಡುವೆನು ಎಂದು ಹೇಳುತ್ತಾನೆ. ಇಲ್ಲಿ ಏನು ನಡೆಯುತ್ತಿದೆ?

ಪರಿಶುದ್ಘಾಲಯವು ಆತನ ಕೇಂದ್ರಬಿಂದುವಾಗಿದೆ, ಅದು ಸಾಮಾನ್ಯವಾಗಿ ಪ್ರಾರ್ಥನೆಯ ಮುಖ್ಯವಾದ ಅಂಶವಾಗಿರುತ್ತದೆ. ಹಳೆಯ ಒಡಂಬಡಿಕೆಯಲ್ಲಿ ಪ್ರಾಥಮಿಕವಾಗಿ ಒಂದು ಸ್ಥಳದಲ್ಲಿ ಮಾತ್ರ ದೇವರ ಇರುವಿಕೆಯನ್ನು ನೋಡುತ್ತೇವೆ. ಆತನು ತನ್ನ ಪವಿತ್ರಾಲಯದಲ್ಲಿ ಇರುತ್ತಾನೆ (ವಿ.ಕಾಂಡ 15:17 ಮತ್ತು ವಿ.ಕಾಂಡ 25:8), ದೇವದರ್ಶನ ಗುಡಾರವು ಪ್ರಾರ್ಥನೆ ಮಾಡುವ ಮತ್ತು ದೇವರೊಂದಿಗೆ ಸಂವಾದಿಸುವ ಕೇಂದ್ರಬಿಂದುವಾಗಿರುತ್ತದೆ.

ಆದಾಗ್ಯೂ ಯೋನನು ಯೆರೂಸಲೇಮಿನ ದೇವಾಲಯವನ್ನು ಉಲ್ಲೇಖಿಸುತ್ತಿಲ್ಲ. ಅದಕ್ಕಿಂತ ಹೆಚ್ಚಾಗಿ ಆತನು ಪರಲೋಕದ ಪರಿಶುದ್ಧಾಲಯವನ್ನು ಕುರಿತು ಹೇಳುತ್ತಾನೆ (ಯೋನ 2:7). ಅಲ್ಲಿ ತಾನೆ ಅವನ ನಿರೀಕ್ಷೆ ಹುಟ್ಟಿಕೊಂಡಿತು. ಯಾಕೆಂದರೆ ದೇವರು ಕೊಡುವ ರಕ್ಷಣೆಯು ಅಲ್ಲಿಂದಲೇ ಬರುತ್ತದೆ.

ಯೋನನು ಅಂತಿಮವಾಗಿ ಈ ಸತ್ಯವನ್ನು ಅರ್ಥಮಾಡಿಕೊಂಡನು. ಆತನು ದೇವರ ಕೃಪೆಯನ್ನು ಅನುಭವಿಸಿದನು. ಆತನು ರಕ್ಷಿಸಲ್ಪಟ್ಟನು. ದೇವರ ಕರೆಗೆ ಬೆನ್ನುಕೊಟ್ಟು ಓಡುತ್ತಿದ್ದ ಪ್ರವಾದಿಯು ಮೀನಿನ ಬಾಯಿಂದ ಒಣನೆಲಕ್ಕೆ ಬಿದ್ದನು ಆವಾಗ ಅವನ ಮೇಲೆ ದೇವರಿಗಿದ್ದ ಪ್ರೀತಿಯನ್ನು ನೇರವಾಗಿ ಅರಿತುಕೊಂಡನು. ಯಾವುದೇ ವಿಶ್ವಾಸಿಗೆ ದೇವರ ಚಿತ್ರದ ಪ್ರಕಾರ ಇರಬಯಸುವುದೇ ಸುರಕ್ಷಿತ ಎಂಬುದನ್ನು ದಿಟವಾಗಿ ಅರಿತುಕೊಂಡನು. ಆದುದರಿಂದ ಆತನು ತನ್ನ ಕರ್ತವ್ಯವನ್ನು ಮಾಡಲು ನಿರ್ಧಾರ ತೊಟ್ಟನು, ದೇವರ ಆಜ್ಞೆಗೆ ವಿಧೇಯನಾದನು. ಕಡೆಯದಾಗಿ ಅವನು ನಿನವೆ ಪಟ್ಟಣದ ಕಡೆಗೆ ಹೊರಟನು. ಅವನ ನಂಬಿಕೆಗೆ ಸಂದೇಹವೇ ಇಲ್ಲ, ಬಹಳ ದುಷ್ಟತನದಿಂದ ತುಂಬಿದ್ದ ಪಟ್ಟಣದ ಕಡೆಗೆ ಹೋಗುತ್ತಿರುವಾಗ ಜನರಿಗೆ ಅವರ ಕೆಟ್ಟತನದ ಬಗ್ಗೆ ಹೇಳುವಾಗ ಈ ಅನ್ಯದೇಶದ ಪ್ರವಾದಿಯನ್ನು ಇಷ್ಟ ಪಡದೆ ಹೋಗಬಹುದು.

`ಕೆಲವು ಸಲ ನಾವು ವಿಷಯಗಳ ಮೇಲೆ ನೂತನ ದೃಷ್ಟಿ ಪಡೆದುಕೊಳ್ಳುವಂತೆ ಒಂದರಿಂದ ದೂರ ಹೋಗುವ ಅಗತ್ಯ ಉಂಟಾಗಬಹುದು. ಆದಾಗ್ಯೂ ಅದ್ಭುತಕರವಾಗಿ ಮೀನಿನ ಹೊಟ್ಟೆಯಲ್ಲಿ ಬದುಕುಳಿದ ಯೋನನ ಕಥೆಯು ಬಹಳ ಅತಿಶಯವಾದುದು. ಹಾಗೆಯೇ ನೀವು ಸಾಮಾನ್ಯವಾದ ಪರಿಸರ (ಪರಿಸ್ಥಿತಿ) ತೊರೆದು ಹೊರಬಂದಾಗ, ನಿಮ್ಮನ್ನು ನೀವು ಹೊಸ ದೃಷ್ಟಿಯಲ್ಲಿ ನೋಡುವುದಕ್ಕೆ ಹೇಗೆ ಅನುವು ಮಾಡಿಕೊಡುತ್ತೀರಿ?`