---
title:  ಅಡವಿಯಲ್ಲಿ ಅವಿಶ್ರಾಂತತೆ
date:   04/07/2021
---

ಇಸ್ರಾಯೇಲ್ಯರು ಕಾನಾನ್ ದೇಶದ ಮಾರ್ಗದಲ್ಲಿ ಸಿನಾಯಿ ಬೆಟ್ಟವನ್ನು ಬಿಟ್ಟು ಬರುವಾಗ ಅವರಿಗೆ ಬೇಸರವನ್ನೂ ಅವಿಶ್ರಾಂತಿಯನ್ನೂ ಅನುಭವಿಸಿರಬಹುದು. ಅವರು ಐಗುಪ್ತವನ್ನು ಬಿಟ್ಟು ಒಂದು ವರ್ಷಕ್ಕಿಂತಲೂ ಹೆಚ್ಚು ಕಾಲವು ಕಳೆದಿತ್ತು (ಅ.ಕಾಂಡ 1:1) ಅವರು ವಾಗ್ದತ್ತ ದೇಶವನ್ನು ಪ್ರವೇಶಿಸಲು ಸಿದ್ಧರಾಗಿದ್ದರು. ಅದಕ್ಕಾಗಿ ಅವರನ್ನು ಲೆಕ್ಕಿಸಿ ಸಂಘಟಿಸಲಾಗಿತ್ತು (ಒಂದುಗೂಡಿಸಲಾಗಿತ್ತು). ಅವರು ನಂಬಲು ಅಸಾಧ್ಯವಾದ ದೈವೀಕ ಅನುಗ್ರಹಗಳು ಮತ್ತು ದೇವರ ಪ್ರಸನ್ನತೆಯ ನಿಚ್ಚಳ ಸೂಚನೆಗಳು ಅವರಿಗೆ ತೋರಿಸಲ್ಪಟ್ಟವು. ಆದಾಗ್ಯೂ ಅವರು ಸಿನಾಯಿ ಬೆಟ್ಟವನ್ನು ಬಿಟ್ಟು ಬರುವಾಗ ಅವರಿಗೆ ಬೇಸರವಾಗಿ ಕಂಡುಬಂತು.

`ಅರಣ್ಯಕಾಂಡ 11ನೇ ಅಧ್ಯಾಯ 1 ರಿಂದ 15 ವಚನಗಳನ್ನು ಓದಿರಿ. ಇಲ್ಲಿ ಇಸ್ರಾಯೇಲ್ಯರು ಯಾವುದರ ಬಗ್ಗೆ ಗುಣುಗುಟ್ಟಿದರು?`

ಅವರು ಮಾಂಸವನ್ನು ಆಶಿಸಿದರು. ಐಗುಪ್ತದೇಶದಲ್ಲಿ ಬಿಟ್ಟಿಯಾಗಿ ತಿನ್ನುತ್ತಿದ್ದ. ಮೀನು, ಸವತೆಕಾಯಿ, ಈರುಳ್ಳಿ ಬೆಳ್ಳುಳ್ಳಿ ಇವುಗಳನ್ನು ನೆನಪಿಸಿಕೊಂಡರು. "ನಮಗೆ ಮಾಂಸವನ್ನು ತಿನ್ನುವುದಕ್ಕೆ ಕೊಡುವವರಾರು? ಇಲ್ಲಿಯಾದರೋ ನಮ್ಮ ಜೀವ ಬತ್ತಿಹೋಯಿತು; ಈ ಮನ್ನವೇ ಹೊರತು ಇನ್ನೇನೂ ಸಿಕ್ಕಲಿಲ್ಲ ಅಂದುಕೊಳ್ಳುತ್ತಿದ್ದರು (ಅ.ಕಾಂಡ 11:4-6), ಅವರು ಕೆಲವು ವಸ್ತುಗಳ ಮೇಲೆ ಆಯ್ಕೆಯ ಭಾಗವನ್ನು ನೆನಪಿನಲ್ಲಿ ಇರಿಸಿಕೊಂಡು ನರಳುತ್ತಿದ್ದರು. ಹಾಗಾಗಿ ಆಹಾರಕ್ಕೋಸ್ಕರ ದಾಸತ್ವವನ್ನು ಅದರ ಕಷ್ಟ ಸಂಕಟಗಳನ್ನೂ ಮರೆತರು. ಅವರು ಒಂದು ವರ್ಷಕ್ಕಿಂತಲೂ ಹೆಚ್ಚು ಕಾಲ ದೇವರು ಕೊಟ್ಟ ಮುನ್ನವನ್ನು ತಿಂದಿದ್ದರು ಆದಾಗ್ಯೂ ಅವರು ವಿಶ್ರಾಂತಿಯನ್ನು ಕಂಡುಕೊಳ್ಳದೆ ಮತ್ಯಾವುದನ್ನೋ ಆಶಿಸಿದರು. ಆವಾಗ ಮೋಶೆಗೆ ಸಹ ಅದರ ಪರಿಣಾಮ ಬೀರಿತು. ಮನಶ್ಯಾಂತಿಯನ್ನು ಕಳೆದುಕೊಂಡ ಜನ ಸಮೂಹವನ್ನು ಮುನ್ನಡೆಸುವುದು ಸುಲಭದ ಕೆಲಸವಲ್ಲ. ಆದರೆ ಅವನಿಗೆ ಯಾರನ್ನು ಆತುಕೊಳ್ಳಬೇಕೆಂಬುದು ಗೊತ್ತಿತ್ತು. "ಆಗ ಮೋಶೆ ಯೆಹೋವನಿಗೆ ಈ ಜನರನ್ನು ನಡೆಸುಕೊಂಡು ಹೋಗುವ ಭಾರವನ್ನು ನನ್ನ ಮೇಲೆ ಹೊರಿಸಿ ನೀನು ನಿನ್ನ ದಾಸನಿಗೆ ಅಪಕಾರ ಮಾಡುತ್ತೀಯೆ? ನಿನ್ನ ದಯೆಗೆ ನಾನು ಯಾಕೆ ಅಪಾತ್ರನಾದೆ? ನೀನು ನನಗೆ ಕೂಸನ್ನು ಎತ್ತಿಕೊಂಡು ಹೋಗುವವನಂತೆ ಈ ಜನವನ್ನು ಉಡಿಲಲ್ಲಿಟ್ಟುಕೊಂಡು ನಾನು ಅವರ ಪಿತೃಗಳಿಗೆ ಪ್ರಮಾಣ ಮಾಡಿಕೊಟ್ಟ ದೇಶಕ್ಕೆ ಒಯ್ಕೆ ಎಂದು ಹೇಳುತ್ತೀಯಲ್ಲಾ'' (ಅ.ಕಾಂಡ 11:11).

`ದೇವರು ಮೋಶೆಯು ಮಾಡಿದ ದೂರಿಗೆ ಹೇಗೆ ಪ್ರತಿಕ್ರಿಯೆ ನೀಡಿದನು? ಅರಣ್ಯಕಾಂಡ 11:16-33 ವಚನಗಳನ್ನು ಓದಿರಿ.`

ನಾವು ನಮ್ಮ ಮನಶ್ಯಾಂತಿಯನ್ನು ಕಳೆದುಕೊಂಡಾಗ ದೇವರು ನಮ್ಮ ಅವಶ್ಯಕತೆಗಳನ್ನು ಕೇಳದೆ ಇರುವ ಕಿವುಡನಲ್ಲ. ಇಸ್ರಾಯೇಲ್ಯರ ವಿಷಯದಲ್ಲಿ ಹೇಳುವುದಾದರೆ ಆತನು ಅವರಿಗೆ ಬೇಕಾದಷ್ಟು ಲಾವಕ್ಕಿಗಳ ಮಾಂಸವನ್ನು ಅವರಿಗೆ ತೃಪ್ತಿಯಾಗುವಷ್ಟು ಒದಗಿಸಿದನು. ಆದರೆ ನಿಜವಾಗಿಯೂ ಇಸ್ರಾಯೇಲ್ಯರಿಗೆ ಮಾಂಸವು ಬೇಕಾಗಿರಲಿಲ್ಲ. ನಮಗೆ ಕಿರಿಕಿರಿಯಾದಾಗ ಮನಶ್ಯಾಂತಿ ಇಲ್ಲದಿರುವಾಗ ಮತ್ತು ನಾವು ಕೋಪಗಂಟಿರುವಾಗ ನಾವು ನಮ್ಮ ಮನಸ್ಸಿನಲ್ಲಿರುವ ಕೋಪದಿಂದ ಸಿಡಿಯುವವರಾಗಿರುತ್ತೇವೆ (ಎದುರು ಬೀಳುವವರಾಗಿರುತ್ತೇವೆ) ಹೊರತು ಅದುವೆ ನಮ್ಮ ಕಲಹಕ್ಕೆ ಕಾರಣವಾಗಿರುವುದಿಲ್ಲ. ನಮಗೆ ಬೇಕಾದುದು ತಪ್ಪಿಹೋದಾಗ, ನಮ್ಮ ಒಳಸಂಬಂಧಗಳ ಮೇಲೆ ಪರಿಣಾಮ ಉಂಟಾದಾಗ ನಾವು ಹೋರಾಡ ತೊಡಗುತ್ತೇವೆ. ಇಸ್ರಾಯೇಲ್ಯರು ದೇವರ ನಡೆಸುವಿಕೆಗೆ ವಿರೋಧವಾಗಿ ತಿರುಗಿ ಬಿದ್ದರು. ನಾವು ಯೋಚಿಸುವುದಕ್ಕಿಂತ ಸುಲಭವಾಗಿ ಹಾಗೆ ತಿರುಗಿ ಬೀಳುವುದರಿಂದ ತಕ್ಷಣದ ಸಂದರ್ಭ ಸನ್ನಿವೇಶ ಏನೇ ಆಗಿರಲಿ ನಾವು ಈ ವಿಷಯದ ಬಗ್ಗೆ ಎಚ್ಚರ ವಹಿಸಲೇಬೇಕು.

`ನಾವು ನಮ್ಮ ಹಿಂದಿನದನ್ನು ಈಗಿನದಕ್ಕಿಂತ ಉತ್ತಮವಾಗಿತ್ತು ಎಂದು ನೆನಪು ಮಾಡಿಕೊಳ್ಳುವುದು ಬಹಳ ಸುಲಭವಾಗಿರುತ್ತದೆ ಏಕೆ?`