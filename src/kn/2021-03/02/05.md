---
title:  ಒಬ್ಬ ಮಧ್ಯಸ್ಥ
date:   07/07/2021
---

`ಈ ಬಂಡೆದ್ದ ಸಂದರ್ಭದಲ್ಲಿ ದೇವರು ಮೋಶೆಗೆ ಯಾವ ಅವಕಾಶವನ್ನು ಕೊಟ್ಟನು? ಅರಣ್ಯಕಾಂಡ 14:11,12ನ್ನು ಓದಿರಿ.`

ದೇವರು ತನಗೆ ತಿರುಗಿಬಿದ್ದ ಇಸ್ರಾಯೇಲ್ಯರನ್ನು ನಾಶಪಡಿಸಿ ನಿನ್ನ ಮೂಲಕ ದೊಡ್ಡ ಜನಾಂಗವನ್ನು ಉಂಟುಮಾಡುತ್ತೇನೆಂದು ಮೋಶೆಗೆ ಹೇಳುತ್ತಾನೆ.

`ಮೋಶೆಯು ಕೇವಲ ತನ್ನ ಮೇಲೆ ಎದುರು ಬೀಳದೆ ದೇವರಿಗೆ ಎದುರು ಬಿದ್ದ ಇಸ್ರಾಯೇಲ್ಯರಿಗೆ ಹೇಗೆ ಪ್ರತಿಕ್ರಿಯೆ ನೀಡಿದನು? (ಅರಣ್ಯಕಾಂಡ 14:13-19 ವಚನಗಳನ್ನು ನೋಡಿರಿ).`

ಬಾಧೆ ಸಂಕಟಗಳಿಗಾಗಿ ಮಧ್ಯಸ್ಥನಾಗಿ ಪ್ರಾರ್ಥಿಸುವ ಯೇಸುಕ್ರಿಸ್ತನನ್ನು ಎದುರು ನೋಡುವಂಥದ್ದಾಗಿದೆ (ಯೋಹಾನ 17 ಅಧ್ಯಾಯ). ಇಲ್ಲಿ ಮೋಶೆಯು ಇಸ್ರಾಯೇಲ್ಯರ ಪರವಾಗಿ ಏನು ಮಾಡಿದನೋ ಅದನ್ನು ಯೇಸುಕ್ರಿಸ್ತನು ಲೋಕಕ್ಕೆ ಮಾಡಿದುದರ ಉದಾಹರಣೆಯಾಗಿದೆ ಎಂದು ಧರ್ಮಶಾಸ್ತ್ರಜ್ಞರು ಮತ್ತು ಸತ್ಯವೇದಾರ್ಥಿಗಳು ಅಭಿಪ್ರಾಯಪಡುತ್ತಾರೆ. ಅವರ ಅಪರಾಧ ಮನೋಭಾವವನ್ನು ಇನ್ನೂ ಪ್ರಶ್ನಿಸಲೇ ಇಲ್ಲ. ಆಗಲೇ ಮೋಶೆಯು "ಈ ಜನರ ಪಾಪಗಳನ್ನು ಕ್ಷಮಿಸಿದ ಪ್ರಕಾರವೇ ಈಗಲೂ ಮಹಾಕೃಪೆಯಿಂದ ಇವರ ಪಾಪವನ್ನು ಕ್ಷಮಿಸಬೇಕೆಂದು ನಿನ್ನನ್ನು ಬೇಡಿಕೊಳ್ಳುತ್ತೇನೆ ಎಂದು ದೇವರಿಗೆ ಪ್ರಾರ್ಥಿಸಿದನು" (ಅರಣ್ಯಕಾಂಡ 14:19). ಮೋಶೆಯ ಮಧ್ಯಸ್ಥಿಕೆಯಿಂದ ಇಸ್ರಾಯೇಲ್ಯರನ್ನು ಹೇಗೆ ಕ್ಷಮಿಸಿದನೋ ಹಾಗೆಯೇ ದೇವರು ಯೇಸುಕ್ರಿಸ್ತನ ಮಧ್ಯಸ್ಥಿಕೆಯಿಂದ ಅಂದರೆ ಅವನ ಮರಣ ಪುನರುತ್ಥಾನ ಮತ್ತು ಮಹಾಯಾಜಕತ್ವದ ಸೇವೆಯಿಂದ ನಮ್ಮನ್ನು ಕ್ಷಮಿಸಿದ್ದಾನೆ.

"ನಾವು ಐಗುಪ್ತದೇಶದಿಂದ ಬಂದದ್ದು ಮೊದಲುಗೊಂಡು ಇದುವರೆಗೆ ನೀನು ಈ ಜನರ ಪಾಪಗಳನ್ನು ಕ್ಷಮಿಸಿದ ಪ್ರಕಾರವೇ ಈಗಲೂ ಮಹಾಕೃಪೆಯಿಂದ ಇವರ ಪಾಪವನ್ನು ಕ್ಷಮಿಸಬೇಕೆಂದು ನಿನ್ನನ್ನು ಬೇಡಿಕೊಳ್ಳುತ್ತೇನೆಂದು ಮೋಶೆಯು ದೇವರಿಗೆ ಮೊರೆಯಿಟ್ಟನು" (ಆ.ಕಾಂಡ 14:19). ಬಂಡುಕೋರುತನ ಮತ್ತು ಅಸಮಾಧಾನವು ಹುಟ್ಟುವ ಮೂಲದ ವಿರುದ್ಧ ಕೃಪೆಯು ಹೋರಾಡುತ್ತದೆ. ಕ್ಷಮಾಪಣೆಯು ಹೊಸ ಆರಂಭವನ್ನು ಕೊಡುತ್ತದೆ.

ಆದಾಗ್ಯೂ ಇವುಗಳಿಗೆ ಬೆಲೆ ತೆರಲೇಬೇಕಾಗುತ್ತದೆ. ಕೃಪೆಯು ಯಾವಾಗಲೂ ಅಗ್ಗವಾದುದಲ್ಲ. ಅವರ ಪಾಪಗಳು ಕ್ಷಮಿಸಲ್ಪಟ್ಟಾಗ್ಯೂ ಅವರು ದೇವರಿಗೆ ತಿರುಗಿಬಿದ್ದ ಕಾರಣ ಅದರ ಅನೇಕ ತತ್ಪರಿಣಾಮಗಳನ್ನು ಎದುರಿಸಬೇಕಾಯ್ತು. ಆ ಸಂತತಿಯು ತಮಗೆ ವಾಗ್ದಾನ ಮಾಡಿದ ದೇಶಕ್ಕೆ ಪ್ರವೇಶಿಸಲಾರದೆ ಹೋಯಿತು.

`ಇದು ನ್ಯಾಯತೀರ್ಪಿನಂತಿದೆ; ಆದಾಗ್ಯೂ ಇದು ನಿಜವಾಗಿಯೂ ಕೃಪೆಯಾಗಿದೆ. ದೇವರ ಮೇಲೆ ಭರವಸೆಯಿಡುವುದನ್ನು ಇನ್ನೂ ಕಲಿಯದಿದ್ದರೂ ಈ ಸಂತತಿಯು ಕಾನಾನ್ಯರ ಬಲವುಳ್ಳ ಪಟ್ಟಣಗಳನ್ನು ಗೆದ್ದುಕೊಳ್ಳುವುದಕ್ಕೆ ಹೇಗೆ ಸಮರ್ಥವಾಗಿರಲು ಸಾಧ್ಯ? ಅವರೇ ಕತ್ತಲೆಯಲ್ಲಿ ಎಡುವುತ್ತಿರುವಾಗ ಇತರೆ ಜನಾಂಗಗಳಿಗೆ ಅವರು ಬೆಳಕಾಗಿರುವುದು ಹೇಗೆ? ನಿಮ್ಮ ಪಾಪಗಳು ಕ್ಷಮಿಸಲ್ಪಟ್ಟಾಗ್ಯೂ ಅವುಗಳ ತತ್ಪರಿಣಾಮಗಳಿಂದ ನೀವು ಯಾವ ಘೋರವಾದ ಪಾಠಗಳನ್ನು ಕಲಿತಿರುವಿರಿ?`