---
title:  ಅಸಮಾಧಾನ ಮತ್ತು ತಿರುಗಿ ಬೀಳುವಿಕೆ
date:   03/07/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ವಿ.ಕಾಂಡ 11:1-33, ವಿ.ಕಾಂಡ 12:1-13, ವಿ.ಕಾಂಡ 13:27-33, ವಿ.ಕಾಂಡ 14:1-23, 1 ಕೊರಿಂಥ 10:1-11, ವಿ.ಕಾಂಡ 14:39-45.

> <p>ಸ್ಮರಣವಾಕ್ಯ</p>
> "ಅವರಿಗೆ ಸಂಭವಿಸಿದ ಈ ಸಂಗತಿಗಳು ನಿದರ್ಶನ ರೂಪವಾಗಿವೆ; ಮತ್ತು ಯುಗಾಂತ್ಯಕ್ಕೆ ಬಂದಿರುವವರಾದ ನಮಗೆ ಬುದ್ಧಿವಾದಗಳಾಗಿ ಬರೆದವೆ" (1 ಕೊರಿಂಥ 10:11).

ಕೆಲವು ಶತಮಾನಗಳಿಂದಲೂ ಅನೇಕ ಜನರು ದೊಡ್ಡ ದೊಡ್ಡ ಭೂಕಂಪಗಳಾಗುವ ಮೊದಲು ನಾಯಿಗಳು ಮತ್ತು ಇತರೆ ಸಾಕು ಪ್ರಾಣಿಗಳಲ್ಲಿ ವಿಚಿತ್ರವಾದ ಅವಿಶ್ರಾಂತತೆಯ ವರ್ತನೆಯ ಬಗ್ಗೆ ವರದಿ ಮಾಡಿದ್ದಾರೆ.

ಪ್ರಾಣಿಗಳು ಭೂಕಂಪದ ಅಲೆಗಳನ್ನು (ಒತ್ತಡಅಲೆ) ಮೊದಲಿಗೆ ಕಂಡು ಹಿಡಿಯುತ್ತವೆ ಎಂಬುದನ್ನು ವಿಜ್ಞಾನಿಗಳು ಸ್ಥಾಪಿಸಿದ್ದಾರೆ. ಇದು ಪ್ರಾಣಿಗಳು ಭೂಮಿಯು ಅಲ್ಲಾಡುವುದಕ್ಕಿಂತ ಸ್ವಲ್ಪ ಮುಂಚೆ ಯಾಕೆ ಗೊಂದಲಪಟ್ಟುಕೊಂಡು ಅತ್ತ ಇತ್ತ ಗಾಬರಿಯಿಂದ ವರ್ತಿಸುತ್ತವೆ ಎಂಬುದನ್ನು ವಿಜ್ಞಾನಿಗಳ ವರದಿ ವಿವರಿಸುತ್ತದೆ. ಆನೆಗಳಂತಹ ಪ್ರಾಣಿಗಳು ಬಹಳ ಕಡಿಮೆ ಆವರ್ತನೆ ಹೊಂದಿರುವ ಶಬ್ದದ ಅಲೆಗಳನ್ನು ಗ್ರಹಿಸಿಕೊಳ್ಳುತ್ತವೆ. ಆದರೆ ಮನುಷ್ಯರು ಈ ಕಂಪನಗಳನ್ನು ಗ್ರಹಿಸಿಕೊಳ್ಳಲಾರರು.

ದಿನಾಂಕ 23.08.2011ರಂದು ಅಮೇರಿಕಾದ ವಾಶಿಂಗ್ಟನ್ ಡಿ.ಸಿ. ಪಟ್ಟಣವು 5.8 ಸಿಸ್ಮಿಕ್ ಅಲೆಯಿಂದ ಅಲ್ಲಾಡಿಸಿದ ಕೆಲವು ನಿಮಿಷದ ಮೊದಲು ರಾಷ್ಟ್ರೀಯ ಪ್ರಾಣಿ ಸಂಗ್ರಹಾಲಯದ ಕೆಲವು ಪ್ರಾಣಿಗಳು ವಿಚಿತ್ರವಾಗಿ ವರ್ತಿಸಿದವು. ಅವುಗಳಲ್ಲಿ ಲೆಮೂರ್‌ಗಳು, ಭೂಮಿಯು ಅಲ್ಲಾಡಿದ ಹದಿನೈದು ನಿಮಿಷಗಳ ಮೊದಲೇ ಗಟ್ಟಿಯಾಗಿ ಕಿರಿಚ ತೊಡಗಿದ್ದವು.

ಈ ವಾರದ ಅಧ್ಯಯನದಲ್ಲಿ ಮನುಷ್ಯನಲ್ಲಿ ಕಂಡುಬರುವ ಕೆಲವು ಅವಿಶ್ರಾಂತತೆಯ ವಿಚಿತ್ರ ವರ್ತನೆಯ ಉದಾಹರಣೆಗಳನ್ನು ನೋಡುವವರಾಗಿದ್ದೇವೆ. ಈ ವರ್ತನೆಗಳು ಪ್ರಾಕೃತಿಕ ವಿಕೋಪಗಳಾದ ಭೂಕಂಪಗಳಂಥವುಗಳಿಂದ ಉಂಟಾಗದೆ, ಕ್ರಿಸ್ತನು ನಂಬಿಕೆಯಿಂದಲೂ ವಿಧೇಯತ್ವದಿಂದಲೂ ಬರುವವರಿಗೆ ಕೊಡುವಂತಹ ವಿಶ್ರಾಂತಿಯಲ್ಲಿ ನೆಲೆಯಾಗಿರದ ಬಿದ್ದುಹೋದ ಮನುಷ್ಯನ ಪಾಪ ಸ್ವಭಾವದ ಮೂಲವೇ ಇದಕ್ಕೆ ಕಾರಣವಾಗಿದೆ.

_ಜುಲೈ 10ರ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠವನ್ನು ಅಧ್ಯಯನ ಮಾಡಿರಿ._