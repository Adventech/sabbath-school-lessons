---
title:  ಹೆಚ್ಚಿನ ಚಿಂತನೆ
date:   09/07/2021
---

ಈವಾಗ ಅವರು ತಮ್ಮ ಪಾಪಕೃತ್ಯಗಳಿಗೆ ಪ್ರಾಮಾಣಿಕವಾಗಿ ಪಶ್ಚಾತ್ತಾಪ ಪಡುವರಂತೆ ಕಂಡರು. ಆದರೆ ಅವರು ತಮಗೆ ಸಂಭವಿಸಿದ ಕೆಟ್ಟ ಫಲಿತಾಂಶಗಳ ನಿಮಿತ್ತವಾಗಿ ದುಃಖಪಟ್ಟರೇ ಹೊರತು ತಮ್ಮ ಅವಿಧೇಯತ್ವವನ್ನೂ ಕೃತಘ್ನತೆಯನ್ನು ಮನಗಂಡವರಾಗಿ ಪಶ್ಚಾತ್ತಾಪಪಡಲಿಲ್ಲ. ದೇವರು ತನ್ನ ಆಜ್ಞೆಗಳನ್ನು ಸಡಿಲಿಸುವುದಿಲ್ಲ ಎಂಬುದನ್ನು ಕಂಡುಕೊಂಡಾಗ ಅವರ ಸ್ವಂತ ಬುದ್ಧಿಯು ಮತ್ತೆ ಸಿಡಿದೇಳುತ್ತದೆ. ಆವಾಗ ಅವರು ಮತ್ತೆ ಅರಣ್ಯಕ್ಕೆ ಹೋಗುವುದಿಲ್ಲವೆಂದು ಘೋಷಿಸಿದರು. ದೇವರು ಅವರು ತೋರಿದ ವಿಧೇಯತ್ವವು ನಿಜವಾದುದಲ್ಲವೆಂದು ಸಾಬೀತುಪಡಿಸಲು ನೀವು ನಿಮ್ಮ ವೈರಿಗಳ ಜಾಗದಿಂದ ದೂರವಿರಿ ಎಂದು ಅವರಿಗೆ ಆಜ್ಞಾಪಿಸಿದನು. ದೇವರಿಗೆ ವಿಧೇಯರಾಗೋಣವೆಂದು ಪ್ರೋತ್ಸಾಹಪಡಿಸಿದ ಗೂಢಚಾರರನ್ನು ಆವೇಶದಿಂದ ಕೊಲ್ಲುವುದಕ್ಕೆ ಹೋದುದು ದೊಡ್ಡ ಪಾಪವೆಂದು ಅರಿತರು. ತಾವು ಮಾಡಿದ ತಪ್ಪಿನ ಫಲಿತಾಂಶವು ತಮಗೆ ಬಹಳ ಅನಾಹುತಕಾರಿ- ಯಾದುದೆಂದು ಮನಗಂಡು ಹೆದರಿಕೊಂಡರು. ಅವರ ಹೃದಯವು ಬದಲಾಗಲಿಲ್ಲ. ಅಂತಹ ಇನ್ನೊಂದು ತಿರುಗಿ ಬೀಳುವ ಸಂದರ್ಭಕ್ಕೂ ಒಂದು ನೆಪವು ಅವರಿಗೆ ಅಗತ್ಯವಾಗಿತ್ತು. ಆಗ ಮೋಶೆಯು ದೇವರು ಕೊಟ್ಟ ಅಧಿಕಾರದಿಂದ "ನೀವು ಬೆಟ್ಟವನ್ನು ಹತ್ತಬೇಡಿರಿ ಅರಣ್ಯಕ್ಕೆ ಹೋಗಿರಿ ಎಂದು ಆಜ್ಞಾಪಿಸುತ್ತಾನೆ"- ಎಲೆನ್ ಜಿ ವೈಟಮ್ಮನವರ "ನಮ್ಮ ಪಿತೃಗಳು ಮತ್ತು ಪ್ರವಾದಿಗಳು" ಎಂಬ ಪುಸ್ತಕದ 319ನೇ ಪುಟ.

ನಂಬಿಕೆಗೆ ಯಾವ ರೀತಿಯಲ್ಲೂ 'ಸ್ವವಿಶ್ವಾಸ' ಸಂಬಂಧಪಡುವುದಿಲ್ಲ. ಯಾರಿಗೆ ನಿಜವಾದ ನಂಬಿಕೆಯಿರುತ್ತದೋ ಆತನು ಮಾತ್ರ ಸ್ವವಿಶ್ವಾಸದ ಅಪಾಯದಿಂದ ಸುರಕ್ಷಿತವಾಗಿರುತ್ತಾನೆ. ಯಾಕೆಂದರೆ ಸ್ವವಿಶ್ವಾಸವೆಂಬುದು ಸೈತಾನನು ನಂಬಿಕೆಗೆ ವಿರೋಧವಾಗಿ ಏರ್ಪಡಿಸಿರುವ ಅಸ್ತ್ರವಾಗಿದೆ ನಂಬಿಕೆಯು ದೇವರ ವಾಗ್ದಾನಗಳನ್ನು ಬಾಧ್ಯತೆಯಾಗಿ ಪಡೆಯುತ್ತದೆ ಮತ್ತು ವಿಧೇಯತೆಯ ಫಲವನ್ನು ಹೊಂದುತ್ತದೆ. ಸ್ವವಿಶ್ವಾಸವೂ ಸಹ ವಾಗ್ದಾನಗಳ ಬಾಧ್ಯತೆಯನ್ನು ಹೊಂದುತ್ತದೆ. ಆದರೆ ಸೈತಾನನು ದೇವರ ಆಜ್ಞೆಯನ್ನು ಮೀರಿ ನಡೆದುಕೊಂಡುದಕ್ಕೆ ನೆಪವನ್ನು ಹೇಳಿದಂತೆಯೇ ನಾವೂ ಸಹಾ ಮಾಡುತ್ತೇವೆ. ನಂಬಿಕೆಯು ನಮ್ಮ ಆದಿತಂದೆತಾಯಿಗಳು ದೇವರ ಪ್ರೀತಿಯ ಮೇಲೆ ಭರವಸೆಯಿಟ್ಟು ಆತನ ಆಜ್ಞೆಯನ್ನು ಕೈಗೊಳ್ಳುವಂತೆ ಮಾಡುತ್ತಿತ್ತು. ಆದರೆ ಅವರ "ಸ್ವವಿಶ್ವಾಸ'ವು ದೇವರ ಮಹಾಪ್ರೀತಿಯು ತಮ್ಮನ್ನು ಪಾಪದ ಫಲಿತಾಂಶಗಳಿಂದ ಬಿಡಿಸುತ್ತದೆಯೆಂದು ಆತನ ಆಜ್ಞೆಯನ್ನು ಮೀರುವುದಕ್ಕೆ ನಡೆಸಿತು. ನಾವು ದೇವರು ವಿಧಿಸಿರುವ ನಿಬಂಧನೆಗಳನ್ನು ಪೂರೈಸದೆ ಪರಲೋಕದ ಅನುಗ್ರಹಗಳನ್ನು ಮತ್ತು ಅದು ಕೊಡುವ ಕರುಣೆಯನ್ನು ಬಾಧ್ಯತೆಯಾಗಿ ಹೊಂದುವುದು ನಂಬಿಕೆಯಾಗಿರುವುದಿಲ್ಲ. "ನಮ್ಮ ನಿಜವಾದ ನಂಬಿಕೆಗೆ ಸತ್ಯವೇದದಲ್ಲಿರುವ ವಾಗ್ದಾನಗಳು ಮತ್ತು ಏರ್ಪಾಟುಗಳು ತಳಹದಿಯಾಗಿವೆ"- ಎಲೆನ್ ಜಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದಲ್ಲಿ 126ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಂಬಿಕೆಗೂ, ಸ್ವವಿಶ್ವಾಸಕ್ಕೂ ಇರುವ ವ್ಯತ್ಯಾಸವನ್ನು ಚರ್ಚಿಸಿರಿ. ಕಾನಾನ್ ದೇಶವನ್ನು ಗೆದ್ದು ವಶಪಡಿಸಿಕೊಳ್ಳುವುದು ಮೊದಲಿಗೆ ನಂಬಿಕೆಯ ಕಾರ್ಯವಾಗಿ ಕಾಣುತ್ತದೆ. ಆದರೆ ಇಸ್ರಾಯೇಲ್ಯರು ನಂತರ ಮೋಶೆಯ ಮಾತಿಗೆ ವಿರೋಧವಾಗಿ ಅದನ್ನು ವಶಪಡಿಸಿಕೊಳ್ಳಲು ಮಾಡಿದ ಆಕ್ರಮಣವು ಸ್ವವಿಶ್ವಾಸದ ಕೃತ್ಯದಂತೆ ಕಾಣುತ್ತದೆ ಏಕೆ? ಹೇಗೆ ನಮ್ಮ ಉದ್ದೇಶಗಳು ಮತ್ತು ಸನ್ನಿವೇಶಗಳು ನಂಬಿಕೆ ಮತ್ತು ಸ್ವವಿಶ್ವಾಸದ ನಡುವೆ ಇರುವ ವ್ಯತ್ಯಾಸಕ್ಕೆ ಒಂದು ದೊಡ್ಡ ಪಾತ್ರವನ್ನು ವಹಿಸುತ್ತವೆ?`

`2. ನಾವು ನಮ್ಮ ಪಾಪಗಳಿಂದ ಕ್ಷಮಿಸಲ್ಪಟ್ಟರೂ ಅವುಗಳ ದೆಸೆಯಿಂದ ಒದಗುವ ಫಲಗಳನ್ನು ಅನುಭವಿಸುತ್ತಾ ಜೀವಿಸಬೇಕಾಗುತ್ತದೆ. ತಮ್ಮ ಪಾಪಗಳು ಕ್ಷಮಿಸಲ್ಪಟ್ಟಿದ್ದರೂ ತಮ್ಮ ಪ್ರೀತಿಪಾತ್ರರೂ ತಾವೂ ನಕಾರಾತ್ಮಕವಾದ ಬಾಧೆಗಳನ್ನು ಅನುಭವಿಸುತ್ತಾ ಹೋರಾಡುವವರಿಗೆ ನೀವು ಹೇಗೆ ಸಹಾಯ ಮಾಡುವಿರಿ?`