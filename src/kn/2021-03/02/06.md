---
title:  ನಂಬಿಕೆಗೆ ವ್ಯತಿರಿಕ್ತವಾಗಿ ಸ್ವವಿಶ್ವಾಸ
date:   08/07/2021
---

`ಅರಣ್ಯದಲ್ಲಿ ಅಲೆಯುತ್ತಿದ್ದ ಇಸ್ರಾಯೇಲ್ಯರಿಗೂ ಯೇಸುಕ್ರಿಸ್ತನು ಎರಡನೇ ಬರೋಣದ ಮುಂಚೆ ಜೀವಿಸುತ್ತಿರುವ ದೇವಜನರಿಗೂ ಯಾವ ಹೋಲಿಕೆಗಳನ್ನು ನೋಡಬಹುದು? (1 ಕೊರಿಂಥ 10:1-11 ವಚನಗಳನ್ನು ನೋಡಿರಿ).`

ಚರಿತ್ರೆಯಾದ್ಯಂತ ದೇವಜನರು ಈ ಲೋಕವೆಂಬ ಅಡವಿಯಲ್ಲಿ ಅಲೆಯುತ್ತಾ ದೇವರು ವಾಗ್ದಾನ ಮಾಡಿದ ಪರಲೋಕಕ್ಕೆ ಪ್ರವೇಶಿಸಲು ಪ್ರಯತ್ನ ಮಾಡುತ್ತಿರುತ್ತಾರೆ.

ಈ ಲೋಕವೆಂಬ ಅಡವಿಗೆ ಅನೇಕ ಮುಖಗಳಿವೆ. ಈವಾಗ ಇದು ಕೊನೆಗಾಣದ ಅಡ್ಡಗಟ್ಟೆಯಂತಿದೆ, ಸದಾ ಒಳಬರುವ ಸಂದೇಶದ ಬೀಪ್ ಶಬ್ದಗಳು, ಅತಿ ಆರ್ಭಟವುಳ್ಳ ಮನೋರಂಜನೆಗಳೇ ತುಂಬಿವೆ. ಇದು ಅಶ್ಲೀಲತೆಯನ್ನು ಶುದ್ಧ ಪ್ರೀತಿಯಂಬಂತೆ ಮಾರಾಟ ಮಾಡುತ್ತವೆ ಮತ್ತು ಎಲ್ಲಾ ಸಮಸ್ಯೆಗಳಿಗೂ ಭೌತಿಕ ವಸ್ತುಗಳೇ (ಸುಖಭೋಗಗಳು) ಪರಿಹಾರವೆಂದು ಹೇಳುತ್ತವೆ. ನಾವು ದೈಹಿಕವಾಗಿ ಕೊಂಚ ತಕ್ಕವರಾಗಿದ್ದರೆ, ಕೊಂಚ ಯೌವಸ್ಥರಾಗಿದ್ದರೆ, ಕೊಂಚ ಹೆಚ್ಚೆಂದು ಹೇಳುವಷ್ಟು ಶ್ರೀಮಂತರಾಗಿದ್ದರೆ, ನಮಗೆ ಕೊಂಚ ಚಲುವಿದ್ದರೆ ಸಾಕು ಇವು ನಮೆಲ್ಲ ಸಮಸ್ಯೆಗಳನ್ನು ಪರಿಹರಿಸುತ್ತವೆ.

ಇಸ್ರಾಯೇಲ್ಯರಂತೆಯೇ ನಾವು ಕೂಡ ಮನಸ್ಸಿನ ಸಮಾಧಾನಕ್ಕಾಗಿ ಅವಿಶ್ರಾಂತವಾಗಿ ಹುಡುಕುತ್ತಲೇ ಇದ್ದೇವೆ. ಆದರೆ ಅದನ್ನು ತಪ್ಪಾದ ಸ್ಥಳಗಳಲ್ಲಿ ಕಡುಕೊಳ್ಳುವ ಪ್ರಯತ್ನ ಮಾಡುತ್ತಿರುತ್ತೇವೆ.

`ಅರಣ್ಯಕಾಂಡ 14:39-45 ವಚನಗಳಲ್ಲಿ ಇಸ್ರಾಯೇಲ್ಯರು ದೇವರು ಕೊಟ್ಟ ನ್ಯಾಯತೀರ್ಪಿಗೆ ಹೇಗೆ ಪ್ರತಿಕ್ರಿಯೆ ನೀಡಿದರು?`

ಇಸ್ರಾಯೇಲ್ಯರು ದೇವರು ಕೊಟ್ಟ ನ್ಯಾಯತೀರ್ಪಿಗೆ ಅವರು ನೀಡಿದ ಪ್ರತಿಕ್ರಿಯೆಯು ವಿಶಿಷ್ಟವಾದುದಾಗಿದೆ. ನಾವು ಪಾಪ ಮಾಡಿರುವುದು ನಿಜ; ಯೆಹೋವನು ವಾಗ್ದಾನ ಮಾಡಿದ ಸ್ಥಳಕ್ಕೆ ಹತ್ತೋಣ ಬನ್ನಿ ಎಂದು ಹೇಳಿಕೊಳ್ಳುತ್ತಾ ಆ ಬೆಟ್ಟದ ಮೇಲಕ್ಕೆ ಹತ್ತಿಹೋಗುವರಾದರು (ಅ.ಕಾಂಡ 14:40).

ಬದ್ಧತೆಯಿಲ್ಲದೆ ಅರ್ಧಮನಸ್ಸಿನಿಂದ ಮಾಡಿದ ಕೆಲಸಗಳೆಲ್ಲಾ ಅಸಮರ್ಪಕವಾಗಿ ಕೊಟ್ಟ ಚುಚ್ಚುಮದ್ದಿನಂತೆ ಯಾವ ಪ್ರಯೋಜನವೂ ಆಗುವುದಿಲ್ಲ. ಇಂದು ವೈದ್ಯರು ಮಗುವು ಹುಟ್ಟಿದ 24 ಗಂಟೆಯೊಳಗೆ ಹೆಪಾಟೈಟಿಸ್ ಬಿ ಚುಚ್ಚು ಮದ್ದನ್ನು ಶಿಫಾರಸ್ಸು ಮಾಡುತ್ತಾರೆ. ಇದು ಸರಿಯಾದ ಆರಂಭ, ಆದರೆ ಇದರ ಜೊತೆಗೆ ಮತ್ತೆ ಎರಡು ಮತ್ತು ಮೂರು ಸಲ ಸರಿಯಾದ ಕಾಲಕ್ಕೆ ಸರಿಯಾದ ಪ್ರಮಾಣದ ಹೆಚ್ಚುವರಿ ಚುಚ್ಚುಮದ್ದನ್ನು ಕೊಡಿಸದೆ ಹೋದರೆ ಹೆಪಾಟಿಟಿಸ್ ಬಿ ಯ ವಿರುದ್ಧ ಯಾವ ಸಂರಕ್ಷಣೆಯೂ ಸಿಗುವುದಿಲ್ಲ.

ಅರಣ್ಯಕಾಂಡ 14ನೇ ಅಧ್ಯಾಯದ ಕಡೆಯ ವಚನಗಳು ಇಸ್ರಾಯೇಲ್ಯರು ದೇವರ ವಿರುದ್ಧವಾಗಿ ಸಂಪೂರ್ಣವಾಗಿ ತಿರುಗಿ ಬಿದ್ದು ಆತನು ಕೊಟ್ಟ ಹೊಸ ಮಾರ್ಗದರ್ಶನಗಳಿಗೆ ಕಿವಿಗೊಡದೆ ಮೋಶೆಯ ನಾಯಕತ್ವವಿಲ್ಲದೆ ಮಂಜೂಷದ ಸಹಾಯವಿಲ್ಲದೆ ಬೆಟ್ಟವನ್ನು ಹತ್ತಲು ಹೋದ ಫಲವಾಗಿ ಅವರಿಗೆ ಮರಣವಾಯಿತು ಮತ್ತು ಆಶಾಭಂಗವಾಯ್ತು.

ದೇವರನ್ನು ಲಘುವಾಗಿ ನೋಡುವ ಭಾವನೆಯು (ಸದರವಾಗಿ) ತುಂಬಾ ದುಬಾರಿಯಾದುದು. ಇದು ನಮ್ಮನ್ನು ಸಾವಿಗೆ ನಡೆಸುತ್ತದೆ. ಅನೇಕ ಸಲ ನಮ್ಮಲ್ಲಿರುವ ಭಯವು ನಮಗೆ ಸ್ವವಿಶ್ವಾಸ ಹುಟ್ಟಿಸುತ್ತದೆ. ಭಯಪಟ್ಟುಕೊಂಡು ಕೆಲವು ತೀರ್ಮಾನ ತೆಗೆದುಕೊಂಡು ನಂತರ ಅದಕ್ಕಾಗಿ ವಿಷಾದ ಪಟ್ಟುಕೊಳ್ಳುತ್ತೇವೆ.

`ನೀವು ನಂಬಿಕೆಯಿಂದ ಕಾರ್ಯಮಾಡಿದ ಸಂದರ್ಭಗಳ ಬಗ್ಗೆಯೂ ನಂಬಿಕೆ ಇಲ್ಲದಿದ್ದರೂ ನಿಮ್ಮನ್ನು ನೀವೇ ನೆಚ್ಚುಕೊಂಡು ಸ್ವವಿಶ್ವಾಸದಿಂದ ಮಾಡಿದ ಕಾರ್ಯಗಳ ಬಗ್ಗೆಯೂ ಆಲೋಚಿಸಿರಿ. ಇವುಗಳಲ್ಲಿ ಯಾವ ನಿರ್ಣಾಯಕವಾದ ಭಿನ್ನತೆಯನ್ನು ಕಾಣುತ್ತೇವೆ?`