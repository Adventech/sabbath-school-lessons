---
title:  ಅಸಮಧಾನವನ್ನು ಬೇರು ಸಹಿತ ಕೀಳುವುದು
date:   15/07/2021
---

`ಯೋಹಾನ 14:1-6 ವಚನಗಳನ್ನು ಓದಿರಿ. ನಾವು ನಮ್ಮ ಹೃದಯವು ಕಳವಳಪಟ್ಟು ಕೊಳ್ಳದೆ ಹಾಗೆ ನಮ್ಮ ಅಸಮಾಧಾನದ ನಡುವೆಯೂ ಏನು ಮಾಡಬಹುದು? ಪಕ್ಷಭೇದ, ಸ್ವಾರ್ಥ, ಆಕಾಂಕ್ಷೆ, ಕಪಟತನ ಇವುಗಳನ್ನು ಗೆಲ್ಲುವುದಕ್ಕೆ ಬೀಗದ ಕೈ ಯಾವುದು ಮತ್ತು ನಿಜವಾದ ವಿಶ್ರಾಂತಿಯನು ಕಂಡುಕೊಳ್ಳುವುದು ಹೇಗೆ?`

ಅಸಮಾಧಾನವನ್ನು ಗೆಲ್ಲುವುದು ಯಾವಾಗಲೂ ಯೇಸುಕ್ರಿಸ್ತನಲ್ಲಿ ಆರಂಭವಾಗುತ್ತದೆ. ಆತನೆ ಮಾರ್ಗವೂ ಸತ್ಯವೂ ಜೀವವೂ ಆಗಿದ್ದಾನೆ. ದೂರವಾಣಿ, ಅಂತರ್ಜಾಲ, ದೂರದರ್ಶನ ಮುಂತಾದ ಮಾಧ್ಯಮಗಳಿಂದ ತುಂಬಿದ ಈ ಲೋಕವೆಂಬ ಅಡವಿಯಲ್ಲಿ ನಾವು ಗೊತ್ತು ಗುರಿಯಿಲ್ಲದೆ ಅಲೆಯುವಾಗ ಆತನು ಸರಿಯಾದ ದಿಕ್ಕಿಗೆ ನಡಿಸುತ್ತಾನೆ; ದೈವೀಕ ನ್ಯಾಯಾಧಿಪತಿಯಾದ ಯೇಸುಕ್ರಿಸ್ತನೇ ಸ್ವತಃ ಸತ್ಯ ಸ್ವರೂಪಿಯಾಗಿರುವುದರಿಂದ ಆತನ ಆತ್ಮನು ಎಲ್ಲಾ ಸತ್ಯಕ್ಕೂ ನಡೆಸುತ್ತಾನೆ (ಯೋಹಾನ 16:13). ನಮಗೆ ನೋವಾದಾಗ, ಆಯಾಸವಾದಾಗ, ಕೃಷರಾಗಿ ಹೋದಾಗ, ಅಸ್ವಸ್ಥರಾದಾಗ, ಖಿನ್ನರಾದಾಗ ಆತನೇ ನಮಗೆ ಜೀವವಾಗಿರುತ್ತಾನೆ. ಖಂಡಿತವಾಗಿಯೂ ಆತನು ನಮಗೆ ಸಮೃದ್ಧಿಯಾದ ಜೀವನವನ್ನು ವಾಗ್ದಾನ ಮಾಡಿದ್ದಾನೆ (ಯೋಹಾನ 10:10). ಇದು ನಮಗೆ ಶಾಶ್ವತ ಮನೆಯನ್ನು ಮತ್ತು ಶಾಶ್ವತವಾದ ಜೀವನವನ್ನು ಒಳಗೊಂಡಿದೆ. ಆದರೆ ಈ ಲೋಕದಲ್ಲಿಯೂ ಸಹಾ ಭಿನ್ನವಾದ ಜೀವನಶೈಲಿಯನ್ನು ಒಳಗೊಂಡಿದೆ. ನಮ್ಮ ಸೃಷ್ಟಿಕರ್ತನು ನಮ್ಮ ಆಳತೆಗೆ ಮೀರದಷ್ಟು ಸಮೃದ್ಧಿಯನ್ನು ಈಗಲೂ ಸಹಾ ಕೊಡುವುದಕ್ಕೆ ಶಕ್ತನಾಗಿದ್ದಾನೆ.

"ನಿಮ್ಮ ಹೃದಯವು ಕಳವಳಗೊಳ್ಳದೆ ಇರಲಿ" ಎಂಬುದು ನಾವು ನಿರೀಕ್ಷೆಯಲ್ಲಿ ಜೀವಿಸುವುದಕ್ಕೆ ಒಂದು ಆಹ್ವಾನವಾಗಿದೆ. ನಮ್ಮ ಭಾವನೆ ಕುಗ್ಗಿರುವಾಗ ಆತನು ನಮ್ಮನ್ನು ಮೇಲಕ್ಕೆ ಎತ್ತಬಲ್ಲವನಾಗಿರುತ್ತಾನೆ. ನಾವು ಪಾಪ ಮತ್ತು ಅಂಧಕಾರದಲ್ಲಿ ಹೋರಾಡುವಾಗ ಆತನೇ ನಮ್ಮಲ್ಲಿ ಒಳ್ಳೆಯ ಕೆಲಸಗಳನ್ನು ಆರಂಭಿಸಿ ಅವುಗಳನ್ನು ಸಿದ್ಧಿಗೆ ತರುತ್ತಾನೆ (ಫಿಲಿಪ್ಪಿ 1:6).

ವಿಷಯಗಳು ಇಲ್ಲಿ ಎಷ್ಟೇ ಕೆಟ್ಟದಾಗಿ ಪರಿಣಮಿಸಲಿ (ಹೌದು, ಕೆಟ್ಟದಾಗಿ ಪರಿಣಮಿಸುತ್ತವೆ) ತೊಂದರೆ ಇಲ್ಲ. ನಮಗೆ ಯೇಸುಕ್ರಿಸ್ತನಲ್ಲಿ ಆಗಿರುವ ವಾಗ್ದಾನದ ಕಡೆಗೆ ನೋಡೋಣ. ಆತನು ನಮಗೋಸ್ಕರ ಸ್ಥಳವನ್ನು ಸಿದ್ಧಮಾಡುತ್ತಿದ್ದಾನೆ. ಅಲ್ಲಿ ನಾವು ನಮ್ಮ ನೋವು, ಅಸಮಾಧಾನ, ಕಷ್ಟ ಸಂಕಟಗಳಿಂದ ಎಂದೆಂದಿಗೂ ನಿವೃತ್ತಿ ಹೊಂದಿರುತ್ತೇವೆ. ಈ ನಿರೀಕ್ಷೆಯನ್ನು ತಾನೆ ನಾವು ಯೇಸುಕ್ರಿಸ್ತನಲ್ಲಿ ಹೊಂದಿದ್ದೇವೆ. ನಮ್ಮ ಹಿನ್ನೆಲೆಯೇನೆ ಆಗಿರಲಿ ನಮ್ಮ ಜೀವಿತದಲ್ಲಿ ನಾವು ಅಪ್ರಮಾಣಿಕರಾಗಿದ್ದರೂ ಯೇಸುಕ್ರಿಸ್ತನು ಅದೇ ನಿರೀಕ್ಷೆಯನ್ನು ನಮ್ಮೆಲ್ಲರಿಗೂ ಕೊಟ್ಟಿದ್ದಾನೆ.

ಆದುದರಿಂದ ನಮಗೆ ಮುಖ್ಯವಾದುದ್ದೇನೆಂದರೆ ನಮ್ಮಲ್ಲಿ ಬಲಹೀನ ತೆಗಳಿದ್ದಾಗ್ಯೂ ನಮ್ಮ ಮನಸ್ಸಿಗೆ ನೋವಾಗಿರುವಾಗಲೂ, ಮನಗುಂದಿದಾಗಲೂ ಬಿದ್ದು ಹೋದ ಪರಿಸ್ಥಿತಿಯಲ್ಲೂ ನಮ್ಮನ್ನು ಆತನು ಅಂಗೀಕರಿಸುವುದರಿಂದ ನಾವು ದೇವರ ಹತ್ತಿರ ಬರಬೇಕು. ಇದನ್ನು ತಾನೆ ಕೃಪೆ ಎನ್ನುವುದು, ಮತ್ತು ಇದು ನಂಬಿಕೆಯಿಂದ ಆಗುವುದರಿಂದ ಇದನ್ನು ನಂಬಬೇಕು.

`ಯೆರೆಮೀಯ 3:22ನ್ನು ಓದಿರಿ ಅಲ್ಲಿ ದೇವರು ನಮ್ಮನ್ನು ಏನು ಕೇಳಿಕೊಳ್ಳುತ್ತಾನೆ, ನಂತರ ಪ್ರತಿಯಾಗಿ ನಮಗೆ ಏನು ಮಾಡುತ್ತಾನೆ.`

`ಯೇಸುಕ್ರಿಸ್ತನು ಹೇಳಿದ ಮಾತಿನ ಬಗ್ಗೆ ಆಲೋಚಿಸಿರಿ "ನಾನು ಹೇಗೆ ನಿಮಗೆ ಸ್ಥಳವನ್ನು ಸಿದ್ಧಮಾಡಿದ ಮೇಲೆ ತಿರುಗಿ ಬಂದು ನಮ್ಮನ್ನು ಕರಕೊಂಡು ಹೋಗಿ ನನ್ನ ಬಳಿ ಸೇರಿಸಿಕೊಳ್ಳುವೆನು” (ಯೋಹಾನ 14:3). ಇದು ಪ್ರಧಾನವಾದ ಮತ್ತು ನಿರ್ಣಾಯಕವಾದ ಯೇಸುಕ್ರಿಸ್ತನ ಎರಡನೆಯ ಬರೋಣದ ವಾಗ್ದಾನದ ಬಗ್ಗೆ ಏನು ಹೇಳುತ್ತದೆ? ವಿಶೇಷವಾಗಿ ಅಥೈಂಟಿಸ್ಟ್ರಿಗೆ (ಸಾವಿನ ಅರಿವು ಇದ್ದವರಾಗಿ) ಎರಡನೆಯ ಬರೋಣದ ವಾಗ್ದಾನವು ಯಾಕೆ ಅಷ್ಟು ಅಮೂಲ್ಯವಾಗಿದೆ.`