---
title:  ಆಕಾಂಕ್ಷೆ
date:   13/07/2021
---

ಯೇಸುಕ್ರಿಸ್ತನು ಶಿಲುಬೆಗೆ ಹಾಕುವ ಹಿಂದಿನ ವಾರದಲ್ಲಿ ಆತನು ನಡಿಸಿದ ಸೇವೆಯನ್ನು ಅಧ್ಯಯನ ಮಾಡುವುದು ಯಾವಾಗಲೂ ಸ್ಫೂರ್ತಿ ಮತ್ತು ಉತ್ತೇಜನದ ಮೂಲವಾಗಿದೆ. ಇದು ಹೇಗೆ ಜನರ ಅಸಮಧಾನ ಮತ್ತು ಆಕಾಕ್ಷೆ ಅಹಿತಕರವಾದ ವಿಷಯಗಳಿಗೆ ನಡೆಸುತ್ತವೆ ಎಂಬುದರ ಸೆರೆ ಹಿಡಿದ ಚಿತ್ರವನ್ನು ತೋರಿಸಿಕೊಡುತ್ತದೆ.

`ಲೂಕ 22:14-30 ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ಪಕ್ಕದ ಭೋಜನವನ್ನು ಮಾಡುವುದಕ್ಕೆ ಶಿಷ್ಯರೊಟ್ಟಿಗೆ ಸೇರಿದ್ದಾಗ ಅವರು ತಮ್ಮಲ್ಲಿ ಯಾವನು ಹೆಚ್ಚಿನವ- ನೆನಿಸಿಕೊಳ್ಳಬೇಕು ಎಂದು ವಾದ ಮಾಡತೊಡಗಿದಾಗ ಅದನ್ನು ಕೇಳಿಸಿಕೊಂಡ ಯೇಸುಕ್ರಿಸ್ತನ ಭಾವನೆಗಳ ಬಗ್ಗೆ ಆಲೋಚಿಸಿರಿ (ಲೂಕ 22:24). ಯಾಕೆ ಶಿಷ್ಯರು ಅಂತಹ ಗಂಭೀರವಾದ ಸಂದರ್ಭದಲ್ಲಿ ಮಾರ್ಗ ಬಿಟ್ಟು ಮಾನುಷ ಮಹತ್ವಗಳ ಬಗ್ಗೆ ಗಮನಹರಿಸಿದರು?`

ನಾವು ಸಾಮಾನ್ಯವಾಗಿ ನಮ್ಮ ಸಭೆಯಲ್ಲಿ, ನಮ್ಮ ಕುಟುಂಬದಲ್ಲಿ ಅಥವಾ ನಾವು ಕೆಲಸ ಮಾಡುವ ಸ್ಥಳಗಳಲ್ಲಿ ನಮ್ಮಲ್ಲಿ ಹೆಚ್ಚಿನವರಾರೆಂದು ಚರ್ಚಿಸುವುದಕ್ಕೆ ಹೋಗುವುದಿಲ್ಲ. ನಾವು ಮನಸ್ಸಿನಲ್ಲಿ ಅದರ ಬಗ್ಗೆ ಬಹಳವಾಗಿ ಆಲೋಚಿಸುತ್ತೇವೆಯೇ ಹೊರತು ಮುಕ್ತವಾಗಿ ಅವುಗಳ ಬಗ್ಗೆ ಮಾತಾಡುತ್ತೇವೆಯೇ? ಯೇಸುಕ್ರಿಸ್ತನ ಶಿಷ್ಯರು ಹೀಗೆ ಇದರ ಬಗ್ಗೆ ಎತ್ತಿದ ಪ್ರಶ್ನೆಯು ಮೊದಲನೆಯದಾಗಿರಲಿಲ್ಲ. ಮತ್ತಾಯ 18:1 ವಚನದಲ್ಲಿ ಆತನ ಶಿಷ್ಯರು ಪರಲೋಕದಲ್ಲಿ ಯಾವನು ಹೆಚ್ಚಿನವನು? ಎಂದು ಮಾರ್ಮಿಕವಾಗಿ ಪ್ರಶ್ನಿಸುತ್ತಾರೆ. ಯೇಸುಕ್ರಿಸ್ತನ ಉತ್ತರವು ಅವರಿಗೆ ಒಂದು ವಸುನಿಷ್ಠವಾದ ಪಾಠವನ್ನು ತಿಳಿಸುತ್ತದೆ. ಆತನು ಚಿಕ್ಕ ಮಗುವನ್ನು ಹತ್ತಿರಕ್ಕೆ ಕರೆದು ಅವರ ನಡುವೆ ನಿಲ್ಲಿಸಿ ವಿವರಿಸುತ್ತಾನೆ. ನೀವು ತಿರುಗಿಕೊಂಡು ಚಿಕ್ಕಮಕ್ಕಳಂತೆ ಆಗದೆ ಹೋದರೆ ಪರಲೋಕ ರಾಜ್ಯದಲ್ಲಿ ಸೇರುವುದೇ ಇಲ್ಲವೆಂದು ನಿಮಗೆ ಸತ್ಯವಾಗಿ ಹೇಳುತ್ತೇನೆ" ಎಂದು ಎಚ್ಚರಿಸುತ್ತಾನೆ.

ಯೇಸುಕ್ರಿಸ್ತನಲ್ಲಿ ನಾವು ನಿಜವಾದ ವಿಶ್ರಾಂತಿಯನ್ನು ಕಂಡುಕೊಳ್ಳಬೇಕಾದರೆ ಮಾನಸಾಂತರ ನಮಗೆ ತಳಹದಿಯಾಗಿರಬೇಕು. ನಮಗೆ ಹೊರಗಿನಿಂದ ಸಹಾಯ ಬೇಕೆಂದುಕೊಳ್ಳುತ್ತೇವೆ. ಆದರೆ ತಕ್ಷಣ ಯೇಸುಕ್ರಿಸ್ತನ ಮೇಲೆ ಮಾತ್ರ ನಾವು ಭರವಸವಿಡಬೇಕು ಎಂಬುದನ್ನು ಮನಗಾಣುತ್ತೇವೆ. ನಮ್ಮ ಮೌಲ್ಯಗಳ ಮತ್ತು ಆಶೆಗಳ ವರ್ಗಾವಣೆಯಾಗುವುದು ನಮ್ಮ ಅನುಭವಕ್ಕೆ ಬರುತ್ತದೆ. ಯೇಸುಕ್ರಿಸ್ತನು ತನ್ನ ಶಿಷ್ಯರಿಗೆ ಈ ಮಗುವಿನಂತೆ ನನ್ನನ್ನು ನಂಬಿರಿ ನನ್ನ ಮೇಲೆ ಭರವಸಪಡಿರಿ ಎಂದು ಆಜ್ಞಾಪಿಸುತ್ತಾನೆ. ನಿಜವಾದ ಹೆಚ್ಚುಗಾರಿಕೆ (ದೊಡ್ಡತನ) ಎಂಬುದು ನಮ್ಮ ಹಕ್ಕು ಬಾಧ್ಯತೆಗಳನ್ನು ಬಿಟ್ಟು ಪರಲೋಕದ ಮೌಲ್ಯಗಳನ್ನು ಆಲಂಗಿಸಿಕೊಳ್ಳುವುದೇ ಆಗಿದೆ.

ದೌರ್ಭಾಗ್ಯವೇನೆಂದರೆ ಶಿಷ್ಯರು ಈ ಪಾಠವನ್ನು ಯೇಸುಕ್ರಿಸ್ತನು ಪಸ್ಯಭೋಜನ ಮಾಡಿದ ದಿನದವರೆಗೂ ಕಲಿತಿರಲಿಲ್ಲವೆಂಬುದು ಗೊತ್ತಾಗುತ್ತದೆ. ಅವರಲ್ಲಿದ್ದ ವೈಮನಸ್ಸು ಮತ್ತು ಒಳಜಗಳವು ಮತ್ತೆಂದಿಗೂ ನಡೆಯದ ಪರಿಪೂರ್ಣವಾದ ಅನ್ನೋನ್ಯತೆಯನ್ನು ಹಾಳುಗೆಡಹಿತು. ಇದೆಲ್ಲವನ್ನು ಅವರು ಕ್ರಿಸ್ತನ ಜೊತೆ ಇರುತ್ತಾ ಅವನ ಜೊತೆ ಸೇವೆ ಮಾಡುತ್ತಾ ಆತನ ಉಪದೇಶ ಕೇಳುತ್ತಾ ಕಲಿಯುತ್ತಾ ಇರುವಾಗಲೇ ಮಾಡಿದರು ಅಲ್ಲವೇ? ಮನುಷ್ಯನ ಹೃದಯವು ಶಿಷ್ಯರ ನಡುವೆ ನಡೆದ ಚರ್ಚೆಯು ದುಃಖಕರವಾಗಿದ್ದಾಗ್ಯೂ ನಾವು ಹೆಚ್ಚು ಸಕಾರಾತ್ಮಕವಾದ ಮಗ್ಗುಲಿನಿಂದ ಯೇಸುಕ್ರಿಸ್ತನಲ್ಲಿ ಯಾವಾಗಲೂ ಈವಾಗಲೂ ವಾಸ್ತವಿಕವಾಗಿರುವ ಕೃಪೆಯ ಬಗ್ಗೆ ಆಲೋಚಿಸೋಣ. ಯೇಸುಕ್ರಿಸ್ತನು ತನ್ನ ಶಿಷ್ಯರನ್ನು ಎಂದಿಗೂ ಕೈ ಬಿಡಲಿಲ್ಲ.

`ನಾವು ಶಿಲುಬೆಗೆ ತೂಗುಹಾಕಲ್ಪಟ್ಟ ಕ್ರಿಸ್ತನ ಮೇಲೆ ನಮ್ಮ ಗಮನವನ್ನು ಹರಿಸುವುದು ಪಾಪದಲ್ಲಿ ಬಿದ್ದುಹೋದ ಮನುಷ್ಯರಾದ ನಮ್ಮ ಅಹಂಭಾವಕ್ಕೆ ಪರಿಹಾರವಾಗಿದೆ ಏಕೆ?`