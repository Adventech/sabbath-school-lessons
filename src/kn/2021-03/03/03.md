---
title:  ಸ್ವಾರ್ಥತೆ
date:   12/07/2021
---

ಆಸ್ಪೆನ್ ಮರಗಳು ಭೂಮಿಯ ಕೆಳಗೆ ತಮ್ಮ ಬೇರುಗಳನ್ನು ದೊಡ್ಡದಾಗಿ ಹರಡಿಕೊಳ್ಳುವಂತೆ ಸ್ವಾರ್ಥವು ಸಹಾ ಪಾಪವೆಂಬ ನೆಲದೊಳಗೆ ಹರಡಿದ ದೊಡ್ಡ ಭಾಗವಾಗಿದೆ. ಇದು ನಮ್ಮನ್ನು ಯೇಸುಕ್ರಿಸ್ತನಿಂದ ಸಿಗುವ ನಿಜವಾದ ವಿಶ್ರಾಂತಿಯಿಂದ ದೂರ ಮಾಡುತ್ತದೆ. ನಾವು ವ್ಯಕ್ತಪಡಿಸಬಹುದಾದ ಎಲ್ಲಾ ಪಾಪಗಳಿಗಿಂತ ಸುಲಭವಾಗಿ ವ್ಯಕ್ತಪಡಿಸುವಂಥ ಪಾಪವು ಸ್ವಾರ್ಥವಾಗಿದೆ ಅಲ್ಲವೆ? ನಮ್ಮೆಲ್ಲರಿಗೂ ಸ್ವಾರ್ಥವೆಂಬುದು ಉಸಿರಾಡುವಷ್ಟು ಸ್ವಾಭಾವಿಕವಾಗಿದೆ.

`ಲೂಕ 12:13-21 ವಚನಗಳನ್ನು ಓದಿರಿ. ಯೇಸುಕ್ರಿಸ್ತನ ಸಾಮ್ಯದಲ್ಲಿ ಎತ್ತಿ ಹೇಳಿರುವ ಸಮಸ್ಯೆಯ ಬಗ್ಗೆ ಚರ್ಚಿಸಿರಿ. ಮುಂದಿನ ಜೀವನಕ್ಕೆ ಏರ್ಪಾಟು ಮಾಡಿಕೊಳ್ಳುವುದು ಸ್ವಾರ್ಥವೇ ಮತ್ತು ದೇವರ ರಾಜ್ಯವನ್ನು ಅಸಡ್ಡೆ ಮಾಡಿದಂತೆಯೇ? ಹಾಗಿಲ್ಲದಿದ್ದರೆ, ಯೇಸುಕ್ರಿಸ್ತನು ನಮಗೆ ಯಾವುದರ ಬಗ್ಗೆ ಎಚ್ಚರಿಕೆಯನ್ನು ಕೊಡುತ್ತಿದ್ದಾನೆ?`

ಈ ಸಾಮ್ಯವು ಲೂಕನ ಸುವಾರ್ತೆಯಲ್ಲಿ ಮಾತ್ರ ಬರುತ್ತದೆ. ಜನರ ಮಧ್ಯದಿಂದ ಬಂದ ಅನಾಮಿಕ ಪ್ರಶ್ನೆಗೆ ಉತ್ತರವಾಗಿ ಈ ಸಾಮ್ಯವು ಹೇಳಲ್ಪಟ್ಟಿದೆ. ತಂದೆಯ ಆಸ್ತಿಯನ್ನು ಪಾಲು ಮಾಡಿಕೊಳ್ಳುವ ವಿಷಯದಲ್ಲಿ ಯೇಸುಕ್ರಿಸ್ತನು ಅವನ ಮನವಿಯನ್ನು ತಿರಸ್ಕರಿಸುತ್ತಾನೆ. ನಮ್ಮಲ್ಲಿ ಅಂತರ್ಗತವಾಗಿರುವ ಸ್ವಾರ್ಥದ ಸಮಸ್ಯೆಯ ಬಗ್ಗೆ ಗಮನ ಹರಿಸುತ್ತಾನೆ. ಆಳವಾಗಿ ಅಗೆದು ನಮ್ಮೊಳಗೆ ಹಂಚಿಕೊಂಡಿರುವ ಪಾಪದ ಬೇರಿನ ವ್ಯವಸ್ಥೆಯ ನಮ್ಮ ವೈಯಕ್ತಿಕ ಸ್ವಾರ್ಥ ನಡವಳಿಕೆಗೆ ಕಾರಣವೆಂದು ತೋರಿಸುವವನಾಗಿದ್ದಾನೆ.

`ನಿಮ್ಮ ಜೀವನದಲ್ಲಿ ನೀವು ವ್ಯಕ್ತಪಡಿಸಿರುವ ಸ್ವಾರ್ಥಗಳ ಬಗ್ಗೆ ಆಲೋಚಿಸುವ ಸ್ವಾರ್ಥವು ಹೇಗೆ ನಾವು ದೇವರೊಂದಿಗೆ, ನಮ್ಮ ಜೀವನ ಸಂಗಾತಿಯೊಂದಿಗೆ, ನಮ್ಮ ಕುಟುಂಬ ಸದಸ್ಯರೊಂದಿಗೆ ಸಭೆಯ ಕುಟುಂಬಗಳೊಂದಿಗೆ, ನಮ್ಮ ನೆರೆಹೊರೆಯುವರೊಂದಿಗೆ ಮತ್ತು ಸಹೋದ್ಯೋಗಿಗಳೊಂದಿಗೆ ಇಟ್ಟುಕೊಂಡಿರುವ ಸಂಬಂಧದ ಮೇಲೆ ಪರಿಣಾಮ ಬೀರುತ್ತವೆ? ಇದಕ್ಕೆ ಫಿಲಿಪ್ಪಿ 2:5–8ರಲ್ಲಿ ಯಾವ ಪರಿಹಾರ ಸಿಗುತ್ತದೆ?`

ಈ ಸಾಮ್ಯದಲ್ಲಿ ಬರುವ ಅನಾಮಿಕ ಶ್ರೀಮಂತನು ತನ್ನ ಆಸೆ ಆಕಾಂಕ್ಷೆಗಳ ಮೇಲೆ ಮಾತ್ರ ಗಮನ ಹರಿಸಿ ತಮಗೆ ಕಾಣಿಸದ ಪರಲೋಕದ ವಾಸ್ತವಿಕತೆಯನ್ನು ಪರಿಗಣಿಸಲು ಮರೆತು ಬಿಡುತ್ತಾನೆ. ದೊಡ್ಡವುಗಳು, ಉತ್ತಮವಾದವುಗಳು ಮತ್ತು ಹೆಚ್ಚಿನದು ದೇವರ ರಾಜ್ಯದ ತಳಹದಿಯ ನಿಯಮಗಳಾಗಿರುವುದಿಲ್ಲ. ಯೇಸುಕ್ರಿಸ್ತನು ನಮ್ಮ ಬದಲಿಯಾಗುವುದಕ್ಕೆ ಆತನಿಗೆ ಪ್ರೇರಿತವಾದುದೇನೆಂದು ಪೌಲನು ನಮಗೆ ಕಿರುನೋಟ ನೀಡುತ್ತಾನೆ.

ಫಿಲಿಪ್ಪಿ 2:5-8 ವಚನಗಳು ನಿಸ್ವಾರ್ಥತೆ, ದೀನತೆ ಮತ್ತು ಪ್ರೀತಿಯನ್ನು ವಿವರಿಸುವ ನೀಲನಕ್ಷೆಯಾಗಿದೆ. ದೇವರ ಮೇಲೆ ಮತ್ತು ಇತರರ ಮೇಲೆ ನಾವು ಇಟ್ಟಿರುವ ಪ್ರೀತಿಯು ನಮ್ಮ ಆಯ್ಕೆ ಆದ್ಯತೆಗಳನ್ನು ಪ್ರೇರಿಸಿದೆ ಹೋದರೆ ನಾವು ಈ ಲೋಕದಲ್ಲಿ ದೊಡ್ಡ ಕಣಜಗಳನ್ನು ಕಟ್ಟಿಸಿಕೊಂಡು ಪರಲೋಕದಲ್ಲಿ ಸಣ್ಣಗಂಟನ್ನು ಇಟ್ಟುಕೊಳ್ಳ ಬಯಸುತ್ತೇವೆ (ಮತ್ತಾಯ 6:20).

`ಆಸ್ತಿ ಐಶ್ವರ್ಯದ ಆಸೆಯಲ್ಲಿ ಸಿಕ್ಕಿ ಹಾಕಿಕೊಳ್ಳುವುದು ಬಹಳ ಸುಲಭವಾದುದು ಏಕೆ? ನಾವು ಇಲ್ಲಿ ಬದುಕುಳಿಯುವುದಕ್ಕೆ ಒಂದಷ್ಟು ಹಣ ಬೇಕಾಗುತ್ತದೆಯಾದರೂ ನಾವು ಯಾವಾಗಲೂ ಹೆಚ್ಚಾಗಿ ಬಯಸುತ್ತೇವೆ ಏಕೆ?`