---
title:  ಹೆಚ್ಚಿನ ಚಿಂತನೆ
date:   16/07/2021
---

ನಮ್ಮ ಜೀವಿತದ ಮೇಲೆ ನಾವು ಕೇಂದ್ರೀಕೃತರಾದರೆ ಅಲ್ಲಿ ಬೆಳವಣಿಗೆ ಇರುವುದಿಲ್ಲ ಮತ್ತು ಜೀವನದಲ್ಲಿ ಒಳ್ಳೇ ಫಲಗಳನ್ನು ಕೊಡಲಾರೆವು. ನೀವು ಕ್ರಿಸ್ತನನ್ನು ವೈಯಕ್ತಿಕವಾಗಿ ರಕ್ಷಕನನ್ನಾಗಿ ಅಂಗೀಕಾರ ಮಾಡಿದ್ದರೆ, ನಿಮ್ಮನ್ನು ನೀವು ಮರೆತುಕೊಳ್ಳಿರಿ, ಇತರರಿಗೆ ಸಹಾಯ ಮಾಡಲು ಪ್ರಯತ್ನಿಸಿರಿ. ಯೇಸುಕ್ರಿಸ್ತನ ಒಳ್ಳೆಯತನದ ಬಗ್ಗೆ, ಆತನ ಪ್ರೀತಿಯ ಬಗ್ಗೆ ಮಾತಾಡಿರಿ. ನಿಮಗೆ ಸಿಕ್ಕಿರುವ ಕರ್ತವ್ಯವನ್ನು ಚೆನ್ನಾಗಿ ಮಾಡಿರಿ. ಕಳೆದು ಹೋದವವರನ್ನು ಹುಡುಕುವವರಾಗಿ ನಿಮ್ಮೆಲ್ಲಾ ಅವಕಾಶಗಳನ್ನು ಬಲವನ್ನೂ ಉಪಯೋಗಿಸಿ ಆತ್ಮಗಳ ಭಾರವನ್ನು ಹೃದಯದಲ್ಲಿ ಹೊತ್ತುಕೊಂಡು ಸಾಗಿರಿ. ನೀವು ಯೇಸುಕ್ರಿಸ್ತನ ಆತ್ಮವನ್ನು ಹೊಂದಿದಾಗ ನೀವು ನಿಸ್ವಾರ್ಥ ಪ್ರೀತಿಯಿಂದ ಇತರರಿಗಾಗಿ ದುಡಿಯುವಿರಿ. ನೀವು ಬೆಳೆದು ಒಳ್ಳೆಯ ಫಲಗಳನ್ನು ಕೊಡುವಿರಿ. ಆತ್ಮನಿಂದ ದೊರಕುವ ಕೃಪೆಯು ನಿಮ್ಮ ಗುಣಸ್ವಭಾವವನ್ನು ಮಾಗಿಸುವುದು. ನಿಮ್ಮ ನಂಬಿಕೆಯು ವೃದ್ಧಿಯಾಗುತ್ತದೆ. ನಿಮ್ಮ ಅರಿವು ತಿಳಿಯಾಗುತ್ತದೆ. ನಿಮ್ಮ ಪ್ರೀತಿಯು ಪರಿಪೂರ್ಣವಾಗುತ್ತದೆ. ನೀವು ಪರಿಶುದ್ಧತೆಯಲ್ಲಿ, ಉದಾತ್ತತೆಯಲ್ಲಿ ಮತ್ತು ಮನೋಹರತೆಯಲ್ಲಿ ಯೇಸುಕ್ರಿಸ್ತನ ಸ್ವರೂಪವನ್ನು ಹೆಚ್ಚು ಹೆಚ್ಚಾಗಿ ಪ್ರತಿಫಲಿಸುವಿರಿ'- ಎಲೆನ್ ಜಿ ವೈಟಮ್ಮನವರ ಕ್ರೈಸ್ಟ್ ಆಪ್ಟೆಕ್ಸ್ ಲೆಸೆನ್ಸ್ ಪುಸ್ತಕದಲ್ಲಿ ಪುಟ 67, 68,

ದೇವರ ಕೃಪೆಯಲ್ಲಿ ತಗ್ಗಿಸಿಕೊಳ್ಳದೆ ಸಭೆಯಲ್ಲಿ ಸದಸ್ಯರ ನಡುವೆ ಇರುವ ಸಮಸ್ಯೆಗಳನ್ನು ಪರಿಹರಿಸುವಾಗ ಸಂಬಂಧಿತ ಗುಂಪಿನ ನಡುವೆ ಮಾತುಕತೆಯು ಗಂಟೆಗಳ ಕಾಲ ಎಳೆದುಕೊಂಡು ಹೋಗುತ್ತದೆ. ಆವಾಗ ಅವರ ಸಮಯವು ಮಾತ್ರವಲ್ಲ ದೇವರ ಸೇವಕರ ಸಮಯವೂ ಪೋಲಾಗುತ್ತದೆ. ನಾವು ನಮ್ಮ ಗರ್ವ ಮತ್ತು ಸ್ವಾರ್ಥವನ್ನು ಪಕ್ಕಕ್ಕೆ ಸರಿಸಿದರೆ ನಮ್ಮ ಸಮಸ್ಯೆಗಳು ಐದು ನಿಮಿಷಗಳಲ್ಲಿ ಪರಿಹಾರವಾಗುತ್ತವೆ" ಎಲೆನ್ ಜಿ ವೈಟಮ್ಮನವರ ಈಸಿ ರೈಟಿಂಗ್ಸ್ 119ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ತರಗತಿಯಲ್ಲಿ ನಿಜ ಜೀವನದಲ್ಲಿ ಸ್ವಾರ್ಥವನ್ನು ಗೆಲ್ಲುವ ವಿಧಾನಗಳ ಬಗ್ಗೆ ಆಲೋಚಿಸಿರಿ. ಇವು ನಿಜವಾಗಿ ನಮ್ಮ ಜೀವನದಲ್ಲಿ ಸಾಧ್ಯವಾಗುವಂತೆ ಪರಸ್ಪರ ನಾವು ಹೇಗೆ ಜವಾಬ್ದಾರಿ ವಹಿಸಬಹುದು?`

`2. ಆಕಾಂಕ್ಷೆಯು ಹುಟ್ಟುತ್ತಾ ಕೆಟ್ಟದಲ್ಲ. ಆದರೂ ಅದರ ಬಲೆಯಲ್ಲಿ ಬಿದ್ದು ಹೋಗದೆ ದೇವರಿಂದ ಸಿಗುವ ದೊಡ್ಡ ವಸ್ತುಗಳನ್ನು ಹೇಗೆ ಕಲ್ಪಿಸಿಕೊಳ್ಳುವಿರಿ ಮತ್ತು ಅವುಗಳಿಗಾಗಿ ಕಾಯಬಿಲ್ಲಿರಿ?`

`3. ನಮ್ಮಲ್ಲಿ ಬಹುತೇಕರು ತಮ್ಮಲ್ಲಿರುವ ಆಸೆ ಆಕಾಂಕ್ಷೆ, ಕಪಟತನ, ಮತ್ಸರ ಮುಂತಾದವುಗಳನ್ನು ಬಹಿರಂಗವಾಗಿ ತೋರಿಸುವುದಿಲ್ಲ. ನಾವು ಅವುಗಳನ್ನು ಬಹಳ ಉಪಾಯದಲ್ಲಿ ಮರೆಸುವ ವೇಷ ತೊಟ್ಟಿರುತ್ತೇವೆ. ಆಸ್ಪಿನ್ ಮರಗಳ ಬೇರುಗಳ ಭೂಮಿಯ ಕೆಳಪದರುಗಳಲ್ಲಿ ಹರಡಿಕೊಂಡಂತೆ ನಮ್ಮಲ್ಲೂ ಈ ನಕಾರಾತ್ಮಕ ಗುಣಸ್ವಭಾವಗಳು ಗುಪ್ತವಾಗಿ ಮನೆ ಮಾಡಿರುತ್ತವೆ. ಆವಾಗ ನಮ್ಮಲ್ಲಿ ಆತ್ಮನಿಂದ ಮಾನಸಾಂತರ ಹೊಂದಿ ಅಭ್ಯಾಸದಲ್ಲಿಟ್ಟುಕೊಂಡಿರುವ ಗುಣಸ್ವಭಾವಗಳು ಹೇಗೆ ಕಾಣುತ್ತವೆ? ನಾವು ನಮ್ಮ ಅಸಮಾಧಾನದ ಬೇರನ್ನು ಕಿತ್ತೊಗೆಯ ಬಹುದು ಮತ್ತು ಯೇಸುಕ್ರಿಸ್ತನಲ್ಲಿ ನಿಜವಾದ ವಿಶ್ರಾಂತಿಯನ್ನು ಹೊಂದಿಕೊಳ್ಳಬಹುದು?`

`4. ಯೇಸು ಕ್ರಿಸ್ತನ ಎರಡನೆ ಬರೋಣದ ಪ್ರಾಮುಖ್ಯತೆಯ ಬಗ್ಗೆ ಇರುವ ಗುರುವಾರ ಪಾಠದ ಪ್ರಶ್ನೆಯ ಬಗ್ಗೆ ಹೆಚ್ಚಾಗಿ ಧ್ಯಾನಿಸಿರಿ. ಖಂಡಿತವಾಗಿಯೂ, ಅದಿಲ್ಲದೆ ನಮಗೆ ಯಾವ ನಿರೀಕ್ಷೆ ಇದೆ? ಸತ್ತವರು ಕ್ರಿಸ್ತನು ಎರಡನೇ ಸಲ ಬರುವಾಗ ಪುನರುತ್ಥಾನ ಹೊಂದುತ್ತಾರೆ. ಅದುವರೆಗೆ ನಿದ್ರಿಸುತ್ತಾರೆ ಎಂದು ತಿಳಿದಿರುವಾಗ ಎರಡನೇ ಬರೋಣ ಇಲ್ಲದೆ ಹೋದರೆ ಆತನ ಮೊದಲ ಬರೋಣ ನಮಗೆ ಹೇಗೆ ಪ್ರಯೋಜನವಾಗುತ್ತದೆ?`