---
title:  ಕಪಟತೆ (ಡಂಬಾಚಾರ)
date:   14/07/2021
---

ಒಬ್ಬ ಕಪಟಿಯು ತನ್ನಲ್ಲಿರುವ ಸ್ವಭಾವವನ್ನು ಮರೆಮಾಚಿ ತನ್ನಲ್ಲಿರದ ಸ್ವಭಾವವನ್ನು ಪ್ರದರ್ಶನ ಮಾಡುವವನಾಗಿರುತ್ತಾನೆ. ಈ ಪದವು ಮತ್ತಾಯ 23ನೇ ಅಧ್ಯಾಯದಲ್ಲಿ, ಯೇಸುಕ್ರಿಸ್ತನು ಸಾರ್ವಜನಿಕವಾಗಿ ಯೆಹೂದ ಮತದ ನಾಯಕತ್ವದ ಪ್ರಧಾನರಾದ ಫರಿಸಾಯರನ್ನು ಶಾಸ್ತ್ರಿಗಳನ್ನು ಕುರಿತು ಮಾಡಿದ ಉಪದೇಶದಲ್ಲಿ ಆರು ಸಲ ಉಪಯೋಗಿಸಲ್ಪಟ್ಟಿದೆ. (ಮತ್ತಾಯ 23:13, 15, 23, 25, 27,29), ಸುವಾರ್ತೆಯು ಯೇಸುಕ್ರಿಸ್ತನು ಜಾರರಿಗೆ, ಸುಂಕದವರಿಗೆ, ವೇಶೈಯರಿಗೆ ಮತ್ತು ಕೊಲೆಗಾರರಿಗೆ ಕೊಟ್ಟ ಕೃಪೆ ಮತ್ತು ಕ್ಷಮಾಪಣೆಯನ್ನು ನಮಗೆ ತೋರಿಸುತ್ತದೆ. ಆದರೆ ಯೇಸುಕ್ರಿಸ್ತನು ಕಪಟಿಗಳ ವಿಷಯದಲ್ಲಿ ಬಹಳ ಕಡಿಮೆ ಸಹನೆಯನ್ನು ವ್ಯಕ್ತಪಡಿಸಿದನು (ಮತ್ತಾಯದಲ್ಲಿರುವ ಹೆಚ್ಚಿನ ಉಲ್ಲೇಖಗಳನ್ನು ನೋಡಿರಿ (ಮತ್ತಾಯ 6:2,5,16, ಮತ್ತಾಯ 7:5, ಮತ್ತಾಯ 15:7-9, ಮತ್ತಾಯ 22:18).

`ಮತ್ತಾಯ 23:1-13 ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ಕಪಟಿಗಳಲ್ಲಿ ಕಂಡು ಹೇಳಿದ ನಾಲ್ಕು ಗುಣಸ್ವಭಾವವನ್ನು ಪಟ್ಟಿಮಾಡಿರಿ.`

ಯೇಸುಕ್ರಿಸ್ತನು ಫರಿಸಾಯರಿಗೆ ಮತ್ತು ಶಾಸ್ತ್ರಿಗಳಿಗೆ ನಾಲ್ಕು ಗುಣಸ್ವಭಾವಗಳನ್ನು ಆರೋಪಿಸುತ್ತಾನೆ. ಮೊದಲು ಶತಮಾನದಲ್ಲಿ ಯೆಹೂದ್ಯಮತದ ವ್ಯವಸ್ಥೆಯಲ್ಲಿ ಫರಿಸಾಯರು ಧಾರ್ಮಿಕ ಹಕ್ಕುಗಳನ್ನು ಹೊಂದಿದ್ದ ಸಂಪ್ರದಾಯನಿಷ್ಠರಾಗಿದ್ದವರು ಅವರು ಲಿಖಿತ ಧರ್ಮಶಾಸ್ತ್ರದಲ್ಲಿ ಮೌಖಿಕ ಕಟ್ಟುಪಾಡುಗಳಲ್ಲಿ ಮತ್ತು ಧಾರ್ಮಿಕ ಶುದ್ಧಾಚರಣೆಗಳಲ್ಲಿ ಬಹಳ ಆಸಕ್ತರಾಗಿದ್ದವರು. ಯೆಹೂದ್ಯ ಮತದ ದಶಕದ ಮತ್ತೊಂದು ಮಗ್ಗುಲಲ್ಲಿ ಮೇಲ್ವರ್ಗಕ್ಕೆ ಸೇರಿದ, ಬಹುತೇಕರು ಶ್ರೀಮಂತರಾಗಿದ್ದ ಸದ್ದು ಕಾಯರಿದ್ದರು. ಇವರು ಗ್ರೀಕ್ ಜೀವನಶೈಲಿಯನ್ನು ರೂಢಿಸಿಕೊಂಡು ಗ್ರೀಕ್ ಭಾಷೆಯಾಡುತ್ತಾ ಗ್ರೀಕ್ ತತ್ವಗಳನ್ನು ಪಾಲಿಸುವವರಾಗಿದ್ದರು. ಅವರಿಗೆ ನ್ಯಾಯತೀರ್ಪು ಮತ್ತು ಮರಣದ ನಂತರ ಸಿಗುವ ನಿತ್ಯಜೀವದ ಬಗ್ಗೆ ನಂಬಿಕೆ ಇರಲಿಲ್ಲ. ಅವರನ್ನು ನಾವು ತೆರೆದ ಮನಸ್ಸಿನ ಧಾರಾಳಿಗಳು ಎಂದು ಬಣ್ಣಿಸಬಹುದು. ಆದರೆ ಈ ಎರಡೂ ಗುಂಪಿನವರೂ ಕಪಟಭಾವದವರಾಗಿದ್ದರು.

ಯೇಸುಕ್ರಿಸ್ತನು ಹೇಳುವಂತೆ ನಾವು ಏನು ಹೇಳುತ್ತೇವೆಯೋ ಅದರಂತೆ ನಡೆದುಕೊಳ್ಳದೆ ಹೋದರೆ, ಮತ್ತೊಬ್ಬರು ಪಾಲಿಸಲು ಕಷ್ಟವಾಗುವ ಹಾಗೆ ಧಾರ್ಮಿಕ ಕಟ್ಟುಪಾಡುಗಳನ್ನು ಮಾಡಿಬಿಟ್ಟು ಆ ಮಾನದಂಡಗಳನ್ನು ನಮಗೆ ಅನ್ವಯ ಮಾಡಿಕೊಳ್ಳದೆ ಹೋದರೆ ನಾವು ಕಪಟಿಗಳಾಗುತ್ತೇವೆ. ನಾವು ಪ್ರದರ್ಶಿಸುವ ಧಾರ್ಮಿಕ ಶ್ರದ್ಧತೆಗೆ ಮತ್ತೊಬ್ಬರು ನಮ್ಮನ್ನು ಹೊಗಳಬೇಕೆಂದು ಬಯಸುವಾಗ ಮತ್ತು ಪರಲೋಕದ ತಂದೆಗೆ ಸಲ್ಲಬೇಕಾದ ಮಾನ ಮತ್ತು ಗೌರವವನ್ನು ನಾವು ಬಯಸುವಾಗ ನಾವು ಕಪಟಿಗಳಾಗುತ್ತೇವೆ.

ಯೇಸುಕ್ರಿಸ್ತನು ಅವರಿಗೆ ಉಪಯೋಗಿಸಿದ ಪದಗಳು ಎಷ್ಟೇ ಹರಿತವಾಗಿದ್ದರೂ ನೇರವಾಗಿದ್ದರೂ ಆತನು ಯಾರನ್ನು ಕಪಟಗಳೆಂದು ಕರೆದನೋ ಅವರ ಮೇಲೆ ಅತೀವ ಪ್ರೀತಿಯನ್ನು ಕಾಳಜಿಯನ್ನು ಇಟ್ಟಿದ್ದನು. ಯೆರೂಸಲೇಮಿನ ದೇವಾಲಯದ ಮೇಲೂ ಮತ್ತು ಅವನ ಮಾತುಗಳನ್ನು ಕೇಳಿಸಿಕೊಳ್ಳುತ್ತಿದ್ದ ಜನರ ಮೇಲೆಯೂ ಯೇಸುಕ್ರಿಸ್ತನು ನಿಧಾನವಾಗಿ ದೃಷ್ಟಿ ಬೀರಿದಾಗ ದೇವಕುಮಾರನಾದ ಆತನ ಮುಖಭಾವದಲ್ಲಿ ದೈವೀಕ ಅನುಕಂಪವು ಮಾಡಿಕೊಂಡಿತ್ತು. ಗದ್ದತಿವಾದ ಸ್ವರದಿಂದ ಹೃದಯ ದುಃಖತುಂಬಿಕೊಂಡು ಕಣ್ಣುಗಳಿಂದ ಕಂಬನಿ ಸುರಿಸುತ್ತಾ ಹೀಗೆ ಹಲುಬಿದನು. "ಯೆರೂಸಲೇಮೇ, ಯೆರೂಸಲೇಮೇ ಪ್ರವಾದಿಗಳ ಪ್ರಾಣ ತೆಗೆಯುವಳೇ, ದೇವರು ನಿನ್ನ ಬಳಿಗೆ ಕಳುಹಿಸಿಕೊಟ್ಟವರನ್ನು ಕಲ್ಲೆಸೆದುಕೊಳ್ಳುವವಳೇ, ಕೋಳಿ ತನ್ನ ಮರಿಗಳನ್ನು ರೆಕ್ಕೆಗಳ ಕೆಳಗೆ ಕೂಡಿಸಿಕೊಳ್ಳುವಂತೆ ನಿನ್ನ ಮಕ್ಕಳನ್ನು ಕೂಡಿಸಿಕೊಳ್ಳುವುದಕ್ಕೆ ನನಗೆ ಎಷ್ಟೋ ಸಾರಿ ಮನಸ್ಸಿತ್ತು; ಆದರೆ ನಿಮಗೆ ಮನಸ್ಸಿಲ್ಲದೆ ಹೋಯಿತು" ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ 620ನೇ ಪುಟ ಯೇಸುಕ್ರಿಸ್ತನು ಕಪಟಿಗಳೆಂದು ಖಂಡಿಸುತ್ತಿದ್ದ ಮಟ್ಟದಲ್ಲಿ ಧಾರ್ಮಿಕ ನಾಯಕರುಗಳು ಕಪಟಿಗಳಾಗಿರಬಾರದು ಏಕೆ?

`ನಮ್ಮಲ್ಲಿ ಅಂತಹ ಕಪಟತನವು ಇರುವುದೇ ಎಂದು ನಾವು ಹೇಗೆ ಅರಿತುಕೊಳ್ಳುತ್ತೇವೆ. ಹಾಗೆ ನಮ್ಮಲ್ಲಿ ಕಪಟತನವಿದ್ದರೆ ಅದನ್ನು ತ್ಯಜಿಸುವುದು ಹೇಗೆ?`