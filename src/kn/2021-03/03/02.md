---
title:  ಯೇಸುಕ್ರಿಸ್ತನು ಭೇದ ಹುಟ್ಟಿಸುತ್ತಾನೆ
date:   11/07/2021
---

ಕೆಲವು ಜನರು ಮಾತ್ರ ಜಗಳವನ್ನು ಇಷ್ಟಪಡುತ್ತಾರೆ. ನಾವು ಶಾಂತಿ ಮತ್ತು ಸಾಮರಸ್ಯಕ್ಕೆ ಹಾತೊರೆಯುತ್ತೇವೆ. ನಾವು ನಮ್ಮ ಸಭೆಯಲ್ಲಿ, ಸಂಸ್ಥೆಗಳಲ್ಲಿ ಸಮಾಧಾನ ಮತ್ತು ವಿರಸಗಳನ್ನು ಪರಿಹರಿಸುವ ವಿಷಯದಲ್ಲಿ ಪ್ರವಚನಗಳನ್ನು ಏರ್ಪಡಿಸುತ್ತೇವೆ. ಮತ್ತಾಯ 10:34-39 ವಚನಗಳನ್ನು ಓದಿರಿ. ಭೂಲೋಕದ ಮೇಲೆ ಸಮಾಧಾನ ಹುಟ್ಟಿಸುವುದಕ್ಕೆ ಬಂದೆನೆಂದು ನೆನಸಬೇಡಿರಿ; ಸಮಾಧಾನವನ್ನು ಹುಟ್ಟಿಸುವುದಕ್ಕೆ ನಾನು ಬಂದಿಲ್ಲ, ಖಡ್ಗವನ್ನು ಹಾಕುವುದಕ್ಕೆ ಬಂದೆನು ಎಂದು ಯೇಸು ಹೇಳುತ್ತಾನೆ. ಈ ಮಾತಿನ ಅರ್ಥವೇನು? ಯೇಸುಕ್ರಿಸ್ತನು 'ಸಮಾಧಾನದ ಪ್ರಭು” (ಯೆಶಾಯ 9:6) ಎಂಬುದನ್ನು ಪರಿಗಣಿಸಿಕೊಂಡಾಗ ಇದರ ಅರ್ಥವೇನು?

`ಮತ್ತಾಯ 10:34-39 ವಚನಗಳಲ್ಲಿ ಯೇಸು ಹೇಳಿದ ಹೇಳಿಕೆಯು ಆಘಾತಕಾರಿಯಾದ ವಿರೋಧ ಭಾವವನ್ನು ಹೊಂದಿದೆ. ನಮ್ಮ ರಕ್ಷಕನಾದ ಯೇಸುಕ್ರಿಸ್ತನು ನೆರೆಹೊರೆಯವರಿಗೆ ವೈರಿಗಳಿಗೆ ಪ್ರೀತಿಯನ್ನು ಉಪದೇಶಿಸುವವ- ನಾಗಿದ್ದನು. ಆತನು ಈ ಲೋಕದಲ್ಲಿ ಮಗುವಾಗಿ ಹುಟ್ಟಿದಾಗ ಆತನ ಸುತ್ತ ಮಹಾರಾಜರುಗಳು, ಮಹಾಸೇನಾಧಿಪತಿಗಳು ಸುತ್ತುವರೆದು ನಿಂತಿರಲಿಲ್ಲ. ಬದಲಾಗಿ ಆತನು ಅಸಹಾಯಕ ಶಿಶುವಾಗಿದ್ದನು, ಈವಾಗ ಆತನು ತನ್ನ ಹಿಂಬಾಲಕರಿಗೆ ಭೇದ ಹುಟ್ಟಿಸುತ್ತೇನೆಂದು ಹೇಳುವವನಾಗಿದ್ದಾನೆ. ಈ ಮಾತಿಗೆ ನಮಗೆ ಆಶ್ಚರ್ಯವಾಗುವಂತೆ ಆತನ ಶಿಷ್ಯರೂ ಅವನ ಮಾತನ್ನು ಕೇಳುತ್ತಿದ್ದ ಇತರರಿಗೂ ಆಶ್ಚರ್ಯವಾಗಿರಬಹುದು. ಆತನು ಹೀಗೆ ಹೇಳುವುದಕ್ಕೆ ಹೇಗೆ ಸಾಧ್ಯ?`

ಮತ್ತಾಯ 10:35-39 ವಚನಗಳು ವಾಸ್ತವವಾಗಿ ಸಂಬಂಧಗಳು ಮತ್ತು ನಿಷ್ಠೆಯ ಬಗ್ಗೆ ಮಾತಾಡುತ್ತವೆ. ಆತನು ಮೀಕ 7:6ನೇ ವಚನವನ್ನು ಎತ್ತಿಕೊಂಡು ತನ್ನ ಜನರಿಗೆ ಶಾಶ್ವತವಾದ ಆಯ್ಕೆಯನ್ನು ಮಾಡಲು ಯೇಸುವು ಸವಾಲು ಹಾಕುತ್ತಾನೆ. ಒಬ್ಬ ಮಗನು ತನ್ನ ತಂದೆ-ತಾಯಿಯರನ್ನು ಪ್ರೀತಿಸಿ ಸನ್ಮಾನಿಸಬೇಕು. ಇದು ಮೋಶೆಯು ದೇವರಿಂದ ಪಡೆದುಕೊಂಡ ಧಾರ್ಮಿಕ ಅಗತ್ಯವಾಗಿರುತ್ತದೆ. ಇದು ದೇವರ ಕಾರ್ಯ ಸಂಹಿತೆಯ ಒಂದು ಭಾಗವಾಗಿದೆ. ಆದಾಗ್ಯೂ ಈ ಪ್ರೀತಿಯು ಯೇಸುಕ್ರಿಸ್ತನನ್ನು ಮೀರುತ್ತಿದ್ದರೆ ಆವಾಗ ಕಠಿಣವಾದ ನಿರ್ಣಯಗಳು ಬೇಕಾಗುತ್ತವೆ. ತಂದೆ-ತಾಯಿಗಳು ತಮ್ಮ ಮಕ್ಕಳನ್ನು ಪ್ರೀತಿಸಿ ಸಾಕ ಸಲಹಬೇಕು. ಆದಾಗ್ಯೂ ಆ ಪ್ರೀತಿಯ ಯೇಸುಕ್ರಿಸ್ತನ ಮೇಲೆ ತೋರುವ ಪ್ರೀತಿಗಿಂತ ಹೆಚ್ಚು ಬದ್ಧವಾಗಿದ್ದರೆ ಆಗಲೂ ಕಠಿಣ ನಿರ್ಧಾರಗಳನ್ನು ತೆಗೆದುಕೊಳ್ಳಬೇಕಾಗುತ್ತದೆ. ಮೊದಲ ವಸ್ತುಗಳಿಗೆ ಮೊದಲ ಆದ್ಯತೆ ಎಂಬುದನ್ನು ಈ ವಚನಗಳಲ್ಲಿ ಯೇಸುಕ್ರಿಸ್ತನು ನಮಗೆ ಜ್ಞಾಪಕ ಪಡಿಸುತ್ತಾನೆ.

“ನನಗೆ ಯೋಗ್ಯನಲ್ಲ'ವೆಂಬ ಪದವನ್ನು ಉಪಯೋಗಿಸಿಕೊಂಡು ಮೂರು ವಾಕ್ಯಗಳಲ್ಲಿ ಕ್ರಿಸ್ತನು ಈ ಆಯ್ಕೆಯನ್ನು ವ್ಯಕ್ತಪಡಿಸುತ್ತಾನೆ. ಯೋಗ್ಯತೆ ಎಂಬುದು ಶ್ರೇಷ್ಠವಾದ ನೈತಿಕವಾದ ಮಟ್ಟದ ಮೇಲೆ ಅಥವಾ ಪಾಪವನ್ನು ಗೆಲ್ಲುವುದರ ಮೇಲೆ ಆಧಾರಗೊಂಡಿಲ್ಲ ಯೋಗ್ಯತೆ ಎಂಬುದು ಒಬ್ಬನು ಯೇಸುಕ್ರಿಸ್ತನ ಜೊತೆಗೆ ಇಟ್ಟುಕೊಂಡಿರುವ ಸಂಬಂಧದ ಮೇಲೆ ಆಧಾರಗೊಂಡಿದೆ. ನಾವು ಎಲ್ಲಕ್ಕಿಂತಲೂ ಅಂದರೆ ತಂದೆ ತಾಯಿ ಮಕ್ಕಳಿಗಿಂತಲೂ ಯೇಸುಕ್ರಿಸ್ತನನ್ನು ಆಯ್ಕೆ ಮಾಡಿಕೊಂಡಾಗ ಯೋಗ್ಯರಾಗುತ್ತೇವೆ. ನಾವು ಶಿಲುಬೆಯ ಕಷ್ಟ ಸಂಕಟಗಳನ್ನು ಆಯ್ಕೆ ಮಾಡಿಕೊಂಡು ಕ್ರಿಸ್ತನನ್ನು ಹಿಂಬಾಲಿಸುತ್ತೇವೆ.

ನಮ್ಮ ಯುವಕರು ಶಿಲುಬೆಯಿಂದ ತೆಗೆದುಕೊಂಡು ಕ್ರಿಸ್ತನನ್ನು ಹಿಂಬಾಲಿಸುವ ಪರಿಶುದ್ಧವಾದ ಧರ್ಮವನ್ನು ಮನಸ್ಸಿನಲ್ಲಿ ತುಂಬಿಕೊಂಡು ನಡೆಯುವುದನ್ನು ನೋಡುವುದಕ್ಕಿಂತ ಹೆಚ್ಚಿನ ಆಯ್ಕೆಯು ನನಗೆ ಇನ್ನೊಂದಿಲ್ಲ. ಮುಂದೆ ಸಾಗಿರಿ ಕ್ರಿಸ್ತನ ತರುಣ ಶಿಷ್ಯರೇ ನೇಮಗಳಿಂದ ನಿಮ್ಮನ್ನು ನಿಯಂತ್ರಿಸಿಕೊಂಡು ಪರಿಶುದ್ಧತೆ ಮತ್ತು ನೀತಿಯ ವಸ್ತ್ರಗಳನ್ನು ಧರಿಸಿಕೊಳ್ಳಿರಿ. ನಿಮ್ಮ ರಕ್ಷಕನು ನಿಮ್ಮನ್ನು ನಿಮ್ಮ ಪ್ರತಿಭೆಗೆ ತಕ್ಕಂತೆ ಉಪಯುಕ್ತರಾಗಿರುವಂತೆ ಉತ್ತಮವಾದ ಮಟ್ಟಕ್ಕೆ ನಡೆಸುತ್ತಾನೆ"- ಎಲೆನ್ ಜಿ ವೈಟಮ್ಮನವರ ಟೆಸ್ಟಿಮೋನಿಸ್ ಫಾರ್ ದಿ ಚರ್ಚ್, 5ನೇ ಸಂಪುಟ, 87ನೇ ಪುಟ.

`ನಾವು ನಮ್ಮ ಶಿಲುಬೆಯನ್ನು ಕೆಲವು ಸಲ ಒತ್ತಾಯ ಪೂರ್ವಕವಾಗಿ ಇಷ್ಟವಿಲ್ಲದೆ ಹೊರುತ್ತೇವೆ ಮತ್ತು ಕೆಲವು ಸಲ ಸ್ವಂತ ಇಚ್ಛೆಯಿಂದ ಹೊರುತ್ತೇವೆ. ಎರಡು ರೀತಿಯಲ್ಲಿ ನಾವು ಶಿಲುಬೆಯನ್ನು ನಂಬಿಗಸ್ತರಾಗಿ ಹೊತ್ತುಕೊಂಡು ಹೋಗುವುದಕ್ಕೆ ಮುಖ್ಯ ಕಾರಣವೇನು?`