---
title:  ಅಸಮಾಧಾನದ ಮೂಲ
date:   10/07/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಮತ್ತಾಯ 10:34-39, ಲೂಕ 12:13-21, ಫಿಲಿ 2:5-8, ಲೂಕ 22:14-30, ಮತ್ತಾಯ 23:1–13.

> <p>ಸ್ಮರಣವಾಕ್ಯ</p>
> "ಮತ್ಸರವೂ ಪಕ್ಷಭೇದವೂ ಇರುವ ಕಡೆ ಗಲಿಬಿಲಿಯೂ ಸಕಲ ವಿಧ ನೀಚಕೃತ್ಯಗಳೂ ಇರುವವು" (ಯಾಕೋಬ 3:16).

ಆಸ್ಪೆನ್ ಮರಗಳು ಸುಂದರವಾಗಿರುತ್ತವೆ, ಅವು 45 ರಿಂದ 90 ಅಡಿಗಳ ಎತ್ತರಕ್ಕೆ ಬೆಳೆಯುತ್ತವೆ. ಅವು ಶೀತದ ಹವೆಯಲ್ಲಿ ಮತ್ತು ತಂಪಾದ ಬೇಸಿಗೆಯಲ್ಲಿ ಚೆನ್ನಾಗಿ ಬೆಳೆಯುತ್ತವೆ. ಅದರ ಕಾಂಡದಿಂದ ಪೀಠೋಪಕರಣಗಳನ್ನು ಬೆಂಕಿ ಕಡ್ಡಿಗಳನ್ನು ತಯಾರಿಸುತ್ತಾರೆ. ಜಿಂಕೆ ಮತ್ತು ಇತರೆ ಪ್ರಾಣಿಗಳ ಕಠಿಣವಾದ ಚಳಿಗಾಲದಲ್ಲಿ ಇದರ ಎಳೆಯ ಕೊಂಬೆಗಳು ಪೌಷ್ಟಿಕ ಆಹಾರವಾಗಿದೆ. ಆಸ್ಪೆನ್ ಮರಗಳಿಗೆ ಹೆಚ್ಚಾದ ಬಿಸಿಲಿರಬೇಕು, ಅವು ಎಲ್ಲಾ ಕಾಲದಲ್ಲಿಯೂ ಬೆಳೆಯುತ್ತವೆ ಮತ್ತು ಚಳಿಗಾಲದಲ್ಲಿಯೂ ಬೆಳೆಯುವುದರಿಂದ ಅನೇಕ ಪ್ರಾಣಿಗಳಿಗೆ ಇದು ಆಹಾರದ ಮೂಲವಾಗುತ್ತದೆ.

ಆಸ್ಪೆನ್ ಮರಗಳ ಬೇರು ವ್ಯವಸ್ಥೆ ಸಸ್ಯವರ್ಗದಲ್ಲೇ ಬಹಳ ದೊಡ್ಡದಾಗಿ ಹರಡುವುದರಿಂದ ಆ ವಿಷಯದಲ್ಲಿ ಅದು ಕುಖ್ಯಾತವಾಗಿದೆ. ಅದರ ಬೇರುಗಳು ಭೂಮಿಯ ಕೆಳಗೆ ಬಹಳ ಬೇಗ ಬೆಳೆದು ಹೆಚ್ಚು ಜಾಗವನ್ನು ವ್ಯಾಪಿಸಿಕೊಳ್ಳುತ್ತದೆ. ಈ ಮರಗಳು ಸುಮಾರು 150 ವರ್ಷಗಳು ಬದುಕುತ್ತವೆಯಾದರೂ ನೆಲದೊಳಗೆ ಇದರ ಬೇರುಗಳು ಸಾವಿರ ವರುಷಗಳವರೆಗೂ ಬದುಕುಳಿಯುತ್ತವೆ.

ಈ ವಾರದ ಅಧ್ಯಯನದಲ್ಲಿ ನಾವು ನಮ್ಮ ಅಸಮಾಧಾನಕ್ಕೆ ಕಾರಣವಾಗಿರುವ ಕೆಲವು ಮೂಲಗಳು ಯಾವವು ಎಂದು ಕಂಡುಕೊಳ್ಳೋಣ. ಯೇಸುಕ್ರಿಸ್ತನಿಂದ ನಾವು ನಿಜವಾದ ವಿಶ್ರಾಂತಿಯನ್ನು ಹೊಂದಿಕೊಳ್ಳದಂತೆ ಅನೇಕ ವಿಷಯಗಳು ನಮ್ಮನ್ನು ತಡೆಯುತ್ತವೆ. ಅವುಗಳಲ್ಲಿ ಕೆಲವು ನಮಗೆ ತಿಳಿದಿರುವಂಥದ್ದಾಗಿದೆ. ಇನ್ನು ಕೆಲವು ಆಸ್ಪನ್ ಮರಗಳ ಬೇರುಗಳಂತೆ ನೆಲದಡಿಯಲ್ಲಿ ಅಡಗಿರುತ್ತವೆ. ನಮ್ಮನ್ನು ನಮ್ಮ ರಕ್ಷಕನಿಂದ ಅಗಲಿಸುವ ನಮ್ಮ ಗುಣ ಸ್ವಭಾವ ನಡತೆಗಳ ವಿಷಯದಲ್ಲಿ ನಾವು ಯಾವಾಗಲೂ ಪ್ರಜ್ಞರಾಗಿರುವುದಿಲ್ಲ.

_*ಈ ಪಾಠವನ್ನು ಜುಲೈ 17ರ ಸಬ್ಬತ್ತಿಗೆ ಸಿದ್ಧಪಡಿಸಲಾಗಿದೆ._