---
title:  ಸಬ್ಬತ್ತಿನ ವಿಶ್ರಾಂತಿ
date:   28/08/2021
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ 
ಆ.ಕಾಂಡ 1:26,27; ಆ.ಕಾಂಡ 9:6, 2 ಪೇತ್ರ 2:19, ರೋಮ 6:1-7, ವಿ.ಕಾಂಡ 19:6, ಯೋಹಾನ 5:7-16.

> <p>ಸ್ಮರಣವಾಕ್ಯ</p>
> "ಆರುದಿನಗಳಲ್ಲಿ ನೀವು ಕೆಲಸಗಳನ್ನು ನಡಿಸಬೇಕು ಏಳನೆಯ ದಿನವು ಯಾವ ಕೆಲಸವನ್ನು ಮಾಡಕೂಡದ ಸಬ್ಬತ್ ದಿನವಾಗಿದೆ ಅದರಲ್ಲಿ ದೇವಾರಾಧನೆಗಾಗಿ ಸಭೆ ಕೂಡಬೇಕು. ಆ ದಿನದಲ್ಲಿ ಯಾವ ವಿಧವಾದ ಕೆಲಸವನ್ನು ಮಾಡಕೂಡದು. ನಿಮ್ಮ ಎಲ್ಲಾ ನಿವಾಸಸ್ಥಳಗಳಲ್ಲಿ ಅದು ಯೆಹೋವನಿಗೆ ಮೀಸಲಾದ ವಿಶ್ರಾಂತಿ ದಿನವಾಗಿದೆ" (ಯಾಜಕಕಾಂಡ 23:3).

ಏಳನೆಯ ದಿನದ ಸಬ್ಬತ್ತಿನ ಆಚರಣೆಗೆ ವಿರುದ್ಧವಾದ ಎಲ್ಲಾ ತರದ ವಾದಗಳನ್ನು ನಾವು ಕೇಳುತ್ತೇವೆ. ಅಲ್ಲವೇ? ಯೇಸುಕ್ರಿಸ್ತನು ಸಬ್ಬತ್ತನ್ನು ಭಾನುವಾರಕ್ಕೆ ಬದಲಾಯಿಸಿದನೆಂದು ಅಥವಾ ಆತನು ಸಬ್ಬತ್ತನ್ನು ರದ್ದುಪಡಿಸಿದನೆಂದು ಅಥವಾ ಪೌಲನು ಹಾಗೆ ಮಾಡಿದನೆಂದು, ಇಲ್ಲವೇ ಅಪೊಸ್ತಲರು ಪುನರುತ್ಥಾನದ ಗೌರವಾರ್ಥವಾಗಿ ಏಳನೆಯ ದಿನದ ಸಬ್ಬತ್ತನ್ನು ಒಂದನೇ ದಿನಕ್ಕೆ ಭಾನುವಾರಕ್ಕೆ ಬದಲಾಯಿಸಿದರೆಂದು ಹೀಗೆ ಹೇಳುತ್ತಾ ಹೋಗುತ್ತಾರೆ. ಇತ್ತೀಚಿನ ವರುಷಗಳಲ್ಲಿ ಇನ್ನೂ ಸೂಕ್ಷ್ಮವಾದ ಕೆಲವು ವಾದಗಳು ಬಂದಿವೆ, ಉದಾಹರಣೆಗೆ ಯೇಸುಕ್ರಿಸ್ತನೇ ನಮಗೆ ಸಬ್ಬತ್ತಿನ ವಿಶ್ರಾಂತಿ ಆದುದರಿಂದ ಯಾವ ದಿನದಲ್ಲೂ ಅಥವಾ ಪರಿಶುದ್ಧ ದಿನದಲ್ಲೂ ವಿಶ್ರಾಂತಿ ದಿನವಾಗಿ ಕೈಗೊಳ್ಳುವ ಅಗತ್ಯವಿಲ್ಲವೆಂದು ವಾದ ಮಾಡುತ್ತಾರೆ? ಖಂಡಿತವಾಗಿಯೂ, ವಾದಗಳು (ಆಕ್ಷೇಪಗಳು) ಯಾವಾಗಲೂ ಇರುತ್ತವೆ. ಇನ್ನೂ ವಿಚಿತ್ರವಾದ ವಾದವೇನೆಂದರೆ ನಾವು ಏಳನೇ ದಿನದ ಸಬ್ಬತ್ತನ್ನು ಕೈಗೊಂಡು ನಡೆಯುವಾಗ ನಮ್ಮ ರಕ್ಷಣೆಯನ್ನು ಸ್ವಂತ ನೀತಿಯಿಂದ ಸಾಧಿಸಿಕೊಳ್ಳುವ ಪ್ರಯತ್ನವೆಂದು ಸಬ್ಬತ್ತನ್ನು ಅಲ್ಲಗಳೆಯುತ್ತಾರೆ.

ಅವಶ್ಯಕವಾಗಿ, ಅಡ್ರೆಂಟಿಸ್ಪರಾದ ನಾವು ದೇವರ ನ್ಯಾಯಪ್ರಮಾಣದ ನಿರಂತರತೆ (ಎಂದೆಂದಿಗೂ ನೀತಿಯಾಗಿರುವಂಥದ್ದು)ಯನ್ನು ಅರಿತಿದ್ದೇನೆ. ಆದುದರಿಂದ ನಾಲ್ಕನೇ ಆಜ್ಞೆಗೆ ವಿಧೇಯರಾಗಿ ಜೀವಿಸುವುದು ಎಂದಿಗೂ ನಮ್ಮ ಸ್ವನೀತಿಯಿಂದ ಪರಲೋಕ ಪಡೆಯುವ ಪ್ರಯತ್ನವಲ್ಲ ಇನ್ನುಳಿದ ಒಂಭತ್ತು ಆಜ್ಞೆಗಳಿಗೆ ವಿಧೇಯರಾಗುವಂತೆ ಇದಕ್ಕೂ ವಿಧೇಯರಾಗಬೇಕು ಅಷ್ಟೆ.

ಈವಾರ ನಾವು ದೇವರು ಸಬ್ಬತ್ತಿನ ಆಜ್ಞೆಯ ಮೂಲಕ ಕೊಟ್ಟು ವಿಶ್ರಾಂತಿಯ ಬಗ್ಗೆ ಹೆಚ್ಚಾಗಿ ಕಲಿಯುತ್ತೇವೆ.

_ಈ ಪಾಠವನ್ನು ಸೆಪ್ಟೆಂಬರ್ 4ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._