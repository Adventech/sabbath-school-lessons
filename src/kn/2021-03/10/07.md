---
title:  ಹೆಚ್ಚಿನ ಚಿಂತನೆ
date:   03/09/2021
---

"ನಾವು ವಾರದ ಎಲ್ಲಾ ದಿನಗಳಲ್ಲೂ ಸಬ್ಬತ್ತನ್ನು ಮನಸ್ಸಿನಲ್ಲಿಟ್ಟುಕೊಂಡು ಆಜ್ಞಾನುಸಾರವಾಗಿ ಸಬ್ಬತ್ತನ್ನು ಕೈಗೊಳ್ಳುವುದಕ್ಕೆ ಬೇಕಾದ ಎಲ್ಲಾ ಸಿದ್ಧತೆಗಳನ್ನು ಮಾಡಿಕೊಂಡಿರಬೇಕು. ನಾವು ಕೇವಲ ನೇಮಬದ್ಧವಾಗಿ ಸಬ್ಬತ್ತನ್ನು ಕೈಗೊಂಡು ನಡೆಯಬಾರದು"- ಎಲೆನ್ ಜಿ ವೈಟಮ್ಮನವರ ಟೆಸ್ಟಿಮೋನಿಸ್ ಫಾರ್ ದಿ ಚರ್ಚ್, ಸಂಪುಟ 6, ಪುಟ 353.

"ಇಡೀ ಪರಲೋಕವೇ ಸಬ್ಬತ್ತನ್ನು ಕೈಗೊಳ್ಳುತ್ತದೆ. ಬಹಳ ಸಂಭ್ರಮೋತ್ಸಾಹಗಳಿಂದ ಕೈಗೊಳ್ಳುತ್ತದೆ, ಎಂದಿಗೂ ನಿರುತ್ಸಾಹವಿಲ್ಲ ಆಲಸ್ಯವಿಲ್ಲ; ಈ ದಿನದಲ್ಲಿ ವ್ಯಕ್ತಿಯ ಪೂರ್ಣಶಕ್ತಿಯು ಎಚ್ಚರಗೊಳ್ಳಬೇಕು, ಯಾಕೆಂದರೆ ನಾವು ಭೇಟಿಯಾಗುವುದು ದೇವರನ್ನು ಮತ್ತು ಯೇಸುಕ್ರಿಸ್ತನನ್ನು ಅಲ್ಲವೇ? ನಾವು ಆತನನ್ನು ನಂಬಿಕೆಯಿಂದ ದೃಷ್ಟಿಸಬಹುದು. ಆತನು ಪ್ರತಿ ಆತ್ಮವನ್ನು ಆಶೀರ್ವದಿಸಲು ಮತ್ತು ಉತ್ತೇಜನ ಪಡಿಸಲು ಬಯಸುತ್ತಾನೆ" - ಟೆಸ್ಟಿಮೋನಿಸ್ ಫಾರ್ ದಿ ಚರ್ಚ್, 6ನೇ ಸಂಪುಟ, 362ನೇ ಪುಟ.

ಸಬ್ಬತ್ತಿನ ದಿನದಲ್ಲಿ ದೇವರ ಮೇಲೆ ಬರುವ ಬೇಡಿಕೆಗಳು ಬೇರೆ ದಿನಗಳಿಗಿಂತ ದೊಡ್ಡದಾಗಿರುತ್ತವೆ. ಜನರು ತಮ್ಮ ಉದ್ಯೋಗವನ್ನು ತೊರೆದು ತಮ್ಮ ಸಮಯವನ್ನು ಧ್ಯಾನ ಪ್ರಾರ್ಥನೆ ಆರಾಧನೆಗಳಲ್ಲಿ ಕಳೆಯುತ್ತಾರೆ. ಅವರು ಉಳಿದ ದಿನಗಳಿಗಿಂತ ಆ ದಿನ ಹೆಚ್ಚಿನ ಅನುಗ್ರಹಕ್ಕಾಗಿ ಬೇಡಿಕೊಳ್ಳುತ್ತಾರೆ.

ಆತನ ವಿಶೇಷ ಗಮನವನ್ನು ಹೆಚ್ಚಾಗಿ ಬೇಡುತ್ತಾರೆ. ಆತನ ವಿಶೇಷವಾದ ಆಶೀರ್ವಾದಗಳನ್ನು ಕೋರುತ್ತಾರೆ. ದೇವರು ಈ ಆಶೀರ್ವಾದಗಳನ್ನು ಕೊಡದೆ ಸಬ್ಬತ್ತು ಸರಿದುಹೋಗಲು ಬಿಡುವುದಿಲ್ಲ. ಪರಲೋಕವು ಎಂದಿಗೂ ತನ್ನ ಕೆಲಸವನ್ನು ನಿಲ್ಲಿಸಿ ಬಿಡುವುದಿಲ್ಲ. ಮನುಷ್ಯರು ಒಳ್ಳೆಯ ಕೆಲಸವನ್ನು ಎಂದಿಗೂ ನಿಲ್ಲಿಸಬಾರದು. ಸಬ್ಬತ್ತು ಎಂದಿಗೂ ವ್ಯರ್ಥಕಾರ್ಯಗಳನ್ನು ಸಾಧಿಸುವ ಅವಧಿಯಲ್ಲ. ಧರ್ಮಶಾಸ್ತ್ರವು ನಾವು ನಮ್ಮ ಉದ್ಯೋಗವನ್ನು ನಡೆಸಬಾರದೆಂದು ನಿಷೇಧಮಾಡುತ್ತದೆ. ನಮ್ಮ ಜೀವನೋಪಾಯಕ್ಕಾಗಿ ಮಾಡುವ ಕೆಲಸವನ್ನು ನಾವು ನಿಲ್ಲಿಸಬೇಕು. ನಾವು ಭೋಗಾಸಕ್ತಿಯಿಂದಾಗಲೀ, ಲಾಭಕ್ಕಾಗಲೀ ಸಬ್ಬತ್ತಿನಲ್ಲಿ ಮಾಡುವ ಕೆಲ ಸಲವನ್ನು ಧರ್ಮಶಾಸ್ತ್ರವು ನಿಷೇಧಿಸುತ್ತದೆ. ದೇವರು ಹೇಗೆ ತನ್ನ ಸೃಷ್ಟಿಕಾರ್ಯವನ್ನು ನಿಲ್ಲಿಸಿ ವಿಶ್ರಾಂತಿ ಪಡೆದುಕೊಂಡನೋ ಹಾಗೆಯೇ ಮನುಷ್ಯನು ತನ್ನ ದೈನಂದಿನ ಕೆಲಸಗಳನ್ನು ನಿಲ್ಲಿಸಬೇಕು. ನಾವು ಆರೋಗ್ಯಕರವಾದ ವಿಶ್ರಾಂತಿಗೆ ಆರಾಧನೆಗೆ ಮತ್ತು ಪವಿತ್ರ ಕಾರ್ಯಗಳಿಗೆ ನಮ್ಮ ಸಮರ್ಪಿಸಿಕೊಳ್ಳಬೇಕು. ಯೇಸುಕ್ರಿಸ್ತನು ರೋಗಿಗಳನ್ನು ಸ್ವಸ್ಥಪಡಿಸುತ್ತಿದ್ದುದು ಧರ್ಮಶಾಸ್ತಾನುಸಾರವಾಗಿ ಪರಿಪೂರ್ಣವಾದುದಾಗಿತ್ತು. ಅದು ಸಬ್ಬತ್ತನ್ನು ಘನಪಡಿಸಿತು" ಶ್ರೀಮತಿ ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ 207ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಪರಿಸರ ಸಂರಕ್ಷಣೆ ಅನೇಕ ದೇಶಗಳಲ್ಲಿ ರಾಜಕೀಯ ಚರ್ಚೆಗಳಾಗಿದೆ. ಅಡ್ರೆಂಟಿಸ್ಟರಾಗಿ ನಾವು ಆಗ ನಮ್ಮ ಪರಿಸರ ಸಂರಕ್ಷಿಸುವ ಪಾರುಪತ್ಯಗಾರರಾಗಿದ್ದೇವೆ?`

`2. ಸೇವೆಯು ಮನಸ್ಸಿನಲ್ಲಿ ಆರಂಭವಾಗುತ್ತದೆ. ನಾವು ನಮ್ಮ ಕುಟುಂಬಸ್ಥರಿಗೆ, ಸಭೆಗಳಿಗೆ, ಸಮುದಾಯಗಳಿಗೆ ಆಸಕ್ತಿಯಿಂದ ಹೇಗೆ ಸೇವೆ ಸಲ್ಲಿಸುವ ಮನೋಭಾವವನ್ನು ಬೆಳೆಸಿಕೊಳ್ಳಬಹುದು? ಸಬ್ಬತ್ತು ನಮಗೆ ಹೆಚ್ಚಿನ ಅವಕಾಶಗಳನ್ನು ಒದಗಿಸಿಕೊಡುತ್ತದೆ ಹೇಗೆ?`

`3. ಪ್ರತಿ ಸಬ್ಬತ್ತು ನಮಗೆ ಮನುಷ್ಯನು ದೇವರಿಂದ ಸೃಷ್ಟಿಯಾದನು ಎಂಬುದನ್ನು ನೆನಪಿಗೆ ತರುತ್ತದೆ. ಜನರನ್ನು ದೇವರ ದೃಷ್ಟಿಯಿಂದ ನೋಡಲು ಸಹಾಯ ಮಾಡುತ್ತದೆ. ಮನುಷ್ಯರು ದೇವರ ಸ್ವರೂಪದಲ್ಲಿ ಉಂಟಾಗಿರಲಾಗಿ ಮತ್ತು ಅವರ ದೇವರ ಪ್ರೀತಿಗೆ ಗುರಿಯಾದವರು ಆಗಿರುವುದರಿಂದ, ವರ್ಣಭೇದ, ಜನಾಂಗೀಯ ವ್ಯತ್ಯಾಸ, ಆರ್ಥಿಕ ಮುಖ್ಯ ಇವೆಲ್ಲವೂ ಸಬ್ಬತ್ತು ಕೈಗೊಳ್ಳುವವರಿಗೆ ಅಸಂಗತವಾಗಿವೆ ಹೇಗೆ?`