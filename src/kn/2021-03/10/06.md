---
title:  ನಾವು ದೇವರಿಗೆ ಸೇರಿದವರು ಎಂಬುದರ ಗುರುತು
date:   02/09/2021
---

ಪ್ರಪಂಚದ ಎರಡನೇ ಮಹಾಯುದ್ಧದಲ್ಲಿ ಇಂಗ್ಲೆಂಡ್ ದೇಶವು ಜರ್ಮನಿಯ ಅಪಾಯಕರ ಆಕ್ರಮಣವನ್ನು ಎದುರು ನೋಡುತ್ತಿತ್ತು. ದ್ವೀಪವನ್ನು ರಕ್ಷಿಸಿಕೊಳ್ಳಲು ಸಾಕಷ್ಟು ಸಿದ್ಧತೆಗಳು ನಡೆಯುತ್ತಿದ್ದವು ಇಂಗ್ಲೆಂಡಿನ ಅಧಿಕಾರಿಗಳು ಒಂದು ಚಮತ್ಕಾರವನ್ನು ಮಾಡಿದರು. ಹೆಚ್ಚುವರಿ ಅಡೆತಡೆಗಳನ್ನು ಸಮುದ್ರದ ಕರಾವಳಿಯುದ್ದಕ್ಕೂ, ವೈರಿಯು ಶೀಘ್ರವಾಗಿ ತಮ್ಮ ಗುರಿಯತ್ತ ತಲುಪಲು ಸಹಾಯ ಮಾಡುವ ರಸ್ತೆಯುದ್ದಕ್ಕೂ ನಿಲ್ಲಿಸಲಾಯ್ತು. ಆಯಕಟ್ಟಿನ ಸ್ಥಳಗಳಲ್ಲಿ ನಿರ್ಬಂಧಕಗಳನ್ನು ಸ್ಥಾಪಿಸಲಾಯ್ತು. ಶತ್ರುವನ್ನು ಗೊಂದಲಕ್ಕೀಡು ಮಾಡಲು ರೈಲಿನ ಎಲ್ಲಾ ಸೂಚನ ಫಲಕಗಳನ್ನು ತೆಗೆದರು, ರಸ್ತೆಯುದ್ದಕ್ಕೂ ಸಂಚಾರ ಚಿಹ್ನೆಗಳು ಕೊರೆಯಲ್ಪಟ್ಟಿದ್ದ ಕಲ್ಲುಗಳನ್ನು ತೆಗೆದುಹಾಕಲು ಆಗಲಿಲ್ಲ, ಆದರೆ ಅವುಗಳನ್ನು ಸೀಮೆಂಟ್‌ನಿಂದ ಮುಚ್ಚಿದರು.

ಸೂಚನಾ ಗುರುತುಗಳು ಬಹಳ ಮಹತ್ವವುಳ್ಳವುಗಳಾಗಿವೆ. ಅವುಗಳು ನಮಗೆ ಮಾರ್ಗದರ್ಶನ ನೀಡುತ್ತದೆ. ಇಂದು ಉಪಗ್ರಹ ಆಧಾರಿತ ಜಿ.ಪಿ.ಎಸ್. ನಕ್ಷೆಯ ವ್ಯವಸ್ಥೆ ಬಳಕೆಯಲ್ಲಿದೆ. ನಾವೆಲ್ಲರೂ ಇದನ್ನು ಬಳಸುವಾಗ ಸೂಚನೆಗಳನ್ನು ಅನುಸರಿಸುತ್ತೇವೆ.

`ಸಬ್ಬತ್ತು ಯಾವುದಕ್ಕೆ ಗುರುತಾಗಿದೆ? ವಿ.ಕಾಂಡ 31:13,16,17ನ್ನು ಓದಿರಿ. ಇಲ್ಲಿ ಹೇಳಿರುವುದನ್ನು ಇಂದು, ದೇವರ ಕಟ್ಟಳೆಗಳ ನಿರಂತರತೆಯಲ್ಲಿ (ಶಾಶ್ವತತೆಯಲ್ಲಿ) ನಂಬಿಕೆ ಇಟ್ಟುವರಾದ ನಾವು ನಮಗೆ ಹೇಗೆ ಅನ್ವಯ ಮಾಡಿಕೊಳ್ಳಬಹುದು?`

ಈ ವಾಕ್ಯಗಳು ಪ್ರಾಚೀನ ಇಸ್ರಾಯೇಲ್ಯರನ್ನು ಕುರಿತು ಹೇಳುತ್ತಿವೆಯಾದರೂ, ಕ್ರಿಸ್ತನಲ್ಲಿರುವ ನಾವು ಅಬ್ರಹಾಮನ ಸಂತತಿಯವರಾಗುತ್ತೇವೆ, ವಾಗ್ದಾನಕ್ಕನುಸಾರವಾಗಿ ಬಾಧ್ಯರೂ ಆಗುತ್ತೇವೆ ಮತ್ತು ಸಬ್ಬತ್ತು ಇಂದಿಗೂ ಸಹಾ ದೇವರ ಮತ್ತು ಆತನ ಜನರ ಮಧ್ಯೆ ಗುರುತಾಗಿ ಉಳಿದಿದೆ. ವಿಮೋಚನಕಾಂಡ 31ನೇ ಅಧ್ಯಾಯವು ಸಬ್ಬತ್ತು ದೇವರ ಶಾಶ್ವತ ಒಡಂಬಡಿಕೆಗೆ ಗುರುತಾಗಿದೆ ಎಂದು ತಿಳಿಸುತ್ತದೆ (ವಿ.ಕಾಂಡ 31:16,17), ಈ ಗುರುತು ನಮ್ಮ ಸೃಷ್ಟಿಕರ್ತನನ್ನು, ನಮ್ಮ ವಿಮೊಚಕನನ್ನು ಮತ್ತು ಪರಿಶುದ್ಧ ಪಡಿಸುವಾತನನ್ನು ಅರಿತುಕೊಳ್ಳಲು ನಮಗೆ ಸಹಾಯ ಮಾಡುತ್ತದೆ. ಪ್ರತಿ ಏಳು ದಿನಗಳಿಗೊಮ್ಮೆ ಏರಿಸಲ್ಪಡುವ ಬಾವುಟದಂತೆ ಸಬ್ಬತ್ತು ನಮಗೆ ನೆನಪಿಸುವ ಕಾರ್ಯವನ್ನು ಮಾಡುತ್ತದೆ. ಯಾಕೆಂದರೆ ಮನುಷ್ಯರಾದ ನಾವು ಮರೆಯುವ ಸ್ವಭಾವ ಹೊಂದಿದ್ದೇವೆ.

ದೇವರ ಸಬ್ಬತ್ತು ನಮಗೆ ನಮ್ಮ ಮೂಲವನ್ನು, ನಮ್ಮ ಬಿಡುಗಡೆಯನ್ನು, ನಮ್ಮ ಮುಂದಿನ ಗತಿಯನ್ನು ಮತ್ತು ತಪ್ಪಿಹೋದ ಶೋಷಿತ ಜನರ ಮೇಲಿನ ನಮ್ಮ ಜವಾಬ್ದಾರಿಯನ್ನು ನೆನಪಿಸುವ 'ಸ್ಥಿರವಾದ ಜ್ಞಾಪನೆಯಾಗಿದೆ. ವಾಸ್ತವವಾಗಿ ಸಬ್ಬತ್ತು ನಮಗೆ ಬಹಳ ಮುಖ್ಯವಾಗಿದ್ದು ನಾವು ಅದರ ಬಳಿಗೆ ಹೋಗುವುದಿಲ್ಲ. ಅದು ಪ್ರತಿವಾರವು ತಪ್ಪದೆ ನಮ್ಮ ಬಳಿಗೆ ಬರುತ್ತದೆ.

ನಾವು ಯಾರು, ನಮ್ಮನ್ನು ಸೃಷ್ಟಿಸಿದವರು ಯಾರು, ಆತನು ನಮಗಾಗಿ ಏನು ಮಾಡುತ್ತಿದ್ದಾನೆ, ಮತ್ತು ನೂತನ ಭೂಮ್ಯಾಕಾಶಗಳನ್ನು ಮಾಡುವಾಗ ಅಂತಿಮವಾಗಿ ನಮಗೆ ಏನು ಮಾಡುತ್ತಾನೆಂಬುದನ್ನು ನೆನಪಿಸುವ ಶಾಶ್ವತ ಗುರುತು- ಸಬ್ಬತ್ತು.

ಮಾರ್ಗತಪ್ಪಿದ ಸೃಷ್ಟಿಯ ಮತ್ತು ಸೃಷ್ಟಿಕರ್ತನ ನಡುವೆ ಇರುವ ರಕ್ಷಣಾ ಸಂಬಂಧವನ್ನು ನಾವು ವಾಸ್ತವವಾಗಿ ಪರಿಗಣಿಸಬೇಕು. ಅದಕ್ಕಾಗಿ ಪರಿಶುದ್ಧನಾದ ದೇವರು ಒಡಂಬಡಿಕೆಯ ಪಾಲುದಾರರಾದ ಮನುಷ್ಯರನ್ನು ಕರೆಯುತ್ತಾನೆ. ಪ್ರತಿವಾರವು ದೇವರಿಂದ ಬರುವ ಬಿ ಮತ್ತು ಅಧಿಕಾರದಿಂದ ಕ್ರಿಸ್ತನಲ್ಲಿ ಉಚಿತವಾಗಿ ದಯಪಾಲಿಸಿದ ವಿಶ್ರಾಂತಿಗೆ ಪ್ರವೇಶ ಹೊಂದಲು ನಮಗೆ ಆಜ್ಞೆಯಾಗಿದೆ, ಆತನೇ ನಂಬಿಕೆಯನ್ನು ಹುಟ್ಟಿಸುವವನೂ ಪೂರೈಸುವವನೂ ಆಗಿದ್ದು ಮುಂದೆ ಇಟ್ಟಿರುವ ಸಂತೋಷಕ್ಕೆ ಶಿಲುಬೆಯ ಮರಣವನ್ನು ಸಹಿಸಿಕೊಂಡನು (ಇಬ್ರಿಯ 12:2).

`ಸಬ್ಬತ್ತಿನ ವೇಳೆ ದೇವರೊಂದಿಗೆ ಆಳವಾದ ಅನುಭವವನ್ನು ಹೊಂದಲು ಹೇಗೆ ಕಲಿತುಕೊಳ್ಳುವಿರಿ?`