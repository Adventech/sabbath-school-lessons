---
title:  ಊರು ಬಾಗಲಿನಲ್ಲಿರುವ ಪರದೇಶಸ್ಥ
date:   31/08/2021
---

`ವಿ.ಕಾಂಡ 19:6ನೇ ವಚನ ಓದಿರಿ, ಇಸ್ರಾಯೇಲ್ಯರ ಸ್ಥಾನಮಾನದ ಬಗ್ಗೆ ಈ ವಚನವು ನಮಗೆ ಏನು ಹೇಳುತ್ತದೆ? (ಪೇತ್ರ 2:9ನ್ನು ಸಹಾ ನೋಡಿರಿ).`

ಇಸ್ರಾಯೇಲ್ಯರು ದೇವರ ಒಡಂಬಡಿಕೆಯ ಜನರಾಗಿ ಜೀವಿಸಲು ಐಗುಪ್ತದೇಶದಿಂದ ಹೊರಕ್ಕೆ ಕರೆಯಲ್ಪಟ್ಟರು. ಇವರು ದೇವರಿಗೆ ನಂಬಿಗಸ್ತರಾಗಿ ಉಳಿದಿದ್ದರೆ, ಸುವಾರ್ತೆಯು ಇವರ ಮೂಲಕ ಇಡೀ ಲೋಕಕ್ಕೆ ಪ್ರಸಾರವಾಗುತ್ತಿತ್ತು.

ನಿಸ್ಸಂದೇಹವಾಗಿ ಅವರು ದೇವರ ವಿಶೇಷವಾದ ಪರಾಂಬರಿಕೆ ಮತ್ತು ಕಾಳಜಿಯಲ್ಲಿದ್ದರು, ಅವರಿಗೆ ವಿಶೇಷವಾದ ಸವಲತ್ತುಗಳು ಕೊಡಲ್ಪಟ್ಟಿದ್ದವು ಜೊತೆಗೆ ಕೆಲವು ವಿಶೇಷವಾದ ಜವಾಬ್ದಾರಿಗಳು ಸಹ ಅವರ ಮೇಲಿದ್ದವು.

`ವಿಮೋಚನಕಾಂಡ 23:12ನ್ನು ಓದಿರಿ ಇಲ್ಲಿ ಮತ್ತೇನು ನಡೆಯುತ್ತಿದೆ. ದೇವರು ಇಸ್ರಾಯೇಲ್ಯರ ವಿಷಯದಲ್ಲಿ ಮಾತ್ರವಲ್ಲದೆ ಅನ್ಯರ ವಿಷಯದಲ್ಲಿ ಹೇಗೆ ನಡೆದುಕೊಳ್ಳುತ್ತಾನೆ?`

ಸಬ್ಬತ್ತಿನ ಸಾರ್ವಕಾಲಿಕತೆಯನ್ನು ಜನರು ಅನುಭವಿಸಲಾರದೆ ಅದರಿಂದ ತಪ್ಪಿಸಿಕೊಳ್ಳುತ್ತಿದ್ದಾರೆ. ಖಂಡಿತವಾಗಿಯೂ ಸಾಮಾನ್ಯವಾದ ಒಂದು ದೊಡ್ಡ ತಪ್ಪು ಏನೆಂದರೆ ಸಬ್ಬತ್ತು ಯೆಹೂದಿಗಳಿಗೆ ಮಾತ್ರವೆಂಬುದು. ಇದು ತಪ್ಪೆಂದು ಆದಿಕಾಂಡದ ಮೊದಲೆರಡು ಅಧ್ಯಾಯಗಳು ನಮಗೆ ಹೇಳುತ್ತವೆ. ದೇವರು ಸರ್ವಜನಾಂಗವನ್ನು ಸೃಷ್ಟಿಸಿರುವುದರಿಂದ ಎಲ್ಲರೂ ಸಬ್ಬತ್ತಿನ ದಿನವನ್ನು ಆಚರಣೆಗೆ ತರುವುದಕ್ಕೆ ಜ್ಞಾಪಕದಲ್ಲಿಟ್ಟುಕೊಳ್ಳಬೇಕು. ನಾವು ಯಾವಾಗಲೂ ಸಬ್ಬತ್ತು ಏನನ್ನು ಪ್ರತಿನಿಧಿಸುತ್ತದೆ ಎಂಬುದನ್ನು ನಮ್ಮ ಮನಸ್ಸಿನಲ್ಲಿಟ್ಟುಕೊಂಡಿರುತ್ತೇವೆ. ಇದು ಇತರರ ಬಗ್ಗೆಯೂ ನಮಗೆ ಏನನ್ನು ಹೇಳುವಂಥದ್ದಾಗಿದೆ. ನಾವು ನಮ್ಮ ದೇವರ ಆಜ್ಞೆಯಂತೆ ವಿಶ್ರಾಂತಿ ಹೊಂದುವಾಗ ನಮ್ಮನ್ನು ನಮ್ಮ ವಿಮೊಚಕನೂ ಸೃಷ್ಟಿಕರ್ತನೂ ಆದ ದೇವರಿಗೆ ಸಂಬಂಧಿಸಿಕೊಳ್ಳುತ್ತೇವೆ. ಇದು ನಮ್ಮನ್ನು ಸಹಜವಾಗಿ ಇತರರ ಮೇಲೆ ಹೊಸ ದೃಷ್ಟಿಹರಿಸುವಂತೆ ಮಾಡುತ್ತದೆ.

ಇತರರೂ ಸಹಾ ಒಂದೇ ದೇವರಿಂದ ಸೃಷ್ಟಿಸಲ್ಪಟ್ಟವರು, ನಮ್ಮನ್ನು ಪ್ರೀತಿಸುವ ದೇವರೇ ಇತರರನ್ನು ಸಹ ಪ್ರೀತಿಸುತ್ತಾನೆ. ನಮಗಾಗಿ ಸತ್ತವನೇ ಇತರರಿಗಾಗಿಯೂ ಸತ್ತನು. ನಾವು (ವಿ.ಕಾಂಡ 20:10 ಮತ್ತು ಧ.ಕಾಂಡ 5:14). ಈ ವಚನಗಳಲ್ಲಿ ನೋಡಿದಂತೆ, ಸೇವಕರು (ಗುಲಾಮರು), ಪರದೇಶಸ್ಥರು ಮಾತ್ರವಲ್ಲದೆ ಎತ್ತು ಕತ್ತೆ ಮುಂತಾದ ಶ್ರಮಿಕ ಪ್ರಾಣಿಗಳಿಗೂ 'ವಿಶ್ರಾಂತಿ' ಕೊಡಬೇಕು.

ಇಸ್ರಾಯೇಲ್ಯರ ಊರು ಬಾಗಲಿನೊಳಗಿರುವ ಪರದೇಶಸ್ಥರು ಅವರ ಒಡಂಬಡಿಕೆಯ ವಾಗ್ದಾನಗಳಿಗೆ ಬಾಧ್ಯಸ್ಥರಲ್ಲದಿದ್ದರೂ ಅವರು ಪಡೆಯುವ ಸಬ್ಬತ್ತಿನ ವಿಶ್ರಾಂತಿಯಲ್ಲಿ ಭಾಗಿಯಾಗಬೇಕಿತ್ತು. ಮನುಷ್ಯರು ಪ್ರಾಣಿಗಳು ಯಾರು ಸಹಾ ಶೋಷಣೆಗೆ ಗುರಿಯಾಗಬಾರದು.

ಅವುಗಳನ್ನು ಕೆಟ್ಟದಾಗಿ ನಡೆಸುಕೊಳ್ಳಬಾರದು. ಮನುಷ್ಯರಾದ ನಾವೆಲ್ಲರೂ ಪರಸ್ಪರ ಒಂದೇ ಸ್ವಭಾವದವರಾಗಿದ್ದು ಅನೇಕ ವಿಷಯಗಳಲ್ಲಿ ಸಾಮ್ಯತೆ ಹೊಂದಿದ್ದೇವೆ. ನಾವು ಭೋಗಿಸುವ ಸೌಲಭ್ಯಗಳು ಸವಲತ್ತುಗಳು ಅವರಿಗಿಲ್ಲದಿದ್ದರೂ ನಾವು ಯಾವಾಗಲೂ ಮಾನವ ಕುಟುಂಬದ ಸದಸ್ಯರು ಎಂಬುದನ್ನು ಯಾವಾಗಲೂ ನೆನಪಿನಲ್ಲಿಡಬೇಕು. ಹಾಗಾಗಿ ನಾವು ಇತರರನ್ನು ಗೌರವದಿಂದ ಮಯ್ಯಾದೆಯಿಂದ ಕಾಣಬೇಕು.

`ನೀವು ಸಬ್ಬತ್ತನ್ನು ಕೈಗೊಂಡು ನಡೆಯುವಾಗ, ನಡೆಯದವರಿಗೆ ಹೇಗೆ ಆಶೀರ್ವಾದವನ್ನು ತರುವಂಥದ್ದಾಗಿದೆ? ಅಂದರೆ ಸಬ್ಬತ್ತನ್ನು ಇತರರಿಗೆ ಸಾಕ್ಷಿಯಾಗಿರುವಂತೆ ಹೇಗೆ ಉಪಯೋಗಿಸುವಿರಿ?`