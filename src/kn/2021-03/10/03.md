---
title:  ಸ್ವಾತಂತ್ರ್ಯದ ಸಂಭ್ರಮಾಚರಣೆ
date:   30/08/2021
---

ನಾವು ಈ ಮೊದಲು ನೋಡಿದಂತೆ ಸಬ್ಬತ್ತು ಸೃಷ್ಟಿಯ ದಿನಗಳನ್ನು ಸೂಚಿಸುವುದಕ್ಕಿಂತ ಹೆಚ್ಚಿನದನ್ನು ತಿಳಿಸುತ್ತದೆ. ಸತ್ಯವೇದದಲ್ಲಿ ಮೋಶೆಯು ಇಸ್ರಾಯೇಲ್ಯರ ನಲವತ್ತು ವರುಷಗಳ ಜೀವಿತವನ್ನು ಅವಲೋಕನ ಮಾಡುವಾಗ ಹೇಳಲ್ಪಟ್ಟವು. ಈವಾಗ ಸಬ್ಬತ್ತನ್ನು ಪರಿಶುದ್ಧವೆಂದು ಆಚರಣೆಗೆ ತರುವುದು ಸೃಷ್ಟಿಕಾರ್ಯಗಳ ನೆನಪಿಗಲ್ಲ. ಆದರೆ ಐಗುಪ್ತದೇಶದ ದಾಸತ್ವದಿಂದ ಸಿಕ್ಕಿದ ಬಿಡುಗಡೆಗೆ (ಧ.ಕಾಂಡ 5:12-15).

ನಾವು ಇಂದು ಐಗುಪ್ತದ ದಾಸತ್ವದಲ್ಲಿ ಇಲ್ಲದಿರಬಹುದು. ಆದರೆ ನಾವೆಲ್ಲರೂ ಇನ್ನೊಂದು ಬಗೆಯ ನಮ್ಮನ್ನು ತುಳಿಯುವಂತಹ ದಾಸತ್ವದಲ್ಲಿದ್ದೇವೆ.

`ಈ ದಿನ ನಾವು ಎದುರಿಸುತ್ತಿರುವ ದಾಸತ್ವದ ಇತರೆ ರೂಪಗಳ್ಯಾವುವು? ಆದಿಕಾಂಡ 4:7, ಇಬ್ರಿಯ 12:1 ಮತ್ತು 2 ಪೇತ್ರ 2:19 ಈ ವಚನಗಳನ್ನು ಓದಿರಿ.`

ನಮ್ಮನ್ನು ದಾಸತ್ವಕ್ಕೆ ಒಳಪಡಿಸುವ ಎಲ್ಲವುಗಳಿಂದ ಬಿಡುಗಡೆ ಹೊಂದುವುದೇ ಸಬ್ಬತ್ತಿನ ಆಚರಣೆಯಾಗಿದೆ. ಸಬ್ಬತ್ತಿನಲ್ಲಿ ನಾವು ಪಾಪ ಮುಕ್ತರಾಗಿದ್ದೇವೆ ಎಂಬುದನ್ನು ನೆನಪಿಗೆ ತಂದುಕೊಳ್ಳುತ್ತೇವೆ. ಇದು ನಮ್ಮಿಂದ ಸಾಧ್ಯವಿಲ್ಲ. ದೇವರ ಶಕ್ತಿಯಿಂದ ಮತ್ತು ಅದರ ಮೇಲೆ ನಾವು ನಂಬಿಕೆ ಇಡುವುದರಿಂದ ಸಾಧ್ಯ ಮತ್ತು ಈ ಬಿಡುಗಡೆಯು ನಾವು ಸಂಪಾದಿಸಿಕೊಂಡಿದ್ದಲ್ಲ. ಇಸ್ರಾಯೇಲ್ಯರ ಚೊಚ್ಚಲ ಮಕ್ಕಳು ಸಾಯದೆ ಉಳಿದದ್ದು ಬಾಗಿಲ ಮೇಲೆ ಹಚ್ಚಿದ ರಕ್ತದಿಂದ (ವಿ.ಕಾಂಡ 12ನೇ ಅಧ್ಯಾಯ) ಇಂದು ನಾವು ಸಹಾ ಉಳಿದಿರುವುದು ಯಜ್ಞದ ಕುರಿಯಾದಾತನ ರಕ್ತದಿಂದ. ಆದ್ದರಿಂದ ನಾವು ನಮ್ಮ ಯೇಸುಕ್ರಿಸ್ತನಲ್ಲಿ ದೊರಕಿದ ಸ್ವಾತಂತ್ರದಲ್ಲಿ ನಡೆಯಬೇಕು.

`ರೋಮನ್ಸ್ 6:1-7 ವಾಕ್ಯಗಳನ್ನು ಓದಿರಿ. ಇಲ್ಲಿರುವ ಪೌಲನ ಹೇಳಿಕೆಯನ್ನು ನಮಗೆ ಸಬ್ಬತ್ತಿನ ಮೂಲಕ ಕೊಡಲ್ಪಟ್ಟಿರುವುದಕ್ಕೆ ಹೇಗೆ ಸಂಬಂಧ ಕಲ್ಪಿಸಬಹುದು?`

ಧರ್ಮೋಪದೇಶಕಾಂಡ 5:15ನೇ ವಚನದಲ್ಲಿ ಇರುವ ಪದಗಳು ಹೀಗೆ ಹೇಳುತ್ತವೆ "ಐಗುಪ್ತದೇಶದಲ್ಲಿ ನೀವು ದಾಸತ್ವದಲ್ಲಿದ್ದುದ್ದನ್ನೂ ನಿಮ್ಮ ದೇವರಾದ ಯೆಹೋವನು ಭುಜಪರಾಕ್ರಮದಿಂದಲೂ ಶಿಕ್ಷಾ ಹಸ್ತದಿಂದಲೂ ನಿಮ್ಮನ್ನು ಬಿಡುಗಡೆ ಮಾಡಿದ್ದನ್ನೂ ಜ್ಞಾಪಕ ಮಾಡಿಕೊಳ್ಳಿರಿ". ಜನರು ಅವರ ಬಿಡುಗಡೆಯು ದೇವರು ಅವರ ಪರವಾಗಿ ಮಾಡಿದ ಕೆಲಸವೆಂದು ಅರಿತುಕೊಂಡರು. ಕ್ರೈಸ್ತರಾದ ನಮಗೆ ಇಂದು ನಮ್ಮ ಪಾಪಗಳಿಂದ ಬಿಡುಗಡೆಯಾಗಿರುವುದು ಯೇಸುಕ್ರಿಸ್ತನ ಶಕ್ತಿಯಿಂದ ಮತ್ತು ಕೆಲಸದಿಂದ ಎಂದು ಎಷ್ಟೋ ಹೆಚ್ಚಾಗಿ ಅರಿತುಕೊಳ್ಳಬೇಕಾಗಿದೆಯಲ್ಲವೇ? ನಾವು ದೇವರು ತನ್ನ ಶಿಕ್ಷಾ ಹಸ್ತದಿಂದ ಸಂಪಾದಿಸಿಕೊಟ್ಟ ರಕ್ಷಣೆ (ಬಿಡುಗಡೆಯಲ್ಲಿ) ವಿಶ್ರಾಂತಿ ಪಡೆದುಕೊಳ್ಳಬೇಕೆಂದು ಈ ಆಜ್ಞೆ ಹೇಳುತ್ತದೆ. ನಾವು ನಮ್ಮ ಸ್ವನೀತಿಯ ಮೇಲೆ ಆತುಕೊಳ್ಳದೆ ನಮ್ಮ ದೇವರನ್ನು ಸೃಷ್ಟಿಕರ್ತನೆಂದು ಮತ್ತು ನಮ್ಮನ್ನು ಮರುಸೃಷ್ಟಿ ಮಾಡುವವನೆಂದು, ನಮ್ಮನ್ನು ಎಲ್ಲಾ ಪಾಪಗಳಿಂದ ಬಿಡಿಸುವವನೆಂದು ಈ ಆಜ್ಞೆಯು ನಮಗೆ ನೆನಪಿಸುತ್ತದೆ.

`ಪಾಪದ ದಾಸತ್ವದ ಬಗ್ಗೆ ನಿಮ್ಮ ಸ್ವಂತ ಅನುಭವ ಏನಾಗಿದೆ? ನಾವು ದಾಸತ್ವದಿಂದ ಯೇಸುಕ್ರಿಸ್ತನಲ್ಲಿ ಸಿಗುವ ಬಿಡುಗಡೆಯ ವಾಗ್ದಾನಗಳಿಗೆ ಹೇಗೆ ನಮ್ಮನ್ನು ಯೋಗ್ಯರನ್ನಾಗಿ ಮಾಡಿಕೊಳ್ಳಲು ಕಲಿಯಬಹುದು?`