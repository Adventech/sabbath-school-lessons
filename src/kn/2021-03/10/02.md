---
title:  ಸಬ್ಬತ್ತು ಮತ್ತು ಸೃಷ್ಟಿ
date:   29/08/2021
---

ಹತ್ತು ಆಜ್ಞೆಗಳಲ್ಲಿ ನಾಲ್ಕನೇ ಆಜ್ಞೆಯಲ್ಲಿ ಮಾತ್ರ ಜ್ಞಾಪಕದಲ್ಲಿಟ್ಟುಕೋ ಎಂಬ ಕ್ರಿಯಾಪದವು ಬರುತ್ತದೆ. ಕಳ್ಳತನ ಮಾಡಬೇಡ ಎಂಬ ಆಜ್ಞೆಯಲ್ಲಿ ಕಳ್ಳತನ ಮಾಡಬೇಡ ಜ್ಞಾಪಕದಲ್ಲಿಟ್ಟುಕೋ ಎಂಬ ಎಚ್ಚರಿಕೆಯ ಪದವಿಲ್ಲ. ಮತ್ತೊಬ್ಬನ ಮನೆಯನ್ನು ಆಶಿಸಬಾರದು ಜ್ಞಾಪಕದ್ದಲಿಟ್ಟುಕೊಳ್ಳಬೇಕು ಎಂಬುದಾಗಿಲ್ಲ. ನಾವು ಜ್ಞಾಪಕದಲ್ಲಿಟ್ಟುಕೊಳ್ಳಬೇಕು ಎಂದು ಹೇಳಿರುವುದು ಸಬ್ಬತ್ತಿನ ಆಜ್ಞೆಯಲ್ಲಿ ಮಾತ್ರ.

'ಜ್ಞಾಪಕದಲ್ಲಿಟ್ಟುಕೋ' ಎಂಬ ಆಲೋಚನೆ ಚರಿತ್ರೆಯ ಹಿನ್ನೆಲೆಯನ್ನು ಪರಿಭಾವಿಸುವಂತೆ ಮಾಡುತ್ತದೆ. ಚರಿತ್ರೆಯಲ್ಲಿ ನಡೆದಿರುವುದನ್ನು ನಾವು ಸರಿಯಾಗಿ ನೆನಪಿನಲ್ಲಿಟ್ಟುಕೊಳ್ಳುವ ಅಗತ್ಯವನ್ನು ಹೇಳುತ್ತದೆ. ಹಾಗೆ ನಾವು ಜ್ಞಾಪಕದಲ್ಲಿಟ್ಟು- ಕೊಳ್ಳುವುದು ನಮ್ಮನ್ನು ಹಿಂದೆ ನಡೆದ ಘಟನೆಗಳಿಗೆ ಸಂಬಂಧಪಡಿಸುತ್ತದೆ. ಹಾಗಾಗಿ ಸಬ್ಬತ್ ದಿನವನ್ನು ಪರಿಶುದ್ಧ ದಿನವಾಗಿ ಆಚರಿಸಲು ಜ್ಞಾಪಕದಲ್ಲಿಟ್ಟುಕೊಳ್ಳಬೇಕೆಂಬುದು ಸೃಷ್ಟಿಕಾರ್ಯ ನಡೆದ ವಾರಕ್ಕೆ ನೇರವಾದ ಗೆರೆಯನ್ನು ಎಳೆಯುತ್ತದೆ.

`ಆದಿಕಾಂಡ 1:26,27 ಮತ್ತು ಆದಿಕಾಂಡ 9:6ನ್ನು ಓದಿರಿ. ಮನುಷ್ಯರಾದ ನಾವು ಹೇಗೆ ಆಮೂಲಾಗ್ರವಾಗಿ ವಿಶೇಷವಾದವರು ಎಂಬುದರ ಬಗ್ಗೆ ಈ ವಚನಗಳು ಏನನ್ನು ಬೋಧಿಸುತ್ತವೆ? ನಾವು ವೈಚಾರಿಕವಾಗಿ ಉಳಿದೆಲ್ಲಾ ಭೂಜಂತುಗಳಿಗಿಂತ ಹೇಗೆ ಭಿನ್ನರಾಗಿದ್ದೇವೆ? ಮತ್ತು ಈ ವಿಶೇಷಯನ್ನು ನಾವು ಅರ್ಥ ಮಾಡಿಕೊಂಡಿರುವುದು ಬಹಳ ಮುಖ್ಯ ಏಕೆ?`

ನಾವು ಸೃಷ್ಟಿಯನ್ನು ನೆನಪುಮಾಡಿಕೊಳ್ಳುವಾಗ ನಾವು ದೇವರ ಸಾರೂಪ್ಯದಲ್ಲಿ ಸೃಷ್ಟಿಗೊಂಡಿದ್ದೇವೆ ಈ ಸಾರೂಪ್ಯದಲ್ಲಿ ಇನ್ನಿತರ ಯಾವುದೇ ಜೀವಿಗಳೂ ಸೃಷ್ಟಿಯಾದ ವಿವರಣೆ ಸಿಗುವುದಿಲ್ಲ. ಆದುದರಿಂದ ಮಾನವ ಜೀವಿಗಳು ಈ ಗ್ರಹದ ಮೇಲಿರುವ ಎಲ್ಲಾ ಜೀವಿಗಳಿಗಿಂತ ಆಮೂಲಾಗ್ರವಾಗಿ ಭಿನ್ನರಾಗಿದ್ದೇವೆ (ನಾವು ಇತರ ಪ್ರಾಣಿಗಳ ಡಿ.ಎನ್.ಎ. ಸಂಖ್ಯೆಯಲ್ಲಿ ಸಾಮಾನ್ಯತೆಯಿದ್ದರೂ ಸಂಪೂರ್ಣವಾಗಿ ಭಿನ್ನರಾಗಿದ್ದೇವೆ). ಇದಕ್ಕೆ ಪ್ರತಿಯಾಗಿ ಜನಪ್ರಿಯ ಮಿಥ್ಯವು ಮನುಷ್ಯರು ವಿಕಸನ ಹೊಂದಿದ ಕೋತಿಗಳು ಅಥವಾ ಬಹಳವಾಗಿ ವಿಕಸನ ಹೊಂದಿದ ಪುರಾತನ ಸಸ್ತನಿಗಳು (ಹಾಲೂಡುವ ಪ್ರಾಣಿ) ಎಂದು ಹೇಳುತ್ತದೆ. ನಾವು ದೇವರ ಹೋಲಿಕೆಗೆ ಸರಿಯಾಗಿ ಸೃಷ್ಟಿಸಲ್ಪಟ್ಟಿದ್ದು ದೇವರು ಈ ಲೋಕದಲ್ಲಿ ಸೃಷ್ಟಿಸಿದ ಎಲ್ಲಾ ಜೀವಿಗಳಿಗಿಂತಲೂ ವಿಶಿಷ್ಟವಾದ ಜೀವಿಗಳಾಗಿದ್ದೇವೆ.

`ಸೃಷ್ಟಿಯ ಕಥೆಯು ನಾವು ಹೇಗೆ ಸೃಷ್ಟಿಗಿಎ ಸಂಬಂಧಪಡುತ್ತೇವೆ ಎಂಬುದನ್ನು ನೆನಪಿಗೆ ತರುತ್ತದೆ? ಆದಿಕಾಂಡ 2:15,19.`

ದೇವರು ಸೃಷ್ಟಿಯನ್ನು ನೋಡುವಾಗ ಈ ಸೃಷ್ಟಿಯ ಮೇಲೆ ನಮಗೆ ಒಂದು ಜವಾಬ್ದಾರಿಯನ್ನು ಕೊಟ್ಟಿರುವುದನ್ನು ನೆನಪಿಗೆ ತರುತ್ತದೆ. ನಾವು ಇದರ ಮೇಲೆ ದೊರೆತನ ಮಾಡಬೇಕೆಂದು ನಮ್ಮನ್ನು ನೇಮಿಸಿದ್ದಾನೆ. ದೊರೆತನ ಮಾಡುವುದು ಎಂದರೆ ದಬ್ಬಾಳಿಕೆ ಮಾಡುವುದು ಶೋಷಣೆ ಮಾಡುವುದು ಎಂದು ಅರ್ಥಮಾಡಿಕೊಳ್ಳಬಾರದು. ನಾವು ದೇವರ ಪ್ರತಿನಿಧಿಗಳಂತೆ ಇದರ ಮೇಲೆ ಒಡೆತನ ಮಾಡಬೇಕು. ನಾವು ನಿಸರ್ಗದೊಡನೆ ದೇವರು ಸಂವಾದ ಮಾಡುವ ಹಾಗೆಯೇ ಮಾಡಬೇಕು.

ಹೌದು, ಪಾಪವು ಎಲ್ಲವನ್ನು ಕೆಡಿಸಿ ಅಸ್ತವ್ಯಸ್ತ ಮಾಡಿದೆ ಆದರೆ ಈ ಭೂಮಿಯೂ ಈಗಲೂ ದೇವರ ಸೃಷ್ಟಿ, ಹಾಗಾಗಿ ಇದನ್ನು ಕೆಡಿಸುವ ಹಕ್ಕು ನಮಗಿಲ್ಲ, ವಿಶೇಷವಾಗಿ ನಮ್ಮ ಸಹಜೀವಿಗಳಿಗೆ (ಮನುಷ್ಯರಿಗೆ) ಹಾನಿ ಮಾಡಬಾರದು.

`ಸಬ್ಬತ್ತು ಕೈಗೊಂಡು ನಡೆಯುವಾಗ ನಾವು ದೇವರನ್ನು ನಮ್ಮ ಸೃಷ್ಟಿಕರ್ತನೆಂದು ಗೌರವಿಸುವುದರ ಜೊತೆಗೆ ನಾವು ಹೇಗೆ ನಮ್ಮ ಪರಿಸರದ ಪಾರುಪತ್ಯಗಾರರು ಎಂಬ ಪ್ರಜ್ಞೆಯನ್ನು ಹೆಚ್ಚಿಸುತ್ತದೆ?`