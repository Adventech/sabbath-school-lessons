---
title:  ಮುನ್ನಡೆಯುವುದಕ್ಕೆ ಆದೇಶ
date:   21/09/2021
---

ಪ್ರವಾದನೆಯ ಯಥಾದೃಷ್ಟಿಯ ಚರಿತ್ರೆಯ ಘಟನೆಗಳು ಬಿಚ್ಚಿಕೊಳ್ಳುತ್ತಿದ್ದ ಹಾಗೆ, ನಾವು ಸುಮ್ಮನೆ ಇರುವುದಕ್ಕೆ ಅವು ಬಿಡುವುದಿಲ್ಲ, ನಿಜವಾಗಿಯೂ ಈ ಘಟನೆಗಳನ್ನು ನಿಯಂತ್ರಿಸಲು ನಮ್ಮಿಂದ ಸಾಧ್ಯವಿಲ್ಲ. ಅಂತಿಮ ಘಟನೆಗಳು ಮುಂತಿಳಿಸಿದಂತೆ ನಡೆಯುತ್ತವೆ. ಅದಕ್ಕೆ ನಾವೇನು ಮಾಡುವುದಕ್ಕಾಗುತ್ತದೆ? ಹೇಳಬೇಕೆಂದರೆ, ಒಬ್ಬೊಂಟಿಯಾದ ನಾನು ಏನು ಮಾಡಬಲ್ಲೆ? ಬಹಳ ಸಲ ಈ ತರದ ಮನೋಭಾವ ನಮ್ಮದಾಗಿರುತ್ತದೆ.

ಆದರೆ ಕ್ರೈಸ್ತರಾದ ನಾವು ನಮ್ಮ ಸುತ್ತಲಿರುವ ಪ್ರಪಂಚದೊಂದಿಗೆ ಈ ತರವಾಗಿ ಹೇಳುವಂತಿಲ್ಲ ವಿಶೇಷವಾಗಿ ಅಂತಿಮ ಘಟನೆಗಳ ವಿಷಯದಲ್ಲಿ ಕೂಡದು. ಪ್ರಕಟನೆಗಳು 14ನೇ ಅಧ್ಯಾಯ ಚರಿತ್ರೆಯ ಈ ಕಾಲಕ್ಕೆ ನಾವು ಯಾವ ಉದ್ದೇಶಕ್ಕೆ ಇದ್ದೇವೆಂದರೆ ದೇವರ ನ್ಯಾಯವಿಚಾರಣೆ ಮತ್ತು ಯೇಸುಕ್ರಿಸ್ತನ ಎರಡನೇ ಬರೋಣದ ಬಗ್ಗೆ ಇತರರಿಗೆ ಹೇಳಿಕೊಡುವುದಕ್ಕೆ ಇದ್ದೇವೆ.

`ಪ್ರಕಟನೆ 14ನೇ ಅಧ್ಯಾಯ 6 ರಿಂದ 12ನೇ ವಚನಗಳನ್ನು ಓದಿರಿ. ಇದು ನಮಗೆ ಏನು ಕಲಿಸುತ್ತದೆ, ಮತ್ತು ನಾವು ಲೋಕಕ್ಕೆ ಏನನ್ನು ಸಾರಬೇಕಾಗಿದೆ? ಯಾಕೆ ಈ ಸಂದೇಶವು ಅಷ್ಟು ತುರ್ತಾದದ್ದಾಗಿದೆ?`

ಅಡ್ರೆಂಟಿಸ್ಟರಾಗಿ ನಾವು ವರ್ತಮಾನದ ಸತ್ಯಗಳನ್ನು ನಂಬುತ್ತೇವೆ (2 ಪೇತ್ರ 1:12). ನಿರ್ದಿಷ್ಟವಾಗಿ, ಈ ವಚನಗಳನ್ನು ಮೂರು ದೂತರ ಸಂದೇಶ ಎಂಬುದಾಗಿ ಕರೆಯುತ್ತೇವೆ. ಲೋಕದ ಚರಿತ್ರೆಯ ಈ ಕಾಲದಲ್ಲಿ ನಮ್ಮ ಕರೆಯುವಿಕೆಯ ಅವಶ್ಯಕತೆಯನ್ನು ಇಲ್ಲಿ ಕಾಣುತ್ತೇವೆ.

ಈ ಸಂದೇಶವು ನಿತ್ಯವಾದ ಶುಭವರ್ತಮಾನ ಎಂಬ ಪದದಿಂದ ಶುರುವಾಗು- ವುದನ್ನು ಗಮನಿಸಿರಿ. ಯೇಸುಕ್ರಿಸ್ತನ ಮರಣ ಮತ್ತು ಪುನರುತ್ಥಾನದ ವರ್ತಮಾನವು ನಿಜವಾಗಿಯೂ ಅದ್ಭುತಕರವಾದದ್ದು, ಅದರ ಮೇಲೆಯೇ ತಾನೇ ನಮ್ಮ ರಕ್ಷಣೆಯ ನಿರೀಕ್ಷೆ ನೆಲೆಗೊಂಡಿದೆ. ಈ ಸಂದೇಶದಲ್ಲಿ ನ್ಯಾಯವಿಚಾರಣೆಯು ಬಂದದೆ (ಪ್ರಕಟನೆ 14:7) ಎಂಬ ಸಂದೇಶವು ಸಹ ಇದೆ. ಇದು ಅಂತ್ಯಕಾಲವನ್ನು ಸೂಚಿಸುವ ಪ್ರಬಲವಾದ ಮೈಲುಗಲ್ಲಾಗಿದೆ. ಮತ್ತು ಭೂಮ್ಯಾಕಾಶಗಳನ್ನೂ ಸಮುದ್ರವನ್ನೂ ಉಂಟುಮಾಡಿದಾತನನ್ನು ಆರಾಧಿಸಿರಿ ಎಂಬ ಕೆರೆಯು ಕೊಡಲ್ಪಟ್ಟಿದೆ, ಈ ಭಯ ಪಡಿಸುವ ಎಚ್ಚರಿಕೆಗೆ ಪ್ರತಿಯಾಗಿ ಬ್ಯಾಬಿಲೋನಿನಲ್ಲಿದ್ದುಕೊಂಡು ಮೃಗವನ್ನೂ ಮೃಗದ ಗುರುತನ್ನೂ, ಪೂಜಿಸುವವರಿಗೆ ದೇವರನ್ನು ಆರಾಧಿಸಬೇಕೆಂಬ ಕರೆ ಕೊಡಲ್ಪಟ್ಟಿದೆ. ಅಂತಿಮವಾಗಿ ದೇವರ ಅಂತ್ಯಕಾಲದ ಜನರ ಚಿತ್ರವಿದೆ: ಇದರಲ್ಲಿ ದೇವರಾಜ್ಞೆಗಳನ್ನೂ ಯೇಸುವಿನ ಮೇಲಣ ನಂಬಿಕೆಯನ್ನೂ ಕೈಗೊಂಡು ನಡೆಯುತ್ತಿರುವ ದೇವಜನರ ತಾಳ್ಮೆಯು ತೋರಿಬರುತ್ತದೆ.

`ಪ್ರಕಟನೆ 14:11ನ್ನು ಓದಿರಿ. ಮೃಗವನ್ನೂ ಮೃಗದ ವಿಗ್ರಹವನ್ನೂ ಪೂಜಿಸುವುದರ ಅಶಾಂತಿಯ ಬಗ್ಗೆ ಇದು ಏನನ್ನು ಹೇಳುತ್ತದೆ?`

ಮೃಗುವನ್ನೂ ಮೃಗದ ಗುರುತನ್ನೂ ಪೂಜಿಸುವವರಿಗೆ ಹಗಲಿರುಳು ಉಪಶಮನ- ವಿರುವುದಿಲ್ಲ ತಾನೆ? ಇದು ಏನು ಅರ್ಥಕೊಡುತ್ತದೆ ಎಂಬುದರ ಬಗ್ಗೆ ನಾನಾ ಆಲೋಚನೆಗಳು ಇದ್ದಾಗ್ಯೂ ಈ ಜನರಿಗೆ, ದೇವರಿಗೆ ನಂಬಿಗಸ್ಥರಾದವರಿಗೆ ಇರುವಂತಹ ವಿಶ್ರಾಂತಿಯ ಅನುಭವವು ಇರುವುದಿಲ್ಲ.

`ಮೂರು ದೂತರ ಸಂದೇಶದ ಮೊದಲ ಭಾಗವನ್ನು ನಿತ್ಯವಾದ ಶುಭ ವರ್ತಮಾನವಾಗಿದೆ ಎಂದು ಏಕೆ ಆಲೋಚಿಸುವಿರಿ? ನಾವು ಯಾಕೆ ಈ ಅದ್ಭುತವಾದ ಸತ್ಯವನ್ನು ಯಾವಾಗಲೂ ಲೋಕಕ್ಕೆ ಸಾರುವಾಗ ನಮ್ಮ ಮುಂದಿಟ್ಟುಕೊಳ್ಳಬೇಕು. ವಿಶ್ರಾಂತಿಯ ಪರಿಕಲ್ಪನೆಗೆ ಸುವಾರ್ತೆಯನ್ನು ಅರ್ಥಮಾಡಿಕೊಳ್ಳುವುದು ಬಹಳ ಮುಖ್ಯವಾಗಿದೆ ಹೇಗೆ?`