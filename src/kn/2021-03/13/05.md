---
title:  ಸಮಾಧಾನದ ವಿಶ್ರಾಂತಿ
date:   22/09/2021
---

ಶತಶತಮಾನಗಳಿಂದಲೂ ಕ್ರೈಸ್ತರು ಯೇಸುಕ್ರಿಸ್ತನ ಬರೋಣವನ್ನು ಕಾದುಕೊಂಡಿದ್ದಾರೆ. ಇದು ನಿಜವಾಗಿಯೂ ನಮ್ಮೆಲ್ಲರ ಪರೀಕ್ಷೆಗೆ ಮುಕ್ತಾಯವಾಗಿದೆ ಮತ್ತು ಕೇವಲ ನಮ್ಮದು ಮಾತ್ರವಲ್ಲ. ಆದರೆ ಚರಿತ್ರೆಯಾದ್ಯಂತ ಇರುವ ದೇವರ ಎಲ್ಲಾ ನಂಬಿಗಸ್ಥರ ನಿರೀಕ್ಷೆಯ ಮುಕ್ತಾಯವಾಗಿದೆ.

`ಇಬ್ರಿಯ 11:13-16ರನ್ನು ಓದಿರಿ. ಯಾವ ಮಹಾವಾಗ್ದಾನವು ಇಲ್ಲಿದೆ, ಕೇವಲ ನಮ್ಮ ಪೂರ್ವಿಕರಿಗಲ್ಲ ನಮಗೂ ಅನ್ವಯವಾಗುವ ವಾಗ್ದಾನ?`

ಅನೇಕ ರೀತಿಯಲ್ಲಿ ಮರಣದ ಬಗ್ಗೆ ಲೋಕದಲ್ಲಿರುವ ಒಂದು ಸಾಮಾನ್ಯವಾದ ಮತ್ತು ಜನಪ್ರಿಯವಾದ ಅಭಿಪ್ರಾಯವು ನಿಜವಾಗಿದ್ದರೆ ಈ ವಚನಗಳು ಅರ್ಥವನ್ನು ಕಳೆದುಕೊಳ್ಳುತ್ತವೆ. ಈ ಜನರು ವಾಗ್ದಾನಗಳನ್ನು ಪಡೆದುಕೊಳ್ಳದೆ ಹೋದರೆ ಈ ವಚನಗಳು ಯಾವುದರ ಬಗ್ಗೆ ಮಾತನಾಡುತ್ತವೆ? ಅವರೆಲ್ಲರೂ ಮರಣ ಹೊಂದಿದರು, ಹಾಗಿಲ್ಲದಿದ್ದರೆ ಈವಾಗ ಅವರೆಲ್ಲರೂ ತಮಗೆ ಸಿಗುವ ದೊಡ್ಡ ಪ್ರತಿಫಲವನ್ನು ಹೊಂದಿ ಪರಲೋಕದಲ್ಲಿ ಯೇಸುಕ್ರಿಸ್ತನ ಜೊತೆ ಸಂತೋಷ ಪಡುತ್ತಿದ್ದರು. ಉದಾಹರಣೆಗೆ ಉತ್ತರ ಅಮೇರಿಕದ ಪ್ರಸಿದ್ಧ ಸುವಾರ್ತೆಕರಾಗಿದ್ದ ಬಿಲ್ಲಿ ಗ್ರಾಹಾಮ್ ಸತ್ತುಹೋದರು, ಆದರೆ ಜನರು ಅವರು ಈವಾಗ ಯೇಸುಕ್ರಿಸ್ತನ ಜೊತೆ ಪರಲೋಕದಲ್ಲಿದ್ದಾರೆ ಎಂದು ಹೇಳುವುದನ್ನು ಆಗಾಗ್ಗೆ ಕೇಳಿಸಿಕೊಳ್ಳುತ್ತಿರುತ್ತೇವೆ.

ಈ ಅಭಿಪ್ರಾಯದಲ್ಲಿರುವ ಒಂದು ವಿಪರ್ಯಾಸವೇನೆಂದರೆ ಬಹಳ ಸಲ ಯಾರಾದರೂ ಸತ್ತುಹೋದರೆ ಅವರ ಆತ್ಮಕ್ಕೆ ಶಾಂತಿ ಸಿಗಲಿ' ಎಂದು ಹೇಳುವುದನ್ನು ಕೇಳಿಸಿಕೊಳ್ಳುತ್ತಿರುತ್ತೇವೆ. ಆದರೆ ಇಲ್ಲಿ ಏನು ನಡೆಯುತ್ತಾ ಇದೆ? ಸತ್ತು ಹೋದಮೇಲೆ ಜನರು ವಿಶ್ರಾಂತಿ ಪಡೆದುಕೊಳ್ಳುತ್ತಾರೆಯೇ ಅಥವಾ ಅವರು ಪರಲೋಕದಲ್ಲಿ ಏನು ಮಾಡಬೇಕಾಗಿದೆಯೋ ಅದನ್ನೆಲ್ಲಾ ಮಾಡುತ್ತಿರುವರೇ ಭೂಮಿಯಲ್ಲಿ ನಡೆಯುತ್ತಿರುವ ಎಲ್ಲಾ ತಮಾಷೆಯನ್ನು ವೀಕ್ಷಿಸುತ್ತಿರುವರೇ?

`ಯೇಸುಕ್ರಿಸ್ತನು ಮರಣವನ್ನು ಹೇಗೆ ವಿವರಿಸುತ್ತಾನೆ? ಯೋಹಾನ 11:11.`

ನಿಜವಾದ ಸಂಗತಿ ಏನೆಂದರೆ ಸತ್ತವರ ವಿಷಯದಲ್ಲಿ ಜನರು ಆಲೋಚಿಸುವ ವಿಶ್ರಾಂತಿ 'ಚಿರಶಾಂತಿ ಸಿಗಲಿ' ಎಂಬುದು ಖಂಡಿತವಾಗಿಯೂ ಸತ್ತಮೇಲೆ ಮನುಷ್ಯರ ಸ್ಥಿತಿಯ ಬಗ್ಗೆ ಸತ್ಯವಾದ ಮಾತಾಗಿದೆ ಅಲ್ಲವೇ? ಸತ್ತವರು ನಿಜವಾಗಿ ವಿಶ್ರಾಂತಿ- ಯಲ್ಲಿರುತ್ತಾರೆ. "ಒಬ್ಬ ಕ್ರೈಸ್ತ ವಿಶ್ವಾಸಿಗೆ ಸಾವು ಎಂಬುದು ಸಣ್ಣ ವಿಷಯ. ಯೇಸುಕ್ರಿಸ್ತನು ಸಾವು ಕೇವಲ ಅಲ್ಪಕಾಲಿಕವಾದದ್ದು ಎಂಬಂತೆ ಮಾತಾಡುತ್ತಾನೆ.

ಒಬ್ಬನು ನನ್ನ ಮಾತನ್ನು ಕೈಕೊಂಡು ನಡೆದರೆ ಅವನು ಎಂದಿಗೂ ಸಾಯುವುದಿಲ್ಲ ಸಾವಿನ ರುಚಿಯನ್ನು ಅನುಭವಿಸುವುದಿಲ್ಲ ಎಂದು ಹೇಳುತ್ತಾನೆ. ಒಬ್ಬ ಕ್ರೈಸ್ತನಿಗೆ ಸಾವು ಕೇವಲ ನಿದ್ರೆಯಂತೆ ಅಲ್ಪಾವಧಿಯ ಮೌನ ಮತ್ತು ಅಂಧಕಾರವಾಗಿದೆ (ಕತ್ತಲು). ನಮ್ಮ ಜೀವವು ಕ್ರಿಸ್ತನ ಮೂಲಕ ದೇವರಲ್ಲಿ ಬಚ್ಚಿಡಲ್ಪಟ್ಟಿದೆ, 'ನಮಗೆ ಜೀವವಾಗಿರುವ ಕ್ರಿಸ್ತನು ಕಾಣಿಸಿಕೊಂಡಾಗ ನಾವು ಸಹ ಆತನೊಂದಿಗೆ ಕಾಣಿಸಿಕೊಳ್ಳುತ್ತೇವೆ', ಯೋಹಾನ 8:51, 52 ಮತ್ತು ಕೊಲಸ್ಸೆ 3:4" - ಶ್ರೀಮತಿ ಎಲೆನ್ ಜಿ ವೈಟಮ್ಮನವರ "ಯುಗಯುಗಳ ಬಯಕೆ" ಎಂಬ ಪುಸ್ತಕದಲ್ಲಿ 787ನೇ ಪುಟ.

ಯೇಸುವು ಒಬ್ಬ ವ್ಯಕ್ತಿಯ ಸಾವು ಮತ್ತು ಪುನರುತ್ಥಾನದ ನಡುವಿನ ಪರಿಸ್ಥಿತಿಯನ್ನು ಪ್ರಜ್ಞೆತಪ್ಪಿ ಮಾಡುವ ನಿದ್ರೆಗೆ ಹೋಲಿಸಿದ್ದಾನೆ (ಯೋಹಾನ 11:11,14). ಆದರೆ ರಕ್ಷಣೆ ಹೊಂದಿದವರು ಮತ್ತು ರಕ್ಷಣೆ ಕಳಕೊಂಡವರು ಎರಡೂ ಗುಂಪಿನವರು ಪುನರುತ್ಥಾನವಾದ ಮೇಲೆ ತಮ್ಮ ತಮ್ಮ ಪ್ರತಿಫಲವನ್ನು ಪಡೆದುಕೊಳ್ಳುತ್ತಾರೆ (ಯೋಹಾನ 5:28,29). ನಾವು ಸಾವು ಬಂದಾಗ ಅದನ್ನು ಸ್ವೀಕರಿಸಲು ಯಾವಾಗಲೂ ಸಿದ್ಧವಾಗಿರುವುದು ಅತ್ಯಾವಶ್ಯಕ ಎಂಬುದನ್ನು ಎತ್ತಿ ತೋರಿಸುತ್ತಾನೆ.

`ಸತ್ತುಹೋದ ನಿಮ್ಮ ಪ್ರಿಯ ಬಂಧುಗಳು ಈವಾಗ ದಿಟವಾಗಿಯೂ ವಿಶ್ರಾಂತಿಯಲ್ಲಿದ್ದಾರೆ ಎಂದು ತಿಳಿದಾಗ ನಿಮಗೆ ಎಂಥಾ ಆದರಣೆ ನೀಡುತ್ತದೆ?`