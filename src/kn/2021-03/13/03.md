---
title:  ಹಿಂದೆಣಿಕೆ (ಅವರೋಹಣ ಎಣಿಕೆ)
date:   20/09/2021
---

ಅದು ಯಾವಾಗ ಆಗುವುದು? ನೀನು ಪ್ರತ್ಯಕ್ಷವಾಗುವುದಕ್ಕೂ ಯುಗದ ಸಮಾಪ್ತಿಗೂ ಸೂಚನೆಯೇನು?

ಶಿಷ್ಯರು ಕೇಳಿದ ಪ್ರಶ್ನೆಗೆ ಎಣ್ಣೆ ಮರಗಳ ಗುಡ್ಡದ ಮೇಲೆ ಯೇಸುಕ್ರಿಸ್ತನು ಚರಿತ್ರೆಯನ್ನು ಸವಿಸ್ತರವಾಗಿ ಚಿತ್ರಿಸಿದನು.

ಯೇಸುಕ್ರಿಸ್ತನ ಪ್ರಸಿದ್ಧ ಪ್ರಸಂಗವು ಮತ್ತಾಯ 24ನೇ ಅಧ್ಯಾಯದಲ್ಲಿ ದಾಖಲಾಗಿದೆ, ಇದು ತನ್ನ ದಿನಗಳಿಂದ ಹಿಡಿದುಕೊಂಡು ತನ್ನ ಎರಡನೇ ಬರೋಣದವರೆಗಿನ ಮತ್ತು ಅದರಾಚೆಯ ನಿರಂತರವಾದ ಚಾರಿತ್ರಿಕ ಕಾಲವನ್ನು ಒಳಗೊಂಡಿದೆ.

ಎಲ್ಲಾ ಕಾಲದಲ್ಲಿ ಜೀವಿಸುವ ತನ್ನ ಜನರಿಗೋಸ್ಕರ ಯೇಸುಕ್ರಿಸ್ತನು ಅಂತ್ಯಕಾಲದ ಪ್ರವಾದನೆಗಳ ದೈವೀಕ ವೇಳಪಟ್ಟಿಯನ್ನು ಸ್ಕೂಲವಾಗಿ ಚಿತ್ರಿಸಿದ್ದಾನೆ. ಇದರಿಂದ ಅಂತ್ಯಕಾಲದಲ್ಲಿ ಜೀವಿಸುತ್ತಿರುವ ನಾವು ಅಂತಿಮ ಘಟನೆಗೆ ಸಿದ್ಧಪಡಿಸಿಕೊಳ್ಳಲು ಸಾಧ್ಯವಾಗಿದೆ.

ನಮ್ಮ ಸುತ್ತಲಿರುವುದೆಲ್ಲಾ ಪತನವಾಗುವಾಗಲೂ ನಾವು ಆತನ ಪ್ರೀತಿಯಲ್ಲಿ ವಿಶ್ವಾಸಪೂರ್ಣವಾಗಿ ವಿಶ್ರಾಂತಿಯಲ್ಲಿ ನೆಲೆಗೊಂಡಿರಬೇಕೆಂಬುದು ಆತನ ಬಯಕೆಯಾಗಿದೆ.

ದಾನಿಯೇಲನು ವಿವರಿಸಿರುವ ಇದುವರೆಗೆ ಸಂಭವಿಸದಂಥ ಮಹಾಸಂಕಟ ಕಾಲದ ಬಗ್ಗೆ (ದಾನಿ 12:1) ಅಕ್ವೆಂಟಿಸ್ಟರಿಗೆ ಚೆನ್ನಾಗಿ ಗೊತ್ತಿದೆ. ಯೇಸುಕ್ರಿಸ್ತನು ತನ್ನ ಬರೋಣಕ್ಕೆ ಮುಂಚಿತವಾಗಿ ಸಂಭವಿಸುವ ಈ ಘಟನೆಗಳನ್ನು ಎದುರಿಸಲು ನಾವು ಸಿದ್ಧರಾಗಿರಬೇಕೆಂದು ಬಯಸುತ್ತಾನೆ.

`ಆತನ ಬರೋಣವು ಹೇಗಿರುತ್ತದೆ? ನಾವು ಮೋಸ ಹೋಗುವುದನ್ನು ಹೇಗೆ ತಪ್ಪಿಸಿಕೊಳ್ಳಬಹುದು? ಮತ್ತಾಯ 24:4-8, 23-31ನ್ನು ಓದಿರಿ.`

ಪ್ರವಾದಿಯಲ್ಲಿ ಆತನ ಬರೋಣದ ಬಗ್ಗೆ ಹೇಳಿರುವುದನ್ನು ಪರಿಗಣಿಸಿದಾಗ ಮತ್ತು ಯೇಸುಕ್ರಿಸ್ತನ ಪ್ರಸಂಗದಲ್ಲಿ ಹೇಳಿರುವಂತೆ ಆತನ ಬರೋಣವು ಅಕ್ಷರಶಃ ಅಂತ್ಯಕಾಲದಲ್ಲಿ ನಡೆಯುವ ನಿಜವಾದ ಘಟನೆಯಾಗಿದೆ.

ಕಳೆದ ಜಾಗತಿಕ ಮಟ್ಟದ ಸಾಂಸ್ಕೃತಿಕ ವಿಕೋಪಕ್ಕೆ ಸಿದ್ಧರಾದವರು ಕೇವಲ ಎಂಟು ಮಂದಿ ಮಾತ್ರ, ಯೇಸುಕ್ರಿಸ್ತನು ತನ್ನ ಅನಿರೀಕ್ಷಿತ ಬರೋಣವನ್ನು ಈ ಘಟನೆಗೆ (ಜಲಪ್ರಳಯಕ್ಕೆ) ಹೋಲಿಸಿದ್ದಾನೆ (ಮತ್ತಾಯ 24:37-31). ಆದರೆ ಆತನು ಬರುವ ದಿನವು ಮತ್ತು ಗಳಿಗೆಯ ಯಾರಿಗೂ ಗೊತ್ತಿಲ್ಲ (ಮತ್ತಾಯ 24:36). ನಮ್ಮ ಸುತ್ತಲೂ ಲೋಕದಲ್ಲಿ ನಡೆಯುವುದನ್ನು ನೋಡಿ 'ಹಿಂದೆಣಿಕೆ'. ದೇವರು ನಮಗೆ ಪ್ರವಾದನೆಯನ್ನು ಕೊಟ್ಟಿದ್ದಾನೆ.

`ಈ ಪ್ರವಾದನೆಯ ಸಂಭವಗಳಲ್ಲಿ ನಾವು ನಿರ್ವಹಿಸಬೇಕಾದ ಪಾತ್ರಗಳು ನಮಗೆ ಕೊಡಲ್ಪಟ್ಟಿದೆ. ನಮ್ಮ ಪಾತ್ರವೇನು? ಮತ್ತಾಯ 24:9-14 ರ ಮೇಲೆ ಗಮನಹರಿಸಿರಿ.`

ಈ ಒಂದು ಜಾಗತಿಕ ಮಟ್ಟದ ವಿರಸದಲ್ಲಿ ನಾವು ಕೇವಲ ವೀಕ್ಷಕರಲ್ಲ. ನಾವು ಲೋಕದ ಕಟ್ಟಕಡೆಯವರಿಗೆ ಈ ಸುವಾರ್ತೆಯನ್ನು ಸಾರುವ ಕೆಲಸದಲ್ಲಿ ಸಕ್ರಿಯವಾಗಿ ಭಾಗವಹಿಸಬೇಕಾಗಿದೆ, ಹಾಗಾಗಿ ನಾವು ಹಿಂಸೆಗೆ ಒಳಗಾಗುತ್ತೇವೆ.

`ಕಡೆಯವರಿಗೆ ತಾಳುವುದು ಎಂದರೆ ಏನು ಅರ್ಥಕೊಡುತ್ತದೆ? ನಾವು ಹೇಗೆ ಅದನ್ನು ಮಾಡಬಹುದು? ಅನೇಕರು ಮಾಡಿರುವಂತೆ ಮತ್ತು ಅನೇಕರು ಮಾಡುವಂತೆ ನಾವು ಕೂಡ ಬಿದ್ದುಹೋಗದಂತೆ ಪ್ರತಿದಿನ ಯಾವ ಆಯ್ಕೆಗಳನ್ನು ಮಾಡಿಕೊಳ್ಳಬೇಕಾಗಿದೆ?`