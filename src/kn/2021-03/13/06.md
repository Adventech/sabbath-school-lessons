---
title:  ಯಾವಾಗಲೂ ಕರ್ತನಲ್ಲಿ ಸಂತೋಷಿಸಿರಿ

date:   23/09/2021
---

ಈಗ ಬಂದಿರುವ ಮೊಬೈಲ್ ಸೆಟ್‌ಗಳು ಅನೇಕ ಆಪ್‌ಗಳನ್ನು ಹೊಂದಿವೆ. ಅವುಗಳಲ್ಲಿ 'ಗೂಗಲ್ ನಕ್ಷೆಗಳು' ಬಹಳ ಹೆಚ್ಚಾಗಿ ಬಳಸಲ್ಪಡುವ ಆಪ್‌ಗಳಲ್ಲಿ ಒಂದು ಈ ಸೌಲಭ್ಯ ಬರುವುದಕ್ಕೆ ಮುಂಚೆ ನಾವು ಒಂದು ಸ್ಥಳಕ್ಕೆ (ವಿಳಾಸಕ್ಕೆ) ಮುಟ್ಟಲು ಎಷ್ಟು ಕಷ್ಟಪಡುತ್ತಿದ್ದೆವು ಎಂಬುದನ್ನು ಅನೇಕರು ನೆನಪಿಸಿಕೊಳ್ಳುವುದಿಲ್ಲ. ಈವಾಗ ಈ ಗೂಗಲ್ ನಕ್ಷೆಗಳನ್ನು ಬಳಸಿಕೊಂಡು ಯಾವುದೆ ಅಪರಿಚಿತ ಸ್ಥಳಕ್ಕೆ ವಿಶ್ವಾಸ ಪೂರ್ಣವಾಗಿ ಹುಡುಕದೆ ತಡಕಾಡದೆ ಸುಲಭವಾಗಿ ತಲುಪುತ್ತೇವೆ. ದೇವರು ನಮಗೆ ತನ್ನ ಪ್ರವಾದನೆಯ ವೇಳಾ ಪಟ್ಟಿಯ ಪ್ರಕಾರ ನಮಗೆ ಕೊಂಡುವಂತಹ ವಿಶ್ರಾಂತಿಯ ವಿಷಯದಲ್ಲಿ ನಿದರ್ಶನ ಎನಿಸುವಷ್ಟು ವಿಶ್ವಾಸಪೂರ್ಣರಾಗಿದ್ದೇವೆಯೇ?

ಕೆಲವು ಸಲ ನಾವು ತಪ್ಪಾದ ವಿಳಾಸವನ್ನು ಆ್ಯಪ್‌ನಲ್ಲಿ ಒತ್ತಿ ಬಿಟ್ಟಿರುತ್ತೇವೆ ಅಥವಾ ಅದು ತೋರಿಸುವ ದಿಕ್ಕಿನಲ್ಲಿ ಹೋಗದೆ ನಮಗೆ ಹತ್ತಿರ ದಾರಿ ಗೊತ್ತು ಎಂದುಕೊಳ್ಳುತ್ತೇವೆ. ಎರಡೂ ಸಂದರ್ಭಗಳಲ್ಲಿ ನಾವು ತಲುಪಬೇಕಾದ ಸ್ಥಳವನ್ನು ಗುರುವಾರ ತಲುಪಲಾರದೆ ಹೋಗಬಹುದು. ಅಂತಹ ಸಂದರ್ಭಗಳಲ್ಲಿ ನಮ್ಮ ಮನಸ್ಥಿತಿ ಖಂಡಿತವಾಗಿ ಶಾಂತಿಯನ್ನು ಕಳೆದುಕೊಳ್ಳುತ್ತದೆ.

`ಫಿಲಿಪ್ಪಿ 4:4-6 ವಚನಗಳನ್ನು ಓದಿರಿ. ನೋವು ಹಿಂಸೆಗಳು ತುಂಬಿದ ಈ ಲೋಕದ ಮಧ್ಯದಲ್ಲಿ ನಿಜವಾದ ವಿಶ್ರಾಂತಿ, ನಿಜವಾದ ಸಮಾಧಾನ ಹೊಂದಿಕೊಳ್ಳುವ ರೀತಿಯ ಬಗ್ಗೆ ಪೌಲನು ಏನು ಹೇಳುತ್ತಾನೆ?`

ಈ ವಚನಗಳಲ್ಲಿ ಪೌಲನು ನಮ್ಮ ಎಲ್ಲಾ ಶೋಧನೆಗಳಲ್ಲಿ ಯಾವಾಗಲೂ ಸಂತೋಷ ಪಡಬೇಕೆಂದು ಹೇಳುತ್ತಾ ಇಲ್ಲ, ಬದಲಿಗೆ ನೀವು ಯಾವಾಗಲೂ ಕರ್ತನಲ್ಲಿ ಸಂತೋಷಿಸಿರಿ" ಎಂಬುದಾಗಿ ಹೇಳುತ್ತಾನೆ. ನಮ್ಮ ವರ್ತಮಾನದ ಪರಿಸ್ಥಿತಿ ಹೇಗೇ ಇರಲಿ, ನಾವು ಎಂಥಾ ಶೋಧನೆಗಳನ್ನಾದರೂ ಎದುರಿಸುತ್ತಿರಲಿ ನಾವು ದೇವರ ಒಳ್ಳೆಯತನ, ಪ್ರೀತಿ ಮತ್ತು ಆತನು ಶಿಲುಬೆಯ ಮೇಲೆ ತೋರಿಸಿದ ತ್ಯಾಗ ಇವುಗಳಲ್ಲಿ ನೆಲೆಗೊಂಡರೆ ನಾವು ಆತನಲ್ಲಿ ಸಂತೋಷಿಸಬಹುದು ಮತ್ತು ದಣಿದು ಹೋದ ನಮ್ಮ ಆತ್ಮಗಳಿಗೆ ಬೇಕಾದ ಶಾಂತಿ ಸಮಾಧಾನ ಹೊಂದಿಕೊಳ್ಳ- ಬಹುದು.

ಈ ವಚನಗಳಲ್ಲಿನ ವಿಶ್ರಾಂತಿ, ಸಮಾಧಾನ ಮತ್ತು ಗ್ರಹಿಕೆಯನ್ನು ಮೀರುವ ಶಾಂತಿ ನಿರೀಕ್ಷೆಗಳನ್ನು ಸೂಚಿಸುವ ದನಿಯನ್ನೇ ಕೇಳುತ್ತೇವೆ.

ನಾವು ದಿಟವಾಗಿಯೂ ಯಾವುದಕ್ಕೂ ಆತಂಕಪಟ್ಟುಕೊಳ್ಳದಿದ್ದರೆ ಯಾವ ತೆರನಾದ ವಿಶ್ರಾಂತಿಯನ್ನು ನಮ್ಮ ಆತ್ಮಗಳಿಗೆ ಹೊಂದಿಕೊಳ್ಳಬಹುದು ಎಂಬುದನ್ನು ಕಲ್ಪನೆ ಮಾಡಿಕೊಳ್ಳಿರಿ. ಇದು ವಾಸ್ತವವಾಗಿ ಈ ಲೋಕದಲ್ಲಿ ಸಾಧ್ಯವಿಲ್ಲ ಎನಿಸಬಹುದು (ಪೌಲನಿಗೂ ಬಹಳ ಚಿಂತೆಗಳಿದ್ದವು, ಆದರೆ ಪ್ರೀತಿಸ್ವರೂಪನಾದ ದೇವರು ಅಂತಿಮವಾಗಿ ಎಲ್ಲವನ್ನೂ ನಿಯಂತ್ರಿಸುತ್ತಾನೆ. ನಮ್ಮನ್ನು ರಕ್ಷಿಸಿ ತನ್ನ ರಾಜ್ಯಕ್ಕೆ ಸೇರಿಸುತ್ತಾನೆ ಎಂಬ ತಿಳುವಳಿಕೆಯು ನಾವು ಯಾವ ವಿಷಯದಲ್ಲೂ ಆತಂಕಪಟ್ಟುಕೊಳ್ಳದೆ ಸರಿಯಾದ ದೃಷ್ಟಿಯನ್ನು ಹೊಂದಿಕೊಳ್ಳಲು ಸಹಾಯ ಮಾಡುತ್ತದೆ.

ಕ್ರಿಸ್ತನ ಬರೋಣ ಬಹಳ ಹತ್ತಿರವಾಗಿದೆಯಲ್ಲವೇ? ಹೌದು, ಆತನು ನಮಗೆ ಬಹಳ ಹತ್ತಿರವಾಗಿದ್ದಾನೆ, ನಾವು ನಮ್ಮ ಕಣ್ಣುಗಳನ್ನು ಮುಚ್ಚುತ್ತಿದ್ದಂತೆ ನಾವು ಮತ್ತೆ ಕಣ್ಣು ತೆರೆದಾಗ ನಾವು ಕಾಣುವುದು ಕ್ರಿಸ್ತನ ಪ್ರತ್ಯಕ್ಷತೆಯನ್ನು ನಿಸ್ಸಂದೇಹವಾಗಿ, ಈ ಜೀವನವು ಕಳವಳಗಳಿಂದ, ಶೋಧನೆಯಿಂದ ಮತ್ತು ಹೋರಾಟಗಳಿಂದ ತುಂಬಿಕೊಂಡಿದೆ. ನಾವ್ಯಾರು ಇವುಗಳನ್ನು ತಪ್ಪಿಸಿಕೊಳ್ಳಲಾರೆವು; ಅಪೊಸ್ತಲನಾದ ಪೌಲನೂ ಸಹ (2 ಕೊರಿಂಥ 11). ಆದಾಗ್ಯೂ ಇವುಗಳ ಮಧ್ಯೆದಲ್ಲೂ ನಾವು ಎಲ್ಲವನ್ನು ಈವಾಗ ತಾಳಿಕೊಳ್ಳಬೇಕು ಎಂದು ಹೇಳುವುದೇ ಪೌಲನ ಉದ್ದೇಶವಾಗಿದೆ, ಹಾಗಾದರೆ, ಖಂಡಿತವಾಗಿಯೂ ಕ್ರಿಸ್ತನಲ್ಲಿ ನಮಗೆ ಕೊಡಲ್ಪಟ್ಟಿರುವುರಲ್ಲಿ ಸಂತೋಷಿಸಬಹುದು ಮತ್ತು ನಮ್ಮ ಆತ್ಮಗಳಿಗೆ ಬೇಕಾದ ವಿಶ್ರಾಂತಿಯನ್ನು ಈಗಲೂ ಕಂಡುಕೊಳ್ಳಬಹುದು.

`ಫಿಲಿಪ್ಪಿ 4:4-6 ವಚನಗಳನ್ನು ಮತ್ತೆ ಓದಿರಿ. ನೀವು ಯಾವುದೇ ಶೋಧನೆಗಳಲ್ಲಿ ಕಷ್ಟಸಂಕಟಗಳಲ್ಲಿ ಸಿಲುಕಿಕೊಂಡಿದ್ದರೂ ಈ ಅದ್ಭುತವಾದ ವಾಕ್ಯಗಳನ್ನು ನಿಮ್ಮ ಅನುಭವಕ್ಕೆ ಈಗಲೇ ತಂದುಕೊಳ್ಳಲು ಯಾವ ರೀತಿಯಲ್ಲಿ ನಿಮಗೆ ಅನ್ವಯ ಮಾಡಿಕೊಳ್ಳುವಿರಿ?`