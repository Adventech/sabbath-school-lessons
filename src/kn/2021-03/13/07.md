---
title:  ಹೆಚ್ಚಿನ ಚಿಂತನೆ
date:   24/09/2021
---

ನಾವು ಯಾವಾಗಲೂ ನಮ್ಮ ಪ್ರಾರ್ಥನೆಗಳಿಗೆ ನೇರವಾಗಿ ತಕ್ಷಣದಲ್ಲಿ ಉತ್ತರ ಸಿಗಬೇಕೆಂದು ಬಯಸುತ್ತೇವೆ. ಒಂದು ವೇಳೆ ಹಾಗಾಗದೆ ತಡವಾದರೆ ಅಥವಾ ಇನ್ನೊಂದು ರೂಪದಲ್ಲಿ ಅದು ದೊರಕಿದರೆ ನಾವು ಬಹಳವಾಗಿ ಅಧೈರ್ಯಪಟ್ಟುಕೊಳ್ಳುತ್ತೇವೆ. ಆದರೆ ದೇವರು ನಮಗೆ ಸರಿಯಾದ ಸಮಯದಲ್ಲಿ ಸರಿಯಾದ ರೀತಿಯಲ್ಲಿ ನಮ್ಮ ಪ್ರಾರ್ಥನೆಗಳಿಗೆ ಉತ್ತರ ಕೊಡುವಸ್ಟು ಜ್ಞಾನಿಯೂ ಒಳ್ಳೆಯವನೂ ಆಗಿದ್ದಾನೆ. ನಮ್ಮ ಎಲ್ಲಾ ಆಸೆಗಳು ಪೂರೈಸಿದಾಗ ಆಗುವುದಕ್ಕಿಂತ ಹೆಚ್ಚಿನದನ್ನು ಮತ್ತು ಉತ್ತಮವಾದುದನ್ನು ಮಾಡುವವನಾಗಿದ್ದಾನೆ. ನಾವು ಯಾವಾಗಲೂ ಆತನ ಪ್ರೀತಿ ಮತ್ತು ಜ್ಞಾನದಲ್ಲಿ ಭರವಸವುಳ್ಳವರಾಗಿರುವುದರಿಂದ ಆತನು ನಮ್ಮ ಇಷ್ಟವನ್ನು ಒಪ್ಪಿಕೊಳ್ಳಬೇಕು ಎಂದು ಕೇಳಬಾರದು. ಆದರೆ ಆತನ ಉದ್ದೇಶ ನೆರವೇರಲಿ ಎಂಬುದಾಗಿ ಬಯಸಬೇಕು. ನಮ್ಮೆಲ್ಲಾ ಆಸೆ, ಆಕಾಂಕ್ಷೆಗಳೆಲ್ಲಾ ಆತನ ಚಿತ್ತದಲ್ಲಿ ಕಳೆದುಹೋಗಬೇಕು", ಶ್ರೀಮತಿ ಎಲೆನ್ ಜಿ ವೈಟಮ್ಮನವರ Gospel Workers ಪುಸ್ತಕದ 219ನೇ ಪುಟ.

ಯೇಸುಕ್ರಿಸ್ತನು ತನ್ನ ಮಕ್ಕಳನ್ನು ರಕ್ಷಿಸಲು ಮತ್ತು ಅವರಿಗೆ ಅಮರತ್ವದ ಅಂತಿಮ ಸ್ಪರ್ಶವನ್ನು ನೀಡಲು ಬರುವುದಕ್ಕೆ ಮೊದಲು ಕೊಂಚ ಸಮಯ ಮಾತ್ರವಿರುತ್ತದೆ.... ಸಮಾಧಿಗಳು ತೆರೆಯಲ್ಪಡುತ್ತವೆ, ಸತ್ತವರು ಜಯಶಾಲಿಗಳಾಗಿ ಏಳುತ್ತಾರೆ, ಆವಾಗ "ಓ ಮರಣವೇ ನಿನ್ನ ವಿಷದ ಕೊಂಡಿ ಎಲ್ಲಿ? ಸಮಾಧಿಯೇ ಓ ನಿನ್ನ ಜಯವೆಲ್ಲಿ?" ಎಂದು ಕೇಳುತ್ತಾರೆ. ಕ್ರಿಸ್ತನಲ್ಲಿ ನಿದ್ರೆ ಹೊಂದಿದ ನಮ್ಮ ಪ್ರಿಯರು ಅಮರತ್ವವನ್ನು ಧರಿಸಿಕೊಂಡು ಮುಂದೆ ಬರುವರು" - ಶ್ರೀಮತಿ ಎಲೆನ್ ಜಿ ವೈಟಮ್ಮನವರ Counsels on Stewardship ಪುಸ್ತಕದಲ್ಲಿ 350ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಮಹಾಹೋರಾಟದ ವಾಸ್ತವತೆಯ ಬಗ್ಗೆ ಆಲೋಚಿಸಿರಿ. ಇದು ಪ್ರಪಂಚದಲ್ಲಿ ಆಡಲ್ಪಡುತ್ತಿದೆ ಎಂಬುದನ್ನು ಹೇಗೆ ಕಾಣುವಿರಿ? ನಿಮ್ಮ ವೈಯಕ್ತಿಕ ಜೀವನದಲ್ಲಿ ಇದನ್ನು ಕಂಡಿರುವಿರಾ? ಇದು ಖಂಡಿತವಾಗಿಯೂ ವಾಸ್ತವವಾದುದು ಅಲ್ಲವೇ? ಸತ್ಯವೇನೆಂದರೆ ಇದು ಬಹಳವಾಗಿ ಬಹಳ ಜನರು ಯೋಚಿಸುವುದಕ್ಕಿಂತ ವಾಸ್ತವವಾದುದಾಗಿದೆ. ಯಾಕೆಂದರೆ ಅನೇಕರು ಪಿಶಾಚನು ಇದ್ದಾನೆಂಬುದಾಗಿ ನಂಬುವುದಿಲ್ಲ. ನಮ್ಮ ಲೋಕದ ಪರಿಸ್ಥಿತಿಯು ಯಾಕೆ ಹೀಗಿದೆ ಎಂಬುದನ್ನು ಅರ್ಥಮಾಡಿಕೊಳ್ಳಲು ಮಹಾಹೋರಾಟದ ವಾಸ್ತವತೆಯನ್ನು ಅರ್ಥಮಾಡಿಕೊಳ್ಳುವುದು ಮುಖ್ಯವಾಗಿದೆ ಏಕೆ? ಈ ಮಹಾ ಹೋರಾಟವು ಹೇಗೆ ಮುಕ್ತಾಯವಾಗುತ್ತದೆ ಎಂಬ ತಿಳುವಳಿಕೆಯು ನಮಗೆ ಬಹಳ ಆದರಣೆಯನ್ನು ನೀಡುತ್ತದೆ ಏಕೆ?`

`2. ನಾವು ಪ್ರವಾದನೆಯಲ್ಲಿ ಏನು ಸ್ಪಷ್ಟವಾಗಿ ಪ್ರಕಟಗೊಂಡಿದೆಯೋ ಅದನ್ನು ಮೀರಿ ಇಲ್ಲಸಲ್ಲದ್ದನ್ನು ಭಾವಿಸಿಕೊಂಡರೆ ಅದರಿಂದ ನಾವು ದಾರಿ ತಪ್ಪುತ್ತೇವೆ. ಇನ್ನೂ ಸಂಭವಿಸಿಲ್ಲದ ಅನೇಕ ಘಟನೆಗಳ ಬಗ್ಗೆ ಗೊತ್ತಿಲ್ಲದ್ದನ್ನು ಭಾವಿಸಿಕೊಂಡು ಅಥವಾ ಇತರರನ್ನು ನಂಬಿಕೊಂಡು ನಮ್ಮ ಸಭೆಯ ಸಭಿಕರು ಬಹಳ ಸಲ ಸಮಸ್ಯೆಗೆ ಸಿಲುಕಿದ್ದಾರಲ್ಲವೇ? ಅಂಥಾ ಉರುಲಿಗೆ (ಬಲೆಗೆ ಸಿಲುಕದ ಹಾಗೆ ನಾವು ನಮ್ಮನ್ನು ಹೇಗೆ ಸಂರಕ್ಷಿಸಿಕೊಳ್ಳಬಹುದು?`

`3. ಸಬ್ಬತ್ತು ಶಾಲೆಯ ತರಗತಿಯಲ್ಲಿ ಪ್ರಕಟನೆ 14:9-11 ವಚನಗಳನ್ನು ಓದಿರಿ ಮತ್ತು ಮೃಗವನ್ನೂ ಅದರ ವಿಗ್ರಹವನ್ನು ಆರಾಧಿಸುವವರಿಗೆ ವಿಶ್ರಾಂತಿ ಸಿಗಲಾರದ ಬಗ್ಗೆ ಪ್ರಶ್ನಿಸಿರಿ. ಅದರ ಅರ್ಥವೇನಾಗಿದೆ?`

`4. ಸಭೆಯಲ್ಲಿ ವಿವಾದಿತವಾದ ವಿಷಯವು ನಾವು ಯಾವ ಪಾತ್ರವನ್ನು ವಹಿಸುತ್ತೇವೆ ಎಂಬುದಕ್ಕೆ ಸಂಬಂಧಪಡುತ್ತದೆಯೇ ಹೊರತು ಕ್ರಿಸ್ತನ ಹಿಂದಿರುವಿಕೆಯ ಗಳಿಗೆಗೆ (ಸಮಯಕ್ಕೆ ಸಂಬಂಧಪಡುವುದಿಲ್ಲ. ಈ ವಿಷಯದಲ್ಲಿ ಯಾವುದೇ ಸ್ಥಾನವನ್ನು ಹೊಂದಿದ್ದರೂ ನಾವು ಲೋಕಕ್ಕೆ ಆತನ ಬರೋಣದ ಸಂದೇಶವನ್ನು ಹರಡುವುದರಲ್ಲಿ ಸಕ್ರಿಯ ಪಾತ್ರವನ್ನು ವಹಿಸುವುದು ಇನ್ನೂ ಬಹಳ ಮುಖ್ಯವಾಗಿದೆ ಏಕೆ?`