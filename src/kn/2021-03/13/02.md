---
title:  ಅಂತ್ಯದ ಒಂದು ದರ್ಶನ
date:   19/09/2021
---

ಯೇಸುಕ್ರಿಸ್ತನ ಪ್ರಿಯಶಿಷ್ಯನಾಗಿದ್ದ ಯೋಹಾನನು ವಯಸ್ಸು ಕಳೆದ ಮುದುಕನಾಗಿ ಉಳಿದು ಪತ್ರೋಸ್ ದ್ವೀಪದಲ್ಲಿ ತನ್ನ ಬಂಧುಬಾಂಧವರಿಂದ ದೂರಾಗಿ ಕ್ರಿಸ್ತನೊಂದಿಗೆ ಇರುವವನಾಗಿದ್ದಾನೆ. ಈ ನಿರ್ಜನವಾದ ದ್ವೀಪದಲ್ಲಿ ತಾನೊಬ್ಬನೇ ಇರುವಾಗ ಅವನ ಮನಸ್ಸಿನಲ್ಲಿ ಏನನ್ನು ಆಲೋಚಿಸುತ್ತಿರಬಹುದು? ಅಲ್ಲಿ ಆತನ ಜೀವನ ಹೇಗೆ ಕೊನೆ ಮುಟ್ಟಿತು?

ಹೌದು, ಆತನು ಅವಶ್ಯಕವಾಗಿ ಯೇಸುವು ಈ ಭೂಮಿಯಿಂದ ಎತ್ತಲ್ಪಡುವಾಗ ಇಬ್ಬರು ದೇವದೂತರು ನಿಂತು ಹೀಗೆ ಹೇಳುವುದನ್ನು ಕೇಳಿದ್ದನು "ಗಲಿಲಾಯದವರೇ, ನೀವು ಯಾಕೆ ಆಕಾಶದ ಕಡೆಗೆ ನೋಡುತ್ತಾ ನಿಂತಿದ್ದೀರಿ? ನಿಮ್ಮ ಬಳಿಯಿಂದ ಆಕಾಶಕ್ಕೆ ಸೇರಿಸಲ್ಪಟ್ಟಿರುವ ಈ ಯೇಸು ಯಾವ ರೀತಿಯಲ್ಲಿ ಆಕಾಶದೊಳಕ್ಕೆ ಹೋಗಿರುವುದನ್ನು ಕಂಡಿರೋ ಅದೇ ರೀತಿಯಲ್ಲಿ ಬರುವನು ಎಂದರು" (ಅ.ಕೃ. 1:11).

ಅದು ನಡೆದು ವರ್ಷಗಳೇ ಸಂದುಹೋಗಿವೆ, ಆದರೆ ಕ್ರಿಸ್ತನು ಮಾತ್ರ ಹಿಂದಿರುಗಲಿಲ್ಲ. ಈ ನಡುವೆ ಇತರ ಅಪೊಸ್ತಲರೆಲ್ಲರೂ ಕ್ರಿಸ್ತನಿಗೆ ರಕ್ತ ಸಾಕ್ಷಿಗಳಾಗಿ ಕೊಲ್ಲಲ್ಪಟ್ಟಿದ್ದಾರೆ. ಯೌವನಾವಸ್ಥೆಯಲ್ಲಿದ್ದ ಸಭೆಯು ಒಂದು ಪೀಳಿಗೆಯ ಬದಲಾವಣೆಗೆ ಒಳಗಾಗಿದೆ ಈವಾಗ ಅದು ಭಯಂಕರವಾದ ಹಿಂಸೆಯನ್ನು ಹೊರಗಿನವರಿಂದ ಅನುಭವಿಸುತ್ತಿದೆ, ಒಳಗಿನವರಲ್ಲಿ ನಾಸ್ತಿಕ ಆಂದೋಲನವಾಗುತ್ತಿದೆ. ಯೋಹಾನನು ಒಂಟಿತನ, ದಣಿವು, ಅವಿಶ್ರಾಂತಿಯನ್ನು ಅನುಭವಿಸುತ್ತಿದ್ದಾನೆ. ಇಂತಹ ಸಂದರ್ಭದಲ್ಲಿ ಕೂಡಲೇ ಅವನಿಗೆ ಒಂದು ದರ್ಶನ ಕೊಡಲ್ಪಡುತ್ತದೆ.

`ಯಾವ ಆದರಣೆ ಯೋಹಾನನಿಗೆ ಈ ದರ್ಶನದಿಂದ ಸಿಕ್ಕಿದೆ ಎಂದು ನೀವು ಕಲ್ಪನೆ ಮಾಡಿಕೊಳ್ಳುತ್ತೀರಿ? ಪ್ರಕಟನೆ 1:9-19ನ್ನು ಓದಿರಿ.`

ಯೇಸುಕ್ರಿಸ್ತನು ತನ್ನ ಶಿಷ್ಯರಿಗೆ "ನೋಡಿರಿ, ನಾನು ಯುಗದ ಸಮಾಪ್ತಿಯವರೆಗೂ ಎಲ್ಲಾ ದಿವಸ ನಿಮ್ಮ ಸಂಗಡವಿರುತ್ತೇನೆ ಎಂದು ಹೇಳಿದನು" (ಮತ್ತಾಯ 28:20). ನಿಸ್ಸಂದೇಹವಾಗಿ ಯೋಹಾನನಿಗೆ ಈ ಮಾತುಗಳಿಂದ ಗಡಿಪಾರಾಗಿ ತಾನೊಬ್ಬನೇ ಇರುವಾಗ ಧೈರ್ಯ ತಂದುಕೊಂಡಿದ್ದಾನೆ. ನಿಶ್ಚಯವಾಗಿ ಈ ದರ್ಶನದಿಂದ ಯೇಸುಕ್ರಿಸ್ತನು ನೀಡಿದ ಪ್ರಕಟನೆಯಿಂದ ಆತನಿಗೆ ದೊಡ್ಡ ಆದರಣೆ ಉಂಟಾಗಿರುತ್ತದೆ.

ಈ ವಚನಗಳ ನಂತರ ಈ ಲೋಕದ ಭವಿಷ್ಯದ ಬಗ್ಗೆ ಆತನಿಗೆ ಆಗುವ ದರ್ಶನಗಳನ್ನು ನೋಡುತ್ತೇವೆ. ಒಂದು ವಿಸ್ಮಯಕರವಾದ ಚರಿತ್ರೆಯ ದೃಶ್ಯವು ಅವನ ಮುಂದೆ ಚಿತ್ರಿತಗೊಂಡಿತು, ಮೂಲತಃ ಇದು ನಮಗೆ ಸಭೆಯ ಚರಿತ್ರೆಯಾದರೆ ಅವನಿಗೆ ಸಭೆಯು ಭವಿಷ್ಯವಾಗಿತ್ತು. ಸಭೆ ಅನುಭವಿಸುವ ಎಲ್ಲಾ ಹಿಂಸೆ ಶೋಧನೆಗಳ ಜೊತೆಗೆ ಅಂತ್ಯ ಹೇಗಾಗುತ್ತದೆ ಎಂಬುದು ಯೋಹಾನನಿಗೆ ತೋರಿಸಲ್ಪಟ್ಟಿತು.

"ತರುವಾಯ ನೂತನಾಕಾಶಮಂಡಲವನ್ನೂ ನೂತನ ಭೂಮಂಡಲವನ್ನೂ ಕಂಡೆನು. ಮೊದಲಿದ್ದ ಆಕಾಶಮಂಡಲವೂ ಮೊದಲಿದ್ದ ಭೂಮಂಡಲವೂ ಇಲ್ಲದೆ ಹೋದವು; ಇನ್ನು ಸಮುದ್ರವೂ ಇಲ್ಲ. ಇದಲ್ಲದೆ ಪರಿಶುದ್ಧ ಪಟ್ಟಣವಾದ ಹೊಸ ಯೆರೂಸಲೇಮು ಪರಲೋಕದಿಂದ ದೇವರ ಬಳಿಯಿಂದ ಇಳಿದು ಬರುವುದನ್ನು ಕಂಡೆನು; ಅದು ತನ್ನ ಗಂಡನಿಗೋಸ್ಕರ ಅಲಂಕೃತಳಾದ ಮದಲಗಿತ್ತಿಯಂತೆ ಶೃಂಗರಿಸಲ್ಪಟ್ಟಿತ್ತು" (ಪ್ರಕ 21:1,2).

ಯೋಹಾನನು ಪ್ರಕಟನೆ ಪುಸ್ತಕದಲ್ಲಿ ದಾಖಲಿಸಿರುವ ಮಹಾವಿನಾಶದ ದರ್ಶನವು ಆತನಿಗೆ ದೇವರ ಏರ್ಪಾಟುಗಳಲ್ಲಿ ಮತ್ತು ವಾಗ್ದಾನಗಳಲ್ಲಿ ವಿಶ್ವಾಸ ಹೊಂದಲು ಸಹಾಯ ಮಾಡಿತು.

`ಈವಾಗ ಜೀವನವು ಕಠಿಣಕರವಾಗಿದೆ. ಮಾತ್ರವಲ್ಲದೆ ಕೆಲವು ಸಮಯಗಳಲ್ಲಿ ಭಯ ಹುಟ್ಟಿಸುವಂಥದ್ದಾಗಿದೆ. ಆದಾಗ್ಯೂ ದೇವರು ಭವಿಷ್ಯವನ್ನು ಬಲ್ಲನು ಮತ್ತು ದೀರ್ಘಾವಧಿಯ ಭವಿಷ್ಯವು ಒಳ್ಳೆಯದಾಗಿರುತ್ತದೆ ಎಂಬ ತಿಳುವಳಿಕೆಯು ನಮಗೆ ಆದರಣೆಯನ್ನು ನೀಡುತ್ತದೆ ಹೇಗೆ?`