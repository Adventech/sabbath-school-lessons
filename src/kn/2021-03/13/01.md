---
title:  ಅಂತಿಮ ವಿಶ್ರಾಂತಿ
date:   18/09/2021
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ 
ಪ್ರಕ 1:9-19, ಮತ್ತಾಯ 24:4-8, 23-31, ಪ್ರಕ 14:6-12, ಇಬ್ರಿಯ 11:13-16, ಫಿಲಿಪ್ಪಿ 4:4-6.

> <p>ಸ್ಮರಣವಾಕ್ಯ</p>
> "ಆದರೆ ಬರೆದಿರುವ ಪ್ರಕಾರ: 'ದೇವರು ತನ್ನನ್ನು ಪ್ರೀತಿಸುವವರಿಗಾಗಿ ಸಿದ್ಧಮಾಡಿರುವಂಥದೆಲ್ಲವನ್ನು ಕಣ್ಣು ಕಾಣಲಿಲ್ಲ, ಕಿವಿ ಕೇಳಲಿಲ್ಲ. ಅದರ ಭಾವನೆಯು ಮನುಷ್ಯನ ಹೃದಯದಲ್ಲಿ ಹುಟ್ಟಲಿಲ್ಲ” (1 ಕೊರಿಂಥ 2:9).

ನಿಮಗೆ ಯಾವಾಗಲಾದರೂ ಮಹಾಯುದ್ಧದಲ್ಲಿ ಸಿಲುಕಿ ಹಾಕಿಕೊಂಡಿದ್ದೇನೆಂದು ಅನ್ನಿಸಿದಿಯೆ, ಅಂದರೆ ಒಳತಿಗೂ ಕೆಡುಕಿಗೂ ನಡೆಯುತ್ತಿರುವ ಒಂದು ರೀತಿಯ ಹೋರಾಟದಲ್ಲಿ ಸಿಲುಕಿರುವಿರಾ? ಅನೇಕರು ಮಾತ್ರವಲ್ಲದೆ ಜಾತಿ ಧರ್ಮ ಸಂಪ್ರದಾಯಗಳನ್ನು ನೋಡದ ಜನರಿಗೂ ಸಹಾ ಈ ವಾಸ್ತವತೆಯ ಅರಿವಾಗಿರುತ್ತದೆ. ನಮಗೂ ಕೂಡ ಹಾಗೆಯೇ ಅನ್ನಿಸುತ್ತದೆ. ಯಾಕೆಂದರೆ ಅದು ಖಂಡಿತವಾಗಿಯೂ ಸತ್ಯವಾದ ವಿಷಯವಾಗಿದೆ. ನಾವು ಒಳ್ಳೆಯದಕ್ಕೂ ಕೆಟ್ಟದಕ್ಕೂ ಯೇಸುಕ್ರಿಸ್ತನಿಗೂ ಸೈತಾನನಿಗೂ ನಡುವೆ ನಡೆಯುತ್ತಿರುವ ಮಹಾಯುದ್ಧದಲ್ಲಿ ಹೋರಾಡುತ್ತಿದ್ದೇವೆ.

ಅಂದ ಮೇಲೆ ನಮ್ಮ ಜೀವನವು ಎರಡು ರೀತಿಯ ಮಟ್ಟದಲ್ಲಿ ಆಡುತ್ತಿರುವಂಥದ್ದಾಗಿದೆ. ಯೇಸುಕ್ರಿಸ್ತನ ಮತ್ತು ಸೈತಾನನ ನಡುವೆ ಇರುವ ಮಹಾಹೋರಾಟ (ವಿರಸ) ಜಾಗತಿಕಮಟ್ಟದಲ್ಲಿ ಹೇಳಬೇಕೆಂದರೆ ಬಾಹ್ಯಾಕಾಶದ ಮಟ್ಟದಲ್ಲಿಯೂ ನಡೆಯುತ್ತಿದೆ, ಯಾಕೆಂದರೆ ಇದು ಆರಂಭವಾದುದೇ ಪರಲೋಕದಲ್ಲಿ (ಪ್ರಕ 12:7). ನಾವು ಎಲ್ಲಾ ಘಟನೆಗಳ ಗಲಿಬಿಲಿಯಲ್ಲಿ, ದೇವರು ಈ ಲೋಕದಿಂದ ಪಾರು ಮಾಡುವರಕ್ಷಣೆ ಯೋಜನೆಯ ದೊಡ್ಡ ಚಿತ್ರದ ಮೇಲಿನ ದೃಷ್ಟಿಯನ್ನೇ ಕಳೆದುಕೊಂಡು ಬಿಡುತ್ತೇವೆ. ಯುದ್ಧಗಳು, ರಾಜಕೀಯ ಕಲಹ ಮತ್ತು ಪ್ರಾಕೃತಿಕ ವಿಕೋಪಗಳು ನಮ್ಮನ್ನು ಭಯ ಹುಟ್ಟಿಸುವ ಅಸಹಾಯ ಸ್ಥಿತಿಯಲ್ಲಿ ಹಿಡಿದುಕೊಂಡಿದೆ. ಆದರೆ ದೇವರು ಕೊಡುವ ಪ್ರವಾದನೆಯ ಮಾರ್ಗಸೂಚಿಯಿಂದ ನಾವು ಎಲ್ಲಿಗೆ ಹೋಗಬೇಕು, ಹೇಗೆ ಹೋಗಬೇಕು ಎಂಬುದರ ಯಥಾದೃಷ್ಟಿ ಪಡೆಯಲು ಸಹಾಯ ಮಾಡುತ್ತದೆ.

ಮಹಾಹೋರಾಟದಲ್ಲಿ ನಾವು ವೈಯಕ್ತಿಕವಾಗಿಯೂ ಸಹ ಭಾಗವಹಿಸ- ಬೇಕಾಗುತ್ತದೆ. ನಾವು ನಮ್ಮ ದೈನಂದಿನ ಜೀವಿತದಲ್ಲಿ ನಮ್ಮ ನಂಬಿಕೆಗೆ ಬರುವ ಸವಾಲುಗಳನ್ನು ಎದುರುಸುತ್ತೇವೆ, ನಾವು ಯೇಸುಕ್ರಿಸ್ತನ ಎರಡನೇ ಬರೋಣಕ್ಕೆ ಮೊದಲೆ ಸತ್ತರೆ ಸಾವನ್ನೂ ಸಹಾ ಎದುರಿಸಿರುತ್ತೇವೆ. ಈ ವಾರ ಇಡೀ ಜಗತ್ತು ಕೋಟೆಯಲ್ಲಿ ಮುಳುಗಿರುವಾಗ ನಾವು ಕ್ರಿಸ್ತನಲ್ಲಿ ಹೇಗೆ ವಿಶ್ರಾಂತಿ ಪಡೆಯಬಹುದು, ನಮಗೆ ಗೊತ್ತಿಲ್ಲದ ನಮ್ಮ ಭವಿಷ್ಯದಲ್ಲಿ ಭದ್ರತೆಯನ್ನು, ಕನಿಷ್ಟ ಅಲ್ಪಾವಧಿಗಾದರೂ ಹೇಗೆ ಪಡೆಯುವುದು ಎಂಬುದರ ಬಗ್ಗೆ ಗಮನ ಹರಿಸುತ್ತೇವೆ. ಖಂಡಿತವಾಗಿ ದೀರ್ಘಾವಧಿಯಲ್ಲಿ ಎಲ್ಲವೂ ಭರವಸದಾಯಕವಾಗಿರುತ್ತವೆ!

_* ಈ ಪಾಠವನ್ನು ಸೆಪ್ಟೆಂಬರ್ 25ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._