---
title:  ಸ್ವಸ್ಥತೆ ಕೊಡುವ ವಿಶ್ರಾಂತಿ
date:   15/08/2021
---

ನಮಗೆ ಯಾವಾಗಲಾದರೂ ವಿಶ್ರಾಂತಿ ಅತ್ಯಗತ್ಯವೆನಿಸುವುದು ನಾವು ಸ್ವಸ್ಥರಾದಾಗ ನಮಗೆ ಶಾರೀರಿಕ ವಿಶ್ರಾಂತಿ ಅಗತ್ಯ, ನಮ್ಮ ದೇಹಗಳ ಆಯಾಸ ಪರಿಹಾರವಾಗಿ ರೋಗ ನಿರೋಧಕ ಶಕ್ತಿ ಪಡೆದುಕೊಳ್ಳುವಂತೆ ಮಾಡುತ್ತದೆ.

ಆಗಾಗ್ಗೆ ನಮಗೆ ಮಾನಸಿಕ ವಿಶ್ರಾಂತಿ ಸಹಾ ಬೇಕಾಗುತ್ತದೆ. ಕೆಲವು ಸಲ ಅಸ್ವಸ್ಥತೆ ಎಂಬುದು ಜೀವಕ್ಕೆ ಅಪಾಯ ತರುವಂಥದ್ದೇನಾಗಿರುವುದಿಲ್ಲ. ಶೀತ ಅಥವಾ ತಲೆನೋವು ಅಂಥಾವುಗಳು. ನಾವು ಮಲಗಿ ನಮ್ಮ ಯಾವ ಕೆಲಸದ ಬಗ್ಗೆಯೂ ಚಿಂತಿಸಿದೆ ಹೋದರೆ ಸಾಕು. ಆದರೆ ಅದನ್ನು ಮಾಡಲಾರೆವು.

ಕೆಲವು ಸಲ ಆರೋಗ್ಯ ಸಮಸ್ಯೆಗಳು ಮರಣಕರವಾಗಿರುವಾಗ, ನಾವು ಮಲಗಿಕೊಂಡೇ ನಮ್ಮ ವೈದ್ಯಕೀಯ ಪರೀಕ್ಷೆಗಳ ಫಲಿತಾಂಶಗಳ ಬಗ್ಗೆ ಚಿಂತಿಸುತ್ತೇವೆ. ನಂತರ ಹೀಗೆಕಾಯ್ತು ಎಂದು ಆಶ್ಚರ್ಯಪಡುತ್ತೇವೆ. ನಮ್ಮ ಅನಾರೋಗ್ಯಕರ ಜೀವನಶೈಲಿ ಕಡೆಯದಾಗಿ ನಮ್ಮನ್ನು ಹಿಡಿದುಕೊಂಡು ಬಿಟ್ಟಿತಲ್ಲಾ? ಇದು ನಾವು 20 ವರ್ಷಗಳ ಹಿಂದೆ ತೆಗೆದುಕೊಂಡ ಔಷಧದಿಂದಲೋ ಸುಮಾರು 20 ವರ್ಷಗಳಾದ 20 ವರ್ಷಗಳಾದ ನನಗಿರುವ ಸ್ವಲ್ಪ ಹೆಚ್ಚಿನ ದೇಹತೂಕವೋ? ದೇವರು ನಾನು ಮಾಡಿದ ಗುಪ್ತ ಪಾಪಗಳಿಗೆ ಈವಾಗ ಶಿಕ್ಷೆ ನೀಡುತ್ತಿರುವನೆ? ಎಂಬುದಾಗಿ ಚಿಂತಿಸುತ್ತೇವೆ.

`ಮಾರ್ಕ 2:1-4ನ್ನು ಓದಿರಿ. ಇಲ್ಲಿ ಏನು ನಡೆಯುತ್ತಾ ಇದೆ?`

ಸಾಮಾನ್ಯವಾಗಿ ಪಾರ್ಶವಾಯು ರೋಗಿಯ ಪಾಡು ಹೀಗೆಯೆ. ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದ (ಪುಟ 267-271). ಇಲ್ಲಿ ನಮಗೆ ಇದರ ಹಿನ್ನೆಲೆ ತಿಳಿಯುತ್ತದೆ. ಆ ರೋಗಿಯು ತಾನು ಹೆಮ್ಮೆಯಿಂದ ಹೇಳಿಕೊಳ್ಳಲಾರದ್ದನ್ನು ಮಾಡಿದ್ದನು. ಆತನ ಪಾಪಮಯ ಜೀವಿತವು ಅದಕ್ಕೆ ಕಾರಣವಾಗಿತ್ತು. ಆಧ್ಯಾತ್ಮಿಕ ಪಂಡಿತರು ಯಾವಾಗಲೂ ಕಾರಣ ಮತ್ತು ಪರಿಣಾಮಗಳಿಗೆ ನೇರ ಸಂಬಂಧ ಕಲ್ಪಿಸುತ್ತಾರೆ. ಆತನು ಈ ರೋಗವನ್ನು ಪಾಪದ ಜೀವಿತದಿಂದ ತಂದುಕೊಂಡಿದ್ದನು. ಅದಕ್ಕೆ ಪರಿಹಾರವೇ ಇರಲಿಲ್ಲ.

ಮನೋಧೋರಣೆಗಳು ಬಹಳ ವಿಶಿಷ್ಟವಾಗಿರುತ್ತವೆ. ನಾವು ಯಾವಾಗಲೂ ಯಾರು ಹಾಗೆ ಮಾಡಿದವರು ಎಂದು ಆಗಾಗ್ಗೆ ವಿಚಾರಿಸುವ ಗೀಳಿಗೆ ಬಿದ್ದು ಬಿಟ್ಟಿರುತ್ತೇವೆ. ಯಾರೋ ಮಾಡಿದ ಅಪರಾಧಕ್ಕೆ ಇನ್ಯಾರೋ ಹಣತೆರಬೇಕು. ಎಲ್ಲಾದರೂ ಅಪಘಾತವಾದರೆ ಯಾರನ್ನೋ ಕಾನೂನಿನ ಅಡಿಗೆ ತರಬೇಕು. ಆದರೆ ತಪ್ಪನ್ನು ಹೊರಿಸುವುದು ರೋಗದಲ್ಲಿ ಬಿದ್ದವನಿಗೆ ಸ್ವಸ್ಥತೆಯನ್ನಾಗಲಿ ಸಂಪೂರ್ಣತೆಯನ್ನಾಗಲೀ ತರಲಾರದು. ದೇವರ ಮೂಲ ಯೋಜನೆಯಲ್ಲಿ ನೋವು ರೋಗ ಮತ್ತು ನರಳಾಟ ಇವು ಸೇರಿರಲಿಲ್ಲ. ರೋಗವು ಈ ಲೋಕಕ್ಕೆ ಪಾಪ ಪ್ರವೇಶವಾದ ಮೇಲೆ ಬಂದವು. ಆದುದರಿಂದ ದೇವರು ಆರೋಗ್ಯ ಪಾಠಗಳನ್ನು ಕೊಟ್ಟಿದ್ದಾನೆ- ಇದರಿಂದ ನಾವು ಒಳ್ಳೆಯ ಗುಣಮುಖದ ಜೀವನವನ್ನು ಅನುಭವಿಸಬಹುದಾಗಿದೆ. ಆದರೆ ನಾವು ಎಷ್ಟೇ ಚೆನ್ನಾಗಿ ಆರೋಗ್ಯ ನಿಯಮಗಳನ್ನು ಪಾಲಿಸಿದರೂ ಪಾಪ ತುಂಬಿದ ಈ ಲೋಕದಲ್ಲಿ ಇರುವವರೆಗೂ ಆರೋಗ್ಯದ ಖಾತ್ರಿ ಇರುವುದಿಲ್ಲ.

ಒಂದು ಒಳ್ಳೇ ಸಮಾಚಾರವೇನೆಂದರೆ ದೇವರು ನಮಗೆ ವಿಶ್ರಾಂತಿಯನ್ನು ನಾವು ಆರೋಗ್ಯದಲ್ಲಿದ್ದರೂ ಸರಿ ಅನಾರೋಗ್ಯದಲ್ಲಿ ಸರಿ ಕೊಡಬಲ್ಲವನಾಗಿದ್ದಾನೆ. ಈ ರೋಗಕ್ಕೆ ನಾವೇ ಕಾರಣವಾಗಿರಬಹುದು ಅಥವಾ ಮತ್ತೊಬ್ಬರ ನಿರ್ಲಕ್ಷವು ಕಾರಣವಾಗಿರಬಹುದು, ನಮ್ಮ ವಂಶವಾಹಿಗಳಾಗಿರಬಹುದು ಅಥವಾ ಪಾಪ ತುಂಬಿದ ಲೋಕದ ಜೀವಿತದ ಪ್ರತ್ಯುತ್ಪನ್ನಗಳಾಗಿರಬಹುದು. ದೇವರಿಗೆ ವಿಶ್ರಾಂತಿ ಕೊಡುವುದು ಹೇಗೆಂದು ಗೊತ್ತು.

`ಯಾರಾದರೂ ರೋಗದಲ್ಲಿ ಬಿದ್ದರೆ ಅದಕ್ಕಾಗಿ ಅವರನ್ನು ನಿಂದಿಸುವುದು ಒಳ್ಳೆಯದಲ್ಲ. ಅದೇ ಸಮಯದಲ್ಲಿ ರೋಗ ಕಾರಣಗಳನ್ನು ಅರಿತುಕೊಳ್ಳುವುದು ಕೆಲವು ಸಲ ಅದನ್ನು ವಾಸಿ ಮಾಡುವುದಕ್ಕೆ ನಿರ್ಣಾಯಕ ಹೆಜ್ಜೆಯಾಗಿರುತ್ತದೆ ಏಕೆ?`