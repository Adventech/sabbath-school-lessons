---
title:  ಓಡಲಾಗದಷ್ಟು ದಣಿವು
date:   18/08/2021
---

ಎಲೀಯನು ಓಡುತ್ತಾ ಓಡುತ್ತಾ ಬಹಳವಾಗಿ ದಣಿದು ಹೋದದ್ದರಿಂದ ಪ್ರಯಾಣವನ್ನು ನಿಲ್ಲಿಸಿದನು. ಜಾಲಿಮರದ ಕೆಳಗೆ ಕೂತುಕೊಂಡು ಮತ್ತೊಮ್ಮೆ ಪ್ರಾರ್ಥಿಸಿದನು. ಈ ಪ್ರಾರ್ಥನೆಯು ಕಾರ್ಮೆಲ್ ಬೆಟ್ಟದಲ್ಲಿ ಬಾಳ್ದೇವತೆಯ ಯಾಜಕರು ಮತ್ತು ಪ್ರವಾದಿಗಳ, ಅರಸನ ಆಹ್ವಾನಿತರು ಮತ್ತು ಸಾಮಾನ್ಯ ಜನರ ಸಮ್ಮುಖದಲ್ಲಿ ಮಾಡಿದ ನಂಬಿಕೆ ಪೂರ್ವಕವಾದ ಹಾಗೂ ದೇವರಿಂದ ಉತ್ತರ ಪಡೆದ ಪ್ರಾರ್ಥನೆಗಿಂತ ಭಿನ್ನವಾದುದಾಗಿತ್ತು (1 ಅರಸು 18:36,37). ಈವಾಗ ಮಾಡಿದ ಪ್ರಾರ್ಥನೆಯು ಬಹಳ ಸರಳವಾದ ಹತಾಶೆಯಿಂದ ಕೂಡಿದ ಚಿಕ್ಕ ಪ್ರಾರ್ಥನೆಯಾಗಿತ್ತು.

`1 ಅರಸು 19:4ರಲ್ಲಿ ಎಲೀಯನು ತಾನು ತನ್ನ ಪಿತೃಗಳಿಗಿಂತ ಉತ್ತಮನಲ್ಲವೆಂದು ದೇವರಲ್ಲಿ ಅರಿಕೆ ಮಾಡಿದನು. ಎಲೀಯನು ಹೀಗೆ ಯಾವುದರ ಬಗ್ಗೆ ಹೇಳುತ್ತಿದ್ದಾನೆ?`

ಕಡೆಯಲ್ಲಿ ಎಲೀಯನು ಪ್ರಯಾಣವನ್ನು ನಿಲ್ಲಿಸಿಬಿಟ್ಟ. ಒಂದು ಸ್ಥಳದಲ್ಲಿ ಕೂತುಕೊಂಡಾಗ ಅವನಲ್ಲಿ ಪಾಪಪ್ರಜ್ಞೆ ಹುಟ್ಟಿತು. ಅವನು ಕಾರ್ಮೆಲ್ ಬೆಟ್ಟದಲ್ಲಿ ನೆರೆದ ಇಸ್ರಾಯೇಲ್ಯರನ್ನು ಬಿಟ್ಟು ತಪ್ಪಿಸಿಕೊಂಡು ಬಂದದ್ದರಿಂದ ಅವರ ಸುಧಾರಣೆಗೆ ಒದಗಿದ ಅವಕಾಶವನ್ನು ಉಪಯೋಗಿಸಿಕೊಳ್ಳದೆ ಹೋದದ್ದು ಅವನ ಅರಿವಿಗೆ ಬಂತು. ಯಾವ ಜನರಿಗೆ ಇವನ ಅವಶ್ಯಕತೆ ಇತ್ತೋ ಅವರೆಲ್ಲರಿಗೂ ನಿರಾಶೆ ಮಾಡದನೆಂದು ತಿಳಿದುಕೊಂಡನು. ಈ ವಿಷಯದಲ್ಲಿ ಆತನು ಏನೂ ಮಾಡಲಾರದಷ್ಟು ಅಸಹಾಯಕನಾಗಿದ್ದನು. ಹಾಗಾಗಿ ಎಲೀಯನು ತನ್ನ ಆತ್ಮಾವಲೋಕನ ಮಾಡಿಕೊಂಡು ನೋವು ಅನುಭವಿಸುವ ಸಂದರ್ಭದಲ್ಲಿ ತನ್ನ ಜನರ ಪೂರ್ಣಚರಿತ್ರೆಯನ್ನು ಚೆನ್ನಾಗಿ ತಿಳಿದವನಾಗಿ ತಾನು ವಾಸ್ತವವಾಗಿ ಯಾವ ಪಾತ್ರವಹಿಸಬೇಕಾಗಿತ್ತು ಎಂಬುದನ್ನು ಕಂಡುಕೊಂಡನು.

ನಾವು ನಿಜವಾಗಿಯೂ ಹೇಗೆ ನಡೆದುಕೊಳ್ಳಬೇಕಾಗಿತ್ತು ಎಂಬುದು ಗೊತ್ತಾದಾಗ ನಮಗೆ ನೋವಾಗಬಹುದು ಅಲ್ಲವೆ?

ದೇವರು ಯೇಸುಕ್ರಿಸ್ತನನ್ನು ನೋಡಿದಂತೆ ಪಾಪಿಗಳಾದ ನಮ್ಮನ್ನು ಸಹಾ ನೋಡುವವನಾಗಿದ್ದಾನೆ ಎಂಬ ವಾಗ್ದಾನವು ನಮಗೆ ಕ್ರಿಸ್ತನಲ್ಲಿ ಕೊಡಲ್ಪಟ್ಟಿರುವುದರಿಂದ ನಾವು ಆತನಿಗೆ ಕೃತಜ್ಞರಾಗಬೇಕಲ್ಲವೇ? (ಫಿಲಿಪ್ಪಿ 3:9ನ್ನು ನೋಡಿರಿ).

ಖಿನ್ನತೆಯು ನಮ್ಮನ್ನು ನಾವೇ ದ್ವೇಷಿಸುವ ಕತ್ತಲ ಸುಳಿಗೆ ಎಳೆಯುವ ದಾರಿಯನ್ನು ಹೊಂದಿದೆ. ಅನೇಕ ಸಲ ಅದರಿಂದ ಹೊರಬರಲು ಮರಣವೊಂದೇ ಮಾರ್ಗ ಎಂಬುದಾಗಿ ಆಲೋಚಿಸತೊಡಗತ್ತೇವೆ. ಎಲೀಯನ ಪರಿಸ್ಥಿತಿಯು ಇಂಥದ್ದೇ ಆಗಿತ್ತು. ನಡೆದ ಘಟನೆಗಳು ಸಹಿಸಿಕೊಳ್ಳಲಾರದಷ್ಟು ಅತಿಯಾಗಿದ್ದವು. ಹಾಗಾಗಿ ಎಲೀಯನು ಕರ್ತನೇ ನನಗೆ ಸಾಕಾಯ್ತು ನನ್ನ ಪ್ರಾಣವನ್ನು ತೆಗೆದುಬಿಡು ನಾನು ನನ್ನ ಪಿತೃಗಳಿಗಿಂತ ಉತ್ತಮನಲ್ಲ ಎಂದು ದೇವರಿಗೆ ಪ್ರಾರ್ಥಿಸಿದನು (1 ಅರಸು 19:4).

ಶುಭವರ್ತಮಾನವೇನೆಂದರೆ ನಮ್ಮನ್ನು ಗುಣಪಡಿಸುವ ಮಹಾವೈದ್ಯನಾದ ದೇವರು ಎಲೀಯನನ್ನು ಖಂಡಿಸಲಿಲ್ಲ. ಯಾಕೆಂದರೆ ನಾವು ಖಿನ್ನತೆಗೆ ಒಳಗಾದಾಗ ನಾವು ಯಾವುದನ್ನು ಹೇಗೆ ಮಾಡುತ್ತೇವೆ ಎಂಬುದು ದೇವರಿಗೆ ನಮಗಿಂತಲೂ ಚೆನ್ನಾಗಿ ಗೊತ್ತಾಗಿರುತ್ತದೆ.

"ನಮ್ಮ ರಕ್ಷಕನಾದ ಯೇಸುಕ್ರಿಸ್ತನು ನಮ್ಮ ಮೇಲೆ ಕನಿಕರಪಟ್ಟು ಪ್ರೀತಿಯಿಂದ ತನ್ನ ಮುಖವನ್ನು ನಮ್ಮ ಕಡೆಗೆ ಭಾಗಿಸುವ ಸಂದರ್ಭವನ್ನು ನಾವು ಕಣ್ಣಾರೆ ಕಂಡದ್ದಕ್ಕೆ ಪುರಾವೆಗಳಿಲ್ಲದಿರಬಹುದು, ಆದರೆ ಇದು ಖಂಡಿತವಾಗಿಯೂ ನಿಜವಾಗಿರುತ್ತದೆ. ಆತನ ಕರಗಳ ಸ್ಪರ್ಶ ನಮ್ಮ ಜ್ಞಾನೇಂದ್ರಿಯಗಳಿಗೆ ಗೊತ್ತಾಗ- ದಿರಬಹುದು, ಆದರೆ ಆತನ ಪ್ರೀತಿಯುಳ್ಳ ಸೌಮ್ಯವಾದ ಅನುಕಂಪದ ಕರಗಳು ನಮ್ಮ ಮೇಲೆ ಚಾಚಿಕೊಂಡಿರುತ್ತವೆ'- ಶ್ರೀಮತಿ ಎಲೆನ್ ಜಿ ವೈಟಮ್ಮನವರ ಸೈಪ್ ಟು ಕ್ರೈಸ್ಟ್ ಪುಸ್ತಕದಲ್ಲಿ 97ನೇ ಪುಟ.

ನಮಗೆ ಈ ಪ್ರಯಾಣವು ಆಯಾಸವಾದುದ್ದೆಂದು ದೇವರಿಗೆ ಗೊತ್ತಿರುತ್ತದೆ. ಆದರೆ ನಾವು ಓಡುವುದನ್ನು ನಿಲ್ಲಿಸುವವರೆಗೆ ಆತನು ಕಾಯಬೇಕಾಗುತ್ತದೆ. ನಾವು ನಿಂತ ಮೇಲೆ ಆತನು ಮಧ್ಯೆ ಪ್ರವೇಶ ಮಾಡುತ್ತಾನೆ. ಕೆಲವು ಸಲ ನೀರಿನಲ್ಲಿ ಮುಳುಗುತ್ತಿರುವವರು ಗಲಿಬಿಲಿಗೊಂಡು ತಮ್ಮನ್ನು ರಕ್ಷಿಸಬಂದವರನ್ನೇ ತಳ್ಳಿ ಬಿಡುತ್ತಾರೆ. ಆವಾಗ ಅವರು ಪ್ರಜ್ಞೆ ಕಳೆದುಕೊಳ್ಳುವವರೆಗೂ ಕಾಯಬೇಕಾಗುತ್ತದೆ, ನಂತರ ಅವರನ್ನು ಪ್ರಾಣಾಪಾಯದಿಂದ ಪಾರುಮಾಡಲು ರಕ್ಷಣೆ ಮಾಡುವವರಿಗೆ ಸಾಧ್ಯವಾಗುತ್ತದೆ.

`ಕೀರ್ತನೆ 34:18, ಮತ್ತಾಯ 5:1-3, ಕೀರ್ತನೆ 73:26, ಯೆಶಾಯ 53:4- 6 ಈ ವಚನಗಳಿಂದ ನಾವು ಯಾವ ನಿರೀಕ್ಷೆ ಮತ್ತು ಆದರಣೆಯನ್ನು ಹೊಂದಿಕೊಳ್ಳಬಹುದಾಗಿದೆ?`