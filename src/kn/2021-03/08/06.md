---
title:  ವಿಶ್ರಾಂತಿ ಮತ್ತು ಅದಕ್ಕಿಂತಲೂ ಹೆಚ್ಚಿನದು
date:   19/08/2021
---

ಎಲೀಯನು ಈಜಬೆಲಳಿಂದ ತಪ್ಪಿಸಿಕೊಳ್ಳಲು ಓಡುತ್ತಿದ್ದು, ಬಹಳ ಆಯಾಸಗೊಂಡನೆಂದು ದೇವರಿಗೆ ಗೊತ್ತಿತ್ತು. ಆತನು ದೈಹಿಕವಾಗಿ ಬಳಲಿ ಹೋಗಿರುವುದರ ಜೊತೆಗೆ ಭಾವನಾತ್ಮಕವಾಗಿಯೂ ಬಳಲಿದ್ದಾನೆ. ಬಹುಭಾರವಾದ ಪಾಪಪ್ರಜ್ಞೆಯನ್ನು ಹೊತ್ತುಕೊಂಡಿದ್ದಾನೆ. ಮುಂದೆ ಹೇಗೆ ಯೇಸುಕ್ರಿಸ್ತನು ಪಾಶವಾಯು ರೋಗಿಗೆ ಯೇಸುಕ್ರಿಸ್ತನು ಮಾಡಲಿದ್ದನೋ ಹಾಗೆಯೇ ಇಂದು ದೇವರು ಅವನ ಪಾಪವನ್ನು ಅಳಿಸಿ ಹಾಕಿ ಎಲೀಯನಿಗೆ 'ವಿಶ್ರಾಂತಿ' ನೀಡಿದನು. ಅಂತಿಮವಾಗಿ ಎಲೀಯನು ಮಲಗಿನಿದ್ರಿಸಿದ ಮೇಲೆ ನಿರಾಳಗೊಂಡನು.

ನಾವು ಇದನ್ನು ಕಥೆಯ ಮುಕ್ತಾಯ ಎಂದುಕೊಳ್ಳುತ್ತೇವೆ, ಆದರೆ ಮುಕ್ತಾಯವಲ್ಲ. ದೇವರ ವಿಶ್ರಾಂತಿ ಒಂದು ಸಮಯಕ್ಕೆ ನಡೆಯುವ ಘಟನೆಯಲ್ಲ. ಆತನ ವಿಶ್ರಾಂತಿಗೆ ಪ್ರವೇಶಿಸುವಾಗ ನಮಗೆ ನಮ್ಮ ರೋಗವು ವಾಸಿಯಾಗತೊಡಗುತ್ತದೆ, ಜೊತೆಗೆ ನಿಧಾನವಾಗಿ ನಕರತ್ಮಾಕ ಭಾವನೆಯ ವಿಧಾನಗಳು ಮತ್ತು ನಾಶಕರ ಅಭ್ಯಾಸಗಳು ಸಹಾ ಹೋಗಿಬಿಡುತ್ತವೆ. ದೇವರು ಅವಸರದ ಸೌಖ್ಯವನ್ನು ನೀಡುವುದಿಲ್ಲ.

`1 ಅರಸು 19:5–8ನ್ನು ಓದಿರಿ. ಎಲೀಯನು ಈವಾಗ ಎಲ್ಲಿಗೆ ಹೋಗುತ್ತಿದ್ದಾನೆ ಮತ್ತು ಯಾಕೆ?`

ವಿಶ್ರಾಂತಿ ಪಡೆದುಕೊಂಡ ಮೇಲೆ ಎಲೀಯನು ಮತ್ತೆ ತಪ್ಪಿಸಿಕೊಂಡು ಓಡತೊಡಗುತ್ತಾನೆ. ಆದರೆ ಈ ಸಲ ದೇವರು ಅವನ ಓಟವನ್ನು ಮತ್ತೊಂದು ದಿಕ್ಕಿಗೆ ತಿರುಗಿಸುತ್ತಾನೆ. ಈ ಪಾಪತುಂಬಿದ ಲೋಕವು ಮನುಷ್ಯನಿಗೆ ಮನೋಕೇಶಗಳನ್ನು ಕೊಟ್ಟು 'ಮಾನಸಿಕ ಖಿನ್ನತೆ'ಯನ್ನುಂಟು ಮಾಡುತ್ತದೆಯೆಂದು ದೇವರಿಗೆ ತಿಳಿದಿದೆ. ನಮ್ಮ ಓಟದ ತುಡಿತವನ್ನು ಆತನು ಬಲ್ಲನು. ನಾವು ನಮ್ಮ ವಿನಾಶವನ್ನು ನಿಭಾಯಿಸುವ ತಂತ್ರಗಳನ್ನು ಪ್ರಯತ್ನಿಸಿದರೂ ನಮ್ಮ ಓಟವು ತನ್ನ ಕಡೆಗಿರಬೇಕೆಂದು ದೇವರು ಬಯಸುತ್ತಾನೆ. ಒಮ್ಮೆ ನಾವು ಆತನೆಡೆಗೆ ಓಡಿದರೆ ಆತನು ನಮಗೆ ಮಂದ ಮಾರುತದ ಹಾಗೆ 'ಸಣ್ಣಸ್ವರದಲ್ಲಿ' ಬೋಧಿಸುತ್ತಾನೆ (1 ಅರಸು 19:12). ಅದು ನಮಗೆ ವಿಶ್ರಾಂತಿಯನ್ನು ನೀಡುತ್ತದೆ.

ಎಲೀಯನಿಗೆ ಸ್ವತಃ ತಾನೆದ್ದು ದೇವರನ್ನು ಭೇಟಿಯಾಗಲು ಶಕ್ತಿ ಸಾಲಲಿಲ್ಲ. ದೇವರು ಆತನಿಗೆ ಶಕ್ತಿ ನೀಡಿದನು, ದೇವರು ಒಳ್ಳೆಯ ನಾಳೆಯನ್ನು ನಮಗೆ ವಾಗ್ದಾನ ಮಾಡಿದ್ದಾನೆ.

ಎಲೀಯನು ಜಾಲೀಮರದ ಕೆಳಗೆ ಮಲಗಿ ಮರಣವನ್ನು ತನಗೆ ಒಳ್ಳೆಯ ದಿನಗಳು ಮುಗಿದುಹೋದವು ಎಂದುಕೊಂಡಿದ್ದನು.

`1 ಅರಸು 19:15,16 ಮತ್ತು 2 ಅರಸು 2:11 ಎಲೀಯನಿಗೆ ಇನ್ನೂ ಏನು ಇಡಲ್ಪಟ್ಟಿದೆ?`

ಎಲೀಯನಿಗೆ ಮುಂದೆ ಒಳ್ಳೆಯ ದಿನಗಳು ಇಡಲ್ಪಟ್ಟಿವೆಯೆಂಬುದು ದೇವರಿಗೆ ಗೊತ್ತಿತ್ತು. ದೇವರ ಚಿತ್ತಾನುಸಾರ ನಡೆದು ಆತನ ವಿಶ್ರಾಂತಿಯನ್ನು ಒಪ್ಪಿಕೊಂಡರೆ ಪ್ರವಾದಿಗೆ ಸ್ವಸ್ಥತೆಯು ಬರುವುದಾಗಿತ್ತು. ಆವಾಗ ಇನ್ನೂ ಆತನು ರಾಜರುಗಳನ್ನು ಅಭಿಷೇಕಿಸಬೇಕಾಗಿತ್ತು. ತನ್ನ ಉತ್ತರಾಧಿಕಾರಿಯನ್ನು ಆಯ್ಕೆ ಮಾಡಬೇಕಾಗಿತ್ತು. ದೇವರಿಗೆ ಈಗಾಗಲೇ ಎಲೀಷನ ಬಗ್ಗೆ ಗೊತ್ತಿತ್ತು, ಆತನು ಎಲೀಯನಿಗೆ ಮಗನಂತೆಯೇ ಇದ್ದನು. ಎಲೀಯನಲ್ಲಿ ಮತ್ತೆ ಪರಲೋಕದಿಂದ ಬೆಂಕಿ ತರುವ ನಂಬಿಕೆಯಿದೆ ಎಂಬುದು ದೇವರಿಗೆ ಗೊತ್ತಿತ್ತು. ಜಾಲಿಮರದ ಅಡಿಯಲ್ಲಿ ಹತಾಶೆಯಿಂದ ಅಪೇಕ್ಷಿಸಿದ ಸಾವು ಆತನಿಗೆ ಆಗಲಿಲ್ಲ. ಆದರೆ ಅಗ್ನಿಮಯವಾದ ರಥಾರಥಾಶ್ವಗಳ ನಡುವೆ ಪರಲೋಕದ ವಿಶ್ರಾಂತಿಗೆ ಒಯ್ಯಲ್ಪಟ್ಟನು.

`ಎಲೀಯನ ಕಥೆಯಿಂದ ನಾವು ಏನು ಕಲಿಯಬಲ್ಲೆವು, ನಾವು ಎಷ್ಟೇ ಕೆಟ್ಟದಾಗಿ ಅಂದುಕೊಂಡಿದ್ದರೂ ಸರಿ, ಆದರೆ ದೇವರ ಶಕ್ತಿಯಲ್ಲಿ ಇನ್ನೂ ಭರವಸೆಯಿಂದ ಸಾಗುವವರಾಗಿರಬೇಕು, ಬಿಟ್ಟು ಬಿಡಬಾರದು ಏಕೆ?`