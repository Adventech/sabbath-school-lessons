---
title:  ವಿಶ್ವ ಆರೋಗ್ಯ ಸಂಸ್ಥೆ ದತ್ತಾಂಶ
date:   17/08/2021
---

ವಿಶ್ವ ಆರೋಗ್ಯದ ಸಂಸ್ಥೆಯ ಒಂದು ದತ್ತಾಂಶದ ಪ್ರಕಾರ ಪ್ರಪಂಚದಾದ್ಯಂತವಿರುವ ಸರ್ವೆಸಾಮಾನ್ಯನಾದ ಸುಮಾರು ಮುನ್ನೂರು ದಶಲಕ್ಷ (30 ಕೋಟಿ) ಜನರಿಗೆ ಪ್ರತೀ ವರ್ಷವೂ ಬರುತ್ತಿದ್ದು, ಗ್ರಹಿಸಬಹುದಾದ ರೋಗಲಕ್ಷಣಗಳಿಲ್ಲದ ಖಾಯಿಲೆ ಅದುವೇ 'ಖಿನ್ನತೆ, ಮಾನಸಿಕವಾಗಿ ಒತ್ತಡದಿಂದ ಬಳಲುವ ಖಾಯಿಲೆ. ಪ್ರಪಂಚದಾದ್ಯಂತ ವಿಕಲತೆ ಉಂಟಾಗುವಂತೆ ಮಾಡಲು ಪ್ರಮುಖ ಕಾರಣವಾಗಿದೆ. ಜಾಗತಿಕವಾಗಿ ರೋಗದ ಬಾಧೆಗೆ ಹೆಚ್ಚಿನ ಕೊಡುಗೆ ನೀಡಿದ ಖಾಯಿಲೆ. ದುರ್ಯೋಗವೇನೆಂದರೆ ಕ್ರೈಸ್ತತ್ವದಲ್ಲಿ ಖಿನ್ನತೆಯ ಬಗ್ಗೆ ಏನೂ ಹೇಳಲ್ಪಡುವುದಿಲ್ಲ. ಯಾಕೆಂದರೆ ಇದನ್ನು ಅಪನಂಬಿಕೆಯ ಕುರುಹುವಿನಂತೆ (ಚಿಹ್ನೆಯಂತೆ) ಪರಿಗಣಿಸಲಾಗುತ್ತದೆ. ಮತ್ತೆ ಕ್ರೈಸ್ತರಾದ ನಾವೆಲ್ಲರೂ ಯಾವಾಗಲೂ ಆನಂದ ತುಂಬಿದವರಾಗಿ ಸಂತೋಷದಿಂದ ಜೀವಿಸುವುದು ಬೇಡವೇ? ಆದುದರಿಂದ ಖಿನ್ನತೆಯು ನಮ್ಮ ಮತ್ತು ದೇವರ ನಡುವೆ ಇರುವ ಸಂಬಂಧಕ್ಕೆ ಒಂದು ತಪ್ಪಾದ ಚಿಹ್ನೆಯಲ್ಲವೇ?

ಬಹುತೇಕ ಜನರಿಗೆ ಇದು ಸತ್ಯವಲ್ಲವೆಂದು ತಿಳಿದಿದೆ. ಕ್ರೈಸ್ತರೂ ಅದರಲ್ಲೂ ನಂಬಿಗಸ್ತರೂ ಕೆಲವು ಸಲ ಖಿನ್ನತೆಯಿಂದ ಬಳಲುತ್ತಾರೆ. ವಿಶೇಷವಾಗಿ ಆಘಾತಕರ ಘಟನೆಗಳು ನಡೆದ ಮೇಲೆ, ಇದು ಅಪನಂಬಿಕೆಯಲ್ಲ, ದೇವರ ಮೇಲೆ ಭರವಸೆ ಕಳೆದುಕೊಂಡಂತಲ್ಲ. ಇದಲ್ಲದೆ, ನಾವು ಕೀರ್ತನೆಗಳಲ್ಲಿ ನಂಬಿಗಸ್ತ ಜನರು ಕಷ್ಟಸಂಕಟ ಬಾಧೆಗಳಿಂದ ಬಳಲುವುದನ್ನು ನೋಡುತ್ತೇವೆ.

ಕೆಲವು ಸಲ 'ಖಿನ್ನತೆ'ಯು ನಿಧಾನವಾಗಿ ಮೌನವಾಗಿ ನಮ್ಮನ್ನು ಹಿಡಿದುಕೊಳ್ಳುತ್ತದೆ, ನಮಗೆ ಗೊತ್ತಾಗುವುದು ಅದು ನಮ್ಮ ಮೇಲಿನ ಹಿಡಿತವನ್ನು ಬಿಗಿಗೊಳಿಸುವಾಗ ಕೆಲವು ಸಲ ಮಾನಸಿಕವಾಗಿ, ದೈಹಿಕವಾಗಿ ನಿರ್ಬಲರಾಗಿದ್ದಾಗ ಅದು ನಮ್ಮನ್ನು ಬೇಗನೆ ಹಿಡಿದುಕೊಳ್ಳುತ್ತದೆ. ಉದಾಹರಣೆಗೆ ದೇವರ ನಂಬಿಗಸ್ತ ಪ್ರವಾದಿಯಾದ ಎಲೀಯನು ಕಾರ್ಮಲ್ ಬೆಟ್ಟದಲ್ಲಿ ನಡೆದ ಘಟನೆಯ ನಂತರ ಆತನು ಸಂಪೂರ್ಣವಾಗಿ ಮಾನಸಿಕವಾಗಿ ಮತ್ತು ದೈಹಿಕವಾಗಿ ನಿರ್ಬಲನಾಗಿದ್ದನು.

`1 ಅರಸು 18ನೇ ಅಧ್ಯಾಯದಲ್ಲಿ ಎಲೀಯನು ಪರಲೋಕದಿಂದ ಬೆಂಕಿ ಇಳಿಸಿದ ದೇವರ ಅದ್ಭುತ ಕಾರ್ಯವನ್ನು ಆಗತಾನೆ ನೋಡಿದ್ದಾನೆ. ಆತನು ಮಾಡಿದ ಪ್ರಾರ್ಥನೆಗೆ ಉತ್ತರವಾಗಿ ಮೂರುವರೆ ವರ್ಷ ಬರಗಾಲದ ಬಳಿಕ ಮಳೆಯಾದುದನ್ನು ಕಂಡಿದ್ದಾನೆ. ಎಲೀಯನು ಈಜಬೆಲಳಿಗೆ ಹೆದರಿಕೊಂಡು ಓಡುವ ಪ್ರಯತ್ನ ಮಾಡುತ್ತಾನೆ ಏಕೆ? 1 ಅರಸು 19:1-5ನ್ನು ಓದಿರಿ.`

ಎಲೀಯನಿಗೆ ಆ ದಿನದ ಇಪ್ಪತ್ತು ನಾಲ್ಕು ಗಂಟೆಗಳು ಪ್ರಯಾಸಕರವಾಗಿತ್ತು. ಇದರ ಜೊತೆಗೆ ಪ್ರಾಣಭಯ, ಇದು ಅವನಲ್ಲಿ ಖಿನ್ನತೆ ಹುಟ್ಟುವಂತೆ ಮಾಡಿತು. ಬಾಳನ ಪ್ರವಾದಿಗಳನ್ನು ಕೊಲೆ ಮಾಡಿದಾಗ ಎಲೀಯನು ಅಲ್ಲಿದ್ದನು, ಕೆಲವರನ್ನು ತನ್ನ ಕೈಗಳಿಂದಲೇ ಕೊಂದಿದ್ದನು (1 ಅರಸು 18:40), ಅಂತಹ ಘೋರ ಘಟನೆ ಒಳ್ಳೆಯದಕ್ಕಾಗಿ ನಡೆದರೂ ಅದು ಮನಸ್ಸಿಗೆ ಆಘಾತಕರವಾಗಿ ಒತ್ತಡಕ್ಕೆ ಸುಲಭವಾಗಿ ನಡೆಸುತ್ತದೆ. ಕೇವಲ ವೀಕ್ಷಕರಾಗಿದ್ದರೂ ಇಲ್ಲವೇ ಆ ಘಟನೆಯಲ್ಲಿ ಭಾಗಿಯಾಗಿದ್ದರೂ ಅದರ ಪರಿಣಾಮವು ನಮ್ಮ ಮೇಲಾಗುತ್ತದೆ.

ಹಾಗಾಗಿ ಎಲೀಯನು ಓಡಲು ಆರಂಭಿಸಿದ. ದೂರ ಹೋಗಲು ಪ್ರಯತ್ನಿಸಿದ. ಒಮ್ಮೊಮ್ಮೆ ನಾವು ಫ್ರಿಜ್ ಹತ್ತಿರ ಓಡಿಹೋಗುತ್ತೇವೆ. ಅಲ್ಲಿ ನಮಗೆ ಬೇಕಾದದುದನ್ನು ತಿಂದು ಸಂತೋಷಪಡಲು ಪ್ರಯತ್ನಿಸುತ್ತೇವೆ. ಕೆಲವು ಸಲ ನಮ್ಮ ಭಾವನೆಗಳು ಖಾಲಿಯಾಗುವಂತೆ ಮಲಗಿ ನಿದ್ರಿಸಲು ಪ್ರಯತ್ನಿಸುತ್ತೇವೆ. ಕೆಲವು ಸಲ ಹೊಸ ಸಂಬಂಧಗಳಿಗೆ, ಹೊಸ ಕೆಲಸಗಳಿಗೆ, ಜಾಗಗಳಿಗೆ ಹೇಗೆ ದಾಹ ಪಟ್ಟು ಓಡಿಹೋಗಲು ಬಯಸುತ್ತೇವೆ. ಕೆಲವು ಸಲ ನಮ್ಮ ಕೆಲಸಗಳಲ್ಲಿ ತೊಡಗಿಸಿಕೊಂಡು ಮೈಮರೆಯುತ್ತೇವೆ, ಹೆಚ್ಚು ಹೆಚ್ಚು ನಿಗದಿಪಡಿಸಿಕೊಂಡ ಜವಾಬ್ದಾರಿಗಳು, ಹೀಗೆ ಯಾವುದೋ ಒಂದನ್ನು ಮರೆಸಲು ಹೋಗಿ ನಾವೇ ನಮ್ಮ ಸಂತೋಷ ಮತ್ತು ಮನಶ್ಯಾಂತಿಯನ್ನು ಕಳೆದುಕೊಳ್ಳುತ್ತೇವೆ.

ಕೆಲವು ಜನರು ಒಂದಲ್ಲಾ ಒಂದು ಬಗೆಯ ಔಷಧಗಳನ್ನು ತೆಗೆದುಕೊಳ್ಳುತ್ತಾರೆ ನೋವನ್ನು ಮರೆಯಲು ಪ್ರಯತ್ನಿಸುತ್ತಾರೆ. ಕಡೆಯದಾಗಿ ಹೇಳುವುದಾದರೆ ಈ ಎಲ್ಲಾ ವಿಧಾನಗಳು ನಮ್ಮ ರೋಗಲಕ್ಷಣಗಳನ್ನು ಮರೆಸಬಹುದು. ಆದರೆ ನಮ್ಮ ಮೂಲ ಸಮಸ್ಯೆಯನ್ನು ಬಗೆಹರಿಸಲಾರವು. ಬಹಳ ಸಲ ನಮ್ಮ ಪರಿಸ್ಥಿತಿ ತೀರ ಹದಗೆಡುತ್ತದೆ.