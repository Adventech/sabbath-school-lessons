---
title:  ಮೂಲಕ್ಕೆ ಚಿಕಿತ್ಸೆ
date:   16/08/2021
---

ಪಾರ್ಶ್ವವಾಯು ರೋಗಿಯನ್ನು ಯೇಸುವಿನ ಬಳಿಗೆ ಇಳಿಬಿಟ್ಟರು ಎಲ್ಲರ ಕಣ್ಣುಗಳು ಯೇಸುವಿನ ಮೇಲೆ ಇದ್ದವು ಆತನು ಈ ಪಾಪಿಯನ್ನು ವಾಸಿಪಡಿಸಲು ಇಷ್ಟ ಪಡುವನೇ? ಆತನ ಅಸ್ವಸ್ಥತೆಯನ್ನು ಗದರಿಸಿ ಎತ್ತಿ ಹಾಕುವ ಮಾತನ್ನಾಡುವನೇ?

`ಯೇಸುಕ್ರಿಸ್ತನು ಪಾರ್ಶವಾಯು ರೋಗಿಯನ್ನು ಹೇಗೆ ಸ್ಪಷ್ಟಪಡಿಸಿದನು? ಯೇಸುಕ್ರಿಸ್ತನ ಆತನಿಗೆ ಮಾಡಿದ ಮೊದಲ ಕೆಲಸವೇನು?`

ನಮಗೆ ರೋಗದ ಗುಣಲಕ್ಷಣಗಳನ್ನು ಗಮನಿಸದೆ ಇರುವ ತನಕ ರೋಗದ ಬಗ್ಗೆ ಇದ್ಯಾವ ರೋಗ ಎಂಬ ಅರಿವು ಇರುವುದಿಲ್ಲ. ನಾವು ರೋಗವನ್ನು ಅದರ ಲಕ್ಷಣದಿಂದ ಗುರುತಿಸುತ್ತೇವೆ. ಅದರ ಲಕ್ಷಣಗಳನ್ನು ತೆಗೆದುಹಾಕುವುದೇ ಗುಣಪಡಿಸಿದಂತೆ ಎಂದುಕೊಳ್ಳುತ್ತೇವೆ. ಯೇಸುಕ್ರಿಸ್ತನ ತನ್ನ ಸ್ವಸ್ಥತೆಯ ಕಾರ್ಯವನ್ನು ಭಿನ್ನ ರೀತಿಯಲ್ಲಿ ಮಾಡಿದನು. ಆತನಿಗೆ ಎಲ್ಲಾ ಬಾಧೆಗಳ ಮತ್ತು ರೋಗಗಳ ಮೂಲಕಾರಣಗಳೂ ಗೊತ್ತಿರಲಾಗಿ ಅದಕ್ಕೆ ಬೇಕಾದ ಚಿಕಿತ್ಸೆಯನ್ನು ಮೊದಲು ಮಾಡುತ್ತಾನೆ.

ಈ ಪಾರ್ಶವಾಯು ರೋಗಿಯ ಪ್ರಕರಣದಲ್ಲಿ, ಗ್ರಹವಾದ (ಹೊರಗೆ ಕಾಣಿಸುವ) ಪರಿಣಾಮಗಳಿಗೆ ಕೂಡ ಚಿಕಿತ್ಸೆ ಮಾಡುವ ಬದಲು ಯೇಸುಕ್ರಿಸ್ತನು ಆ ಮನುಷ್ಯನನ್ನು ಬಹಳವಾಗಿ ಬಾಧಿಸುತ್ತಿರುವ ಸಮಸ್ಯೆಗೆ ನೇರವಾಗಿ ಬಂದನು. ಆ ಪಾರ್ಶವಾಯು ರೋಗಿಗೆ ತನ್ನ ಪಾಪಪ್ರಜ್ಞೆ ಮತ್ತು ದೇವರಿಂದ ಅಗಲಿ ಹೋಗಿರುವ ಭಾರವು ರೋಗದ ಭಾರಕ್ಕಿಂತ ಹೆಚ್ಚಾಗಿತ್ತು. ದೇವರಲ್ಲಿ ನೆಲೆಗೊಂಡಿರುವ ವ್ಯಕ್ತಿಯು ಈ ಪಾಪದ ಲೋಕದಲ್ಲಿ ತನಗೆ ಬರುವ ದೈಹಿಕ ಎಲ್ಲಾ ಬಾಧೆಗಳನ್ನು ಸಹಿಸಿಕೊಳ್ಳಬಲ್ಲವನಾಗಿರುತ್ತಾನೆ; ಆದುದರಿಂದ ಯೇಸುಕ್ರಿಸ್ತನು ಮೂಲಕ್ಕೆ ಹೋಗಿ ಅವನಿಗೆ ಮೊದಲು ಕ್ಷಮಾಪಣೆ ಕೊಟ್ಟನು.

ಧಾರ್ಮಿಕ ನಾಯಕರು ಯೇಸುಕ್ರಿಸ್ತನು 'ಕ್ಷಮಾಪಣೆ' ಮಾಡಿದುದಕ್ಕೆ ಆಘಾತ ಪಟ್ಟುಕೊಂಡರು. ಅವರ ಆಪಾದನೆಗಳಿಗೆ ಪ್ರತಿಯಾಗಿ ಯೇಸುಕ್ರಿಸ್ತನು ಅವರಿಗೆ ಬಂದು ಪ್ರಶ್ನೆ ಹಾಕಿದನು.

`ಮಾರ್ಕ 2:8,9 ವಚನಗಳು. ಯೇಸುವು ಶಾಸ್ತ್ರಿಗಳಿಗೆ ಯಾವ ಸವಾಲನ್ನು ಹಾಕುತ್ತಿದ್ದಾನೆ? ಯಾವ ವಿಷಯವನ್ನು ನಿಜವಾಗಿ ಪರಿಗಣಿಸಲಾಗಿದೆ?`

ಮಾತು ಸಾಮಾನ್ಯವಾಗಿ ಅಗ್ಗವಾದುದು- ಆದರೆ ದೇವರ ಮಾತು ಹಾಗಲ್ಲ. ದೇವರ ಮಾತಿನ ಶಕ್ತಿಯಿಂದ ಎಲ್ಲಾ ಸೃಷ್ಟಿಯು ಅಸ್ತಿತ್ವಕ್ಕೆ ಬಂತು (ಆದಿಕಾಂಡ 1ನೇ ಅಧ್ಯಾಯ). ಆದಾಗ್ಯೂ, ಕ್ಷಮಾಪಣೆಯು ನಾವು ನೆನಸಿಕೊಂಡಂತಲ್ಲ, ಇದು ಬಹಳ ದುಬಾರಿ (ಹೆಚ್ಚು ಬೆಲೆಯುಳ್ಳದ್ದು). ಕ್ಷಮಾಪಣೆಯ ಬೆಲೆಯು ದೇವಕುಮಾರನ ಜೀವವನ್ನೇ ಶಿಲುಬೆಯ ಮೇಲೆ ಪಡೆದುಕೊಳ್ಳುವಷ್ಟು ದೊಡ್ಡದಾಗಿದೆ. ಉಳಿದಿರುವ ಎಲ್ಲಕ್ಕೂ ಎರಡನೇ ಸ್ಥಾನ, ಕ್ಷಮಾಪಣೆಯ ಶಕ್ತಿ ಮತ್ತು ವಾಸ್ತವತೆಯನ್ನು ಎತ್ತಿ ತೋರಿಸದ ಮೇಲೆ ಕ್ರಿಸ್ತನು ರೋಗವನ್ನು ಗುಣಪಡಿಸಲು ಆಯ್ಕೆ ಮಾಡಿದನು.

ದೇವರು ಮೊದಲು ನಮ್ಮ ಆಂತರ್ಯವನ್ನು ಸ್ವಸ್ಥಪಡಿಸುತ್ತಾನೆ. ಆಮೇಲೆ ಆತನು ನಮಗೆ ಕೆಲವು ಸಲ ತಕ್ಷಣ ದೈಹಿಕಸ್ವಸ್ಥತೆ ಕೊಡಲು ಆಯ್ಕೆ ಮಾಡುತ್ತಾನೆ. ಪಾರ್ಶವಾಯು ರೋಗಿಗೆ ಹೀಗೆಯೇ ಮಾಡಿದನು. ಇಲ್ಲದೆ ಹೋದರೆ ನಾವು ಸಂಪೂರ್ಣವಾಗಿ ದೈಹಿಕಸ್ವಸ್ಥತೆ ಕಾಣಲು ಪುನರುತ್ಥಾನದ ಬೆಳಗಿನ ಜಾವವನ್ನು ಕಾಯಬೇಕಾಗುತ್ತದೆ. ಹೇಗಾದರೂ ಸರಿಯೇ, ಎರಡು ರೀತಿಯಲ್ಲೂ ನಮ್ಮ ರಕ್ಷಕನಾದ ಯೇಸುಕ್ರಿಸ್ತನಿಗೆ ನಾವು ಅವನ ಪ್ರೀತಿಯ ಮತ್ತು ಕೃಪೆಯ ಮತ್ತು ಕ್ಷಮಾಪಣೆಯ ಆಶ್ವಾಸನೆಯಲ್ಲಿ ಈಗಲೂ ಎಲ್ಲಾ ಕಷ್ಟ ಕೋಟಲೆಗಳ ಮಧ್ಯೆದಲ್ಲೂ ನಾವು ವಿಶ್ರಾಂತಿ ಪಡೆಯಬೇಕೆಂದು ಬಯಸುತ್ತಾನೆ.

`ನಮ್ಮ ಆರೋಗ್ಯಕ್ಕಾಗಿ ಮಾಡಿದ ಪ್ರಾರ್ಥನೆಗೆ ಉತ್ತರ ಸಿಕ್ಕದಿದ್ದರೂ ನಾವು ವಿಶ್ರಾಂತಿ ಮತ್ತು ಸಮಾಧಾನವನ್ನು ಕಂಡುಕೊಳ್ಳುವುದು ಹೇಗೆ?`