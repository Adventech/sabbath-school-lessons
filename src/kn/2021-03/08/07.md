---
title:  ಹೆಚ್ಚಿನ ಚಿಂತನೆ
date:   20/08/2021
---

ಆಗಾಗ್ಗೆ ನಮ್ಮ ಸನ್ನಿವೇಶಗಳು ಬದಲಾವಣೆಯಾಗುವಾಗ ಬದಲಾವಣೆಗಳ ಅನುಭವವು ನಮಗೆ ಆಗುತ್ತದೆ; ಈ ಬದಲಾವಣೆಗಳಿಂದ ನಾವು ಹಿಗ್ಗುತ್ತೇವೆ ಅಥವಾ ಕುಗ್ಗುತ್ತೇವೆ. ಆದರೆ ಬದಲಾದ ಸನ್ನಿವೇಶಗಳಿಗೆ ನಮಗೂ ದೇವರಿಗೂ ಇರುವ ಸಂಬಂಧವನ್ನು ಬದಲಾಯಿಸುವ ಶಕ್ತಿಯಿರುವುದಿಲ್ಲ. ಆತನು ನಿನ್ನೆ ಇದ್ದ ಹಾಗೆಯೇ ಇಂದೂ ಇರುವನು ಮತ್ತು ಎಂದೆಂದಿಗೂ ಹಾಗೆಯೇ ಇರುತ್ತಾನೆ; ಮತ್ತು ನಾವು ಆತನ ಪ್ರೀತಿಯ ಮೇಲೆ ನಿಸ್ಸಂದೇಹವಾದ ವಿಶ್ವಾಸವನ್ನಿಡಬೇಕೆಂದು ನಮ್ಮನ್ನು ಕೇಳುತ್ತಾನೆ"- ಎಲೆನ್ ಜಿ ವೈಟಮ್ಮನವರ In Heavenly places 120ನೇ ಪುಟ.

"ಯೇಸುಕ್ರಿಸ್ತನ ಮೇಲೆ ದೃಷ್ಟಿಯಿಟ್ಟು ನಂಬಿಕೆಯಿಂದ ಮೌನವಾಗಿ ಆತನ ಬಲವನ್ನು ಹಿಡಿದುಕೊಂಡು, ಭಾವನೆಗಳಿರಲಿ ಇಲ್ಲದಿರಲಿ ಮೌನವಾಗಿ ಪ್ರಾರ್ಥಿಸಬೇಕು. ಹೋಗು, ಈಗಲೇ ಮುಂದೆ ಸಾಗು, ದೇವರ ಸಿಂಹಾಸನಕ್ಕೆ ದಾಖಲಿಸುವಂತೆ ಮತ್ತು ದೇವರ ವಾಗ್ದಾನವು ಎಂದೂ ವಿಫಲವಾಗದೆಂದು ತಿಳಿದವನಂತೆ ನಿನ್ನ ಪ್ರಾರ್ಥನೆಯನ್ನು ಸಲ್ಲಿಸು, ಈಗಲೇ ಹೋಗು, ನೀನು ದುಃಖದ ಭಾರದಿಂದ ಕುಂದಿಹೋಗಿದ್ದರೂ ಹಾಡುತ್ತಾ ದೇವರಿಗೆ ಹೃದಯದಲ್ಲಿ ಗಾನಮಾಡುತ್ತಾ ಸಾಗು ನಾನು ನಿನಗೆ ಹೇಳುವುದೇನೆಂದರೆ, ಬೆಳಕು ಪ್ರಕಾಶಿಸುತ್ತದೆ, ಸಂತೋಷ ನಮ್ಮದಾಗುತ್ತದೆ. ಎಲ್ಲಾ ಮಂಜು, ಕತ್ತಲು ಹಿಂದೆ ಸರಿಯುತ್ತದೆ. ಆಗ ನಾವು ಕತ್ತಲಿಂದ ಮತ್ತು ಬಲಾತ್ಕಾರ ಶಕ್ತಿಯ ನೆರಳಿನಿಂದ ಸಾಗಿ ಆತನ ಸಮ್ಮುಖದ ನಿಚ್ಚಳವಾದ ಸೂರ್ಯಪ್ರಕಾಶಕ್ಕೆ ಬರುತ್ತೇವೆ"- ಎಲೆನ್ ಜಿ ವೈಟಮ್ಮನವರ, ಸೆಲೆಕ್ಷಡ್ ಮೆಸೇಜಸ್, 2ನೇ ಪುಸ್ತಕ, ಪುಟ 242 ಮತ್ತು 243.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಬಹಳ ಸಲ ಮಾನಸಿಕ ಖಾಯಿಲೆ ಅಥವಾ ಖಿನ್ನತೆಯಿಂದ ಬಳಲುತ್ತಿರುವವರಿಗೆ ಸಹಾಯ ಮಾಡುವುದು ಬಹಳ ಕಷ್ಟಕರವಾಗಿರುತ್ತದೆ. ಅಂತಹ ಖಿನ್ನತೆ ಉಳ್ಳವರನ್ನು ಪರಿಣಾಮಕಾರಿಯಾಗಿ ಸೇವೆ ಮಾಡಲು ಕಲಿಯುವುದಕ್ಕೆ ಉತ್ತಮವಾದ ವಿಧಾನ ಯಾವುದು?`

`2. ನಾವು ಯಾವಾಗಲೂ ದೇವರ ಮುಂದೆ ಮುಕ್ತವಾಗಿ ಮತ್ತು ಪ್ರಾಮಾಣಿಕವಾಗಿರಲು ಹೋರಾಡುತ್ತೇವೆ. ಕೆಲವು ಕೀರ್ತನೆಗಳನ್ನು ಗಮನಿಸಿರಿ, ಸತ್ಯವೇದದ ಲೇಖಕರು ದೇವರ ಮುಂದೆ ಎಷ್ಟು ಮುಕ್ತರಾಗಿ, ಪ್ರಾಮಾಣಿಕವಾಗಿ ದೇವರ ಮುಂದೆ ತೋರಿಸಿಕೊಂಡರು.`

`3. ನಮ್ಮ ಸ್ಥಳೀಕ ಸಭೆಯಲ್ಲಿ ಮುಕ್ತತೆ ಮತ್ತು ಪ್ರಾಮಾಣಿಕತೆಯ ಪರಿಸರವನ್ನು ಹೇಗೆ ಪ್ರೋತ್ಸಾಹಿಸಬಹುದು? ನಾವು ಖಿನ್ನತೆಯಿಂದ ಬಳಲುತ್ತಿರುವಾಗ ಪ್ರಾರ್ಥಿಸುವುದು ಬಹಳ ಕಷ್ಟದ ಕೆಲಸ. ತಮಗಾಗಿ ಪ್ರಾರ್ಥಿಸಿಕೊಳ್ಳಲಾರದವರಿಗೆ ಮಧ್ಯಸ್ಥಿಕೆ ಪ್ರಾರ್ಥನೆಯ ಬಗ್ಗೆ ಚರ್ಚಿಸಿರಿ.`

`4. ನಂಬಿಕೆಯನ್ನು ಭಾವನೆ ಅಲ್ಲವೆಂದು ನೆನಪಿನಲ್ಲಿಟ್ಟುಕೊಳ್ಳುವುದು ಬಹಳ ಮುಖ್ಯ ಏಕೆ? ನಾವು ಕೇವಲ ಕುಂದಿಹೋಗುವರಿಂದ, ಧೈರ್ಯಗೆಡುವುದರಿಂದ, ಭಯಪಡುವುದರಿಂದ, ಚಿಂತೆ ಮಾಡುವುದರಿಂದ ದೇವರಲ್ಲಿ ನಂಬಿಕೆ ಇಲ್ಲ ಅಥವಾ ಭರವಸೆ ಇಲ್ಲವೆಂದು ಅರ್ಥವಲ್ಲ. ಇದರ ಅರ್ಥವೇನೆಂದು ನಾವು ಕ್ಷಣಿಕವಾಗಿ ಧೈರ್ಯಗೆಡುತ್ತೇವೆ, ಭಯಪಡುತ್ತೇವೆ, ಚಿಂತಿಸುತ್ತೇವೆ. ನಾವೆಲ್ಲರೂ ಒಂದಲ್ಲಾ ಒಂದು ಸಮಯ ಹೀಗೆ ಆಗಿಬಿಡುತ್ತೇವೆ. ಇಂತಹ ಸಂದರ್ಭಗಳಲ್ಲಿ ಎಷ್ಟೇ ಕಷ್ಟವಿದ್ದರೂ ನಂಬಿಕೆಯಿಂದ ಗುರಿಮುಟ್ಟುವುದು ಬಹಳ ಮುಖ್ಯವೆಂಬುದನ್ನು ಹೇಗೆ ಕಲಿಯುತ್ತೇವೆ.`

`5. ಪಾರ್ಶವಾಯು ರೋಗಿಯ ಕಥೆಯಿಂದ ವಿಶೇಷವಾಗಿ ಪಾಪಯುತ ಜೀವನ ಶೈಲಿಯಿಂದ ರೋಗ ಕಾಯಿಲೆ ಬರಿಸಿಕೊಂಡವರಿಗೆ ಈ ಕಥೆಯಿಂದ ಯಾವ ದೊಡ್ಡ ನಿರೀಕ್ಷೆಯನ್ನು ಪಡೆದುಕೊಳ್ಳಬಹುದು?`