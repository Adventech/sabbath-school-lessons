---
title:  ವಿಶ್ರಾಂತಿ ಪಡೆಯಲು ಬಿಡುವು ಮಾಡಿಕೊಳ್ಳುವುದು
date:   14/08/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಮಾರ್ಕ 2:1-12, 1 ಅರಸು 18, 1 ಅರಸು 19:1-8, ಮತ್ತಾಯ 5:1-3, ಯೆಶಾಯ 53:4-6, 2 ಅರಸು 2:11.

> <p>ಸ್ಮರಣವಾಕ್ಯ</p>
> "ಯೆಹೋವನು ನನಗೆ ಬೆಳಕು ರಕ್ಷಕನೂ ಆಗಿದ್ದಾನೆ; ನಾನು ಯಾರಿಗೆ ಭಯಪಟೇನು? ಯೆಹೋವನು ನನ್ನ ಪ್ರಾಣದ ಆಧಾರವು ನಾನು ಯಾರಿಗೆ ಹೆದರೇನು" ಕೀರ್ತನೆ 27:1.

ಯೇಸುಕ್ರಿಸ್ತನು ತನ್ನ ಸುವಾರ್ತಾ ಸೇವಾಕಾರ್ಯದಲ್ಲಿ ತೊಡಗಿರುವಾಗ ಆತನು ಸಂಧಿಸುತ್ತಿದ್ದ ಅನೇಕ ಜನರು ರೋಗಿಗಳಾಗಿದ್ದರು, ಒಮ್ಮೊಮ್ಮೆ ಸಾಯುವಷ್ಟು ಅಸ್ವಸ್ಥರಾಗಿರುತ್ತಿದ್ದರು. ಅವರು ಯೇಸುಕ್ರಿಸ್ತನ ಹತ್ತಿರ ಬಂದು ಗುಣಪಡುವುದಕ್ಕೂ ತಮ್ಮ ಬಾಧೆಗಳಿಂದ ಬಿಡುಗಡೆ ಹೊಂದುವುದಕ್ಕೂ ಅವನನ್ನು ಮುತ್ತಿಕೊಳ್ಳುತ್ತಿದ್ದರು. ಅವರಿಗೆ ಯಾವಾಗಲೂ ಆತನಿಂದ ಒಳ್ಳೆಯದೇ ಆಗುತ್ತಿತ್ತು.

ಕೆಲವು ಸಲ ಆತನು ಕೇವಲ ತನ್ನ ಬಾಯಿಮಾತಿನಿಂದ ಸ್ವಸ್ಥ ಮಾಡುತ್ತಿದ್ದನು. ಕೆಲವು ಸಲ ರೋಗಿಯನ್ನು ಮುಟ್ಟುತ್ತಿದ್ದನು. ಅದ್ಭುತವಾಗಿ ಅವನಿಗೆ ಗುಣವಾಗುತ್ತಿತ್ತು. ಕೆಲವು ಸಲ ಅವರನ್ನು ಹಾಗೆಯೇ ಕಳುಹಿಸಿ ಬಿಡುತ್ತಿದ್ದನು. ಆವಾಗ ಸ್ವಸ್ಥತೆಯು ಮಾರ್ಗದಲ್ಲಿರುವಾಗಲೇ ಸ್ವಸ್ಥರಾಗುತ್ತಿದ್ದರು. ಯೇಸುವು ಗಂಡಸರನ್ನು, ಹೆಂಗಸರನ್ನು ಮಕ್ಕಳನ್ನು ಯೆಹೂದ್ಯರನ್ನು ಅನ್ಯಜನರನ್ನು ಶ್ರೀಮಂತರನ್ನು, ಬಡವರನ್ನು ಮುಗ್ಧಜನರನ್ನು ವಾಸಿಪಡಿಸಿದ್ದನು. ಆತನು ನಿಜವಾಗಿ ಅತಿಭಯಂಕರ ರೋಗ ಎಂದು ಹೇಳಬಹುದಾದ ಮರಣವನ್ನೂ ವಾಸಿ ಮಾಡಿದ್ದನು.

ಈ ವಾರದ ಎರಡು ವಿಭಿನ್ನ ರೀತಿಯ ಸ್ವಸ್ಥತೆಯ ಉದಾಹರಣೆಗಳನ್ನು ನೋಡುತ್ತೇವೆ. ಒಂದರಲ್ಲಿ ರೋಗಿಯು ಬಹಳ ಅಸ್ವಸ್ಥನಾಗಿದ್ದಾನೆ. ಆದುದರಿಂದ ಆತನು ಕ್ರಿಸ್ತನ ಹತ್ತಿರಕ್ಕೆ ತಾನಾಗಿ ಬರಲಾರನು. ಆತನ ರೋಗಲಕ್ಷಣಗಳು ಎಲ್ಲರಿಗೂ ಸ್ಪಷ್ಟವಾಗಿ ಕಾಣುತ್ತಿದ್ದವು. ಮತ್ತೊಂದರಲ್ಲಿ ಗ್ರಹಿಸಿಕೊಳ್ಳಬಹುದಾದ ಯಾವ ಲಕ್ಷಣಗಳೂ ಇಲ್ಲ. ಎರಡೂ ಉದಾಹರಣೆಗಳಲ್ಲಿ ತಕ್ಕ ಸಮಯದಲ್ಲಿ ದೈವಿಕ ರೀತಿಯಲ್ಲಿ ಸ್ವಸ್ಥತೆಯಾಯ್ತು.

ನಾವು ನೋವು ಮತ್ತು ಬಾಧೆಗಳಾದ ವಿಶ್ರಾಂತಿ ಹೊಂದುವ ವಿಷಯದಲ್ಲಿ ಶೋಧನೆ ಮಾಡುವಾಗ ನಾವು ಒಂದು ಪ್ರಶ್ನೆಯ ಬಗ್ಗೆಯೂ ಧ್ಯಾನಿಸುತ್ತೇವೆ, ಅದನ್ನು ನಮ್ಮ ಕೈಯ ಜೀವಿತದಲ್ಲಿ ಒಂದಲ್ಲಾ ಒಂದು ಸಮಯದಲ್ಲಿ ಅನುಭವಿಸಿರುತ್ತೇವೆ. ನಾವು ನಮ್ಮ ಸ್ವಸ್ಥತೆಗಾಗಿ ಮಾಡುವ ಪ್ರಾರ್ಥನೆಗಳಿಗೆ ಉತ್ತರ ಸಿಗದಿದ್ದಾಗ ಏನಾಗುತ್ತದೆ? ಆವಾಗ ನಾವು ವಿಶ್ರಾಂತಿ ಹೊಂದುವುದು ಹೇಗೆ?

_* ಈ ವಾರದ ಪಾಠವನ್ನು ಆಗಸ್ಟ್ 21ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._