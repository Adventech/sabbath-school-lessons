---
title:  ಹೆಚ್ಚಿನ ಚಿಂತನೆ
date:   23/07/2021
---

ದಾವೀದನ ಪಶ್ಚಾತ್ತಾಪವು ನಿಜವಾಗಿಯೂ ಆಳವಾಗಿಯೂ ಇತ್ತು. ಆತನು ತನ್ನ ಅಪರಾಧವನ್ನು ಶಮನ ಮಾಡಿಕೊಳ್ಳುವ ಪ್ರಯತ್ನ ಮಾಡಲಿಲ್ಲ. ಅವನಲ್ಲಿ ಹುಟ್ಟಿದ ಪ್ರಾರ್ಥನೆಯಲ್ಲಿ ನ್ಯಾಯತೀರ್ಪಿನ ಬೆದರಿಕೆಯಿಂದ ಪಾರಾಗಬೇಕು ಎಂಬ ಆಸೆಯಿರಲಿಲ್ಲ.... ಆತನು ತನ್ನ ಆತ್ಮದ ಹೊಲಸನ್ನು ನೋಡಿದನು; ಆತನು ತನ್ನ ಪಾಪಕ್ಕೆ ಅಸಹ್ಯಪಟ್ಟುಕೊಂಡನು. ಆತನು ಪ್ರಾರ್ಥಿಸಿದುದು ಕೇವಲ ಕ್ಷಮಾಪಣೆಗೆ ಮಾತ್ರವಲ್ಲ. ತನ್ನ ಹೃದಯದ ಶುದ್ಧತೆಗೆ ಪ್ರಾರ್ಥಿಸಿದನು. ಪಶ್ಚಾತ್ತಾಪಪಟ್ಟ ಪಾಪಿಗಳಿಗೆ ದೇವರು ಮಾಡಿರುವ ವಾಗ್ದಾನಗಳಲ್ಲಿ ತಾನು ಕ್ಷಮಾಪಣೆ ಹೊಂದಿಕೊಂಡುದಕ್ಕೆ ಮತ್ತು ಅಂಗೀಕಾರವಾದದ್ದಕ್ಕೆ ಪುರಾವೆಗಳನ್ನು (ಸಾಕ್ಷಿ) ಕಂಡುಕೊಂಡನು.

ನಿನಗೆ ಯಜ್ಞಗಳಲ್ಲಿ ಅಪೇಕ್ಷೆಯಿಲ್ಲ. ಇದ್ದರೆ ಸಮರ್ಪಿಸೇನು; ಸರ್ವಾಂಗ ಹೋಮಗಳಲ್ಲಿ ನಿನಗೆ ಸಂತೋಷವಿಲ್ಲ. ಕುಗ್ಗಿದ ಮನಸ್ಸೇ ದೇವರಿಗೆ ಇಷ್ಟ ಯಜ್ಞ ದೇವರೇ ಪಶ್ಚಾತ್ತಾಪದಿಂದ ಜಜ್ಜಿಹೋದ ಮನಸ್ಸನ್ನು ನೀನು ತಿರಸ್ಕರಿಸುವುದಿಲ್ಲ' ಕೀರ್ತನೆ 51:16,17.

ದಾವೀದನು ಬಿದ್ದುಹೋದರೂ ಕರ್ತನು ಅವನನ್ನು ಮೇಲೆತ್ತಿದನು.... ದಾವೀದನು ತನ್ನನ್ನು ತಾನು ತಗ್ಗಿಸಿಕೊಂಡು ತನ್ನ ಪಾಪಗಳನ್ನು ದೇವರಿಗೆ ಅರಿಕೆ ಮಾಡಿದನು, ಆದರೆ ಸೌಲನು ದಂಡನೆಯನ್ನು ತಿರಸ್ಕರಿಸಿ ತನ್ನ ಹೃದಯದಲ್ಲಿ ಪಶ್ಚಾತ್ತಾಪ ಪಡದೆ ಅದನ್ನು ಕಠಿಣಪಡಿಸಿಕೊಂಡನು.

ದಾವೀದನ ಚರಿತ್ರೆಯನ್ನು ಹೇಳುವ ಈ ವಾಕ್ಯಗಳಲ್ಲಿ ಮಾನವತೆಯು ಶೋಧನೆಗಳಿಂದಲೂ ಕಷ್ಟ ಹೋರಾಟಗಳಿಂದಲೂ ತುಂಬಿರುವ ಬಲವಾದ ಒಂದು ನಿದರ್ಶನವು ಕೊಡಲ್ಪಟ್ಟಿದೆ. ಎಲ್ಲಾ ಕಾಲದ ಜನರಲ್ಲಿ. ಪಾಪದಿಂದ ದ್ರೋಹಿಗಳಾದ ಸಾವಿರ ಸಾವಿರ ದೇವರ ಮಕ್ಕಳು ದಾವೀದನ ಪ್ರಾಮಾಣಿಕವಾದ ಪಶ್ಚಾತ್ತಾಪ ಮತ್ತು ಪಾಪದ ಅರಿಕೆಯನ್ನು ನೆನಪಿಸಿಕೊಳ್ಳುತ್ತಾರೆ.... ಮತ್ತೆ ಧೈರ್ಯ ತಂದುಕೊಂಡು ದೇವರ ಆಜ್ಞೆಗಳ ಪ್ರಕಾರ ಆತನ ಮಾರ್ಗದಲ್ಲಿ ತಿರುಗಿ ನಡೆದುಕೊಳ್ಳಲು ಪ್ರಯತ್ನಿಸುತ್ತಾರೆ.

ಯಾರೇ ಆಗಲಿ ತನ್ನ ಆತ್ಮವನ್ನು ಕುಂದಿಸಿಕೊಂಡು ದಾವೀದನಂತೆ ಪಶ್ಚಾತ್ತಾಪ ಪಟ್ಟು ಪಾಪಗಳನ್ನು ಅರಿಕೆ ಮಾಡಿದರೆ ಆತನಿಗೆ ಖಂಡಿತವಾಗಿಯೂ ನಿರೀಕ್ಷೆ ಇರುತ್ತದೆ... ಕರ್ತನು ಪ್ರಾಮಾಣಿಕನಾಗಿ ಪಶ್ಚಾತ್ತಾಪಪಟ್ಟ ಆತ್ಮವನ್ನು ಎಂದಿಗೂ ತಿರಸ್ಕರಿಸುವುದಿಲ್ಲ'- ಎಲೆನ್ ಜಿ ವೈಟಮ್ಮನವರ ನಮ್ಮ ಪಿತೃಗಳು ಮತ್ತು ಪ್ರವಾದಿಗಳು ಎಂಬ ಪುಸ್ತಕದಲ್ಲಿ ಪುಟ 725 ಮತ್ತು ಪುಟ 726.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಮ್ಮ ಸ್ವಭಾವದಲ್ಲಿ ಅಂತರ್ಗತವಾಗಿರುವ ಪಾಪ ಮತ್ತು ಅದಕ್ಕೆ ಅಗತ್ಯವಾಗಿರುವ ಕ್ಷಮಾಪಣೆಗೆ ಸಮತೋಲನವನ್ನು ಹೇಗೆ ಕಂಡುಕೊಳ್ಳಬಹುದು? ಅದೇ ಸಂದರ್ಭದಲ್ಲಿ ನಮ್ಮ ಪಾಪಗಳಿಂದ ಕ್ಷಮಿಸಲ್ಪಟ್ಟವರಾಗಿ ರಾಜಾದಿರಾಜನಾದ ದೇವರ ಪುತ್ರ ಪುತ್ರಿಯರಂತೆ ಜೀವಿಸುವುದು ಹೇಗೆ?`

`2. ಯಾಕೆ ಜನರು ಮಾಡಿದ ಪಾಪಗಳೆಲ್ಲವೂ ಅಂತಿಮವಾಗಿ ದೇವರ ವಿರುದ್ಧವಾಗಿ ಮಾಡಿದ ಪಾಪಗಳಾಗಿವೆ? ದೇವರ ವಿರುದ್ದ ಮಾಡಿದ ಪಾಪವೆಂದರೆ ಏನು?`

`3. ನಿರಪರಾಧಿಗಳಾದ ಉರಿಯುವಂತೆ, ಸತ್ತುಹೋದ ದಾವೀದನ ಮಗುವಿನಂತೆ, ಒತ್ಸೆಬೆಯಂತೆ,ಕ್ರೈಸ್ತ ವಿಶ್ವಾಸಿಯಲ್ಲದ ಯಾವುದಾದರೂ ವ್ಯಕ್ತಿಯು ಕಷ್ಟ ಸಂಕಟಗಳಲ್ಲಿ ಹೋರಾಡುತ್ತಿದ್ದರೆ ಅವರಿಗೆ ಏನು ಹೇಳಬಲ್ಲಿರಿ? ಅಂತಹ ಸಂದರ್ಭದಲ್ಲಿ ದೇವರ ಪ್ರೀತಿ ಮತ್ತು ನ್ಯಾಯದ ಬಗ್ಗೆ ಹೇಗೆ ವಿವರಿಸುವಿರಿ? ಮಹಾಹೋರಾಟದಲ್ಲಿ ಸಿಗುವ ಯಥಾ ದೃಷ್ಟಿಯು ನಮಗೆ ಸಮಾಧಾನವನ್ನು ಕೊಡುತ್ತದೆ ಹೇಗೆ?`

`4. ದೇವರು ಸತ್ಯವೇದದಲ್ಲಿ ದಾವೀದನನು ಬಡ್ಡಬೆಯ ಜೊತೆ ನಡೆಸಿದ ನೀಚ ಕೃತ್ಯಗಳ ಕಥೆಗೆ ಎರಡು ಪೂರ್ಣ ಅಧ್ಯಾಯಗಳನ್ನು ಮೀಸಲಿಟ್ಟಿದ್ದಾನೆ ಏಕೆ? ಈ ಕಥೆಯನ್ನು ಮತ್ತೆ ಪರಿಗಣಿಸುವುದರಿಂದ ಉದ್ದೇಶವನ್ನು ಯಾವ ಉದ್ದೇಶ ನೆರವೇರುತ್ತದೆ?`

`5. ಕೀರ್ತನೆ 51:11,12ನೇ ವಚನಗಳಲ್ಲಿ ವ್ಯಕ್ತವಾಗಿರುವ ಪಾಪವು ನಮ್ಮನ್ನು ದೇವರಿಂದ ಬೇರ್ಪಡಿಸುತ್ತದೆ ಎಂಬ ಆಲೋಚನೆಯನ್ನು ಧ್ಯಾನಿಸಿರಿ. ಇದು ಹೇಗಾಗುತ್ತದೆ ಎಂಬುದಕ್ಕೆ ನಿಮ್ಮ ಸ್ವಂತ ಅನುಭವವೇನು? ಮತ್ತೊಬ್ಬರಿಗೆ ಈ ಅಗಲಿಕೆಯ ಹೇಗನ್ನಿಸುತ್ತದೆ ಮತ್ತು ಅಸಹನೀಯ ಎಂಬುದನ್ನು ಮತ್ತೊಬ್ಬರಿಗೆ ಹೇಗೆ ವಿವರಿಸುವಿರಿ? ಯಾಕೆ ಕೃಪೆಯ ವಾಗ್ದಾನ ಮಾತ್ರ ಇದಕ್ಕೆ ಒಂದೇ ಪರಿಹಾರವಾಗಿದೆ?`