---
title:  ದೇವರ ಬೆಳಕನ್ನು ಪ್ರತಿಫಲಿಸುವವರು
date:   22/07/2021
---

ನಾವು ಯಾವುದಾದರೊಂದು ಕೆಲಸವನ್ನು ಮಾಡುವುದಕ್ಕೆ ತೊಡಗಿ ಅದರಿಂದ ಮುಜುಗರವಾಗುವಷ್ಟು ಸೋಲನ್ನು ಕಂಡು ಅದಕ್ಕೆ ಕ್ಷಮಾಪಣೆಯನ್ನು ಅನುಭವಿಸದ ಮೇಲೆ ಬಹುಶಃ ಅದನ್ನು ಮರೆತುಬಿಡುವ ಪ್ರಯತ್ನ ಮಾಡುವುದೇ ಹೆಚ್ಚು ಸ್ವಾಭಾವಿಕವಾದುದಾಗಿದೆ. ನಮಗಾದ ಸೋಲಿನ ನೆನಪುಗಳು ನಮಗೆ ನೋವು ಕೊಡುತ್ತವೆ.

`ದಾವೀದನು ತನ್ನ ನೋವಿನ ಅನುಭವದಿಂದ ಏನು ಮಾಡಬೇಕೆಂದು ಕೊಂಡನು? ಕೀರ್ತನೆ 51:13-19 ವಚನಗಳನ್ನು ಓದಿರಿ.`

ಪಿಂಗಾಣಿಯಿಂದ ಮಾಡಿದ ಒಂದು ಬಟ್ಟಲು ಅಥವಾ ಬೆಲೆಬಾಳುವ ಹೂದಾನಿಯು ಕೈತಪ್ಪಿ ಬಿದ್ದರೆ ಒಡೆದು ಚೂರುಚೂರಾಗುತ್ತದೆ, ಆವಾಗ ನಾವು ಸಾಮಾನ್ಯವಾಗಿ ಬೇಸರಪಟ್ಟುಕೊಂಡು ನಿಟ್ಟುಸಿರುಬಿಟ್ಟು, ಆ ಚೂರುಗಳು ಯಾವ ಕೆಲಸಕ್ಕೂ ಬಾರದಿರುವುದರಿಂದ ಅವುಗಳನ್ನು ಬೀಸಾಡುತ್ತೇವೆ. ಆದರೆ ಜಪಾನ್ ದೇಶದಲ್ಲಿ 'ಕಿಷ್ಟುಗಿ' ಎಂಬ ಸಾಂಪ್ರದಾಯಿಕ ಕಲೆ ಆಚರಣೆಯಲ್ಲಿದೆ. ಅದು ಮುರಿದು ಹೋದ ಪಿಂಗಾಣಿ ವಸ್ತುಗಳಿಗೆ ಮರುರೂಪಕೊಡುವ ಕೌಶಲ್ಯದ ಕಲೆಯಾಗಿದೆ. ಒಡೆದುಹೋದ ಚೂರುಗಳನ್ನು ಒಂದಾಗಿ ಅಂಟಿಸಲು ಚಿನ್ನದ ಅಥವಾ ಬೆಳ್ಳಿಯ ದ್ರವವನ್ನು ಅಂಟಿನಂತೆ ಉಪಯೋಗಿಸಿ ಅದನ್ನು ಸುಂದರವಾದ ಮತ್ತು ಬೆಲೆ ಬಾಳುವಂತಹ ವಸ್ತುವನ್ನಾಗಿ ಮಾಡುತ್ತಾರೆ.

ದೇವರು ನಮ್ಮ ಪಾಪಗಳನ್ನು ಕ್ಷಮಿಸುವಾಗಲೆಲ್ಲ ಆತನು ನಮ್ಮನ್ನು ಮರುಸೃಷ್ಟಿ ಮಾಡುತ್ತಾನೆ. ಆವಾಗ ನಮ್ಮಲ್ಲಿ ಏನಾದರೊಂದು ಬದಲಾವಣೆ ಆಗಿರುತ್ತದೆ. ದೇವರ ಅಮೂಲ್ಯವಾದ ಕ್ಷಮಾಪಣೆಯು ನಮ್ಮ ಒಡಕನ್ನು ಒಂದಾಗಿ ಅಂಟಿಸುತ್ತದೆ ಮತ್ತು ಆ ಒಡಕುಗಳು ಆತನ ಕೃಪೆಯನ್ನು ತನ್ನ ಕಡೆಗೆ ಮತ್ತೆ ಸೆಳೆಯುತ್ತಿರುತ್ತವೆ. ನಾವು ದೇವರಿಗೆ 'ಧ್ವನಿವರ್ಧಕಗಳಂತೆ' ಕೆಲಸ ಮಾಡಬಹುದು. "ನನ್ನ ನಾಲಿಗೆಯು ಉತ್ಸಾಹದಿಂದ ನಿನ ಸತ್ಯಸಂಧತೆಯನ್ನು ಕೊಂಡಾಡುವುದು” (ಕೀರ್ತ 51:14). ನಾವು ಯಾವಾಗಲೂ ನಮ್ಮ ಸ್ವಬುದ್ಧಿಯಿಂದ ನಮ್ಮನ್ನು ತಿದ್ದಿಕೊಳ್ಳುವ, ಸುಧಾರಣೆ ಮಾಡಿಕೊಳ್ಳುವ ಪ್ರಯತ್ನ ಮಾಡಬಾರದು. ನಮ್ಮ ಮುರಿದ ಮನಸ್ಸು, ಪಶ್ಚಾತ್ತಾಪ ಪಡುವ ಹೃದಯಗಳು ದೇವರಿಗೆ ಸಾಕಷ್ಟು ಸ್ತೋತ್ರ ಮಾಡುವವು. ಅವು ನಮ್ಮ ಸುತ್ತವಿರುವವರು ನಮ್ಮಲ್ಲಿ ನೋಡುವಂತಹ ಬೆಳಕಿನ ಕಿರಣಗಳಾಗಿರುತ್ತವೆ. ನಮ್ಮ ಕ್ಷಮಾಪಣೆಯ ಹೊಂದಿದ ಅನುಭವವು ಕ್ಷಮಾಪಣೆಗಾಗಿ ಹುಡುಕುವ ಇತರರನ್ನು ಆಕರ್ಷಿಸುತ್ತದೆ.

`ಕೀರ್ತನೆಗಳು 51 ಮತ್ತು 1 ಯೋಹಾನ 1:9ರ ಮಧ್ಯೆ ಏನು ಸಂಬಂಧವಿದೆ?`

1 ಯೋಹಾನ 1:9 ಕೀರ್ತನೆ 51ರ ಸಂಕ್ಷಿಪ್ತ ಸಾರಾಂಶವಾಗಿದೆ. "ದೇವರೇ, ಪಶ್ಚಾತ್ತಾಪದಿಂದ ಜಜ್ಜಿಹೋದ ಮನಸ್ಸನ್ನು ನೀನು ತಿರಸ್ಕರಿಸುವುದಿಲ್ಲವೆಂದು ದಾವೀದನಿಗೆ ತಿಳಿದಿರುವಂತೆ ಯೋಹಾನನು ಸಹಾ ಖಾತ್ರಿಯಾಗಿ ನನ್ನ ಪಾಪಗಳನ್ನು ಒಪ್ಪಿಕೊಂಡು ಅರಿಕೆ ಮಾಡಿದರೆ ಆತನು ನಂಬಿಗಸ್ತನು. ನೀತಿವಂತನೂ ಆಗಿರುವುದರಿಂದ ನಮ್ಮ ಪಾಪಗಳನ್ನು ಕ್ಷಮಿಸಿಬಿಟ್ಟು ಸಕಲ ಅನೀತಿಯನ್ನು ಪರಿಹರಿಸಿ ನಮ್ಮನ್ನು ಶುದ್ಧಿ ಮಾಡುವನು" ಎಂದು ಹೇಳುತ್ತಾನೆ (1 ಯೋಹಾನ 1:9). ನಾವು ದೇವರನ್ನು ಆತನ ಮಾತುಗಳಿಂದ ತೆಗೆದುಕೊಳ್ಳಬಹುದು.

ದಾವೀದನು ತನ್ನ ಕೃತ್ಯಗಳಿಂದಲೂ ಉದಾಹರಣೆಗಳಿಂದಲೂ ತನ್ನ ಕುಟುಂಬಕ್ಕೆ ಮಾಡಿದ ಭಯಂಕರ ಹಾನಿಯನ್ನು ಮತ್ತೆ ಸರಿಪಡಿಸಿಕೊಳ್ಳಲು ಸಾಧ್ಯವಾಗಲೇ ಇಲ್ಲ. ಆತನು ತನ್ನ ನಿರ್ಧಾರಗಳಿಂದಲೂ ಕೃತ್ಯಗಳ ದೆಸೆಯಿಂದಲೂ ಸಾಕಾಷ್ಟು ಪ್ರತಿಫಲಗಳನ್ನು ಅನುಭವಿಸಿದನು. ಆದಾಗ್ಯೂ ದಾವೀದನಿಗೆ ಗೊತ್ತಿತ್ತು ತಾನು ಕ್ಷಮಿಸಲ್ಪಟ್ಟಿದ್ದೇನೆಂದು ಒಂದು ದಿನ ದೇವರ ಯಜ್ಞದ ಕುರಿಯಾದ ಯೇಸುಕ್ರಿಸ್ತನು ಒಂದು ತನ್ನ ಸ್ಥಳದಲ್ಲಿ ನಿಂತುಕೊಳ್ಳುತ್ತಾನೆಂದು ಆತನು ನಂಬಿಕೆಯಿಂದ ತಿಳಿದುಕೊಂಡಿದ್ದನು.

`ಯೋಹಾನನು ಹೇಳಿರುವ ವಾಗ್ದಾನವನ್ನು (1 ಯೋಹಾನ 1:9). ನಿಮ್ಮ ಸ್ವಂತ ಜೀವನಕ್ಕೆ ಈಗಲೇ ಅನ್ವಯಿಸಿಕೊಳ್ಳುವುದನ್ನು ಹೇಗೆ ಕಲಿಯ ಬಲ್ಲಿರಿ? ಈ ವಾಗ್ದಾನವು ನಿಮಗೂ ಸಹ ಕೊಡಲ್ಪಟ್ಟಿದೆ ಎಂದು ತಿಳಿದಾಗ ನಿಮಗೆ ಯಾನ ಭಾವನೆಯಾಗುತ್ತದೆ?`