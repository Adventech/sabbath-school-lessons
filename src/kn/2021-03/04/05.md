---
title:  ಏನೋ ಒಂದು ಹೊಸದು
date:   21/07/2021
---

`ದಾವೀದನು ತನ್ನ ಪಾಪವನ್ನು ಯಾವುದೇ ನೆಪಹಾಕುವುದಕ್ಕೆ ಅಥವಾ ನಯಗೊಳಿಸುವುದಕ್ಕೆ ಪ್ರಯತ್ನ ಪಡದೆ ಅರಿಕೆ ಮಾಡಿದ ನಂತರ ದೇವರಿಗೆ ಮನವಿ ಮಾಡುತ್ತಾನೆ. ಆತನು ದೇವರನ್ನು ಯಾತಕ್ಕಾಗಿ ಕೇಳಿಕೊಂಡನು? ಕೀರ್ತ 51:7-12 ವಚನಗಳನ್ನು ಓದಿರಿ.`

ದಾವೀದನು ತನ್ನನ್ನು ಹಿಸೋಪ್‌ಗಿಡದ ಬರಲಿನಿಂದ ನೀರನ್ನು ಚಿಮಿಕಿಸಿಯೋ ಎಂಬಂತೆ ನನ್ನ ಅಶುದ್ಧತ್ವವನ್ನು ತೆಗೆದುಬಿಡು ಎನ್ನುತ್ತಾನೆ, ದೇವದರ್ಶನದ ಗುಡಾರವನ್ನು ದರ್ಶಿಸುವ ಇಸ್ರಾಯೇಲ್ಯರಿಗೆ ಈ ಪದದ ಅರ್ಥವು ತಿಳಿದಿತ್ತು. ಮೋಶೆಯ ಧರ್ಮಶಾಸ್ತ್ರ ನೇಮಿಸಿರುವ ಶುದ್ಧಾಚಾರವನ್ನು ಇದು ಉದಾಹರಿಸುತ್ತದೆ, ಆತನು ಯಜ್ಞದ ಮಹತ್ವವನ್ನು ತಿಳಿದಿದ್ದನು. ಮುಂದೆ ಲೋಕದ ಪಾಪದ್ರೋಹಗಳನ್ನು ಅಳಿಸಲು ಯಾರು ಯಜ್ಞದ ಕುರಿಯಾಗುತ್ತಾನೆ ಎಂಬುದನ್ನು ಗುರುತಿಸಿದ್ದನು.

ದಾವೀದನು ನನ್ನಲ್ಲಿ ಸಂಭ್ರಮೋತ್ಸವದ ಧ್ವನಿಯುಂಟಾಗುವಂತೆ ಮಾಡು ಎಂತಲೂ ದೇವರನ್ನು ಕೇಳತೊಡಗುತ್ತಾನೆ. ತಾನು ಎಸಗಿದ ಪಾಪದ ಘೋರತೆಯಲ್ಲೂ ಸಂತೋಷಕೊಡು ಎಂದು ಕೇಳುವುದು ಆತನ ಧೈರ್ಯವನ್ನು ಸೂಚಿಸುತ್ತದೆಯಲ್ಲವೆ?

ಬಹುಶಃ ಈ ಭಾವಾನುವಾದವನ್ನು ಆಲಿಸುವುದು ನಿಮಗೆ ಉಪಯುಕ್ತವಾಗ- ಬಹುದು: ನಾನು ಕ್ಷಮಿಸಲ್ಪಟ್ಟಿದ್ದರೆ ಹೇಳು, ಹಾಗಾದರೆ ನಾನು ನಿನ್ನ ದರ್ಶನದ ಗುಡಾರವನ್ನು ಪುನಃ ಹೊತ್ತು ನಿನ್ನ ಆರಾಧನೆಯ ಸಂತೋಷ ಮತ್ತು ಸಂಭ್ರಮಗಳನ್ನು ಕೇಳಿಸಿಕೊಳ್ಳುತ್ತೇನೆ".

`ಆದಾಮ ಮತ್ತು ಹವ್ವಳು ಪಾಪಮಾಡಿದಾಗ ಅವರು ದೇವರ ಸನ್ನಿಧಿಯಿಂದ ಮರೆಯಾಗಲು ಪ್ರಯತ್ನಿಸಿದರು (ಆ.ಕಾಂಡ 3:8). ತಾನು ಪಾಪವೆಸಗಿದ ಮೇಲೂ ದಾವೀದನು ಹೀಗೆ ದೇವರನ್ನು ಬೇಡುವುದು ಹೇಗೆ ಭಿನ್ನವಾಗಿದೆ ಎಂದು ಆಲೋಚಿಸುವಿರಿ? ಕೀರ್ತನೆ 51:11,12ನ್ನು ಓದಿರಿ.`

ದಾವೀದವನಿಗೆ ದೇವರ ಸಮ್ಮುಖದಲ್ಲಿ ವಾಸಿಸುವ ಪ್ರಜ್ಞೆಯನ್ನು ಕಳೆದುಕೊಳ್ಳುವ ಇಷ್ಟವಿರಲಿಲ್ಲ. ಪರಿಶುದ್ಧಾತ್ಮನು ಇಲ್ಲದೆ ಹೋದರೆ ತಾನೊಬ್ಬ ಬಲಹೀನನು ಎಂಬುದನ್ನು ಮನಗಂಡನು. ದಾವೀದನು ಬಡ್ಡಬೆಯ ಜೊತೆ ಬಹಳ ಸುಲಭವಾಗಿ ಪಾಪಕ್ಕೆ ಬಿದ್ದನು. ಆದುದರಿಂದ ಮುಂದೆಯೂ ಹಾಗೆಯೇ ಪಾಪದಲ್ಲಿ ಜಾರಿ ಬಿಡುತ್ತೇನೆ ಎಂಬುದು ಆತನಿಗೆ ಗೊತ್ತಿತ್ತು. ಆತನಿಗೆ ತನ್ನ ಮೇಲಿದ್ದ ವಿಶ್ವಾಸವು ನುಚ್ಚಾಯಿತು. ದಾವೀದನು ತನಗೆ ಮುಂದೆ ಬರುವ ಯಶಸ್ಸುಗಳು ತನ್ನಿಂದ ಬರುವುದಿಲ್ಲವೆಂದು, ಅದು ಸಿಗುವುದು ಸಂಪೂರ್ಣವಾಗಿ ದೇವರ ಮೇಲೆ ಆತುಕೊಳ್ಳುವುದರಿಂದ ಎಂಬುದನ್ನು ಅರ್ಥಮಾಡಿಕೊಂಡನು.

ಕ್ರೈಸ್ತೀಯ ಯಶಸ್ಸಿನ ಜೀವನ ನಮ್ಮದೇನೂ ಇರುವುದಿಲ್ಲ, ಇರುವುದೆಲ್ಲಾ ಯೇಸುಕ್ರಿಸ್ತನದೆ. ನಾವು ಆತನ ಪ್ರಸನ್ನತೆಗೆ ಹಂಬಲಿಸುತ್ತೇವೆ; ಆತನ ಆತ್ಮಕ್ಕಾಗಿ ಬಯಸುತ್ತೇವೆ; ನಮಗೆ ಆತನ ರಕ್ಷಣೆಯಾನಂದವುಬೇಕು. ನಾವು ಆತನಿಂದ ದೊರಕುವ ಮರುಸೃಷ್ಟಿ ಮತ್ತು ಪುನರುಜ್ಜಿವನದ ಅಗತ್ಯತೆಯನ್ನು ಮನಗಂಡಿದ್ದೇವೆ. ನಮಗೆ ಆತನ ವಿಶ್ರಾಂತಿಯು ಬೇಕಾಗಿದೆ- ಅದು ದೈವೀಕ ಮರುಸೃಷ್ಟಿಯ ಕಾರ್ಯವಾಗಿದೆ. ವಿಶ್ರಾಂತಿಯ ಮರುಸೃಷ್ಟಿಯು ಕ್ಷಮಾಪಣೆಗೆ ದೂರವಾದುದಲ್ಲ. "ದೇವರೇ, ನನ್ನಲ್ಲಿ ಶುದ್ಧಹೃದಯವನ್ನು ನಿರ್ಮಿಸು; ನನಗೆ ಸ್ಥಿರಚಿತ್ತವನ್ನು ಅನುಗ್ರಹಿಸಿ ನನ್ನನ್ನು ನೂತನ ಪಡಿಸು” (ಕೀರ್ತ 51:10,11) ಎಂದು ಮರುಸೃಷ್ಟಿಯ ಪರಿಭಾಷೆಯನ್ನು ಉಪಯೋಗಿಸುತ್ತದೆ. ಸೃಷ್ಟಿಕಾರ್ಯವನ್ನು ಆದಿಯಲ್ಲಿ ಮಾಡಿದನು ಎಂಬುದನ್ನು ಹಳೆಯ ಒಡಂಬಡಿಕೆಯಲ್ಲಿ ಕಾಣುತ್ತೇವೆ. ನಾವು ಒಮ್ಮೆ ಮರುಸೃಷ್ಟಿಗೊಂಡರೆ ನಾವು ವಿಶ್ರಾಂತಿ ಹೊಂದಬಹುದು.

`ನೀವು ನಿಮ್ಮ ಪಾಪಪ್ರಜ್ಞೆಯಿಂದ ಬಿಡುಗಡೆ ಹೊಂದಿ ಸಂತೋಷ ಸಂಭ್ರಮಗಳನ್ನು ಅನುಭವಿಸದೇ ಹೋಗಿದ್ದರೆ ನಿಮ್ಮನ್ನು ಹಾಗೆ ತಡೆದು ಹಿಡಿದುಕೊಂಡಿರುವುದು ಯಾವುದು? ಅದು ಪಾಪಪ್ರಜ್ಞೆಯಾಗಿದ್ದರೆ ನಿಮಗೆ ಈ ಕಥೆಯಿಂದ ಕಲಿಯುವುದು ಹೇಗೆ ಸಹಾಯ ಮಾಡುತ್ತದೆ?`