---
title:  ವಿಶ್ರಾಂತಿಯ ಬೆಲೆ
date:   17/07/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
2 ಸಮು 11:1-27, 2 ಸಮು 12:1-23, ಆ.ಕಾಂಡ 3:1-8, 1 ಯೋಹಾನ 1:9.

> <p>ಸ್ಮರಣವಾಕ್ಯ</p>
> "ದೇವರೇ, ನನ್ನಲ್ಲಿ ಶುದ್ಧ ಹೃದಯವನ್ನು ನಿರ್ಮಿಸು; ನನಗೆ ಸ್ಥಿರಚಿತ್ತವನ್ನು ಅನುಗ್ರಹಿಸಿ ನನ್ನನ್ನು ನೂತನ ಪಡಿಸು" (ಕೀರ್ತ 51:10).

ಅನೇಕ ಜನರು ಯಾವುದೇ ಸದ್ದುಗದ್ದಲವಿಲ್ಲದೆ ಕೊಂಚ ವಿಶ್ರಾಂತಿಯನ್ನು ಕಂಡುಕೊಳ್ಳವುದಕ್ಕೆ ಹತಾಶರಾಗಿ ಬಿಡುತ್ತಾರೆ. ಅದಕ್ಕಾಗಿ ಅವರು ಹಣವನ್ನು ವ್ಯಯಮಾಡಲು ಸಹಾ ಸಿದ್ಧರಾಗಿರುತ್ತಾರೆ. ಅನೇಕ ದೊಡ್ಡ ದೊಡ್ಡ ಪಟ್ಟಣಗಳಲ್ಲಿ ಅಂತರ್ಜಾಲ ಮುಕ್ತ ಕೋಣೆಗಳಿರುತ್ತವೆ, ಅವುಗಳನ್ನು ಗಂಟೆಯ ಲೆಕ್ಕಕ್ಕೆ ಬಾಡಿಗೆ ತೆಗೆದುಕೊಳ್ಳಬಹುದು. ಅಲ್ಲಿ ನಿಯಮಗಳು ಬಹಳ ಕಟ್ಟುನಿಟ್ಟು ಗದ್ದಲವಿಲ್ಲ, ಸಂದರ್ಶಕರಿಲ್ಲ. ಜನರು ಸುಮ್ಮನೆ ಮೌನವಾಗಿ ಕುಳಿತು ಇಲ್ಲವೇ ಸುಮ್ಮನೆ ಆಲೋಚಿಸುತ್ತಾ, ಮಂಪರಿನಲ್ಲಿ ಇರುವುದಕ್ಕೆ ಇಟ್ಟುಪಡುತ್ತಾರೆ. ವಿಮಾನ ನಿಲ್ದಾಣಗಳಲ್ಲಿ ನಿದ್ರಾಹೀನಗಳು ಸಿಗುತ್ತವೆ ಅವುಗಳನ್ನು ಬಾಡಿಗೆಗೆ ಪಡೆದು ಉಪಯೋಗಿಸಬಹುದು. ಗದ್ದಲ ತಗ್ಗಿಸುವ ಶ್ರವಣಯಂತ್ರಗಳು ಬಹಳ ಜನಪ್ರಿಯ ಉಪಕರಣಗಳಾಗಿವೆ. ನೀವು ನಿಮ್ಮ ಕೆಲಸದಲ್ಲಿ ತೊಡಗಿರುವಾಗ ತಕ್ಷಣ ಕೆಲಸವನ್ನು ತೊರೆದು ನಿಮ್ಮ ತಲೆ ಮತ್ತು ದೇಹಗಳನ್ನು ಮುಚ್ಚಿಕೊಂಡು ವಿರಮಿಸಿಕೊಳ್ಳಬಹುದಾದ "ಕುಸಿಯುವ ಗುಡಾರಗಳು" ಸಹಾ ಸಿಗುತ್ತವೆ (ಕ್ಯಾನ್ವಸ್ ಹುಡ್).

ವಿಶ್ರಾಂತಿ ಎಂಬುದಕ್ಕೂ ಬೆಲೆ ತೆರಬೇಕು. ದೂರದರ್ಶನ, ಅಂತರ್ಜಾಲ ಮುಂತಾದ ಮಾಧ್ಯಮ ಸಲಹೆಗಾರರು ಜನರಿಗೆ ನಿಮ್ಮ ಉದ್ದಾರವು ನಿಮ್ಮ ಕೈಯಲ್ಲೇ ಇದೆ, ವಿಶ್ರಾಂತಿಯೆಂಬುದು ಸರಿಯಾದ ಯೋಜನೆಯ ಮತ್ತು ಆಯ್ಕೆಯ ವಿಷಯವೆಂದು ನಂಬಿಸುತ್ತಾರೆ. ನಾವು ಅವರ ಸಲಹೆ ಸೂಚನೆಗಳನ್ನು ಪ್ರಾಮಾಣಿಕವಾಗಿ ತೆಗೆದುಕೊಂಡರೂ ಕಡೆಗೆ ನಮ್ಮ ಹೃದಯಕ್ಕೆ ಬೇಕಾದ ಸಮಾಧಾನ ಸಿಗುವುದಿಲ್ಲವೆಂಬುದರ ಅರಿವಾಗುತ್ತದೆ. ನಾಲ್ಕನೆ ಶತಮಾನದಲ್ಲಿಯೆ ಆಗಸ್ಟಿನ್ ತತ್ವಜ್ಞಾನಿಯು 'ತಷ್ಟೊಪ್ಪಿಗೆಗಳು' ಎಂಬ ತನ್ನ ಪ್ರಸಿದ್ಧ ಕೃತಿಯಲ್ಲಿ ಬಹಳ ಅರ್ಥಗರ್ಭಿತವಾಗಿ ದೇವರ ಕೃಪೆಯನ್ನು ಪರಿಗಣಿಸಿದವನಾಗಿ ಹೀಗೆ ಹೇಳುತ್ತಾನೆ: "ದೇವರೇ ನಮ್ಮನ್ನು ನೀನು ನಿನ್ನಷ್ಟಕ್ಕೆ ಮಾಡಿದ್ದೀಯೆ, ನಮ್ಮ ಹೃದಯಗಳಲ್ಲಿ ಸಮಾಧಾನವಿಲ್ಲ. ಅದನ್ನು ನಾವು ನಿನ್ನಲ್ಲಿ ಮಾತ್ರ ಕಂಡುಕೊಳ್ಳಬಹುದು" ಈ ವಾರ ನಾವು "ತನ್ನ ಹೃದಯಕ್ಕೆ ಹತ್ತಿರದವನು' ಎಂದು ದೇವರು ಹೇಳಿಕೊಂಡ ವ್ಯಕ್ತಿಯ ಹೇಗೆ ದೇವರ ವಿಶ್ರಾಂತಿಯ ನಿಜವಾದ ಬೆಲೆಯನ್ನು ಕಂಡುಕೊಂಡನು ಎಂಬುದನ್ನು ಸಂಕ್ಷಿಪ್ತವಾಗಿ ಕಲಿಯುತ್ತೇವೆ.

_* ಈ ಪಾಠವನ್ನು ಜುಲೈ 24ರ ಸಬ್ಬತ್ತಿಗೆ ಸಿದ್ಧಪಡಿಸಲಾಗಿದೆ._