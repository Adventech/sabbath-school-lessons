---
title:  ಮಂಗಳವಾರ
date:   20/07/2021
---

ಕ್ಷಮಿಸಲ್ಪಡುವುದು ಮತ್ತು ಮರೆತುಕೊಳ್ಳುವುದು ದಾವೀದನು ತನಗರಿವಿಲ್ಲದಂತೆಯೇ ತನ್ನ ಮೇಲೆಯೇ ನ್ಯಾಯತೀರ್ಪನ್ನು ಉಚ್ಚರಿಸಿದ ತರುವಾಯ (2 ಸಮುವೇಲ 12:5-6). ನಾತಾನನು ಅವನ ಪಾಪದ ಘೋರತನಕ್ಕೆ ಎದುರಾಗಿ ನಿಂತನು. ದಾವಿದನ ಹೃದಯವು ಒಡೆಯಿತು ಕೂಡಲೇ ಆತನು ತನ್ನ ಪಾಪವನ್ನು ಅರಿಕೆ ಮಾಡಿದನು. ತಕ್ಷಣವೇ ನಾತಾನನು ಅವನಿಗೆ “ಯೆಹೋವನು ನಿನ್ನ ಪಾಪವನ್ನು ಕ್ಷಮಿಸಿದ್ದಾನೆ' ಎಂದ ಭರವಸೆ ಕೊಟ್ಟನು (2 ಸಮುವೇಲ 12:13). ಆವಾಗ ದಾವೀದನು ಕ್ಷಮೆ ಹೊಂದಿದನು. ದೇವರ ಕ್ಷಮಾಪಣೆಗೆ ಯಾವಾಗಲೂ ಕಾಯಬೇಕಾದ ಕಾಲವೆಂಬುದಿಲ್ಲ. ದಾವೀದನು ಕ್ಷಮಾಪಣೆಗೆ ನಿಜವಾಗಿಯೂ ಪ್ರಾಮಾಣಿಕನಾಗಿದ್ದನು ಎಂಬುದನ್ನು ಆತನು ಸಾಬೀತು ಮಾಡಿ ತೋರಿಸುವ ಅಗತ್ಯವಿಲ್ಲ. ಈಗಾಗಲೇ ದಾವೀದನು ಮಾಡಿದ ಪಾಪದ ಫಲಗಳನ್ನು ಮುಂತಿಳಿಸಿದ ನಾತಾನು ಮುಂದುವರೆಯುತ್ತಾ ನಿನ್ನಿಂದ ಹುಟ್ಟಿರುವ ಮಗು ಸತ್ತೇ ಹೋಗುವುದು ಎಂದು ಹೇಳಿದನು (2 ಸಮುವೇಲ 12:10-23).

`ದೇವರು ದಾವೀದನ ಪಾಪಗಳನ್ನು ತೆಗೆದುಹಾಕಿದನು ಎಂಬುದಕ್ಕೆ ಅರ್ಥವೇನು? ಆತನು ಕೇವಲ ಅವನ ಪಾಪದ ಹಲಗೆಯನ್ನು ಅಳಿಸಿ ಶುದ್ಧ ಮಾಡಿದನೇ? ಪ್ರತಿಯೊಬ್ಬರು ಅದರ ಬಗ್ಗೆ ಸುಮ್ಮನೆ ಮರೆತುಬಿಡುವರೇ? 2 ಸಮುವೇಲ 12:10-23 ಓದಿರಿ.`

ಈ ಪ್ರಶ್ನೆಗಳ ದೆಸೆಯಿಂದ ದಾವೀದನಿಗೂ ಸಹಾ ವಿಸ್ಮಯವಾಗಬಹುದು. ಅವನ ಲೋಕವು ಕುಸಿಯುವನ್ನು ನೋಡಿದನು. ಅವನ ಮಗು ಸತ್ತಿತು ಅವನ ಕುಟುಂಬದಲ್ಲಿ ಕ್ರಮ ತಪ್ಪಿಹೋಯಿತು (ಅಮೋನನು ಮತ್ತು ಅಬ್ದಾಲೋಮನ ಉದಾಹರಣೆಗಳು ನಿಜಜೀವನದಲ್ಲಿ ಕುಟುಂಬ ಸಮಸ್ಯೆಗಳನ್ನು ಎತ್ತಿ ತೋರಿಸುತ್ತವೆ) ಮತ್ತು ಅವನ ಭವಿಷ್ಯವು ಅನಿಶ್ಚಿತವಾಗಿತ್ತು. ಆದಾಗ್ಯೂ ಅವನ ಪಾಪದ ದೆಸೆಯಿಂದ ನಿರಪರಾಧಿಗಳಾದ ಊರಿಯ ಮತ್ತು ಹುಟ್ಟಿದ ಕೂಸಿನ ಮೇಲೆ ಕೆಟ್ಟ ಪರಿಣಾಮ- ಗಳಾಗಿದ್ದವು. ದೇವರ ಕೃಪೆಯು ಒಂದು ದಿನ ಈ ಪಾಪದ ಫಲಿತಾಂಶಗಳನ್ನು ತೆಗೆದುಬಿಡುತ್ತವೆ ಎಂಬುದಾಗಿ ದಾವೀದನು ತಿಳಿದುಕೊಂಡನು. ಏತನ್ಮಧ್ಯೆ ಕಲಕಿಹೋದ ಆತ್ಮಸಾಕ್ಷಿಗೆ ದಾವೀದನು ದೇವರಕೃಪೆಯಿಂದ ವಿಶ್ರಾಂತಿ ಕಂಡುಕೊಂಡನು.

`ದಾವೀದನು ತನಗೆ ನಿಜವಾಗಿಯೂ ಏನು ಅಗತ್ಯವೆಂದು ಭಾವಿಸಿದನು? ಆತನು ಯಾತಕ್ಕೋಸ್ಕರ ಹಂಬಲಿಸಿದನು? ಕೀರ್ತನೆಗಳು 51:1-6 ವಚನಗಳನ್ನು ಓದಿರಿ.`

ದಾವಿದನು ತನ್ನ ಹೃದಯವನ್ನು ತೆರೆದು 51ನೇ ಕೀರ್ತನೆಯಿಂದ ತನ್ನ ಪಾಪಗಳನ್ನು ಅರಿಕೆ ಮಾಡಿದನು. ಕರುಣೆಗಾಗಿ ದಾವೀದನು ಮಾಡಿದ ಮನವಿಯು ದೇವರ ಪ್ರೀತಿಗೂ ಆತನ ಮಹಾಅನುಕಂಪಕ್ಕೂ ಹಿಡಿಸಿತು. ಆತನು ಹೊಸತನಕ್ಕೆ ಹಂಬಲಿಸಿದನು. ನಾವು ಯೇಸುಕ್ರಿಸ್ತನಲ್ಲಿ ಸಿಗುವ ವಿಶ್ರಾಂತಿಯ ಬೆಲೆಯನ್ನು ಪರಿಗಣಿಸುವಾಗ ನಮಗೆ ಮೊಟ್ಟ ಮೊದಲಿಗೆ ನಮಗಿರುವ ಹೊರಗಿನ ಸಹಾಯವನ್ನು ಕೊಂಡುಕೊಳ್ಳಬೇಕು; ನಾವು ಪಾಪಿಗಳು ನಮಗೆ ರಕ್ಷಕನು ಬೇಕು ನಾವು ನಮ್ಮ ಪಾಪಗಳನ್ನು ಅರ್ತುಕೊಂಡಿದ್ದೇವೆ. ಅವುಗಳನ್ನು ಅಳಿಸಿ ಹಾಕುವವನಿಗೋಸ್ಕರ ದೊರೆ ಇಡುತ್ತೇವೆ. ನಮ್ಮನ್ನು ಶುದ್ಧಪಡಿಸು, ನಮ್ಮನ್ನು ನೂತನ ಪಡಿಸು. ನಾವು ಇದನ್ನು ಮಾಡಿದಾಗ ನಾವು ಧೈರ್ಯವನ್ನು ಹೊಂದಬಹುದು. ಇಲ್ಲೊಬ್ಬ ವ್ಯಭಿಚಾರಿ ಇದ್ದಾನೆ, ಒಬ್ಬ ಕೊಲೆಗಾರ, ಒಬ್ಬ ಮೋಸಗಾರ ಮತ್ತು ಹತ್ತು ಕಟ್ಟಳೆಗಳಲ್ಲಿ ಇದನ್ನು ಮೀರಿರುವವನೊಬ್ಬನಿದ್ದಾನೆ ಆತನು ಸಹಾಯವನ್ನು ಕೇಳುತ್ತಾನೆ. ದೇವರ ಕ್ಷಮಾಪಣೆಯ ವಾಗ್ದಾನವನ್ನು ಬಾಧ್ಯವಾಗಿ ಹೊಂದುತ್ತಾನೆ.

`ದೇವರು ದಾವೀದನು ಮಾಡಿದ ಪಾಪವನ್ನು ಕ್ಷಮಿಸುವುದಾದರೆ ನಿಮಗೆ ಯಾವ ನಿರೀಕ್ಷೆ ಇರುತ್ತದೆ?`