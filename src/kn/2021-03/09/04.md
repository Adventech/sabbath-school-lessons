---
title:  ಹೊಸ ಸನ್ನಿವೇಶಗಳು
date:   24/08/2021
---

ಸುಮಾರು ನಾಲ್ವತ್ತು ವರ್ಷಗಳು ಅಡವಿಯಲ್ಲಿ ಅಲೆದಾಡಿದ ಬಳಿಕ ಹೊಸ ಸಂತತಿಯು ಐಗುಪ್ತದ ನೆನಪೇ ಇಲ್ಲದವರು ದೊಡ್ಡವರಾಗಿದ್ದರು. ಅವರ ತಂದೆ ತಾಯಿಗಳ ಜೀವನಾನುಭವಕ್ಕಿಂತ ಭಿನ್ನವಾದ ಅನುಭವವಿದ್ದವರು. ಈ ಹೊಸ ಸಂತತಿಯು ತಮ್ಮ ತಂದೆತಾಯಿಗಳಂತೆ ಅಪನಂಬಿಕೆಯಲ್ಲಿ ನಡೆದುಕೊಂಡದ್ದನ್ನು ನೋಡಿದ್ದರು, ಇದರ ದೆಸೆಯಿಂದ ಅವರೂ ಸಹಾ ತಮ್ಮ ತಂದೆತಾಯಿಗಳಂತೆ ಅಡವಿಯಲ್ಲಿ ಅಲೆಯುವಂತವರಾಗಿದ್ದರು. ಆ ಸಂಗತಿಯು ಅಳಿದು ಹೋಯಿತು.

ಅವರು ಹಾಕಿಕೊಂಡಿದ್ದ ಪಾಳೆಯದ ನಡುವೆ ದೇವದರ್ಶನ ಗುಡಾರವಿತ್ತು ದೇವರ ಪ್ರಸನ್ನತೆ ಮೇಘದೋಪಾದಿಯಲ್ಲಿ ದೇವದರ್ಶನದ ಸುತ್ತವಿರುವುದನ್ನು ಅವರು ನೋಡಬಹುದಾಗಿತ್ತು. ಅದು ಮುಂದೆ ಸರಿದಾಗ ಎಲ್ಲರೂ ಮುಂದೆ ಹೋಗುವ ಸಮಯ ಬಂತೆಂದು ಸಿದ್ದಪಡಿಸಿಕೊಂಡು ಹೊರಡುತ್ತಿದ್ದರು. ಹಗಲಿನಲ್ಲಿ ಮೇಘಸಂಭವವಾಗಿಯೂ ಇರುಳಿನಲ್ಲಿ ಅಗ್ನಿಸ್ತಂಭವಾಗಿಯು ಇರುತ್ತಿದ್ದ ದೇವರ ಪ್ರಸನ್ನತೆ ಆತನ ಪ್ರೀತಿ ಮತ್ತು ಪರಾಂಬರಿಕೆಯನ್ನು ಸ್ಥಿರವಾಗಿ ನೆನಪಿಸುತ್ತಿತ್ತು.

`ಸಬ್ಬತ್ತಿನ ವಿಶ್ರಾಂತಿಯ ಬಗ್ಗೆ ಅವರಿಗೆ ಕೊಡಲ್ಪಟ್ಟಿದ್ದ ವೈಯಕ್ತಿಕವಾದ ಜ್ಞಾಪಕ ಯಾವುದು? ವಿಮೋಚನಕಾಂಡ 16:14-31ನ್ನು ಓದಿರಿ.`

ಒಂದು ಜನಪ್ರಿಯ ದೈವಶಾಸ್ತ್ರಕ್ಕೆ ವಿರುದ್ಧವಾಗಿ ಏಳನೇ ದಿನದ ಸಬ್ಬತ್ತು ಸಿನಾಯಿ ಬೆಟ್ಟದಲ್ಲಿ ನ್ಯಾಯ ಪ್ರಮಾಣ ಕೊಡುವುದಕ್ಕಿಂತ ಮುಂಚೆಯೇ ಇತ್ತು ಎಂಬುದನ್ನು ಈ ವಚನಗಳು ಸಾಬೀತುಪಡಿಸುತ್ತವೆ.

ಇಲ್ಲಿ ಏನಾಯ್ತು? ಇಸ್ರಾಯೇಲ್ಯರಿಗೆ ಅಡವಿಯಲ್ಲಿ ಆಹಾರಕ್ಕಾಗಿ ವಿಶೇಷವಾದ ಪದಾರ್ಥವನ್ನು ದೇವರು ಒದಗಿಸಿದನು. ಇದು ದೇವರು ತನ್ನ ಸೃಷ್ಟಿಯನ್ನು ಪೋಷಿಸುತ್ತಾನೆ ಎನ್ನುವುದಕ್ಕೆ ನಿತ್ಯದ ಜ್ಞಾಪಕವಾಗಿತ್ತು. ಕಣ್ಣಿಗೆ ಕಾಣುವ ಹಾಗೆ ದೇವರು ಅವರ ಅಗತ್ಯತೆಗಳನ್ನು ಪೂರೈಸುತ್ತಿದ್ದನು. ಪ್ರತಿದಿನವು ಈ ಅದ್ಭುತವು ಸೂರ್ಯನೊಂದಿಗೆ ಕಾಣಿಸಿಕೊಂಡು ಸೂರ್ಯನೊಂದಿಗೆ ಮರೆಯಾಗುತ್ತಿತ್ತು. ಯಾರಾದರೂ ಎಂದಾದರೂ ಅದನ್ನು ಹೆಚ್ಚಾಗಿ ಸಂಗ್ರಹಿಸಿಕೊಂಡರೆ ಅದು ಮರುದಿನವೇ ಹುಳು ಹಿಡಿಯುತ್ತಿತ್ತು. ಆದರೆ ಆರನೇದಿನ ಶುಕ್ರವಾರ ಮಾತ್ರ ಪ್ರತಿದಿನದ ಎರಡರಷ್ಟು ಪ್ರಮಾಣದಲ್ಲಿ ಕೊಡಿಸಿಕೊಂಡದ್ದು ಸಬ್ಬತ್ತಿನಲ್ಲಿ ತಿನ್ನಲ್ಪಡುತ್ತಿತ್ತು. ಅದು ಕೆಟ್ಟುಹೋಗುತ್ತಿರಲಿಲ್ಲ.

ಇಸ್ರಾಯೇಲ್ಯರಿಗೆ ಈವಾಗ ದೇವದರ್ಶನ ಗುಡಾರದ ಸೇವೆಗಳು ಮತ್ತು ಯಾಜಕಕಾಂಡ, ಅರಣ್ಯಕಾಂಡದಲ್ಲಿರುವ ಎಲ್ಲಾ ಆಜ್ಞೆಗಳು ಮತ್ತು ನೇಮಗಳು ಅವರಿಗೆ ಕೊಡಲ್ಪಟ್ಟವು. ವಯಸ್ಸು ಕಳೆದ ಮೋಶೆಯು ಈಗಲೂ ಎಲ್ಲರನ್ನೂ ಕರೆದು ಅವರ ಚರಿತ್ರೆಯನ್ನು ಮತ್ತೆ ಅವರ ಕಣ್ಣಮುಂದೆ ತಂದನು ಮತ್ತು ದೇವರು ಕೊಟ್ಟ ಎಲ್ಲಾ ಆಜ್ಞೆಗಳನ್ನು ಮತ್ತೆ ಜ್ಞಾಪಿಸಿದನು (ಧ.ಕಾಂಡ 5:6-22).

ಈ ಹೊಸ ಸಂತತಿಯು ಅಂತಿಮವಾಗಿ ವಾಗ್ದಾನದ ದೇಶವನ್ನು ಪ್ರವೇಶ ಮಾಡಿತು. ಈವಾಗ ಇಸ್ರಾಯೇಲ್ಯರಿಗೆ ನಾಯಕತ್ವದ ಬದಲಾವಣೆಯಾಯ್ತು, ಈ ಸಂತತಿಯು ತಾವು ಯಾರು ತಮ್ಮ ಜೀವನೋದ್ದೇಶವೇನೆಂಬುದನ್ನು ಮೋಶೆಯು ಅವರಿಗೆ ಖಾತ್ರಿಪಡಿಸಿದನು. ಅವರ ಪಿತೃಗಳು ಮಾಡಿದ ತಪ್ಪನ್ನು ಅವರು ಮಾಡಬಾರದೆಂದು ಅವನು ಅವರಿಗೆ ಬುದ್ಧಿ ಹೇಳಿದನು. ಆದುದರಿಂದ ಅವನು ಜೀವರ ನೇಮಗಳನ್ನು ಆಜ್ಞೆಗಳನ್ನು ಸಿದ್ಧಪಡಿಸಿದನು. ಈ ಜನರು ಕಾನಾನ್ ದೇಶವನ್ನು ವಶಪಡಿಸಿಕೊಂಡಾಗ ಮೈಮರೆಯಬಾರದೆಂದು ಹತ್ತು ಕಟ್ಟಲೆಗಳನ್ನು ತಿರುಗಿ ಬೋಧಿಸಿದನು.

`ನಮ್ಮ ವೈಯಕ್ತಿಕ ಅನುಭವದಂತೆ ಕ್ರಿಸ್ತನ ಎರಡನೇ ಬರೋಣವು ನಾವು ಸತ್ತ ಕೆಲವು ಕ್ಷಣಗಳು ಕಳೆದ ಬಳಿಕ ಆದುದರಿಂದ ಅವನ ಬರೋಣವು ಯಾವಾಗಲೂ ಹತ್ತಿರವಿರುತ್ತದೆ. ನಾವು ನೆನಸುವುದಕ್ಕಿಂತ ಶೀಘ್ರವೇ ಇರಬಹುದು. ಸಬ್ಬತ್ತನ್ನು ದೇವರು ಈವಾಗ ನಮಗೆ ಏನು ಮಾಡಿದ್ದಾನೆ ಮತ್ತು ಆತನು ಬಂದಾಗ ಏನು ಮಾಡುತ್ತಾನೆ ಹೇಗೆ ಎಂಬುದನ್ನು ಜ್ಞಾಪಕಪಡಿಸುತ್ತದೆ?`