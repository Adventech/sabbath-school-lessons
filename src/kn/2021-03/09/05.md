---
title:  ವಿಶ್ರಾಂತಿ ಹೊಂದಲು ಮತ್ತೊಂದು ಕಾರಣ
date:   25/08/2021
---

ಇಸ್ರಾಯೇಲ್ಯರು ಯೋರ್ಡಾನ್ ನದಿಯ ಪೂರ್ವದಿಕ್ಕಿನಲ್ಲಿ ಪಾಳೆಯ ಮಾಡಿಕೊಂಡಿದ್ದರು. ಬಾಷಾನಿನ ಅರಸನಿಗೆ ಸೇರಿದ ಪ್ರಾಂತ್ಯವನ್ನು ಮತ್ತು ಅಮೋರಿಯರ ಇಬ್ಬರು ಅರಸರ ಪ್ರಾಂತ್ಯವನ್ನು ವಶಪಡಿಸಿಕೊಂಡಿದ್ದರು. ಆವಾಗಲೂ ಮೋಶೆಯು ಇಸ್ರಾಯೇಲ್ಯರನ್ನು ಒಟ್ಟಾಗಿ ಕರೆದು ಸಿನಾಯಿ ಬೆಟ್ಟದಲ್ಲಿ ಕೊಟ್ಟ ಒಡಂಬಡಿಕೆಯ ನಿಮ್ಮ ಪಿತೃಗಳಿಗೆ ಮಾತ್ರವಲ್ಲ ನಿಮಗೂ ಸಹಾ ಅನ್ವಯವಾಗುತ್ತದೆ ಎಂದು ಹೇಳಿದನು. ಮತ್ತು ಅವರ ಒಳ್ಳೆಯದಕ್ಕಾಗಿ ಆತನು ಹತ್ತುಕಟ್ಟಳೆಗಳನ್ನು ಮತ್ತೆ ಉಪದೇಶಿಸಿದನು.

`ವಿಮೋಚನಕಾಂಡ 20:8-11 ವಚನಗಳನ್ನು ಧರ್ಮೋಪದೇಶಕಾಂಡ 5:12- 15 ವಚನಗಳಿಗೆ ಹೋಲಿಸಿರಿ, ಸಬ್ಬತ್ತಿನ ಆಜ್ಞೆಯ ವಿವರಣೆಯ ರೀತಿಯಲ್ಲಿ ಯಾವ ವ್ಯತ್ಯಾಸವಿದೆ?`

ವಿಮೋಚನಕಾಂಡ 20:8ರಲ್ಲಿ "ಜ್ಞಾಪಕದಲ್ಲಿಡು' ಎಂದು ಪದವು ಬರುತ್ತದೆ. ಧರ್ಮೋಪದೇಶಕಾಂಡ 5:12ರಲ್ಲಿ ಆಚರಿಸು" ಎಂಬ ಪದವು ಮೊದಲು ಬರುತ್ತದೆ ಮತ್ತು ಸ್ವಲ್ಪ ಮುಂದೆ 'ಜ್ಞಾಪಕದಲ್ಲಿಡು' ಎಂಬ ಪದವು ಬರುತ್ತದೆ (ಧ.ಕಾಂಡ 5:15). ಈ ವಚನ ಇಸ್ರಾಯೇಲ್ಯರಿಗೆ ತಾವು ದಾಸತ್ವದಲ್ಲಿದ್ದುದನ್ನು ಜ್ಞಾಪಕ ಮಾಡಿಕೊಳ್ಳಲು ಹೇಳುತ್ತದೆ. ಈ ಸಂತತಿಯು ಈವಾಗ ಸ್ವತಂತ್ರರಾಗಿ ಬೆಳೆದಿದ್ದರೂ ಇವರನ್ನು ಅದ್ಭುತ ರೀತಿಯಲ್ಲಿ ಪಾರು ಮಾಡದಿದ್ದರೆ ದಾಸತ್ವದಲ್ಲಿಯೇ ಹುಟ್ಟಿ ಬೆಳೆಯುತ್ತಿದ್ದರು.

ಸೃಷ್ಟಿಯ ಕಥೆಯಲ್ಲಿ ಸೃಷ್ಟಿಯ ಚಟುವಟಿಕೆಯಲ್ಲಿ ನಿರತನಾಗಿದ್ದ ದೇವರೇ ಅವರ ಬಿಡುಗಡೆಯ ಕೆಲಸದಲ್ಲಿ ನಿರತನಾಗಿದ್ದಾನೆಂಬುದನ್ನು ಸಬ್ಬತ್ತಿನ ಆಜ್ಞೆಯು ಅವರಿಗೆ ಜ್ಞಾಪಿಸುತ್ತದೆ: "ನಿಮ್ಮ ದೇವರಾದ ಯೆಹೋವನು ಭುಜಬಲದ ಪರಾಕ್ರಮದಿಂದಲೂ ಶಿಕ್ಷಾಹಸ್ತದಿಂದಲೂ ನಿಮ್ಮನ್ನು ಬಿಡುಗಡೆ ಮಾಡಿದ್ದನ್ನು ಜ್ಞಾಪಕ ಮಾಡಿಕೊಳ್ಳಿರಿ" (ಧ.ಕಾಂಡ 5:15).

ಈ ಸನ್ನಿವೇಶದಲ್ಲಿ ಈ ಸತ್ಯವು ಇಸ್ರಾಯೇಲ್ಯರಿಗೆ ಸರಿಯಾಗಿ ಒಪ್ಪುತ್ತದೆ ನಾಲ್ವತ್ತು ವರ್ಷಗಳ ಹಿಂದೆ ತಮ್ಮ ಪಿತೃಗಳು ವಾಗ್ದಾನ ದೇಶಕ್ಕೆ ಪ್ರವೇಶಿಸಲಾರದೆ ಸೋತು ಹೋದರೋ ಈವಾಗ ಅದರ ಗಡಿಯಲ್ಲಿ ಎರಡನೆಯ ಸಲ ನಿಂತುಕೊಂಡಿದ್ದಾರೆ. ಅವರು ತಮ್ಮ ಪಿತೃಗಳು ಹೇಗೆ ಅಸಹಾಯಕಾಗಿದ್ದರೋ ಹಾಗೆಯೇ ಇವರೂ ಸಹಾ ಅಸಹಾಯರಾಗಿ ವಾಗ್ದಾನಮಾಡಿದ ದೇಶವನ್ನು ವಶಪಡಿಸಿಕೊಳ್ಳರಾದೆ ಹೋದರು. ಆದುದರಿಂದ ಭುಜಬಲ ಪರಾಕ್ರಮದಿಂದ ನಡೆಸುವ ದೇವರ ಸಹಾಯ ಅವರಿಗೆ ಬೇಕಾಗಿತ್ತು.

ಸಬ್ಬತ್ತು ಇನ್ನೂ ಹೆಚ್ಚಿನ ಆಯಾಮವನ್ನು ಪಡೆದುಕೊಳ್ಳುವುದಕ್ಕಿತ್ತು. ಯಾಕೆಂದರೆ ದೇವರು ಅವರನ್ನು ಬಿಡಿಸುವಾತನಾಗಿದ್ದರಿಂದ ಅವರು ಸಬ್ಬತ್ತನ್ನು ಕೈಕೊಂಡು ನಡೆಯಬೇಕಾಗಿತ್ತು (ಧ.ಕಾಂಡ 5:15).

ಧ.ಕಾಂಡದಲ್ಲಿ ಸಬ್ಬತ್ತನ್ನು ಯಾಕೆ ಕೈಗೊಳ್ಳಬೇಕು ಎಂಬ ಕಾರಣವನ್ನು ತಿಳಿಸಿದ್ದರೂ ಖಂಡಿತವಾಗಿ, ಸೃಷ್ಟಿಯು ಎಂದಿಗೂ ಸಬ್ಬತ್ತಿನ ಆಜ್ಞೆಗೆ ದೂರವಲ್ಲ. ಒಂದು ರೀತಿಯಲ್ಲಿ ಇಸ್ರಾಯೇಲ್ಯರು ಐಗುಪ್ತದೇಶದಿಂದ 'ಬಿಡುಗಡೆ' ಹೊಂದಿದ್ದು ಅವರ ಹೊಸ ಸೃಷ್ಟಿಯ ಆರಂಭವಾಗಿದೆ, ಇದು ಆದಿಕಾಂಡ ಪುಸ್ತಕದ ಸೃಷ್ಟಿಯ ಕಥೆಯಂತಿದೆ. ಬಿಡುಗಡೆ ಹೊಂದಿದವರಾದ ಇಸ್ರಾಯೇಲ್ಯರು ದೇವರ ಹೊಸಸೃಷ್ಟಿಗಳಾದರು (ಉದಾಹರಣೆಗೆ ಯೆಶಾಯ 43:15ನ್ನು ಸಹಾ ನೋಡಿರಿ).

ವಿವೇಚನೆಯು ಪಾ ಪ ದಿಂದ ಬಿಡುಗಡೆ ಹೊಂದುವುದ ಕ್ಕೆ ಸಂಕೇತವಾಗಿರುವುದರಿಂದ ಸಬ್ಬತ್ತು ಸೃಷ್ಟಿ ಮತ್ತು ಬಿಡುಗಡೆ ಎರಡಕ್ಕೂ ಗುರುತಾಗಿದೆ (ಸಂಕೇತವಾಗಿದೆ). ಆದುದರಿಂದ ನಿಜವಾದ ರೀತಿಯಲ್ಲಿ ಸಬ್ಬತ್ತು ನಮ್ಮ ಸೃಷ್ಟಿಕರ್ತನಾದ ವಿಮೋಚನಾದ ಯೇಸುಕ್ರಿಸ್ತನನ್ನು ಸೂಚಿಸುತ್ತದೆ.

`ಯೋಹಾನ 1:1-13 ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ನಮ್ಮ ಸೃಷ್ಟಿಕರ್ತನು ಮತ್ತು ವಿಮೋಚಕನು (ರಕ್ಷಕನು) ಎಂಬುದರ ಬಗ್ಗೆ ಈ ವಚನಗಳು ನಮಗೆ ಏನನ್ನು ಬೋಧಿಸುತ್ತವೆ?`