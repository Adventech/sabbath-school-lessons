---
title:  ವಿಶ್ರಾಂತಿಯ ಲಯಬದ್ಧತೆ
date:   21/08/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾಂಡ 1, ವಿ.ಕಾಂಡ 20:8-1, ವಿ.ಕಾಂಡ 16:14-31, ಧ.ಕಾಂಡ 15:12-15, ಕೀರ್ತ 92, ಯೆಶಾಯ 58:13.

> <p>ಸ್ಮರಣವಾಕ್ಯ</p>
> "ದೇವರು ತನ್ನ ಸೃಷ್ಟಿಕಾರ್ಯವನ್ನು ಮುಗಿಸಿ ಏಳನೆಯ ದಿನದಲ್ಲಿ ವಿಶ್ರಮಿಸಿಕೊಂಡಿದ್ದರಿಂದ ಆ ದಿನವನ್ನು ಪರಿಶುದ್ದ ದಿನವಾಗಿರಲಿ ಎಂದು ಆಶೀರ್ವದಿಸಿದನು" (ಆ.ಕಾಂಡ 2:3).

ಸೃಷ್ಟಿಕಾರ್ಯವು ಎಂಥದ್ದು ಎಂದು ಯಾರು ತಾನೇ ಕಲ್ಪಿಸಿಕೊಳ್ಳಬಲ್ಲರು. ಕತ್ತಲ ನಡುವೆಯೇ ಬೆಳಕು, ಚರಾಚರಗಳಿಂದ ತುಂಬಿ ತುಳುಕುವ ಸಮುದ್ರಗಳು, ತಕ್ಷಣ ಹಾರಬಲ್ಲ ಪಕ್ಷಿಗಳು.... ಹೀಗೆಯೇ ಎಲ್ಲವೂ ಅಲ್ಲವೇ? ಆದಾಮ ಮತ್ತು ಹವ್ವಳ ಅಲೌಕಿಕವಾಗಿ ಸೃಷ್ಟಿಯಾದದ್ದು? ದೇವರು ಹೇಗೆ ಮಾಡಿದನೆಂದು ಗ್ರಹಿಸಲು ಸಾಧ್ಯವಿಲ್ಲ. ಆದರೆ ನಂತರ, ಎಲ್ಲಾ ಕ್ರಿಯಾಶೀಲ ಸೃಷ್ಟಿಯ ಬಳಿಕ ದೇವರು ತನ್ನ ಗಮನವನ್ನು ಮತ್ತೊಂದು ಕಡೆಗೆ ಹರಿಸಿದನು. ಮೊದಲ ನೋಟದಲ್ಲಿ ಇದು ಉಳಿದ ದಿನಗಳಷ್ಟು ರಮ್ಯವಾಗಿ ಕಾಣಲಿಲ್ಲ. ದೇವರು ಸುಮ್ಮನೆ ಒಂದು ದಿನವನ್ನು ಮಾಡಿದನು, ಏಳನೇ ದಿನ, ನಂತರ ಇದನ್ನು ವಿಶೇಷಪಡಿಸಿದನು. ಮಾನವರು ತಮ್ಮ ಜೀವಿತವನ್ನು ತಾವೇ ಇಷ್ಟೊಂದು ಪರಿಶ್ರಮದಾಯಕವಾಗಿ, ಆಯಾಸಕರವಾಗಿ ಮಾಡಿಕೊಳ್ಳುವುದಕ್ಕಿಂತ ಮುಂದೆಯೇ ದೇವರು ಇದನ್ನು ಸಜೀವವಾಗಿ ನೆನಪಿನ ಸಾಧನವಾಗಿ ಇಟ್ಟನು. ದೇವರು ನಾವು ಈ ದಿನದಲ್ಲಿ ಏನನ್ನೂ ಮಾಡದೆ ವಿರಾಮವಾಗಿದ್ದು ಸಂತೋಷವಾಗಿರಬೇಕು ಎಂದು ಬಯಸುತ್ತಾನೆ- ಇದು ನಾವು ಏನನ್ನೂ ಮಾಡದ ದಿನವಾಗಿದ್ದು ದೇವರು ಕೊಟ್ಟ ಹುಲ್ಲು, ಗಾಳಿ, ಅಡವಿ ಮೃಗಗಳು, ನೀರು, ಜನರು ದೇವರು ಮಾಡಿದ ಎಲ್ಲಾ ಉತ್ತಮ ಕಾರ್ಯಗಳಲ್ಲಿ ಸಂಭ್ರಮ ಪಡಬೇಕು.

ಈ ಆಮಂತ್ರಣವು ಮೊದಲ ದಂಪತಿಗಳಾದ ಆದಾಮ ಮತ್ತು ಹವ್ವಳು ಏದೇನ್ ತೋಟದಿಂದ ನಿರ್ಗಮಿಸಿದ ನಂತರವೂ ಮುಂದುವರೆಯಿತು. ದೇವರು ಈ ಆಮಂತ್ರಣವನ್ನು ಸದಾಕಾಲವು ಶಾಶ್ವತವಾಗಿ ನಿಲ್ಲುವಂತೆ ಉದ್ದೇಶಿಸಿದನು. ಆದುದರಿಂದ ಆರಂಭದಿಂದಲೇ ಸಬ್ಬತ್ತನ್ನು ಕಾಲವೆಂಬ ವಸ್ತ್ರದಲ್ಲಿ ಹೆಣೆದಿದ್ದಾನೆ.

ಈ ವಾರದಲ್ಲಿ, ನಾವು ದೇವರ ಅದ್ಭುತವಾದ ಆಹ್ವಾನವಾಗಿರುವ ಚೈತನ್ಯಶೀಲ ವಿಶ್ರಾಂತಿಗೆ ಮತ್ತೆ ಮತ್ತೆ ಪ್ರತೀ ಏಳನೇ ದಿನದಲ್ಲಿ ಪ್ರವೇಶಿಸುವ ಬಗ್ಗೆ ಅಧ್ಯಯನ ಮಾಡುತ್ತೇವೆ.

_* ಈ ವಾರದ ಪಾಠವನ್ನು ಆಗಸ್ಟ್ 28ರ ಸಬ್ಬತ್ತಿಗೆ ಅಧ್ಯಯನ ಮಾಡಿರಿ ಮತ್ತು ಸಿದ್ಧಪಡಿಸಿಕೊಳ್ಳಿರಿ._