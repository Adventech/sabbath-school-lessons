---
title:  ಸಬ್ಬತ್ತನು ಕೈಗೊಳ್ಳುವುದು
date:   26/08/2021
---

ದೇವರು ತನ್ನ ಜನರಿಗೆ ಸಬ್ಬತ್ತನ್ನು ಕೈಗೊಂಡು ನಡೆಯಬೇಕೆಂದು ಆಜ್ಞೆ ಮಾಡಿದನು. ನರಹತ್ಯೆ ಮಾಡಬಾರದು. ಕಳ್ಳತನ ಮಾಡಬಾರದು ಎಂಬ ಆಜ್ಞೆಗಳೊಂದಿಗೆ ಸಬ್ಬತ್ತನ್ನು ದೇವರ ದಿನವೆಂದು ಆಚರಿಸಬೇಕು ಎಂಬ ಆಜ್ಞೆಯೂ ಕೊಡಲ್ಪಟ್ಟಿದೆ. ಇದನ್ನು ನಿರ್ದಿಷ್ಟವಾಗಿ ಹೀಗೆಯೇ ಆಚರಿಸಬೇಕೆಂಬ ಸವಿವರಣೆಯನ್ನು ಸತ್ಯವೇದವು ನೀಡುವುದಿಲ್ಲ.

`ನಾವು ಸಬ್ಬತ್ತಿನ ದಿನದಲ್ಲಿ ಯಾವ ಪರಿಸರವನ್ನು ಸೃಷ್ಟಿಸಿ ಅದನ್ನು ಉತ್ತೇಜಿಸಬೇಕು? (ಕೀರ್ತನೆ 92 ಮತ್ತು ಯೆಶಾಯ 58:13 ನೋಡಿರಿ).`

ಯಾಕೆಂದರೆ ಸಬ್ಬತ್ತನ್ನು ಕೈಗೊಳ್ಳುವುದು ಎಂದರೆ 'ಸೃಷ್ಟಿ ಮತ್ತು ವಿಮೋಚನೆ'ಯನ್ನು ಸಂಭ್ರಮದಿಂದ ಆಚರಿಸುವುದು, ಆವಾಗ ನಮ್ಮ ಪರಿಸರವು ಉಲ್ಲಾಸಕರವು ಆಗಿದ್ದು ನಾವು ಕರ್ತನಲ್ಲಿ ಸಂತೋಷಿಸುವರಾಗಿರಬೇಕು. ದುಃಖದಲ್ಲಿರಬಾರದು. ಸಬ್ಬತ್ತನ್ನು ಆಚರಣೆ ತರುವುದಕ್ಕೆ ನಾವು ಏಳನೇ ದಿನದಲ್ಲಿ ಜ್ಞಾಪಿಸಿಕೊಳ್ಳಬೇಕು ಎಂಬ ಅರ್ಥ ಬರುವುದಿಲ್ಲ. ಮೊದಲನೇ ಸಬ್ಬತ್ತು ಸೃಷ್ಟಿಯ ವಾರ ವನ್ನು ಪೂರ್ಣಗೊಳಿಸುವುದರಿಂದ, ನಾವು ಸಬ್ಬತ್ತಿನ ದಿನವನ್ನು ವಾರದ ಎಲ್ಲಾ ದಿನಗಳಲ್ಲೂ ಜ್ಞಾಪಕದಲ್ಲಿಟ್ಟುಕೊಂಡು ಅದನ್ನು ಪರಿಶುದ್ಧವಾದ ರೀತಿಯಲ್ಲಿ ಪಾಲಿಸುವುದಕ್ಕೆ ತಕ್ಕೆ ಸಿದ್ಧತೆಗಳನ್ನು ಮತ್ತು ಏರ್ಪಾಡುಗಳನ್ನು ಮುಂಚಿತವಾಗಿಯೇ ಮಾಡಿಕೊಂಡು ಅದಕ್ಕಾಗಿ ಕಾಯಬೇಕು. ನಾವು ಮನಃಪೂರ್ವಕವಾಗಿ ವಾರವೆಲ್ಲ ಸಿದ್ಧಪಡಿಸಿಕೊಳ್ಳ- ಬೇಕು ಮತ್ತು ವಿಶೇಷವಾಗಿ ಸೌರಣೆದಿನ (ಮಾರ್ಕ 15:42), ಶುಕ್ರವಾರವು ಸಿದ್ಧಪಡಿಸಿಕೊಳ್ಳುವ ದಿನವಾಗಿದೆ. ಈ ದಿನಕ್ಕಾಗಿ ಎದುರು ನೋಡುವಾಗ ನಮಗೆ ಸಂತೋಷವು ವೃದ್ಧಿಯಾಗುತ್ತದೆ.

`ಸಬ್ಬತ್ತು ಆಚರಣೆಯ ಯಾವ ಮುಖ್ಯವಾದ ಅಂಶವನ್ನು ಯಾಜಕಕಾಂಡ 19:3ನೇ ವಚನವು ಎತ್ತಿ ಹೇಳುತ್ತದೆ?`

ಸಬ್ಬತ್ತನ್ನು ನಾವು ಕೈಗೊಂಡು ನಡೆಯುವಾಗ ನಾವು ನಮ್ಮ ಕುಟುಂಬದ ಮತ್ತು ಸ್ನೇಹಿತರ ಸಂಬಂಧವನ್ನು ಸಹಾ ಪೋಷಣೆ ಮಾಡಿಕೊಳ್ಳಬಹುದಾಗಿದೆ. ದೇವರು ನಮಗೆ ಇಡೀ ಕುಟುಂಬದ ಜೊತೆ ಹೆಚ್ಚಿನ ಅನ್ನೋನ್ಯತೆ ಹೊಂದಲು ಸಮಯ ಒದಗಿಸುತ್ತಾನೆ. ಮಾತ್ರವಲ್ಲದೆ ಕೆಲಸದ ಆಳುಗಳು, ದುಡಿಯುವ ಎತ್ತು, ಕತ್ತೆ, ಕುದುರೆ ಮುಂತಾದ ಪ್ರಾಣಿಗಳಿಗೂ ವಿಶ್ರಾಂತಿ ಸಿಗುತ್ತದೆ (ವಿ.ಕಾಂಡ 20:8- 11) ಆವಾಗ ಸಬ್ಬತ್ತು ಮತ್ತು ಕುಟುಂಬವು ಒಟ್ಟಾಗಿ ಹೋಗುತ್ತವೆ.

ವಿಶ್ರಾಂತಿ ಮತ್ತು ಕೌಟುಂಬಿಕ ಸಮಯ ಮುಖ್ಯವಾದ ನಿಯಮವಾಗಿರುವಂತೆಯೇ, ಸಬ್ಬತ್ತು ಎಂದರೆ ಸಮೂಹದಲ್ಲಿ ಭಾಗವಹಿಸುವುದೂ ಆಗಿದೆ.

ನಾವು ನಮ್ಮ ಸಭೆಯೆಂಬ ದೊಡ್ಡ ಕುಟುಂಬದೊಡನೆ ಶ್ರದ್ಧೆಯಿಂದ ಆರಾಧನೆ ಮಾಡುವುದೂ ಆಗಿದೆ. ಯೇಸುಕ್ರಿಸ್ತನು ಈ ಭೂಮಿಯ ಮೇಲಿದ್ದಾಗ ಆರಾಧನೆಯಲ್ಲಿ ಭಾಗವಹಿಸುತ್ತಿದ್ದನು (ಯಾ.ಕಾಂಡ 23:3, ಲೂಕ 4:16 ಮತ್ತು ಇಬ್ರಿಯ 10:25).

ನಾವು ವಾರವೆಲ್ಲಾ ತುಂಬಾ ಕೆಲಸಗಳಲ್ಲಿ ತೊಡಗಿರುವಾಗಲೂ ಹೃದಯದಲ್ಲಿ ಸಬ್ಬತ್ತಿನ ನಿಜವಾದ ವಿಶ್ರಾಂತಿಗಾಗಿ ತುಂಬಾ ತುಡಿಯುತ್ತೇವೆ. ನಮ್ಮನ್ನು ಉಂಟು ಮಾಡಿದಾತನ ಜೊತೆ ನಿಜವಾದ ಅನ್ನೋನ್ಯತೆಯನ್ನು ಹೊಂದಲು ಬಯಸುತ್ತೇವೆ. ನಾವು ನಮ್ಮೆಲ್ಲ ವ್ಯವಹಾರಗಳನ್ನು ನಿಲ್ಲಿಸಿ ದೇವರ ಮತ್ತು ಪ್ರಕೃತಿಯ ಜೊತೆ ಸಮಯವನ್ನು ಕಳೆಯಲು ಹಂಚಿಕೆ ಮಾಡಿಕೊಂಡಾಗ ನಾವು ಸಬ್ಬತ್ತಿನ ಲಯ ಬದ್ಧತೆ ಮತ್ತು ವಿಶ್ರಾಂತಿಗೆ ಪ್ರವೇಶ ಪಡೆಯಬಹುದು.

`ಸಬ್ಬತ್ತಿನ ಜೊತೆ ಮತ್ತು ಅದನ್ನು ಕೈಗೊಳ್ಳುವಾಗ ಉಟಾಗುವ ಆಶೀರ್ವಾದಗಳ ಬಗ್ಗೆ ನಿಮ್ಮ ಅನುಭವವೇನು? ಇದರ ಸಮಯವನ್ನು ಯಾವ ರೀತಿಗಳಲ್ಲಿ ಹೆಚ್ಚು ಪವಿತ್ರಗೊಳಿಸಬಹುದಾಗಿದೆ?`