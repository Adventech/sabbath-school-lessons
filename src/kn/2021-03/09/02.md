---
title:  ವಿಶ್ರಾಂತಿಯ ಮುನ್ನುಡಿ (ಪೀಠಿಕೆ)
date:   22/08/2021
---

ಆದಿಯಲ್ಲಿ ದೇವರಿದ್ದನು. ದೇವರು ಮಾತಾಡಿದನು. ಅವನ ಮಾತಿನಂತೆ ಆಯಿತು. ಬೆಳಕು ದಿನವನ್ನು ಹಗಲು ರಾತ್ರಿಯಾಗಿ ವಿಭಾಗಮಾಡಿತು; ಗುಮ್ಮಟ, ಆಕಾಶ ಮತ್ತು ಸಮುದ್ರ ಇವೆಲ್ಲವೂ ಎರಡನೇ ದಿನದಲ್ಲಿ ಸೃಷ್ಟಿಗೊಂಡವು; ಒಣನೆಲ ಮತ್ತು ಸಸ್ಯವರ್ಗ 3ನೇ ದಿನದಲ್ಲಿ ಆದವು. ದೇವರು ಕಾಲದ ಮತ್ತು ಭೂಗೋಳದ ಮೂಲಕೆಲಸವನ್ನು ಮಾಡಿದನು. ನಂತರ ಅದನ್ನು ಮುಂದಿನ ಮೂರು ದಿನಗಳಲ್ಲಿ ತುಂಬುತ್ತಾ ಹೋದನು. ಆಕಾಶವನ್ನು ಹಗಲು ಮತ್ತು ರಾತ್ರಿ ಆಳುವ ಬೆಳಕುಗಳು. ಬಹುತೇಕ ಪುರಾತನ ಸಂಸ್ಕೃತಿಗಳಲ್ಲಿರುವ ಕಥೆಗಳಿಗಿಂತ ಭಿನ್ನವಾಗಿರುವ ಸತ್ಯವೇದಾನುಸಾರವಿರುವ ಸೃಷ್ಟಿಯ ವಿವರಣೆಯು ಸೂರ್ಯಚಂದ್ರ ನಕ್ಷತ್ರಗಳು ದೇವತೆಗಳಲ್ಲವೆಂದು ಬಹಳ ಸ್ಪಷ್ಟವಾಗಿ ಹೇಳುತ್ತದೆ. ಅವುಗಳ ನಾಲ್ಕನೇ ದಿನದಲ್ಲಿ ಈ ಸೃಷ್ಟಿಯಲ್ಲಿ ಪ್ರವೇಶಗೊಂಡವು. ಅವು ಅವನ ಮಾತಿಗೆ ಒಳಪಟ್ಟವು.

ಮೋಶೆಯ ವರ್ಣನೆಯಂತೆ ಐದನೇ ದಿನ ಮತ್ತು ಆರನೇ ದಿನ (ಆ.ಕಾಂಡ 1:20-31) ಸಕಲ ಜೀವಸಂಕುಲ, ಸೌಂದರ್ಯ, ಪಕ್ಷಿಗಳು, ಮೀನುಗಳು, ಭೂಮಿಯ ಮೇಲೆ ವಾಸಿಸುವ ಪ್ರಾಣಿಗಳು ದೇವರು ನಿರ್ಮಿಸಿದ ಜಾಗವನ್ನು ತುಂಬಿಕೊಂಡವು.

`ದೇವರು ತಾನು ಮಾಡಿದ ಮೌಲ್ಯಮಾಪನವು ಸೃಷ್ಟಿಯ ಬಗ್ಗೆ ಏನನ್ನು ಸೂಚಿಸುತ್ತದೆ? ಆದಿಕಾಂಡ 1:1-31ನ್ನು ಓದಿರಿ.`

ದೇವರು ಇಲ್ಲಿ ಕೇವಲ ಜಾಗವನ್ನು ಸೃಷ್ಟಿ ಮಾಡಲಿಲ್ಲ. ಆದರೆ ಅದು ಪರಿಪೂರ್ಣವಾದ ಸ್ಥಳವಾಗಿತ್ತು. ಸಕಲ ಸಂಕುಲಗಳು (ಜೀವಿಗಳು) ಭೂಮಿಯನ್ನು ತುಂಬಿಕೊಂಡವು. ಒಂದು ಹಾಡಿನ, ಮಧುರವಾದ ಪಲ್ಲವಿಯಂತೆ ದೇವರು 'ಅದು ಒಳ್ಳೆಯದಾಗಿತ್ತು' ಎಂದು ಪ್ರತಿದಿನದ ಅಂತ್ಯದಲ್ಲಿ ಹೇಳುತ್ತಾ ಹೋಗುತ್ತಾನೆ.

`ದೇವರು ಮನುಷ್ಯನ ಸೃಷ್ಟಿಯನ್ನು ಉಳಿದ ಸೃಷ್ಟಿಗಿಂತ ಹೇಗೆ ಭಿನ್ನವಾಗಿ ಮಾಡಿದನು? ಆದಿಕಾಂಡ 1:26,27 ಮತ್ತು ಆ.ಕಾಂಡ 2:7, 21-24ನ್ನು ಓದಿರಿ.`

ದೇವರು ಮಣ್ಣನ್ನು ರೂಪಿಸತೊಡಗಿದನು. ದೇವರು ಮನುಷ್ಯನನ್ನು ತನ್ನ ಸ್ವರೂಪದಲ್ಲಿ ತನ್ನ ಹೋಲಿಕೆ ಸೃಷ್ಟಿ ಮಾಡಿದುದು ನಿಕಟತೆಗೂ ಸಾಮೀಪ್ಯಕ್ಕೂ ಒಂದು ವಸ್ತುನಿಷ್ಠ ಪಾಠವಾಗಿದೆ. ದೇವರು ಬಾಗಿ ಆದಾಮನ ಮೂಗಿಗೆ ಪ್ರಾಣ ವಾಯುವನ್ನು ಊದಿದನು. ಆತನು ಬದುಕುವ ಪ್ರಾಣಿಯಾದನು. ಆದಾಮನ ಪಕ್ಕೆಲುಬಿನಿಂದ ಹವ್ವಳು ವಿಶೇಷವಾಗಿ ಸೃಷ್ಟಿಯಾದುದು ಸೃಷ್ಟಿಯ ವಾರಕ್ಕೆ ಮತ್ತೊಂದು ವಿಶೇಷವಾದ ವಿಷಯ ಸೇರಿತು. ವಿವಾಹವು ಮಾನವನಿಗೆ ದೇವರು ಮಾಡಿದ ಏರ್ಪಾಟಿನ ಭಾಗವಾಗಿತ್ತು. ಇದು ಗಂಡು ಮತ್ತು ಹೆಣ್ಣಿನ ನಡುವಿನ ಪಾಲುದಾರಿಕೆಯ ಪವಿತ್ರವಾದ ನಂಬಿಕೆಯಾಗಿದೆ.

ಈವಾಗ 6ನೇ ದಿನದಲ್ಲಿ ದೇವರು ತಾನುಂಟು ಮಾಡಿದ ಪ್ರತಿಯೊಂದನ್ನು ನೋಡಿದ ಮೇಲೆ ಅವನು ಹೇಳಿದ ಮಾತು ಇನ್ನೂ ಭಿನ್ನವಾಗಿತ್ತು. ದೇವರು ತಾನು ಉಂಟುಮಾಡಿದ್ದನ್ನೆಲ್ಲಾ ನೋಡಲಾಗಿ ಅದು ಬಹು ಒಳ್ಳೇದಾಗಿತ್ತು (ಆ.ಕಾಂಡ 1:31).

`ಸತ್ಯವೇದದ ಸೃಷ್ಟಿಯ ಕಥೆಗಿಂತ ಮಾನವರು ದೇವರು ವಾಕ್ಯದ ಆಧಾರವಿಲ್ಲದೆ ಹೇಳುವ ಕಥೆಗಳು ಎಷ್ಟು ಭಿನ್ನವಾಗಿ ಆಲೋಚಿಸಿರಿ. ನಾನು ದೇವರ ವಾಕ್ಯದ ಆಧಾರದ ಮೇಲೆ ನಾವು ಸತ್ಯವನ್ನು ಅರಿಯಬೇಕು ಎಂಬುದರ ಬಗ್ಗೆ ಇದು ಏನು ಹೇಳುತ್ತದೆ?`