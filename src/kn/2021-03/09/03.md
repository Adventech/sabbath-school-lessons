---
title:  ವಿಶ್ರಾಂತಿಗೆ ಆಜ್ಞೆ
date:   23/08/2021
---

ಸೃಷ್ಟಿಯು ಬಹಳ ಒಳ್ಳೆಯದಾಗಿರಬಹುದು. ಆದರೆ ಇನ್ನೂ ಪರಿಪೂರ್ಣವಾಗಿಲ್ಲ. ಸೃಷ್ಟಿಯು ದೇವರ ವಿಶ್ರಾಂತಿಯ ಬಳಿಕ ಆಶೀರ್ವಾದ ಮತ್ತು ಏಳನೆಯ ದಿನದ ಸಬ್ಬತ್ತು ವಿಶೇಷವಾದ ಆಶೀರ್ವಾದ ಹೊಂದಿದ ಮೇಲೆ ಮುಕ್ತಾಯವಾಯ್ತು. "ಆ ಏಳನೆಯ ದಿನದಲ್ಲಿ ವಿಶ್ರಮಿಸಿಕೊಂಡದ್ದರಿಂದ ಆ ದಿನವನ್ನು ಪರಿಶುದ್ದ ದಿನವಾಗಿರಲಿ ಎಂದು ಆಶೀರ್ವದಿಸಿದನು" (ಆ.ಕಾಂಡ 2:3).

ಸಬ್ಬತ್ತು ದೇವರ ಸೃಷ್ಟಿಯ ಅವಿಭಾಜ್ಯವಾದ ಭಾಗವಾಗಿದೆ. ದಿಟವಾಗಿ ಹೇಳುವುದಾದರೆ ಅದು ಸೃಷ್ಟಿಕಾರ್ಯದ ಮುಕ್ತಾಯ. ದೇವರು ವಿಶ್ರಾಂತಿಯನ್ನು ಮಾಡಿ ಸಮುದಾಯಕ್ಕೆ ಒಂದು ಸ್ಥಳವನ್ನು (ಸಮಯಾವಕಾಶವನ್ನು) ಮಾಡಿದ್ದಾನೆ. ಆವಾಗ ಮಾನವರು ತಮ್ಮ ದೈನಂದಿನ ಕೆಲಸಗಳನ್ನು ನಿಲ್ಲಿಸಿ ದೇವರ ಜೊತೆ ಜೊತೆಗೆ ವಿಶ್ರಾಂತಿ ಪಡೆಯಬೇಕು. ದುರಂತವೆಂದರೆ ಪಾಪವು ಲೋಕವನ್ನು ಪ್ರವೇಶಿಸಲಾಗಿ ಎಲ್ಲವೂ ಬದಲಾಯ್ತು. ಆವಾಗ ದೇವರ ಜೊತೆ ನೇರವಾಗಿ ಸಂವಾದಿಸುವುದು ನಿಂತುಹೋಯ್ತು. ಇದರ ಬದಲು, ನೋವಿನ ಹೆರಿಗೆಗಳು, ಶ್ರಮೆ, ಬಹಳ ಸೂಕ್ಷ್ಮ ದ, ಮುರಿದ ಸಂಬಂಧಗಳು, ನಿರಂತರವಾಗಿ ಸಾಲು ಸಾಲಾಗಿ ಬರುವ ಗೋಳಾಟಗಳು, ಇವೆಲ್ಲ ಬಿದ್ದುಹೋದ ಈ ಲೋಕದಲ್ಲಿ ನಮ್ಮೆಲ್ಲರಿಗೂ ಗೊತ್ತಾಗಿರುವಂಥವು. ಆದಾಗ್ಯೂ ಇವೆಲ್ಲವುದರುಗಳ ನಡುವೆ ದೇವರ ಸಬ್ಬತ್ತು ಸೃಷ್ಟಿಯ ಶಾಶ್ವತವಾದ ಗುರುತಾಗಿರುವುದಲ್ಲದೆ ಮರುಸೃಷ್ಟಿಯ ವಾಗ್ದಾನ ಮತ್ತು ನಿರೀಕ್ಷೆಯಾಗಿದೆ. ಪಾಪಕ್ಕೆ ಬೀಳುವ ಮೊದಲೇ ಮನುಷ್ಯನಿಗೆ ಸಬ್ಬತ್ತಿನ ವಿಶ್ರಾಂತಿ ಅಗತ್ಯವೆಂದ ಮೇಲೆ ನಂತರದಲ್ಲಿ ಅದು ಎಷ್ಟು ಮುಖ್ಯವಲ್ಲವೇ?

`ಅನೇಕ ವರ್ಷಗಳ ನಂತರ ದೇವರು ತನ್ನ ಜನರನ್ನು ಐಗುಪ್ತರ ದಾಸತ್ವದಿಂದ ಬಿಡಿಸಿದ ಮೇಲೆ ಮತ್ತೆ ಈ ವಿಶೇಷ ದಿನವನ್ನು ಅವರಿಗೆ ನೆನಪಿಸುತ್ತಾನೆ. ವಿ.ಕಾಂಡ 20:8-11 ವಚನಗಳನ್ನು ಓದಿರಿ. ಸೃಷ್ಟಿಗೆ ಸಂಬಂಧಪಟ್ಟ ಹಾಗೆ ಈ ವಾಕ್ಯಗಳು ನಮಗೆ ಸಬ್ಬತ್ತಿನ ಪ್ರಾಮುಖ್ಯತೆಯ ಬಗ್ಗೆ ಏನು ಬೋಧಿಸುತ್ತವೆ?`

ಈ ಆಜ್ಞೆಯಿಂದ ದೇವರು ನಮ್ಮ ಮೂಲವನ್ನು ನೆನಪಿಸಿಕೊಳ್ಳುವಂತೆ ಕರೆಯುತ್ತಾನೆ. ಅನೇಕರು ನಂಬುವಂತೆ ನಾವು ಕೇವಲ ಆಕಸ್ಮಿಕವಾಗಿ ಉಂಟಾದ ಕತ್ತಲೆಯ ಶಕ್ತಿಯ ನಂಬುವಂತೆ ನಾವು ಕೇವಲ ಆಕಸ್ಮಿಕವಾಗಿ ಉಂಟಾದ ಕತ್ತಲೆಯ ಶಕ್ತಿಯ ಉತ್ಪನ್ನಗಳಲ್ಲ. ಪ್ರತಿಯಾಗಿ ನಾವು ದೇವರ ಸ್ವರೂಪ್ಯದಲ್ಲಿ ಸೃಷ್ಟಿಯಾದ ಜೀವಿಗಳು. ನಾವು ದೇವರ ಅನ್ನೋನ್ಯತೆಯಲ್ಲಿ ಪಾಲುದಾರರಾಗುವುದಕ್ಕೆ ಸೃಷ್ಟಿಯಾದವರು. ಇಸ್ರಾಯೇಲ್ಯರನ್ನು ಕಡಿಮೆ ಮಟ್ಟದ ದಾಸರನ್ನಾಗಿ ನಡೆಸಿಕೊಂಡರೆ ಅದರಿಂದ ಬಾಧಕವಿಲ್ಲ. ಪ್ರತೀ ಸಬ್ಬತ್ತಿನಲ್ಲಿಯೂ ಒಂದು ವಿಶೇಷವಾದ ರೀತಿಯಲ್ಲಿ ಅವರು ನಿಜವಾಗಿಯೂ ಯಾರೆಂದು ನೆನಪಿಸಿಕೊಳ್ಳಲು ಕರೆಯಲ್ಪಡುತ್ತಿದ್ದರು. ಅವರು ದೇವರ ಸ್ವರೂಪದಲ್ಲೇ ಉಂಟಾದವರು.

"ಸಬ್ಬತ್ತು ಸೃಷ್ಟಿಕಾರ್ಯದ ಜ್ಞಾಪಕ (ಸ್ಮಾರಕ)ವಾಗಿರುವುದರಿಂದ ಅದು ಕ್ರಿಸ್ತನ ಪ್ರೀತಿಯ ಮತ್ತು ಶಕ್ತಿಯ ಗುರುತಾಗಿದೆ" ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ 281ನೇ ಪುಟ.

`ಆರು ದಿನಗಳ ಉಪದೇಶದ ಪ್ರಾಮುಖ್ಯತೆಯ ಬಗ್ಗೆ ಆಲೋಚಿಸಿರಿ. ದೇವರು ನಮ್ಮ ಜೀವಮಾನದ ಏಳನೇ ಒಂದು ಭಾಗವನ್ನು ಪ್ರತಿವಾರ ಯಾವುದೇ ವಿನಾಯಿತಿ ಇಲ್ಲದೆ ನಂಬಬೇಕು ಎಂದು ಮಾಡಿದ ಆಜ್ಞೆಯ ಜೊತೆಗೆ ಯಾವ ಉಪದೇಶ ಮುಖ್ಯವಾಗಿದೆ? ನಮಗೆ ನಮ್ಮ ಮೂಲವನ್ನು ನೆನಪು ಮಾಡಿಕೊಳ್ಳುವುದು ಎಷ್ಟು ನಿರ್ಣಾಯಕ ಎಂಬುದನ್ನು ಆದಿಕಾಂಡ ಪುಸ್ತಕದಲ್ಲಿ ವಿವರಿಸಲ್ಪಟ್ಟಂತೆ ಈ ಸಂಗತಿಯೊಂದು ಏನನ್ನು ಬೋಧಿಸುತ್ತದೆ?`