---
title:  ಯಾಕೆಂದರೆ ನನ್ನ ಮೊಗವು ಮೃದುವಾದದ್ದು
date:   28/07/2021
---

ಮತ್ತಾಯನ ಸುವಾರ್ತೆಯಲ್ಲಿ 'ನೊಗ'ವೆಂಬುದನ್ನು ಈಗಾಗಲೇ ಗಮನಿಸಿದ್ದೇವೆ. ಇದು ಯೆಹೂದ್ಯ ಮತಕ್ಕೂ ಹೊಸಒಡಂಬಡಿಕೆಯಲ್ಲಿ ಧರ್ಮಶಾಸ್ತ್ರವನ್ನು ತಪ್ಪಾಗಿ ಅರ್ಥೆಸುವ ವಚನಗಳಿಗೂ ಉಪಯೋಗಿಸಲ್ಪಟ್ಟಿದೆ.

`ಗ್ರೀಕ್ ಪದವಾದ ಸುಲಭ (ಮೃದು) ಎನ್ನುವುದನ್ನು ಒಳ್ಳೆಯ, ಹಿತಕರ, ಉಪಯುಕ್ತ, ಉಪಕಾರವೆಂತಲೂ ಅನುವಾದಿಸಬಹುದು. ನಮ್ಮ ಸುತ್ತಲಿರುವ ಅನೇಕ ಜನರು ದೇವರ ಆಜ್ಞೆಯನ್ನು ಬಿಗಿಯಾದ ಮುಷ್ಟಿ ಎಂದು ಪರಿಗಣಿಸುತ್ತಾರೆ. ಇದನ್ನು ಅನುಸರಿಸಿ ನಡೆಯುವುದು ಬಹಳ ಕಠಿಣ: ಬಹಳ ಸಂದರ್ಭದಲ್ಲಿ ಅಸಂಗತವಾಗಿದೆ (ಈ ಕಾಲಕ್ಕೆ ಹೊಂದಲಾರದ್ದು) ಎಂದು ಅಭಿಪ್ರಾಯ ಪಡುತ್ತಾರೆ. ಇಂಥ ಜನರಿಗೆ ಆಜ್ಞೆಯ ಸೌಂದರ್ಯವನ್ನು ಆಜ್ಞೆಯನ್ನು ಕೊಟ್ಟ ದೇವರ ಮೇಲೆ ಪ್ರೀತಿಯನ್ನು ಉತ್ತೇಜಿಸುವುದಕ್ಕೆ ಹೇಗೆ ಸಹಾಯ ಮಾಡಬಹುದು?`

ತಂದೆ ತಾಯಿಗಳು ತಮ್ಮ ಮಗುವು ಮೊದಲ ಹೆಜ್ಜೆ ಇಟ್ಟ ಸಂದರ್ಭವನ್ನು ಯಾವಾಗಲೂ ನೆನಪು ಮಾಡಿಕೊಳ್ಳುತ್ತಾರೆ. ತೂರಾಡುತ್ತಾ ಕಷ್ಟ ಪಡುತ್ತಾ ಒಂದು ಹೆಜ್ಜೆಯನ್ನು ಇಟ್ಟು ಬಳಿಕೆ ಮುಂದಿನ ಹೆಜ್ಜೆಯನ್ನು ಪ್ರಯತ್ನ ಪಟ್ಟು ಇಡುತ್ತದೆ, ನಂತರ ಮೂರನೆಯ ಹೆಜ್ಜೆ ಈವಾಗ ಮಗುವು ಎಡವುತ್ತದೆ ಕೆಳಗೆ ಬೀಳುತ್ತದೆ. ಆವಾಗ ಅದರ ಕಣ್ಣಲ್ಲಿ ನೀರು ಬರುತ್ತದೆ. ಬಹುಶಃ ಅದಕ್ಕೆ ಸಣ್ಣಪುಟ್ಟ ಗಾಯಗಳೂ ಆಗಿರುತ್ತವೆ. ಇದು ಹೀಗೆಯೇ ಬಹಳ ಸಲ ಪುನರಾವರ್ತನೆಯಾಗಿ ಕಡೆಗೆ ದೃಢವಾಗಿ ನಡೆಯಲು ಕಲಿತಿರುತ್ತದೆ. ಆದಾಗ್ಯೂ ಏಳು ಬೀಳು ಎಡುವುಗಳ ನಡುವೆ ನಡೆಯುವಾಗ ಜಂಭದಿಂದ ಅಪ್ಪಾ ಅಮ್ಮಾ ನಾನು ನಡೆಯುತ್ತಿದ್ದೇನೆ ಎಂದು ಮುಖದಲ್ಲಿ ಗೆದ್ದ ಭಾವವನ್ನು ಸೂಚಿಸುತ್ತದೆ.

ಯೇಸುಕ್ರಿಸ್ತನ ಜೊತೆ ನಡೆಯುವುದು ಯಾವಾಗಲೂ ಸುಲಭವಲ್ಲ. ಆದರೆ ಅವನ ಜೊತೆ ನಡೆಯುವುದು ಯಾವಾಗಲೂ ಒಳ್ಳೆಯದು ಮತ್ತು ಸರಿಯಾದದು. ನಾವು ಎಡವಬಹುದು; ಬಿದ್ದು ಬಿಡಬಹುದು; ಆದಾಗ್ಯೂ ನಾವು ಎದ್ದು ಅವನೊಂದಿಗೆ ನಡೆಯುವುದನ್ನು ಮುಂದುವರೆಸಬಹುದು.

`ಗಲಾತ್ಯ 5:1ರಲ್ಲಿ ಪೌಲನು : "ಕ್ರಿಸ್ತನು ನಮ್ಮನ್ನು ಸ್ವತಂತ್ರ ದಲ್ಲಿರಬೇಕೆಂದು ನಮಗೆ ಬಿಡುಗಡೆ ಮಾಡಿದನು. ಅದರಲ್ಲಿ ಸ್ಥಿರವಾಗಿ ನಿಲ್ಲಿರಿ; ದಾಸತ್ವದ ನೊಗದಲ್ಲಿ ತಿರುಗಿ ಸಿಕ್ಕಿಹಾಕಿಕೊಳ್ಳಬೇಡಿರಿ" ಎಂದು ಹೇಳುತ್ತಾನೆ. ಇದರ ಅರ್ಥವೇನು? ಯೇಸುಕ್ರಿಸ್ತನು ನಮ್ಮನ್ನು ಹೇಗೆ ಸ್ವತಂತ್ರಗೊಳಿಸಿದ್ದಾನೆ? ಯೇಸುಕ್ರಿಸ್ತನು ಹೊತ್ತುಕೊಳ್ಳಬೇಕೆಂದು ಹೇಳುವ ನೊಗಕ್ಕೂ ಪೌಲನು ದಾಸತ್ವದ ನೊಗಕ್ಕೂ ಏನು ವ್ಯತ್ಯಾಸ?`

ಪೌಲನು ದಾಸತ್ವದ ನೊಗವೆಂದು ದೇವರ ಆಜ್ಞೆಗಳಿಗೆ ತೋರುವ ವಿಧೇಯತೆಯನ್ನು ಕುರಿತು ಹೇಳುತ್ತಿಲ್ಲ. ನಾವು ನಂಬಿಕೆಯಿಂದ ವಿಧೇಯರಾಗು- ವುದರಿಂದ ನಮಗೆ ರಕ್ಷಣೆಯಾಗುತ್ತದೆ, ಧರ್ಮಶಾಸ್ತ್ರವು ನಮ್ಮನ್ನು ಬಿಡಿಸುವುದಿಲ್ಲ. ಯೇಸುಕ್ರಿಸ್ತನ ನೀತಿಯು ನಮ್ಮ ಪಾಪಗಳನ್ನು ಮುಚ್ಚಿಹಾಕುತ್ತದೆ. ಆತನಲ್ಲಿ ನಾವು ನಿಜವಾದ ವಿಶ್ರಾಂತಿಯನ್ನು ಬಿಡುಗಡೆಯನ್ನು ಹೊಂದಿಕೊಳ್ಳುತ್ತೇವೆ.

`ದೇವರ ಆಜ್ಞೆಗಳನ್ನು ಮೀರಿ ನಡೆಯುವಾಗ ಸಿಗುವ ವಿಶ್ರಾಂತಿಗಿಂತ ಅದಕ್ಕೆ ವಿಧೇಯರಾಗಿ ಜೀವನ ನಡೆಸುವಾಗ ಹೆಚ್ಚು ವಿಶ್ರಾಂತಿ ಸಿಗುತ್ತೆ ಏಕೆ?`