---
title:  ನನ್ನ ಹೊರೆಯು ಹೌರವಾದದ್ದು
date:   29/07/2021
---

ಮತ್ತಾಯ 11:30ನೇ ವಚನದಲ್ಲಿ ಯೇಸುಕ್ರಿಸ್ತನು ಅಂತಿಮ ಹೇಳಿಕೆಯು "ನನ್ನ ನೊಗವು ಮೃದುವಾದದ್ದು; ನನ್ನ ಹೊರೆಯು ಹೌರವಾದದ್ದು" ಎಂಬುದಾಗಿ ಹೊರೆಹೊರುವ ಪರಿಕಲ್ಪನೆಯನ್ನು ಉಪಯೋಗಿಸಿದೆ.

`ಇಸ್ರಾಯೇಲ್ಯರು ಐಗುಪ್ತವನ್ನು ಬಿಟ್ಟು ಸಮುದ್ರದಾಟಿ ಬಂದಾಗ ಮೋಶೆಯು ತನ್ನ ಮಾವನಾದ ಯೆತ್ತೋವನ್ನು ನೋಡಿ ಸಂತೋಷಪಡುತ್ತಾನೆ. ವಿ.ಕಾಂಡ 18:13-22 ವಚನಗಳನ್ನು ಓದಿರಿ. ಒಬ್ಬ ವ್ಯಕ್ತಿಯು ಮತ್ತೊಬ್ಬನ ಹೊರೆಯನ್ನು ಹೊತ್ತುಕೊಳ್ಳುವುದು ಈ ಕಥೆಯಲ್ಲಿ ಹೇಗೆ ಕಾಣುತ್ತದೆ?`

ವಿ.ಕಾಂಡ 18:13ರಲ್ಲಿ ಜನರು ಬೆಳಗಿನಿಂದ ಸಂಜೆಯವರೆಗೂ ನ್ಯಾಯಕ್ಕಾಗಿ ಮೋಶೆಯ ಹತ್ತಿರಕ್ಕೆ ತಮ್ಮ ವ್ಯಾಜ್ಯಗಳನ್ನು ತೆಗೆದುಕೊಂಡು ಬರುತ್ತಿದ್ದರು. ಇದನ್ನು ನೋಡಿದ ಮೋಶೆಯ ಮಾವನು ಆತನಿಗೆ ಒಂದು ವ್ಯವಸ್ಥೆಯನ್ನು ಮಾಡಿಕೊಂಡು ದೊಡ್ಡ ದೊಡ್ಡ ವ್ಯಾಜ್ಯಗಳನ್ನು ಮಾತ್ರ ತೆಗೆದುಕೊಂಡು ಸಾಮಾನ್ಯವಾದುವುಗಳನ್ನು ನಡೆಸಲು ಜನರನ್ನು ನೇಮಿಸಿಕೊಳ್ಳಬೇಕು ಎಂದು ಸಲಹೆಕೊಡುತ್ತಾನೆ. ಮೋಶೆಯು ಯೆತ್ತೋವಿನ ಮಾತಿನಂತೆ ಜನರನ್ನು ನೇಮಿಸಿಕೊಂಡು ಜೀವನಕ್ಕೆ ಸುಲಭವಾಗುವ ಹಾಗೆ ಅನುಷ್ಠಾನಕ್ಕೆ ತಂದನು ಎಂಬುದಾಗಿ ವಾಕ್ಯದಲ್ಲಿ ಓದುತ್ತೇವೆ.

ಯೇಸುಕ್ರಿಸ್ತನು ತನ್ನ ಹೊರೆಯು ಹೌರವಾದದ್ದು ಎಂದು ಹೇಳುವಾಗ ತಾನೇ ಅದನ್ನು ಹೊರುವವನಾಗಿ ತನ್ನ ಮೇಲೆ ಭರವಸವಿಡಬೇಕು ಎಂಬುದನ್ನು ನೆನಪು ಮಾಡುತ್ತಾನೆ. ಮೋಶೆಯಂತೆ ನಾವು ನಮ್ಮ ಜವಾಬ್ದಾರಿಗಳನ್ನು ಮತ್ತೊಬ್ಬರಿಗೆ ಹಂಚಿಕೊಡಬೇಕು. 1 ಕೊರಿಂಥ 12:12-26ರಲ್ಲಿ ಪೌಲನು ದೇಹದ ಪರಿಕಲ್ಪನೆಯಿಂದ ಜವಾಬ್ದಾರಿಯನ್ನು ಹಂಚಿಕೊಳ್ಳುವುದು ಹೇಗಿರುತ್ತದೆ ಎಂಬ ನಿದರ್ಶನವನ್ನು ನೀಡುತ್ತಾನೆ. ನಮಗೆ ಕಾರ್ಯನಿರ್ವಹಿಸುವ ದೇಹವಿದ್ದರೆ ಹೊರೆಯನ್ನು ಹೊತ್ತುಕೊಂಡು ಸಾಗಬಹುದು. ನಾವು ಭಾರಹೊರುವಾಗ ನಮ್ಮ ಕಾಲುಗಳು, ಕೈಗಳು, ತೋಳುಗಳು, ಹೆಗಲುಗಳು, ಮಾಂಸಖಂಡ ನರಗಳು ಸ್ನಾಯುಗಳು ಎಲ್ಲವೂ ಕೆಲಸ ಮಾಡುತ್ತವೆ.

`ಗಲಾತ್ಯ 6:2ನೇ ವಾಕ್ಯವನ್ನು ಓದಿರಿ. ಒಬ್ಬರು ಮತ್ತೊಬ್ಬರ ಭಾರವನ್ನು ಹೊತ್ತುಕೊಂಡಾಗ ಕ್ರಿಸ್ತನ ನಿಯಮವನ್ನು ಹೇಗೆ ಪೂರೈಸುತ್ತದೆ?`

ಈ ವಾಕ್ಯದ ಹಿಂದಿರುವ ಸಂದರ್ಭವು ನಮಗೆ ಸಹಾಯವನ್ನು ಒದಗಿಸುತ್ತದೆ. ಗಲಾತ್ಯ 6:1ರಲ್ಲಿ ಪೌಲನು "ಸಹೋದರರೇ, ನಿಮ್ಮಲ್ಲಿ ಯಾರಾದರೂ ಯಾವುದೋ ಒಂದು ದೋಷದಲ್ಲಿ ಸಿಕ್ಕಿದರೆ. ಅಂಥವನನ್ನು ಆತ್ಮನಿಂದ ನಡೆಸಿಕೊಳ್ಳುವ ನೀವು ಶಾಂತಭಾವದಿಂದ ತಿದ್ದಿ ಸರಿಮಾಡಲಿ" ಎಂದು ಹೇಳುತ್ತಾನೆ (ಮತ್ತಾಯ 11:29ರಲ್ಲಿ ತಾನು ಸಾತ್ವಿಕನು, ದೀನ ಮನಸ್ಸುಳ್ಳವನು ಎಂದು ಹೇಳುವುದನ್ನು ನೆನಪಿಸಿಕೊಳ್ಳಿರಿ). ಮತ್ತೊಬ್ಬರ ಹೊರೆ ಹೊರುವುದು ಎಂದರೆ ಯಾರಾದರೂ ಮಾರ್ಗತಪ್ಪಿಹೋದಾಗ ಆ ವ್ಯಕ್ತಿಯು ಮತ್ತೆ ದೈವಕೃಪೆಯನ್ನು ಕಂಡುಕೊಳ್ಳುವ ಹಾಗೆ ಅವನನ್ನು ಕ್ರಿಸ್ತನ ಬಳಿಗೆ ಕರೆದುಕೊಂಡು ಬರುವುದೇ ಆಗಿದೆ ಮತ್ತು ಕಷ್ಟದಲ್ಲಿ ಬಿದ್ದಿರುವ ಸಹೋದರರಿಗೆ ಸಹಾಯ ಮಾಡುವುದಕ್ಕೂ ಅನ್ವಯವಾಗುತ್ತದೆ. 'ಹೊರೆ' ಎಂಬ ಪದಕ್ಕೆ ಗ್ರೀಕ್ ಭಾಷೆಯಲ್ಲಿ ದೊಡ್ಡ ಭಾರ ಅಥವಾ ಕಲ್ಲು ಎಂಬ ಅರ್ಥಗಳಿವೆ. ನಾವೆಲ್ಲರೂ ನಮ್ಮ ಹೊರೆಗಳನ್ನು ಹೊತ್ತುಕೊಂಡು ಹೋಗಲೇಬೇಕು. ಆದುದರಿಂದ ನಮ್ಮ ಹೊರೆಯನ್ನು ಹೊರುವ ಮತ್ತೊಬ್ಬರು ನಮಗೆ ಮುಂದೆ ಹೋಗುವುದಕ್ಕೆ ಸಹಾಯ ಮಾಡುತ್ತಾರೆ. ಕಷ್ಟಗಳನ್ನು ಹಂಚಿಕೊಳ್ಳುವುದು ಸಭೆಗೆ ಒಂದು ದೈವನಿಯಮಿತ ಕೆಲಸವಾಗಿದ್ದು ಅದಕ್ಕೆ ಸಾತ್ವಿಕತೆಯು ಮತ್ತು ಅನುಕಂಪವು ಬೇಕಾಗುತ್ತದೆ.

`ಕಳೆದ ಸಲ ನೀವು ನಿಮ್ಮ ಹೊರೆಯನ್ನು ಹೊತ್ತುಕೊಂಡು ಕಷ್ಟಪಡುವಾಗ ಮತ್ತೊಬ್ಬರು ಸಹಾಯ ಮಾಡಿದ್ದನ್ನು ಆಲೋಚಿಸಿರಿ, ಅದು ನಿಮಗೆ ಬಹಳ ಅರ್ಥವನ್ನು ನೀಡುತ್ತದೆ ಹೇಗೆ? ಈವಾಗ ನೀವು ಯಾರ ಹೊರೆಯನ್ನು ಹೊರಲು ಸಹಾಯ ಮಾಡುತ್ತಿರುವಿರಿ?`