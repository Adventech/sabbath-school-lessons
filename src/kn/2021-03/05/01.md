---
title:  ನನ್ನ ಬಳಿಗೆ ಬನ್ನಿರಿ
date:   24/07/2021
---

### ಸಬ್ಬತ್ತಿನ ಮಧ್ಯಾಹ್ನ
ಈ ವಾರದ ಅಧ್ಯಯನಕ್ಕಾಗಿ ಓದಿರಿ : ಮತ್ತಾಯ 11:20-30, ಮತ್ತಾಯ 5:5; ಧ.ಕಾಂಡ 18:15, ಗಲಾತ್ಯ 5:1, ವಿ.ಕಾಂಡ 18:13-22, ಗಲಾತ್ಯ 6:2.

> <p>ಸ್ಮರಣವಾಕ್ಯ</p>
> "ಎಲೈ ಕಷ್ಟಪಡುವವರೇ, ಹೊರೆಹೊತ್ತವರೇ, ನೀವೆಲ್ಲರೂ ನನ್ನ ಬಳಿಗೆ ಬನ್ನಿರಿ; ನಾನು ನಿಮಗೆ ವಿಶ್ರಾಂತಿ ಕೊಡುವೆನು" (ಮತ್ತಾಯ 11:28).

ಎಲೈ ಕಷ್ಟಪಡುವವರೇ, ಹೊರೆ ಹೊತ್ತವರೇ, ನೀವೆಲ್ಲರೂ ನನ್ನ ಬಳಿಗೆ ಬನ್ನಿರಿ; ನಾನು ನಿಮಗೆ ವಿಶ್ರಾಂತಿ ಕೊಡುವೆನು. ಎಂತಹ ಅದ್ಭುತವಾದ ವಾಗ್ದಾನವನ್ನು ಯೇಸುಕ್ರಿಸ್ತನು ನಮಗೆ ಕೊಟ್ಟಿದ್ದಾನೆ. ಸಮಯದಲ್ಲಿ ನಮ್ಮಲ್ಲಿ ಯಾರಿಗೆ ತಾನೇ ಹೊರೆ ಹೊತ್ತಂತೆ ಅನಿಸುವುದಿಲ್ಲ. ಅದು ನಾವು ಮಾಡುವ ತುಂಬಾ ಕೆಲಸಗಳಿಂದ ಆಗಬಹುದು ಆದರೆ ನಮ್ಮ ಜೀವಿತವೇ ಹೊರೆ ಹೊತ್ತಂತೆ ಆಗಿ ಬಿಟ್ಟಿರುತ್ತದೆ ಅಲ್ಲವೇ? ನಾವು ಎಂಥ ಪರಿಸ್ಥಿತಿಯಲ್ಲಿ ಇದ್ದೇವೆ ಎಂಬುದು ಯೇಸುವಿಗೆ ಗೊತ್ತು. ಆತನು ನಮಗೆ ಸಹಾಯ ಮಾಡಬಲ್ಲನು- ನಾವು ಅವನಿಗೆ ಅವಕಾಶ ಕೊಟ್ಟರೆ ಮಾತ್ರ ನನ್ನ ನೊಗವನ್ನು ನಿಮ್ಮ ಮೇಲೆ ತೆಗೆದುಕೊಂಡು ನನ್ನಲ್ಲಿ ಕಲಿತುಕೊಳ್ಳಿರಿ ಎಂದು ಹೇಳಿದ ಮೇಲೆ ನನ್ನ ಮೊಗವು ಮೃದುವಾದದ್ದು, ನನ್ನ ಹೊರೆಯು ಹೌರವಾದದ್ದು ಎಂದು ಹೇಳುತ್ತಾನೆ (ಮತ್ತಾಯ 11:30), ಇನ್ನೊಂದು ರೀತಿಯಲ್ಲಿ ಹೇಳುವುದಾದರೆ ನೀವು ಹೊರುತ್ತಿರುವ ನೊಗಗಳನ್ನು ಹೊರೆಗಳನ್ನು ತೆಗೆದುಹಾಕಿರಿ (ಅವುಗಳನ್ನು ನನಗೆ ಕೊಡಿರಿ) ಅದರ ಬದಲು ನನ್ನ ನೊಗವನ್ನು ನೀವು ತೆಗೆದುಕೊಳ್ಳಿ ಯಾಕೆಂದರೆ ಅದು ಹೊರುವುದಕ್ಕೆ ಸುಲಭವಾದದ್ದು. ಇಲ್ಲಿ ಯೇಸುಕ್ರಿಸ್ತನು ಹೇಳುತ್ತಿರುವಂತಹ ವಿಶ್ರಾಂತಿಯನ್ನು ನಾವು ಹೇಗೆ ಅನುಭವಿಸಬಹುದು? ನಾವು ಈವಾಗ ಜೀವಿಸುತ್ತಿರುವ ಲೋಕವು ಪಾಪದಲ್ಲಿ ಬಿದ್ದ ಲೋಕವಾಗಿದೆ. ದೇವರು ಆದಾಮನಿಗೆ- ನೀನು ತಿರುಗಿ ಮಣ್ಣಿಗೆ ಸೇರುವ ತನಕ ಬೆವರಿಡುತ್ತಾ ಬೇಕಾದ ಆಹಾರವನ್ನು ಸಂಪಾದಿಸಬೇಕು ಎಂದು ಹೇಳುತ್ತಾನೆ (ಆದಿಕಾಂಡ 3:19). ಹಾಗಾಗಿ ದುಡುಯುವುದೆಂದರೇನು ಮತ್ತು ಹೊರಲಾಗದೆಂದು ಕಾಣುವ ಹೊರೆಗಳನ್ನು ನಮ್ಮಷ್ಟಕ್ಕೆ ಹೊರುವುದೆಂದರೇನು ಎಂಬುದು ನಮಗೆ ಗೊತ್ತಾಗಿದೆ.

_*ಈ ವಾರದ ಪಾಠವನ್ನು ಜುಲೈ 31ರ ಸಬ್ಬತ್ತಿಗಾಗಿ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._