---
title:  ಹೆಚ್ಚಿನ ಚಿಂತನೆ
date:   30/07/2021
---

ನಿಮಗೆ ನಿಮ್ಮ ಕೆಲಸ ಕಷ್ಟವೆನಿಸಿದಾಗ, ನೀವು ಕಷ್ಟ ಮತ್ತು ಶೋಧನೆಗಳ ದೂರನ್ನು ಹೇಳುವಾಗ, ನಮಗೆ ಶೋಧನೆಯನ್ನು ಗೆಲ್ಲುವುದಕ್ಕಾಗುವುದಿಲ್ಲ ಎಂದು ಹೇಳುವಾಗ, ನೀವು ಸಹನೆಯನ್ನು ಕಳೆದು ಕೊಂಡವರಾಗಿ ನಿಮ್ಮ ಕ್ರೈಸ್ತೀಯ ಜೀವಿತವು ಕಷ್ಟವಾಗಿ ಬಿಡುತ್ತದೆ. ಆವಾಗ ಒಂದು ವಿಷಯ ಖಂಡಿತವಾದದು ಅದೇನೆಂದರೆ ನೀವು ಯೇಸುಕ್ರಿಸ್ತನ ನೊಗವನ್ನು ಹೊರುತ್ತಿರದೆ ಮತ್ತೊಬ್ಬ ಯಜಮಾನನ ಹೊರೆಯನ್ನು ಹೊತ್ತುಕೊಂಡಿರುತ್ತೀರಿ. ಎಲೆನ್ ಜಿ ವೈಟಮ್ಮನವರ ಚೈಲ್ಡ್ ಗೈಡೆನ್ಸ್, ಪುಟ 27.

"ನಮಗೆ ಸ್ಥಿರವಾದ ಜಾಗ್ರತೆ, ಶ್ರದ್ಧೆ ಮತ್ತು ಪ್ರೀತಿಪೂರ್ವಕವಾದ ಸಮರ್ಪಣೆ ಇರಬೇಕು, ಆದರೆ ಇವುಗಳು ನಾವು ನಮ್ಮ ಆತ್ಮವನ್ನು ದೇವರ ಶಕ್ತಿಯಿಂದ ನಂಬಿಕೆಯಲ್ಲಿ ಇಟ್ಟುಕೊಂಡಾಗ ಸಹಜವಾಗಿ ನಮಗೆ ಬರುತ್ತವೆ. ನಾವು ನಮ್ಮ ದೇವರಿಗೆ ಮೆಚ್ಚಿಗೆಯಾಗುವಂತೆ ನಾವು ಏನನ್ನೂ ಮಾಡಲಾರೆವು ಸಂಪೂರ್ಣವಾಗಿ ಏನನ್ನೂ ಮಾಡಲಾರೆವು. ನಾವು ಎಂದೆಂದಿಗೂ ನಮ್ಮ ಮೇಲಾಗುವ ನಮ್ಮ ಒಳ್ಳೆಯ ಕ್ರಿಯೆಗಳ ಮೇಲಾಗಲಿ ಭರವಸೆಯಿಡಬಾರದು. ಯಾವಾಗಲೂ ತಪ್ಪು ಮಾಡುವ ಪಾಪಸ್ವರೂಪರಾದ ನಾವು ಕ್ರಿಸ್ತನ ಬಳಿಗೆ ಬಂದರೆ ಆತನ ಪ್ರೀತಿಯಲ್ಲಿ ನಾವು ವಿಶ್ರಾಂತಿಯನ್ನು ಕಂಡುಕೊಳ್ಳಬಹುದು.

ನಮಗಾಗಿ ಶಿಲುಬೆಯೇರಿದ ರಕ್ಷಕನ ಅರ್ಹತೆಗಳ ಮೇಲೆ ಸಂಪೂರ್ಣವಾದ ಭರವಸೆಯಿಡುವವರನ್ನು ದೇವರು ಅಂಗೀಕಾರ ಮಾಡಿಕೊಳ್ಳುತ್ತಾನೆ. ಪ್ರೀತಿಯು ಹೃದಯದಲ್ಲಿ ಉಕ್ಕುತ್ತದೆ. ಆವಾಗ ನೀವು ಆನಂದಪರವಶರಾದ ಅನುಭವ- ವಾಗುತ್ತದೆ. ಆದರೆ ನಿಶ್ಚಲವಾದ ಶಾಂತವಾದ ಭರವಸೆಯಿರುತ್ತದೆ. ಎಲ್ಲಾ ಹೊರೆಗಳು ಹಗುರವಾಗುತ್ತವೆ; ಯಾಕೆಂದರೆ ಕ್ರಿಸ್ತನು ನಿಮ್ಮ ಮೇಲೆ ಹೊರಿಸಿರುವುದು ಮೃದುವಾದದ್ದು, ಕೆಲಸ ಮಾಡುವುದು ಸಂತೋಷದಾಯಕವಾಗಿರುತ್ತದೆ, ತ್ಯಾಗವು ಸುಖಕರವಾಗಿರುತ್ತದೆ. ಕತ್ತಲೆಯಿಂದ ಆವರಿಸಿಕೊಂಡಿದ್ದ ಮಾರ್ಗವು ನೀತಿ ಸೂರ್ಯನ ಕಿರಣಗಳಿಂದ ಬೆಳಗುತ್ತದೆ. ಬೆಳಕಿನಲ್ಲಿ ನಡೆಯುವುದು ಎಂದರೆ ಹೀಗೆ ಕ್ರಿಸ್ತನು ಬೆಳಕಿನಲ್ಲಿ ಇರುವಂತೆ" - ಎಲೆನ್ ಜಿ ವೈಟಮ್ಮನವರ Faith and Works ಪುಟ 38. 39.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನೀವು ಅಂತಿಮವಾಗಿ ನಿಮ್ಮನ್ನು ಕ್ರಿಸ್ತನಿಗೆ ಒಪ್ಪಿಸಿಕೊಟ್ಟ ಸಂದರ್ಭವನ್ನು ನೆನಪಿನಲ್ಲಿಟ್ಟುಕೊಂಡಿರುವಿರಾ? ಈ ಸಂದರ್ಭವನ್ನು ನಿಮ್ಮ ತರಗತಿಯಲ್ಲಿ ಹಂಚಿಕೊಳ್ಳಿರಿ. ವಿಶೇಷವಾಗಿ ಒಪ್ಪಿಸಿಕೊಟ್ಟ ಕಾರಣವನ್ನು ಹಂಚಿಕೊಳ್ಳಿರಿ.`

`2. ಮತ್ತಾಯ 11:25-27ರಲ್ಲಿರುವ ಪ್ರಾರ್ಥನೆಯನ್ನು ಅಧ್ಯಯನ ಮಾಡಿರಿ ಮತ್ತು ನಾವು ಕೃಪೆಯ ಜ್ಞಾನವನ್ನು ಹೇಗೆ ಹೊಂದಬಹುದೆಂದು ತರಗತಿಯಲ್ಲಿ ಚರ್ಚಿಸಿರಿ. ದೇವರು ಯಾಕೆ ಜ್ಞಾನಿಗಳಿಗೂ ಬುದ್ಧಿವಂತರಿಗೂ ತನ್ನ ರಕ್ಷಣೆಯ ಯೋಜನೆಯನ್ನು ಮರೆಮಾಡಿ ಬಾಲಕರಿಗೆ ಪ್ರಕಟಮಾಡಿದನು?`

`3. ನಮ್ಮ ಸುತ್ತಲೂ ಇರುವ ಜನರು ಹೊರೆ ಹೊತ್ತವರಾಗಿ ಯೇಸುಕ್ರಿಸ್ತನ ಹತ್ತಿರ ಬಂದು ವಿಶ್ರಾಂತಿಯನ್ನು ಹೊಂದಿಕೊಳ್ಳುವ ಹಾಗೆ ನಿಜ ಜೀವಿತದಲ್ಲಿ ಹೇಗೆ ಸಹಾಯ ಮಾಡಬಹುದು?`

`4. "ನಾನು ಸಾತ್ವಿಕನೂ ದೀನ ಮನಸ್ಸುಳ್ಳವನೂ ಆಗಿದ್ದೇನೆ” ಎಂಬ ಆಲೋಚನೆಯ ಬಗ್ಗೆ ಹೆಚ್ಚು ಧ್ಯಾನಿಸೋಣ. ನಾವು ಯಾವಾಗಲೂ ನಮ್ಮನ್ನು ತಗ್ಗಿಸಿಕೊಂಡು ದೀನರಾಗಿರಬೇಕೆ, ಸ್ವಗೌರವವು ವ್ಯಕ್ತಿಗೆ ಅಷ್ಟು ಕೆಟ್ಟದ್ದೆ? ಜನರು ಬಗ್ಗೆ ಸಂಶಯಪಟ್ಟುಕೊಂಡು ಕಷ್ಟಪಡುತ್ತಿರುವಾಗ ತಮ್ಮ ಬಗ್ಗೆ ತಾವು ಒಳ್ಳೆಯ ಭಾವನೆ ಇಟ್ಟುಕೊಳ್ಳಬಾರದೆ? ಹೇಗೆ ಶಿಲುಬೆ ಮತ್ತು ಶಿಲುಬೆಯು ಪ್ರತಿನಿಧಿಸುವಂಥದ್ದು ಯೇಸು ಎಂದರೆ ಸಾತ್ವಿಕತೆ ಮತ್ತು ದೀನಮನಸ್ಸು ಎಂಬುದಾಗಿ ಅರ್ಥಮಾಡಿಕೊಳ್ಳಲು ಸಹಾಯ ಮಾಡುತ್ತದೆ. ಶಿಲುಬೆಯ ಸಮ್ಮುಖದಲ್ಲಿ ಸಾತ್ವಿಕತೆ ಮತ್ತು ದೀನ ಮನಸ್ಸು ಮಾತ್ರ ನಿಜವಾದ, ಸರಿಯಾದ ಮನೋಭಾವನೆಯಾಗಿರುತ್ತದೆ ಯಾಕೆ?`