---
title:  ನನ್ನ ನೊಗವನ್ನು ನಿಮ್ಮ ಮೇಲೆ ತೆಗೆದುಕೊಳ್ಳಿರಿ
date:   26/07/2021
---

`ಮತ್ತಾಯ 11:29,30 ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ನಮಗೆ ತನ್ನ ವಿಶ್ರಾಂತಿಯ ವಾಗ್ದಾನ ನೀಡಿದ ಕೂಡಲೇ ತನ್ನ ನೊಗವನ್ನು ಎತ್ತಿಕೊಳ್ಳಿರಿ ಎಂದು ಆಜ್ಞಾಪಿಸುತ್ತಾನೆ ಏಕೆ?`

ಮೊದಲ ಆಜ್ಞಾಪನೆಯ ಪದ 'ಬನ್ನಿರಿ' (ಮತ್ತಾಯ 11:28) ಎಂಬುದರ ಜೊತೆಗೆ ಮತ್ತಾಯ 11:29ರಲ್ಲಿ ಮತ್ತೆರಡು ಪದಗಳಾದ 'ತೆಗೆದುಕೊಳ್ಳಿರಿ' ಮತ್ತು “ಕಲಿತುಕೊಳ್ಳಿರಿ' ಎಂಬುವು ಯೇಸುಕ್ರಿಸ್ತನ ಜೊತೆಗಿದ್ದ ಜನರ ಗಮನಕ್ಕೆ ಬರುತ್ತವೆ. ನಾವು ಆತನ ನೊಗವನ್ನು ತೆಗೆದುಕೊಂಡು ಆತನಲ್ಲಿ ಕಲಿತುಕೊಳ್ಳಬೇಕಾಗಿದೆ.

ತಂದೆ ಮತ್ತು ಮಗನ ಮಧ್ಯೆ ಇರುವ ದೈವೀಕ ನಿಕಟ ಸಂಬಂಧವು (ಈಗಾಗಲೇ ಮತ್ತಾಯ 11:25-27ರಲ್ಲಿ ಇರುವಂತೆ) ನೊಗದ ರೂಪಕವನ್ನು ವಿವರಿಸುವ ಬಲಯುತವಾದ ನಿದರ್ಶನವಾಗಿ ಕೊಡಲ್ಪಟ್ಟಿದೆ. ತಂದೆ ಮತ್ತು ಮಗ ಇಬ್ಬರು ಒಂದಾಗಿ ಮಾನವಕುಲವನ್ನು ರಕ್ಷಿಸಲು ಕೆಲಸ ಮಾಡುತ್ತಿದ್ದಾರೆ. ನೊಗವು ವಿಧೇಯತ್ವಕ್ಕೆ ಸಂಕೇತವಾಗಿದೆ (ಯೆರೆಮೀಯ 27ನೇ ಅಧ್ಯಾಯವನ್ನು ನೋಡಿರಿ). ಇದು ಒಂದಾದ ಉದ್ದೇಶಕ್ಕೂ ರೂಪಕವಾಗಿದೆ. ನಾವು ಆತನ ನೊಗಕ್ಕೆ ಒಳಪಟ್ಟು ನಮ್ಮ ಸುತ್ತವಿರುವ ಇತರರನ್ನು ಆಶೀರ್ವದಿಸುವ ಕೆಲಸವನ್ನು ಅಂಗೀಕರಿಸುತ್ತೇವೆ. ನಾವು ಆತನ ನೊಗವನ್ನು ಹೊರುತ್ತಾ ಇಲ್ಲ. ಆದರೆ ಆತನ ಜೊತೆ ನೊಗವನ್ನು ಎಳೆಯುತ್ತಿದ್ದೇವೆ. ಯಾಕೆಂದರೆ ಆತನ ಮೊಗವು ಮೃದುವಾಗಿದೆ ಮತ್ತು ಆತನ ಹೊರೆಯು ಹೌರವಾಗಿದೆ (ಮತ್ತಾಯ 11:30).

ಎರಡನೆ ಆಜ್ಞಾಪನೆ ಪದ 'ನನ್ನಿಂದ ಕಲಿತುಕೊಳ್ಳಿರಿ'. ಇದೇ ಪರಿಕಲ್ಪನೆಯನ್ನು ತಿರುಗಿ ಹೇಳುತ್ತದೆ. ಗ್ರೀಕ್ ಭಾಷೆಯಲ್ಲಿ ಕ್ರಿಯಪದವಾಗಿ 'ಕಲಿತುಕೊಳ್ಳಿರಿ' (ಕಲಿ) ಎಂಬುದು ಶಿಷ್ಯ ಎಂಬುದಕ್ಕೆ ಸೇರ್ಪಡುತ್ತದೆ. ನಾವು ಕ್ರಿಸ್ತನಲ್ಲಿ ಕಲಿತುಕೊಂಡರೆ ನಿಜವಾಗಿಯೂ ಆತನ ಶಿಷ್ಯರಾಗುತ್ತೇವೆ. ವಿಧೇಯತೆ ಮತ್ತು ಬದ್ಧತೆ ಶಿಷ್ಯತ್ವದ ಮುಖ್ಯ ಗುಣಲಕ್ಷಣವಾಗಿದೆ.

`ಭಾರವನ್ನು ಹೊತ್ತಿರುವುದಕ್ಕೂ (ಮತ್ತಾಯ 11:28) ಆತನ ನೊಗವನ್ನು ಎತ್ತಿಕೊಳ್ಳುವುದಕ್ಕೂ ಏನು ವ್ಯತ್ಯಾಸ (ಮತ್ತಾಯ 11:29)`

ನೊಗವು ಯೆಹೂದ್ಯಮತದಲ್ಲಿ ಧರ್ಮಶಾಸ್ತ್ರಕ್ಕೆ ಸಾಮಾನ್ಯವಾದ ರೂಪಕ ಪದವಾಗಿದೆ. ಅಪೊಸ್ತಲರ ಕೃತ್ಯ 15:10 ಸುನ್ನತಿಗೆ ಸಂಬಂಧಪಟ್ಟ ನಿಯಮಕ್ಕೆ ಉಲ್ಲೇಖಿಸಲಾಗಿದೆ. ಗಲಾತ್ಯ 5:1ರಲ್ಲಿ ದಾಸತ್ವದ ನೊಗಕ್ಕೆ ಬದಲಾಗಿ ಯೇಸುಕ್ರಿಸ್ತನು ಕೊಡುವ ಬಿಡುಗಡೆಗೆ ಬಳಸಲಾಗಿದೆ. ಇಲ್ಲಿ ಧರ್ಮಶಾಸ್ತ್ರದ ಮೂಲಕ ರಕ್ಷಣೆ ಎಂಬುದನ್ನು ಸೂಚಿಸುತ್ತದೆ. ಯೇಸುಕ್ರಿಸ್ತನ ಜೊತೆ ತಳಿಕೆ ಹಾಕಿಕೊಳ್ಳುವುದು ಆತನ ಸುವಾರ್ತೆ ಸೇವೆಯನ್ನು ಮಾಡುವುದಕ್ಕೆ ಆತನ ಹೆಜ್ಜೆ ಜಾಡನ್ನು ಬದ್ಧತೆಯಿಂದಲೂ ವಿಧೇಯತ್ವದಿಂದಲೂ ಅನುಸರಿಸಿ ನಡೆಯುವುದಕ್ಕೆ ಒತ್ತು ನೀಡುತ್ತದೆ. ಯೇಸುಕ್ರಿಸ್ತನು ಶಿಲುಬೆಯ ಮೇಲೆ ನಮಗಾಗಿ ಗೆದ್ದುಕೊಂಡ ರಕ್ಷಣೆಗೆ ನಮ್ಮದ್ಯಾವುದನ್ನು ಸೇರಿಸುವ ಪ್ರಯತ್ನ ಮಾಡದಿದ್ದರೆ ನಾವು ಆತನ ರಾಯಭಾರಿಗಳಾಗಿ ನಮ್ಮ ಸುತ್ತಲಿರುವ ಜನರಿಗೆ ಸುವಾರ್ತೆಯನ್ನು ಸಾರುವವರಾಗಿರುತ್ತೇವೆ. ಯೇಸುಕ್ರಿಸ್ತನು ಪರ್ವತ ಪ್ರಸಂಗದಲ್ಲಿ ಧರ್ಮಶಾಸ್ತ್ರದ ಬಗ್ಗೆ ಮಾಡಿರುವ ವ್ಯಾಖ್ಯಾನವು (ಮತ್ತಾಯ 5 ರಿಂದ 7 ಅಧ್ಯಾಯಗಳು) ಫರಿಸಾಯರು ಪರಿಗಣಿಸುವುದಕ್ಕಿಂತಲೂ ಕಟ್ಟುನಿಟ್ಟಾಗಿವೆ (ಧರ್ಮಶಾಸ್ತ್ರಕ್ಕೆ ನಿಷ್ಠವಾಗಿವೆ). ಇದು ಹೃದಯವನ್ನು ಶಸ್ತ್ರಚಿತ್ಸೆಗೆ ಒಳಪಡಿಸಿ ನಮ್ಮ ಉದ್ದೇಶಗಳನ್ನು ಮಾರ್ಪಡಿಸುತ್ತದೆ. ಆದುದರಿಂದ ಆತನ ಮೊಗವು ಮೃದುವಾಗಿರುತ್ತದೆ ಮತ್ತು ಹೊರೆಯು ಹೌರವಾಗಿರುತ್ತದೆ (ಮತ್ತಾಯ 11:30).

`ಎಂಥಾ ಅದ್ಭುತವಾದ ವಾಗ್ದಾನ! ನಮ್ಮ ಆತ್ಮಕ್ಕೆ ಅವಶ್ಯವಾದ ವಿಶ್ರಾಂತಿ. ನೀವು ಹೇಗೆ ವಿಶ್ರಾಂತಿಯನ್ನು ಅನುಭವಿಸಿರುವಿರಿ? ಅದು ಹೇಗಿರುತ್ತದೆ? ಯೇಸುಕ್ರಿಸ್ತನ ಮೇಲೆ ಆತನು ನಮಗೆ ಏನು ವಾಗ್ದಾನ ಮಾಡಿದ್ದಾನೋ ಅದರ ಮೇಲೆ ಗಮನ ಹರಿಸುವಾಗ ನಾವು ಹೇಗೆ ವಿಶ್ರಾಂತಿಯನ್ನು ಹೊಂದಲು ಆರಂಭಿಸುತ್ತೇವೆ?`