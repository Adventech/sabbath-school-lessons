---
title:  ನಾನು ಸಾತ್ವಿಕನೂ ದೀನ ಮನಸ್ಸುಳ್ಳವನೂ ಆಗಿದ್ದೇನೆ
date:   27/07/2021
---

ಸಾತ್ವಿಕ ಸ್ವಭಾವವನ್ನು ಜನರು ಇಂದು ಕೀಳಾಗಿ ಕಾಣುತ್ತಾರೆ. ದೀನರನ್ನು ಕಂಡರೆ ನಗುತ್ತಾರೆ. ಸಾಮಾಜಿಕ ಮಾಧ್ಯಮಗಳು ನಮಗೆ ಅಬ್ಬರ, ಗದ್ದಲ ಅಸಹಜ ಮತ್ತು ಕೃತ್ತಿಮವಾದ ವಿಷಯಗಳಿಗೆ ಆಕರ್ಷಿತವಾಗುವುದನ್ನು ಕಲಿಸಿಬಿಟ್ಟಿವೆ. ನಿಜವಾಗಿಯೂ ಬಹಳ ವಿಷಯಗಳಲ್ಲಿ ಲೋಕದ ಮಾನದಂಡವು ದೇವರು ಮುಖ್ಯವಾಗಿ ಪರಿಗಣಿಸುವ ಮೌಲ್ಯಗಳಿಗೆ ವಿರುದ್ಧವಾಗಿವೆ.

"ಸತ್ಯದ ಪರಿಜ್ಞಾನವು ಪರಿಶುದ್ಧತೆಯ ಉದ್ದೇಶದ ಮೇಲೆ ಆತುಕೊಂಡಿರುವಂತೆ ಬುದ್ಧಿವಂತರ ಬುದ್ಧಿಯನ್ನು ಆತುಕೊಂಡಿಲ್ಲ. ಯಾರು ಹೃದಯದಲ್ಲಿ ದೀನರಾಗಿ ದೈವಸಹಾಯವನ್ನು ಬಯಸುತ್ತಾರೋ ಅವರಿಗೆ ದೇವದೂತರು ಬಂದು ಸಹಾಯ ಮಾಡುತ್ತಾರೆ. ಅವರು ಸತ್ಯದ ಸಮೃದ್ಧವಾದ ಉಗ್ರಾಣವನ್ನು ತೆರೆಯುವಂತೆ ಅವರಿಗೆ ಪರಿಶುದ್ಧಾತ್ಮನು ಕೊಡಲ್ಪಡುತ್ತಾನೆ"- ಎಲೆನ್ ಜಿ ವೈಟಮ್ಮನವರ ಕ್ರೈಸ್ಟ್ ಆಪ್ಟೆಕ್ಸ್ ಲೆಸೆನ್ಸ್, 59ನೇ ಪುಟ.

`ಮತ್ತಾಯ 5:5 ಮತ್ತು 1 ಪೇತ್ರ 3:4, ಯೆಶಾಯ 57:15ನ್ನು ಓದಿರಿ. ನೀವು ಶಾಂತತೆ ಮತ್ತು ದೀನತೆಯು ಈ ವಚನಗಳ ಮೇಲೆ ಆಧಾರಗೊಂಡಿದೆ ಎಂದು ಹೇಗೆ ವಿವರಿಸುವಿರಿ?`

2 ಕೊರಿಂಥ 10:1ನೇ ನನ್ನ ಪೌಲನು ಯೇಸುಕ್ರಿಸ್ತನ ಶಾಂತಮನಸ್ಸನ್ನೂ ಸಾತ್ವಿಕತ್ವವನ್ನೂ ಕುರಿತು ಹೇಳುತ್ತಾನೆ. ಶಾಂತತೆ ಮತ್ತು ದೀನತೆ ಎಂಬ ತಮ್ಮ ನೆಲೆಯ ಮೇಲೆ ನಿಲ್ಲಲಾರದೆ ಪ್ರಭಾವಕ್ಕೆ ಮಣಿಯುವ ಗುಣಸ್ವಭಾವವಲ್ಲ. ಸ್ವತಃ ಯೇಸುಕ್ರಿಸ್ತನು ತನ್ನ ಸುವಾರ್ತಾ ಸೇವೆ ನೆರವೇರಿಸುವತನಕ ವಿರೋಧಗಳನ್ನು ತಪ್ಪಿಸಿಕೊಳ್ಳುತ್ತಾ ಬಂದನು (ಯೋಹಾನ 4:1-3). ವಿರೋಧ ಬಂದಾಗಲೆಲ್ಲಾ ದಿಟ್ಟವಾಗಿ ಪ್ರತಿಕ್ರಿಯೆ ನೀಡಿದನು. ಆದರೂ ದಯಾಪೂರ್ವಕವಾಗಿ ಮಾತಾಡುತ್ತಿದ್ದನು. ಆತನು ಶಿಲುಬೆಗೆ ಹಾಕಿಸಿಕೊಳ್ಳುವುದಕ್ಕೆ ಮುಂಚೆ ಯೆರೂಸಲೇಮಿನ ನಾಶಕ್ಕಾಗಿ ಮೌನವಾಗಿ ಕಂಬನಿಗರೆದನು (ಲೂಕ 19:41-44).

ಹೊಸ ಒಡಂಬಡಿಕೆಯಲ್ಲಿ ಯೇಸುಕ್ರಿಸ್ತನು ಬಹಳ ಸಲ ಎರಡನೇ ಮೋಶೆ ಎಂಬುದಾಗಿ ಬಣ್ಣಿಸಲ್ಪಟ್ಟಿದ್ದಾನೆ. ಆತನು ತನ್ನ ರಾಜ್ಯದ ನಿಯಮಗಳನ್ನು ಜನರ ಮುಂದೆ ಬಿಚ್ಚಿಡುವಾಗ ಗುಡ್ಡದ ಮೇಲಿಂದ ಮಾತಾಡಿದನು (ಪರ್ವತ ಪ್ರಸಂಗ ಮತ್ತಾಯ 5:1). ಆತನು ಅದ್ಭುತವಾಗಿ ಜನರ ದೊಡ್ಡಗುಂಪಿಗೆ ಆಹಾರ ಕೊಟ್ಟನು (ಮತ್ತಾಯ 14:13-21). ಅರಣ್ಯಕಾಂಡ 12:3ನೇ ವಚನವು ಮೋಶೆಯನ್ನು ಸಾತ್ವಿಕನು ಎಂದು ಹೇಳುತ್ತದೆ. ಅದು ಮತ್ತಾಯ 11:29ನೇ ವಚನದಲ್ಲಿ ಪ್ರತಿಧ್ವನಿಗೊಂಡಿದೆ. ಯೇಸುಕ್ರಿಸ್ತನು ಐದುಸಾವಿರ ಜನರಿಗೆ ಆಹಾರ ಕೊಟ್ಟಾಗ ಅಲ್ಲಿದ್ದ ಜನರು ಆಶ್ಚರ್ಯಪಟ್ಟು "ಈತನು ನಿಜವಾಗಿಯೂ ಲೋಕಕ್ಕೆ ಬರಬೇಕಾಗಿದ್ದ ಪ್ರವಾದಿಯು" ಎಂದು ಹೇಳಿದರು (ಯೋಹಾನ 6:14). ಇದು ಮೋಶೆಯ ಪಾತ್ರವನ್ನು ಕುರಿತು ಹೇಳುವ ಧ.ಕಾಂಡ 18:15ನೇ ವಚನ.

ಯೇಸುಕ್ರಿಸ್ತನ ದೀನತೆ ಮತ್ತು ಶಾಂತತೆ ನಿಚ್ಚಳವಾಗಿ ಮೋಶೆಯನ್ನು ಮೀರಿ ನಿಲ್ಲುತ್ತದೆ. ಹೌದಲ್ಲವೇ, ಆತನು ನಮ್ಮ ದೈವೀಕ ರಕ್ಷಕನು. ಒಂದು ವೇಳೆ ಮೋಶೆಯು ತನ್ನ ಜನರನ್ನು ರಕ್ಷಿಸಲು ಪ್ರಾಣ ತೆತ್ತಿದ್ದರೆ ಆತನ ಮರಣವು ಯಾವುದನ್ನೂ ಪೂರೈಸುತ್ತಿರಲಿಲ್ಲ (ವಿ.ಕಾಂಡ 32:32). ಯಾಕೆಂದರೆ ಮೋಶೆಯು ಒಬ್ಬ ಪಾಪಿಯಾಗಿ ರಕ್ಷಕನ ಅಗತ್ಯ ಅವನಿಗೂ ಇತ್ತು. ಹಾಗಾಗಿ ಪಾಪ ಹೊತ್ತವನು ಪಾಪಕ್ಕೆ ಪರಿಹಾರ ತೆರಲು ಸಾಧ್ಯವೇ. ನಾವು ಮೋಶೆ ಮತ್ತು ಆತನ ಜೀವನದ ಕಥೆಯಿಂದ ಕಲಿಯಬಹುದಾದರೂ ನಾವು ನಮ್ಮ ರಕ್ಷಣೆಯನ್ನು ಅವನಿಂದ ಕಂಡುಕೊಳ್ಳಲು ಸಾಧ್ಯವಿಲ್ಲ. ಆದರೆ ನಮ್ಮ ಜಾಗದಲ್ಲಿ ನಮ್ಮ ಬದಲಿಗೆ ನಿಲ್ಲುವ ರಕ್ಷಕನು ನಮಗೆ ಬೇಕಾಗಿದ್ದಾನೆ. ಕೇವಲ ಮಧ್ಯಸ್ಥನಾಗಿ ಮಾತ್ರವಲ್ಲ ನಮ್ಮ "ಬದಲಿಯಾಗಿ" ಬೇಕಾಗಿದ್ದಾನೆ. ಮಧ್ಯಸ್ಥನ ಮಧ್ಯಸ್ಥಿಕೆಯು ನಮಗೆ ಮುಖ್ಯವಾದರೂ ಶಿಲುಬೆಯಲ್ಲಿ ತೂಗಾಡಿದ ರಕ್ಷಕನು ತಾನೆ ನಮ್ಮ ಉಲ್ಲಂಘನೆಯ ನಿಮಿತ್ತ ನಾವು ತೆರಬೇಕಾದ ದಂಡವನ್ನು ತೆತ್ತು ನಮ್ಮನ್ನು ರಕ್ಷಿಸಿದ್ದಾನೆ. ಆದುದರಿಂದ ಯೇಸುಕ್ರಿಸ್ತನು ಎಷ್ಟೇ ದೊಡ್ಡ ಉದಾಹರಣೆಯಾಗಿರಬಹುದು, ಶಿಲುಬೆ ಮತ್ತು ಪುನರುತ್ಥಾನವಿಲ್ಲದೆ ಹೋದರೆ ಯಾವುದೂ ಏನೂ ಅಲ್ಲವಾಗಿ ಬಿಡುತ್ತದೆ.