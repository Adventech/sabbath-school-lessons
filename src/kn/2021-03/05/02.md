---
title:  ನಾನು ನಿಮಗೆ ವಿಶ್ರಾಂತಿಯನ್ನು ಕೊಡುವೆನು
date:   25/07/2021
---

`ಮತ್ತಾಯ 11:20-28ನ್ನು ಓದಿರಿ. ಇಲ್ಲಿ ಯೇಸುಕ್ರಿಸ್ತನು ಎಲೈ ಕಷ್ಟಪಡುವವರೇ ಹೊರೆಹೊತ್ತವರೇ ನೀವೆಲ್ಲರೂ ನನ್ನ ಬಳಿಗೆ ಬನ್ನಿರಿ ನಾನು ನಿಮಗೆ ವಿಶ್ರಾಂತಿಯನ್ನು ಕೊಡುವೆನು ಎಂದು ಹೇಳುತ್ತಾನೆ. ಈ ಹೇಳಿಕೆಯ ಸಂದರ್ಭವೇನು ಯೇಸುಕ್ರಿಸ್ತನು ಹೇಗೆ ನಮಗೆ ವಿಶ್ರಾಂತಿಯನ್ನು ಕೊಡುತ್ತಾನೆ?`

ನಮ್ಮ ಹಾಗೆ ಯೇಸುಕ್ರಿಸ್ತನು ಸಂದರ್ಭವಿಲ್ಲದೆ ಮಾತಾಡುವುದೇ ಇಲ್ಲ. ಆತನನ್ನು ಅರ್ಥಮಾಡಿಕೊಳ್ಳಲು ಆವಾಗ ಸುತ್ತಮುತ್ತಲು ಇರುವ ನಿರ್ದಿಷ್ಟ ಸಂದರ್ಭವನ್ನು ನಾವು ಗ್ರಹಿಸಿಕೊಳ್ಳುವ ಅಗತ್ಯವಿದೆ ವಿಶೇಷವಾಗಿ ನಾವು ಯೇಸುಕ್ರಿಸ್ತನನ್ನು ಅಪಾರ್ಥ ಮಾಡಿಕೊಳ್ಳುವುದನ್ನು ತಪ್ಪಿಸಬೇಕು. ಮತ್ತಾಯನ ಸುವಾರ್ತೆಯಲ್ಲಿ 11ನೇ ಅಧ್ಯಾಯವು ಮತ್ತೊಂದು ಕಡೆಗೆ ತಿರುಗಿಕೊಳ್ಳುವ ಸ್ಥಳವಾಗಿದೆ. ಗಲಿಲಾಯ ಸೀಮೆಯ ಮುಖ್ಯ ಪಟ್ಟಣಗಳಲ್ಲಿ ಬಹಿರಂಗವಾಗಿ ಮಾಡಿದ ಖಂಡನೆಗಳು ಬಹಳ ಹರಿತವಾದವು- ಗಳಾಗಿದ್ದವು. ಯೇಸುಕ್ರಿಸ್ತನು ನಮ್ಮ ಮನದಿಚ್ಚೆಗೆ ಹೊಂದುವಂತೆ ಮಾತಾಡುತ್ತಿರಲಿಲ್ಲ; ಎಲ್ಲಿ ನೋಯುತ್ತದೋ ಅಲ್ಲಿಗೆ ತನ್ನ ಬೆರಳುಗಳನ್ನು ಹಾಕುತ್ತಿದ್ದನು; ಆತನು ತಪ್ಪಾದ ಜನರೊಂದಿಗೆ ಬೆರೆಯುತ್ತಿದ್ದನು (ಮತ್ತಾಯ 9:9-13). ಆತನು ತನಗೆ ಪಾಪಗಳನ್ನು ಕ್ಷಮಿಸುವ ಅಧಿಕಾರವಿದೆ ಎಂದು ಹೇಳುತ್ತಿದ್ದ ಮಾತುಗಳು ಧಾರ್ಮಿಕ ನಾಯಕರ ದೃಷ್ಟಿಯಲ್ಲಿ ಆಘಾತವನ್ನುಂಟು ಮಾಡುತ್ತಿತ್ತು (ಮತ್ತಾಯ 9:1-8).

ಯೇಸುಕ್ರಿಸ್ತನು ಕೆಲವು ಬಲಯುತವಾದ ಖಂಡನೆಯ ಮಾತುಗಳನ್ನು ಜನರಿಗೆ ಆಡುತ್ತಿದ್ದನು. ಅವರಿಗೆ ಇಷ್ಟವಾಗದ ರೀತಿಯಲ್ಲಿ ಸೋದೋಮಿಗೆ ಹೋಲಿಸುತ್ತಿದ್ದನು. ಆವಾಗ ಸೋದೋಮ್ ಎಂದರೆ ಅತಿದುಷ್ಟತನದ ಸ್ಥಳಕ್ಕೆ ಹೆಸರಾಗಿತ್ತು. "ನ್ಯಾಯ ವಿಚಾರಣೆಯ ದಿನದಲ್ಲಿ ನಿನ್ನ ಗತಿಗಿಂತಲೂ ಸೊಡೋಮ್ ಸೀಮೆಯ ಗತಿಯು ಮೇಲಾಗಿರುವುದು" ಎಂದು ಹೇಳುತ್ತಾನೆ (ಮತ್ತಾಯ 11:24).

ಒತ್ತಡದ ಪರಿಸ್ಥಿತಿ ಏರುತ್ತಾ ಹೋಗುತ್ತದೆ. ಆದಾಗ್ಯೂ, ಇದೆಲ್ಲದರ ಮಧ್ಯೆ ಯೇಸುಕ್ರಿಸ್ತನು ವಿಷಯವನ್ನು ಬದಲಿಸಿ ಜನರಿಗೆ ವಿಶ್ರಾಂತಿಯನ್ನು ಕೋರುತ್ತಾನೆ. ಆತನು ಇದನ್ನು ಮಾಡಬಲ್ಲನು ಯಾಕೆಂದರೆ ನನ್ನ ತಂದೆಯು ಎಲ್ಲವನ್ನೂ ನನಗೆ ಒಪ್ಪಿಸಿದ್ದಾನೆ. ತಂದೆಯೇ ಹೊರತು ಇನ್ನಾವನೂ ಮಗನನ್ನು ತಿಳಿದವನಲ್ಲ" (ಮತ್ತಾಯ 11:27). ಯೇಸುಕ್ರಿಸ್ತನು ತನ್ನ ದೈವೀಕತೆ ಮತ್ತು ತನ್ನ ತಂದೆ ಜೊತೆಗಿದ್ದ ಐಕ್ಯತೆಯ ಆಧಾರದ ಮೇಲೆ ನಮಗೆ ವಿಶ್ರಾಂತಿಯನ್ನು ಕೊಡಲು ಶಕ್ತನಾಗಿದ್ದಾನೆ.

ನಾವು ನಮ್ಮ ಹೊರೆಗಳನ್ನು ನಮ್ಮಿಂದ ಇಳಿಸಿಕೊಳ್ಳುವ ಮೊದಲು ಅವುಗಳನ್ನು ನಾವು ಒಬ್ಬರೇ ಹೊರಲಾರೆವು ಎಂಬುದನ್ನು ಅರ್ಥಮಾಡಿಕೊಳ್ಳಬೇಕು. ಹೇಳಬೇಕೆಂದರೆ ನಮ್ಮ ನಿಜವಾದ ಪರಿಸ್ಥಿತಿ ನಾವು ಮನಗಾಣದೆ ಹೋದರೆ ವಿಶ್ರಾಂತಿ ಪಡೆಯುವುದಕ್ಕೋಸ್ಕರ ಬರಲಾರದೆ ಹೋಗುತ್ತೇವೆ. ಆದುದರಿಂದ ಯೇಸುಕ್ರಿಸ್ತನು ಕೊಡುವ ಆಹ್ವಾನವು ಅಗತ್ಯವಾಗಿದೆ.

ಮತ್ತಾಯ 11:28 ರಲ್ಲಿರುವ ಆತನ ಹೇಳಿಕೆಯು ಗ್ರೀಕ್ ಭಾಷೆಯಲ್ಲಿ ಆಜ್ಞಾಪಕವಾಗಿದ್ದು 'ಬನ್ನಿರಿ' ಎನ್ನುವುದು ಐಚ್ಛಿಕ ವಿಷಯವಲ್ಲ (ನಮ್ಮ ಇಷ್ಟಕ್ಕೆ ಒಳಪಡುವುದಿಲ್ಲ); 'ಬನ್ನಿರಿ' ಎನ್ನುವುದು ವಿಶ್ರಾಂತಿ ಹೊಂದುವುದಕ್ಕೆ ಪೂರ್ವ ನಿಬಂಧನೆ ಆಗಿದೆ. 'ಬನ್ನಿರಿ' ಎಂದರೆ ನಾವು ಸಂಪೂರ್ಣವಾಗಿ ನಮ್ಮ ನಿಯಂತ್ರಣವನ್ನು ಒಪ್ಪಿಸಿಕೊಡಬೇಕು. ಅನೇಕ ಸಂದರ್ಭಗಳಲ್ಲಿ ನಾವು ಅನೇಕ ವಿಷಯವನ್ನು ಸೌಕರ್ಯಪೂರ್ವಕವಾಗಿ ನಮ್ಮ ಜೀವನದಲ್ಲಿ ನಮ್ಮ ಸ್ಮಾರ್ಟ್‌ಫೋನ್ ಗಳಿಂದ ನಿಯಂತ್ರಿಸುತ್ತೇವೆ. ಯೇಸುಕ್ರಿಸ್ತನ ಹತ್ರಕ್ಕೆ ನಾವು ಸಹಜವಾಗಿ ಬರುವುದಿಲ್ಲ. ಹೇಳಬೇಕೆಂದರೆ ಹೆಚ್ಚಿನ ಜನರಿಗೆ ತಮ್ಮನ್ನು ಒಪ್ಪಿಸಿಕೊಡುವುದೆಂದರೆ ಕ್ರೈಸ್ತೀಯ ಜೀವಿತದಲ್ಲಿ ಬಹಳ ಕಠಿಣವಾದ ಭಾಗವಾಗಿದೆ.

ದೇವರು ಯೇಸುಕ್ರಿಸ್ತನ ಮೂಲಕ ಏನೆಲ್ಲಾ ಮಾಡಿದ್ದಾನೆಂಬುದನ್ನು ಮಾತಾಡಲು ಇಷ್ಟಪಡುತ್ತೇವೆ. ಅದು ಸರಿ ಕೂಡ ಆದರೆ ಅಂತಿಮದಲ್ಲಿ ನಾವು ಇನ್ನು ಯೇಸುಕ್ರಿಸ್ತನ ಹತ್ತಿರ ಬರುವುದಕ್ಕೆ ಪ್ರಜ್ಞಾಪೂರ್ವಕ ಆಯ್ಕೆಯನ್ನು ಮಾಡಬೇಕು. ಹಾಗೆಂದರೆ ನಾವು ಅವನಿಗೆ ಒಪ್ಪಿಸಿಕೊಡಬೇಕು (ಶರಣಾಗಬೇಕು). ಇಲ್ಲಿ ತಾನೆ ನಮ್ಮ ಆಯ್ಕೆಯ ಸ್ವಾತಂತ್ರದ ವಾಸ್ತವೀಕತೆ ಮುಂದೆ ನಿಲ್ಲುತ್ತದೆ ಮತ್ತು ಕ್ರೈಸ್ತೀಯ ಜೀವಿತದ ಕೇಂದ್ರ ಭಾಗವಾಗುತ್ತದೆ.

`ಯಾವ ಹೊರೆಗಳನ್ನು ನೀವು ಹೊತ್ತುಕೊಡು ಹೋಗುತ್ತಿದ್ದೀರಿ? ಅವುಗಳನ್ನು ಯೇಸುಕ್ರಿಸ್ತನಿಗೆ ಹೇಗೆ ಕೊಡುವಿರಿ ಮತ್ತು ದೊಡ್ಡ ಬೆಲೆಯನ್ನು ತೆತ್ತು ನಮಗೆ ಕೊಡಮಾಡಿರುವ ಆತನ ವಿಶ್ರಾಂತಿಯನ್ನು ಹೇಗೆ ಅನುಭವಿಸುತ್ತೇವೆ?`