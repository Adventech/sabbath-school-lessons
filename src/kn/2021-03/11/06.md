---
title:  ಪರಲೋಕ ಪಟ್ಟಣವನ್ನು ಗೆಲ್ಲುವುದು
date:   09/09/2021
---

ಇಬ್ರಿಯ 4ನೇ ಅಧ್ಯಾಯದಲ್ಲಿರುವ ತರ್ಕದ ಮುಖ್ಯ ಆಲೋಚನೆ ನಿರ್ದಿಷ್ಟವಾಗಿ ವ್ಯಕ್ತವಾಗುವುದು ಇಬ್ರಿಯ 4:8-11 ವಚನಗಳನ್ನು ಓದಿದಾಗ, ಯೆಹೋಶವನು ಇಸ್ರಾಯೇಲ್ಯರಿಗೆ ವಿಶ್ರಾಂತಿಯನ್ನು ಕೊಡಲಿಲ್ಲ. ದೇವರು ಸುಳ್ಳುಗಾರನಲ್ಲದ ಪ್ರಯುಕ್ತ ಮತ್ತೊಂದು ವಿಶ್ರಾಂತಿ ದೇವಜನರಿಗೆ ಉಳಿದಿರಬೇಕು. ಈ ದೇವಜನರು ಗುಂಪು ಪ್ರತ್ಯೇಕವಾಗಿ ಯೆಹೂದ್ಯ ವಿಶ್ವಾಸಿಗಳಿಂದ ಕೂಡಿರುವುದಿಲ್ಲ. ಈ ಗುಂಪು ಯೇಸುಕ್ರಿಸ್ತನನ್ನು ತಮ್ಮ ಸ್ವಂತ ರಕ್ಷಕನನ್ನಾಗಿ ಅಂಗೀಕರಿಸಿದವರನ್ನು ಸಹಾ ಒಳಗೊಂಡಿರುತ್ತದೆ.

`ಗಲಾತ್ಯ 3:26-29 ಓದಿರಿ. ಇಲ್ಲಿ ಶಿಲುಬೆಯ ನಂತರದ ಒಡಂಬಡಿಕೆಯ ಜನರ ಗುಣಲಕ್ಷಣಗಳನ್ನು ಗಮನಿಸಿರಿ. ನೀವೆಲ್ಲರೂ "ಕ್ರಿಸ್ತಯೇಸುವಿನಲ್ಲಿ ಒಂದೇ ಆಗಿರುವುದರಿಂದ ಯಹೂದ್ಯನು ಗ್ರೀಕನು ಎಂದೂ, ಆಳು ಒಡೆಯ ಎಂದೂ, ಗಂಡು ಹೆಣ್ಣು ಎಂಬ ಭೇದವಿಲ್ಲ" ಎಂದು ಪೌಲನು ಈ ಸಂದರ್ಭದಲ್ಲಿ ಹೇಳುವುದರ ಅರ್ಥವೇನು?`

ಇಬ್ರಿಯ 4ನೇ ಅಧ್ಯಾಯವನ್ನು 7ನೇ ದಿನದ ಸಬ್ಬತ್ತು ಆಚರಣೆಗೆ ಒತ್ತುಕೊಡುವುದಕ್ಕೆ ಉಪಯೋಗಿಸಿದ ಸಂದರ್ಭಗಳಿವೆ. ಹಾಗೆಯೇ ಈ ವಚನಗಳಲ್ಲಿ ಮತ್ತೊಂದು ವಿಶ್ರಾಂತಿಯ ಬಗ್ಗೆ (ಅಂತ್ಯಕಾಲದ ವಿಶ್ರಾಂತಿ) ಪ್ರಸ್ತಾಪವಿದೆ, ಈ ಸಂಗತಿಯನ್ನು ಪರಿಶೀಲಿಸಿದ ನಂತರ ಇದನ್ನೇ ಕೆಲವರು ವಿಶ್ರಾಂತಿಯ (ಸಬ್ಬತ್ತಿನ) ಸಿಂಧುತ್ವವನ್ನು ಪ್ರಶ್ನಿಸುವುದಕ್ಕೆ ಉಪಯೋಗಿಸುತ್ತಾರೆ. ಈ ಎರಡೂ ಅಭಿಪ್ರಾಯಗಳು ವಚನವನ್ನು ಸರಿಯಾಗಿ ಪ್ರತಿಬಿಂಬಿಸುವುದಿಲ್ಲ. ಈ ವಚನವು ಅಂತ್ಯಕಾಲದ ವಿಶೇಷವಾದ ದೇವರ ವಿಶ್ರಾಂತಿಯನ್ನು ಸೂಚಿಸುತ್ತದೆ, ನಾವು ಸೃಷ್ಟಿಯಾದಾ- ಗಲಿಂದಲೂ ಕೈಗೊಂಡು ನಡೆಯುವ ಸಬ್ಬತ್ತು ನಮಗೆ ಶಾಶ್ವತ ವಿಶ್ರಾಂತಿಯನ್ನು ನೀಡುವುದಿಲ್ಲ ಬದಲಿಗೆ ಒಂದು ಸಣ್ಣ ವಿಶ್ರಾಂತಿಯನ್ನು ಕೊಡುತ್ತದೆ, ಪ್ರತೀವಾರವು ಅಂತ್ಯಕಾಲದ ವಿಶ್ರಾಂತಿಯ ಅನುಭವವನ್ನು ಸವಿಯುವಂತೆ ಮಾಡುತ್ತದೆ. ಯೆಹೂದ್ಯರು ಸಬ್ಬತ್ತನ್ನು ನಿಜವಾಗಿ ಬರಬೇಕಾದ ಮುಂದಿನ ಲೋಕದ ಒಂದು ಸಣ್ಣ ಪೂರ್ವಸೂಚಕದಂತೆ ಅರ್ಥಮಾಡಿಕೊಂಡಿದ್ದಾರೆ. ಇವರು ಮುಂದೆ ಬರಲಿರುವ ಲೋಕವನ್ನು ಓಲಮ್ಹಾಬ ಎಂದು ಕರೆಯುತ್ತಾರೆ.

ಸಬ್ಬತ್ತಿನಂತಹ ವಿಶ್ರಾಂತಿಯು ದೇವಜನರಿಗೆ ಇನ್ನೂ ಸಹ ಕೈಗೊಳ್ಳಲು ಉಳಿದಿದೆ ಎಂಬುದು ಭೂಲೋಕದ ಚರಿತ್ರೆಯಲ್ಲಿ ದೇವರು ಹೊಂದಿಕೊಂಡ ಪ್ರಥಮ ವಿಶ್ರಾಂತಿಯನ್ನು ನೆನಪಿಸುತ್ತದೆ, ಅವನು ನಾವು ಕೂಡ ನಮ್ಮ ಕೆಲಸಗಳನ್ನು ನಿಲ್ಲಿಸಿ, ಆತನು ನಮಗೆ ವಾಗ್ದಾನ ಮಾಡಿದ ರಕ್ಷಣೆಯನ್ನು ನೆರವೇರಿಸುತ್ತಾನೆಂದು ಭರವಸೆ ಇಡಬೇಕೆಂದು ಅರ್ಥ ಕೊಡುತ್ತದೆ.

ಕೆಲವು ವ್ಯಾಖ್ಯಾನುಕಾರರು ಮಾಡುವ ವಾದಕ್ಕೆ ವ್ಯತಿರಿಕ್ತವಾದುದೇನೆಂದರೆ, ಸಬ್ಬತ್ತಿನ ಆಜ್ಞೆಯು ಯೇಸುಕ್ರಿಸ್ತನಲ್ಲಿ ಸಿಗುವ ರಕ್ಷಣೆಯಿಂದ ನೆರವೇರಲ್ಪಟ್ಟಿದೆ ಆದುದರಿಂದ ಸಬ್ಬತ್ತನ್ನು ಕೈಗೊಳ್ಳುವ ಅಗತ್ಯವಿಲ್ಲ ಎಂಬುದನ್ನು ಸಂದರ್ಭವು ಬೆಂಬಲಿಸುವುದಿಲ್ಲ. ನಮಗೆ ವಾಗ್ದಾನ ಮಾಡಲ್ಪಟ್ಟಿರುವ ವಿಶ್ರಾಂತಿಯನ್ನು ಯೇಸುಕ್ರಿಸ್ತನು ನಮಗಾಗಿ ಏನು ಮಾಡಿದ್ದಾನೋ ಅದು ಎಂದೆಂದಿಗೂ ಸತ್ಯವೇದಾಧಾರಿತ ಏಳನೇ ದಿನದ ಸಬ್ಬತ್ತನ್ನು ಬದಲಾಯಿಸುವುದಿಲ್ಲ, ಆದರೆ ಸಬ್ಬತ್ತಿನ ಅವಶ್ಯಕತೆಯನ್ನು ಹೆಚ್ಚಿಸುತ್ತದೆ.

ಸ್ವಯಂನಿರ್ಮಿತ ಜನರನ್ನು ಬಹಳವಾಗಿ ಗೌರವಿಸುವ ಈ ಲೋಕದಲ್ಲಿ ಕಠಿಣ ಪರಿಶ್ರಮಿಗಳು, ಕಾರ್ಯಸಾಧಕರು ಯೇಸುಕ್ರಿಸ್ತನಲ್ಲಿ ವಿಶ್ರಾಂತಿ ಹೊಂದಿಕೊಂಡು ಆತನ ಕೃಪೆಯಲ್ಲಿ ಭರವಸವಿಟ್ಟರೆ ಸಾಕು ನಮಗೆ ರಕ್ಷಣೆಯಾಗುತ್ತದೆ ಮತ್ತು ನಾವು ಮಾರ್ಪಡುತ್ತೇವೆ ಎಂಬುದು ಸಾಂಸ್ಕೃತಿಕ ವಿರೋಧವಾದ ಮಾತಾಗಿದೆ.

`ನಮ್ಮ ಪಾಪಗಳು ಬಹಳ ಘೋರವಾದವುಗಳು, ನಮ್ಮ ಹೃದಯಗಳು ಮಾರ್ಪಡುವುದಿಲ್ಲ, ನಮ್ಮ ಸ್ಥಿತಿ ನಿಜವಾಗಿಯೂ ಶೋಚನೀಯ ಎಂದು ಆಲೋಚಿಸುವ ಜನರಿಗೆ ಯೇಸುಕ್ರಿಸ್ತನಲ್ಲಿ ವಿಶ್ರಾಂತಿ ಹೊಂದಲು ನೀವು ಹೇಗೆ ಸಹಾಯ ಮಾಡುವಿರಿ? ಸತ್ಯವೇದದ ಯಾವ ವಚನಗಳನ್ನು ಅವರೊಂದಿಗೆ ಹಂಚಿಕೊಳ್ಳುವಿರಿ?`