---
title:  ವಿಶ್ರಾಂತಿಯ ಉದಾಹರಣೆ (ನಿದರ್ಶನ)
date:   07/09/2021
---

ನಾವು ಈಗಾಗಲೇ ನೋಡಿದ ಮಾದರಿಗಳು ಮತ್ತು ಸಂಕೇತಗಳು ಎಂಬ ಆಲೋಚನೆಯು ಸತ್ಯವೇದಾಧಾರಿತ ಪರಿಕಲ್ಪನೆಯಾದ ವಿಶ್ರಾಂತಿಗೂ ಅನ್ವಯವಾಗುತ್ತದೆ. ಇದನ್ನು ತಿಳಿದುಕೊಳ್ಳಲು ನಾವು ಹೊಸ ಒಡಂಬಡಿಕೆಯ ಇಬ್ರಿಯ ಪುಸ್ತಕವನ್ನು ನೋಡೋಣ.

`ಇಬ್ರಿಯ 4:1-11 ವಚನಗಳನ್ನು ಓದಿರಿ. ಆತನ ವಿಶ್ರಾಂತಿಗೆ ನಾವು ಇನ್ನೂ ಸೇರಬೇಕಾಗಿದೆ ಎಂಬುದು ಯಾವುದನ್ನು ಸೂಚಿಸುತ್ತದೆ? ಇಸ್ರಾಯೇಲ್ಯರು ಅಡವಿಯಲ್ಲಿ ಅಲೆದಾಡಿದ ಅನುಭವವು ದೇವರು ಕೊಡುವ ವಿಶ್ರಾಂತಿಗೆ ಪ್ರವೇಶ ಪಡೆವ ಆಲೋಚನೆಗೆ ಹೇಗೆ ಹೆಚ್ಚಿನ ಒಳನೋಟವನ್ನು ನೀಡುತ್ತದೆ?`

ಕಷ್ಟ ಸಹಿಷ್ಣುತೆ ಮತ್ತು ನಂಬಿಗಸ್ತಿಕೆ ಇಲ್ಲಿ ಬಹಳ ಮುಖ್ಯವಾಗುತ್ತದೆ. ಇದು 7ನೇ ದಿನದ ಸಬ್ಬತ್ತಿನ ಬಗ್ಗೆ ಹೇಳುತ್ತಿದ್ದರೂ ಈ ವಚನಗಳು ಮುಖ್ಯವಾಗಿ ದೇವಜನರಿಗೆ ನಂಬಿಕೆಯಲ್ಲಿ ದೃಢವಾಗಿ ನಿಲ್ಲುವುದಕ್ಕೆ ಕೊಟ್ಟ ಕರೆಯಾಗಿದೆ, ಅಂದರೆ ಕ್ರಿಸ್ತನಿಗೆ ಅವನ ಸುವಾರ್ತೆಗೆ ನಂಬಿಗಸ್ತರಾಗಿ ಉಳಿಯುವುದಾಗಿದೆ.

ಈ ವಚನಗಳು ಓದುಗನಿಗೆ ದೇವರು ಹಿಂದೆ ತನ್ನ ಜನರನ್ನು ಹೇಗೆ ಗಂಭೀರವಾಗಿ (ಕಟ್ಟುನಿಟ್ಟಿನಿಂದ) ನಡೆಸಿದನು ಎಂಬ ಪಾಠಗಳನ್ನು ಕಲಿಯುವಂತೆ ಮಾಡುತ್ತದೆ, ಆವಾಗ ಯಾರು ಅದೇ ತೆರದಾದ ಅವಿಧೇಯತೆಯಿಂದ ಬಿದ್ದು ಹೋಗುವುದಿಲ್ಲ (ಇಬ್ರಿ 4:11). ಇದೋ ಗಮನಹರಿಸಿರಿ, ಇದು ನಿಮಗೆ ಒಂದು ಅವಕಾಶವಾಗಿದೆ! ಇಸ್ರಾಯೇಲ್ಯರು ಸುವಾರ್ತೆ ಕೇಳಿದರು, ಆದರೆ ಅದರಿಂದ

ಅವರು ಯಾವ ಪ್ರಯೋಜನವನ್ನು ಪಡೆದುಕೊಳ್ಳಲಿಲ್ಲವೆಂದು ವಚನವು ತಿಳಿಸುತ್ತದೆ. ಅವರು ತಮ್ಮ ನಂಬಿಕೆಯನ್ನು ವಿಶ್ವಾಸದಿಂದ ಮತ್ತು ವಿಧೇಯತೆಯಿಂದ ಬಲಪಡಿಸಿಕೊಳ್ಳುವ ಬದಲು ದೇವರಿಗೆ ವಿರುದ್ಧವಾಗಿ ಬಂಡೆದ್ದರು (ಇಬ್ರಿಯ 3:7-15 ವಚನಗಳ ಜೊತೆ ಹೋಲಿಸಿರಿ). ಹಾಗಾಗಿ ಅವರು ದೇವರು ಕೊಡುವ ವಿಶ್ರಾಂತಿಯನ್ನು ಅನುಭವಿಸಲಿಲ್ಲ.

`ಇಬ್ರಿಯ 4:3ನೇ ವಚನ ನಂಬಿಕೆಗೂ ವಿಶ್ರಾಂತಿಗೂ ಇರುವ ಸಂಬಂಧವನ್ನು ಹೇಳುತ್ತದೆ. ಯಾವನು ನಮಗೆ ವಿಶ್ರಾಂತಿಯನ್ನು ವಾಗ್ದಾನ ಮಾಡಿರುವನೋ ಮತ್ತು ಈ ವಾಗ್ವಾನದ ಮೇರೆಗೆ ನಮ್ಮನ್ನು ಬಿಡಿಸಬಲ್ಲನೋ ಅವನನ್ನು ಭರವಸೆಯಿಂದ ನಂಬಿದರೆ ಅವನ ವಿಶ್ರಾಂತಿಯಲ್ಲಿ ನಾವು ಸೇರಬಹುದು, ಆತನು ಖಂಡಿತವಾಗಿ ಯೇಸುಕ್ರಿಸ್ತನೆ. ಪುನಃ ಇಬ್ರಿಯ 4:3ನ್ನು ಓದಿರಿ. ಜನರ ಮುಖ್ಯಸಮಸ್ಯೆ ಏನಾಗಿತ್ತೆಂದು ಈ ವಚನವು ತಿಳಿಸುತ್ತದೆ? ಇದರಿಂದ ಅವರಂತೆ ನಮಗೂ ಸುವಾರ್ತೆ ಸಾರಲ್ಪಟ್ಟಿರುವುದರಿಂದ ಯಾವ ಪಾಠವನ್ನು ನಾವು ಕಲಿಯಬಹುದು (ಇಬ್ರಿಯ 4:2)?`

ಆದಿ ಕ್ರೈಸ್ತರು ಸಮುದಾಯವು ದೇವರ ಮೊದಲ ಪ್ರಕಟನೆಯನ್ನು ಅಂಗೀಕರಿಸಿಕೊಂಡರು (ನಾವು ಹೇಳುವ ಹಳೆಯ ಒಡಂಬಡಿಕೆ) ಮತ್ತು ಯೇಸುಕ್ರಿಸ್ತನನ್ನು ದೇವರು ಯಜ್ಞಕ್ಕೆ ನೇಮಿಸಿದ ಕುರಿಮರಿಯೆಂತಲೂ ಆತನೇ ತಮ್ಮ ಪಾಪಗಳಿಗೆ ಬಲಿಯಾದನೆಂತಲೂ ನಂಬಿದರು. ಆತನ ಬಲಿಯಲ್ಲಿ ನಂಬಿಕೆ ಇಟ್ಟಾಗ ಅವರು ಕ್ರಿಸ್ತನಲ್ಲಿ ಕೊಡಲ್ಪಟ್ಟ ರಕ್ಷಣೆಯನ್ನು ವಿಶ್ರಾಂತಿಯನ್ನೂ ಅನುಭವಿಸಿದರು.

ಯೇಸುಕ್ರಿಸ್ತನ ರಕ್ತದಿಂದ ನಾವು ರಕ್ಷಿಸಲ್ಪಟ್ಟಿದ್ದೇವೆ ಅಂದರೆ ನಾವು ಕೃಪೆಯಿಂದ ರಕ್ಷಿಸಲ್ಪಟ್ಟಿದ್ದೇವೆ ಹೊರತು ಕ್ರಿಯೆಗಳಿಂದಲ್ಲ ಎಂಬ ತಿಳುವಳಿಕೆಯು ನಾವು ಕ್ರಿಸ್ತನಲ್ಲಿ ಸಿಗುವ ವಿಶ್ರಾಂತಿಗೆ ಪ್ರವೇಶ ಮಾಡಲು ಹೇಗೆ ಸಹಾಯ ಮಾಡುತ್ತದೆ.