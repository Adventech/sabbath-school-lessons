---
title:  ಸಂಸ್ಕಾರಗಳು ಮತ್ತು ಯಜ್ಞಗಳು
date:   06/09/2021
---

ಹಳೆ ಒಡಂಬಡಿಕೆಯಲ್ಲಿ ಯಾಜಕಕಾಂಡದಲ್ಲಿರುವ ಸಂಸ್ಕಾರಗಳು ಮತ್ತು ಯಜ್ಞಗಳು ನೆನ್ನೆ ಕಲಿತುದಕ್ಕೆ ಹೆಚ್ಚು ನಿದರ್ಶನಗಳನ್ನು ಕೊಡುತ್ತದೆ. ಹಳೆ ಒಡಂಬಡಿಕೆಯ ಸಂಕೇತಗಳು ಹೊಸ ಒಡಂಬಡಿಕೆಯ ಸತ್ಯವನ್ನು ಸೂಚಿಸುತ್ತದೆ. ಸತ್ಯವೇದವನ್ನು ಓದುವ ಈಗಿನ ಜನರು ಈ ಸಂಸ್ಕಾರಗಳನ್ನು ಬಿಟ್ಟು ಓದುತ್ತಾರೆ. ಈ ಸಂಸ್ಕಾರಗಳು ಆಧ್ಯಾತ್ಮಿಕ ಸತ್ಯಗಳನ್ನು ಒಳಗೊಂಡಿವೆ. ಇವುಗಳನ್ನು ಅಧ್ಯಯನ ಮಾಡುವುದು ಮಹತ್ವದ ಬೆಲೆಯುಳ್ಳದ್ದಾಗಿದೆ.

`ಯಾಜಕಕಾಂಡ 4:32-35 ವಚನಗಳಲ್ಲಿ ದೋಷಪರಿಹಾರಕ ಯಜ್ಞಕ್ಕೆ ಕೊಟ್ಟಿರುವ ಸೂಚನೆಗಳನ್ನು ಓದಿರಿ. ಇಂದು ನಮ್ಮ ಮಧ್ಯದಲ್ಲಿ ದೇವಾಲಯ ಇಲ್ಲದಿರಬಹುದು. ನಮ್ಮ ಪಾಪಗಳಿಗೆ ಯಜ್ಞವೇದಿಯ ಮೇಲೆ ಯಜ್ಞವನ್ನು ಸಮರ್ಪಿಸದಿರಬಹುದು. ಆದಾಗ್ಯೂ ಸಂಸ್ಕಾರಗಳಿಂದ ನಾವು ಏನನ್ನು ಕಲಿಯಬಹುದು? ಈ ಸಂಸ್ಕಾರವನ್ನು ಯೋಹಾನ 1:29 ಮತ್ತು 1 ಪೇತ್ರ 1:18-21 ಜೊತೆ ಸಂಬಂಧಿಸರಿ?`

ಒಂದು ಸಂಸ್ಕಾರವು ಮುಖ್ಯವಾದ ಮೌಲ್ಯಗಳನ್ನು ಮತ್ತು ಮಾಹಿತಿಯನ್ನು ಹೊಂದಿರುವ ಉತ್ಕೃಷ್ಟವಾದ ಸಂವಾದಿ ಸಂದರ್ಭಕ್ಕನುಸಾರವಾಗಿ ನಾವು ಅರ್ಥ ಮಾಡಿಕೊಳ್ಳಬೇಕು. ಇದು ಫಲಕಾರಿಯಾಗಲು ಒಂದು ನಿರ್ದಿಷ್ಟವಾದ ಸಮಯದಲ್ಲಿ, ಒಂದು ನಿಗದಿತ ಸ್ಥಳದಲ್ಲಿ, ಪೂರ್ವನಿರ್ಧಾರಿತ ಪರಿಣಾಮಕಾರಿಯಾದ ಅನುಕ್ರಮವಾದ ಚಟುವಟಿಕೆಗಳು ಅಗತ್ಯವಾಗಿವೆ. ನಾವು ಹಳೆ ಒಡಂಬಡಿಕೆಯಲ್ಲಿ ಯಜ್ಞಗಳ ವಿಷಯದಲ್ಲಿ ಅನೇಕ ನಿಷೇಧಗಳನ್ನು ಹಾಕಿರುವುದನ್ನು ಓದುತ್ತೇವೆ. ಯಾವುದನ್ನು ಎಲ್ಲಿ ಯಾವಾಗ ಯಾವ ಕ್ರಮದಲ್ಲಿ ಯಜ್ಞಗಳನ್ನು ಅರ್ಪಿಸಬೇಕು ಎಂಬುದರ ಬಗ್ಗೆ ದೇವರು ನಿರ್ದಿಷ್ಟವಾದ ವಿವರಣೆಗಳನ್ನು ಕೊಟ್ಟಿದ್ದಾನೆ.

ಅನೇಕ ಸಂಸ್ಕಾರಗಳಲ್ಲಿ ಅವಶ್ಯವಾಗಿ ಪ್ರಧಾನವಾದ ಒಂದು ಸಂಸ್ಕಾರ ರಕ್ತವನ್ನು ಹರಿಸುವುದು, ರಕ್ತವನ್ನು ಪ್ರೋಕ್ಷಿಸುವುದು. ಈ ಸಂಸ್ಕಾರಗಳು ನೋಡುವುದಕ್ಕೆ ಚೆನ್ನಾಗಿರುವುದಿಲ್ಲ. ಹಾಗೆ ಚೆನ್ನಾಗಿರಲೂ ಬಾರದು. ಯಾಕೆಂದರೆ ಪ್ರಪಂಚದಲ್ಲಿ ಬಹಳ ಕುರೂಪದ ವಿಷಯದಲ್ಲಿ ವ್ಯವಹರಿಸುವುದೇ ಆಗಿದೆ. ಅಷ್ಟು ಕುರೂಪವುಳ್ಳದ್ದು ಪಾಪವೇ ಆಗಿದೆ.

ಯಾಗದ ನಿಖರವಾದ ಪಾತ್ರವನ್ನು ರಕ್ತವು ನಿರ್ವಹಿಸುತ್ತದೆ ಮತ್ತು ರಕ್ತವನ್ನು ಯಜ್ಞವೇದಿಯ ಕೊಂಬುಗಳಿಗೆ ಹಾಕಿ ಹಚ್ಚಬೇಕು. ದೇವದರ್ಶನ ಗುಡಾರದಲ್ಲಿ ನಡೆಯುವ ಎಲ್ಲಾ ಸಂಸ್ಕಾರಗಳು ವಿಧಿಪೂರ್ವಕವಾಗಿ ನಡೆಯುತ್ತವೆ, ಆದುದರಿಂದ ಅವುಗಳ ಸವಿವರವು ಸಿಗುವುದಿಲ್ಲ. ಬಹುಶಃ ಜನರಿಗೆ ಅದರ ಅರ್ಥವು ಚೆನ್ನಾಗಿ ತಿಳಿದಿರುತ್ತದೆ. ಎಲ್ಲದರ ಬಳಿಕ ಹೇಳಬೇಕೆಂದರೆ ಇಸ್ರಾಯೇಲ್ ಜನರು ರಕ್ತದ ಮಹತ್ವವನ್ನು ತಿಳುಕೊಂಡಿದ್ದರು (ಯಾಜಕಕಾಂಡ 17:11). ಯಾಜಕಕಾಂಡ 4:32- 35 ವಚನಗಳಲ್ಲಿ ತೆಗೆದುಕೊಂಡಿರುವ ಉದಾಹರಣೆಯು ಯಾಜಕಕಾಂಡ 4:35ನ್ನು ವಿವರಿಸುತ್ತದೆ. ಹಾಗಾಗಿ ಮಹಾಯಾಜಕನು ತನ್ನ ಪಾಪಕ್ಕೋಸ್ಕರ ದೋಷ ಪರಿಹಾರಕ ಯಜ್ಞವನ್ನು ಮಾಡಬೇಕಾಗುತ್ತಿತ್ತು. ಅವನಿಗೆ ಅದರಿಂದ ಕ್ಷಮಾಪಣೆ ಸಿಗುತ್ತಿತ್ತು. ಹಾಗಾಗಿ ರಕ್ತವು ಮಹಾದೋಷ ಪರಿಹಾರಕ ಪ್ರಕ್ರಿಯೆಯಲ್ಲಿ ಪ್ರಧಾನವಾಗಿತ್ತು. ರಕ್ತದ ಮೂಲಕವೇ ನಮ್ಮ ಪರಿಶುದ್ಧವಾದ ದೇವರ ಜೊತೆ ಪಾಪಿಗಳಾದ ನಾವು ಸರಿಯಾಗುತ್ತೇವೆ. ನಾವು ಈ ಯಜ್ಞಗಳಲ್ಲಿ ಏನನ್ನು ನೋಡುತ್ತೇವೆಂದರೆ ಯೇಸುಕ್ರಿಸ್ತನ ಮರಣ ಮತ್ತು ಸೇವೆಯ ಮಾದರಿ ನಮೂನೆಗಳು. ದೈವತ್ವದ ಒಬ್ಬ ವ್ಯಕ್ತಿಯ ಜೀವವನ್ನೇ ಸ್ವತ್ಯಾಗ ಮಾಡಬೇಕಾದಷ್ಟು ಕೆಟ್ಟದ್ದು ಪಾಪವಾಗಿದೆ. ಇದಕ್ಕಾಗಿ ಸ್ವತಃ ಯೇಸುಕ್ರಿಸ್ತನೇ ಬಲಿಯಾಗಬೇಕಾಯ್ತು. ನಾವು ಎಂದಿಗೂ ಕೃಪೆಯ ಮೇಲೆ ಆತುಕೊಳ್ಳಬೇಕು; ನಮ್ಮ ಕ್ರಿಯೆಗಳ ಮೇಲಲ್ಲ ಎಂಬುದರ ಬಗ್ಗೆ ಇದು ನಮಗೆ ಏನನ್ನು ಬೋಧಿಸುತ್ತದೆ? ಎಲ್ಲದರ ಬಳಿಕ ನಮ್ಮನ್ನು ನಾವೇ ಕೇಳಿಕೊಳ್ಳಬೇಕಾದದ್ದು ಏನೆಂದರೆ ಕ್ರಿಸ್ತನು ನಮಗೋಸ್ಕರ ಈಗಾಗಲೇ ಮಾಡಿದುದಕ್ಕೆ ಏನನ್ನು ತಾನೇ ಸೇರಿಸಬಲ್ಲೆವು?