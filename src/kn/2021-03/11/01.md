---
title:  ಹೆಚ್ಚಿನದಕ್ಕಾಗಿ ಹಾತೊರೆಯುವುದು
date:   04/09/2021
---

### ಈ ವಾರದ ಅಧ್ಯಯನಕ್ಕಾಗಿ ಓದಿರಿ 
1 ಕೊರಿಂಥ 10:1-11, ಯಾಕಾಂಡ 4:32-35, ಯೋಹಾನ 1:29, ಇಬ್ರಿಯ 4:1-11, ಕೀರ್ತ 95:8–11.

> <p>ಸ್ಮರಣವಾಕ್ಯ</p>
> "ಅವರು ಕೆಟ್ಟ ವಿಷಯಗಳನ್ನು ಆಶಿಸಿದಂತೆ ನಾವು ಆಶಿಸುವವರಾಗ-ಬಾರದೆಂಬುದಕ್ಕಾಗಿ ಈ ಸಂಗತಿಗಳು ನಮಗೆ ನಿದರ್ಶನಗಳಾಗಿವೆ (1 ಕೊರಿಂಥ 10:6).

ಅಮೇರಿಕ ಸಂಯುಕ್ತ ಸಂಸ್ಥಾನದ, ನ್ಯೂಯಾರ್ಕ್‌ನಗರದಲ್ಲಿರುವ ಕ್ಲೀನ್ ಮ್ಯೂಸಿಯಂ ಆಫ್ ಆರ್ಟ್ ವಸ್ತುಸಂಗ್ರಹಾಲಯವು ಪ್ರಪಂಚದಲ್ಲೇ ದೊಡ್ಡದೆನಿಸಿ- ಕೊಂಡಿರುವ "ನ್ಯೂಯಾರ್ಕ್ ನಗರದ ವಾಸ್ತುಶಿಲ್ಪದ ಮಾದರಿಯನ್ನು ಹೊಂದಿದೆ. ಈ ವಾಸ್ತುಶಿಲ್ಪದ ಮಾದರಿಯಲ್ಲಿ ನ್ಯೂಯಾರ್ಕ್‌ನಲ್ಲಿರುವ ಎಲ್ಲಾ ಕಟ್ಟಡಗಳೂ ಚಿತ್ರಿತವಾಗಿವೆ. ಈ ಮಾದರಿಯ ಪ್ರಮಾಣವು 1:1,200 ಅನುಪಾತದಲ್ಲಿದೆ ಅಂದರೆ ಪ್ರತಿ 1 ಇಂಚು ನೂರು ಅಡಿಗಳಿಗೆ ಸಮವಾಗುತ್ತದೆ. ಇದು ಸುಮಾರು 870 ಚದರ ಮೀಟರ್ ಜಾಗವನ್ನು ಹಿಡಿದುಕೊಂಡಿದೆ. ಇದನ್ನು ಸುಮಾರು 100 ಜನ ಶಿಲ್ಪಿಗಳು ಸತತ ಮೂರು ವರ್ಷಗಳ ಕಾಲ ಸಿದ್ಧಪಡಿಸಿ 1964ರಲ್ಲಿ ಪೂರ್ಣಗೊಳಿಸಿದರು. ಇದನ್ನು 1990ನೆ ವರ್ಷದವರೆಗೂ ಪ್ರಸ್ತುತಪಡಿಸಲಾಗಿದೆ. ಆದರೆ 2021ನೇ ಇಸವಿಯಲ್ಲಿರುವ ನಗರವನ್ನು ಪ್ರತಿಬಿಂಬಿಸುವುದಿಲ್ಲ. ಇದು ಅತ್ಯಂತ ಒಂದು ಅತಿಸೂಕ್ಷದ ಸವಿವರ ಹೊಂದಿದ ಮೂಲಕೃತಿಯ ನಕಲಾಗಿದೆ. ಕೊನೆಯಲ್ಲಿ ಹೇಳಬೇಕಾದುದು ಏನೆಂದರೆ ಇದು ಒಂದು ನಕಲು ಒಂದು ನಮೂನೆ, ಒಂದು ದೊಡ್ಡದಾದ, ಅದ್ದೂರಿಯಾದ ಮೂಲಕೃತಿಯ ಪ್ರತಿಬಿಂಬವಾಗಿದೆ.

ವಾಸ್ತವವಾಗಿ ಎಲ್ಲಾ ನಮೂನೆಗಳು ಹೀಗೆಯೇ ಇರುತ್ತವೆ. ಅವುಗಳು ಮೂಲಕೃತಿಗಳಲ್ಲದಿದ್ದರೂ ಅವುಗಳ ಸಂಕೇತಗಳಾಗಿ ಕಾರ್ಯನಿರ್ವಹಿಸುತ್ತವೆ. ಒಂದು ನಮೂನೆಯು ಮೂಲಕೃತಿಯ ಸಾರವನ್ನು ಅರ್ಥಮಾಡಿಕೊಳ್ಳಲು ಸಹಾಯ ಮಾಡುತ್ತದೆಯೇ ಹೊರತು ಮೂಲಕೃತಿಗೆ ಬದಲಿಯಾಗಲಾರದು.

ಪರಿಶುದ್ಧ ಗ್ರಂಥದಲ್ಲಿ ಇಂತಹ ನಮೂನೆಗಳು ಬಹಳಷ್ಟಿವೆ. ಇವು ಪರಲೋಕದ ವಾಸ್ತವತೆಯನ್ನು ಪ್ರತಿಬಿಂಬಿಸುತ್ತವೆ. ಇಬ್ರಿಯ ನಾಲ್ಕನೇ ಅಧ್ಯಾಯವು ಈ ವಾಸ್ತವತೆಗಳಲ್ಲಿ ಒಂದನ್ನು ಕಂಡುಕೊಳ್ಳುವಂತೆ ಸಹಾಯ ಮಾಡುತ್ತದೆ. ಅದೇನೆಂದರೆ ಸತ್ಯವೇದ ಆಧಾರಿತ 'ವಿಶ್ರಾಂತಿ'.

_* ಈ ವಾರದ ಪಾಠವನ್ನು ಸೆಪ್ಟೆಂಬರ್ 11ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._