---
title:  ಮೋಶೆಯ ಶಿಷ್ಯರಾಗುವುದಕ್ಕೆ ದೀಕ್ಷಾಸ್ನಾನ ಪಡೆದರು
date:   05/09/2021
---

`1 ಕೊರಿಂಥ 10:1-10 ವಚನಗಳನ್ನು ಓದಿರಿ. ಪೌಲನು ತನ್ನ ಓದುಗರಿಗೆ ಏನನ್ನು ತಿಳಿಸಲು 'ನಿದರ್ಶನ ರೂಪಗಳ ಪ್ರಸ್ತಾಪ ಮಾಡಿದ್ದಾನೆ?`

1 ಕೊರಿಂಥ 10:6ನೇ ವಚನದಲ್ಲಿ ಗ್ರೀಕ್ ಪದವು ಬಳಕೆಯಾಗಿದೆ (1 ಕೊರಿಂಥ 10:11 ರಲ್ಲೂ ಇದಕ್ಕೆ ಸಮನಾದ ರೂಪವಿದೆ). ಇಂಗ್ಲಿಷ್‌ನಲ್ಲಿ 'ಎಕ್ಸಾಂಪಲ್” ಎಂದು ಅನುವಾದ ಗೊಂಡಿರುವ 'ಅಲೈಪೋಸ್' ಗ್ರೀಕ್‌ನಾಮ ಪದವು ಟೈಪ್ ಪದಕ್ಕೆ ಮೂಲವಾಗಿದೆ. ಒಂದು ಮಾದರಿ (ಅಥವಾ ಉದಾಹರಣೆ) ಎಂದಿಗೂ ಮೂಲವಸ್ತು ಎನಿಸಿಕೊಳ್ಳುವುದಿಲ್ಲ. ಆದರೆ ಅದು ಒಂದು ಬಗೆಯ ಸಂಕೇತವಾಗಿರುತ್ತದೆ. ಇಲ್ಲವೇ ಮೂಲಕೃತಿಯ ಪ್ರತಿನಿಧಿಯಾಗಿರುತ್ತದೆ.

ಇಬ್ರಿಯ 8:5 ಈ ವಿಧದ ಸಂಬಂಧಕ್ಕೆ ಒಳ್ಳೆಯ ಉದಾಹರಣೆಯನ್ನು ಒದಗಿಸುತ್ತದೆ. ಹಳೆಯ ಒಡಂಬಡಿಕೆಯ ಯಾಜಕರು ಪರಲೋಕದ ವಸ್ತುಗಳ ಮಾದರಿ ಅಥವಾ ಛಾಯಗಳನ್ನು ಸೇವಿಸುತ್ತಿದ್ದರು. ದೇವರು ಮೋಶೆಗೆ "ನಾನು ನಿನಗೆ ತೋರಿಸುವ ಮಾದರಿಯ ಪ್ರಕಾರವೇ ಗುಡಾರವನ್ನೂ ಅದರಲ್ಲಿರುವ ಎಲ್ಲಾ ಸಾಮಾನುಗಳನ್ನು ಮಾಡಿಸಬೇಕು (ವಿ.ಕಾಂಡ 25:9) ಎಂದು ಹೇಳಿದನು.

ಇಬ್ರಿಯ ಪುಸ್ತಕದ ಈ ವಚನಗಳು ಪರಲೋಕದ ಮತ್ತು ಭೂಲೋಕದ ವಾಸ್ತವವಗಳ ನಡುವೆ ಇರುವ ಸಂಬಂಧವನ್ನು ಎತ್ತಿ ತೋರಿಸುತ್ತದೆ. ನಂತರ ವಿಮೋಚನಾಕಾಂಡ 25:9ನ್ನು ಉಲ್ಲೇಖವಿದೆ. ಬೆಟ್ಟದಲ್ಲಿ ನಾನು ನಿನಗೆ ತೋರಿಸಿದ ಮಾದರಿಯ ಪ್ರಕಾರವೇ ಎಲ್ಲವನ್ನೂ ಮಾಡಿಸಬೇಕು' ಎಂಬ ದೈವೋಕ್ತಿ ಮೋಶೆಗೆ ಉಂಟಾಯಿತು ಎಂದು ತಿಳಿಸುತ್ತದೆ. ಇಲ್ಲಿ ತಿಳಿದುಕೊಳ್ಳಬೇಕಾದ ವಿಷಯವೇನೆಂದರೆ ದೇವದರ್ಶನ ಗುಡಾರದಲ್ಲಿ ನಡೆಯುತ್ತಿದ್ದ ಎಲ್ಲಾ ಧಾರ್ಮಿಕ ಸಂಸ್ಕಾರಗಳು ಮತ್ತು ಕ್ರಮಗಳು ಪರಲೋಕದ ಗುಡಾರ ಸೇವೆಗೆ ಕೇವಲ ಸಂಕೇತಗಳು, ಗುರುತುಗಳು ಮತ್ತು ಮಾದರಿಗಳಾಗಿದ್ದವು. ಅಲ್ಲಿ ಕ್ರಿಸ್ತನು ನಮಗೆ ಮಹಾಯಾಜಕನಾಗಿದ್ದಾನೆ.

ಇದನ್ನು ಮನಸ್ಸಿನಲ್ಲಿಟ್ಟುಕೊಂಡರೆ ಪೌಲನು 1 ಕೊರಿಂಥ 10ರಲ್ಲಿ ಯಾವುದರ ಬಗ್ಗೆ ಮಾತಾಡುತ್ತಿದ್ದಾನೆಂಬುದನ್ನೂ ಇನ್ನೂ ಚೆನ್ನಾಗಿ ಅರ್ಥಮಾಡಿಕೊಳ್ಳಬಹುದು. ಈ ವಚನಗಳಲ್ಲಿ ಪೌಲನು ವಾಗ್ದಾನ ದೇಶಕ್ಕೆ ಪ್ರಯಾಣಿಸುವಾಗ ದೇವಜನರು ಅಡವಿಯಲ್ಲಿ ಹೊಂದಿದ ಕೆಲವು ಮುಖ್ಯ ಅನುಭವಗಳನ್ನು ಮತ್ತೆ ಉಲ್ಲೇಖಿಸುತ್ತಾನೆ.

ನಮ್ಮ ಪಿತೃಗಳು ಎಂಬುದು ಯೆಹೂದ್ಯರ ಪೂರ್ವಿಕರನ್ನು ಕುರಿತು ಹೇಳುತ್ತದೆ. ಅವರು ಐಗುಪ್ತದೇಶವನ್ನು ಬಿಟ್ಟು ಸಮುದ್ರವನ್ನು ದಾಟಿ ಮೇಘದ ಅಡಿಯಲ್ಲೇ ಪ್ರಯಾಣ ಮಾಡಿದರು. ಅವರೆಲ್ಲರೂ ದಾಸತ್ವದಿಂದ ಬಿಡುಗಡೆ ಹೊಂದಿದ ಹೊಸ ಜಿವನಕ್ಕೆ ದೀಕ್ಷಾಸ್ನಾನ ಹೊಂದಿದರು. ಪೌಲನು ಈ ಮುಖ್ಯವಾದ ಘಟನೆಗಳನ್ನು ನಿದರ್ಶನ ರೂಪ ಎಂದು ಪರಿಗಣಿಸುತ್ತಾನೆ. ಇದು ಅಡವಿಯ ಪ್ರಯಾಣದಲ್ಲಿ ವ್ಯಕ್ತಿಗತವಾಗಿ ಹೊಂದಿಕೊಂಡ ದೀಕ್ಷಾಸ್ನಾನವಾಗಿದೆ. ಪೌಲನ ತರ್ಕಾನುಸಾರವಾಗಿ ಮನ್ನವನ್ನು ಆತ್ಮೀಕ ಆಹಾರವಾಗಿ ಪರಿಗಣಿಸಬಹುದು (ವಿ.ಕಾಂಡ 16:31-35 ವಚನಗಳಿಗೆ ಹೋಲಿಸಿರಿ). ಇಸ್ರಾಯೇಲ್ಯರು ಬಂಡೆಯಿಂದ ಕುಡಿದರು. ಬಂಡೆಯು ಕ್ರಿಸ್ತನೇ ಎಂಬುದಾಗಿ ಪೌಲನು ಗುರುತಿಸುತ್ತಾನೆ (1 ಕೊರಿಂಥ 10:4). ಜೀವಕೊಡುವ ರೊಟ್ಟಿಯಾಗಿ (ಯೋಹಾನ 6:48) ಮತ್ತು ಜೀವಜಲವಾಗಿ (ಯೋಹಾನ 4:10) ಯೇಸುಕ್ರಿಸ್ತನನ್ನು ಆಲೋಚಿಸಿರಿ ಇದು ತಾನೆ ಪರಿಪೂರ್ಣವಾದ ಅರ್ಥವನ್ನು ಕೊಡುತ್ತದೆ. ಹಾಗಾಗಿ ಪೌಲನು ಹಳೆ ಒಡಂಬಡಿಕೆ ಚರಿತ್ರೆಯನ್ನು ಇಂದಿನ ಕ್ರೈಸ್ತರು ವೈಯಕ್ತಿಕವಾಗಿ ಅನ್ವಯವಾಗುವ ಆಧ್ಯಾತ್ಮಿಕ ಸತ್ಯಕ್ಕೆ ಉದಾಹರಣೆಯಾಗಿ ಉಪಯೋಗಿಸಿದ್ದಾನೆ.

`ಮತ್ತೆ ಇಸ್ರಾಯೇಲ್ಯರಿಗೆ ಅರಣ್ಯದಲ್ಲಿ ಆದ ಅನುಭವದ ಬಗ್ಗೆ ಆಲೋಚಿಸಿರಿ ಯಾವ ಪಾಠಗಳನ್ನು ಅದರ ನಿದರ್ಶನದಿಂದ ನಾವು ಕಲಿಯಬಹುದಾಗಿದೆ?`