---
title:  ನಿಮ್ಮ ಹೃದಯಗಳನ್ನು ನೀವು ಕಠಿಣಮಾಡಿಕೊಳ್ಳಬೇಡಿರಿ
date:   08/09/2021
---

`ಇಬ್ರಿಯ 4:4-7 ಮತ್ತು ಕೀರ್ತ 95:8-11ನ್ನು ಓದಿರಿ, ಇಬ್ರಿಯ ಮತ್ತು ಕೀರ್ತನೆ ಇವೆರಡು ಅಧ್ಯಾಯಗಳ ವಚನಗಳಲ್ಲಿ ಯಾವ ಎಚ್ಚರಿಕೆ ಕೊಡಲಾಗಿದೆ ಮತ್ತು ಇಂದು ನಮಗೆ ಇವು ಏನು ಹೇಳುತ್ತವೆ?`

ಇಬ್ರಿಯ 4:4-7 ವಚನಗಳು ಸೃಷ್ಟಿಯ ವಿವರಣೆ ಮತ್ತು ಕೀರ್ತನೆ 95:11ನೇ ವಚನಗಳು ಇಸ್ರಾಯೇಲ್ಯರ ಅವಿಧೇಯತೆಯ ಬಗ್ಗೆ ಮಾತಾಡುವ ಸಂದರ್ಭವಾಗಿದೆ. ಇಸ್ರಾಯೇಲ್ಯರು ದೇವರ ವಿಶ್ರಾಂತಿಯಲ್ಲಿ ಸೇರಲಾರದೆ ಹೋದದ್ದನ್ನು ಹೇಳುತ್ತದೆ. ಹೌದು, ಕೀರ್ತನೆ 95:8-11ನೇ ವಚನಗಳು ಇಸ್ರಾಯೇಲ್ಯರಿಗೆ ಅಡವಿಯಲ್ಲಿ ದೇವರ ವಿಶ್ರಾಂತಿಯ ಅನುಭವದ ಜೊತೆಗೆ ಬೆಸೆಯುತ್ತದೆ ಮತ್ತು ನಂಬದೆ ಹೋದ ಇಸ್ರಾಯೇಲ್ಯರು ಆತನ ವಿಶ್ರಾಂತಿಯಲ್ಲಿ ಸೇರುವುದಿಲ್ಲ ಎಂದು ದೇವರ ಪ್ರಮಾಣ ಮಾಡಿದುದು ಅಸಲಿಗೆ ವಾಗ್ದಾನದ ದೇಶಕ್ಕೆ ಸೇರಲಾರದೆ ಹೋದರು ಎಂಬುದನ್ನು ಹೇಳುತ್ತದೆ. ಖಂಡಿತವಾಗಿ ಇಸ್ರಾಯೇಲ್ಯರು ವಾಗ್ದಾನದ ದೇಶವನ್ನು ಪ್ರವೇಶಿಸಿದರು. ಇಸ್ರಾಯೇಲ್ಯರ ಮುಂದಿನ ಸಂತತಿಯು (ಹೊಸ ಸಂತತಿ) ವಾಗ್ದಾನ ದೇಶದ ಗಡಿಯನ್ನು ದಾಟಿದರು. ದೇವರ ಸಹಾಯದಿಂದ ಪಟ್ಟಣವನ್ನು ವಶಪಡಿಸಿಕೊಂಡು ವಾಸಮಾಡಿದರು. ಅವರು ದೇವರ ವಿಶ್ರಾಂತಿಯಲ್ಲಿ ಸೇರಲಿಲ್ಲ ಎಂಬುದು ಅವರು ವಾಸ್ತವವಾಗಿ ಯೇಸುಕ್ರಿಸ್ತನ ರಕ್ಷಣೆಯನ್ನು ಅನುಭವಿಸಲಿಲ್ಲ ಎಂದು ಅರ್ಥ. ಯಾಕೆಂದರೆ ಅಪನಂಬಿಕೆಯು ಸ್ಪಷ್ಟವಾದ ಅವಿಧೇಯತೆಯಲ್ಲಿ ವ್ಯಕ್ತವಾಯ್ತು. ವಿಶ್ರಾಂತಿ ಎಂಬುವುದು ಅವರು ಸೇರಬೇಕಾದ ದೇಶಕ್ಕೆ ಸಂಬಂಧಪಟ್ಟಾಗ್ಯೂ ಜನರು ಜೀವಿಸುವ ಸ್ಥಳಕ್ಕಿಂತ ಮಿಗಿಲಾದದ್ದನ್ನು ಒಳಗೊಂಡಿದೆ.

`ಇಬ್ರಿಯ 4:6 ಏನನ್ನು ಸೂಚಿಸುತ್ತದೆ ಅಂದರೆ ನಿಜವಾದ ವಿಶ್ರಾಂತಿಯ ದೈವಿಕ ವಾಗ್ದಾನವನ್ನು ಯಾರಾರು ಕೇಳಿಸಿಕೊಂಡರೋ ಅವರಾರು ತಮ್ಮ ಅವಿಧೇಯತ್ವದ ದೆಸೆಯಿಂದ ವಿಶ್ರಾಂತಿಗೆ ಸೇರಲಾರದೆ ಹೋದರು. ಅವಿಧೇಯತ್ವಕ್ಕೂ ಮತ್ತು ದೇವರ ವಿಶ್ರಾಂತಿಯಲ್ಲಿ ಸೇರದೆ ಹೋದದ್ದಕ್ಕೂ ಏನು ಸಂಬಂಧ?`

ಇಂದೇ ಎಂಬುದು ಅವಸರವನ್ನು ವ್ಯಕ್ತಪಡಿಸುತ್ತದೆ. ಇಂದೇ (ಈ ಹೊತ್ತು) ಎಂಬುದು ಕಾಲಹರಣ ಮಾಡುವುದಕ್ಕೆ ಸಮಯವೇ ಇಲ್ಲ ಎಂದು ಅರ್ಥಕೊಡುತ್ತದೆ. ಇಂದು ತಕ್ಷಣದ ಪ್ರತಿಕ್ರಿಯೆಯನ್ನು ಮತ್ತು ತೀರ್ಮಾನವನ್ನು ಕೇಳುತ್ತದೆ. ಪೌಲನು ಸೆಮೆರಾನ್ ಎಂಬ ಪದವನ್ನು ಇಂದೇ ಎಂಬ ಪದಕ್ಕೆ ಸಂವಾದಿಯಾಗಿ ಪೌಲನು ಬಳಸಿದ್ದಾನೆ. ಇದು ವಿಶ್ರಾಂತಿಯ ಸಂಬಂಧವಾಗಿ ಬಹಳ ಮುಖ್ಯವಾಗಿದೆ. ಕೀರ್ತನೆಗಳು 95:7,8 ವಚನಗಳು ದೇವಜನರು ಅವರ ಪೂರ್ವಿಕರು ಮಾಡಿದ ತಪ್ಪುಗಳನ್ನು ಮಾಡಬಾರದು ಎಂಬ ಎಚ್ಚರಿಕೆ ಮತ್ತು ಒಂದು ಮನವಿಯಾಗಿದೆ. ಇಸ್ರಾಯೇಲ್ಯರು ದೇವರ ರಕ್ಷಣೆಯಿಂದ ಸಿಗುವ ನಿಜವಾದ ವಿಶ್ರಾಂತಿಯಲ್ಲಿ ಸೇರುವುದಕ್ಕೆ ವಿಫಲರಾದರು.

`ಇವತ್ತು ನೀವು ದೇವರ ಸ್ವರಕ್ಕೆ ಕಿವಿಗೊಟ್ಟರೆ ನಿಮ್ಮ ಹೃದಯವನ್ನು ಕಠಿಣ ಮಾಡಿಕೊಳ್ಳಬೇಡಿರಿ ಎಂಬ ವಾಕ್ಯವನ್ನು ನಾವು ಕೇಳಿಸಿಕೊಂಡಾಗ ಇದು ಯಾವ ಅರ್ಥವನ್ನು ಕೊಡುತ್ತದೆ? ಇಂದೇ (ಈ ಹೊತ್ತೆ) ಎಂಬ ಪದವು ಯಾಕೆ ಬಹಳ ಮುಖ್ಯವಾಗುತ್ತದೆ? ಎಲ್ಲದರ ಬಳಿಕ ಹೇಳಬೇಕಾದದ್ದೇನೆಂದರೆ, ಕೀರ್ತನೆಗಳು ಸಾವಿರ ವರ್ಷಗಳ ಹಿಂದೆ ಉಪಯೋಗಿಸಲ್ಪಟ್ಟಿದೆ. ಆದಾಗ್ಯೂ ಈ ಹೊತ್ತೇ ಎಂಬುದು ಎಷ್ಟು ನಮಗೆ ಮುಖ್ಯವಾಗಿದೆ?`