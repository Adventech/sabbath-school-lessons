---
title:  ಹೆಚ್ಚಿನ ಚಿಂತನೆ
date:   10/09/2021
---

"ನಾವು ಯಾವಾಗಲೂ ನಮ್ಮ ಶೋಧನೆ ಸಮಸ್ಯೆಗಳ ಸಹಿತವಾಗಿ ಯೇಸುಕ್ರಿಸ್ತನ ಹತ್ತಿರ ಬರುವುದಕ್ಕೆ ಹಿಂಜರಿಯುತ್ತೇವೆ. ಕೆಲವು ಸಂದರ್ಭಗಳಲ್ಲಿ ನಮ್ಮ ಸಮಸ್ಯೆಗಳನ್ನು ಇತರರೊಂದಿಗೆ ಹೇಳಿಕೊಳ್ಳುತ್ತೇವೆ ನಮ್ಮ ಬಾಧೆಗಳನ್ನು ತೆಗೆದು ಹಾಕಲಾಗದವರೊಂದಿಗೆ ತಿಳಿಸುತ್ತೇವೆ. ಎಲ್ಲವನ್ನೂ ಯೇಸುಕ್ರಿಸ್ತನ ಜೊತೆ ಹಂಚಿಕೊಳ್ಳುವುದನ್ನು ತಾತ್ಕಾರ ಮಾಡುತ್ತೇವೆ. ಆತನು ತಾನೇ ನಮ್ಮ ದುಃಖದ ಮಾರ್ಗಗಳನ್ನು ಸಂತೋಷದ ಮತ್ತು ಸಮಾಧಾನ ಮಾರ್ಗಗಳನ್ನಾಗಿ ಮಾಡುತ್ತಾನೆ. ಸ್ವನಿರಾಕರಣೆ ಮತ್ತು ಸ್ವತ್ಯಾಗಗಳು ಶಿಲುಬೆಯಲ್ಲಿ ಪಡೆದ ವಿಜಯಕ್ಕೆ ಮಹಿಮೆಯನ್ನು ನೀಡುತ್ತವೆ. ದೇವರ ವಾಗ್ದಾನಗಳು ಬಹಳ ಅಮೂಲ್ಯವಾದುವು. ನಾವು ಆತನ ಚಿತ್ತವನ್ನು ಅರಿತುಕೊಳ್ಳಲು ಆತನ ವಾಕ್ಯವನ್ನು ಅಧ್ಯಯನ ಮಾಡಬೇಕು. ನಾವು ಪವಿತ್ರಾತ್ಮ ಪ್ರೇರಿತ ವಾಕ್ಯಗಳನ್ನು ಎಚ್ಚರಿಕೆಯಿಂದ ಅಧ್ಯಯನ ಮಾಡಬೇಕು, ನಿಜಜೀವನದಲ್ಲಿ ವಿಧೇಯರಾಗಿ ನಡೆದುಕೊಂಡರೆ ನಮ್ಮ ಕಾಲುಗಳು ಸಮತಟ್ಟಾದ ಮಾರ್ಗಗಳಲ್ಲಿ ನಡೆಸಲ್ಪಡುತ್ತವೆ, ಆವಾಗ ನಾವು ನಡೆವಾಗ ಎಂದಿಗೂ ಎಡಹುವುದಿಲ್ಲ. ಓ, ಅಗೋ, ಎಲ್ಲಾ ಸೇವಕರು, ಜನರು ತಮ್ಮ ಬಾಧೆಗಳನ್ನು, ತೊಡಕುಗಳನ್ನು ಯೇಸುವಿನ ಹತ್ತಿರ ತೆಗೆದುಕೊಂಡು ಹೋಗುತ್ತಾರೆ, ಆತನು ಅವರನ್ನು ಅಂಗೀಕರಿಸಿ- ಕೊಳ್ಳಲು ಕಾದುಕೊಂಡಿದ್ದಾನೆ, ಮತ್ತು ಅವರಿಗೆ ಸಮಾಧಾನವನ್ನೂ ವಿಶ್ರಾಂತಿಯನ್ನು ದಯಪಾಲಿಸುತ್ತಾನೆ: ಆತನಲ್ಲಿ ನಂಬಿಕೆಯಿಟ್ಟವರನ್ನು ಎಂದಿಗೂ ತಿರಸ್ಕರಿಸುವುದಿಲ್ಲ", ಶ್ರೀಮತಿ ಎಲೆನ್ ಜಿ ವೈಟಮ್ಮನವರ ದಿ ಸೈನ್ಸ್ ಆಫ್ ಟಮ್ಸ್ 17ನೇ ಮಾರ್ಚ್ 1887, ಪುಟ 161.

ಓ ಪ್ರಿಯ ಯೌವನಸ್ಥರೇ, ನೀವು ಯೇಸುಕರ್ತನು ನೀತಿ ನ್ಯಾಯಾಧಿಪತಿಯಾಗಿ ನಿಮ್ಮ ಹೆಸರನ್ನು ತಂದೆಯಾದ ದೇವರ ಮುಂದೆಯೂ ಪರಿಶುದ್ಧದೂತರ ಮುಂದೆಯೂ ನಿವೇದನೆ ಮಾಡುವ ಸಮಯವನ್ನು ನಿರೀಕ್ಷಿಸುತ್ತಾ ಸಂತೋಷದ ನಿರೀಕ್ಷೆಯಿಂದ ಮುಂದೆ ನೋಡಬಲ್ಲಿರಾ? ನೀವು ಯೇಸುಕ್ರಿಸ್ತನ ಎರಡನೇ ಬರೋಣಕ್ಕೆ ಚೆನ್ನಾಗಿ ಸಿದ್ಧವಾಗಬೇಕು ಎಂದರೆ ಆತನು ತನ್ನ ಮೊದಲನೇ ಬರೋಣದಲ್ಲಿ ನಮಗೆ ತಂದ ಮಹಾರಕ್ಷಣೆಯಲ್ಲಿ ದೃಢವಾದ ನಂಬಿಕೆಯಿಟ್ಟು ವಿಶ್ರಾಂತಿಯಲ್ಲಿ ನೆಲೆಗೊಂಡಿರಬೇಕು. ನೀವು ಯೇಸುಕ್ರಿಸ್ತನನ್ನು ಒಬ್ಬ ಸ್ವಂತ ರಕ್ಷಕನನೆಂದು ನಂಬಿಕೊಳ್ಳಬೇಕು".

ಶ್ರೀಮತಿ ಎಲೆನ್ ಜಿ ವೈಟಮ್ಮನವರ Our high calling 368ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ದೇವರು ಪರಲೋಕದಲ್ಲಿ ನಮಗೆ ಕೊಡುವ ವಿಶ್ರಾಂತಿಯ ಮುಂಚಿತ್ರವನ್ನು ನೀಡುವ 7ನೇ ದಿನದ ಸಬ್ಬತ್ತಿನಲ್ಲಿ ಅಂಥಾ ವಿಶೇಷವಾದುದೇನಿದೆ? ಸಬ್ಬತ್ತಿನ ವಿಶ್ರಾಂತಿಯು ಶಾಶ್ವತತೆಯ ಅನುಭವವನ್ನು ಮುಂಚಿತವಾಗಿ ನೀಡುತ್ತದೆ ಹೇಗೆ?`

`2. ದೋಷಪರಿಹಾರವೆಂದರೆ ಮರು ಸುಧಾನ ಅಥವಾ ಮರುಸಮಾಧಾನವೆಂಬ ಅರ್ಥವನ್ನು ಕೊಡುತ್ತದೆ ಅಂದರೆ ದೇವರ ಬಳಿಗೆ ಹಿಂದಿರುಗುವುದು. ರೋಮಪುರದವರಿಗೆ ಬರೆದ ಪತ್ರಿಕೆ 5:11ರಲ್ಲಿರುವ ಮುಖ್ಯವಾದ ಹೇಳಿಕೆಯ ಬಗ್ಗೆ ಆಲೋಚಿಸಿರಿ: "ಇಷ್ಟು ಮಾತ್ರವಲ್ಲದೆ ನಾವು ನಮ್ಮ ಕರ್ತನಾದ ಯೇಸುಕ್ರಿಸ್ತನ ಮೂಲಕ ಸಮಾಧಾನ (ಮರುಸಂಧಾನ) ಹೊಂದಿದವರಾಗಿ ಆತನ ಮುಖಾಂತರ ದೇವರಲ್ಲಿ ಹರ್ಷಗೊಳ್ಳುತ್ತೇವೆ" ಯಾರಾದರೂ ನಿಮ್ಮನ್ನು ದೇವರೊಂದಿಗೆ ಸಮಾಧಾನ ಹೊಂದುವುದು (ಮರುಸಂಧಾನ) ಎಂದರೇನು ಮತ್ತು ಮರುಸಂಧಾನವು ನಿಮ್ಮ ಜೀವನದಲ್ಲಿ ಯಾವ ವ್ಯತ್ಯಾಸ ಉಂಟು ಮಾಡಿದೆ ಎಂದು ಕೇಳಿದರೆ ನಿಮ್ಮ ಉತ್ತರವೇನಾಗಿದೆ?`

`3. ನಮ್ಮ ಕ್ರೈಸ್ತೀಯ ಜೀವನದಲ್ಲಿ ಸಣ್ಣದನ್ನು ದೊಡ್ಡದು ಮಾಡಿಕೊಂಡು ಕಷ್ಟಪಡುವುದನ್ನು ಹೇಗೆ ತಪ್ಪಿಸಬಹುದು? ದೇವರವಾಕ್ಯವು ನಮಗೆ ಕೊಡುವ ದೊಡ್ಡ ಭರವಸೆಯ ಮೇಲೆ ನಾವು ಹೇಗೆ ಗಮನ ಹರಿಸಬಹುದು?`

`4. ಇಸ್ರಾಯೇಲ್ಯರು ಅಡವಿಯಲ್ಲಿ ಪ್ರದರ್ಶಿಸಿದ ಅಪನಂಬಿಕೆ ಮತ್ತು ಎಲ್ಲಾ ತಪ್ಪುಗಳ ಬಗ್ಗೆ ಆಲೋಚಿಸಿರಿ? ಅವರಿಗಿದ್ದ ಸವಾಲುಗಳು ನಮಗಿರುವಂಥವುಗಳಿಗಿಂತ ಭಿನ್ನವಾಗಿದ್ದರೂ (ನಾವು ಅರಣ್ಯ ಪ್ರದೇಶದಲ್ಲಿ ಅವರಂತೆ ಅಲದಾಡುತ್ತಿಲ್ಲ) ಯಾವ ಸತ್ಯಾಂಶಗಳು (ತತ್ವಗಳು) ಸಮಾನವಾಗಿದೆ? ಅವರಂತೆಯೇ ನಮ್ಮ ಕ್ರೈಸ್ತೀಯ ಜೀವನದಲ್ಲೂ ಅದೇ ತರದ ಸವಾಲುಗಳು ಎದುರಾಗಬಹುದು, ಅವರ ತಪ್ಪುಗಳಿಂದ ನಾವು ಯಾವ ಪಾಠಗಳನ್ನು ಕಲಿಯಬಹುದು?`