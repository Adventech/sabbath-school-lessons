---
title:  ಕೌಟುಂಬಿಕ ಸಂಬಂಧಗಳಲ್ಲಿ ವಿಶ್ರಾಂತಿ ಕಾಣುವುದು
date:   31/07/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆ.ಕಾಂಡ 34, ಇಬ್ರಿಯ 11:17-22, ಧ.ಕಾಂಡ 4:29, 1 ಯೋಹಾನ 3:1,2, ಆ.ಕಾಂಡ 39, ಎಫೆಸ 6:1-13.

> <p>ಸ್ಮರಣವಾಕ್ಯ</p>
> "ಆದಕಾರಣ ಪ್ರಿಯರೇ, ನೀವು ಈ ಸಂಗತಿಗಳನ್ನು ಮುಂದಾಗಿ ತಿಳಿದುಕೊಂಡಿರುವುದರಿಂದ ಅಧರ್ಮಿಗಳ ಭ್ರಾಂತಿಯ ಸೆಳವಿಗೆ ಸಿಕ್ಕಿಕೊಂಡು ನಮ್ಮ ಸ್ಥಿರ ಮನಸ್ಸನ್ನು ಬಿಟ್ಟು ಭ್ರಷ್ಟರಾಗದಂತೆ ಎಚ್ಚರಿಕೆಯಾಗಿರಿ. ನೀವು ಕೃಪೆಯಲ್ಲಿಯೂ ನಮ್ಮ ಕರ್ತನೂ ರಕ್ಷಕನೂ ಆಗಿರುವ ಯೇಸುಕ್ರಿಸ್ತನ ವಿಷಯವಾದ ಜ್ಞಾನದಲ್ಲಿಯೂ ಅಭಿವೃದ್ಧಿ ಹೊಂದುತ್ತಾ ಇರಿ ಆತನಿಗೆ ಈಗಲೂ ಸದಾಕಾಲವು ಸ್ತೋತ್ರ ಆಮೆನ್" (2 ಪೇತ್ರ 3:17,18).

ತರುಣ ಹುಡುಗನು ದಿಗಂತವನ್ನು ಬಹಳ ಎಚ್ಚರಿಕೆಯಿಂದ ದಿಟ್ಟಿಸಿ ನೋಡಿದನು. ನಂತರ ಕಡೆಯಲ್ಲಿ ತಮ್ಮವರನ್ನು ಕಂಡನು. ಆತನು ತನ್ನ ಅಣ್ಣಂದಿರಿಗಾಗಿ ಕೆಲವು ದಿನಗಳಿಂದ ಹುಡುಕುತ್ತಿದ್ದನು. ಆತನು ಅವರನ್ನು ಸಮೀಪಿಸುತ್ತಿದ್ದಂತೆಯೇ ಅವರ ಕಡೆ ಕೈಬೀಸಿ ಕರೆಯುತ್ತಾ ಮುಖದಲ್ಲಿ ದ್ವೇಷ ತುಂಬಿಕೊಂಡ ಆ ಗುಂಪಿಗೆ ಹೋದಾಗ ಅವನಿಗೆ ಯಾವ ಸ್ವಾಗತವೂ ಅವರಿಂದ ಸಿಗಲಿಲ್ಲ. ಆತನ ಸ್ವಂತ ಅಣ್ಣಂದಿರೇ ಅವನನ್ನು ಕೊಲೆ ಮಾಡಲು ಉದ್ದೇಶಿಸಿದ್ದರು. ರೂಬೆನ್ ಇಲ್ಲದೆ ಹೋಗಿದ್ದರೆ ಮುಂದೆ ಹೇಳುವುದಕ್ಕೆ ಕಥೆಯೇ ಇರುತ್ತಿರಲಿಲ್ಲ. ರೂಬೇನನು ಅವನ ಪ್ರಾಣವನ್ನು

ತೆಗೆಯಬಾರದು ಎಂದು ಹೇಳಿ ಅವನನ್ನು ಅವರ ಕೈಯಿಂದ ತಪ್ಪಿಸಿದನು ಮತ್ತು ಅವನನ್ನು ಕಾಡಿನಲ್ಲಿ ಬಂದು ಗುಂಡಿಗೆ ಹಾಕೋಣ ಎಂದು ತನ್ನ ತಮ್ಮಂದಿರನ್ನು ಒಪ್ಪಿಸಿದನು. ನಂತರ ಯಹೂದನು ಆತನನ್ನು ಮಾರಿ ಸ್ವಲ್ಪ ಹಣ ಮಾಡಿಕೊಳ್ಳುವ ತಂತ್ರೋಪಾಯ ಮಾಡಿದನು. ಆ ಮಾರ್ಗವಾಗಿ ಸಾಗಿಹೋಗುವ ಗುಲಾಮರ ವ್ಯಾಪಾರಿಗಳಿಗೆ ಮಾರಿದರು.

ಕೆಟ್ಟು ಹೋದ ಕುಟುಂಬದ ಸ೦ಬ೦ಧ'ಗಳಿಗೆ ಇದು ಎಂಥಾ ಉದಾಹರಣೆಯಲ್ಲವೇ?

ನಾವು ನಮ್ಮ ಜೀವನದಲ್ಲಿ ಎಷ್ಟೋ ವಿಷಯಗಳನ್ನು ಆಯ್ಕೆ ಮಾಡಿಕೊಳ್ಳಬಹುದು ಆದರೆ ಕುಟುಂಬವನ್ನು ಆರಿಸಿಕೊಳ್ಳಲಾರೆವು. ಯಾರೂ ಪರಿಪೂರ್ಣರಲ್ಲ. ನಮ್ಮಲ್ಲಿ ಪರಿಪೂರ್ಣವಾದ ಕುಟುಂಬ ಮತ್ತು ಪರಿಪೂರ್ಣವಾದ ಸಂಬಂಧಗಳು ಯಾರಿಗೂ ಇಲ್ಲ. ನಮ್ಮಲ್ಲಿ ಕೆಲವರಿಗೆ ತಂದೆ ತಾಯಿ, ಅಣ್ಣತಮ್ಮಂದಿರು ಮತ್ತು ಇತರೆ ಸದಸ್ಯರು ಎಲ್ಲರೂ ದೇವರ ಪ್ರೀತಿಯನ್ನು ಫಲಿಸುವ ಕುಟುಂಬವಿರುತ್ತದೆ, ಆದರೆ ಬಹಳ ಸಲ ಕಡಿಮೆ ಆದರ್ಶವುಳ್ಳ ಕುಟುಂಬಗಳೇ ನಮ್ಮ ಪಾಲಿಗಿರುತ್ತವೆ.

ಕುಟುಂಬ ಸಂಬಂಧಗಳು ಯಾವಾಗಲೂ ಸಂಕೀರ್ಣವಾದವುಗಳು ಮತ್ತು ನೋವು ತರುವಂಥವು, ನಮ್ಮ ನೆಮ್ಮದಿಯನ್ನು ಕೆಡಿಸುತ್ತವೆ, ಮನಸ್ಸಿಗೆ ಗಾಸಿ ಉಂಟುಮಾಡುತ್ತವೆ. ನಮ್ಮ ಭಾವನೆಗಳ ಹೊರೆಯನ್ನು ಹೊತ್ತುಕೊಂಡು ಅನೇಕ ಸಲ ಮತ್ತೊಬ್ಬರ ಮೇಲೆ ಹೊರಿಸಿ ಬಿಡುತ್ತೇವೆ.

ಈ ಸಂಬಂಧಗಳಲ್ಲಿ ದೇವರು ಕೊಡುವ ವಿಶ್ರಾಂತಿಯನ್ನು ನಮ್ಮ ಜೀವಿತಗಳಲ್ಲಿ ಹೇಗೆ ಕಂಡುಕೊಳ್ಳಬಹುದು? ಈ ವಾರ ನಾವು ಯೋಸೇಪನ ಮತ್ತು ಆತನ ಕುಟುಂಬದ ಸಂಬಂಧಗಳ ಕಥೆಯಿಂದ ದೇವರು ಹೇಗೆ ಇಂತಹ ಸಮಸ್ಯೆಗಳಿಗೆ ಪರಿಹಾರ ಕೊಡುತ್ತಾನೆ, ಸರಿಪಡಿಸುತ್ತಾನೆ ಎಂಬುದನ್ನು ಕಲಿಯುತ್ತೇವೆ.

_*ಆಗಸ್ಟ್ 7ನೇ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠ ಅಧ್ಯಯನ ಮಾಡಿರಿ._