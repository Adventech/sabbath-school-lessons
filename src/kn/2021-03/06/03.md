---
title:  ಹೊಸ ದಿಕ್ಕನ್ನು ಆಯ್ದುಕೊಳ್ಳುವುದು
date:   02/08/2021
---

ಯೋಸೇಪನು ತನ್ನ ನೋವು ಸಂಬಂಧಗಳ ಜಟಿಲತೆ, ಆತಂಕ ಎಲ್ಲವನ್ನೂ ಐಗುಪ್ತಕ್ಕೆ ತೆಗೆದುಕೊಂಡು ಪ್ರಯಾಣ ಮಾಡಿದನು. ಅಲ್ಲಿ ಆತನು ಗುಲಾಮನಾಗಿ ಮಾರಲ್ಪಟ್ಟನು. ಇದು ವಿಶ್ರಾಂತಿಕರವಾದ ಪ್ರವಾಸವಾಗಿರದೆ ಕಣ್ಣೀರಿನ ಪ್ರವಾಸವಾಗಿತ್ತು.

ಈವಾಗ ಯೋಸೇಪನು ತನ್ನನ್ನು ಗುಲಾಮನನ್ನಾಗಿ ಕೊಂಡುಕೊಂಡ ವ್ಯಾಪಾರಿಗಳ ಜೊತೆಗೆ ಐಗುಪ್ತದೇಶಕ್ಕೆ ಹೋಗುತ್ತಿದ್ದನು. ಹುಡುಗ ಯೋಸೇಪನು ಅವರು ಕಾನಾನಿನ ಗಡಿದಾಟಿ ದಕ್ಷಿಣ ದಿಕ್ಕಿಗೆ ತಿರುಗಿ ಪ್ರಯಾಣ ಮಾಡುವಾಗ ದೂರದಲ್ಲಿ ಬೆಟ್ಟಗಳ ಹಿಂದೆ ತನ್ನ ತಂದೆಯ ಗುಡಾರಗಳು ಅವನ ನೆನಪಿಗೆ ಬಂದವು. ಬಹಳ ದುಃಖದಿಂದ ಒಬ್ಬನೇ ತನ್ನ ತಂದೆಯ ಪ್ರೀತಿವಾತ್ಸಲ್ಯಗಳನ್ನು ನೆನಸಿಕೊಂಡು ಅತ್ತನು. ಮತ್ತೆ ದಾತಾನಿನ ದೃಶ್ಯವು ಅವನ ಮುಂದೆ ಸುಳಿಯಿತು. ಆತನು ತನ್ನ ಹೊಟ್ಟೆಕಿಚ್ಚಿನ ಅಣ್ಣಂದಿರು ತನ್ನನ್ನು ಎಷ್ಟು ದ್ವೇಷದಿಂದ ನೋಡುತ್ತಿದ್ದರು ಎಂಬುದನ್ನು ಭಾವಿಸಿಕೊಂಡನು. ಚುಚ್ಚುವ ಮಾತುಗಳು, ಅವಮಾನದ ಪದಗಳು ಅವನು ಎಷ್ಟು ಗೋಗರೆದರು ಅವರು ನಿಲ್ಲಿಸಲಿಲ್ಲ. ಈಗಲೂ ಅವನ ಕಿವಿಗಳಲ್ಲಿ ಅವುಗಳೇ ಗುಯ್‌ಗುಡುತ್ತಿದ್ದವು. ಬಹಳ ನಡುಗುವವನಾಗಿ ತನ್ನ ಭವಿಷ್ಯದ ಕಡೆಗೆ ದೃಷ್ಟಿ ಹರಿಸಿದನು. ಆವಾಗ ಸನ್ನಿವೇಶವು ಎಷ್ಟು ಬದಲಾಯಿತು- ಮುದ್ದಾಗಿ ಬೆಳೆದ ಮಗನು ಒಬ್ಬ ಅಸಹಾಯಕನಾದ ತಿರಸ್ಕೃತನಾದ ಗುಲಾಮ! ಜೊತೆಗಾರರಿಲ್ಲದೆ ಏಕಾಂಗಿ, ತನಗೆ ಗೊತ್ತಿಲ್ಲದ ದೇಶಕ್ಕೆ ಹೋಗುತ್ತಿದ್ದೇನೆ ಅಲ್ಲಿ ತನಗೆ ಯಾರು ಗತಿ? ಎಂದು ತಡೆಯಲಾರದ ದುಃಖದಿಂದ ಭಯಪಟ್ಟನು.

ಆಮೇಲೆ ಅವನ ಆಲೋಚನೆ ಅವನ ತಂದೆಯು ಆರಾಧನೆ ಮಾಡುತ್ತಿದ್ದ ದೇವರ ಕಡೆಗೆ ಹರಿಯಿತು. ಚಿಕ್ಕಂದಿನಿಂದ ದೇವರ ಪ್ರೀತಿ, ಭಯಗಳನ್ನು ಕಲಿತಿದ್ದನು. ಬಹಳ ಸಲ ತನ್ನ ತಂದೆ ಯಾಕೋಬನು ಮನೆಯನ್ನು ಬಿಟ್ಟು ಗಡಿಪಾರಾದವನಂತೆ ಅಲೆದುಕೊಂಡು ಹೋಗುವಾಗ ರಾತ್ರಿ ಕಂಡ ದರ್ಶನದ ಬಗ್ಗೆ ಕೇಳುತ್ತಿದ್ದನು.... ಈವಾಗ ಎಲ್ಲಾ ಅಮೂಲ್ಯ ಪಾಠಗಳು ನಿಚ್ಚಳವಾಗಿ ಅವನ ಕಣ್ಣಮುಂದೆ ಬಂದಿತು. ಯೋಸೇಪನು ತನ್ನ ತಂದೆಯ ದೇವರೇ ತನಗೂ ದೇವರು ಎಂದು ನಂಬಿಕೊಂಡನು. ಆವಾಗ ಅಲ್ಲಿಯೇ ತನ್ನನ್ನು ತಾನು ದೇವರಿಗೆ ಸಮರ್ಪಿಸಿಕೊಂಡನು. ಇಸ್ರಾಯೇಲನನ್ನು ಕಾಯುವಾತನೇ ತನ್ನ ಜೊತೆ ಅನ್ಯದೇಶದಲ್ಲಿರುತ್ತಾನೆಂದು ಪ್ರಾರ್ಥಿಸಿದನು"- ಎಲೆನ್ ಜಿ ವೈಟಮ್ಮನವರ 'ನಮ್ಮ ಪಿತೃಗಳು ಮತ್ತು ಪ್ರವಾದಿಗಳು' ಪುಸ್ತಕದಲ್ಲಿ ಪುಟ 213, 214.

ಕೆಲವು ಸಮುದಾಯಗಳಲ್ಲಿ ವ್ಯಕ್ತಿ ಪ್ರಧಾನವಾಗಿರದೆ ಸಮುದಾಯ ಪ್ರಧಾನವಾಗಿರುತ್ತವೆ. ಇನ್ನು ಕೆಲವು ಸಂಸ್ಕೃತಿಯಲ್ಲಿ ವ್ಯಕ್ತಿಯ ಪಾತ್ರಕ್ಕೆ ಹೆಚ್ಚು ಪ್ರಾಶಸ್ತವಿರುತ್ತದೆ. ಇವೆರಡು ಮಧ್ಯೆ ಸರಿಯಾದ ಸಮತೋಲನವನ್ನು ಸತ್ಯವಾಕ್ಯದಲ್ಲಿ ಕಂಡುಕೊಂಡರೆ ಎರಡೂ ದೇವರಿಗೆ ಬದ್ಧವಾಗಿರಬಹುದು. ಯೋಸೇಫನು ತಾನು ದೇವರನ್ನೇ ಅನುಸರಿಸಿ ನಡೆಯುತ್ತೇನೆ ಎಂಬ ತನ್ನ ವೈಯಕ್ತಿಕ ತೀರ್ಮಾನದಿಂದ ವಿಶ್ರಾಂತಿ ಪಡೆಯಲು ಆರಂಭಿಸಿದನು.

`ನಿಮ್ಮ ವೈಯಕ್ತಿಕ ಜವಾಬ್ದಾರಿಯ ಬಗ್ಗೆ ಈ ಮುಂದಿನ ವಚನಗಳ ನಮಗೆ ಏನು ಬೋಧಿಸುತ್ತವೆ? (ಧ.ಕಾಂಡ 4:29, ಯೋಹಾನ 24:15, 1 ಪೂ.. 16:11, ಕೀರ್ತ 14:2, ಜ್ಞಾ 8:10, ಯೆಶಾಯ 55:6).`

ವಿಶ್ರಾಂತಿಯನ್ನು ಹೊಂದಿಕೊಳ್ಳಲು ನಮ್ಮ ಪ್ರತಿಯೊಬ್ಬರೂ ದೇವರನ್ನು ಹಿಂಬಾಲಿಸುವ ವೈಯಕ್ತಿಕ ತೀರ್ಮಾನವನ್ನು ತೆಗೆದುಕೊಳ್ಳಬೇಕು. ಪೂರ್ವಕಾಲದ ನಮ್ಮ ಆಧ್ಯಾತ್ಮಿಕ ನಾಯಕರಿಗೂ ಸಹ ನಂಬಿಕೆ ಮತ್ತು ಆಧ್ಯಾತ್ಮಿಕತೆ ಎಂಬುದು ಅವರ ವಂಶವಾಹಿನಿಯಲ್ಲಿ ಹರಿದುಬಂದಿರಲಿಲ್ಲ. ನೆನಪಿಡಿ ದೇವರಿಗೆ ಮಕ್ಕಳಿದ್ದಾರೆಯೆ ಹೊರತು ಮೊಮ್ಮಕ್ಕಳಿಲ್ಲ.

`ಯಾಕೆ ಪ್ರತಿದಿನವೂ ಮತ್ತು ಪ್ರತಿದಿನದ ಪ್ರತಿಕ್ಷಣವೂ ನಾವು ನಮ್ಮ ದೇವರಿಗೆ ಒಪ್ಪಿಸಿಕೊಡುವ ತೀರ್ಮಾನ ಮಾಡುವುದು ಬಹಳ ಮುಖ್ಯವಾಗಿದೆ? ಹಾಗೆ ಮಾಡದೆ ಹೋದರೆ ಏನಾಗುತ್ತದೆ?`