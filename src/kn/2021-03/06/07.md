---
title:  ಪಾಠ
date:   06/08/2021
---

ಪೋಟೇಫರನ ಹೆಂಡತಿಯ ಜೊತೆ ಯೋಸೇಫನಿಗೆ ಏನಾಯ್ತು ಎಂಬ ಸಂದರ್ಭವನ್ನು ಎಲೆನ್ ಜಿ ವೈಟಮ್ಮನವರು ಹೀಗೆ ಬರೆಯುತ್ತಾರೆ: ಇಲ್ಲಿ ಲೋಕದ ಎಲ್ಲಾ ಸಂತತಿಗಳು ಹೇಗೆ ಜೀವಿಸಬೇಕೆಂಬ ಉದಾಹರಣೆಯಿದೆ.... ದೇವರು ಯಾವಾಗಲೂ ತಕ್ಷಣ ಒದಗುವ ಸಹಾಯಕನಾಗಿದ್ದಾನೆ ಮತ್ತು ಆತನ ಆತ್ಮನು ನಮಗೆ ಭದ್ರಕವಚವಾಗಿದ್ದಾನೆ. ನಮ್ಮ ಸುತ್ತ ನಮಗಿರುವ ಶೋಧನೆಗಳು ಬಹಳ ತೀಕ್ಷ್ಮವಾದವುಗಳಾಗಿದ್ದರೂ ಅವುಗಳನ್ನು ಪ್ರತಿರೋಧಿಸುವಂತೆ ಒದಗುವ ಶಕ್ತಿಯಮೂಲವನ್ನೂ ಉಪಯೋಗಿಸಬೇಕು. ಯೋಸೇಫನ ನೀತಿಗೆ ಎಂಥಾ ಭೀಕರವಾದ ಆಕ್ರಮಣವಾಯಿತು. ಅದು ಒಂದು ಪ್ರಭಾವೀಶಕ್ತಿಯಾಗಿ ಆತನನ್ನು ಮಾರ್ಗ ತಪ್ಪಿಸುವ ಸಲುವಾಗಿ ಎರಗಿ ಬಂತು. ಆದಾಗ್ಯೂ ಎಷ್ಟು ಪ್ರಾಮಾಣಿಕವಾಗಿ ಮತ್ತು ದೃಢವಾಗಿ ಅದನ್ನು ವಿರೋಧಿಸಲಾಯ್ತು. ಆತನು ತನ್ನ ಮಾನವನ್ನು ಹಿತಾಸಕ್ತಿಯನ್ನು ದೇವರ ಕೈಗೆ ಕೊಟ್ಟನು. ಆತನು ಒಂದು ಸಮಯದಲ್ಲಿ ಬಾಧಿತನಾಗಿ ಕಂಡುಬಂದರೂ, ಆತನನ್ನು ಮುಖ್ಯವಾದ ಸ್ಥಾನಕ್ಕೆ ಸಿದ್ಧಪಡಿಸುತ್ತಿದ್ದ ದೇವರು ದುಷ್ಟ ಆರೋಪಿಯಿಂದ ಕಳಂಕಿತವಾಗಿದ್ದ ಅವನ ಮಾನವನ್ನು ಜೋಪಾನವಾಗಿ ಕಾಪಾಡಿದ್ದನು; ಮುಂದೆ ಒಂದು ಒಳ್ಳೆಯ ದಿನ ಹೊಳೆಯುವಂತೆ ಮಾಡಿದ್ದನು. ದೇವರು ಸೆರೆಮನೆಯನ್ನು ಸಹ ಆತನು ಎತ್ತರಕ್ಕೆ ಏರುವುದಕ್ಕೆ ಮಾರ್ಗವನ್ನಾಗಿ ಮಾಡಿದನು. ಉತ್ತಮವಾದ ಗುಣ (ಸದ್ಗುಣ) ತನ್ನ ಪ್ರತಿಫಲವನ್ನು ಕೊಟ್ಟೆ ಕೊಡುತ್ತದೆ.

ಯೋಸೇಫನ ಹೃದಯವನ್ನು ರಕ್ಷಿಸಿದ ಭದ್ರಕವಚವು, ಆತನಿಗೆ ದೇವರ ಮೇಲಿದ್ದ ಭಯವೇ ಆಗಿತ್ತು. ಅದು ಅವನನ್ನು ಅವನ ಯಜಮಾನನಿಗೆ ನಂಬಿಗಸ್ತನನ್ನಾಗಿಯೂ ನ್ಯಾಯವಂತವಾಗಿಯೂ ಇರುವಂತೆ ಮಾಡಿತು, ದೇವರಿಗೆ ಪ್ರಾಮಾಣಿಕನಾಗಿರುವಂತೆ ಮಾಡಿತು. ಯಜಮಾನನಿಗೆ ಸತ್ಯಸಂಗತಿ ಗೊತ್ತಿರಲಿ ಇಲ್ಲದಿರಲಿ ಆತನು ತನ್ನ ಯಜಮಾನನ ವಿಶ್ವಾಸಕ್ಕೆ ದ್ರೋಹ ಬಗೆಯುವ ಅಪಕಾರವನ್ನು ಮಾತ್ರ ಮಾಡಲಿಲ್ಲ''- ಎಲೆನ್ ಜಿ ವೈಟಮ್ಮನವರ ದಿ ಸ್ಪಿರಿಟ್ ಆಫ್ ಪ್ರೊಫೆಸಿ, 1ನೇ ಸಂಪುಟ, 132ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಹೆಸರಿಗೆ ಕ್ರೈಸ್ತರಾಗದವರು ಇಲ್ಲವೇ ಸಾಂಸ್ಕೃತಿಕ ಅಡ್ರೆಂಟಿಸ್ಟರು ಸಂಬಂಧಗಳಲ್ಲಿ ವಿಶ್ರಾಂತಿಯನ್ನು ಕಂಡುಕೊಳ್ಳುವಲ್ಲಿ ನಮಗೆ ಸಹಾಯ ಮಾಡಲಾರರು. ಸಾಂಸ್ಕೃತಿಕ ಅಡ್ರೆಂಟಿಸ್ಟರಿಗೂ, ನಿಜವಾದ ವಿಶ್ವಾಸಿಗಳಿಗೂ ಇರುವ ವ್ಯತ್ಯಾಸಗಳೇನು?`

`2. ಸೋದರಿ 'x' ಎಂಬುವವರು ಸಭೆಯನ್ನು ಸೇರಿಕೊಂಡರು. ಆಕೆಯ ಅವಿಶ್ವಾಸಿಯೊಬ್ಬನನ್ನು ಮದುವೆಯಾಗಿದ್ದಾರೆ. ಆಕೆಯು ತನ್ನ ಗಂಡನನ್ನು ಪ್ರೀತಿಸುತ್ತಾಳೆ. ಆದರೆ ಆತನು ಆಕೆಯಲ್ಲಿ ಬದಲಾವಣೆಗಳನ್ನು ಕಂಡು ಅವನು ಅವಳನ್ನು ಪ್ರೀತಿಸುತ್ತಿಲ್ಲ. ಈ ಸೋದರಿಗೆ ಸತ್ಯವೇದಾನುಸಾರ ನೀವು ಏನು ಬುದ್ಧಿ ಮಾತು ಹೇಳುವಿರಿ?`

`3. ರಷ್ಯ ಲೇಖಕ ಲಿಯೋ ಟಾಲ್ ಸ್ಟಾರ್ ಹೀಗೆ ಬರೆಯುತ್ತಾರೆ: "ಸಂತೋಷವಾಗಿರುವ, ಎಲ್ಲಾ ಕುಟುಂಬಗಳ ಒಂದೇ ರೀತಿಯವು ಸಂತೋಷವಿಲ್ಲದಿರುವ ಪ್ರತಿ ಕುಟುಂಬಗಳು ತಮ್ಮದೇ ಆದ ರೀತಿಯಲ್ಲಿ ಹಾಗೆ ಇರುತ್ತವೆ" ಎಲ್ಲಾ ಕುಟುಂಬಗಳು ಒಂದಲ್ಲ ಒಂದು ಕಾರಣದಿಂದ ತೊಂದರೆಯಲ್ಲಿರುತ್ತವೆ. ಯಾಕೆಂದರೆ ಎಲ್ಲಾ ಕುಟುಂಬಗಳು ಪಾಪಿಗಳಿಂದ ಮಾಡಲ್ಪಟ್ಟಿವೆ. ಇಲ್ಲಿ ಪ್ರತಿಯೊಬ್ಬರೂ ತಮ್ಮದೇ ಆದ ತೊಂದರೆಗಳನ್ನು ಕುಟುಂಬಕ್ಕೆ ತಂದುಹಾಕುತ್ತಾರೆ. ನಮ್ಮಲ್ಲಿ ಪ್ರತಿಯೊಬ್ಬರೂ ದೇವರ ಕೃಪೆಯಿಂದ ಸತ್ಯವೇದ ನಿಯಮಗಳಾದ ಪ್ರೀತಿ, ಕ್ಷಮೆ, ಮತ್ತೊಬ್ಬರ ಹೊರೆ ಹೊರುವುದು. ಇತ್ಯಾದಿ ಇವುಗಳನ್ನು ಅನುಸರಿಸಿ ನಮ್ಮ ಕೌಟುಂಬಿಕ ಸಂಬಂಧಗಳನ್ನು ಸುಧಾರಿಸಿಕೊಳ್ಳಬಹುದು ಹೇಗೆ?`

`4. ಎಷ್ಟೋ ಜನರು ತಮ್ಮ ಜೀವಿತದಲ್ಲಿ ಮತ್ತು ಕುಟುಂಬದಲ್ಲಿ ಎಲ್ಲವೂ ಚೆನ್ನಾಗಿ ನಡೆದುಕೊಂಡು ಹೋಗುವುದನ್ನು ಅನುಭವಿಸುತ್ತಿರುತ್ತಾರೆ, ಇದ್ದಕ್ಕಿದ್ದಂತೆಯೇ ಅನಿರೀಕ್ಷಿತವಾಗಿ ದುರಂತಗಳು ಸಂಭವಿಸಿಬಿಡುತ್ತವೆ. ಅಂತಹ ಸಂದರ್ಭಗಳಲ್ಲಿ ದೇವರ ವಾಕ್ಯಾನುಸಾರ ನಂಬಿಕೆಗೆ ಅಂಟಿಕೊಳ್ಳುವುದು, ವಾಗ್ದಾನಗಳಿಗೆ ಅಂಟಿಕೊಳ್ಳುವುದು ಎಷ್ಟು ಮುಖ್ಯವಲ್ಲವೇ? ವಿಶೇಷವಾಗಿ ಒಳ್ಳೆಯ ಕಾಲದಲ್ಲಿರುವಾಗ, ಮುಂದಿನ ಕೆಟ್ಟ ಸಂದರ್ಭಗಳಿಗೆ ಆಧ್ಯಾತ್ಮಿಕವಾಗಿ ಸಿದ್ಧ ಮಾಡಿಕೊಳ್ಳುವುದು ಮುಖ್ಯವಾಗಿರುತ್ತದೆ ಯಾಕೆ?`