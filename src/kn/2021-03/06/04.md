---
title:  ನಿಜವಾದ ಸ್ವಯೋಗ್ಯತೆ ಕಂಡುಕೊಳ್ಳುವುದು
date:   03/08/2021
---

ಯೋಸೇಫನಿಗೆ ಇಷ್ಟಾಯೇಲ್ಯರ ಕೈಯಿಂದ ತಪ್ಪಿಸಿಕೊಂಡು ತನ್ನ ಮನೆಗೆ ಹಿಂದಿರುಗಿ ಹೋಗಬೇಕೆಂಬ ಆಸೆ ಬಂದಿರಲೇಬೇಕು. ಆದರೆ ಆತನು ಐಗುಪ್ತ ದೇಶವನ್ನು ತಲುಪಿ ಒಂದು ದೊಡ್ಡಮನೆಗೆ ಮಾರಲ್ಪಟ್ಟಾಗ ಅವನ ಆಸೆಯೆಲ್ಲ ಒಡೆದು ಚೂರಾಯ್ತು. ಆದಿಕಾಂಡ 39:1ರಲ್ಲಿ ಪೋಟಿಫರನು ಫರೋಹನ ಉದ್ಯೋಗಸ್ಥನೂ ಮೈಗಾವಲಿನವರ ದಳವಾಯಿಯೂ ಯೋಸೇಫನನ್ನು ಇಸ್ಮಾಯೇಲ್ಯರಿಂದ ಕೊಂಡುಕೊಂಡನು. ಕೂಡಲೇ ಅವನು ಪರಿಚಯವಿಲ್ಲದ ಭಾಷೆ ಸಂಸ್ಕೃತಿಗೆ ತಳ್ಳಲ್ಪಟ್ಟನು.

ನಮ್ಮ ಕುಟುಂಬಗಳು ಮತ್ತು ನಿಕಟ ಸಂಬಂಧಗಳು ನಮ್ಮ ಸ್ವವಿಶ್ವಾಸ (ಆತ್ಮಗೌರವ) ಬೆಳೆಸುವಲ್ಲಿ ಪ್ರಧಾನ ಪಾತ್ರ ವಹಿಸುತ್ತವೆ. ಯೋಸೇಫನು ತಾನು ತಂದೆಯ ಮನೆಯಲ್ಲಿ ಬೆಳೆಯುವಾಗ ತಾನೊಬ್ಬ ವಿಶೇಷನಾದವನು ಎಂಬ ಭಾವನೆ ಬೆಳೆದಿತ್ತು. ಆತನು ಯಾಕೋಬನು ಅತಿಯಾಗಿ ಪ್ರೀತಿಸುತ್ತಿದ್ದ ರಾಹೇಳಲ ಹಿರಿಯ ಮಗನಾಗಿದ್ದನು (ಆ.ಕಾಂಡ 29:18). ಹಾಗಾಗಿ ಆತನು ಖಂಡಿತವಾಗಿಯೂ ತನ್ನ ತಂದೆಯ ಮುದ್ದಿನ ಮಗನಾಗಿದ್ದನು. ಆದುದರಿಂದಲೇ ಅವನಿಗೆ ಮಾತ್ರ ಬಣ್ಣ ಬಣ್ಣದ ನಿಲುವಂಗಿ ಮಾಡಿಸಿಕೊಟ್ಟಿದ್ದನು (ಆ.ಕಾಂಡ 37:3,4).

ಆದರೆ ಈವಾಗ ಅವನ್ಯಾರು? ಒಬ್ಬ ಗುಲಾಮ, ಕೊಂಡುಕೊಳ್ಳಬಹುದಾದ ಮತ್ತು ಮಾರಬಹುದಾದ ಮನುಷ್ಯ ನೋಡಿರಿ ಎಷ್ಟು ತ್ವರಿತವಾಗಿ ಇಡೀ ಸನ್ನಿವೇಶ ಬದಲಾಯ್ತು. ಈವಾಗ ಅವನ ಜೀವನವು ಮತ್ತೆ ತ್ವರಿತವಾಗಿ ಬದಲಾದಂತಿದೆ. ನೋಡಿರಿ.

ಖಂಡಿತ, ಯೋಸೇಫನು ನಾವೆಲ್ಲರೂ ಕಲಿಯಲೇಬೇಕಾದ ಪಾಠವನ್ನು ಕಲಿತಿದ್ದನು. ನಾವೇನು; ನಮ್ಮ ಯೋಗ್ಯತೆ ಏನು ಎಂಬುದನ್ನು ತಿಳಿದುಕೊಳ್ಳಲು ಮತ್ತೊಬ್ಬರಿಗೆ ಅವಕಾಶ ಕೊಟ್ಟರೆ ನಮಗೆ ನಮ್ಮ ಯೋಗ್ಯತೆ ತಿಳಿಯಲಾರದು. ಇಲ್ಲವೇ ನಮಗೆ ಬಹಳ ಗೊಂದಲವಾಗಬಹುದು. ಯಾಕೆಂದರೆ ಎಲ್ಲರೂ ನಮ್ಮನ್ನು ಪ್ರಶಂಸೆ ಮಾಡಲಾರರು. ಅದರ ಬದಲು ದೇವರು ನಮ್ಮ ಬಗ್ಗೆ ಏನು ಯೋಚಿಸುತ್ತಾನೆ ನಮ್ಮನ್ನು ಹೇಗೆ ಕಾಣುತ್ತಾನೆ ಎಂಬುದು ಮುಖ್ಯ.

`ನಮ್ಮಲ್ಲಿ ಪ್ರತಿಯೊಬ್ಬರನ್ನು ದೇವರು ಹೇಗೆ ಕಾಣುತ್ತಾನೆ? (ನೋಡಿರಿ ಯೆಶಾಯ 43:1; ಮಲಾಕೀಯ 3:17, ಯೋಹಾನ 1:12, ಯೋಹಾನ 15:15, ರೋಮ 8:14, 1 ಯೋಹಾನ 3:1,2).`

ದೇವರು ನಮ್ಮನ್ನು ಕೃಪೆಯಿಂದ ಲೇಪಿತವಾದ ಗಾಜಿನ ಮೂಲಕ ನೋಡುತ್ತಾನೆ. ಆತನು ನಮ್ಮ ಸಾಮರ್ಥ, ಸೌಂದರ್ಯ ಮತ್ತು ಪ್ರತಿಭೆ, ಇವೆಲ್ಲವನ್ನೂ ನೋಡುತ್ತಾನೆ. ಕಡೆಯದಾಗಿ ಆತನೇ ನಮಗೋಸ್ಕರ ನಾವು ಪರಿಪೂರ್ಣತೆ ಹೊಂದಲು ಸಾಯುವುದಕ್ಕೆ ಸಿದ್ಧನಾಗುತ್ತಾನೆ. ನಮ್ಮ ಪಾಪಗಳು ನಮಗೆ ಎಷ್ಟು ದೊಡ್ಡ ಬೆಲೆಯನ್ನು ಕೇಳುತ್ತವೆ ಎಂಬುದರ ಜೊತೆಗೆ ನಾವು ಎಷ್ಟು ಅಮೂಲ್ಯರು ಎಂಬುದನ್ನು ಸಹಾ ಶಿಲುಬೆಯು ತೋರಿಸುತ್ತದೆ. ನಾವು ನಮ್ಮ ಬಗ್ಗೆ ಏನೆಂದುಕೊಳ್ಳುತ್ತೇವೆ ಅಥವಾ ಇತರರು ಏನೆಂದುಕೊಳ್ಳುತ್ತಾರೆ ಎನ್ನುವುದನ್ನು ಪರಿಗಣಿಸದೆ, ದೇವರು ನಮ್ಮನ್ನು ಪ್ರೀತಿಸುತ್ತಾನೆ, ನಮ್ಮನ್ನು ಕೇವಲ ಪಾಪದ ಬಂಧನದಿಂದ ಮಾತ್ರವಲ್ಲ ನಿತ್ಯಮರಣದಿಂದಲೂ ವಿಮೋಚಿಸಲೂ ಹಂಬಲಿಸುತ್ತಾನೆ.

ಮುಖ್ಯವಾದ ಪ್ರಶ್ನೆ ಯಾವಾಗಲು ಒಂದೇ ಆಗಿರುತ್ತದೆ: ಯೇಸುಕ್ರಿಸ್ತನಲ್ಲಿ ಪ್ರಕಟಗೊಂಡಂತೆ ದೆವರ ವಾಸ್ತವ ಪ್ರೀತಿಗೆ ನಾವು ಹೇಗೆ ಪ್ರತಿಕ್ರಿಯೆ ತೋರಿಸುತ್ತೇವೆ?

`ಅನೇಕ ವ್ಯಕ್ತಿಗಳು, ಗುಂಪುಗಳು ನಾವು ನಮ್ಮನ್ನು ನಿಂದಿಸಿಕೊಳ್ಳದೆ ನಮ್ಮನ್ನು ನಾವು ಪ್ರೀತಿಸುತ್ತಾ ಅಂಗೀಕರಿಸಬೇಕೆಂದು ಹೇಳುತ್ತಾರೆ. ಯಾಕೆ ಇದು ಸ್ವಯಂ ವಂಚನೆಯಾಗುತ್ತದೆ? ನಮ್ಮ ಯೋಗ್ಯತೆ ಹೊರಗಿಂದ ಅಂದರೆ ನಮ್ಮ ಸಾಮರ್ಥ- ವನ್ನರಿತ ನಿಮ್ಮ ಸೃಷ್ಟಿಕರ್ತನಿಂದ ಬರುತ್ತದೆ ಎಂದು ತಿಳಿಯುವುದು ಎಷ್ಟು ಮುಖ್ಯವಾಗಿದೆ?`