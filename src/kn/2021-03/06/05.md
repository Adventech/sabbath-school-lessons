---
title:  ದೇವರ ರೀತಿಯಲ್ಲಿ ಸಂಬಂಧ ಬೆಳೆಸುವುದು
date:   04/08/2021
---

ಆರಂಭದಲ್ಲಿ ಯೋಸೇಫನ ಕಥೆಯು ಐಗುಪ್ತದಲ್ಲಿ ಸಕರಾತ್ಮಕವಾದ ತಿರುವಿನಲ್ಲಿರುತ್ತದೆ. ಯೋಸೇಫನು ತನ್ನನ್ನು ತಾನು ದೇವರಿಗೆ ಒಪ್ಪಿಸಿಕೊಂಡಿದ್ದನು ಮತ್ತು ದೇವರು ಯೋಸೇಫನನ್ನು ಆಶೀರ್ವದಿಸುತ್ತಿದ್ದನು. ಆತನು ತಾನು ನೆನಸದ ರೀತಿಯಲ್ಲಿ ಪೋಟಿಪರನ ಮನೆಯಲ್ಲಿ ಎತ್ತರಕ್ಕೆ ಏರಿಸಲ್ಪಟ್ಟನು.

`ಯಾವ ರೀತಿಯಲ್ಲಿ ಯೋಸೇಫನ ದೈನಂದಿನ ಜೀವಿತದಲ್ಲಿ ದೇವರ ಆಶೀರ್ವಾದಗಳನ್ನು ಕಾಣುತ್ತೇವೆ? ಯೋಸೇಫನ ತನ್ನ ಜೊತೆಯವರೊಂದಿಗೆ ಹೇಗೆ ಸಂಬಂಧವಿಟ್ಟುಕೊಂಡಿದ್ದನು? ಆ.ಕಾಂಡ 39:1-6ನ್ನು ಓದಿರಿ.`

ಯೋಸೇಫನ ಪೋಟಿಫರನ ಮನೆಯಲ್ಲಿ ಚೆನ್ನಾಗಿ ಏಳಿಗೆ ಹೊಂದಿದಂತೆ ಮತ್ತು ಆ ಮನೆಯಲ್ಲಿರುವವರ ಜೊತೆ ಮತ್ತು ತೋಟದ ಆಳುಗಳ ಜೊತೆ ಇದ್ದ ಬಾಂಧವ್ಯ ಚೆನ್ನಾಗಿತ್ತು ಎಂದು ಕಂಡರೂ ತೊಂದರೆಯು ಆ ಮನೆಯಲ್ಲಿರುವ ಮತ್ತೊಂದು ಅತೃಪ್ತ ವ್ಯಕ್ತಿಯಿಂದ ಸೃಷ್ಟಿಯಾಗತೊಡಗಿತ್ತು.

`ಯಾವ ರೀತಿಯ ಸಂಬಂಧಿಕ ಸಮಸ್ಯೆಯನ್ನು ಯೋಸೇಫನು ಎದುರಿಸುತ್ತಿದ್ದನು? ಆತನು ಅದನ್ನು ಹೇಗೆ ನಿಭಾಯಿಸಲು ಆಯ್ಕೆ ಮಾಡಿಕೊಂಡನು? ಆದಿಕಾಂಡ 39:7-10 ವಚನಗಳನ್ನು ಓದಿರಿ.`

ಯೋಸೇಫನಿಗೆ ಪೋಟೀಫರನ ಹೆಂಡತಿಯಿಂದ ತೊಂದರೆಯಿತ್ತು. ಬಹುಶಃ ನಾವು ಇದನ್ನು ಹೀಗೆ ಮಾರ್ಪಡಿಸಿ ಹೇಳಬೇಕು. ಪೋಟಿಫರನ ಹೆಂಡತಿಗೆ ಒಂದು ಸಮಸ್ಯೆಯಿತ್ತು. ಆಕೆಯು ಇತರರನ್ನು ಭೋಗವಸ್ತುಗಳಂತೆ ಕಾಣುತ್ತಿದ್ದಳು. ಆಕೆಗೆ ಯೋಸೇಫನನ್ನು ಭೋಗಿಸಬೇಕೆಂದು ಆಸೆ ಪಡುತ್ತಿದ್ದಳು. ಇದಲ್ಲದೆ ಯೋಸೇಫನು ರೂಪದಲ್ಲಿಯೂ ಮುಖಭಾವದಲ್ಲಿಯೂ ಸುಂದರನಾಗಿದ್ದನು (ಆ.ಕಾಂಡ 39:6). ಸತ್ಯವೇದವು ವ್ಯಕ್ತಿಯ ಬಾಹ್ಯಸೌಂದರ್ಯಕ್ಕೆ ಮಹತ್ವ ನೀಡುವುದಿಲ್ಲ. ಯಾಕೆಂದರೆ ದೇವರು ಮನುಷ್ಯರಂತೆ ಹೊರಗಿನ ತೋರಿಕೆಯನ್ನು ನೋಡದೆ ಹೃದಯವನ್ನೇ ನೋಡುವವನಾಗಿದ್ದಾನೆ (1 ಸಮು 16:7). ಈ ಪ್ರಕರಣದಲ್ಲಿ ಯೋಸೇಫನ ಸುಂದರ ರೂಪವು ಆತನು ದೇವರ ನೇಮಗಳಲ್ಲಿ ಪರಿಶುದ್ಧತೆಯನ್ನೂ ನಂಬಿಗಸ್ತಿಕೆಯನ್ನು ಹಿಡಿದುಕೊಳ್ಳಲು ಸಹಾಯ ಮಾಡುವುದಕ್ಕಿಂತ ಹೆಚ್ಚು ತೊಂದರೆಗೆ ಎಡೆಮಾಡಿಕೊಟ್ಟಂತೆ ಕಾಣುತ್ತದೆ.

ಈ ದುಷ್ಟ ಹೆಂಗಸಿನ ಒತ್ತಾಯದ ಹೊರತಾಗ್ಯೂ ಅವಳಿಗೆ ಪ್ರತಿರೋಧವಾಗಿ ಕಾಣುವಂಥ ಒಂದನ್ನು ಮಾಡುತ್ತಾನೆ. ಆತನು ಎಲ್ಲಾ ಸಂಬಂಧಗಳಿಗೆ ಸತ್ಯವೇದದ ನಿಯಮಗಳನ್ನು ಅನ್ವಯ ಮಾಡುತ್ತಿದ್ದನು. ಸತ್ಯವೇದದಲ್ಲಿ ಸಂಬಂಧಗಳ ನಿಯಮಗಳು ಎಂದೆಂದಿಗೂ ಹಳತಾಗುವುದಿಲ್ಲ, ಆದರೆ ಹಳತಾಗುತ್ತದೆಯೆಂದು ಪಾಪದ ದೆಸೆಯಿಂದ ಕಷ್ಟಪಡುವವರು ತಪ್ಪಾಗಿ ಹೇಳಬಹುದು. ಸತ್ಯವೇದದಲ್ಲಿ ಹೇಳಿರುವ ವಿವರಣೆಯು ಇದನ್ನು ಒಂದು ಸಲಕ್ಕೆ ಬಾಧಿಸಿದ ಕೇವಲವಾದ ಶೋಧನೆಯಲ್ಲ. ಬಹುಶಃ ಪೋಟಿಫರನ ಹೆಂಡತಿಯು ಯೋಸೇಫನನ್ನು ಮತ್ತೆ ಮತ್ತೆ ಬೆನ್ನತ್ತಿದಳು (ಒತ್ತಾಯ ಪಡಿಸಿದಳು) (ಆ.ಕಾಂಡ 39:10). ಯೋಸೇಫನು ತನ್ನ ನಿರ್ಧಾರದ ಹಿಂದೆ ಇರುವ ಉದ್ದೇಶಗಳನ್ನು ಆಕೆಗೆ ವಿವರಿಸಿ ಹೇಳಲು ಪ್ರಯತ್ನಿಸಿದನು (ಆ.ಕಾಂಡ 39:8,9), ಆದರೆ ಇದು ಸಾಧ್ಯವಾದಂತೆ ಕಾಣುವುದಿಲ್ಲ.

ಮತ್ತೊಬ್ಬರ ಆಯ್ಕೆಗಳನ್ನು ತಾನು ನಿಯಂತ್ರಿಸುವುದು ಸಾಧ್ಯವಿಲ್ಲವೆಂದು ಯೋಸೇಫನಿಗೆ ಅರಿವಾಯ್ತು. ಯೋಸೇಫನು ಪ್ರೀತಿಯಿಂದಲೂ, ತನ್ನ ಸುತ್ತಲೂ ಇರುವ ಜನರು ದೇವರನ್ನು ಗೌರವಿಸುವಂತೆ ಅವರೊಡನೆ ನಡೆದುಕೊಳ್ಳಬೇಕೆಂತಲೂ ನಿರ್ಧರಿಸಿದನು. ಯೋಸೇಫನು ದೇವರ ಸಮ್ಮುಖದಲ್ಲಿ ಜೀವಿಸುವುದನ್ನು ಕಲಿತಿದ್ದನು. ಈ ಜ್ಞಾನವು ಅವನಿಗೆ ಶೋಧನೆಯನ್ನು ಗೆಲ್ಲಲು (ಪ್ರತಿರೋಧಿಸಲು) ಸಹಾಯ ಮಾಡಿತು.

`ಬೇರೆಯವರು ನಿಮ್ಮ ಜೊತೆ ಸರಿಯಾದ ರೀತಿಯಲ್ಲಿ ವರ್ತಿಸದಿದ್ದರೂ ನೀವು ನಿಮ್ಮ ಎಲ್ಲಾ ಸಂಬಂಧಗಳಿಗೆ ಸತ್ಯವೇದಾರಿತ ನಿಯಮಗಳನ್ನು ಅನ್ವಯ ಮಾಡಲು ಪ್ರಯತ್ನಿಸುವಿರಾ? ಅದು ಹೇಗೆ ಕೆಲಸ ಮಾಡಿತು? ಮತ್ತಾಯ 5:43- 48ನ್ನು ಓದಿರಿ. ಹೀಗೆ ಜೀವಿಸುವುದು ಮುಖ್ಯವಾಗಿದೆ ಏಕೆ?`