---
title:  ಮಹಾಹೋರಾಟ, ಇನ್ನೂ ಸಮೀಪ ಮತ್ತು ವೈಯಕ್ತಿಕ
date:   05/08/2021
---

ನಾವು ಕಥೆಯನ್ನು ಓದಿದಾಗ (ಆ.ಕಾಂಡ 39:11-20). ಯೋಸೇಫನು ತನ್ನ ಶಿಸ್ತಿನ ನಿರ್ಧಾರದಿಂದ ಕಷ್ಟಕ್ಕೊಳಗಾದನು. ಯೋಸೇಫನು ಸೆರಮನೆಗೆ ಹಾಕಲ್ಪಟ್ಟನು. ಯೋಸೇಫನು ಪೋಟಿಫರನ ಸ್ವತ್ತಾಗಿರಲು ಆತನನ್ನು ಸ್ಥಳದಲ್ಲೇ ಕೊಲ್ಲಬಹುದಾಗಿತ್ತು. ಆತನು ಯಾವ ಪ್ರಶ್ನೆಗಳನ್ನೂ ಕೇಳಲಿಲ್ಲ. ಪೋಟಿಫರನು ವಿಷಯವನ್ನು ಗ್ರಹಿಸಿಕೊಂಡವನಾಗಿ ತನ್ನ ಹೆಂಡತಿಯನ್ನು ನಂಬಲಿಲ್ಲ. ಆದರೆ ಆತನು ತನ್ನ ಗೌರವವನ್ನು ಕಾಪಾಡಿಕೊಳ್ಳಲು ಈ ಕ್ರಮವನ್ನು ಜರುಗಿಸಿದನು. ಆದಾಗ್ಯೂ ಈ ಭಯಂಕರ ಸನ್ನಿವೇಶದಲ್ಲಿಯೂ "ದೇವರು ಯೋಸೇಫನ ಜೊತೆ ಇದ್ದನು" ಎಂದು ವಾಕ್ಯವು ಹೇಳುತ್ತದೆ (ಆ.ಕಾಂಡ 39:21).

ಈ ಭೂಮಿಯ ಮೇಲೆ ನಡೆಯುತ್ತಿರುವ ಜೀವನ ಚೆನ್ನಾಗಿಲ್ಲ. ಒಳ್ಳೆಯದಕ್ಕೆ ಯಾವಾಗಲೂ ಮಾನ್ಯತೆ ಸಿಗಲಾರದು. ಹಾಗೆಯೇ ಕೆಟ್ಟದಕ್ಕೆ ಕೂಡಲೇ ಶಿಕ್ಷೆಯೂ ಆಗದು.

ಒಂದು ಒಳ್ಳೆಯ ಸಮಾಚಾರವೇನೆಂದರೆ ದೇವರು ಆತನ ಸಂಗಡವಿದ್ದುದರಿಂದ ಸೆರೆಮನೆಯಲ್ಲಿಯೂ ಆತನಿಗೆ ವಿಶ್ರಾಂತಿ (ಸಮಾಧಾನ) ಸಿಕ್ಕಿತು. ಸೆರೆಮನೆಯಲ್ಲಿ ತನಗೊದಗಿದ ಅನ್ಯಾಯದ ಸನ್ನಿವೇಶದ ಬಗ್ಗೆ ಧ್ಯಾನಮಾಡಬಹುದಾಗಿತ್ತು. ಇಲ್ಲವೇ ಅದನ್ನು ಮರೆತು ಎಲ್ಲವನ್ನೂ ದೇವರಿಗೆ ಬಿಡಬಹುದಾಗಿತ್ತು.

`ಸೆರೆಮನೆಯಲ್ಲಿರುವಾಗ ಯೋಸೇಫನು ಏನು ಮಾಡುತ್ತಿದ್ದನು? ತನ್ನ ಸುತ್ತಲಿದ್ದವರ ಜೊತೆ ಹೇಗೆ ಸಂಬಂಧ ಹೊಂದಿದ್ದನು? (ಆದಿಕಾಂಡ 39:21-40,42ನ್ನು ಓದಿರಿ).`

ಸೆರೆಮನೆಯಲ್ಲಿ ಯೋಸೇಫನು ಕೇವಲ ಆದರ್ಶವನ್ನಿಟ್ಟುಕೊಂಡು ಸುಮ್ಮನಿರಲಿಲ್ಲ. ವಾಸ್ತವಕ್ಕೆ ಹತ್ತಿರವಾಗಿ ನಡೆದುಕೊಂಡನು. ಆತನು ಇದ್ದ ಕಡೆ ಜನಸಂಪರ್ಕವಿತ್ತು. ಆತನು ಇತರರಿಗೆ ಸಹಾಯ ಮಾಡುತ್ತಿದ್ದನು, ಸೆರೆಮನೆಯಲ್ಲಿ ಸಂಬಂಧಗಳು ಇಷ್ಟವಾಗುವಷ್ಟು ಒಳ್ಳೆಯದಾಗಿರಲಿಲ್ಲ. ಯೋಸೇಫನು ಸಹಾ ಸಹಾಯ ಕೇಳದೆ ತನ್ನ ಜೀವಿತವನ್ನು ಕಷ್ಟಕ್ಕೆ ಸಿಕ್ಕಿಹಾಕಿಸಿಕೊಳ್ಳದೆ ಇರುವುದಕ್ಕೆ ಸಾಧ್ಯವಾಗುತ್ತಿರಲಿಲ್ಲ. ಆದುದರಿಂದ ಆತನೂ ಸಹಾ ಕನಸಿನ ಅರ್ಥವನ್ನು ಹೇಳಿಸಿಕೊಂಡ ಜೊತೆ ಸೆರೆಯವನಾದ ಪಾನದಾಯಕನ ಸಹಾಯವನ್ನು ಕೇಳಿಕೊಂಡನು.

`ಎಫೆಸ 6:1-13ರಲ್ಲಿ ಪೌಲನು ಸಂಬಂಧಗಳ ವಿಷಯದಲ್ಲಿ ಎಂತಹ ಯಥಾ ದೃಷ್ಟಿಯ ದೊಡ್ಡ ಚಿತ್ರವನ್ನು ಕೊಟ್ಟಿದ್ದಾನೆ?`

ನಮ್ಮ ಸಂಬಂಧಗಳು ಒಂದು ರೀತಿಯಲ್ಲಿ ದೇವರಿಗೂ ಸೈತಾನನಿಗೂ ಇರುವ ಮಹಾಹೋರಾಟವು ಬಿಂಬಿಸುವ ಸಣ್ಣ ಸಣ್ಣ ಹೋರಾಟಗಳ ಮಾದರಿಯಾಗಿವೆ. ಪರಿಪೂರ್ಣವಾದ ಸಂಬಂಧಗಳು ಇಲ್ಲವೆಂದು ಇದರರ್ಥ. ಎಲ್ಲಾ ಸಂಬಂಧಗಳು ಚೈತನ್ಯಶೀಲ ಹೊಂದಬೇಕಾಗಿತ್ತು, ನಮ್ಮ ಸಂಬಂಧಗಳಲ್ಲಿ ಸೈತಾನನು ತನ್ನ ಮೂಗು ತೂರಿಸುತ್ತಾನೆ (ಸ್ವಯಂ ಆಸಕ್ತಿ ಇಟ್ಟುಕೊಂಡು) ಅದರಲ್ಲೂ ನಮಗೆ ಬಹಳ ಹತ್ತಿರದ ಸಂಬಂಧಗಳಲ್ಲಿ ತನ್ನ ಅನುಕೂಲಕ್ಕೆ ತಕ್ಕಂತೆ ದೇವರಚಿತ್ತವು ನಮ್ಮನ್ನು ನೋಯಿಸುವಂತೆಯೂ ಅದರಿಂದ ನಮಗೆ ಬೇಸರವಾಗುವಂತೆಯೂ ಮಾಡುತ್ತಾನೆ. ನಾವು ಮಾಡುವ ಹೋರಾಟದಲ್ಲಿ ನಾವು ಏಕಾಂಗಿಯಾಗಿಲ್ಲ. ಆದುದರಿಂದ ಕೃತಜ್ಞರಾಗಿರೋಣ.

ದೇವರ ವಾಕ್ಯವು ನಮ್ಮ ಸಂಬಂಧಗಳಿಗೆ ನಿಯಮಗಳನ್ನು ವಿಧಿಸುತ್ತದೆ. ಆತನು ನಮಗೆ ಜ್ಞಾನವನ್ನು ಕೊಡುತ್ತೇನೆಂದು ವಾಗ್ದಾನ ಮಾಡಿದ್ದಾನೆ (ಯಾಕೋಬ 1:5) ಮತ್ತು ನಮ್ಮ ಸಂಬಂಧಗಳನ್ನು ವಿಸ್ತರಿಸುತ್ತಾನೆ. ಆತನು ಯೋಸೇಫನ ಸಂಗಡವಿದ್ದಂತೆ, ನಮ್ಮ ಸಂಬಂಧಗಳು ಬಹಳ ಜಟಿಲವಾಗಿ ಪರಿಣಮಿಸುವಾಗ ಆತನು ನಮ್ಮ ಸಂಗಡವೂ ಇರುತ್ತೇನೆಂದು ವಾಗ್ದಾನ ಮಾಡಿದ್ದಾನೆ.

`ಯಾಕೋಬ 1:5ನೇ ವಾಕ್ಯದಲ್ಲಿ ಮಾಡಿರುವ ವಾಗ್ದಾನದ ಬಗ್ಗೆ ಆಲೋಚಿಸಿರಿ. ಸಂಬಂಧಗಳಿಗೋಸ್ಕರ ಕ್ಷಣ ಹೊತ್ತು ಪ್ರಾರ್ಥಿಸಿರಿ. ಜನರ ಜೊತೆ ಸಂಬಂಧ ಹೊಂದಿರಬೇಕಾದ ನಾವು ಹೇಗೆ ಆತ್ಮನ ಪ್ರೇರಣೆಗೆ ತೆರೆದುಕೊಳ್ಳುವುದಕ್ಕೆ ಪ್ರಯತ್ನ ಪಡುತ್ತೇವೆ?`