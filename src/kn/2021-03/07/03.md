---
title:  ವೇದಿಕೆಯನ್ನು ಸಜ್ಜುಗೊಳಿಸುವುದು
date:   09/08/2021
---

ಯೋಸೇಫನು ತನ್ನ ಅಣ್ಣಂದಿರನ್ನು ಕ್ಷಮಿಸಿದನು. ಆತನು ಅವರನ್ನು ನಿಖರವಾಗಿ ಯಾವಾಗ ಕ್ಷಮಿಸಿದನೆಂದು ನಮಗೆ ಗೊತ್ತಾಗುವುದಿಲ್ಲ. ಆದರೆ ಅವರು ಅವನ ಮುಂದೆ ಕಾಣಿಸಿಕೊಳ್ಳುವ ಬಹಳ ಮೊದಲೇ ಕ್ಷಮಿಸಿರುವುದು ಗೊತ್ತಾಗುತ್ತದೆ. ಒಂದು ವೇಳೆ ಯೋಸೇಫನು ತನ್ನ ಅಣ್ಣಂದಿರನ್ನು ಕ್ಷಮಿಸದೇ ಹೋಗಿದ್ದರೆ ಐಗುಪ್ತದಲ್ಲಿ ಎಂದೆಂದಿಗೂ ಮೇಲಕ್ಕೆ ಬರುತ್ತಿರಲಿಲ್ಲ. ಯಾಕೆಂದರೆ ಸಿಟ್ಟು, ದ್ವೇಷ ಅವನ ಪ್ರಾಣವನ್ನು ತಿಂದುಹಾಕುತ್ತಿತ್ತು. ದೇವರೊಂದಿಗಿನ ಅವನ ಸಂಬಂಧ ನಾಶವಾಗುತ್ತಿತ್ತು.

ತಮ್ಮ ಮೇಲೆ ನಡೆದ ಹಿಂಸೆ ಧಾಳಿಗಳಲ್ಲಿ ಬದುಕುಳಿದ ಜನರ ಅಧ್ಯಯನಗಳು ಒಂದು ಸತ್ಯಸಂಗತಿಯನ್ನು ಹೇಳುತ್ತವೆ. ತಮ್ಮ ವಂಚನೆಯಿಂದ ಹಿಂಸೆಗೆ ಒಳಗಾದ ಬಲಿಪಶುಗಳ ಧಾರುಣ ಸ್ಥಿತಿಯು ಹಾಗೆ ಮಾಡಿದವರ ಮನಸ್ಸಿನ ನೆಮ್ಮದಿಯನ್ನು ಕೆಡಿಸಿ ಬಿಡುತ್ತದೆ. ಅದಕ್ಕೆ ಅವರು ಕಂಡುಕೊಳ್ಳಬೇಕಾದ ಪರಿಹಾರವೆಂದರೆ ತಾವಾಗಿಯೇ ಬಲಿಪಶುಗಳನ್ನು ಕ್ಷಮಿಸುವುದು ಮತ್ತು ಬಲಿಪಶುಗಳನ್ನು ಅವರನ್ನು ಕ್ಷಮಿಸುವುದು. ಕ್ಷಮಿಸದೆ ಹೋದರೆ ನಾವು ಬಲಿಪಶುಗಳಾಗಿ ಉಳಿದು ಬಿಡುತ್ತೇವೆ (ಬಲಿಪಶುವಾದ ಜಾನಿಯು ಅದಕ್ಕೆ ಕಾರಣಳಾದ ಜೋನಳನ್ನೇ ಕ್ಷಮಿಸಿದನು).

ಕ್ಷಮಾಪಣೆ ಎಂಬುದು ನಮಗೆ ತಪ್ಪು ಮಾಡಿದ ವ್ಯಕ್ತಿ ಅಥವಾ ವ್ಯಕ್ತಿಗಳಿಗೆ ಸಂಬಂಧಪಡುವುದಕ್ಕಿಂತ ಕ್ಷಮಿಸುವ ನಮಗೆ ಹೆಚ್ಚಿನದನ್ನು ಮಾಡುತ್ತದೆ.

ಯೋಸೇಫನು ತನ್ನ ಅಣ್ಣಂದಿರನ್ನು ಕ್ಷಮಿಸಿದಾಗ್ಯೂ ತನ್ನ ಕುಟುಂಬ ಸಮಸ್ಯೆಯನ್ನು ಇದ್ದಂತೆಯೇ ಇರುವುದಕ್ಕೆ ಬಿಡಲು ಅವನು ಸಿದ್ಧನಿರಲಿಲ್ಲ ಅಂದರೆ ಅವನ ದಾತಾನಿನ ಗುಂಡಿಯಲ್ಲಿ ಬಿದ್ದಾಗ ಇದ್ದ ವೈಮನಸ್ಸು, ಆತನು ಏನಾದರೊಂದು ಬದಲಾವಣೆಗೆ ಪ್ರಯತ್ನಿಸಿದನು.

`ಯೋಸೇಫನು ಏನನ್ನು ವಿಚಾರಿಸಿದನು? ಆದಿಕಾಂಡ 42:21-24ನ್ನು ಓದಿರಿ. ಆತನು ತನ್ನ ಸೋದರ ವಿಷಯದಲ್ಲಿ ಏನು ಅಂತುಕೊಂಡನು?`

ಎಲ್ಲಾ ಸಂವಾದಗಳು ಒಬ್ಬ ದುಭಾಷಿಯ ಮೂಲಕ ನಡೆಯಿತು. ಹಾಗಾಗಿ ಯೋಸೇಫ ಅವರನ್ನು ತಿಳಿದುಕೊಂಡಿದ್ದಾನೆಂದು ಅವರ ಅಣ್ಣಂದಿರಿಗೆ ಮಾಡಿದ ತಷ್ಟೊಪ್ಪಿಗೆಯನ್ನು ಕೇಳಿಸಿಕೊಂಡನು. ಅದನ್ನು ಅವರು ಯೋಸೇಫನನ್ನು ಸಾಯಿಸಿ ಬಿಟ್ಟು ಆ ವಿಷಯವನ್ನು ತಮ್ಮ ತಂದೆಗೆ ಹೇಳದೆ ಸುಮ್ಮನೆ ಉಳಿದುಕೊಳ್ಳಬೇಕೆಂದಿದ್ದರು ಅವರಿಗೆ ಅವನ ಕನಸನ್ನು ಸಹಿಸಿಕೊಳ್ಳಬೇಕಾದ ಸಂದರ್ಭ ಬರುವದಿಲ್ಲವೆಂದು ಕೊಂಡಿದ್ದರು ಅಥವಾ ತಮ್ಮ ತಂದೆಯ ಮುದ್ದಿನ ಮಗನ ಸ್ಥಾನದಲ್ಲಿ ಅವನು ಸಂತೋಷವಾಗಿರುವುದನ್ನು ನೋಡುವುದಿಲ್ಲವೆಂದು ಕೊಂಡಿದ್ದರು. ಆದರೆ ಇದರಿಂದ ವಿಶ್ರಾಂತಿಯನ್ನು ಕಂಡುಕೊಳ್ಳುವ ಬದಲು ಈ ಎಲ್ಲಾ ವರುಷಗಳೂ ಹೃದಯದಲ್ಲಿ ಪಾಪಪ್ರಜ್ಞೆಯಿಂದ ಹಿಂಸೆಪಡುತ್ತಿದ್ದರು. ಅವರ ಕೃತ್ಯವು ಅವರನ್ನು ಕಳವಳಕ್ಕೆ ದೂಡಿತು ಮತ್ತು ದೇವರ ಪ್ರತೀಕಾರದ ಭಯವನ್ನು ಹುಟ್ಟಿಸಿತು. ಯೋಸೇಫನಿಗೆ ಅವರ ಪಾಡು ನೋಡಿ ದುಃಖವಾಯ್ತು. ಆತನು ಅವರಿಗಾಗಿ ಅತ್ತನು.

ಯೋಸೇಫನಿಗೆ ಬರಗಾಲವು ಇನ್ನೂ ಕೆಲವು ವರುಷಗಳ ವರೆಗೆ ಮುಂದುವರೆಯುತ್ತದೆ ಎಂಬುದು ಗೊತ್ತಿತ್ತು. ಆದುದರಿಂದ ಮುಂದಿನ ಸಲ ಬರುವಾಗ ಬೆಂಜಮಿನನ್ನು ಜೊತೆಗೆ ಕರೆದು ತರುವಂತೆ ತಾಕೀತು ಮಾಡಿದನು (ಆದಿಕಾಂಡ 42:20). ಆತನು ಸಿಮಿಯೋನನ್ನು ಒತ್ತೆ ಇಟ್ಟುಕೊಂಡನು. (ಆದಿಕಾಂಡ 42:24).

ಬೆಂಜಮೀನನು ಇನ್ನೂ ಬದುಕುಳಿದಿರುವುದನ್ನು ನೋಡಿದ ಮೇಲೆ ಆತನು ಅವರಿಗೆ ವಿಶೇಷವಾದ ಔತಣವನ್ನು ಏರ್ಪಡಿಸಿದನು. ಅಲ್ಲಿ ಅವನು ಉದ್ದೇಶ ಪೂರ್ವಕವಾಗಿ ಬೆಂಜಮೀನನಿಗೆ ಹೆಚ್ಚಿನ ಪ್ರೀತಿ ತೋರಿಸಿ ಪಕ್ಷಪಾತ ಮಾಡಿದನು. ಹಳೆಯ ರೀತಿಯಲ್ಲಿಯೇ ಇನ್ನೂ ಇದ್ದಾರೆಯೇ ಎಂದು ಪರೀಕ್ಷಿಸಿದನು (ಆದಿಕಾಂಡ 43:34).

ಅವನ ಅಣ್ಣಂದಿರು ಯಾವುದೇ ಹೊಟ್ಟೆಕಿಚ್ಚನ್ನು ತೋರಿಸಲಿಲ್ಲ. ಆದರೆ ಯೋಸೇಫನಿಗೆ ಅವರು ಎಷ್ಟು ಕಪಟಿಗಳು ಎಂಬುದು ತಿಳಿದಿತ್ತು. ಅವರು ಇಡೀ ಊರನ್ನೇ ಮೋಸಪಡಿಸಿದ್ದರು (ಆ.ಕಾಂಡ 34:13). ತನ್ನ ಬಗ್ಗೆ ತಂದೆಗೆ ಸುಳ್ಳು ಹೇಳಿದ್ದರೆಂಬುದು ಅವನಿಗೆ ನಿಶ್ಚಯವಾಗಿ ತಿಳಿದಿತ್ತು (ಆ.ಕಾಂಡ 37:21-34). ಆದುದರಿಂದ ಅವನು ಮತ್ತೊಂದು ಪರೀಕ್ಷೆಯನ್ನು ಉದ್ದೇಶಿಸಿದನು (ಆ.ಕಾಂಡ 44ನ್ನು ಓದಿರಿ).

`ಆದಿಕಾಂಡ 45:1-5ನ್ನು ಓದಿರಿ. ಯೋಸೇಫನು ತನ್ನ ಅಣ್ಣಂದಿರನ್ನು ಕ್ಷಮಿಸಿದಾಗ ಅವರ ಬಗ್ಗೆ ಆತನು ಏನು ಭಾವಿಸಿಕೊಂಡನೆಂದು ಇದು ಹೇಳುತ್ತದೆ? ಯಾವ ಬುದ್ದಿ ಪಾಠಗಳನ್ನು ಈ ಕಥೆಯಿಂದ ನಾವು ತೆಗೆದುಕೊಳ್ಳಬಹುದು?`