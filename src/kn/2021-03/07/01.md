---
title:  ವಿಶ್ರಾಂತಿ, ಸಂಬಂಧಗಳು ಮತ್ತು ಸ್ವಸ್ಥತೆ
date:   07/08/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಆದಿಕಾಂಡ 42:7-20, ಮತ್ತಾಯ 25:41-46, ಆ.ಕಾಂಡ 42:21-24; ಆ.ಕಾಂಡ 45:1-15, ಲೂಕ 23:34, ಆ.ಕಾಂಡ 50:15-21.

> <p>ಸ್ಮರಣವಾಕ್ಯ</p>
> "ನೀವು ನನ್ನನ್ನು ಹಾಗೆ ಮಾಡಿದ್ದಕ್ಕಾಗಿ ವ್ಯಸನಪಟ್ಟು ದುಃಖಿಸಬೇಡಿರಿ. ಪ್ರಾಣಸಂರಕ್ಷಣೆಗಾಗಿ ದೇವರು ನನ್ನನ್ನು ನಿಮ್ಮ ಮುಂದೆ ಕಳುಹಿಸಿದನು" (ಆದಿಕಾಂಡ 45:5).

ವ್ಯಕ್ತಿಯೊಬ್ಬನು ಒಂದು ಹೆಂಗಸಿನ ಮೇಲೆ ಲೈಂಗಿಕ ಹಲ್ಲೆಯ ಆರೋಪವನ್ನು ಹೊತ್ತಿದ್ದಾನೆ. ಆ ಹೆಂಗಸು ಪೊಲೀಸ್ ಠಾಣೆಯ ಅಪರಾಧಿಗಳ ಮಧ್ಯದಿಂದ ಅವನನ್ನು ಗುರುತಿಸುತ್ತಾಳೆ. ಅಪರಾಧಿಯ ಸಾಕ್ಷವು ಸಂಶಯಾತ್ಮಕವಾಗಿದ್ದರೂ ಆ ಹೆಂಗಸು ಹಠಮಾರಿಯಾಗಿ ಜಾನಿಯು ನಿಜವಾಗಿಯೂ ಅಪರಾಧಿ ಎಂದಳು.

ಜಾನಿಯು ಸೆರೆಮನೆಗೆ ಹೋದನು, 14 ವರ್ಷಗಳು ತಾನು ಮಾಡದ ತಪ್ಪಿಗೆ ಸೆರೆಮನೆಯಲ್ಲಿ ಕಳೆದನು. ಡಿ.ಎನ್.ಎ. ಪರೀಕ್ಷೆಯು ಅಪರಾಧಿಯು ಆತನಲ್ಲವೆಂದು ದೃಢಪಡಿಸಿದಾಗ ಜೋನಳಿಗೆ ತನ್ನ ಭಯಂಕರವಾದ ತಪ್ಪಿನ ಅರಿವಾಯ್ತು.

ಆಕೆಯು ಜಾನಿಯನ್ನು ಸೆರೆಮನೆಯಿಂದ ಬಿಡುಗಡೆ ಹೊಂದಿದ ಮೇಲೆಭೇಟಿ ಮಾಡಲು ನಿರ್ಧರಿಸಿದಳು. ಇಷ್ಟು ವರ್ಷಗಳ ಕಾಲ ತನ್ನ ಜೀವನ ಹಾಳಾಗಲು ಕಾರಣವಾಗಿದ್ದ ಹೆಂಗಸು ಮುಖದ ಎದುರಿಗೆ ಬಂದು ನಿಂತಾಗ ಈ ಮನುಷ್ಯನಿಗೆ ಏನಾಗಬೇಕು?

ಆಕೆಯು ಒಂದು ಕೋಣೆಯಲ್ಲಿ ಆತನ ಬರುವಿಕೆಗಾಗಿ ಕಾಯುತ್ತಿದ್ದಳು. ಆತನು ಒಳ ಬಂದಾಗ ಇಬ್ಬರೂ ಕಣ್ಣಲ್ಲಿ ಕಣ್ಣಿಟ್ಟು ನೋಡಿದರು. ಜೋನಳು ತಡೆಯಲಾಗದೆ ಅತ್ತುಬಿಟ್ಟಳು.

"ಜಾನಿಯು ಬಾಗಿ ನನ್ನ ಕೈಗಳನ್ನು ಹಿಡಿದು ನನ್ನನ್ನು ನೋಡಿಕೊಂಡು ನಿನ್ನನ್ನು ಕ್ಷಮಿಸಿದ್ದೇನೆ' ಎಂದು ಹೇಳಿದನು. ನನಗೆ ಅದನ್ನು ನಂಬುವುದಕ್ಕಾಗಲಿಲ್ಲ. ಇದೋ, ನಾನು ಬಹಳವಾಗಿ ದ್ವೇಷಿಸುತ್ತಿದ್ದನು. ಈತನು ಸಾಯಬೇಕು ಎಂದು ಬಯಸುತ್ತಿದ್ದೆನು. ಆದಾಗ್ಯೂ ಈವಾಗ ಈತನು ನಾನು ಅವನಿಗೆ ಮಾಡಿದೆಲ್ಲವನ್ನೂ ಮರೆತು ಕ್ಷಮಿಸಿದ್ದೇನೆ ಎನ್ನುತ್ತಿದ್ದಾನೆ? ಆವಾಗಲೇ ಕೃಪೆಯೆಂದರೆ ಏನು ಎಂಬುದನ್ನು ಅರ್ಥಮಾಡಿಕೊಳ್ಳ ತೊಡಗಿದೆ. ನಂತರವೇ ನಾನು ಸ್ವಸ್ಥಳಾದೆ ಮತ್ತು ನಿಜವಾದ ವಿಶ್ರಾಂತಿ ಹೊಂದಿದೆ. ಈ ವಾರ ನಾವು ಕ್ಷಮಾಪಣೆಯ ಬಗ್ಗೆ ನೋಡುತ್ತೇವೆ. ಅದು ನಮ್ಮ ಸಮಾಧಾನ ಕಳೆದುಕೊಂಡ ಹೃದಯಗಳಿಗೆ ಏನು ಮಾಡುತ್ತದೆ ನೋಡೋಣ.

_*ಆಗಸ್ಟ್ 14ನೇ ಸಬ್ಬತ್ತಿಗೆ ಈ ಪಾಠವನ್ನು ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._