---
title:  ಹೆಚ್ಚಿನ ಚಿಂತನೆ
date:   13/08/2021
---

ಯೋಸೇಫನು ಹೇಗೆ ತನ್ನ ಸ್ವಂತ ಅಣ್ಣಂದಿರಿಂದ ಪರದೇಶಿಗಳಿಗೆ ಮಾರಲ್ಪಟ್ಟನೋ ಹಾಗೆಯೇ ಯೇಸುಕ್ರಿಸ್ತನು ತನ್ನ ಕಡುವೈರಿಗಳಿಗೆ ತನ್ನ ಶಿಷ್ಯನಿಂದಲೇ ಮಾರಲ್ಪಟ್ಟನು. ಯೋಸೇಫನು ತನ್ನ ಪ್ರಾಮಾಣಿಕತೆಯ ನಿಮಿತ್ತ ಸುಳ್ಳು ಆರೋಪವನ್ನು ಹೊತ್ತು ಸೆರೆಮನೆಗೆ ಹಾಕಿಸಿಕೊಂಡನು; ಹಾಗೆಯೇ ಕ್ರಿಸ್ತನು ನೀತಿಯು ನಿಮಿತ್ತ ಅಸಡ್ಡೆಗೊಳಗಾಗಿ ತಿರಸ್ಕರಿಸಲ್ಪಟ್ಟನು, ಸ್ವಕಾರಣೆಯ ಜೀವನ ಪಾಪವನ್ನು ಖಂಡಿಸುತ್ತದೆ; ಆತನು ಯಾವ ತಪ್ಪು ಮಾಡದಿದ್ದರೂ ಸುಳ್ಳು ಸಾಕ್ಷಿಗಳಿಂದ ದಂಡನೆಗೆ ಗುರಿ ಮಾಡಿದರು. ಯೋಸೇಫನ ಅನ್ಯಾಯದ ಹಿಂಸೆಯಲ್ಲೂ ಅವನು ತೋರಿದ ಶಾಂತತೆ, ತಾಳ್ಮೆ, ಆತನ ದುಷ್ಟ ಅಣ್ಣಂದಿರಿಗೆ ತೋರಿಸಿದ ಕ್ಷಮಾಪಣೆ, ಉಪಕಾರಗಳು ಯೇಸುಕ್ರಿಸ್ತನನ್ನು ಪ್ರತಿನಿಧಿಸುತ್ತವೆ.

ಕ್ರಿಸ್ತನು ಸಹಾ ಹೀಗೆಯೇ ದುಷ್ಟಜನರ ಹಾಸ್ಯ ನಿಂದೆ ಆಪಾದನೆಗಳನ್ನು ಗುಣಗುಟ್ಟದೆ ಸಹಿಸಿಕೊಂಡನು, ತನ್ನನ್ನು ಕೊಂದವರಿಗೆ ಮಾತ್ರವಲ್ಲ. ತನ್ನ ಬಳಿಗೆ ತಮ್ಮ ಪಾಪಗಳನ್ನು ಅರಿಕೆ ಮಾಡ ಕ್ಷಮಾಪಣೆ ಬಯಸುವರೆಲ್ಲರನ್ನೂ ಕ್ಷಮಿಸುತ್ತಾನೆ" - ಎಲೆನ್ ಜಿ ವೈಟಮ್ಮನವರ "ನಮ್ಮ ಪಿತೃಗಳು ಮತ್ತು ಪ್ರವಾದಿಗಳು" ಪುಸ್ತಕದಲ್ಲಿ ಪುಟ 239, 240.

"ಕ್ಷಮಿಸಲಾಗದ ಮನಸ್ಸನ್ನು ಎಂದಿಗೂ ಸಮರ್ಥಿಸಿಕೊಳ್ಳಲಾಗದು. ಯಾರು ಮತ್ತೊಬ್ಬರ ವಿಷಯದಲ್ಲಿ ನಿಷ್ಕರುಣಿಯಾಗಿರುತ್ತಾರೋ ಅವರು ದೈವಕ್ಷಮೆಯ ಮಹಾಕೃಪೆಗೆ ಪಾಲುದಾರರಾಗಿರುವುದಿಲ್ಲ. ದೇವರು ಕ್ಷಮಿಸುವಾಗ ತಪ್ಪಿತಸ್ಥನ ಹೃದಯವು ಅನಂತ ಪ್ರೀತಿಯುಳ್ಳ ದೇವರ ಮಹಾಹೃದಯಕ್ಕೆ ಸೆಳೆಯಲ್ಪಡುತ್ತದೆ. ದೈವೀಕ ಅನುಕಂಪದ ಅಲೆಯುಬ್ಬರವು (ಸಮುದ್ರದ ಅಲೆ) ಪಾಪಿಯ ಆತ್ಮಕ್ಕೆ ಹರಿಯುತ್ತದೆ, ಅಲ್ಲಿಂದ ಇತರರ ಆತ್ಮಗಳಿಗೆ ತಲುಪುತ್ತದೆ. ಯೇಸುಕ್ರಿಸ್ತನ ಸ್ವಂತ ಜೀವನದಲ್ಲಿ ತೋರಿಬಂದ ಸೌಮ್ಯ ಸ್ವಭಾವ ಮತ್ತು ಕಾರುಣ್ಯ ಆತನ ಕೃಪೆಯಲ್ಲಿ ಪಾಲುದಾರರಾಗುವವರ ಜೀವನದಲ್ಲೂ ಕಂಡುಬರುತ್ತವೆ"- ಎಲೆನ್ ಜಿ ವೈಟಮ್ಮನವರ ಕ್ರಿಸ್ಟ್ ಆಬೈಕ್ಸ್ ಲೆಸೆನ್ಸ್, ಪುಟ 251.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಕ್ಷಮಿಸದೆ ಇರುವುದು "ಒಬ್ಬನು ವಿಷ ಕುಡಿದುಕೊಂಡು ಮತ್ತೊಬ್ಬನು ಸಾಯಬೇಕೆಂದು ನಿರೀಕ್ಷಿಸುವಂತೆ" ಎಂದು ಯಾರೋ ಹೇಳಿದ್ದಾರೆ. ಈ ಹೇಳಿಕೆಯು ಯಾವ ಅರ್ಥವನ್ನು ಕೊಡುತ್ತದೆ?`

`2. ಯೋಸೇಫನು ತನ್ನ ಗುರುತನ್ನು ಬಿಟ್ಟುಕೊಡುವ ಮೊದಲು ಅವನು ನಡೆಸಿದ ಎಲ್ಲಾ ಸುದೀರ್ಘ ವಿಚಾರಣೆಗಳ ಉದ್ದೇಶವೇನಾಗಿತ್ತು? ಇದು ಅವನಿಗೂ ಅವನ ಸೋದರರಿಗೂ ಏನು ಮಾಡಿತು?`

`3. ಯೋಸೇಫನು ತನ್ನ ಅಣ್ಣಂದಿರ ಮೇಲೆ ಮಾಡಿದ ಕೆಲವು ಹಂಚಿಕೆಗಳಲ್ಲಿ ಅವನ ಮನೆವಾರ್ತೆಯವನೂ ಭಾಗಿಯಾಗಿದ್ದಾನೆ (ಉದಾ ಆದಿಕಾಂಡ 44:1-12) ಕ್ಷಮಾಪಣೆಯ ಅನುಭವವು ಅದನ್ನು ವೀಕ್ಷಿಸುತ್ತಿರುವವರ ಮೇಲೆ ಪರಿಣಾಮ ಬೀರುತ್ತದೆ?`

`4. ದೇವರು ಎಂದಿಗೂ ತನ್ನ ಮಕ್ಕಳನ್ನು ಬಲವಂತದಿಂದ ತನ್ನ ಇಷ್ಟದಂತೆ ಮುನ್ನೆಡೆಸುವುದಿಲ್ಲ. ಅವರು ತನ್ನಿಂದ ನಡೆಸಿಕೊಳ್ಳಲು ಮನಸ್ಸಿದ್ದರೆ ಅವರನ್ನು ನಡೆಸುತ್ತಾನೆ. "ಒಬ್ಬನು ಘಟನೆಗಳ ಅಂತ್ಯವನ್ನು ಆರಂಭದಿಂದ ಕಾಣುವುವನಾದರೆ ಮತ್ತು ಹೇಗೆ ದೇವರ ಮಹಿಮೆಯ ಉದ್ದೇಶಗಳನ್ನು ನಾವು ಆತನ ಸಹ ಕೆಲಸಗಾರರಾಗಿ ಹೇಗೆ ಪೂರೈಸುತ್ತೇವೆಯೆಂದು ಅರಿತುಕೊಳ್ಳುತ್ತೇವೆ" ಎಲೆನ್ ಜಿ ವೈಟಮ್ಮನವರ ಡಿಸೈರ್ ಆಫ್ ಏಜಸ್ ಪುಟ 224, 225. ಈ ಹೇಳಿಕೆಯನ್ನು ಧ್ಯಾನ ಮಾಡುವಾಗ ನಿಮ್ಮ ಸ್ವಂತ ಜೀವನದ ಬಗ್ಗೆ ಆಲೋಚಿಸಿರಿ. ಇದನ್ನು ಅರ್ಥಮಾಡಿಕೊಳ್ಳುವುದು ನಾವು ಶೋಧನೆಗಳಲ್ಲಿ ಬಿದ್ದು ಹೋರಾಟಗಳನ್ನು ಎದುರಿಸುತ್ತಿರುವಾಗ ಹೇಗೆ ಸಹಾಯ ಮಾಡುತ್ತದೆ?`