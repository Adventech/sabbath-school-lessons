---
title:  ಕ್ಷಮಿಸಿರಿ ಮತ್ತು ಮರೆಯಿರಿ?
date:   10/08/2021
---

ಕ್ಷಮಾಪಣೆ ಎಂಬುದನ್ನು ಹೀಗೆ ವ್ಯಾಖ್ಯಾನ ಮಾಡಬಹುದು: ನಮಗೆ ತಪ್ಪು ಮಾಡಿದ ವ್ಯಕ್ತಿ ಅಥವಾ ಅನ್ಯಾಯವೆಸಗಿದವರ ಮೇಲೆ ನಾವು ಅಸಮಾಧಾನಪಡುವ, ಖಂಡಿಸುವ ಮತ್ತು ಪ್ರತೀಕಾರ ತೀರಿಸಿಕೊಳ್ಳುವ ನಮ್ಮ ಹಕ್ಕನ್ನು ಬಿಟ್ಟುಕೊಡುವ ಸಿದ್ಧಮನಸ್ಸು ಎಂದು ಹೇಳಬಹುದು. ಡಾಕ್ಟರ್‌ಮರಿನ್‌ ಆರ್ಮರ್ ಒಬ್ಬ ಕೌಟುಂಬಿಕ ಚಿಕತ್ಸಕರಾಗಿದ್ದಾರೆ. ಅವರು ಹಾಲೋಕಾಸ್ಟ್-ಯಹೂದಿಗಳ ಹತ್ಯಾಕಾಂಡದಲ್ಲಿ ಬದುಕುಳಿದವರ ಜೊತೆ ಕೆಲಸ ಮಾಡಿದ್ದಾರೆ, ಬದುಕುಳಿದವರು ತಮಗಾದ ಅನ್ಯಾಯಕ್ಕೆ ಪ್ರತಿಯಾಗಿ ಯಾವ ಭಾವನೆವಿರುತ್ತದೆ ಎಂಬುದನ್ನು ಅಧ್ಯಯನ ಮಾಡುತ್ತಿದ್ದರು ಅವರು ಹೀಗೆ ಬರೆಯುತ್ತಾರೆ. 'ಕ್ಷಮಾಪಣೆ ಎಂಬುದು ಒಬ್ಬ ನೊಂದ ವ್ಯಕ್ತಿಯ ಉದ್ದೇಶಿತ ಕಾರ್ಯವಾಗಿದೆ. ಅದು ತನ್ನಷ್ಟಕ್ಕೆ ತಾನೆ ಆಗುವುದಿಲ್ಲ".

ಕ್ಷಮಾಪಣೆಯಲ್ಲಿ ತತ್ಪರಿಣಾಮಗಳು (ಪ್ರತಿಫಲಗಳು) ಇರುವುದಿಲ್ಲವೆಂದು ಅರ್ಥಬರುವುದಿಲ್ಲ. ಕ್ಷಮಾಪಣೆ ಎನ್ನುವುದು ನಿಂದೆ ಮಾಡುವವನನ್ನು ತನ್ನ ನಿಂದೆಯ ವಿಧಾನಗಳನ್ನು ಮುಂದುವರೆಸಿಕೊಂಡು ಹೋಗಲು ಬಿಡುವುದಿಲ್ಲ. ಕ್ಷಮಾಪಣೆ ಎಂದರೆ ನಮ್ಮ ಅಸಮಾಧಾನವನ್ನು ಮತ್ತು ಪ್ರತೀಕಾರದ ಆಸೆಯನ್ನು ದೇವರ ಕಡೆಗೆ ತಿರುಗಿಸುವುದೇ ಆಗಿದೆ.

ಹಾಗೆ ಮಾಡದೆ ಹೋದರೆ ನಮ್ಮ ಸಿಟ್ಟು, ಸಿಡುಕು, ಅಸಮಾಧಾನ ಮತ್ತು ದ್ವೇಷವು ನಮಗೆ ಅನ್ಯಾಯ ಮಾಡಿದವರಿಗಿಂತ ಹೆಚ್ಚು ಕೆಡುಕು ಮಾಡುತ್ತವೆ.

`ಮತ್ತೊಬ್ಬರನ್ನು ಕ್ಷಮಿಸುವುದು ನಮಗೆ ಏನನ್ನು ಮಾಡುತ್ತದೆ? ಮತ್ತಾಯ 18:21-35ನ್ನು ಪರಿಗಣಿಸಿರಿ.`

ಸಂದೇಹವಿಲ್ಲ, ಇತರರನ್ನು ಕ್ಷಮಿಸುವಲ್ಲಿ ನಾವು ಕಲಿಯುವ ಒಂದು ಪಾಠ ಏನೆಂದರೆ ನಾವು ಸಹ ಕ್ರಿಸ್ತನಲ್ಲಿ ಕ್ಷಮಿಸಲ್ಪಟ್ಟಿದ್ದೇವೆ ಎಂಬುದನ್ನು ಅರ್ಥ ಮಾಡಿಕೊಳ್ಳುವುದು. ನಾವೆಲ್ಲರೂ ಪಾಪಗಳನ್ನು ಮಾಡಿದ್ದೇವೆ ಕೇವಲ ಮನುಷ್ಯರ ವಿರುದ್ಧವಲ್ಲ, ಆದರೆ ದೇವರ ವಿರುದ್ಧವಾಗಿಯೂ ಸಹಾ ಮಾಡಿದ್ದೇವೆ.

ನಾವು ಮಾಡುವ ಪ್ರತಿಪಾಪವು ನಮ್ಮ ಕರ್ತನ ಮತ್ತು ಉಂಟುಮಾಡಿದತನ ವಿರುದ್ಧ ಮಾಡಿರುತ್ತೇವೆ. ಆದಾಗ್ಯೂ ನಮ್ಮ ಎಲ್ಲಾ ಪಾಪಗಳಿಗೆ ಯೇಸುಕ್ರಿಸ್ತನಲ್ಲಿ ಪೂರ್ಣ ಕ್ಷಮಾಪಣೆಯನ್ನು ಹೊಂದಿಕೊಳ್ಳಬಹುದು, ನಾವು ಇದಕ್ಕೆ ಅರ್ಹರು ಎಂಬ ಕಾರಣಕ್ಕಲ್ಲ, ನಾವು ಅರ್ಹರಲ್ಲ- ದೇವರ ಕೃಪೆಯು ನಮಗಿರುವುದರಿಂದ ಮಾತ್ರ ಇದು ಸಾಧ್ಯ. ಒಮ್ಮೆ ಈ ಪವಿತ್ರ ಸತ್ಯವನ್ನು ಗ್ರಹಿಸಿದ ಮೇಲೆ, ಒಮ್ಮೆ ನಾವು ಈ ಕ್ಷಮಾಪಣೆಯನ್ನು ನಾವು ಸ್ವಂತ ಮಾಡಿಕೊಂಡರೆ, ಒಮ್ಮೆ ನಾವು ದೇವರ ಕ್ಷಮೆಯನ್ನು ನಿಜವಾಗಿ ಅನುಭವಿಸಿದರೆ ನಾವು ಇತರರನ್ನು ಕ್ಷಮಿಸುತ್ತೇವೆ ಮತ್ತು ಮರೆಯುತ್ತೇವೆ. ನಾವು ಕ್ಷಮಿಸುವುದು ಅವರು ಕ್ಷಮೆಗೆ ಅರ್ಹರು ಎಂದಲ್ಲ. ಆದರೆ ದೇವರಿಂದ ನಾವು ಹೊಂದಿಕೊಂಡಿರುವುದು ಇದನ್ನೇ ಹಾಗಾಗಿ ಕ್ಷಮಿಸುವುದು ನಮಗೆ ಅವಶ್ಯಕವಾಗಿದೆ. ಜೊತೆಗೆ, ನಾವು ಸಹ ಕ್ಷಮೆ ಹೊಂದಿಕೊಳ್ಳುವುದಕ್ಕೆ ಎಷ್ಟು ಸಲ ಅರ್ಹರಾಗಿದ್ದೇವೆ?

ಯೋಸೇಫನೂ ಸಹಾ ತನ್ನ ಕುಟುಂಬದ ಸಂಬಂಧಗಳಿಗೆ ಎರಡನೇ ಅವಕಾಶ ಕೊಟ್ಟನು. ಇಲ್ಲಿ ದ್ವೇಷ ಅಸೂಯೆಗಳಿಲ್ಲ; ಹಿಂದೆ ನಡೆದ ವಿಷಯಗಳನ್ನು ಇಟ್ಟುಕೊಳ್ಳದೆ ಜೀವಿಸುವುದು ಆಗಿದೆ.

ಕುಟುಂಬದಲ್ಲಿ ಪ್ರತಿಯೊಬ್ಬರು ಮತ್ತೊಬ್ಬರ ಮನಸ್ಸನ್ನು ನೋಯಿಸುವ ಕೆಲಸದಲ್ಲಿ ಪ್ರವೀಣರಾದರೆ ಖಂಡಿತವಾಗಿಯೂ ಕುಟುಂಬವನ್ನು ಮತ್ತೆ ಆರಂಭಿಸಲು (ಕಟ್ಟುವುದಕ್ಕೆ) ಬಹಳಷ್ಟು ಕಷ್ಟವಾಗುತ್ತದೆ. ಯೋಸೇಫನಿಗೆ ಹಳೆಯ ಕಹಿಭಾವನೆಗಳನ್ನೆಲ್ಲ ಹಿಂದಕ್ಕೆ ಹಾಕಿ ಪ್ರೀತಿಯಿಂದಲೂ ಸಮ್ಮತಿಯಿಂದಲೂ ಮುಂದಕ್ಕೆ ನಡೆದುಕೊಂಡು ಹೋಗಬೇಕು ಎಂದುಕೊಂಡನು. ಒಂದು ವೇಳೆ ಯೋಸೇಫನ ಮನೋವೃತ್ತಿ ಬೇರೆಯಾಗಿರುತ್ತಿದ್ದರು. ಇದು ಸಂತೋದ ಕಥೆಯಾಗುತ್ತಿರಲಿಲ್ಲ.

`"ಯಾರ ಅಪರಾಧಗಳು ಪರಿಹಾರವಾಗಿವೆಯೋ, ಯಾರ ಪಾಪಗಳು ಕ್ಷಮಿಸಲ್ಪಟ್ಟಿವೆಯೋ ಅವರೇ ಧನ್ಯರು. ಕರ್ತನು ಯಾವನ ಪಾಪವನ್ನು ಲೆಕ್ಕಕ್ಕೆ ತರುವುದಿಲ್ಲವೋ ಆ ಮನುಷ್ಯನೇ ಧನ್ಯನು” (ರೋಮ 4:7,8). ನಮಗೆ ಯೇಸುಕ್ರಿಸ್ತನಲ್ಲಿ ಏನು ಕೊಡಲ್ಪಟ್ಟಿತು ಮತ್ತು ಹೇಗೆ ಈ ಅದ್ಭುತವಾದ ವಾಗ್ದಾನವು ನಮ್ಮ ಮೇಲೆ ಪ್ರಭಾವ ಹೊಂದಿದೆ, ನಮ್ಮ ಮನಸ್ಸು ನೋಯಿಸಿದವರ ಜೊತೆ ನಾವು ಹೇಗೆ ನಡೆದುಕೊಳ್ಳುತ್ತೇವೆ ಎಂಬುದರ ಬಗ್ಗೆ ಪೌಲನು ಹೇಳುವುದೇನು?`