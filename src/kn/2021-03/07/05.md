---
title:  ಕಾರ್ಯಕ್ಕೆ ತರುವುದು (ಅನುಷ್ಠಾನಕ್ಕೆ ತರುವುದು)
date:   11/08/2021
---

ನಾವು ಕ್ಷಮಿಸಬೇಕು ಎಂದರೆ, ನಮ್ಮ ಮನಸ್ಸಿಗಾದ ನೋವನ್ನು ನಾವು ಒಪ್ಪಿಕೊಳ್ಳಬೇಕು. ನಾವು ನಮ್ಮ ಭಾವನೆಗಳನ್ನು ಮುಚ್ಚಿಟ್ಟುಕೊಳ್ಳುವ ಸ್ವಭಾವದವ- ರಾಗಿದ್ದರೆ ಒಪ್ಪಿಕೊಳ್ಳುವುದು ನಮಗೆ ಕಠಿಣವೆನಿಸುತ್ತದೆ. ನಾವು ನಮ್ಮ ಅಕ್ರೈಸ್ತ ಭಾವನೆಗಳನ್ನು (ಅಸಮಾಧಾನಗಳನ್ನು) ದೇವರ ಮುಂದೆ ತೋಡಿಕೊಳ್ಳುವುದು ಉತ್ತಮ. ಇದನ್ನು ಕೀರ್ತನೆಗಳಲ್ಲಿ ಬಹಳ ಸಲ ನೋಡುತ್ತೇವೆ. ನಮಗೆ ಏನು ಇಷ್ಟವಾಗಲಿಲ್ಲವೋ ಅದನ್ನು ದೇವರ ಜೊತೆ ಹೇಳಿಕೊಳ್ಳುವುದಕ್ಕೆ ನಾವು ಹಿಂಜರಿಯಬಾರದು.

ಯೋಸೇಫನ ಕಥೆಯಲ್ಲಿ ಆತನು ತನ್ನ ಅಣ್ಣಂದಿರನ್ನು ಪುನಃ ನೋಡಿದಾಗ ಅಳುವುದನ್ನು ನೋಡುತ್ತೇವೆ. ಅವನು ಅತ್ತು ತನ್ನ ಮನಸ್ಸನ್ನು ಹಗುರ ಮಾಡಿಕೊಳ್ಳುತ್ತಾನೆ.

`ಶಿಲುಬೆಯ ಮೇಲೆ ಯೇಸುಕ್ರಿಸ್ತನು ಮಾಡಿದ ಘೋಷಣೆಯು ಕ್ಷಮಿಸುವ ಸಮಯದ ಬಗ್ಗೆ ನಮಗೆ ಏನು ಹೇಳುತ್ತದೆ? (ಲೂಕ 23:34 ಓದಿರಿ).`

ಯೇಸುಕ್ರಿಸ್ತನು ಕ್ಷಮಾಪಣೆ ಕೇಳುವಾಗ ಮೊದಲು ನಾವು ಕ್ಷಮೆ ಕೇಳಬೇಕು ಎಂದು ಕಾಯಲಿಲ್ಲ. ನಾವು ನಮ್ಮ ಮನನೋಯಿಸಿದವರು ನಮ್ಮ ಕ್ಷಮೆಯನ್ನು ಮೊದಲು ಕೇಳಲಿ ಎಂದು ಕಾಯಬಾರದು. ಅವರು ನಮ್ಮ ಕ್ಷಮೆಯನ್ನು ಒಪ್ಪಿಕೊಳ್ಳದಿದ್ದರೂ ಅವರನ್ನು ನಾವು ಕ್ಷಮಿಸಬಹುದು.

`ಲೂಕ 6:28 ಮತ್ತು ಮತ್ತಾಯ 5:44 ನಾವು ಹೇಗೆ ನಮ್ಮ ವೈರಿಗಳ ವಿಷಯದಲ್ಲಿ ನಡೆದುಕೊಳ್ಳಬೇಕೆಂದು ಬೋಧಿಸುತ್ತವೆ?`

ಕ್ಷಮಾಪಣೆ ಎಂಬುದು ಪ್ರೀತಿಯಂತೆಯೇ, ನಮ್ಮ ಆಯ್ಕೆಯಿಂದ ಆರಂಭಗೊಳ್ಳುತ್ತದೆ, ಇದು ಕೇವಲ ಅನಿಸಿಕೆ (ಭಾವನೆ)ಯಲ್ಲ. ನಮ್ಮ ಭಾವನೆಗಳಿಗೆ ಈ ತೀರ್ಮಾನ ತೆಗೆದುಕೊಳ್ಳಲು ಒಪ್ಪದಿದ್ದರೂ ನಾವು ಕ್ಷಮಿಸುವ ಆಯ್ಕೆಯನ್ನು ಮಾಡಬಹುದು. ನಮ್ಮ ಸ್ವಂತ ಬಲದಿಂದ ಇದು ಸಾಧ್ಯವಿಲ್ಲವೆಂಬುದು ದೇವರಿಗೆ ಗೊತ್ತು, ಆದರೆ ದೇವರಿಗೆ ಎಲ್ಲವು ಸಾಧ್ಯವೇ (ಮಾರ್ಕ 10:27). ಆದುದರಿಂದಲೇ ನಾವು ನಮಗೆ ತಪ್ಪು ಮಾಡಿದವರಿಗೋಸ್ಕರ ಪ್ರಾರ್ಥಿಸಬೇಕು. ಇದು ಕೇವಲ ಸಂದರ್ಭಗಳಲ್ಲಿ ವ್ಯಕ್ತಿಯು ಈಗಾಗಲೇ ಸತ್ತು ಹೋಗಿರುತ್ತಾನೆ, ಆದರೆ ನಾವು ಆತನನ್ನು ಕ್ಷಮಿಸುವುದಕ್ಕೋಸ್ಕರ ಈಗಲೂ ಪ್ರಾರ್ಥಿಸಬೇಕು. ಸಂದೇಹವೇ ಇಲ್ಲ, ಕ್ಷಮಿಸುವುದು ಯಾವಾಗಲೂ ಸುಲಭವಲ್ಲ. ನಮಗಾಗಿರುವ ನೋವು ಮತ್ತು ಹಾನಿಯು ನಮ್ಮನ್ನು ಬಡಿದು ಹಾಕಿರುತ್ತದೆ. ನಮ್ಮ ಮನಸ್ಸಿಗೆ ಗಾಸಿಯಾಗಿರುತ್ತದೆ, ನಾವು ನಿಷ್ಕ್ರಿಯರಾಗಿರುತ್ತೇವೆ, ಮನಗುಂದಿ ಹೋಗಿರುತ್ತೇವೆ.

ಇದಕ್ಕೆ ಸ್ವಸ್ಥತೆ ಸಿಗುತ್ತದೆ, ನಾವು ಅವಕಾಶ ಮಾಡಿಕೊಡಬೇಕಷ್ಟೆ. ಆದರೆ ನಾವು ನಮ್ಮ ಕಹಿಭಾವನೆಯನ್ನು, ಕೋಪ ತಾಪಗಳನ್ನು ಹಾಗೆಯೇ ಹಿಡಿದು- ಕೊಂಡುಬಿಟ್ಟರೆ ಸ್ವಸ್ಥತೆಯು ಬಹಳ ಕಠಿಣವಾಗುತ್ತದೆ. ದೇವರು ನಮ್ಮನ್ನು ಕ್ಷಮಿಸಲು ಎಷ್ಟು ದುಬಾರಿಯಾದದ್ದು (ಹೆಚ್ಚಿನ ಬೆಲೆಯುಳ್ಳದ್ದು) ಎಂಬುದಕ್ಕೆ ಶಿಲುಬೆಯು ಉತ್ತಮ ಉದಾಹರಣೆಯಾಗಿದೆ. ಯೇಸುಕ್ರಿಸ್ತನೂ ಸಹಾ ನಮಗೋಸ್ಕರ ಸಹಿಸಿಕೊಂಡು ಇದನ್ನು ಮುಂದುವರೆಸುತ್ತಾನೆ. ಅನೇಕರು ತನ್ನನ್ನು ತಿರಸ್ಕಾರ ಮಾಡುತ್ತಾರೆ ಎಂಬುದು ಅವನಿಗೆ ಗೊತ್ತಿದ್ದರೂ ಹಾಗೆ ಮಾಡುತ್ತಿದ್ದಾನೆ. ಆದುದರಿಂದ ಖಂಡಿತವಾಗಿಯೂ ನಾವೂ ಸಹಾ ಕ್ಷಮಿಸುವುದನ್ನು ಕಲಿಯಬಹುದು.

`ನಿಮಗೆ ತಪ್ಪು ಮಾಡಿದವರ ಸಲುವಾಗಿಯಲ್ಲದೆ ನೀವು ಯಾರಿಗೋಸ್ಕರ ಕ್ಷಮೆ ನೀಡಬೇಕು, ನಿಮಗೋಸ್ಕರವೇ ಅಲ್ಲವೇ?`