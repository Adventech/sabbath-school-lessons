---
title:  ಶರೀರದಿಂದ ಪ್ರತ್ಯೇಕಗೊಂಡ ಆತ್ಮಗಳ ಪರದೈಸು?
date:   30/11/2022
---

ಪ್ರೊಟೆಸ್ಟಂಟರು ಪರ್ಗೇಟರಿಯನ್ನು ಒಪ್ಪಿಕೊಳ್ಳುವುದಿಲ್ಲ. ಆದಾಗ್ಯೂ ಅವರಲ್ಲಿ ಅನೇಕರು ನೀತಿವಂತರಾಗಿ ಸತ್ತವರ ದೇಹಗಳಿಂದ ಪ್ರತ್ಯೇಕಗೊಂಡ ಆತ್ಮಗಳು ಈಗಾಗಲೇ ಪರದೈಸಿನಲ್ಲಿ ದೇವರ ಸಾನಿಧ್ಯವನ್ನು ಅನುಭವಿಸುತ್ತಾ ಸಂತೋಷವಾಗಿದ್ದಾರೆಂದು ನಂಬುತ್ತಾರೆ. ಕೆಲವರು ಈ ಆತ್ಮಗಳು ಶರೀರದಿಂದ ಬೇರ್ಪಟ್ಟ ಚೇತನವೆಂದು ವಾದಿಸುತ್ತಾರೆ. ಇನ್ನೂ ಕೆಲವರು ಇವು ಶರೀರದಿಂದ ಬೇರ್ಪಟ್ಟ ಚೇತನಗಳು ಆದರೆ ಮಹಿಮೆಯುಳ್ಳ ಆತ್ಮೀಕ ದೇಹಗಳನ್ನು ಹೊಂದಿರುವಂಥವು ಎಂಬುದಾಗಿ ನಂಬುತ್ತಾರೆ.

ಸತ್ತುಹೋದವರ ಅಶಾರೀರಿಕ ಜೀವದ ಸ್ಥಿತಿಯು ಏನೇ ಆಗಿರಲಿ ಈ ವಿಚಾರ ಸರಳಿಗಳು ಸತ್ಯವೇದ ಆಧಾರಿತ ಉಪದೇಶಗಳಾದ ಅಂತಿಮ ಪುನರುತ್ಥಾನ ಮತ್ತು ಸತ್ತವರ ನ್ಯಾಯ ತೀರ್ಪುಗಳನ್ನು ಅಲ್ಲಗಳೆಯುತ್ತವೆ. ನೀತಿ ವಂತರ ಆತ್ಮಗಳು ಈಗಾಗಲೇ ಪರದೈಸಿನಲ್ಲಿ ಸಂತೋಷವನ್ನು ಅನುಭವಿ ಸುತ್ತಿರುವುದಾದರೆ ಸತ್ತವರಿಗೆ ಪುನರುತ್ಥಾನ ಮತ್ತು ನ್ಯಾಯತೀರ್ಪುಗಳಾದರೂ ಯಾಕೆ ಬೇಕು? (ಪ್ರಕ 20:12-14)?

`ಅ.ಕೃ 2:29, 34, 35 ಮತ್ತು 1 ಕೊರಿಂಥ 15:16-19 ವಚನಗಳನ್ನು ಓದಿರಿ. ಈ ವಚನಗಳು ಸತ್ತವರ ಸ್ಥಿತಿಯ ಬಗ್ಗೆ ಮತ್ತು ಪುನರುತ್ಥಾನ ಹೊಂದಬೇಕಾಗಿರುವವರ ಬಗ್ಗೆ ಹೇಗೆ ಬೆಳಕನ್ನು ಚೆಲ್ಲುತ್ತವೆ?`

ಈಗಾಗಲೇ ಪರಲೋಕದಲ್ಲಿರುವ ಮನುಷ್ಯರು ಹನೋಕನಂತೆ(ಆಕಾಂಡ 5:24) ಮತ್ತು ಎಲೀಯನಂತೆ (2ಅರಸು 2:9-11) ಜೀವಂತವಾಗಿ ಒಯ್ಯಲ್ಪಟ್ಟಿದ್ದಾರೆ ಅಥವಾ ಮೋಶೆಯಂತೆ (ಯಾದ 9ನೇ ವಚನ) ಮತ್ತು ಕ್ರಿಸ್ತನ ಜೊತೆಯವರಂತೆ (ಮತ್ತಾಯ 27:51-53) ಪುನರುತ್ಥಾನ ಹೊಂದಿದವರಾಗಿ ದ್ದಾರೆಂದು ಸತ್ಯವೇದವು ನಮಗೆ ಬೋಧಿಸುತ್ತದೆ. ಈಗಾಗಲೇ ನಾವು ತಿಳಿದುಕೊಂಡಂತೆ ಯಜ್ಞವೇದಿಯ ಕೆಳಗೆ ಹತವಾದವರ ಆತ್ಮಗಳು ಪ್ರತಿದಂಡನೆಗಾಗಿ ದೇವರನ್ನು ಕೂಗಿಕೊಳ್ಳುವುದು(ಪ್ರಕ 6:9-11) ಕೇವಲ ಅಲಂಕಾರಿಕ ಹೇಳಿಕೆಯಾಗಿದೆ (ನ್ಯಾಯ ದೊರಕಿಸಿಕೊಡಬೇಕೆಂಬುದಕ್ಕೆ ರೂಪಕವಾಗಿದೆ) ಹೊರತು ಆತ್ಮದ ಸ್ವಾಭಾವಿಕ ಅಮರತ್ವ ವಿಚಾರವನ್ನು ಸಾಬೀತುಪಡಿಸುವುದಿಲ್ಲ ಯಾಕಂದರೆ ದೇವರ ಪ್ರತಿದಂಡನೆಗೋಸ್ಕರ ಕೂಗು ತ್ತಿರುವ ಈ ಆತ್ಮಗಳು ತಮ್ಮ ಶಾಶ್ವತವಾದ ಪ್ರತಿಫಲವನ್ನು ಹೊಂದಿ ಸಂತೋಷ ವಾಗಿರುವಂತೆ ಅನ್ನಿಸುವುದಿಲ್ಲ. ವಾಸ್ತವಾದುದ್ದೇನೆಂದರೆ ಸಮಾಧಿಯು ಸತ್ತವರು ವಿಶ್ರಾಂತಿ ಹೊಂದುವ ಒಂದು ಸ್ಥಳವಾಗಿದ್ದು ಅಂತಿಮವಾಗಿ ಪುನರುತ್ಥಾನ ಹೊಂದುವುದಕ್ಕಾಗಿ ಪ್ರಜ್ಞಾರಹಿತವಾಗಿ ಇಡಲ್ಪಟ್ಟಿರುವವುಗಳಾಗಿವೆ. ಪುನರುತ್ಥಾನ ಹೊಂದಿದಾಗ ಅವುಗಳು ತಮ್ಮ ಅಸ್ತಿತ್ವ ಹೊಂದಿಕೊಳ್ಳುತ್ತವೆ ಮತ್ತು ಪ್ರಜ್ಞೆಯು ಹಿಂದಿರುಗಿ ಬರುತ್ತದೆ.

ಪೌಲನು 1 ಕೊರಿಂತ 15:18ರಲ್ಲಿ ಸತ್ತವರಿಗೆ ಪುನರುತ್ಥಾನ ಇಲ್ಲದೆ ಹೋದರೆ ಕ್ರಿಸ್ತನಲ್ಲಿ ನಿದ್ದೆ ಹೊಂದಿದವರು ನಾಶವಾಗುತ್ತಾರೆ ಎಂದು ಯಾವುದನ್ನು ಸ್ಪಷ್ಟಪಡಿಸಲು ಪ್ರಯತ್ನಿಸುತ್ತಿದ್ದಾನೆ? ಸತ್ತವರು ಸತ್ತದಿನದಿಂದಲೇ ಪರಲೋಕಕ್ಕೆ ಏರಿಹೋಗಿದ್ದರೆ ಅವರು ನಾಶವಾಗುವವುದಾದರೂ ಹೇಗೆ? ಸತ್ತ ಕೂಡಲೆ ಪರಲೋಕಕ್ಕೆ ಏರಿಹೋಗುತ್ತಾರೆ ಎಂಬ ತಪ್ಪಾದ ಬೋಧನೆಯು ಯೇಸು ಕ್ರಿಸ್ತನ ಎರಡನೆಯ ಬರುವಿಕೆಯಲ್ಲಿ ಸತ್ತವರು ಪುನರುತ್ಥಾನ ಹೊಂದುತ್ತಾರೆಂಬ ಹೊಸ ಒಡಂಬಡಿಕೆಯ ಮುಖ್ಯವಾದ ಉಪದೇಶವನ್ನು ಇಲ್ಲದಂತೆ ಮಾಡುತ್ತದೆ. ಆದಾಗ್ಯೂ ಇಂತಹ ತಪ್ಪಾದ ಉಪದೇಶವನ್ನು ನಾವು ಯಾವಾಗಲೂ ಅದರಲ್ಲು ಶವಸಂಸ್ಕಾರ ಮಾಡುವಾಗ ಕೇಳುತ್ತಿರುತ್ತೇವೆ.

`ಸತ್ತವರು ತಮ್ಮ ನೋವು ಸಂಕಟಗಳಿಂದ ವಿಮುಕ್ತರಾಗಿ ದಿಟವಾಗಿಯೂ ವಿಶ್ರಾಂತಿ ಹೊಂದುವುದರಿಂದ ಅವರು ಸಮಾಧಿಯಲ್ಲಿ ದೀರ್ಘ ನಿದ್ರೆಯಲ್ಲಿ ರುತ್ತಾರೆ ಎಂದು ಹೇಳಬಹುದು. ಈ ಆಲೋಚನೆಯು ನಿಜವಾಗಿಯೂ ಶುಭಸ ಮಾಚಾರವೆಂದು ಜನರು ತಿಳಿದುಕೊಳ್ಳುವ ಹಾಗೆ ನೀವು ಯಾವ ರೀತಿಯಲ್ಲಿ ಅವರಿಗೆ ಸಹಾಯ ಮಾಡುವಿರಿ?`