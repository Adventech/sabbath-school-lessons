---
title:  ಹೆಚ್ಚಿನ ಆಲೋಚನೆಗಾಗಿ
date:   02/12/2022
---

ಶ್ರೀಮತಿ ಎಲೆನ್. ಜಿ ವೈಟಮ್ ನವರ ಮಹಾ ಹೋರಾಟ ಪುಸ್ತಕದಲ್ಲಿ ಮಹಾ ವಂಚನೆ ಪುಟ 531-550 ಮತ್ತು ಸತ್ತವರು ನಮ್ಮ ಜೊತೆ ಮಾತಾಡುತ್ತಾರೆಯೇ? ಎಂಬ ಅಧ್ಯಾಯದಲ್ಲಿ ಪುಟ 551-562ನ್ನು ಓದಿರಿ. “ಆತ್ಮದ ಸ್ವಾಭಾವಿಕ ಅಮರತ್ವವೆಂಬ ಮೂಲಭೂತ ತಪ್ಪಿನ ಮೇಲೆ (ಸುಳ್ಳು ತತ್ವದ ಮೇಲೆ) ಸತ್ತವರು ಪ್ರಜ್ಞೆಯಲ್ಲಿರುತ್ತಾರೆಂಬ ಬೋಧನೆಯು ನೆಲೆಗೊಂಡಿದೆ. ಇದು ನಿತ್ಯನರಕದ ಬೋಧನೆಯಂತೆ ಸತ್ಯವೇದದ ಬೋಧನೆಗಳಿಗೆ ವಿರುದ್ಧವಾಗಿದೆ ಎಂಬುದು ನಮ್ಮ ಬುದ್ಧಿಗೂ ಮತ್ತು ಮಾನವನ ಭಾವನೆಗೂ ಅರಹುತ್ತದೆ. ಒಂದು ಜನಪ್ರಿಯ ಶ್ರದ್ಧೆಯ ಪ್ರಕಾರ ವಿಮೋಚನೆಗೊಂಡು ಪರಲೋಕದಲ್ಲಿರುವವರು ಭೂಮಿಯ ಮೇಲೆ ನಡೆಯುವ ಅದರಲ್ಲೂ ತಮ್ಮ ಬಿಟ್ಟುಬಂದ ಎಲ್ಲಾ ಸ್ನೇಹಿತರ ಮತ್ತು ಬಂಧು-ಬಳಗದವರ ಜೀವಿತದಲ್ಲಿ ನಡೆಯುವ ಒಂದೊಂದು ಘಟನೆಯೂ ಸಹ ಅವರಿಗೆ ಚೆನ್ನಾಗಿ ತಿಳಿದಿರುತ್ತದೆ. ಹಾಗಾದರೆ ಬದುಕಿರುವ ಪ್ರೀತಿಪಾತ್ರರು ಎಸಗುವ ಒಂದೊಂದು ಪಾಪಗಳೂ ಸತ್ತು ಪರಲೋಕದಲ್ಲಿರುವವರಿಗೆ ತಿಳಿಯುವಾಗ ಅದು ಹೇಗೆ ತಾನೇ ಪರಲೋಕದಲ್ಲಿ ಸಂತೋಷವನ್ನು ಕೊಡುತ್ತದೆ? ಭೂಮಿಯ ಮೇಲೆ ತಮ್ಮ ಸ್ನೇಹಿತರ ಹತ್ತಿರ ಸುಳಿದಾಡುವ ಇಂತಹ ಆತ್ಮಗಳಿಗೆ ಪರಲೋಕದ ಪರಮಾನಂದವನ್ನು ಹೇಗೆ ತಾನೇ ಅನುಭವಿಸಲು ಆದೀತು? ನಮ್ಮ ದೇಹದಿಂದ ಉಸಿರುಹೋ ಗುತ್ತಿದ್ದಂತೆಯೇ ಪಶ್ಚಾತ್ತಾಪ ಪಡದ ಆತ್ಮವು ನರಕದ ಬೆಂಕಿಗೆ ಹಾಕಲ್ಪಡುತ್ತದೆ. ಎಂಬ ನಂಬಿಕೆಯು ಎಷ್ಟು ಅಸಹ್ಯಕರವಾಗಿದೆ. ಸಮಾಧಿ ಸೇರುವುದಕ್ಕೆ ಇನ್ನು ಸಿದ್ಧವಾಗಿರದ ತಮ್ಮ ಸ್ನೇಹಿತರು ಶಾಶ್ವತ ವಾಗಿ ನರಕದ ಬೆಂಕಿಯಲ್ಲಿ ನರಳುವು ದಕ್ಕೆ ಪ್ರವೇಶಿಸುವ ದೃಶ್ಯವನ್ನು ನೋಡುವಾಗ ಎಷ್ಟೋ ಆಳವಾದ ದುಃಖದ ಮಡುವಿನಲ್ಲಿ ಮುಳುಗಿಬಿಡುತ್ತಾರೆ”-ಶ್ರೀಮತಿ ಎಲೆನ್ ಜಿ. ವೈಟಮ್ಮನವರ ಮಹಾಹೋರಾಟ ಪುಸ್ತಕದಲ್ಲಿ 545ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಸತ್ತವರ ಸ್ಥಿತಿಯ ಬಗ್ಗೆ ಮತ್ತು ನರಕದ ವಿಧಾನದ ಬಗ್ಗೆ ಇತರೆ ಕ್ರೈಸ್ತರೊಡನೆ ಮಾತಾಡಿದವರಿಗೆ ಅವರಲ್ಲಿ ರಕ್ಷಣೆ ಪಡೆದುಕೊಂಡವರು ಸತ್ತ ಕೂಡಲೆ ಪರಲೋಕಕ್ಕೆ ಹೋಗುತ್ತಾರೆ ಮತ್ತು ರಕ್ಷಣೆ ಪಡೆದುಕೊಳ್ಳದವರು ಸತ್ತ ಕೂಡಲೆ ನಿತ್ಯ ನರಕಕ್ಕೆ ಹೋಗುತ್ತಾರೆಂಬ ವಿಷಯದಲ್ಲಿ ಬಹಳ ದೃಢವಾದ ನಂಬಿಕೆಯಿಟ್ಟಿರುವುದನ್ನು ಮತ್ತು ತುಂಬಾ ಮೊಂಡರಾಗಿ ರುವುದನ್ನು ಕಾಣುತ್ತಾರೆ. ಇದು ಹೀಗೇಕೆ ಎಂದು ಆಲೋಚಿಸುತ್ತೀರಿ? ಇದು ಏನೋ ಒಂದು ಅರ್ಥ ಮಾಡಿಕೊಳ್ಳುವಂಥದ್ದು; ಅಂಥವರು ಸತ್ತುಹೋದ ತಮ್ಮ ಪ್ರೀತಿಪಾತ್ರರು ಕರ್ತನೊಂದಿಗಿದ್ದಾರೆಂದು ನಂಬಬೇಕು. (ಬದುಕಿರುವ ಅವರ ಪ್ರೀತಿಪಾತ್ರರು ಭೂಮಿಯ ಮೇಲೆ ಪಡುವ ಪಾಡನ್ನು ನೋಡುವುದು ಎಷ್ಟು ಬೇಸರ ಎಂಬುದನ್ನು ಈಗಾಗಲೇ ತಿಳಿದಿದ್ದೇವೆ. ಆದರೆ ನಿತ್ಯ ನರಕದ ಅಸಹನೀಯವಾದ ಕಲ್ಪನೆಯನ್ನು ಮಾಡಿಕೊಳ್ಳುವ ಮೋಹಕ್ಕೆ ಸಿಲುಕಿದ್ದಾರೆ? ಒಂದು ಸಂಪ್ರದಾಯ ಎಷ್ಟು ಶಕ್ತಿಯುಳ್ಳದ್ದು ಎಂಬುದರ ಬಗ್ಗೆ ಈ ಸಂಗತಿಯು ನಮಗೆ ಏನನ್ನು ಬೋಧಿಸುತ್ತದೆ? ತರಗತಿಯಲ್ಲಿ ಚರ್ಚಿಸಿರಿ?`

`ಬಹುತೇಕ ಕ್ರೈಸ್ತಪಂಗಡಗಳು ಸತ್ಯವೇದಕ್ಕೆ ವಿರುದ್ಧವಾದ ಆತ್ಮದ ಸ್ವಾಭಾವಿಕ ಅಮರತ್ವದ ಬೋಧನೆಯನ್ನು ಅದಕ್ಕೆ ಸಂಬಂಧ ಪಡುವ ಇತರೆ ಬೋಧನೆಗಳ ಜೊತೆಗೆ ಸೇರಿ ಹೇಳುವವರಾಗಿದ್ದಾರೆ. ಈಗಾಗಲೇ ನಾವು ಏನು ಮಾಡುತ್ತಿದ್ದೇವೆಯೋ ಅದರ ಜೊತೆಗೆ ಒಂದು ಸಭೆಯಾಗಿ ಮರಣ ಮತ್ತು ಮರಣ ನಂತರ ಜೀವನದ ಬಗ್ಗೆ ಇರುವ ಸತ್ಯವೇದಾನುಸಾರವಾದ ಬೋಧನೆಯನ್ನು ಲೋಕಕ್ಕೆ ಸಾರಿ ಹೇಳುವುದಕ್ಕೆ ಮತ್ತೇನನ್ನು ನಾವು ಮಾಡಬೇಕಾಗಿದೆ?`

`ಇಟಲಿ ದೇಶದ ಕವಿಯಾದ ಶ್ರೀಮಾನ್ ಡಾಂಟೆಯವರ the divine comedy ಎಂಬ ಪದ್ಯವು ಕೇವಲ ಕಾಲ್ಪನಿಕವಾಗಿದ್ದಾಗ್ಯೂ ಮರಣ ಹೊಂದಿದ ಮೇಲೆ ಆತ್ಮಕ್ಕೆ ಏನಾಗುತ್ತದೆ ಎಂಬ ವಿಷಯದಲ್ಲಿ ಜನರ ಮನಸ್ಸಿಗೆ ತಪ್ಪಾದ ಬೋಧನೆಯನ್ನು ಅಂಟಿಸಲು ಸಹಾಯವಾಗುವಂತೆ ಬಹಳ ಪ್ರಭಾವವನ್ನು ಬೀರುವಂಥದ್ದಾಗಿದೆ. ಕ್ರೈಸ್ತ ತತ್ವವು ಹೊರಗಿನ ಬೋಧನೆಗಳ ಪ್ರಭಾವಕ್ಕೆ ಎಷ್ಟು ಸುಲಭವಾಗಿ ಒಳಗಾಗುತ್ತದೆ ಎಂಬ ವಿಷಯದಲ್ಲಿ ಯಾವ ಪಾಠವನ್ನು ನಾವು ಕಲಿಯಬಹುದಾಗಿದೆ? ಇತರೆ ಯಾವ ಕ್ರೈಸ್ತತರ (ಅಕ್ರೈಸ್ತ) ಕಲ್ಪನೆಗಳು ಕ್ರೈಸ್ತೀಯ ಚಿಂತನೆಯ ಮೇಲೆ ಇಂದಿಗೂ ಸಹಾ ಪ್ರಭಾವ ಬೀರುತ್ತವೆ ಮತ್ತು ಅವುಗಳಿಂದ ನಾವು ನಮ್ಮನ್ನು ಹೇಗೆ ಸಂರಕ್ಷಿಸಿಕೊಳ್ಳಬಲ್ಲೆವು?`