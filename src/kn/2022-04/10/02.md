---
title:  ಎಂದೆಂದಿಗೂ ಸಾಯದ ಹುಳುಗಳು?
date:   27/11/2022
---

`ಮಾರ್ಕ್ 9ನೇ ಅಧ್ಯಾಯ 42-48ನ್ನು ಯೆಶಾಯ 66:24ನೇ ವಚನಕ್ಕೆ ಹೋಲಿಸಿರಿ. “ಕಡಿಯುವ ಹುಳ ಸಾಯುವುದಿಲ್ಲ” ಎಂಬ ಹೇಳಿಕೆಯನ್ನು ಹೇಗೆ ಅರ್ಥಮಾಡಿಕೊಳ್ಳುತ್ತೀರಿ?`

ಕೆಲವರು ಹುಳು ಎಂಬ ಏಕವಚನದಲ್ಲಿರುವ ನಾಮಪದವನ್ನು ದುಷ್ಟರಿಂದ ಪ್ರತ್ಯೇಕಗೊಂಡ ಆತ್ಮವೆಂಬುದಾಗಿ ಅಭಿಪ್ರಾಯಪಡುತ್ತಾರೆ. ದುಷ್ಟನು ಸತ್ತಮೇಲೆ ಆತ್ಮವು ನರಕಕ್ಕೆ ಹಾರಿಹೋಗುತ್ತದೆ. ಅದು ಅಲ್ಲಿ ಎಂದೆಂದಿಗೂ ಸಾಯದೆ ನಿತ್ಯ ನರಕದಲ್ಲಿ ನರಳುತ್ತದೆ.

ಆಲೋಚನೆಯು ಒಬ್ಬ ವ್ಯಕ್ತಿಯು ಮರಣ ಹೊಂದಿದಾಗ ಆತನು ಸಂಪೂರ್ಣವಾಗಿ ಪ್ರಜ್ಞೆ ಇಲ್ಲದ ಸ್ಥಿತಿಗೆ ತಲುಪುತ್ತಾನೆ ಎಂಬ ಸತ್ಯವೇದದ ಆಲೋಚನೆಗೆ ವಿರುದ್ಧವಾಗಿದೆ. ಮಾತ್ರವಲ್ಲದೇ ಈ ವಚನವು ಹಳೆಯ ಒಡಂಬಡಿಕೆಯ ಹಿನ್ನೆಲೆಯನ್ನು ಸಹಾ ಕಡೆಗಣಿಸುತ್ತದೆ. ಇಲ್ಲಿ ಹುಳು ಎಂಬ ಏಕವಚನ ಪದವು ವಾಸ್ತವವಾಗಿ ಹುಳುಗಳು ಎಂಬ ಜಾತಿಗೆ ಅಥವಾ ವರ್ಗಕ್ಕೆ ಬಳಸಲಾಗಿದೆ. ಹಾಗಾಗಿ ಇದು ಒಂದು ಹುಳು ಎಂಬ ಅರ್ಥವನ್ನು ಕೊಡುವುದಿಲ್ಲ. ಇದು ಸತ್ತ ದೇಹವನ್ನು ತಿನ್ನುವ ಹುಳುಗಳಿಗೆ ಸೂಚಿತವಾದ ಪದವಾಗಿದೆ.-A Translator's Handbook on the Gospel of Mark (London: United Bible Societies, 1961) p.304.

ಮಾರ್ಕ 9:48ರಲ್ಲಿ ಯೇಸುವು ಯೆಶಾಯ 66:24ನೇ ವಚನವನ್ನು ಉದಾಹರಿಸುತ್ತಾನೆ- “ಅವರು ಆಚೆ ಹೋಗಿ ನನಗೆ ದ್ರೋಹ ಮಾಡಿದವರ ಹೆಣಗಳನ್ನು ನೋಡುವರು; ಅವರನ್ನು ಕಡಿಯುವ ಹುಳುವು ಸಾಯುವುದಿಲ್ಲ ಸುಡುವ ಬೆಂಕಿಯು ಹಾರುವುದಿಲ್ಲ ಅವು ಲೋಕದವರಿಗೆಲ್ಲಾ ಅಸಹ್ಯವಾಗಿ ರುವುವು.

ಈ ಅಲಂಕಾರಿಕ ದೃಶ್ಯವು (ರೂಪಕಾಲಂಕಾರ), ದೇವರ ಶತ್ರುಗಳು ಯುದ್ಧದಲ್ಲಿ ಸತ್ತು ನೆಲದ ಮೇಲೆ ನಾಶವಾಗುವ ಭಯಾನಕ ದೃಶ್ಯವನ್ನು ಬಿಂಬಿಸುತ್ತದೆ. ಸತ್ತು ಹೋದವರ ದೇಹಗಳು ಬೆಂಕಿಯಲ್ಲಿ ಸುಡಲ್ಪಟ್ಟಲ್ಲ ಅಥವಾ ಹುಳುಗಳು ತಿನ್ನುವಹಾಗೆ ಕೊಳತೆಹೋಗಿಲ್ಲ ಅಥವಾ ಮೊದಲು ಹುಳುಗಳು ಹೆಣವನ್ನು ತಿಂದ ನಂತರ ಬೆಂಕಿಯು ಸುಟ್ಟಿರಬಹುದು. ಈ ಎರಡೂ ರೀತಿಯಲ್ಲೂ ಆತ್ಮವು ನಾಶವಾಗುತ್ತಿರುವ ದೇಹವನ್ನು ತೊರೆದು ನರಕಕ್ಕೆ ಹಾರಿಹೋಗುವುದಕ್ಕೆ ಸುಳುಹು ಆಧಾರ ಸಿಕ್ಕುವುದಿಲ್ಲ.

ಆದರೆ ಎಂದೆಂದಿಗೂ ಸಾಯದ ಹುಳುಗಳ ವಿಷಯವೇನು? ಯೆಶಾಯ 66:24ನೇ ವಚನವು (ಮಾರ್ಕ 9:48ರಲ್ಲಿ ಉದಾಹರಿಸಲ್ಪಟ್ಟಿರುವ ಅಲಂಕಾರಿಕ ಭಾಷೆಯಲ್ಲಿ ಈ ಹುಳುಗಳು ಅಮರತ್ವವುಳ್ಳವು ಎಂಬುದನ್ನು ಸೂಚಿಸುವುದಿಲ್ಲ. ಇದು ಹುಳಗಳು ದೇಹವನ್ನು ನಾಶಪಡಿಸುವ ಕೆಲಸವನ್ನು ಪೂರ್ಣಮಾಡದೆ ನಿಲ್ಲಿಸಿಬಿಡುವುದಿಲ್ಲ ಎಂಬುದನ್ನು ಒತ್ತಿ ಹೇಳುತ್ತದೆ. ಇನ್ನೊಂದು ರೀತಿಯಾಗಿ ಹೇಳುವುದಾದರೆ ಈ ಹುಳುಗಳು ದುಷ್ಟರ ದೇಹಗಳು ಸಂಪೂರ್ಣವಾಗಿ ನಾಶವಾಗುವವರೆಗೆ ತಿನ್ನುವ ಕೆಲಸವನ್ನು ಮುಂದುವರೆಸುತ್ತವೆ ಎಂಬ ಅರ್ಥವನ್ನು ಕೊಡುತ್ತದೆ. ಇದಕ್ಕೆ ವ್ಯತಿರಿಕ್ತವಾಗಿ ದೇವರಿಗೆ ಸಂಬಿಗಸ್ಥರಾದ ಮಕ್ಕಳು ನೂತನ ಆಕಾಶದಲ್ಲಿ ಮತ್ತು ಭೂಮಿಯಲ್ಲಿ ಸಂತೋಷವಾಗಿ ದೇವರ ಸಂಮ್ಮುಖದಲ್ಲಿ ಆತನನ್ನು ಆರಾಧಿಸುವವರಾಗಿದ್ದಾರೆ(ಯೆಶಾಯ 66:22,23). ಇಂತಹ ತದ್ವಿರುದ್ಧವಾದ ಅಂತ್ಯಸ್ಥಿತಿಯನ್ನು ಮನಸ್ಸಿನಲ್ಲಿಟ್ಟುಕೊಂಡು ಒಬ್ಬ ವ್ಯಕ್ತಿಯು ಪರಿಪೂರ್ಣವಾದ ಅಂಗಗಳುಳ್ಳವನಾಗಿ ನರಕಕ್ಕೆ ಹೋಗುವುದಕ್ಕಿಂತ ಅಂಗವಿಕಲನಾಗಿಯಾದರೂ ಸರಿ ಸ್ವರ್ಗಕ್ಕೆ ಹೋಗುವುದು ದೇವರ ರಾಜ್ಯದಲ್ಲಿ ಸೇರುವುದು ಮನುಷ್ಯನಿಗೆ ಉತ್ತಮ ಎಂದು ಯೇಸುವು ಹೇಳಿದ ಮಾತಿನಲ್ಲಿ ಆಶ್ಚರ್ಯಪಡುವಂಥದ್ದೇನಿಲ್ಲ. (ಮಾರ್ಕ 9:42-48)

`ಅಂತ್ಯದಲ್ಲಿ ನಾವು ಪೂರ್ಣವಾಗಿ ರಕ್ಷಿಸಲ್ಪಟ್ಟಿರುತ್ತವೆ ಅಥವಾ ಕಳೆದು ಹೋಗಿರುತ್ತೇವೆ. ಇವೆರಡನ್ನು ಬಿಟ್ಟು ಬೇರೊಂದು ಮೂರನೇ ಪರಿಸ್ಥಿತಿ ಇರುವು ದಿಲ್ಲ. ನಾವು ನಿತ್ಯ ಜೀವನವನ್ನು ಅಥವಾ ನಿತ್ಯ ನಾಶನವನ್ನು ಹೊಂದಿ ರುತ್ತೇವೆ. ಈ ಹೊತ್ತು ನೀವು ಯಾವ ಆಯ್ಕೆಯನ್ನು ಮಾಡುವವರಾಗಿದ್ದೀರಿ? ನಿತ್ಯಜೀವ ಅಥವಾ ನಿತ್ಯ ನಾಶನ ಈ ವಾಸ್ತವವು ನಿಮ್ಮ ಆಯ್ಕೆಗಳ ಮೇಲೆ ಯಾವ ಪರಿಣಾಮವನ್ನು ಬೀರುತ್ತವೆ?`