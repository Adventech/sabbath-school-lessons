---
title:  ಸಂತರು ಶುದ್ಧಿಕರಣೆ ಪಡೆಯುವ ಸ್ಥಳ(ಪರ್ಗೇಟರಿ)
date:   29/11/2022
---

ಸತ್ತು ಹೋದವರಲ್ಲಿ ನರಕಕ್ಕೆ ಹೋಗುವಷ್ಟು ದುಷ್ಟರಾಗಿಲ್ಲದಿದ್ದರೂ ಪರದೈಸಿಗೆ ಹೋಗುವುದಕ್ಕೆ ಇನ್ನೂ ಸಿದ್ಧರಾಗಿಲ್ಲದಿದ್ದಾಗ ಅಂಥವರು ಪರದೈಸಿಗೆ ಏರಿಹೋಗುವಂತೆ ಅವರ ಪಾಪಗಳು (purgatory) ಹೋಗಬೇಕೆಂದು ರೋಮ್ ಕಥೋಲಿಕ ಸಭೆಯು ಹೇಳುತ್ತದೆ. ಅವರು ಅಲ್ಲಿರುವಾಗ ಅವರ ಪ್ರೀತಿಪಾತ್ರರು ಮಾಡುವ ಪ್ರಾರ್ಥನೆ ಮತ್ತು ಪಾಪ ನಿವೇದನೆಗಳು ಶುದ್ದೀಕರಣೆ ಹೊಂದುವಾಗ ಪಡಬೇಕಾದ ನೋವು ಹಿಂಸೆಗಳನ್ನು ಕಡಿಮೆ ಮಾಡುತ್ತವೆ ಎಂಬುದಾಗಿ ನಂಬುತ್ತಾರೆ.

ಕಥೋಲಿಕರ ಪ್ರಶೋತ್ತರ ಬೋಧನಮಾಲೆಯು ಪರ್ಗೇಟರಿಯ ಬಗ್ಗೆ ಹೀಗೆ ಹೇಳುತ್ತದೆ. ದೇವರ ಸ್ನೇಹ ಮತ್ತು ಕೃಪೆಗೆ ಭಾಜನರಾಗಿ ಸತ್ತು ಹೋದವರು ಇನ್ನೂ ಪರಿಪೂರ್ಣವಾಗಿ ಶುದ್ಧರಾಗಿಲ್ಲದಿದ್ದರೂ ಅವರಿಗೆ ಶಾಶ್ವತ ವಾದ ರಕ್ಷಣೆಯು ಖಂಡಿತವಾಗಿಯೂ ಸಿಗುತ್ತದೆ. ಆದರೆ ಅವರು ಪರಲೋಕದ ಆನಂದವನ್ನು ಅನುಭವಿಸುವುದಕ್ಕೆ ಅವಶ್ಯಕವಾದ ಪವಿತ್ರತೆಯನ್ನು ಹೊಂದಿ ಕೊಳ್ಳಲು ಸತ್ತನಂತರ ಶುದ್ದೀಕರಣೆಗೆ ಒಳಗಾಗುತ್ತಾರೆ” Catechism of the catholic church(New York: Double day 1995) 293e ಪುಟ.


“ಅಲ್ಲಿ ಆವಾಗ ಅವರ ಪ್ರೀತಿಪಾತ್ರರು ಸತ್ತವರ ಪರವಾಗಿ ಮಾಡುವ ಪ್ರಾರ್ಥನೆಗಳು ಮತ್ತು ಇತರೆ ಕ್ರಿಯೆಗಳು ಅವರು ಪಡುವ ನೋವು ಸಂಕಟ ಗಳನ್ನು ತಗ್ಗಿಸುತ್ತವೆಯೆಂತಲೂ ಬೋಧಿಸುತ್ತದೆ. ಸಭೆಯು ಸಹಾ ಸತ್ತವರ ಪರವಾಗಿ ಮಾಡುವ ದಾನಧರ್ಮಗಳು, ಪಾಪನಿವೇದನೆಗಳು, ಪಾಪಕ್ಷಮಾಪಣೆ ಯ ಸಂಸ್ಕಾರಗಳು ಮುಂತಾದವುಗಳನ್ನು ಮೆಚ್ಚಿಕೊಳ್ಳುತ್ತಾರೆ”- Catechism of the Catholic Church 291ನೇ ಪುಟ.

`ಪ್ರಸಂಗಿ 9:10, ಯೆಹೆಜೈಲ 18:20-22 ಮತ್ತು ಇಬ್ರಿಯ 9:27 ಈ ವಚನಗಳು ಪರ್ಗೇಟಿ (ಸತ್ತನಂತರ ಆಗುವ ಶುದ್ದೀಕರಣೆ)ಯನ್ನು ಹೇಗೆ ಅಲ್ಲಗಳೆಯುತ್ತವೆ?`

ಪರ್ಗೇಟರಿಯೆಂಬುದು ನಿರಾಧಾರವಾದ ನಂಬಿಕೆಯಾಗಿದೆ. ಸತ್ತವರು ಅಗ್ನಿ ನರಕದಲ್ಲಿ ರುತ್ತಾರೆಂಬುದು ಅನ್ಯಧರ್ಮೀಯ ಶ್ರದ್ಧೆಯಾಗಿದೆ ಮತ್ತು ಸತ್ತವರಿಗೋಸ್ಕರ ಪ್ರಾರ್ಥಿಸುವುದು ಸಹ ಸತ್ಯಕ್ಕೆ ವಿರೋಧವಾದ ಅನ್ಯಧರ್ಮೀಯ ಆಚರಣೆಯಾಗಿದೆ. ಪರಿಶುದ್ಧಶಾಸ್ತ್ರದ ಸತ್ಯವಚನಗಳ ಬೋಧನೆ ಯಲ್ಲಿ ನಂಬಿಕೆಯಿಟ್ಟವರಿಗೆ ಮಿಥ್ಯಶ್ರದ್ಧೆಗಳು ಒಪ್ಪಿಗೆಯಾಗುವುದಿಲ್ಲ. ಸತ್ಯವೇದ ವಚನಗಳು (1) ಸತ್ತವರು ಸೇರುವ ಸಮಾಧಿಯಲ್ಲಿ ಯಾವ ಕೆಲಸವೂ ಯುಕ್ತಿಯೂ ತಿಳುವಳಿಯೂ ಜ್ಞಾನವೂ ಇರುವುದಿಲ್ಲ(ಪ್ರಸಂಗಿ 9:10) (2) ಪಾಪದಲ್ಲಿ ಬಿದ್ದುಹೋದ ಒಬ್ಬ ಮನುಷ್ಯನ ನೀತಿವಂತಿಕೆಯು ಮತ್ತೊಬ್ಬ ಪಾಪಿಯನ್ನು ರಕ್ಷಿಸುವುದಕ್ಕಾಗಿ ವರ್ಗಾಯಿಸಲಾಗದು (ಯೆಹೆಚ್ಚೇಲ 18:20-22) (3) ಯೇಸುಕ್ರಿಸ್ತನು ಮಾತ್ರ ನಮ್ಮ ಮಧ್ಯಸ್ಥನಾಗಿದ್ದಾನೆ (1 ತಿಮೊಥೆ 2:5) ಮತ್ತು (4) ನಾವು ಸತ್ತಮೇಲೆ ನಮ್ಮ ಜೀವಿತದಲ್ಲಿ ಮಾಡಿದ ತಪ್ಪುಗಳಿಗೆ ಪಶ್ಚಾತ್ತಾಪ ಪಡುವುದಕ್ಕೆ ಅವಕಾಶವಿಲ್ಲದೆ ನೇರವಾಗಿ ನಾವು ನ್ಯಾಯತೀರ್ಪಿಗಾಗಿ ಒಳಗಾಗುತ್ತೇವೆ. (ಇಬ್ರಿ 9:27)

ಇದಕ್ಕಿಂತಲೂ ಗಂಭೀರವಾದ ಪರಿಣಾಮವೇನೆಂದರೆ ಸತ್ಯವೇದಕ್ಕೆ ವಿರೋಧವಾದ ಈ ಪರ್ಗೇಟರಿಯ ಉಪದೇಶವು ದೇವರ ಸ್ವಭಾವವನ್ನೇ ತಪ್ಪಾಗಿ ಬಿಂಬಿಸುತ್ತದೆ. ನಮ್ಮ ಪರಲೋಕದ ತಂದೆಯನ್ನು ತಪ್ಪಾಗಿ ಬಿಂಬಿಸುವುದೇ ಸೈತಾನನ ಕೆಲಸವಾಗಿದೆ. ಆತನು ಆತ್ಮದ ಅಮರತ್ವದ ತತ್ವವನ್ನು ಮನುಷ್ಯರು ಒಪ್ಪಿಕೊಳ್ಳುವಂತೆ ಸೂಚಿಸಿದರು... ಪಾಪಿಯು ನರಕದಲ್ಲಿ ಸದಾ ಕಾಲವೂ ಬೆಂಕಿಯಲ್ಲಿ ನರಳುತ್ತಿರುತ್ತಾನೆ ಎಂಬ ಕಲ್ಪನೆಯು ಆತನು ಕಟ್ಟಿದ ಕಥೆ ಪರ್ಗೇಟರಿಊ ಸಹಾ ಆತನ ಆವಿಷ್ಕಾರವೇ ಆಗಿದೆ. ಈ ಬೋಧನೆಗಳು ದೇವರು ಉಗ್ರನು, ಕ್ರೂರನು, ಪ್ರತೀಕಾರ ಮಾಡುವವನು ಮತ್ತು ತನ್ನ ಮನಸ್ಸಿಗೆ ತೋಚಿದ್ದನ್ನು ಮಾಡುವವನು ಕ್ಷಮೆಯನ್ನು ನೀಡದವನು ಎಂದು ಆತನ ಗುಣ ಸ್ವಭಾವವನ್ನು ತಪ್ಪಾಗಿ ನಿರೂಪಿಸುತ್ತವೆ” Ellen G. White, Manuscript 51, 1890. ಯೇಸು ಕ್ರಿಸ್ತನು ಎರಡನೇ ಸಲಬ ಬರುವವರೆಗೆ ಸತ್ತವರು ನಿದ್ರೆಮಾಡುತ್ತಾರೆ ಎಂಬುದರ ಬದಲು ಅವರು ಪರ್ಗೇಟರಿಯಲ್ಲಿ ಮತ್ತೊಬ್ಬನು ಬಂದು ಅವರನ್ನು ಅಲ್ಲಿಂದ ಹೊರಕ್ಕೆ ತರುವವರೆಗೆ ನರಳುತ್ತಿರುತ್ತಾರೆ ಎಂಬುದನ್ನು ಈ ಅಭಿಪ್ರಾಯ ಹೇಳುತ್ತದೆ.

`ಪರ್ಗೇಟರಿ ಅಥವಾ ನಿತ್ಯನರಕ ಮುಂತಾದ ತಪ್ಪುಗಳು ಸತ್ಯೋಪದೇಶ(ಸ್ವಸ್ಥಬೋಧನೆ)ದ ಬಗ್ಗೆ ನಮಗೆ ಏನನ್ನು ಕಲಿಸುತ್ತವೆ? ಯಾರಲ್ಲಿ ನಂಬಿಕೆ ಇಡುತ್ತೇವೆ ಎನ್ನುವುದು ಮಾತ್ರವಲ್ಲ. ಏನನ್ನು ನಂಬುತ್ತೇವೆಂಬುದು ಸಹಾ ಮುಖ್ಯವಾಗುತ್ತದೆ ಏಕೆ?`