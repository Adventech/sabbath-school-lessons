---
title:  ಸತ್ಯವೇದದ ದೃಷ್ಟಿಕೋನ
date:   01/12/2022
---

1 ಯೋಹಾನ 5:3-12 ವಚನಗಳನ್ನು ಓದಿರಿ.

`ಅಪೊಸ್ತಲನಾದ ಯೋಹಾನನು ನಿತ್ಯಜೀವನವನ್ನು ಯೇಸುಕ್ರಿಸ್ತನಲ್ಲಿ ನಂಬಿಕೆ ಇಟ್ಟವರಿಗೆ ಮಾತ್ರವೆಂದು ಮಿತಿಗೊಳಿಸುತ್ತಾನೆ ಏಕೆ?`

ಮನುಷ್ಯನ ಅಮರತ್ವವು ನಿಬಂಧನಾಸಹಿತವಾದ್ದೆಂದು (ಷರತ್ತುಗಳ ಅನ್ವಯ) ಸತ್ಯವೇದ ಆಧಾರಿತ ಉಪದೇಶವು ಹೇಳುತ್ತದೆ. ಇದಕ್ಕೆ ಪ್ರತಿಯಾಗಿ ಸತ್ಯವೇದ ವಚನಗಳ ಆಧಾರವಿಲ್ಲದ ಸ್ವಾಭಾವಿಕವಾದ ಅಮರತ್ವದ ಬಗ್ಗೆ 1 ಯೋಹಾನ 5:11, 12 ವಚನಗಳು ಸ್ಪಷ್ಟವಾಗಿ ಹೇಳುತ್ತವೆ. ಮಹತ್ವವುಳ್ಳ ಈ ವಚನಗಳ ಅರ್ಥವನ್ನು ಗ್ರಹಿಸಲು ದೈವವು ಮಾತ್ರ ಅಮರತ್ವವನ್ನು ಹೊಂದಿರು ವುದಾಗಿ ನಾವು ನೆನಪಿನಲ್ಲಿಡಬೇಕು (1 ತಿಮೊಥೆ 6:15,16) ಆತನು ಮಾತ್ರ ಜೀವದ ಮೂಲವಾಗಿದ್ದಾನೆ (ಕೀರ್ತ 36:9, ಕೊಲಸ್ಟ್ 1:15-17 ಮತ್ತು ಇಬ್ರಿಯ 1:2)

ಆದಾಮ ಮತ್ತು ಹವ್ವಳು ಶೋಧನೆಯಲ್ಲಿ ಬೀಳುವುದರ ಮೂಲಕ ಪಾಪವು ಲೋಕವನ್ನು ಹೊಕ್ಕಾಗ ಅವರು ಮತ್ತು ಅವರ ಸಂತಾನವು ನಿತ್ಯಜೀವದ ವರವನ್ನು ಕಳೆದುಕೊಂಡು ಭೌತಿಕ ಶರೀರಕ್ಕೆ ಮರಣವಾಗುವ ಶಾಪದ ಅಡಿಯಲ್ಲಿ ಬಂದರು. ಆದರೆ ಪ್ರೀತಿಮಯನಾದ ದೇವರು ಮಾನವರು ಮೊದಲಿನಂತೆ ಪುನಃ ನಿತ್ಯ ಜೀವವನ್ನ ಪಡೆದುಕೊಳ್ಳುವಂತೆ ರಕ್ಷಣಾ ಯೋಜ ನೆಯ ಏರ್ಪಾಟನ್ನು ಮಾಡಿದನು. ನಾವು ಪ್ರೀತಿಯಲ್ಲಿ ನಡೆದು ಆತನ ಸನ್ನಿಧಿಯಲ್ಲಿ ಪರಿಶುದ್ಧರೂ ದೋಷವಿಲ್ಲದವರೂ ಆಗಿರಬೇಕೆಂದು ನಮ್ಮನ್ನು ಜಗದುತ್ಪತ್ತಿಗೆ ಮುಂಚೆ ಕ್ರಿಸ್ತನಲ್ಲಿ ಆರಿಸಿಕೊಂಡನು ಎಂದು ಪೌಲನು ಎಫೆಸ 1:4 ನೇ ವಚನದಲ್ಲಿ ಹೇಳುತ್ತಾನೆ.

ಒಬ್ಬ ಮನುಷ್ಯನಿಂದಲೇ ಪಾಪವೂ ಪಾಪದಿಂದ ಮರಣವೂ ಲೋಕ ದೊಳಗೆ ಸೇರಿದವು ಹಾಗೆಯೇ ಒಬ್ಬ ಯೇಸುಕ್ತಿಸ್ತನೆಂಬ ಒಬ್ಬ ಪುರುಷನ ಮೂಲಕ ಕೃಪಾವರವಾದ ನಿತ್ಯಜೀವವು ಎಲ್ಲಾ ಮನುಷ್ಯರಿಗೆ ದೊರಕು ವಂತಾಯಿತು ಎಂದು ಅಪೋಸ್ತಲನಾದ ಪೌಲನು ವಿವರಿಸುತ್ತಾನೆ.(ಕೋಮ 5:12-21). ಪೌಲನು ಇಲ್ಲಿ ಈ ಲೋಕಕ್ಕೆ ಪಾಪವನ್ನು ಮರಣವನ್ನು ತಂದವನು ಅಕ್ಷರಶಃ ಆದಾಮನೆ ಎಂದು ಅವನನ್ನು ಖಂಡಿತವಾಗಿ ಉದಾಹರಿಸಿ ಹೇಳುತ್ತಾನೆ. ದೇವರ ಆಜ್ಞೆಯನ್ನು ಉಲ್ಲಂಘಿಸುವುದರ ಮೂಲಕ ಪಾಪವನ್ನು ಮತ್ತು ಮರಣ ವನ್ನು ಈ ಲೋಕಕ್ಕೆ ತಂದ ಆದಮನನ್ನು ಅಕ್ಷರಶಃ ಉದಾಹರಿಸದೆ ಒಬ್ಬನು ಸತ್ಯವೇದದಲ್ಲಿ ಯಾವ ಅರ್ಥವನ್ನೂ ಸಹಾ ಕಂಡುಕೊಳ್ಳಲಾರನು.

ಹಾಗಾಗಿ, ದೇವರು ನಮಗೆ ನಿತ್ಯಜೀವವನ್ನು ಅನುಗ್ರಹಿಸಿದನು. ಆ ಜೀವವು ಆತನ ಮಗನಲ್ಲಿ ಅದೆ ಎಂಬುದೇ. ಯಾವನು ದೇವರ ಮಗನನ್ನು ಅಂಗೀಕರಿಸಿದ್ದಾನೋ ಅವನಿಗೆ ಆ ಜೀವ ಉಂಟು; ಯಾವನು ದೇವರ ಮಗನನ್ನು ಅಂಗೀರಿಸಲಿಲ್ಲವೋ ಅವನಿಗೆ ಆ ಜೀವವಿಲ್ಲ.

ಯೇಸುಕ್ರಿಸ್ತನು ಹೇಳುವ ಹೇಳಿಕೆಯಲ್ಲಿ ಇಡೀ ಚಿತ್ರವು ಸ್ಪಷ್ಟವಾಗುತ್ತಾ “ಮಗನನ್ನು ನೋಡಿ ಆತನನ್ನು ನಂಬುವ ಪ್ರತಿಯೊಬ್ಬನಿಗೆ ನಿತ್ಯ ಜೀವವು ಸಿಕ್ಕಬೇಕೆಂಬುದೇ ನನ್ನ ತಂದೆಯ ಚಿತ್ತವಾಗಿದೆ ಮತ್ತು ನಾನು ಕಡೇ ದಿನದಲ್ಲಿ ಅವನನ್ನು ಎಬ್ಬಿಸುವೆನು ಎಂದು ಹೇಳಿದನು(ಯೋಹಾನ 6:40) ಮತ್ತು “ನಾನೇ ಪುನರುತ್ಥಾನವೂ ಜೀವವೂ ಆಗಿದ್ದೇನೆ. ನನ್ನನ್ನು ನಂಬುವವನು ಸತ್ತರೂ ಬದುಕುವನು (ಯೋಹಾನ 11:25)

ಇದರ ಅರ್ಥವೇನೆಂದರೆ ನಿತ್ಯಜೀವವೆಂಬುದು ದೇವರು ನಮಗೆ ಯೇಸು ಕ್ರಿಸ್ತನ ಮೂಲಕ ಕೊಡುವ ಬಹುಮಾನವಾಗಿದೆ. ಅದನ್ನು ಈ ಲೋಕದಲ್ಲಿ ಸಾಯುವ ಮುಂಚೆಯೇ ಪಡೆದುಕೊಂಡಿರಬೇಕು. ಆದರೆ ಕ್ರಿಸ್ತನು ಎರಡನೇ ಸಲ ಬರುವಾಗ ನೀತಿವಂತರಿಗೆ ಅಂತಿಮ ಪುನರುತ್ಥಾನವಾದನಂತರ ಪೂರ್ಣವಾಗಿ ಅದನ್ನು ಅನುಭವಿಸುತ್ತಾರೆ. ಈವಾಗ ತೀರ್ಮಾನವು ಬಹಳ ಸರಳವಾಗಿದೆ. ಏನೆಂದರೆ ನಿತ್ಯಜೀವವು ಕ್ರಿಸ್ತನಲ್ಲಿರುವವರಿಗೆ ಮಾತ್ರ ಕೊಡಲ್ಪಡುತ್ತದೆ ಯಾದರೆ ಆತನಲ್ಲಿ ಇಲ್ಲದಿರುವವರಿಗೆ ಅದು ಕೊಡಲ್ಪಡುವುದಿಲ್ಲ (ಯೋಹಾನ 5:11-12) ಆದರೆ ಇದಕ್ಕೆ ವ್ಯತಿರಿಕ್ತವಾಗಿ ಆತ್ಮದ ಸ್ವಾಭಾವಿಕ ಅಮರತ್ವದ ಉಪದೇಶವು ಪರಲೋಕದಲ್ಲಿ. ಆದರೂ ಸರಿಯೇ ನರಕದಲ್ಲಾದರೂ ಸರಿ ಎಲ್ಲರಿಗೂ ನಿತ್ಯಜೀವವನ್ನು ಕೊಡುತ್ತಾನೆ. ಕ್ರಿಸ್ತನಲ್ಲಿ ಇಲ್ಲದಿರುವವರಿಗೂ ಕೊಡುತ್ತದೆ. ಈ ಒಂದು ಬೋಧನೆಯು ಎಷ್ಟೇ ಜನಪ್ರಿಯವಾಗಿದ್ದರೂ ಸತ್ಯವೇದಾಧಾರಿತವಾದುದಲ್ಲ.