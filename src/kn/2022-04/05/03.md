---
title:  ಹಳೆಯ ಒಡಂಬಡಿಕೆಯ ಎರಡು ವಿಚಾರಗಳು
date:   24/10/2022
---

`1 ಅರಸು 17:8-24 ಮತ್ತು 2 ಅರಸು 4:18-37ನ್ನು ಓದಿರಿ. ಈ ಎರಡು ಪುನರುತ್ಥಾನಗಳಲ್ಲಿರುವ ವ್ಯತ್ಯಾಸಗಳು ಮತ್ತು ಸಾಮ್ಯತೆಗಳು ಏನಿವೆ?`

ಇಬ್ರಿಯ 11ರಲ್ಲಿ ನಂಬಿಕೆಯಿಂದ “ಸ್ತ್ರೀಯರು ತಮ್ಮ ಸತ್ತವರನ್ನು ಪುನಃ ಪುನರುತ್ಥಾನದ ಮೂಲಕ ಪಡಕೊಂಡರು” (ಇಬ್ರಿಯ 11:35) ಈ ವಾಕ್ಯದಲ್ಲಿ ಹೇಳಿರುವುದನ್ನೇ ಈ ಮೇಲೆ ಓದಲು ಹೇಳಿದ ಎರಡು ಪುನರುತ್ಥಾನಗಳ ಸಂಗತಿಗಳು ತೋರಿಸಿಕೊಡುತ್ತವೆ.

ಮೊದಲನೆಯ ಸಂಗತಿಯು ಇಸ್ರಾಯೇಲ್ಯರ ಅರಸನಾದ ಆಹಾಬನು ಮತ್ತು ಆತನ ವಿಗ್ರಹಾರಾಧಕ ಹೆಂಡತಿ ಇಜೆಬೇಲಳ ಪ್ರಭಾವಗಳ ದೆಸೆಯಿಂದ ಆದ ಮಹಾಧರ್ಮಭ್ರಷ್ಟತೆಯ ಕಾಲದಲ್ಲಿ ನಡೆಯಿತು. (1 ಅರಸು 17:8-24ನ್ನು ನೋಡಿರಿ). ಬಹಳ ತೀವ್ರವಾದ ಬರಗಾಲವು ದೇಶದ್ದಲಿದ್ದಾಗ, ಇಸ್ರಾಯೇಲಿನ ಹೊರಗೆ ಇದ್ದ ಚಾರೆಪ್ತ ಎಂಬ ಸ್ಥಳಕ್ಕೆ ಹೋಗಬೇಕೆಂದು ದೇವರು ಎಲಿಯನಿಗೆ ಆಜ್ಞಾಪಿಸಿದನು, ಅಲ್ಲಿ ಆತನು ಚಿದೋನಿನ ಹೆಂಗಸನ್ನು ಸಂಧಿಸುತ್ತಾನೆ; ಅವಳು ಇನ್ನೇನು ತನಗೂ ಮತ್ತು ತನ್ನ ಮಗನಿಗೂ ಕೊನೆಯ ಊಟವನ್ನು ಅಡುಗೆ ಮಾಡಿ ತಿಂದಮೇಲೆ ಸಾಯಬೇಕಿತ್ತು. ಆದರೆ ಅವರ ಹತ್ತಿರ ಇದ್ದ ಹಿಟ್ಟು ಮತ್ತು ಮೊಗೆಯಷ್ಟು ಎಣ್ಣೆಯು ಬರಗಾಲವು ಮುಗಿಯುವ ತನಕ ತೀರಲಾಗದಂತೆ ಮಾಡಿದ ಅದ್ಭುತಕಾರ್ಯದ ನಿಮಿತ್ತ ಅವರ ಜೀವಗಳು ಉಳಿಯಿತು. ಕೆಲವು ಕಾಲವಾದ ಮೇಲೆ ಆಕೆಯ ಮಗನು ಕಾಯಿಲೆಯಿಂದ ಸತ್ತುಹೋದನು. ನಿರಾಶೆಯಿಂದ ತಾಯಿಯು ಎಲಿಯ ಬಳಿ ಬಂದು ಗೋಳಾಡಿದಳು; ಅವನು ದೇವರಿಗೆ ಮೊರೆಯಿಟ್ಟನು. “ಕರ್ತನು ಅವನ ಪ್ರಾರ್ಥನೆಯನ್ನು ಕೇಳಿದ್ದರಿಂದ ಹುಡುಗನ ಜೀವವು ತಿರುಗಿ ಬಂದು ಆತನು ಉಜೀವಿಸಿದನು” (1 ಅರಸು 17:22).

ಎರಡನೆಯ ಪುನರುತ್ಥಾನವು (2 ಅರಸು 4:18-37), ಗಿಲ್ಲೋವ ಬೆಟ್ಟದ ದಕ್ಷಿಣಕ್ಕಿದ್ದ ಶುನೆಮ್ ಎಂಬ ಸಣ್ಣ ಹಳ್ಳಿಯಲ್ಲಿ ನಡೆಯಿತು. ಒಬ್ಬ ಬಡ ವಿಧವೆಯು ತನ್ನ ಸಾಲ ತೀರಿಸಿಕೊಳ್ಳುವುದಕ್ಕೆ ಒಂದು ಅದ್ಭುತದ ಮೂಲಕ ಇದ್ದ ಸ್ವಲ್ಪ ಎಣ್ಣೆಯಿಂದ ಅನೇಕ ಪಾತ್ರೆಗಳನ್ನು ತುಂಬಿಸುವ ಮೂಲಕ ಸಹಾಯ ಮಾಡಿದ್ದನು (2 ಅರಸು 4:1-7), ನಂತರ ಶೂನೇಮಿನಲ್ಲಿ ಮಕ್ಕಳಿಲ್ಲದ ಓರ್ವ ಸ್ತ್ರೀಯನ್ನು ಭೇಟಿಯಾದನು. ಪ್ರವಾದಿಯು ಆಕೆಯು ಮಗುವನ್ನು ಪಡೆಯು ವಳೆಂದು ಹೇಳಿದನು ಮತ್ತು ಹೇಳಿದಂತೆಯೇ ಆಯಿತು. ಮಗು ಬೆಳೆದು ಆರೋಗ್ಯವಾಗಿತ್ತು. ಆದರೆ ಒಂದು ದಿನ ಕಾಯಿಲೆ ಬಂದು ಕೂಡಲೇ ಸತ್ತಿತು. ಆಗ ಆ ಶೋನೇಷ್ಯಳು ಎಲೀಷನು ಇದ್ದ ಕಾರ್ಮೆಲಿಗೆ ಹೋಗಿ ತನ್ನ ಮಗನನ್ನು ನೋಡಲು ಬರಬೇಕೆಂದು ಕೇಳಿಕೊಂಡಳು. ಎಲೀಷನು ದೇವರಿಗೆ ಬಿಟ್ಟುಕೊಡದೆ ಪ್ರಾರ್ಥಿಸಿದನು ಮತ್ತು ಆ ಬಾಲಕನು ಪುನಃ ಬದುಕಿ ಬಂದನು.

ಈ ಸ್ತ್ರೀಯರು ವಿಭಿನ್ನ ಹಿನ್ನಲೆಯವರಾಗಿದ್ದರೂ ಒಂದೇ ಬಗೆಯ ವಿಶ್ವಾಸವನ್ನು ಹೊಂದಿದ್ದರು. ಆ ಚಿದೋನಿಯ ಸ್ತ್ರೀಯು ಪ್ರವಾದಿ ಏಲಿಯನನ್ನು ಮಹಾ ಇಕ್ಕಟ್ಟಿನ ಕಾಲಗಳಲ್ಲಿ ಅಂದರೆ ಇಸ್ರಾಯೇಲಿನಲ್ಲಿ ಎಲೀಯನಿಗೆ ಯಾವ ಸುರಕ್ಷತೆಯು ಇಲ್ಲದ ಕಾಲದಲ್ಲಿ ಆಶ್ರಯ ಕೊಟ್ಟು ಪೋಷಿಸಿದಳು. ಶೂನೇವಿನ ಸ್ತ್ರೀ ಮತ್ತು ಆಕೆಯ ಗಂಡನು ಪ್ರವಾದಿ ಎಲೀಷನು ಆ ಊರಿನ ಮೂಲಕ ಓಡಾಡಿದಾಗ ಉಳಿದುಕೊಳ್ಳಲು ಒಂದು ಕೋಣೆಯನ್ನು ಕಟ್ಟಿಸಿದ್ದರು. ಆ ಇಬ್ಬರು ಹೆಂಗಸರ ಮಕ್ಕಳು ಸತ್ತಾಗ, ಆ ನಂಬಿಕಸ್ತ ತಾಯಿಯರು ಆ ದೇವ ಪ್ರವಾದಿಗಳ ಬಳಿ ಮೊರೆಯಿಟ್ಟು, ತಮ್ಮ ತಮ್ಮ ಮಕ್ಕಳು ಪುನಃ ಜೀವಕ್ಕೆ ಬಂದ ಸಂತೋಷವನ್ನು ಹೊಂದಿದರು

`ಈ ಎರಡೂ ಕೂಡ ಮಹಾಘಟನೆಗಳು; ಆದರೆ ಈ ಎರಡನ್ನು ಬಿಟ್ಟು ಉಳಿದ ಲೆಕ್ಕವಿಲ್ಲದ ಅನೇಕ ಘಟನೆಗಳು ಇಂತಹ ಅದ್ಭುತಗಳ ಹಾಗೆ ಅಂತ್ಯವಾಗಿಲ್ಲ. ಅಲ್ಲವೆ? ಇಂತಹ ದುಃಖದ ಸಂಗತಿಗಳು ಯುಗಾಂತ್ಯದಲ್ಲಿ ಆಗುವ ಪುನರುತ್ಥಾನದ ವಾಗ್ದಾನದಲ್ಲಿ ವಿಶ್ವಾಸವಿಡುವುದು ನಮ್ಮ ನಂಬಿಕೆಗೆ ಎಷ್ಟು ಅಗತ್ಯವೆಂಬುದನ್ನು ಸಾರುತ್ತವೆ?`