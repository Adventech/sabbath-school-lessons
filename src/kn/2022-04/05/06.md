---
title:  ಲಾಜರನು
date:   27/10/2022
---

`ಯೋಹಾನ 11:1-44ನ್ನು ಓದಿರಿ. ಲಾಜರನ ರೋಗ ಹಾಗೂ ಮರಣಗಳಲ್ಲಿ ಯೇಸುವು ಯಾವ ವಿಧದಲ್ಲಿ “ಮಹಿಮೆ” ಹೊಂದಿದನು (ಯೋಹಾನ 11:4)?`

ಇಲ್ಲಿಯೂ ಸಹ ಯೇಸುವು ಸಾವಿನ ಬಗ್ಗೆ ಮಾತಾಡುತ್ತಾ, ನಿದ್ರೆ ಎಂಬ ಉಪಮಾನವನ್ನು ಬಳಸಿದ್ದಾನೆ. “ನಮ್ಮ ಪ್ರಿಯ ಮಿತ್ರ ಲಾಜರನು ನಿದ್ರೆ ಮಾಡುತ್ತಿದ್ದಾನೆ; ಆದರೆ ನಾನು ಹೋಗಿ ಆತನನ್ನು ಎಬ್ಬಿಸುವೆನು? (ಯೋಹಾನ 11:11). ಕೆಲವರು ನಿಜವಾಗಿಯೂ ನಿದ್ರೆಯ ಬಗ್ಗೆ ಮಾತಾಡುತ್ತಿರುವನು ಎಂದು ನೆನೆಸಿದರೂ, ಯೇಸು ತನ್ನ ಅರ್ಥವನ್ನು ಸ್ಪಷ್ಟ ವಾಗಿ ಹೇಳಿದನು: 'ಲಾಜರನು ಸತ್ತುಹೋದನು” (ಯೋಹಾನ 11:12-14), ನಿಜವಾಗಿ, ಯೇಸುವು ಬೆಥಾನ್ಯಕ್ಕೆ ಬರುವ ನಾಲ್ಕು ದಿನ ಮೊದಲೇ ಸತ್ತು, ಮತ್ತು ದೇಹವು ಕೊಳೆಯ ಹತ್ತಿತ್ತು (ಯೋಹಾನ 11:17,39). ದೇಹವು ಕೊಳೆಯುವ ಸ್ಥಿತಿಗೆ ತಲುಪಿ ಅದು ದುರ್ವಾಸನೆ ಬೀರುತ್ತಿತ್ತು ಅಂದರೆ, ಸಂದೇಹವಿಲ್ಲದೇ ಆ ವ್ಯಕ್ತಿಯೂ ಸತ್ತಿದ್ದನು.

ಇಂತಹ ಸಂದರ್ಭದಲ್ಲಿ, ಯೇಸುವು ಮಾರ್ಥಳಿಗೆ, “ನಿನ್ನ ಸಹೋದರನು ಸತ್ತವರೊ ಳಗಿಂದ ಎಬ್ಬಿಸಲ್ಪಡುವನು” (ಯೋಹಾನ 11:23) ಎಂದು ಹೇಳಿದಾಗ ಆಕೆಯು ಅಂತಿಮ ಪುನರುತ್ಥಾನದ ಬಗ್ಗೆ ತನ್ನ ನಂಬಿಕೆಯನ್ನು ಪುನಃ ದೃಢಪಡಿಸಿದಳು. ಆದರೆ ಯೇಸುವು, “ನಾನೇ ಪುನರುತ್ಥಾನವೂ, ಜೀವವೂ ಆಗಿದ್ದೇನೆ. ನನ್ನನ್ನು ನಂಬುವ ಪ್ರತಿಯೊಬ್ಬನೂ ಸತ್ತರೂ ಬದುಕುವನು ಮತ್ತು ಬದುಕುತ್ತಾ ನನ್ನನ್ನು ನಂಬುವವನು ಎಂದಿಗೂ ಸಾಯುವುದಿಲ್ಲ. ನೀನು ಇದನ್ನು ನಂಬುತ್ತೀಯೋ?” ಎಂದು ಸಾರಿದನು (ಯೋಹಾನ 11:23-26) “ಮತ್ತು ನೀನು ನಂಬುವುದಾದರೆ, ನೀನು ದೇವರ ಮಹಿಮೆಯನ್ನು ನೋಡುವಿ” (ಯೋಹಾನ 11:40) ಎಂದೂ ಹೇಳೀದನು. ಮಾರ್ಥಳು ನಂಬಿದಳು ಮತ್ತು ತನ್ನ ತಮ್ಮನು ಪುನರುತ್ಥಾನ ಗೊಂಡದ್ದರಲ್ಲಿ ದೇವರ ಮಹಿಮೆಯನ್ನು ನೋಡಿ ದಳು.

ದೇವರ ಮಾತಿನಿಂದ ಜೀವವು ಸೃಷ್ಟಿಯಾಯಿತು ಎಂದು ಬೈಬಲ್ ತಿಳಿಸು ಇದೆ (ಆದಿ: 20-30 ಕೀರ್ತನೆ 33:6), ಮತ್ತು ಆತನ ನುಡಿಮಾತಿನಿಂದಲೇ ಜೀವವನ್ನು ಪುನಃ ಸೃಷ್ಟಿಮಾಡ ಬಹುದು: ಇದನ್ನೇ ನಾವು ಲಾಜರನ ವಿಷಯ ದಲ್ಲಿ ನೋಡುತ್ತೇವೆ. ಒಂದು ಕಿರುಪ್ರಾರ್ಥನೆ ಯನ್ನು ಮಾಡಿದ ನಂತರ ಯೇಸುವು “ಲಾಜರನೇ ಇದ್ದು ಬಾ” ಎಂದು ಅಪ್ಪಣೆ ಕೊಟ್ಟನು (ಯೋಹಾನ 11:43), ಆ ಕ್ಷಣದಲ್ಲಿ, ಅಲ್ಲಿಯೇ ಜನರು ದೇವರ ಜೀವದಾಯಕ ಶಕ್ತಿಯನ್ನು ನೋಡಿದರು. ಆ ಶಕ್ತಿಯೇ ಲೋಕವನ್ನು ಬಾಯಿ ಮಾತಿನಿಂದ ಸೃಷ್ಟಿಸಿತು ಮತ್ತು ಅದೇ ಶಕ್ತಿಯು ಯುಗಾಂತ್ಯದಲ್ಲಿ ಮನರುತ್ಥಾನದಲ್ಲಿ ಸತ್ತವರನ್ನು ಪುನಃ ಜೀವಕ್ಕೆ ಬರಮಾಡುವಂತೆ ಅಪ್ಪಣೆ ಕೊಡುವುದು.

ಲಾಜರನನ್ನು ಎಬ್ಬಿಸುವ ಮೂಲಕ, ತಾನು ಮರಣವನ್ನು ನಾಶಮಾಡುವ ಶಕ್ತಿಯನ್ನು ಹೊಂದಿರುವುದನ್ನು ಸಾಬೀತು ಮಾಡಿದನು. ನಮ್ಮಂಥ ಮಾನವರು-ಕೇವಲ ಸಾಯುವವ ರಾಗಿರುವ ನಮಗೆ ದೇವರ ಮಹಿಮೆಯು ಇನ್ನೂ ಹೆಚ್ಚಾದ ರೀತಿಯಲ್ಲಿ ದೇವರ ಮಹಿಮೆಯು ತೋರಿಬರಬೇಕು.

`ಯೋಹಾನ 11:25,26ನ್ನು ಓದಿರಿ. ಒಂದು ಸಾಲಿನಲ್ಲಿ ನಂಬುವವರು ಸಾಯುವುದಾಗಿ ಯೇಸುವು ಹೇಳಿ, ಇನ್ನೊಂದರಲ್ಲಿ ನಂಬುವವರು ಸಾಯು ವುದೇ ಇಲ್ಲವೆಂದು ಹೇಳುತ್ತಾನೆ. ಇಲ್ಲಿ ಯೇಸುವು ಬೋಧಿಸಿರುವುದೇನು ಮತ್ತು ಮರಣವು ಪ್ರಜ್ಞೆ ಇಲ್ಲದ ನಿದ್ರೆ ಎಂದು ತಿಳಿಯಲು ಕ್ರಿಸ್ತನ ಮಾತುಗಳು ಎಷ್ಟು ಮಹತ್ವದ್ದು? ಮರಣವೇ ನಮ್ಮ ಅಂತಿಮ ಗತಿಯಾಗುವುದೆಂಬ ನಮಗೆ ಆ ಮಾತುಗಳು ಅಷ್ಟೊಂದು ನಿರೀಕ್ಷೆಯನ್ನು ಯಾಕೆ ಕೊಡುತ್ತವೆ?`