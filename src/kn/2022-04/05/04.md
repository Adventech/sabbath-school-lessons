---
title:  ನಾಯಿನದ ವಿಧವೆಯ ಮಗನು
date:   25/10/2022
---

ಯೇಸುವು “ಉಪಕಾರಗಳನ್ನು ಮಾಡುತ್ತಾ ಸೈತಾನನಿಂದ ಬಾಧಿತಸ್ಪಟ್ಟ ವರೆಲ್ಲರನ್ನು ಗುಣಪಡಿಸುತ್ತಾ ಸಂಚರಿಸಿದನು. ಯಾಕೆಂದರೆ ದೇವರು ಅವನ ಜೊತೆ ಇದ್ದನು” (ಅ.ಕೃ 10:38), ಎಂದು ಬೈಬಲ್ ಹೇಳುವುದು ನಿಜವಾ ಗಿಯೂ ಎಲ್ಲಾ ಸುವಾರ್ತಾ ಗ್ರಂಥಗಳಲ್ಲಿ ಯೇಸುವು ನೊಂದ ಮತ್ತು ಗತಿಹೀನರಿಗೆ ಸೇವೆಮಾಡುತ್ತಾ ಇದ್ದ ವಿಚಾರಗಳಿಂದ ತುಂಬಿವೆ ಮತ್ತು ಈ ಕಾರಣದಿಂದಲೇ ನಂತರದಲ್ಲಿ ಅನೇಕ ಯೆಹೂದ್ಯರು ಯೇಸುವನ್ನು ವಾಗ್ದಾನ ಮಾಡಲ್ಪಟ್ಟ ಮೆಸ್ಸಿಯನೆಂದು ನಂಬಿದರು.

“ಒಂದೇ ಒಂದು ಮನೆಯಲ್ಲೂ ಸಹ ಯಾವ ರೋಗದ ನರಳಾಟವೇ ಇಲ್ಲದಿರುವ ಸಂಪೂರ್ಣ ಹಳ್ಳಿಗಳು ಇದ್ದವು, ಯಾಕೆಂದರೆ ಆತನು ಅವುಗಳ ಮೂಲಕ ಹೋಗುವಾಗ ಅವರಲಿದ್ದ ಎಲ್ಲವನ್ನೂ ವಾಸಿಮಾಡಿದ್ದನು. ಆತನು ದೈವಿಕ ಅಭಿಷೇಕ ಹೋಂದಿದ್ದನು ಎಂಬುದಕ್ಕೆ ಆತನ ಕೆಲಸವೇ ಸಾಕ್ಷಿಯಾಗಿತ್ತು. ಪ್ರೀತಿ, ಕರುಣೆ ಮತ್ತು ಅನುಕಂಪಗಳು ಆತನ ಪ್ರತಿಯೊಂದು ಕಾರ್ಯದಲ್ಲಿ ತೋರಿಸಲ್ಪಟ್ಟಿತು; ಮಾನವ ಪುತ್ರರಿಗಾಗಿ ಆತನ ಹೃದಯವು ಮಮತೆಯ ಅನುಕಂಪದಿಂದ ಮಿಡಿಯಿತು. ಮನುಷ್ಯರ ಅಗತ್ಯಗಳನ್ನು ಒದಗಿಸು ವುದಕ್ಕಾಗಿ ಆತನು ಮಾನವ ಸ್ವರೂಪವನ್ನು ತಎಗೆದುಕೊಂಡನು. ಬಹಳ ದರಿದ್ರರೂ ಹಾಗೂ ದೀನರೂ ಆತನ ಬಳಿಗೆ ಬರಲು ಅಂಜಿಕೆ ಇರಲಿಲ್ಲ. ಚಿಕ್ಕ ಮಕ್ಕಳು ಸಹ ಆತನ ಆಕರ್ಷಣೆಗೆ ಒಳಗಾದರು”-ಎಲೆನ್ ಜಿ. ವೈಟ್, Steps to Christ, ಪುಟ 11,12,

`ಲೂಕ 7:11-17ನ್ನು ಓದಿರಿ. ಇಲ್ಲಿ ಆದ ಪುನರುತ್ಥಾನಕ್ಕೂ ಮತ್ತು ನೆನ್ನೆ ನೋಡಿದವು ಗಳಿಗೂ ಇರುವ ವ್ಯತ್ಯಾಸಗಳೇನು?`

ಗಲಿಲಾಯದಲ್ಲಿ ಸೇವೆಮಾಡುವಾಗ, ಯೇಸು ರೋಗಿಗಳನ್ನು ಗುಣಮಾಡಿ, ದೆವ್ವಗಳನ್ನು ಬಿಡಿಸಿದನು. ಒಂದು ಸಾರಿ, ಆತನು ಮತ್ತು ಆತನ ಅನುಯಾಯಿಗಳು ನಾಯಿನ ಎಂಬ ಊರಿನ ದ್ವಾರಗಳ ಬಳಿ ಬರುತ್ತಿದ್ದಾಗ, ಆ ಮೂಲಕ ಒಂದು ಶವಯಾತ್ರೆಯೂ ಹೋಗುತ್ತಿತ್ತು. ಶವಪೆಟ್ಟಿಗೆಯಲ್ಲಿ ಓರ್ವ ವಿಧವೆಯ ಮಗನನ್ನು ಹೊತ್ತುಹೋಗುತ್ತಿದ್ದರು, ಮತ್ತು ಆ ತಾಯಿಯ ಗೋಳಾಟವು ತೀರಲಾಗದಂತಿತ್ತು. ಅನುಕಂಪ ಭರಿತನಾಗಿ, ಆ ತಾಯಿಗಾಗಿ ಮರುಗಿದ ಯೇಸುವು, ಆಕೆಗೆ “ಅಳಬೇಡ” ಎಂದು ಹೇಳಿದನು. ಮತ್ತು ಆ ಶವಪೆಟ್ಟಿಗೆಯಲ್ಲಿ ಇದ್ದ ಆ ಸತ್ತ ಮಗನ ಕಡೆಗೆ ತಿರುಗಿಕೊಂಡು “ಯೌವನಸ್ಥನೇ, ಏಳು, ಎಂದು ಹೇಳುತ್ತೇನ” ಅಂದನು. ಆ ಸತ್ತ ಮಗನು ಜೀವಹೊಂದಿ ಎದ್ದು ಬಂದನು. ಮತ್ತು ಯೇಸು ಆತನನ್ನು ಅವನ ತಾಯಿಗೆ ಒಪ್ಪಿಸಿದನು. (ಲೂಕನು 7:13-15), ಯೇಸುವಿನ ಪ್ರಸನ್ನತೆಯು ಆ ಪೂರ್ಣ ಸಂದರ್ಭದ ಚಿತ್ರಣವನ್ನೇ ಬದಲಾಯಿಸಿತು. ಮತ್ತು ಈ ಅದ್ಭುತವನ್ನು ನೋಡಿದ ಅನೇಕರು ಬಹಳ ಆಶ್ಚರ್ಯವಾದದ್ದು ನಡೆಯಿತೆಂದು ಮಾತ್ರವಲ್ಲದೇ, ಯಾರೋ ವಿಶಿಷ್ಟ ವ್ಯಕ್ತಿ (ಒಬ್ಬ ಮಹಾ ಪ್ರವಾದಿ” ಎಂದುಕೊಂಡರು).

ಚಿದೋನ್ಯರ ವಿಧವೆ (1 ಅರಸು 17:8-24) ಮತ್ತು ಶೂನೇಮ್ಯ ಸ್ತ್ರೀಯರಿಬ್ಬರೂ (2 ಅರಸು 4:18-37) ಕ್ರಮವಾಗಿ ಎಲಿಯ ಮತ್ತು ಎಲೀಷರಿಂದ ಸಹಾಯ ಕೇಳಿಕೊಂಡರು. ಆದರೆ ಈ ನಾಯಿನದ ವಿಧವೆಗೆ ಸಹಾಯವು ಕೇಳದೆಯೇ ಬಂದಿತು. ಇದರ ಅರ್ಥ ವೇನೆಂದರೆ, ನಾವು ಕೇಳಲಾಗದಿದ್ದರೂ ಸಹಾಯ ಹೊಂದಲು ಅಯೋಗ್ಯರೆಂದು ಭಾವಿಸಿ ದರೂ ದೇವರು ನಮ್ಮನ್ನು ಸಲಹುವನು. ಯೇಸುವು ಸಮಸ್ಯೆಯನ್ನು ನೋಡಿ, ಅದನ್ನು ಬಗೆಹರಿಸಿದನು-ಆತನ ಎಲ್ಲಾ ಸೇವೆಯಲ್ಲಿ ಇದುವೇ ಸಾಮಾನ್ಯವಾಗಿತ್ತು.

`ನಿಜವಾದ ಧರ್ಮವು ಅನಾಥರನ್ನು ವಿಧವೆಯರನ್ನು ಉಪಚರಿಸುವುದೇ ಆಗಿದೆ (ಮಾಕೋಬ1:27), ನಾವು ಯೇಸು ಮಾಡಿದ ಇಂಥ ಅದ್ಭುತವನ್ನು ಮಾಡಲಾಗದಿದ್ದರೂ, ನಮ್ಮ ಸುತ್ತಲಿರುವ ನೊಂದವರಿಗೆ ತಾವು ಹೇಗೆ ಸೇವೆ ಮಾಡಬಹುದು?`