---
title:  ಯಜ್ಞವೇದಿಯ ಕೆಳಗಿರುವ ಆತ್ಮಗಳು
date:   24/11/2022
---

`ಓದಿರಿ: ಪ್ರಕಟಣೆ 6:9-11 ಹತವಾದವರ ಆತ್ಮಗಳು ಯಜ್ಞವೇದಿಯ ಕೆಳಗಡೆಯಿಂದ ಕೂಗಿಕೊಳ್ಳುವುದು ಹೇಗೆ ಸಾಧ್ಯ?`

ಸರ್ವನಾಶಕರವಾದ ಐದನೇ ಮುದ್ರೆ ಒಡೆದಾಗ ಒಂದು ಅಸಾಧಾರಣವಾದ ದೃಶ್ಯವು ಅನಾವರಣಗೊಳ್ಳುತ್ತದೆ. ಹತವಾದವರ ಆತ್ಮಗಳು ಯಜ್ಞವೇದಿಯ ಕೆಳಗೆ ಪ್ರತಿದಂಡನೆ ಮಾಡಬೇಕೆಂದು ದೇವರನ್ನು ಕೂಗುವ ರೂಪಕ ದೃಶ್ಯವನ್ನು ಕಾಣುತ್ತೇವೆ. (ಪ್ರಕಟಣೆ 6:9-11). ಕೆಲವು ಸತ್ಯವೇದ ವಿಮರ್ಶಕರು ಯಜ್ಞವೇದಿ ಯನ್ನು 7ನೇ ಮುದ್ರೆಯ ಘಟನೆಯಲ್ಲಿ ಉಲ್ಲೇಖಿಸಿರುವ ಧೂಪವೇದಿಯೆಂದು ಗುರುತಿಸಲು ಒಲವು ತೋರುತ್ತಾರೆ. (ಪ್ರಕಟ 8:1-6). ಆದರೆ ಪ್ರಕಟಣೆ 6:1-22ರಲ್ಲಿ ಧೂಪಕ್ಕೆ ಬದಲಾಗಿ ರಕ್ತವನ್ನು ಸೂಚಿಸಿ ಹೇಳಿರುವುದರಿಂದ ಇದನ್ನು ಸರ್ವಾಂಗ ಹೋಮ ಮಾಡುವ ಯಜ್ಞವೇದಿಯೆಂದು ಅಂದುಕೊಳ್ಳುವಂತೆ ಮಾಡುತ್ತದೆ, ಈ ಯಜ್ಞವೇದಿಯ ಮೇಲೆ ಯಜ್ಞಪಶುವಿನ ರಕ್ತವು ಹೊಯ್ಯ ಲ್ಪಡುತ್ತಿತ್ತು (ಯಾಜಕ ಕಾಂಡ 4:18,30,34), ಯಜ್ಞವೇದಿಯ ಸುತ್ತಲೂ ಹೇಗೆ ಯಜ್ಞವಾಗಿ ಅರ್ಪಿಸಿದ ಪಶುವಿನ ರಕ್ತವನ್ನು ಚಿಮುಕಿಸಲಾಗುತ್ತಿತ್ತೋ ಹಾಗೆಯೇ ದೇವರ ಆಜ್ಞೆಗಳನ್ನು ಕೈಗೊಂಡು ಯೇಸುವಿನ ವಿಷಯವಾದ ಸಾಕ್ಷಿಯನ್ನು ಹೇಳಿರುವವರ ರಕ್ತವು ಸಾಂಕೇತಿಕವಾಗಿ ದೇವರ ಯಜ್ಞವೇದಿಯಲ್ಲಿ ಸುರಿಯ ಲ್ಪಟ್ಟಿದೆ (ಪ್ರಕ 6:9 ಮತ್ತು ಪ್ರಕ 12:17, ಪ್ರಕ 14:12ನ್ನು ಸಹಾ ನೋಡಿರಿ) ಅಂದರೆ ಅವರು ತಮ್ಮ ಜೀವವನ್ನು ತೆತ್ತಿದ್ದಾರೆಂದು ತಿಳಿಸುತ್ತದೆ. ಯಜ್ಞವೇದಿಯ ಕೆಳಗಿರುವ ಹತವಾದವರ ಆತ್ಮಗಳು ಸಹಾ ಸಾಂಕೇತಿಕವಾಗಿವೆ.

ಇವುಗಳನ್ನು ನೇರವಾಗಿ ಆತ್ಮಗಳೆಂದ ಪರಿಗಣಿಸಿದಾಗ ಪರಲೋಕದಲ್ಲಿರುವ ಈ ರಕ್ತಸಾಕ್ಷಿಗಳು ತಮ್ಮನ್ನು ಕೊಂದವರಿಗೆ ಪ್ರತಿದಂಡನೆ ಯಾಗಬೇಕೆಂದು ಇನ್ನೂ ಕೂಗುತ್ತಿರುವುದರಿಂದ ಇವರು ಸಂಪೂರ್ಣವಾಗಿ ಸಂತೋಷವಾಗಿಲ್ಲವೆಂದು ಅಂದುಕೊಳ್ಳಬೇಕಾಗುತ್ತದೆ. ಆದುದರಿಂದ ಇವರು ತಮಗೆ ಪ್ರತಿಫಲವಾಗಿ ದೊರಕಿದ ರಕ್ಷಣೆಯಲ್ಲಿ ಆನಂದಪಡುತ್ತಿಲ್ಲವೆಂದು ಅನ್ನಿ ಸುತ್ತದೆ. ಪ್ರತೀಕಾರಕ್ಕಾಗಿ ಹಂಬಲಿಸುವುದು ನಮ್ಮ ಜೀವಿತವನ್ನು ದುಃಖದಲ್ಲಿ ಮುಳುಗಿಸುತ್ತದೆ. ಹಾಗೆಯೇ ನಮ್ಮ ಮರಣವು ಸಹಾ ಮಾಡುತ್ತದೆಯೇ?

ಹಾಗೆಯೇ ಯೋಹಾನನು ಪರಲೋಕದ ನಿಜವಾದ ದೃಶ್ಯವನ್ನು ವಿವರಿಸುತ್ತಿಲ್ಲ ವೆಂಬುದನ್ನೂ ಸಹಾ ನೆನಪು ಮಾಡಿಕೊಳ್ಳುವುದು ಮುಖ್ಯವಾಗಿದೆ. ಪರಲೋಕದಲ್ಲಿ ಕೆಂಪು, ಕಪ್ಪು, ಬೂದಿ ಬಣ್ಣದ ಕುದುರೆಗಳನ್ನೇರಿ ಯುದ್ಧಕ್ಕೆ ಹೋಗುವ ಸವಾರರು ಇರುವುದಿಲ್ಲ. ಯೇಸುವು ಕತ್ತಿಯ ಗಾಯದಿಂದ ಸೋರುತ್ತಿರುವ ಕುರಿಯ ರೂಪದಲ್ಲಿ ಕಾಣಿಸಿಕೊಳ್ಳುವುದಿಲ್ಲ.

ನಾಲ್ಕು ಜೀವಿಗಳೆಂದು ಹೇಳುವಾಗ ನಿಜವಾಗಿಯೂ ಅವುಗಳು ರೆಕ್ಕೆಗಳುಳ್ಳ ಪ್ರಾಣಿಗಳನ್ನು ಪ್ರತಿಬಿಂಬಿಸುವುದಿಲ್ಲ. ಹಾಗೆಯೇ ಪರಲೋಕದಲ್ಲಿ ಯಜ್ಞವೇದಿಯ ಕೆಳಗೆ ಹತವಾದ ಯಾವ ಆತ್ಮಗಳೂ ಇರುವುದಿಲ್ಲ. ಇಲ್ಲಿ ಕಾಣುವ ಇಡೀ ದೃಶ್ಯವು ಚಿತ್ರಗಳ ಮುಖಾಂತರ ಮತ್ತು ಸಾಂಕೇತಿಕವಾದ ನಿರೂಪಣೆಯಾಗಿದೆ. SDA Bible commentary 7ನೇ ಸಂಪುಟ 788ನೇ ಪುಟ.

ಚಾರ್ಜ್ ಇ ಲ್ಯಾಡ ಅನ್ಯಕ್ರೈಸ್ತರಾಗಿದ್ದಾಗ್ಯೂ ಅಡ್ವಂಟಿಸ್ಟರಂತೆಯೇ ಹೀಗೆ ಹೇಳುತ್ತಾರೆ: ಪ್ರಸ್ತುತ ಸಂದರ್ಭದಲ್ಲಿ (ಪ್ರಕ 6:9-11) ಇಲ್ಲಿ ಹೇಳಿರುವ ಯಜ್ಞವೇದಿಯು ನಿಜವಾಗಿಯೂ ಪ್ರಾಣಿಗಳನ್ನು ಯಜ್ಞಮಾಡಿ ಅವುಗಳ ರಕ್ತವನ್ನು ಚಿಮುಕಿಸುವ ಸ್ಥಳವಾಗಿದೆ. ಸಂಗತಿ ಏನೆಂದರೆ ಯಜ್ಞವೇದಿಯ ಕೆಳಗೆ ಯೋಹಾನನು ಕಂಡ ಹತವಾದವರ ಆತ್ಮಗಳು ಸತ್ತವರ ಸ್ಥಿತಿಗೆ ಇಲ್ಲವೆ ಸತ್ತವರು ಮಧ್ಯಂತರದ ಸ್ಥಿತಿಗೆ ಎಂದಿಗೂ ಸಂಬಂಧಪಡುವುದಿಲ್ಲ. ಬದಲಾಗಿ ಅವರು ತಮ್ಮ ದೇವರ ಸಲುವಾಗಿ ಹತವಾದರೆಂದು ಕಣ್ಣಿಗೆ ಕಟ್ಟುವ ಹಾಗೆ ಚಿತ್ರಿಸಿರುವ ವಿಧಾನವಾಗಿದೆ”-A Commantary on the Rervelation of John, 103ನೇ ಪುಟ.

`ಅನ್ಯಾಯಕ್ಕೆ ಒಳಗಾದವರಾಗಿ ತಮಗೆ ನ್ಯಾಯ ಬೇಕೆಂದು ಇನ್ನೂ ಕೂಗದಿರುವವರು ಯಾರು? ಈ ಲೋಕದಲ್ಲಿ ಸಿಗದಿರುವ ನ್ಯಾಯವು ಕಡೆಯ ದಾಗಿ ಸಿಕ್ಕೇ ಸಿಗುತ್ತದೆಯೆಂದು ನಾವು ನಂಬಿಕೆಯಿಂದ ಭರವಸೆಯುಳ್ಳವ ರಾಗಿರಬೇಕು ಯಾಕೆ? ಈ ಅದ್ಭುತವಾದ ವಾಗ್ದಾನದಿಂದ ನಾವು ಎಂತಹ ಆದರಣೆಯನ್ನು ಪಡೆದುಕೊಳ್ಳಬಹುದು?`