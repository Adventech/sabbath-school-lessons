---
title:  ಐಶ್ವರ್ಯವಂತನು ಮತ್ತು ಲಾಜರನು
date:   20/11/2022
---

`ಓದಿರಿ ಲೂಕ 16:19-31. ಈ ಕಥೆಯು ನಮ್ಮ ಮರಣಾ ನಂತರದ ಜೀವಿತವನ್ನು ಯಥಾವತ್ತಾಗಿ ನಿರೂಪಿಸುವುದಿಲ್ಲ ಯಾಕೆ?`

ಕೆಲವು ಸತ್ಯವೇದ ಪಂಡಿತರು ಲೂಕ 16:19-31ನ್ನು ಸತ್ತವರ ಸ್ಥಿತಿಗತಿಯನ್ನು ಅಕ್ಷರಶಃ ಅರ್ಥೈಸುತ್ತದೆ ಪರಿಗಣಿಸುತ್ತಾರೆ. ಆದರೆ ಆಲೋಚನೆಯು ಸತ್ಯವೇದಾನುಸಾರವಲ್ಲದ ಅನೇಕ ತೀರ್ಮಾನಗಳಿಗೆ ಮುನ್ನೆಡಿಸಿ ಅನೇಕ ವಾಕ್ಯಭಾಗಗಳ ಮೇಲೆ ಈಗಾಗಲೇ ಹೊಂದಿರುವ ನಮ್ಮ ಅಭಿಪ್ರಾಯಗಳನ್ನು ವಿರೋಧಪಡಿಸುತ್ತದೆ.

ಹಾಗೆ ಅಕ್ಷರಶಃ ತೆಗೆದುಕೊಳ್ಳುವುದಾದರೆ ಮೊದಲನೆಯದಾಗಿ ಸ್ವರ್ಗ ಮತ್ತು ನರಕಗಳು ನಾವು ಒಬ್ಬರಿಗೊಬ್ಬರು ಸಂಭಾಷಣೆ ನಡೆಸುವಷ್ಟು ಹತ್ತಿರದಲ್ಲಿವೆ ಯೆಂದು ಒಪ್ಪಿಕೊಳ್ಳಬೇಕಾ ಗುತ್ತದೆ (ಲೂಕ 16:23-31) ಮತ್ತು ಸತ್ತದೇಹವು ಸಮಾಧಿಯಲ್ಲಿ ಮಲಗಿರುವಾಗ ನಿರಾಕಾರವಾದ ಆತ್ಮವು ಪ್ರಜ್ಞಾಪೂರ್ವಕವಾಗಿ ಕಣ್ಣುಗಳು, ಬೆರಳು ಮತ್ತು ನಾಲಿಗೆಯುಳ್ಳ ದ್ದಾಗಿರುತ್ತದೆ ಮತ್ತು ಅದಕ್ಕೆ ಬಾಯಾ ರಿಕೆಯೂ ಸಹಾ ಆಗುತ್ತದೆಯೆಂದು ಭಾವಿಸಿಕೊಳ್ಳಬೇಕಾ ಗುತ್ತದೆ (ಲೂಕ 16:23,24).

ಈ ಸಾಮ್ಯದಲ್ಲಿರುವ ವಾಕ್ಯಗಳು ನಿಜವಾಗಿಯೂ ಮನುಷ್ಯರು ಸತ್ತಾಗ ಹೊಂದುವ ಸ್ಥಿತಿಯನ್ನು ವಿವರಣೆಯಾಗಿದ್ದರೆ ಖಂಡಿತವಾಗಿಯೂ ಪರ ಲೋಕವು ಎಂದೆಂದಿಗೂ ಸಂತೋಷಕರವಾದ ಸ್ಥಳವಾಗಿರುವುದಿಲ್ಲ ಯಾಕೆಂದರೆ ರಕ್ಷಣೆ ಹೊಂದಿದವರು ಕಳೆದುಹೋದ ತಮ್ಮ ಪ್ರೀತಿಪಾತ್ರರು ಹಗಲಿರುಳು ಒಂದೇ ಸಮನೆ ಶಾಶ್ವತವಾಗಿ ನರಳುವುದನ್ನು ಹತ್ತಿರದಿಂದ ನೋಡಬೇಕಾಗುತ್ತದೆ ಮತ್ತು ಅವರ ಜೊತೆ ಮಾತಾಡಬಹುದಾಗಿರುತ್ತದೆ (ಲೂಕ 16:23-31). ಹೇಗೆ ತಾನೇ ತಾಯಿಯೊಬ್ಬಳು ತನ್ನ ಪ್ರೀತಿಯ ಮಗನು ನರಕದಲ್ಲಿ ನಿತ್ಯಕ್ಕೂ ನರಳುವುದನ್ನು ನೋಡಿಕೊಂಡು ಪರಲೋಕದಲಿ ಸಂತೋಷವಾಗಿರಬಲ್ಲಳು? ಅಂತಹ ಸಂದರ್ಭದಲ್ಲಿ ದೇವರು ಇನ್ನು ದುಃಖವಾಗಲಿ ಗೋಳಾಟವಾಗಲಿ ಕಷ್ಟವಾಗಲಿ ಇರುವುದಿಲ್ಲ ಎಂದು ಮಡಿರುವ ವಾಗ್ದಾನ ನೆರವೇರಲು ಕಾರ್ಯತಃ ಅಸಾಧ್ಯವಾಗಿಬಿಡುತ್ತದೆ. (ಪ್ರಕಟಣೆ 21:4).

ಇಂತಹ ಅಸಂಬದ್ಧತೆಯಿರುವ ಕಾರಣ ಆಧುನಿಕ ಸತ್ಯವೇದ ಪಂಡಿತರು ಐರ್ಶವರ್ಯವಂತ ಮತ್ತು ಲಾಜುರನ ಕಥೆಯು ಒಂದು ಸಾಮ್ಯವಾಗಿ ಇದರಲ್ಲಿರುವ ಪ್ರತಿಯೊಂದು ವಿವರವನ್ನು ಯಥಾವತ್ತಾಗಿ ಅಕ್ಷರಶಃ ಅರ್ಥೈಸುವುದು ಸಾಧ್ಯವಿಲ್ಲವೆಂದು ಅಭಿಪ್ರಾಯಪಡುತ್ತಾರೆ. ಜಾರ್ಜ್ ಇ ಲಾಡ್ ಎಂಬುವರು ಅಡ್ವಂಟಿಸ್ಟರಲ್ಲದಿದ್ದರೂ ಇವರು ಈ ಸಾಮ್ಯವು ಬಹುಶಃ ಯಹೂದ್ಯ ಜನರಲ್ಲಿದ್ದ ಅಂದಿನ ಆಲೋಚನೆಯನ್ನು ಉಪಯೋಗಿಸಿ ಕೊಂಡಿದೆ. ಆದರೆ ಸತ್ತವರ ಸ್ಥಿತಿಯ ಬಗ್ಗೆ ಯಾವ ಬೋಧನೆಯನ್ನೂ ಮಾಡುವ ಉದ್ದೇಶ ವುಳ್ಳದ್ದಾಗಿಲ್ಲವೆಂದು ಹೇಳುತ್ತಾರೆ (The New Bible Dictionary p. 388).

ಐಶ್ವರ್ಯವಂತ ಮತ್ತು ಲಾಜರನ ಸಾಮ್ಯವು ನಯವಾದ ನಾರುಮಡಿ ವಸ್ತ್ರವನ್ನು ಧರಿಸಿರುತ ಶ್ರೀಮಂತನ ಮತ್ತು ಲಾಜರನೆಂಬ ಭಿಕ್ಷೆಗಾರನ ನಡುವೆ ಇರುವ ತೀವ್ರವಾದ ಏರುಪೇರನ್ನು ಮಂಡಿಸುತ್ತದೆ (ಲೂಕ 16:19,20). ಈ ಕಥೆಯ ವಿವರವು ನಮಗೆ ಮೊದಲನೆಯದಾಗಿ ಪ್ರಸ್ತುತ ನಮಗೆ ಸಮಾಜದಲ್ಲಿ ರುವ ಸ್ಥಾನಮಾನವು ನಮಗೆ ಭವಿಷ್ಯದಲ್ಲಿ ಸಿಗುವ ಪ್ರತಿಫಲಕ್ಕೆ ಮಾನ ದಂಡವಾಗಿರುವುದಿಲ್ಲ ಮತ್ತು ಎರಡನೆಯದಾಗಿ ಪ್ರತಿಯೊಬ್ಬರ ಅಂತ್ಯಾವಸ್ಥೆಯು ನಮ್ಮ ಈಗಿನ ಜೀವಿತದ ಮೇಲೆ ಆಧಾರಗೊಂಡಿದ್ದು ನಮ್ಮ ಮರಣದ ನಂತರ ಇದನ್ನು ಎಂದಿಗೂ ತಿರುಗಿ ಸರಿಪಡಿಸಿಕೊಳ್ಳಲು ಸಾಧ್ಯವಿಲ್ಲವೆಂಬುದನ್ನು ಬೋಧಿ ಸುತ್ತದೆ (ಲೂಕ 16: 25,26).

`ಅವರು ಮೋಶೆಯ ಮಾತನ್ನೂ ಪ್ರವಾದಿಗಳ ಮತನ್ನೂ ಕೇಳದಿದ್ದರೆ ಸತ್ತುಹೋಗಿದ್ದವ ನೊಬ್ಬನು ಜೀವಿತನಾಗಿ ಎದ್ದರೂ ಅವರು ಒಪ್ಪುವುದಿಲ್ಲ ಎಂದು ಹೇಳದನು (ಲೂಕ 16:31). ಯೇಸುಕ್ರಿಸ್ತನು ಸತ್ಯವೇದದ ಅಧಿಕಾರದ ಬಗ್ಗೆ ಹೇಳಿರುವ ಈ ಬಲಯುತವಾದ ಮಾತುಗಳು ನಮಗೆ ಯಾವ ಸಂದೇಶವನ್ನು ನೀಡುತ್ತವೆ ಮತ್ತು ಇದಕ್ಕೆ ನಾವು ಹೇಗೆ ಸ್ಪಂದಿಸುತ್ತೇವೆ?`