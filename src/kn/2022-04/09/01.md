---
title:  ವಿರೋಧತೆಯ ವಾಕ್ಯಭಾಗಗಳು
date:   19/11/2022
---

### ಈ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಲೂಕ 16:19-31 ಲೂಕ 23:43, ಯೋಹಾನ 20:17, ಫಿಲಿಪ್ಪಿ. 1:21-24 ಮತ್ತು 1 ಪೇತ್ರ 3:13-20, ಪ್ರಕ. 6.9-11.

> <p>ಸ್ಮರಣವಾಕ್ಯ</p>
> ಶಾಸ್ತ್ರಗಳಿಂದ ನಿತ್ಯಜೀವವು ದೊರೆಯುತ್ತದೆಂದು ನೀವು ನೆನೆಸಿ ಅವುಗಳನ್ನು ವಿಚಾರಿಸುತ್ತೀರಲ್ಲಾ; ಅವುಗಳೂ ನನ್ನ ವಿಷಯದಲ್ಲಿ ಸಾಕ್ಷಿ ಕೊಡುವವುಗಳಾಗಿವೆ (ಯೋಹಾನ 5:39).

ನಿಮ್ಮಲ್ಲಿಲರುವ ನಿರೀಕ್ಷೆಗೆ ಆಧಾರವೇನೆಂದು ಕೇಳುವವರೆಲ್ಲರಿಗೆ ಉತ್ತರ ಹೇಳುವುದಕ್ಕೆ ಯಾವಾಗಲೂ ಸಿದ್ಧವಾಗಿರಿ ಎಂಬುದಾಗಿ ಪೇತ್ರನು ನಮ್ಮನ್ನು ಎಚ್ಚರಿಸುತ್ತಾನೆ (ಪೇತ್ರ 3:15). ಪೌಲನೂ ಸಹಾ “ದೇವರ ವಾಕ್ಯವನ್ನು ಸಾರು, ಅನುಕೂಲವಾದ ಕಾಲದಲ್ಲಿಯೂ ಅನುಕೂಲವಿಲ್ಲದ ಕಾಲದಲ್ಲಿಯೂ ಅದರಲ್ಲಿ ಆಸಕ್ತನಾಗಿರುವ ಪೂರ್ಣದೀರ್ಘಶಾಂತಿಯಿಂದ ಉಪದೇಶಿಸುತ್ತಾ ಖಂಡಿಸು, ಗದರಿಸು, ಎಚ್ಚರಿಸು, ಯಾಕೆಂದರೆ ಜನರು ಸ್ವಸ್ಥ ಬೋಧೆಯನ್ನು ಸಹಿಸದ ಕಾಲವು ಬರುತ್ತದೆ” (2 ತಿಮೊಥೆ 4:2,3), ವಿಷಯವು ಹೀಗಿರುವಾಗ ನಾವು ನಂಬಿಕೆ ಶ್ರದ್ಧೆಗಳನ್ನು ವಿವರಿಸುವುದಕ್ಕೆ ಅನುಕೂಲವಾದ ವಾಕ್ಯಭಾಗಗಳನ್ನು ಮಾತ್ರವೇ ನೋಡದೆ ಸಾಮಾನ್ಯವಾಗಿ ನಮ್ಮ ನಂಬಿಕೆಗೆ ಭಿನ್ನವಾಗಿ ಉಪಯೋಗಿಸಲ್ಪಡುವ ವಾಕ್ಯಭಾಗಗಳ ಮೇಲೆಯೂ ನಮ್ಮ ಗಮನವನ್ನು ಹರಿಸೋಣ.

ನಾವು ಹಾಗೆ ಮಾಡುವಾಗ ಯೇಸುಕ್ರಿಸ್ತನ ಸ್ಫೂರ್ತಿದಾಯಕ ಉದಾಹರಣೆ ಯನ್ನೇ ಅನುಸರಿಸಬೇಕು. “ಕ್ರಿಸ್ತನು ಸತ್ಯದ ಒಂದು ಪದವನ್ನೂ ತಗ್ಗಿಸಿ ಹೇಳುತ್ತಿರಲಿಲ್ಲ. ಅದಾಗ್ಯೂ ಯಾವಾಗಲೂ ಪ್ರೀತಿ ತುಂಬಿದವನಾಗಿ ಮಾತಾಡುತ್ತಿದ್ದನು... ಆತನು ಎಂದಿಗೂ ಒರಟು ತನದಿಂದ ವರ್ತಿಸಲಿಲ್ಲ. ಅನಾವಶ್ಯಕವಾಗಿ ಬಿರುನುಡಿಗಳನ್ನು ಬಳಸಲಿಲ್ಲ. ಅನಾವಶ್ಯಕವಾಗಿ ಸೂಕ್ಷ್ಮವಾದ ಆತ್ಮಗಳಿಗೆ ನೋವನ್ನುಂಟು ಮಾಡಲಿಲ್ಲ. ಆತನು ಮನುಷ್ಯನ ಸ್ವಭಾವದಲ್ಲಿ ಬಲಹೀನತೆಯನ್ನು ಅಲ್ಲಗಳೆಯಲಿಲ್ಲ” The Desire of Ages ಪುಟ 353.

ಪಾಠದಲ್ಲಿ ಆತ್ಮವು ಸಹಜವಾಗಿ ಅಮರತ್ವವನ್ನು ಹೊಂದಿದೆ ಎಂದು ಸಮರ್ಥಿಸಿಕೊಳ್ಳಲು ಉಪಯೋಗಿಸಲ್ಪಡುವ ಕೆಲವು ಕುತೂಹಲಕಾರಿ ವಾಕ್ಯಭಾಗಗಳನ್ನು ಅಧ್ಯಯನ ಮಾಡುವವರಾಗಿದ್ದೇವೆ. ಈ ಪುನರಾಲೋಚನೆಗಳು ನಮ್ಮ ಮನವರಿಕೆಯನ್ನು ದೃಢಪಡಿಸಿ ಈ ನಿಷ್ಕರ್ಷಣಾ ಬೋಧೆಯನ್ನು ಪ್ರಶ್ನಿಸುವ ವರಿಗೆ ಪ್ರೀತಿಪೂರ್ವಕವಾಗಿ ಉತ್ತರಿಸುವುದಕ್ಕೆ ನಮಗೆ ಸಹಾಯ ಮಾಡುವಂಥ ವುಗಳಾಗಿವೆ.