---
title:  ಪುನರ್ಜನ್ಮ
date:   06/12/2022
---

ಅನ್ಯಧಾರ್ಮಿಕ ಶ್ರದ್ಧೆಯಾಗಿರುವ ಆತ್ಮದ ಅಮರತ್ವವು ಬೈಬಲ್ ವಿರೋಧಿ ವಿಚಾರವಾದ ಪುನರ್ಜನ್ಮ ಅಥವಾ ಆತ್ಮದ ದೇಹಾಂತರ(ಆತ್ಮವು ಒಂದು ದೇಹವನ್ನು ಬಿಟ್ಟು ಇನ್ನೊಂದು ದೇಹವನ್ನು ಧರಿಸಿಕೊಳ್ಳುತ್ತದೆ ಎಂಬ ವಾದ) ವಾದಕ್ಕೆ ಅಡಿಪಾಯವನ್ನು ಒದಗಿಸಿಕೊಡುತ್ತದೆ. ಈ ಒಂದು ವಿಚಾರಧಾರೆಯನ್ನು ಪ್ರಪಂಚದ ಅನೇಕ ಧರ್ಮಗಳು ಅಳವಡಿಸಿಕೊಂಡಿವೆ. ಬಹುತೇಕ ಕ್ರೈಸ್ತರು ಆತ್ಮವು ಅಮರತ್ವವುಳ್ಳದ್ದಾಗಿದ್ದು ಮರಣದ ನಂತರ ಪರಲೋಕದಲ್ಲಿ ಅಥವಾ ನರಕದಲ್ಲಿ ಶಾಶ್ವತವಾಗಿ ಅಸ್ತಿತ್ವದಲ್ಲಿರುತ್ತದೆ ಎಂದು ನಂಬುತ್ತಾರೆ. ಅಂತೆಯೇ ಪುನರ್ಜನ್ಮದಲ್ಲಿ ನಂಬಿಕೆ ಇಟ್ಟಿರುವವರು ಅಂತಹ ಅಮರತ್ವವುಳ್ಳ ಆತ್ಮವು ಈ ಭೂಮಿಯ ಮೇಲೆ ಅನೇಕ ಜನನ ಮರಣಗಳ ಚಕ್ರಕ್ಕೆ ಸಿಲುಕುತ್ತದೆ ಎಂದು ನಂಬುತ್ತಾರೆ(ಪುನರಪಿ ಜನನಂ ಪುನರಪಿ ಮರಣಂ), ಕೆಲವರು ಪುನರ್ಜನ್ಮ ಎಂಬುದು ಆತ್ಮವು ಉನ್ನತವಾದ ಜ್ಞಾನಕ್ಕೆ ಮತ್ತು ಪರಿಪೂರ್ಣತೆಯನ್ನು ಸಾಧಿಸುವುದಕ್ಕೋಸ್ಕರ ನಡೆಯುವ ಆತ್ಮೀಕ ವಿಕಸನದ ಪ್ರಕ್ರಿಯೆಗೆ ಒಳಪಡಿ ಸುವುಂಥದ್ದು ಎಂಬುದಾಗಿ ನಂಬುತ್ತಾರೆ. ಈ ಶಾಶ್ವತವಾದ ಆತ್ಮವು ಪ್ರಜ್ಞೆಯ ಪ್ರಗತಿಯಲ್ಲಿ ಅಥವಾ ಜೀವನದ ಆರು ಹಂತಗಳಾದ ಜಲಚರಗಳು, ಸಸ್ಯಗಳು, ಹಾವು ಚೇಳು ಮತ್ತು ಕ್ರಿಮಿಕೀಟಗಳು, ಪಕ್ಷಿಗಳು, ಪ್ರಾಣಿಗಳು, ಮಾನವರು (ಇದರಲ್ಲಿ ಪರಲೋಕ ನಿವಾಸಿಗಳು ಸೇರುತ್ತಾರೆ) ಹಂತಗಳನ್ನು ದಾಟಿ ಹೋಗಿ ರುವುದಾಗಿ ಹಿಂದೂಗಳು ನಂಬುತ್ತಾರೆ.

`ಇಬ್ರಿಯ 9:25-28 ಮತ್ತು 1 ಪೇತ್ರ 3:18 ವಚನಗಳನ್ನು ಓದಿರಿ. ಯೇಸುಕ್ತಿಸ್ತನು ಒಂದೇ ಸಲ ಸತ್ತನು (ಇಬ್ರಿಯ 9:28) 1 ಪೇತ್ರ 3:18) ಅಂತೆಯೇ ಎಲ್ಲಾ ಮಾನವರು ಒಂದು ಸಲ ಮಾತ್ರ ಸಾಯುತ್ತಾರೆ(ಇಬ್ರಿಯ 9:27) ಕೆಲವು ನಾಮಾಂಕಿತ ಕ್ರೈಸ್ತರೂ ಸಹ ಒಂದು ವಿಧವಾದ ಪುನರ್ಜನ್ಮ ದಲ್ಲಿ ನಂಬಿಕೆ ಇಡುತ್ತಾರೆ ಯಾಕೆ?`

ಅನೇಕ ಕ್ರೈಸ್ತರು ಯಾವುದನ್ನು ನಂಬಬೇಕಾಗಿದೆಯೋ ಅದನ್ನು ನಂಬುವುದಿಲ್ಲ. ಆದರೆ ಯಾವುದನ್ನು ನಂಬುವುದು ಸರಿ ಎಂದುಕೊಳ್ಳುತ್ತಾರೋ ಅದನ್ನು ನಂಬುತ್ತಾರೆ. ಯಾವುದೇ ಒಂದು ವಿಚಾರಧಾರೆ ಜನರಿಗೆ ಶಾಂತಿ ಮತ್ತು ಆದರಣೆಯನ್ನು ಕೊಡುವುದಾದರೆ ಅಂತಹ ಚರ್ಚೆಯನ್ನು ಒಪ್ಪಿಕೊಳ್ಳಲು ಸಿದ್ಧರಾಗಿರುತ್ತಾರೆ. ಆದರೆ ಸತ್ಯವೇದವನ್ನು ಗಂಭೀರವಾಗಿ ಪರಿಗಣಿಸುವವರು ಪುನರ್ಜನ್ಮದ ವಿಚಾರವನ್ನು ಒಪ್ಪಿಕೊಳ್ಳುವ ಸಾಧ್ಯತೆಯೇ ಇರುವುದಿಲ್ಲ.

ಮೊದಲನೆಯದಾಗಿ, ಈ ವಿಚಾರಧಾರೆಯು ಸತ್ಯವೇದ ಆಧಾರಿತ ಬೋಧನೆಯಾದ ಅಮರತ್ವವಿಲ್ಲದ ಆತ್ಮದ ವಾದವನ್ನು ಮತ್ತು ದೇಹದ ಪುನರುತ್ಥಾನವನ್ನು (1 ತೆಸಲೋಕ 4:13, 18) ವಿರೋಧಿಸುತ್ತದೆ.

ಎರಡನೆಯದಾಗಿ ಯೇಸುಕ್ರಿಸ್ತನ ವಿಮೋಚನೆ ಕ್ರಿಯೆಯು ಕೃಪೆಯಿಂದಲೆ ನಂಬಿಕೆಯ ಮೂಲಕ ಮೂಲಕ ರಕ್ಷಣೆ ಎಂಬ ಸ್ವಸ್ತ ಬೋಧೆಯನ್ನು ನಿರಾಕರಿಸಿ. (ಎಫೆಸ 2:8-10) ಕ್ರಿಯೆಗಳಿಂದ ರಕ್ಷಣೆ ಎಂಬುದನ್ನು ಸ್ಥಾಪಿಸುತ್ತದೆ)

ಮೂರನೆಯದಾಗಿ ಈ ವಿಚಾರಧಾರೆಯು ಸತ್ಯವೇದ ಬೋಧನೆಯಾದ ಒಬ್ಬ ವ್ಯಕ್ತಿಯ ತೀರ್ಮಾನವು ಆತನ ಗತಿಯನ್ನು ಶಾಶ್ವತವಾಗಿ ತೀರ್ಮಾನಿ ಸುತ್ತದೆ ಎಂಬುದನ್ನು ವಿರೋಧಿಸುತ್ತದೆ. (ಮತ್ತಾಯ 22:1-14, ಮತ್ತಾಯ 25:31-46.

ನಾಲ್ಕನೆಯದಾಗಿ ಈ ವಿಚಾರಧಾರೆಯು ಯೇಸುಕ್ರಿಸ್ತನ ಎರಡನೆಯ ಬರೋಣದ ಪ್ರಸ್ತುತತೆಯನ್ನು ಅಲ್ಲಗಳೆಯುತ್ತದೆ.(ಯೋಹಾನ 14:1-3).

ಐದನೆಯದಾಗಿ ಈ ವಿಚಾರಧಾರೆಯು ಒಬ್ಬ ವ್ಯಕ್ತಿಯು ಮರಣಿಸಿದ ಮೇಲು ಸಹ ತಪ್ಪುದೋಷಗಳನ್ನು ಸರಿಪಡಿಸಿಕೊಳ್ಳಲು ಅವಕಾಶವಿದೆ ಎಂಬ ಸತ್ಯವೇದಕ್ಕೆ ವಿರೋಧವಾದ ಬೋಧನೆಯನ್ನು ಎತ್ತಿಹಿಡಿಯುತ್ತದೆ. (ಇಬ್ರಿಯ 9:27)

ಸಂಕ್ಷಿಪ್ತವಾಗಿ ಹೇಳುವುದಾದರೆ ಪನರ್ಜನ್ಮವೆಂಬ ಆಲೋಚನೆಗೆ ಕ್ರೈಸ್ತ ನಂಬಿಕೆಯಲ್ಲಿ ಸ್ಥಳವೇ ಇರುವುದಿಲ್ಲ.