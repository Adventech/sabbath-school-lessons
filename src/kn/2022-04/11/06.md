---
title:  ಸತ್ತವರ ಹೆಸರಿನಲ್ಲಿ ಮತ್ತು ಇತರೆ ರೂಪಗಳಲ್ಲಿ ಕಾಣಿಸಿಕೊಳ್ಳುವ ದೆವ್ವ
date:   08/12/2022
---

ಬೇತಾಳಿಕೆಯಂತೆಯೇ ಸತ್ತು ಹೋದವರ ಹೆಸರಿನಲ್ಲಿ ಮೈಮೇಲೆ ಬರುವ ಮತ್ತು ಇತರೆ ರೂಪಗಳಲ್ಲಿ ಕಾಣಿಸಿಕೊಳ್ಳುವುದು ಸಹಾ ದೆವ್ವದ (ದುರಾತ್ಮದ) ಆಟವಾಗಿದೆ. ಸತ್ತುಹೋದ ಕುಟುಂಬದ ಸದಸ್ಯನ ಸ್ನೇಹಿತನ ಅಥವಾ ಮತ್ಯಾರದೋ ರೂಪದಲ್ಲಿ ಮೈಮೇಲೆ ಕಾಣಿಸಿಕೊಳ್ಳುವುದು ದೆವ್ವದ ಮಾರು ವೇಷವಾಗಿದೆ. ದೈಹಿಕ ರೂಪ ಮತ್ತು ಮಾತಾಡುವ ಸ್ವರವು ಸತ್ತು ಹೋದವನಿಗೆ ಬಹಳವಾಗಿ ಹೋಲುತ್ತಿರುತ್ತದೆ. ಇವೆಲ್ಲಾ ಯಾರಾರ ದೇವರ ವಾಕ್ಯದಲ್ಲಿ ದೃಢವಾಗಿ ನೆಲೆಗೊಂಡಿಲ್ಲವೋ ಅಂಥವರನ್ನು ಮೋಸಗೊಳಿಸುವ ಪಿಶಾಚನ (ಸೈತಾನನ) ವಂಚನೆಗಳಾಗಿವೆ. ಅಪೊಸ್ತಲರು ಈ ಭೂಮಿಯ ಮೇಲೆ ಜೀವಿಸಿದ್ದಾಗ ಪವಿತ್ರಾತ್ಮನ ಪ್ರೇರಣೆಯಿಂದ ಬರೆದ ವಿಷಯಗಳಿಗೆ ವಿರುದ್ಧವಾಗಿ ಸುಳ್ಳಾಡುವ ದುರಾತ್ಮಗಳು ರೂಪದಲ್ಲಿಯೇ ಕಾಣಿಸಿಕೊಂಡು ಜನರನ್ನು ಮೋಸ ಪಡಿಸುತ್ತಿದ್ದವು ಎಂಬುದಾಗಿ ಶ್ರೀಮತಿ ವೈಟಮ್ಮನವರು ಮಹಾ ಹೋರಾಟ ಪುಸ್ತಕದ 557ನೇ ಪುಟದಲ್ಲಿ ಎಚ್ಚರಿಕೆ ನೀಡಿರುವುದನ್ನು ಓದುತ್ತೇವೆ. ಇದಲ್ಲದೆ ತನ್ನ ಮಹಾವಂಚನೆಯ ಕಿರೀಟಪ್ರಾಯವಾದ ಕೃತ್ಯವಾಗಿ ಸೈತಾನನು ಸ್ವತಃ ಏಸುಕ್ರಿಸ್ತನ ವೇಷದಲ್ಲಿ ಕಾಣಿಸಿಕೊಳ್ಳುತ್ತಾನೆ.-ಮಹಾಹೋರಾಟ 624ನೇ ಪುಟ.

`2ಕೊರಿಂಥ 11:14,15 ಮತ್ತು ಎಫೆಸ 6:10-18ನ್ನು ಓದಿರಿ. ಅಂತಹ ಸೈತಾನನ ಬೀಳದಂತೆ ನಾವು ನಮ್ಮನ್ನು ಹೇಗೆ ರಕ್ಷಿಸಿಕೊಳ್ಳಬಹುದು?`

ನಾವು ಮನುಷ್ಯ ಮಾತ್ರದವರ ಸಂಗಡ ಹೋರಾಡುವವರಾಗಿರದೆ ರಾಜತ್ವಗಳ ಮೇಲೆಯೂ ಅಧಿಕಾರಗಳ ಮೇಲೆಯೂ ಈ ಅಂಧಕಾರದ ಲೋಕಾಧಿಪತಿಗಳ ಮೇಲೆಯೂ ಆಕಾಶ ಮಂಡಲದಲ್ಲಿರುವ ದುರಾತ್ಮಗಳ ಸೇನೆಯ ಮೇಲೆಯೂ ನಾವು ಹೋರಾಡುವವರಾ ಗಿದ್ದೇವೆಂದೂ ಅಪೋಸ್ತಲ ನಾದ ಪೌಲನು ನಮಗೆ ಎಚ್ಚರಿಕೆ ನೀಡುತ್ತಾನೆ. (ಎಫೆಸ 6:12). ಆದುದರಿಂದ ಆ ವೈರಿಗಳನ್ನು ಎದುರಿಸುವುದಕ್ಕೂ ಮಾಡಬೇಕಾದ್ದೆಲ್ಲವನ್ನು ಮಾಡಿ ಜಯಶಾಲಿ ಗಳಾಗಿ ನಿಲ್ಲುವುದಕ್ಕೂ ಶಕ್ತರಾಗುವಂತೆ ದೇವರು ದಯಪಾಲಿಸುವ ಸರ್ವಾಯು ಧಗಳನ್ನು ಧರಿಸಿಕೊಳ್ಳಿರಿ ಎಂಬುದಾಗಿ ಎಫೆಸ 6:13-18 ವಚನಗಳು ಹೇಳುತ್ತವೆ.

ಸೈತಾನನ ಮಾರು ವೇಷಗಳು ಮತ್ತು ಇತರೆ ರೂಪದಲ್ಲಿ ಕಾಣಿಸಿಕೊಂಡು ಮಾಡುವ ಕೃತ್ಯಗಳು ಬಹಳ ಭಯಂಕರವೂ ವಂಚಕವೂ ಆಗಿದೆ. ಆದರೆ ದೇವರಲ್ಲಿ ಆಶ್ರಯ ಪಡೆದುಕೊಂಡವರನ್ನು ಮತ್ತು ಆತನ ವಾಕ್ಯದಲ್ಲಿ ನೆಲೆಗೊಂಡವರನ್ನು ಮಾತ್ರ ಮಾರ್ಗ ತಪ್ಪಿಸಲಾರವು. ಸ್ವಸ್ಥ ಬೋಧೆಗೆ ಅನುಗುಣವಾಗಿ ಹೇಳುವುದಾದರೆ ಯಾರಾರು ನಿಬಂಧನೆ ಯುಕ್ತವಾದ ಸತ್ಯವೇದಾನುಸಾರವಾಗಿ (ಷರತ್ತಿಗೆ ಒಳಪಟ್ಟ) ಮಾನವರ ಆತ್ಮದ ಅಮರತ್ವದಲ್ಲಿ ನಂಬಿಕೆ ಇಟ್ಟಿರುವರೋ ಅವರು ಸತ್ತು ಹೋದವರ ಸಂಗಡ ಮಾಡುವ ಸಂವಾದವು ಮೈಮೇಲೆ ಬರುವ ಆವೇಶವು ಕೇವಲ ಸೈತಾನ ಮೂಲ ವಾದದ್ದೆಂದು ಅರಿತುಕೊಂಡು ಇದನ್ನು ದೇವರ ಕೃಪೆಯಿಂದ ಸಂಪೂರ್ಣವಾಗಿ ನಿರಾಕರಿಸಬೇಕಾಗಿದೆ. ಅದು ಎಷ್ಟೇ ಬಲಯುತವಾಗಿ ನಮಗೆ ಸಮರ್ಥ ನೀಯವೆನಿಸಿದರೂ ನಿಜವೆನ್ನುವಷ್ಟರ ಮಟ್ಟಿಗೆ ತೋರಿ ಬಂದರೂ ನಾವು ಯಾವಾಗಲೂ ಸತ್ತವರ ಸಮಾಧಿಯಲ್ಲಿ ಧೀರ್ಘ ನಿದ್ರೆಯಲ್ಲಿದ್ದಾರೆಂಬ ಬೋಧೆಯ ಮೇಲೆ ದೃಢವಾಗಿ ನಿಲ್ಲಬೇಕು.

ಸತ್ತು ಹೋದ ನಿಮ್ಮ ಪ್ರೀತಿಪಾತ್ರರೊಬ್ಬರು ನಿಮಗೆ ಬೇರೆಯವರ ಮೈಮೇಲೆ ಕಾಣಿಸಿಕೊಂಡು ನಿಮಗೆ ತಮ್ಮ ಪ್ರೀತಿಯನ್ನು ವ್ಯಕ್ತಪಡಿಸುತ್ತಾ ನಿಮ್ಮನ್ನು ಬಹಳವಾಗಿ ಕಳೆದುಕೊಂಡಿದ್ದೇನೆ ಎಂದು ಹೇಳುತ್ತಾರೆ. ಮುಂದುವರೆದು ವಿಷಯಗಳು ನಮಗೆ ಮಾತ್ರ ಗೊತ್ತಾಗದೆ ಮತ್ತು ಈವಾಗ ನಾನು ಉತ್ತಮವಾದ ಸ್ಥಳದಲ್ಲಿದ್ದೇನೆಂದು ಹೇಳುತ್ತಾರೆಂದು ಭಾವಿಸಿಕೊಳ್ಳಿರಿ. ಒಬ್ಬ ವ್ಯಕ್ತಿಯು ಸತ್ತವರ ಸ್ಥಿಯ ಬಗ್ಗೆ ಸತ್ಯವೇದವು ಹೇಳುವುದೇನು ಎಂಬ ವಿಷಯದಲ್ಲಿ ಸರಿಯಾದ ರೀತಿಯಲ್ಲಿ ಪೂರ್ಣವಾಗಿ ನೆಲೆಗೊಂಡಿದ್ದಿದ್ದರೆ ಅಂಥವನು ಅಥವಾ ಅಥಂವಳು ಈ ವಂಚನೆಗೆ ಎಷ್ಟು ಸುಲಭವಾಗಿ ಬಿದ್ದ ಹೋಗಬಹುದು. ಅದನ್ನು ನಂಬಬೇಕು ಎಂದುಕೊಂಡವರಿಗೆ ಬಹಳ ಸುಲಭವಾಗಿ ಬಲಿಯಾಗುತ್ತಾರೆ. “ಸರ್ವಾಯುಧಗಳನ್ನು ಧರಿಸಿಕೊಳ್ಳಿರಿ” ಎಂಬುರ ಅರ್ಥವೇನು? ಅಂತ್ಯಕಾಲದ ವಂಚನೆಗಳ ವಿಷಯದಲ್ಲಿ ಮಾತ್ರವೇ ಅಲ್ಲದೆ ನಮ್ಮ ದೈನಂದಿನ ಜೀವನದಲ್ಲಿ ನಮ್ಮ ಬದುಕಿನ ಎಲ್ಲಾ ಕ್ಷೇತ್ರಗಳಲ್ಲಿ ಇದನ್ನು ಹೇಗೆ ಮಾಡುತ್ತೇವೆ.