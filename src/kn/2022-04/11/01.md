---
title:  ಅಂತ್ಯಕಾಲದ ವಂಚನೆಗಳು
date:   03/12/2022
---

### ಈ ವಾರದ ಪಾಠಕ್ಕಾಗಿ ಓದಿರಿ
ಮತ್ತಾಯ 7:21-27, ಯೋಹಾನ 11:40-44 ಮತ್ತು 1 ಪೇತ್ರ 3:18 ಮತ್ತು 1 ಸಮುವೇಲ 28:3-25, ಎಫೆಸ 6:10-18

> <p>ಸ್ಮರಣವಾಕ್ಯ</p>
> ಸೈತಾನನು ತಾನೇ ಪ್ರಕಾಶರೂಪವುಳ್ಳ ದೇವದೂತನ ವೇಷ ವನ್ನು ಹಾಕಿಕೊಳ್ಳುವಾಗ ಅವನ ಸೇವಕರೂ ಸಹ ನೀತಿಗೆ ಸೇವಕರಾಗಿ ಕಾಣಿಸುವುದಕ್ಕೆ ವೇಷ ಹಾಕಿಕೊಳ್ಳುವುದು ದೊಡ್ಡದಲ್ಲ. ಅವರ ಅಂತ್ಯಾವಸ್ಥೆಯು ಅವರ ಕೃತ್ಯಗಳಿಗೆ ತಕ್ಕ ಹಾಗೆಯೇ ಆಗುವುದು(2 ಕೊರಿಂಥ 11:14, 15)

ನಮ್ಮ ಸಮಕಾಲೀನ ಪ್ರಪಂಚವು ಅಲೌಕಿಕ ಮತ್ತು ಅತೀಂದ್ರಿಯ ವಿಷಯಗಳನ್ನು ಒಟ್ಟಾಗಿ ಸೇರಿಸಿ ಕಾಯಿಸುವ ಕಡಾಯಿಯಾಗಿದೆ. ಅಮೆರಿಕ ದೇಶದ ಚಲನಚಿತ್ರ ಸಂಸ್ಥೆ ಹಾಲಿವುಡ್ ಧಾರ್ಮಿಕ ಮತ್ತು ಅತೀಂದ್ರೀಯ ತಿರುಳುಗಳನ್ನು ತೆಗೆದುಕೊಂಡು ತಪ್ಪುಗಳ ಜೊತೆಗೆ ವಂಚನೆಗಳನ್ನು ಸೇರಿಸಿ ಕೊಂಡು ಮಾಡುವ ಸಿನಿಮಾಗಳು ಇದಕ್ಕೆ ಸಹಾಯಕವಾಗಿವೆ. “ನೀನು ಹೇಗೂ ಸಾಯುವುದಿಲ್ಲ” (ಆಕಾಂಡ 3:4) ಎಂಬ ಮೊದಲ ಸುಳ್ಳು ಸಹಾ ಇಂದು ಬಹಳ ಜನಪ್ರಿಯವಾಗಿರುವ ಕಥೆ ಕಾದಂಬರಿಯ ಪುಸ್ತಕಗಳನ್ನು ಯಶಸ್ವೀ ಚಲನಚಿತ್ರಗಳನ್ನು ವೀಡಿಯೋ ಗೇಮ್ ಗಳನ್ನು ದೊಡ್ಡದಾಗಿ ಪ್ರೇರೇಪಿಸಿವೆ. ನಾವು ಸೈತಾನನ ಮರಳುಮಾಡುವ ಮೋಹಕ್ಕೆ ಮತ್ತು ಆತನ ಆಮಿಷಕ್ಕೆ ಯಾವಾಗಲೂ ತೆರೆದುಕೊಂಡಿರುವುದನ್ನು ಅಲ್ಲಗಳೆಯ ಲಾಗುವುದಿಲ್ಲ. ಇವು ನಾನಾ ರೂಪಗಳಲ್ಲಿ ಕೆಲ ಸಲವು ವಿಜ್ಞಾನವೆಂಬ ಅತಿತೆಳುವಾದ ಪೊರೆಯನ್ನು ಹೊದ್ದು ಕೊಂಡು ನಮಗೆ ಕಾಣಿಸಿಕೊಳ್ಳುತ್ತವೆ.

'ಸಾವಿನ ಸಮೀಪದ ಅನುಭವಗಳು' ಅಂದರೆ ಸಾಯುತ್ತಿರುವ ವ್ಯಕ್ತಿಯು ಸತ್ತನಂತರ ಏನೆಲ್ಲ ಆಗುತ್ತದೆಯೆಂಬುದನ್ನು ಅನುಭವಿಸಿ ಮತ್ತೆ ಪ್ರಜ್ಞೆ ಪಡೆದು ಕೊಂಡು ತನಗಾದ ಅನುಭವಗಳನ್ನು ಹೇಳುವ ಒಂದು ಮಹಾ ವಂಚನೆಯ ವಿದ್ಯಾಮಾನವಾಗಿದೆ. ಅನೇಕ ಜನರು ಈ ಘಟನೆಗಳನ್ನು ತೆಗೆದುಕೊಂಡು ಆತ್ಮವು ಎಂದಿಗೂ ಸಾಯುವುದಿಲ್ಲವೆಂದು ಅಮರತ್ವವನ್ನು ಪಡೆದುಕೊಳ್ಳುತ್ತದೆ ಯೆಂದು ಹೇಳುವುದಕ್ಕೆ ಪುರಾವೆಯನ್ನಾಗಿ ಬಳಸುತ್ತಾರೆ.

ಈ ವಾರದಲ್ಲಿ ನಾವು ಅಂತ್ಯಕಾಲದಲ್ಲಿ ಜನರನ್ನು ವಂಚಿಸುವ ಕೆಲವು ವಂಚನೆಗಳನ್ನು ಕುರಿತು ಮುಖ್ಯವಾಗಿ, ಆಧ್ಯಾತ್ಮಯೋಗ ಸಾವಿನ ಸಮೀಪದ ಅನುಭವಗಳು, ಪುನರ್ಜನ್ಮ ಮತ್ತಾ ಪ್ರೇತವಿದ್ಯೆ, ಪೂರ್ವಪಿತೃಗಳ ಪೂಜೆ ಮುಂತಾದವುಗಳ ಬಗ್ಗೆ ಕಲಿಯುತ್ತೇವೆ.

ಇವು ಅಪಾಯಕರವಾದ ವಿಷಯಗಳಾಗಿರುವುದರಿಂದ ನಾವು ಇವುಗಳ ಪ್ರಭಾವಕ್ಕೆ ಒಳಗಾಗದಂತೆ ಎಚ್ಚರಿಕೆ ವಹಿಸಬೇಕು.

_ಈ ಪಾಠವನ್ನು ಡಿಸೆಂಬರ್ 10ರ ಸಬ್ಬತ್ತಿಗೆ ಸಿದ್ಧಪಡಿಸಲಾಗಿದೆ._