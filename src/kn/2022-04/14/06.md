---
title:  ಅವರ ಹಣೆಯ ಮೇಲೆ ಆತನ ಹೆಸರು
date:   29/12/2022
---

`ಓದಿರಿ: ಪ್ರಕಟಣೆ 22:3-5. ನಮ್ಮ ಹಣೆಯ ಮೇಲೆ ದೇವರ ಹೆಸರನ್ನು ಬರೆಯಿಸಿಕೊಂಡವರ ಗುಂಪಿನಲ್ಲಿ ನಾವೂ ಕೂಡ ಇದ್ದೇವೆ ಎಂಬುದನ್ನು ಹೇಗೆ ಖಾತ್ರಿಪಡಿಸಿ ಕೊಳ್ಳಬಹುದು? ಅಥವಾ ನಾವು ಹೇಗೆ ಖಾತ್ರಿಹೊಂದಬಲ್ಲೆವು?`

ಲೂಸಿಫರನು ದೇವರ ಮೇಲೆ ದಂಗೆ ಎದ್ದ ನಂತರ ಮತ್ತು ಆದಮಹತ್ವ ಈರ್ವರೂ ಪಾಪವೆಸಗಿದಾಗ ಇವರನ್ನು ದೇವರು ನಾಶಪಡಿಸಬಹುದಾಗಿತ್ತು. ಆದಾಗ್ಯೂ ದೇವರು ತನ್ನ ಸೃಷ್ಟಿಯ ಮೇಲೆ ಹೊಂದಿರುವ ನಿಬಂಧನಾ ರಹಿತವಾದ ಪ್ರೀತಿಯ ದ್ಯೋತಕವಾಗಿ ದೇವರು ಕರುಣೆಯ ಯೋಜನೆಯನ್ನು ಸ್ಥಾಪಿಸಿದನು. ಆತನ ಯೋಜನೆಯನ್ನು ಒಪ್ಪಿಕೊಂಡು ನಡೆದುಕೊಳ್ಳುವವರಿಗೆ ರಕ್ಷಣೆಯಾಗುವುದರಿಂದ ಇದು ರಕ್ಷಣಾಯೋಜನೆ ಎಂದು ಕರೆಯಲ್ಪಡುತ್ತದೆ. ಇದು ಭೂಮಿಯು ಸೃಷ್ಟಿಯಾಗುವುದಕ್ಕಿಂತ ಮುಂಚಿನಿಂದಲೂ ಇದೆ (ಎಫೆಸ 1:3,4 ಮತ್ತು 2 ತಿಮೊಥೆ 1:9, ತೀತ 1:2, ಪ್ರಕ 13:8). ಇದನ್ನು ಮೊದಲು ಏದೇನ್ ತೋಟದಲ್ಲಿ ಮನುಷ್ಯನು ಪಾಪದಲ್ಲಿ ಬಿದ್ದ ಕೂಡಲೇ ಕೊಡಲಾಯ್ತು. ಇದು ನಂತರ ಇಬ್ರಿಯರ ದೇವದರ್ಶನ ಗುಡಾರದ ಸೇವೆಗಳಲ್ಲಿ ಮಾದರಿ ಮತ್ತು ಪ್ರತಿಮಾದರಿಯ ರೂಪದಲ್ಲಿ ಪ್ರಕಟವಾಯ್ತು (ವಿ.ಕಾಂಡ 25) ನಂತರ ಯೇಸುಕ್ರಿಸ್ತನ ಜನನ ಮರಣ ಮತ್ತು ಪುನರು ಸ್ಥಾನದಲ್ಲಿ ಪರಿಪೂರ್ಣ ರೀತಿಯಲ್ಲಿ ಪ್ರಕಟವಾಯ್ತು (ರೋಮ 5ನೇ ಅಧ್ಯಾಯ ನೋಡಿರಿ).

ನಿತ್ಯ ಜೀವದ ವಾಗ್ದಾನವು ರಕ್ಷಣೆ ಯೋಜನೆಯ ಕೇಂದ್ರ ಭಾಗವಾಗಿದೆ. ಇದು ಯೇಸುಕ್ರಿಸ್ತನ ನೀತಿಕ್ರಿಯೆಗಳ ಮೇಲೆ ಆಧಾರಗೊಂಡಿದೆ ಎಂದಲೇ ಶಿಲುಬೆ ಮೂಲಕ ಮಾಡಿದ ಏರ್ಪಾಟಿನಲ್ಲಿ ನಂಬಿಕೆಯಿಟ್ಟು ಒಪ್ಪಿಕೊಂಡು ನಡೆಯುವವರಿಗೆಲ್ಲಾ ಇದು ಒದಗಿಸಲ್ಪಡುವುದು. ಶಿಲುಬೆಗೆ ಮೊದಲು ಮತ್ತು ಶಿಲುಬೆಯ ನಂತರ ರಕ್ಷಣೆಯು ಎಂದೆಂದಿಗೂ ನಂಬಿಕೆಯಿಂದ ಉಂಟಾಗುತ್ತದೆ. ಅಲ್ಲದೆ ಕ್ರಿಯೆಗಳಿಂದಲ್ಲ. ಆದಾಗ್ಯೂ ಕ್ರಿಯೆಗಳಿಂದ ನಾವು ರಕ್ಷಣೆ ಹೊಂದಿ ರುವುದನ್ನು ಪ್ರಕಟಪಡಿಸುತ್ತೇವೆ.

ಪೌಲನು ಅಬ್ರಹಾಮನ ಬಗ್ಗೆ ಬರೆಯುತ್ತಾನೆ. ಈತನು ಯೇಸುಕ್ರಿಸ್ತನು ಬರುವುದಕ್ಕೆ ಮುಂಚೆ ಬಹಳ ವರ್ಷದ ಹಿಂದೆಯೇ “ನಂಬಿಕೆಯಿಂದಲೇ ರಕ್ಷಣೆ” ಎಂಬುದಕ್ಕೆ ಉದಾಹರಣೆ ಯಾಗಿದ್ದಾನೆ.

ಅಬ್ರಹಾಮನು ಪುಣ್ಯಕ್ರಿಯೆಗಳಿಂದಲೇ ನೀತಿವಂತನಾದ ಪಕ್ಷದಲ್ಲಿ ಹೊಗಳಿಕೊಳ್ಳುವದಕ್ಕೆ ಅವನಿಗೆ ಆಸ್ಪದವಿರುವುದು, ಆದರೆ ದೇವರ ಮುಂದೆ ಹೊಗಳಿಕೊಳ್ಳುವದಕ್ಕೆ ಆಸ್ಪದವಿರುವುದಿಲ್ಲ. ಇದರ ಬಗ್ಗೆ ಪರಿಶುದ್ಧ ಗ್ರಂಥವು ಏನು ಹೇಳುತ್ತದೆ? “ಅಬ್ರಹಾಮನು ದೇವರನ್ನು ನಂಬಿದನು, ಆ ನಂಬಿಕೆಯು ಅವನ ಲೆಕ್ಕಕ್ಕೆ ನೀತಿಯಂದು ಎಣಿಸಲ್ಪಟ್ಟಿತ್ತು” (ರೋಮ-4:23), ನಂಬಿಕೆಯಿಂದಲೇ ರಕ್ಷಣೆ ಅಂದರೆ ಏನು ಎಂಬುದನ್ನು ಅರ್ಥಮಾಡಿ ಕೊಳ್ಳಲು ಈ ವಚನಗಳು ಹೇಗೆ ಸಹಾಯ ಮಾಡುತ್ತವೆ?

ಹಾಗಾಗಿ ನಾವು ಏನು ಕ್ರಿಸ್ತನನ್ನು ಅಂಗೀಕರಿಸಿಕೊಂಡು ನಮ್ಮನ್ನು ನಾವು ಆತನಿಗೆ ಒಪ್ಪಪಿಸಿಕೊಟ್ಟರೆ ಆತನು ನಮಗೆ ಮಾಡಿರುವ ಹೊಸ ಜೀವನದ ವಾಗ್ದಾನಗಳನ್ನು ಪಡೆಯಬ ಯಸುದರೆ, ನಾವು ಆತನ ನೀರಿಯ ಮೇಲೆ ಪೂರ್ಣವಾಗಿ ಆತುಕೊಂಡರೆ ನಾವು ರಕ್ಷಣೆಯ ಭರವಸೆಯನ್ನು ಹೊಂದಿಕೊಳ್ಳ ಬಹುದು. ಅಬ್ರಹಾಮನ ನಂಬಿದನು ಅದು ನೀತಿಯೆಂದು ಎಣಿಸಲ್ಪಟ್ಟಂತೆಯೇ ನಾವು ನಂಬಿದಾಗಲೂ ನೀತಿಯೆಂದು ಎಣಿಸಲ್ಪಡುತ್ತದೆ.

ಇದು ತಾನೆ ಆತನ ಹೆಸರನ್ನು ನಮ್ಮ ಹಣೆಗಳ ಮೇಲೆ ಬರೆಸಿಕೊಳ್ಳುವುದು ಎಂಬುದರ ಅರ್ಥ, ಆತನ ಹೆಸರು ನಮ್ಮ ಹಣೆಯಮೇಲೆ ಈವಾಗ ಬರೆಯಲ್ಪಟ್ಟಿದ್ದರೆ ನಾವು ಆತನಿಂದ ಹಿಂದಕ್ಕೆ ಸರಿಯಬಾರದು, ಹಾಗಾದರೆ ಆತನ ಹೆಸರು ನೂತನ ಭೂಮ್ಯಾಕಾಶ ಮಂಡಲವು ಉಂಟಾದಾಗಲೂ ನಮ್ಮ ಹಣೆಯಮೇಲೆ ಇರುತ್ತದೆ.