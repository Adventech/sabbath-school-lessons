---
title:  ದೇವರ ದೇವಾಲಯದಲ್ಲಿ
date:   26/12/2022
---

ದೇವರ ಆಲಯದಲ್ಲಿ ಕೆಲವರು ಪರಲೋಕವನ್ನೇ ಕೇವರ ಗರ್ಭಗುಡಿ ಎಂಬುದಾಗಿ ಹೇಳುತ್ತಾರೆ. ಆದರೆ ಪ್ರಕಟಣೆಯ ಪುಸ್ತಕವು ನಿರ್ದಿಷ್ಟವಾದ ಗರ್ಭಗುಡಿಯನ್ನು ಕುರಿತು ಹೇಳುತ್ತದೆ, ಅದು ದೇವರ ಸಿಂಹಾಸನ ಮತ್ತು ಗಾಜಿನ ಸಮುದ್ರವಿರುವ ಹೊಸ ಯೆರೂಸಲೇಮಿನಲ್ಲಿ ನೆಲೆಗೊಂಡಿದೆ (ಪ್ರಕ 4:2-6, ಪ್ರಕ 7:9-15, ಪ್ರಕ 15:5-8 ಸಕಲ ಜನಾಂಗ, ಕುಲ, ಜಾತಿಗಳವರೂ ಸಕಲ ಭಾಷೆಗಳನ್ನಾಡುವ ಮಹಾ ಸಮೂಹವು ದೇವರನ್ನು ಎಂದೆಂದಿಗೂ ಆರಾಧಿಸುತ್ತದೆ (ಪ್ರಕ7:9-17).

`ಹೋಲಿಸಿರಿ : ಪ್ರಕಟಣೆ 7:9-15ನ್ನು ಪ್ರಕಟಣೆ 21:3,12ಕ್ಕೆ.`

ವಿಮೋಚಿತ ಮಹಾಸಮುದಾಯವು ಹಗಲು ರಾತ್ರಿ ದೇವರನ್ನು ಆತನ ಆಲಯದಲ್ಲಿ ಆರಾಧಿಸುವುದನ್ನು (ಪ್ರಕ 7:15), ಹೊಸ ಯೆರೂಸಲೇಮಿನಲ್ಲಿ ನಾನು ದೇವಾಲಯವನ್ನು ಕಾಣಲಿಲ್ಲ ಎಂಬ ಯೋಹಾನನ ಹೇಳಿಕೆಯನ್ನು ಹೇಗೆ ಸಮನ್ವಯ ಮಾಡಬಹುದು (ಪಕ 21:22).

ಪರಲೋಕದಲ್ಲಿರುವ ಪವಿತ್ರ ಸ್ಥಾನ ಅಥವಾ ಆಲಯವು ಪರಲೋಕ ಜೀವಿಗಳು ದೇವರನ್ನು ಯಾವಾಗಲೂ ಆರಾಧಿಸುವ ಸ್ಥಳವಾಗಿದೆ. ಆದರೆ ಪಾಪವು ಕಾಣಿಸಿಕೊಂಡಾಗಿ ನಿಂದ ಆ ಪವಿತ್ರ ಸ್ಥಾನವು ಮಾನವನ ರಕ್ಷಣೆಗಾಗಿ ನಿಯಮಿಸಲಾದ ಸ್ಥಳವಾಗಿದೆ.

ಒಂದೊಮ್ಮೆ ಪಾಪದ ಸಮಸ್ಯೆಯು ತೀರಿದ ನಂತರ ಪರಲೋಕದ ಪವಿತ್ರ ಸ್ಥಾನವು ಮತ್ತೆ ತನ್ನ ಮೂಲ ಕಾರ್ಯವನ್ನು ನಿರ್ವಹಿಸುತ್ತದೆ. ಪ್ರಕಟಣೆ 21:22ರಲ್ಲಿ ಪ್ರಕಟಣೆಗಾರನಾದ ಯೋಹಾನನು ಪಟ್ಟಣದಲ್ಲಿ ಆಲಯವು ಕಾಣಿಸಲಿಲ್ಲ, ದೇವರು ಮತ್ತು ಯಜ್ಞದ ಕುರಿಯಾದಾತನು ಆಲಯವಾಗಿದ್ದಾರೆ ಎಂದು ಹೇಳುತ್ತಾನೆ. ಅಂದರೆ ತನ್ನ ಸೃಷ್ಟಿಗಳು ಒಟ್ಟಾಗಿ ನೆರೆದು ಅವನೊಂದಿಗೆ ವಿಶೇಷವಾದ ಅನ್ನೋನ್ಯತೆ ಹೊಂದಲು ಬೇಕಾದ ಸ್ಥಳವು ಕರ್ತನ ನಿವಾಸದಲ್ಲಿಲ್ಲ ಎಂಬ ಅರ್ಥವನ್ನು ಕೊಡುತ್ತದೆಯೇ? ಎಂದಿಗೂ ಇಲ್ಲವೆಂದು ರಿಜರ್ಡ್ ಎಂ. ಡೇವಿಡ್ಸ್ನ್ 'The Sanctuary' ಎಂಬ ಬರಹದಲ್ಲಿ ಹೇಳುತ್ತಾನೆ.

ಪ್ರಕಟಣೆ ಪುಸ್ತಕವು ಆರಾಧನೆಗೊಳ್ಳುವಾತನ ಮತ್ತು ಆರಾಧನೆ ಮಾಡುತ್ತಿರುವವರ ಮೇಲೆ ವಿಶೇಷವಾದ ಗಮನ ಕೊಡುತ್ತದೆ. ಪರಲೋಕದ ಆರಾಧನೆಯು ದೇವರ ಮತ್ತು ಯಜ್ಞದ ಕುರಿಯಾದಾತನ ಮೇಲೆ ಕೇಂದ್ರೀಕೃತವಾಗಿದೆ. ಎಂದೆಂದಿಗೂ ಇರುವಂತೆ ಮತ್ತು ಇರಬೇಕಾದಂತೆ ಆರಾಧನೆಯು ಕ್ರಿಸ್ತನನ್ನು ಕೇಂದ್ರೀಕರಿಸುತ್ತದೆ.

ಆತನನ್ನು ಆರಾಧಿಸುವವರು ಮಹಾ ಹಿಂಸೆಯನ್ನು ಅನುಭವಿಸಿ ಬಂದವರು, ಯಜ್ಞದ ಕುರಿಯಾದಾತನ ರಕ್ತದಲ್ಲಿ ತಮ್ಮ ನಿಲುವಂಗಿಗಳನ್ನು ತೊಳೆದು ಶುಭ್ರಮಾಡಿ ಕೊಂಡವರಾಗಿದ್ದಾರೆ (ಪಕ 7:14). ಅವರು ದೇವರ ವಿಮೋಚನೆಯ ಮತ್ತು ಪರಿವರ್ತನಾ ಶಕ್ತಿಗೆ ಜ್ವಲಂತ ಸಾಕ್ಷಿಯಾಗಿದ್ದಾರೆ. ಅವರು ದೇವರು ಅಂಥವನಾಗಿ ಅವರಿಗೆ ಏನು ಮಾಡಿದ್ದಾನೋ ಅದಕ್ಕಾಗಿ ಸ್ತುತಿಗೀತೆ ಸ್ತೋತ್ರಗಳನ್ನು ಹಾಡುತ್ತಾರೆ.

`“ಇಗೋ, ದೇವರ ನಿವಾಸವು ಮನುಷ್ಯರಲ್ಲಿ ಅದೇ; ಆತನು ಅವರೊಡನೆ ವಾಸ ಮಾಡುವನು, ಅವರು ಆತನಿಗೆ ಪ್ರಜೆಗಳಾಗಿರುವರು, ದೇವರು ತಾನೇ ಅವರ ಸಂಗಡ ಇರುವನು' ಎಂಬುದಾಗಿ ಪ್ರಕ 21:3ನೇ ವಚನವು ಹೇಳುತ್ತದೆ. ಇದು ಯೆರೆ 32:8, ಯೆಹೆ 37:27 ಜೆಕರ್ಯ 8:8, ಇಬ್ರಿಯ 8:10 ಮುಂತಾದ ವಚನಗಳಲ್ಲಿಯೂ ಬಿಂಬಿತವಾಗಿದೆ. ನಾವು ಭೂಮಿಯಲ್ಲಿರುವಾಗಲೂ ಆತನೇ ನಮ್ಮ ದೇವರಾಗಿರುತ್ತಾನೆ. ನಾವು ಆತನ ಪ್ರಜೆಗಳಾಗಿದ್ದೇವೆ. ಹೀಗಿರುವಾಗ ಈ ವಚನಗಳು ನಮಗೆ ಯಾವ ಆರ್ಥ ಕೊಡುತ್ತವೆ? ಈ ಆಶ್ಚರ್ಯಕರವಾದ ಸತ್ಯವನ್ನು ನಾವು ಈವಾಗ ಹೇಗೆ ಜೀವಿಸಿ ತೋರಿಸಬಹುದು?`