---
title:  ದೇವರ ಸಮ್ಮುಖದಲ್ಲಿ
date:   27/12/2022
---

ಸತ್ಯವೇದವು ದೇವರ ಬಗ್ಗೆ ಆತನು ಅಗಮ್ಯವಾದ ಬೆಳಕಿನಲ್ಲಿ ವಾಸ ಮಾಡುತ್ತಾನೆಂದು (1 ತಿಮೊಥೆ 6:6), ದೇವರನ್ನು ಯಾರೂ ಎಂದೂ ಕಂಡಿಲ್ಲ ಎಂದು (ಯೋಹಾನ 1:18 ಮತ್ತು ಯೋಹಾನ 4:12) ಹೇಳುತ್ತದೆ. ಅಂದರೆ ಪರಲೋಕದಲ್ಲಿರುವ ದೇವಜನರು ತಂದೆಯಾದ ದೇವರನ್ನು ಎಂದಿಗೂ ನೋಡಲಾರರು ಎಂದು ಅರ್ಥವೇ? ಎಂದಿಗೂ ಇಲ್ಲ. ದೇವರನ್ನು ಯಾರೂ ನೋಡಲಾಗದು ಎಂಬುದು ಪಾಪಕ್ಕೆ ಒಳಗಾದ ನಂತರದ ಸ್ಥಿತಿಗೆ ಅನ್ವಯವಾಗುತ್ತದೆ. ಯಾಕೆಂದರೆ ಪರಲೋಕದಲ್ಲಿರುವ ಭಕ್ತರು ನಿಜವಾಗಿಯೂ ದೇವರನ್ನು ನೋಡುವರು ಎಂಬುದಕ್ಕೆ ಸತ್ಯವೇದದಲ್ಲಿ ಹಲವು ಸೂಚ್ಯ ವಚನ ಗಳು ಸಿಗುತ್ತವೆ.

`ಓದಿರಿ : ಮತ್ತಾಯ 5:8 ಮತ್ತು ಯೋಹಾನ 3:2,3 ಮತ್ತು ಪ್ರಕಟಣೆ 22:34. ಈ ವಚನಗಳು ದೇವರನ್ನು ನೋಡುವ ಪರಮ ಅವಕಾಶದ ಬಗ್ಗೆ ನಮಗೆ ಏನು ಹೇಳುತ್ತದೆ.`

ಯಾರೂ ಎಂದೂ ದೇವರನ್ನು ಕಂಡಿಲ್ಲ (ಯೋಹಾನ 1:18 ಮತ್ತು ಯೋಹಾನ 4:12) ಅಪೊಸ್ತಲನಾದ ಯೋಹಾನನು “ಆತನಿರುವ ಪ್ರಕಾರವೇ ಆತನನ್ನು ನೋಡುವೆವು (ಯೋಹಾನ 3:2,3) ಮತ್ತು ಅವರಿಗೆ ಆತನ ಮುಖದರ್ಶನವಾಗುವುದು (ಪ್ರಕಟಣೆ 22: 3,4)) ಎಂದು ಹೇಳುತ್ತಾನೆ. ಈ ವಚನಗಳೂ ತಂದೆಯಾದ ದೇವರನ್ನು ಅಥವಾ ಯೇಸುಕ್ರಿಸ್ತನನ್ನು ಕುರಿತು ಹೇಳುತ್ತಿವೆ ಎಂಬ ವಿಷಯವು ಚರ್ಚಾಸ್ಪದವಾಗಿದೆ. ಆದರೆ ಸ್ವತಃ ಯೇಸುಕ್ರಿಸ್ತನು ಕೊಡುವ ಹೇಳಿಕೆಯು ಎಲ್ಲಾ ಸಂದೇಹಗಳನ್ನು ನಿವಾರಿಸುತ್ತದೆ. “ನಿರ್ಮಲ ಚಿತ್ತರು ಧನ್ಯರು ಅವರು ದೇವರನ್ನು ನೋಡುವರು” (ಮತ್ತಾಯ 5:8). ವಿಮೋಚನೆಯಾ ದವರು ದೇವರನ್ನು ಆತನ ಆಲಯದಲ್ಲಿ ಆರಾಧಿಸುವುದು ಎಂಥಾ ಸೌಭಾಗ್ಯ! ಆದರೆ ಆತನ ಮುಖವನ್ನು ನೋಡುವುದು ಎಲ್ಲದಕ್ಕಿಂತಲೂ ಪರಮ ಸೌಭಾಗ್ಯವಾಗಿದೆ.

ದೇವಜನರು ತಂದೆಯಾದ ದೇವರ ಮತ್ತು ಯೇಸುಕ್ರಿಸ್ತನ ಸಂಗಡ ಮುಕ್ತವಾಗಿ ಸಂಭಾಷಣೆ ನಡೆಸುವ ಅವಕಾಶವನ್ನು ಪಡೆದಿರುತ್ತಾರೆ. ಈಗ ಕಂಚಿಣದರ್ಪಣದಲ್ಲಿ ಕಾಣುವಂತೆ ದೇವರ ಮುಖವು ಮೊಬ್ಬಾಗಿ ಕಾಣುತ್ತದೆ. (ಕೊರಿಂಥ 13:12). ಕನ್ನಡಿಯಲ್ಲಿ ಕಾಣುವ ಪ್ರತಿಬಿಂಬದಂತೆ ಪ್ರಕೃತಿಯ ಮೂಲಕ ಮತ್ತು ಮನುಷ್ಯನ ಜೊತೆ ವ್ಯವಹರಿಸುವು ದರಲ್ಲಿ ದೇವರ ಸ್ವರೂಪ ವನ್ನು ಕಾಣುತ್ತೇವೆ. ಆದರೆ ಪರಲೋಕದಲ್ಲಿ ನಾವು ಮುಖಾಮುಖಿ ಯಾಗಿ ನಮ್ಮ ನಡುವೆ ಯಾವುದೇ ಪರದೆ ಇರದೆ ನೇರವಾಗಿ ನೋಡುತ್ತೇನೆ. ನಾವು ಆತನ ಸಮ್ಮುಖದಲ್ಲಿ ನಿಂತು ಆತನ ಮುಖಪ್ರಕಾಶದ ಮಹಿಮೆಯನ್ನು ನೋಡುತ್ತೇವೆ” ಎಲೆನ್ ಜಿ ವೈಟಮ್ಮನವರ ಮಹಾಹೋರಾಟ ಪುಸ್ತಕ. 676, 877 ಮೂಲ ಪುಟಗಳು.

ಪರಿಶುದ್ಧತ್ವಕ್ಕೂ ದೇವರನ್ನು ನೋಡುವುದಕ್ಕೂ ಇರುವ ಸಂಬಂಧವನ್ನು ಇಂದಿನ ಕೆಲವು ವಚನಗಳಲ್ಲಿರುವುದನ್ನು ನಾವು ಗಮನಿಸುತ್ತೇವೆ. ನಿರ್ಮಲಚಿತ್ತರು' ಅಂದರೆ ಹೃದಯದಲ್ಲಿ ಶುದ್ಧತೆಯುಳ್ಳವರು ದೇವರನ್ನು ನೋಡುವರು, ಯಾರು ದೇವರನ್ನು ನೋಡುವರೋ ಅವರು ತಮ್ಮ ಹೃದಯಗಳನ್ನು ಶುದ್ಧ ಮಾಡಿಕೊಳ್ಳುತ್ತಾರೆ. (ಯೋಹಾನ 3:3). ಈ ವಚನಗಳು ನಾವು ಪರಲೋಕಕ್ಕೆ ಬೇಕಾದ ಸಿದ್ಧತೆ ಮಾಡಿಕೊಳ್ಳಲು ದೇವರು ನಮ್ಮಲ್ಲಿ ಈವಾಗ ಕೆಲಸವನ್ನು ಮಾಡಬೇಕು ಎಂಬುದನ್ನು ಈ ವಚನಗಳು ಪ್ರಕಟಿಸುತ್ತವೆ.

ಅಂತ್ಯದಲ್ಲಿ ಪರಲೋಕಕ್ಕೆ ಹೋಗುವ ನಮ್ಮ ಹಕ್ಕನ್ನು ಯೇಸುಕ್ರಿಸ್ತನ ಮರಣವು ಖಾತ್ರಿಪಡಿಸಿದಾಗ್ಯೂ ನಾವು ಇಲ್ಲಿ ಈವಾಗ ಶುದ್ದೀಕರಣೆಯ ಪ್ರಕ್ರಿಯೆಗೆ ಒಳಗಾಗುವುದರಿಂದ ನಮ್ಮ ನಿತ್ಯನಿವಾಸವಾದ ಪರಲೋಕಕ್ಕೆ ಬೇಕಾದ ಸಿದ್ಧತೆ ಮಾಡಿಕೊಳ್ಳಲು ಸಹಾಯವು ಸಿಗುತ್ತದೆ. ನಾವು ಆತನ ವಾಕ್ಯಕ್ಕೆ ವಿಧೇಯರಾಗುವುದು ನಮ್ಮ ಶುದ್ದೀಕರಣೆಯ ಪ್ರಕ್ರಿಯೆಗೆ ಮುಖ್ಯವಾಗಿದೆ.

`1ಪೇತ್ರ 1:22 ವಚನವನ್ನು ಓದಿರಿ, ವಿಧೇಯತೆಗೂ ಶುದ್ದೀಕರಣೆಗೂ ಇರುವ ಸಂಬಂಧವನ್ನು ಈ ವಚನವು ನಮಗೆ ಹೇಗೆ ಪ್ರಕಟಿಸುತ್ತದೆ? ನಮ್ಮನ್ನು ಶುದ್ಧಪಡಿಸುವ ವಿಧೇಯತೆ ಬಗ್ಗೆ ಏನು ಹೇಳುತ್ತದೆ? ನಮ್ಮ ವಿಧೇಯತೆಯು ಪ್ರಕಟಪಡುತ್ತದೆಯೆಂದು ಪೇತ್ರನು ಎಷ್ಟು ನಿರ್ದಿಷ್ಟವಾಗಿ ಹೇಳುತ್ತಾನೆ?`