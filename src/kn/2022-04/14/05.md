---
title:  ಇನ್ನು ಮರಣ ಮತ್ತು ಕಣ್ಣೀರು ಇರುವುದಿಲ್ಲ
date:   28/12/2022
---

ಆತ್ಮವು ಎಂದಿಗೂ ಸಾಯುವುದಿಲ್ಲ. ಅದು ನಿತ್ಯವೂ ಉರಿಯುವ ಬೆಂಕಿಯಲ್ಲಿ ಬೇಯುತ್ತಾ ನರಳುತ್ತದೆ ಎಂಬ ವಿಚಾರವು (ತತ್ವವು) ನೂತನ ಭೂಮಂಡಲದಲ್ಲಿ ಮತ್ತು ನೂತನ ಆಕಾಸಮಂಡಲದಲ್ಲಿ ಮರಣವಾಗಲಿ ದುಃಖವಾಗಲಿ ಗೋಳಾಟವಾಗಲಿ ಇರುವುದಿಲ್ಲ (ಪ್ರಕ 21:4) ವೆಂಬ ಬೈಬಲ್ ಆಧಾರಿತ ಬೋಧನೆಯನ್ನು ವಿರೋಧಿಸುತ್ತದೆ. ಒಂದು ವೇಳೆ ನಿತ್ಯ ನರಕದ ತತ್ವವು ನಿಜವಾಗಿರುತ್ತಿದ್ದರೆ ಎರಡನೆ ಮರಣವು ಪಾಪವನ್ನಾಗಲಿ, ಪಾಪಿಗಳನ್ನಾಗಲೀ ಈ ವಿಶ್ವದಿಂದ ತೆಗೆದುಹಾಕುವುದಿಲ್ಲ ಆದರೆ ಅವುಗಳನ್ನು ನಿತ್ಯವೂ ನರಳುವ ಗೋಳಾಡುವ ನರಕ ಶಿಕ್ಷೆಗೆ ಒಳಪಡಿಸುತ್ತದೆ. ಇನ್ನೂ ಹೆಚ್ಚಾಗಿ ಹೇಳಬೇಕೆಂದರೆ ಇಂತಹ ಸಂದರ್ಭದಲ್ಲಿ ದೇವರ ಸೃಷ್ಟಿಯು ಎಂದಿಗೂ ಮೂಲದಲ್ಲಿದ್ದ ಪರಿಪೂರ್ಣತೆಗೆ ಮರಳಿ ಬರಲಾರದು. ಆದರೆ ಕರ್ತನಿಗೆ ಸ್ತೋತ್ರವಾಗಲಿ ಯಾಕೆಂದರೆ ಸತ್ಯವೇದವು ಸಂಪೂರ್ಣವಾಗಿ ಭಿನ್ನವಾದ ಚಿತ್ರವನ್ನು ನೀಡುತ್ತದೆ!

`ಓದಿರಿ? ಯಶಾಯ 25;8, ಪ್ರಕ 7:17 ಮತ್ತು ಪ್ರಕ 21:4. ಕಷ್ಟ ಸಂಕಷ್ಟ ಗಳಿಂದ ನರಳುತ್ತಿರುವ ಇಂದಿನ ಲೋಕಕ್ಕೆ ಈ ವಚನಗಳು ಯಾವ ತೆರನಾದ ಆದರಣೆಯನ್ನು ನಮಗೆ ತಂದುಕೊಡುತ್ತವೆ?`

ಕೆಲವು ಸಂದರ್ಭಗಳಲ್ಲಿ ಮನಸ್ಸು ಮುರಿದು ಹೋದಾಗ ಈ ಜೀವನವು ಜೀವಿಸುವುದಕ್ಕೆ ಯೋಗ್ಯವೇ ಎಂದು ಆಶ್ಚರ್ಯ ಪಡುತ್ತೇವೆ. ನಮ್ಮ ದುಃಖ ಸಂಕಟಗಳು ಏನೇ ಇರಲಿ ಸಾಧ್ಯವಾದಷ್ಟು ಕಣ್ಣೀರನ್ನು ಒರೆಸಲು ದೇವರು ಯಾವಾಗಲೂ ಕಾತರನಾಗಿದ್ದಾನೆ. ಆದರೆ ಅತಿಭಾರವಾದ ಕಣ್ಣೀರ ಹನಿಗಳು ಆ ಮಹಿಮೆಯ ದಿನ ಬರುವವರೆಗೆ ಅಂದರೆ ಮರಣ ದುಃಖ ಅಸ್ತಿತ್ವ ಕಳೆದಕೊ ಳ್ಳುವ ದಿನದವರೆಗೆ ಹರಿಯುತ್ತಲೇ ಇರುತ್ತದೆ (ಪ್ರಕ 21:1-5).

ನಮ್ಮ ಅಂತಿಮ ನ್ಯಾಯವಿಚಾರಣೆಯಲ್ಲಿ ದೇವರು ಪ್ರತಿ ಮನುಷ್ಯನಿಗೂ ಪ್ರೀತಿಯಿಂದಲೂ ನ್ಯಾಯದಿಂದಲೂ ತೀರ್ಪು ಕೊಡುತ್ತಾನೆ ಎಂದು ಭರವಸೆ ಇಡುವುದಾಗಿದೆ. ಕ್ರಿಸ್ತನಲ್ಲಿ ಸತ್ತುಹೋದ ನಮ್ಮ ಪ್ರೀತಿಪಾತ್ರರೆಲ್ಲರೂ ಮರಣದಿಂದ ಎಬ್ಬಿಸಲ್ಪಟ್ಟು ನಿತ್ಯಕ್ಕೂ ನಮ್ಮ ಜೊತೆ ಇರುತ್ತಾರೆ. ನಿತ್ಯ ಜೀವನಕ್ಕೆ ಯೋಗ್ಯರಾಗಿಲ್ಲದವರು ಪರಲೋಕದಲ್ಲಿ ಸಂತೋಷವಾಗಿರಲಾರರು ಮತ್ತು ನೂತನ ಭೂಮ್ಯಾಕಾಶ ಮಂಡಲದಲ್ಲಿ ದುಃಖ ಕಣ್ಣೀರು ಇಲ್ಲವಾದುದರಿಂದ ದೇವರು ಅವರನ್ನು ನಿತ್ಯಕ್ಕೂ ನರಕದಲ್ಲಿ ನರಳುವುದಕ್ಕೆ ಬಿಡುವುದಿಲ್ಲ ಎಂತಲೇ ದೇವರು ಅವರ ಜೀವವನ್ನು ತೆಗೆದುಬಿಡುವುದರಿಂದ ಅವರು ಇನ್ನೆಂದಿಗೂ ಇಲ್ಲದೆ ಹೋಗುವರು. ದೇವರು ನ್ಯಾಯವಾದ ಮಾರ್ಗಗಳಿಂದ ನಮ್ಮನ್ನು ಆದರಿಸುವುದರಿಂದ ನಮಗೆ ಮಹಾ ಆದರಣೆ ಯುಂಟಾಗುತ್ತದೆ. ಮರಣವು ಖಂಡಿತವಾಗಿಯೂ ನಾಶಮಾಡಲ್ಪಟ್ಟಾಗ ವಿಮೋಚನೆ ಹೊಂದಿ ದವರೆಲ್ಲರೂ ಹರ್ಷದಿಂದ “ಓ ಮರಣವೇ ನಿನ್ನ ಜಯವೆಲ್ಲಿ, ನಿನ್ನ ವಿಷದ ಕೊಂಡಿ ಎಲ್ಲಿ?” ಎಂಬುದಾಗಿ ಕೂಗಿ ಹೇಳುವರು (1ಕೊರಿಂಥ 15:54,55).

ದೇವರು ತಾನು ಉಂಟುಮಾಡುವ ನೂತನ ಭೂಮ್ಯಾಕಾಶ ಮಂಡಲಗಳಲ್ಲಿ ಮೊದಲಿದ್ದದ್ದನ್ನು ಯಾರೂ ಜ್ಞಾಪಿಸಿಕೊಳ್ಳರು. ಅದು ನೆನಪಿಗೆ ಬಾರದು ಎಂದು ವಾಗ್ದಾನ ಮಾಡಿದ್ದಾನೆ (ಯೆಶಾಯ 65:17). ಹಾಗೆಂದರೆ ಪರಲೋಕವು ಮರೆಗುಳಿತನವಿರುವ ಸ್ಥಳವಾಗಿರುವುದಿಲ್ಲ ಆದರೆ ಪರಲೋಕದ ಚಿರಂತನವಾದ ಹರ್ಷೋಲ್ಲಾಸಗಳನ್ನು ಹಿಂದಿನದು ನಾಶಪಡಿಸಲಾರದು ಎಂಬ ಆರ್ಥವನ್ನು ಕೊಡುತ್ತದೆ.

`ಮಾನವನ ಅಸ್ತಿತ್ವವನ್ನು ನಾಶಪಡಿಸುವ ಅನ್ಯಾಯವನ್ನು ಇಲ್ಲಿ ಅನುಭವಿ ಸದವರು ಯಾರಿದ್ದಾರೆ? ಅದರಲ್ಲೂ ವಿಶೇಷವಾಗಿ ಕಠಿಣ ಪರಿಸ್ಥಿತಿಗಳಲ್ಲಿರುವಾಗ ದೇವರ ಪ್ರೀತಿ ಮತ್ತು ಒಳ್ಳೆಯತನದಲ್ಲಿ ಭರವಸೆ ಇಟ್ಟು ಸಾಧ್ಯವಾದ ಮಟ್ಟಿಗೆ ಸಂತೋಷದಿಂದ ಇರುವುದನ್ನು ಹೇಗೆ ಕಲಿಯಬಹುದು?`