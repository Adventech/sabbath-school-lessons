---
title:  ಹೆಚ್ಚಿನ ಆಲೋಚನೆಗಾಗಿ
date:   11/11/2022
---

ಎಲೆನ್ ಜಿ. ವೈಟ್ ರವರು ಬರೆದ The Desire of Ages ಪುಸ್ತಕದ ಈ ಅಧ್ಯಾಯಗಳನ್ನು ಓದಿರಿ. In Joseph's Tomb” ಪುಟ 769-778; “The Lord is Risen” ಪುಟ 779-787; “Why weepest thou?” ಪುಟ788-794; “The Walk to Emmaus” ಪುಟ 795-801; “Peace be unto you”, ಪುಟ 802-208.

ಆಧುನಿಕದ ಭಾವನೆಗಳು ಯೇಸುವಿನ ಪುನರುತ್ಥಾನದಂತಹ ವಿಷಯಗಳಿಗೆ ಅವಕಾಶಕ್ಕೆ ಕೊಡುವುದಿಲ್ಲ. ಆದರೂ ಚಾರಿತ್ರಿಕ ಪುರಾವೆಗಳು ಎಷ್ಟು ಬಲಿಷ್ಟವಾಗಿವೆ ಎಂದರೆ, ಯೇಸುವಿನ ಪುನರುತ್ಥಾನದ ವಾಸ್ತವ ಸತ್ಯವನ್ನು ಒಪ್ಪಲಾಗದವರೂ ಸಹ ಪುನರುತ್ಥಾನಗೊಂಡ ಯೇಸು ವನ್ನು ತಾವು ನೋಡಿದ್ದೇ ಎಂದು ನಂಬುವುದನ್ನು ಒಪ್ಪಿಕೊಳ್ಳಲು ಒತ್ತಾಯ ಮಾಡುವಷ್ಟಿದೆ. ಹೀಗೆ ಪುನರುತ್ಥಾನ ವಿರೋಧಿಗಳು ಮಾಡುವ ಎಲ್ಲಾವಾದಗಳು ಯೇಸುವು ಪುನರುತ್ಥಾನ ಗೊಂಡದ್ದನ್ನು ನೋಡಿರುವದನ್ನು ವಿವಿಧ ಜನರು ನಂಬಿರುವುದಕ್ಕೆ ಕಾರಣವೇನು ಎಂಬ ವಿವರಣೆಯನ್ನು ಕೊಡುವುದಕ್ಕೆ ಬಯಸುವರು.

ಶಿಷ್ಯರು ಯೇಸುವಿನ ಪುನರುತ್ಥಾನದ ಭ್ರಮೆಗೆ ಒಳಗಾದರು ಎಂದು ಕೆಲವರು ವಾದಿಸುವರು; ಬೇರೆಯವರು ಕ್ರಿಸ್ತನು ನಿಜವಾಗಿಯೂ ಸಾಯಲಿಲ್ಲ ಆದರೆ ಮೂರ್ಛ ಹೋಗಿದ್ದನು ಮತ್ತು ಕ್ರೂಜೆಯಿಂದ ಕೆಳಗಿಳಿಸಿದ ನಂತರ ಪುನಃ ಎದ್ದು ಬಂದನು ಮತ್ತು ಜನರಿಗೆ ನಂತರ ಕಾಣಿಸಿಕೊಂಡನು ಎಂದು ಹೇಳುವರು. ಇನ್ನೂ ಕೆಲವರು ಹೇಳುವಂತೆ ಕ್ರಿಸ್ತನಿಗೆ ಅವಳಿ ಸಹೋದರನಿದ್ದು, ಆತನನ್ನೇ ಎದ್ದೆ ಬಂದ ಕ್ರಿಸ್ತನೆಂದು ತಪ್ಪು ಕಲ್ಪಿಸಿಕೊಂಡು ಹೇಳುವರು! ಬೇರೆ ಮಾತಿನಲ್ಲಿ ಹೇಳುವುದಾದರೆ, ಚಾರಿತ್ರಿಕ ಪುರಾವೆಯು ಎಷ್ಟು ಬಲವಾಗಿವೆ ಯೆಂದರೆ, ಈ ರೀತಿಯ ಎಲ್ಲಾ ವಾದಗಳು ಯೇಸುವಿನ ಪುನರುತ್ಥಾನವನ್ನು ಅಲ್ಲಗಳೆಯಲು ಹುಟ್ಟುಹಾಕಿದ ಕಟ್ಟುಕತೆಗಳಾಗಿವೆ. ಅತಿ ಮಹತ್ವವಾದ ಪುನರು ಸ್ಥಾನವು ನಿಜವೆಂದು ನಾವು ನಂಬುವಂತೆ ಕೊಡಲಾಗಿರುವ ಎಲ್ಲಾ ಒಳ್ಳೆಯ ಕಾರಣಗಳ ನಿಮಿತ್ತ ಆಶ್ಚರ್ಯ ಪಡಬೇಕಿಲ್ಲ. “ಶಿಲುಬೆಯ ಮೇಲೆ ಅದು ತೀರಿತು” ಎಂದು ಕೂಗಿದ ಶಬ್ದವನ್ನು ಸತ್ತವರೊಳಗೆ ಕೇಳಿಸಿತು. ಅದು ಸಮಾಧಿಗಳ ಗೋರಿಗಳನ್ನು ಹೊಕ್ಕಿ ಹೋಯಿತು, ಮತ್ತು ಮಲಗಿರುವವರನ್ನು ಎದ್ದು ಬರಲು ಆದೇಶಿಸಿತು. ಪರಲೋಕದಿಂದ ಕ್ರಿಸ್ತನ ಸ್ವರವನ್ನು ಕೇಳುವಾಗಲೂ ಹೀಗೆಯೇ ಇರುವುದು. ಆ ಸ್ವರವು ಸಮಾಧಿಗಳನ್ನು ತೂರಿಕೊಂಡು ಹೋಗಿ, ಗೋರಿಗಳನ್ನು ಬಂಧಮುಕ ಗೊಳಿಸಿ ಕ್ರಿಸ್ತನಲ್ಲಿ ಸತ್ತವರು ಎದ್ದು ಬರುವರು. ರಕ್ಷಕನ ಪುನರುತ್ಥಾನದಲ್ಲಿ ಕೆಲವು ಸಮಾಧಿಗಳು ತೆರೆದವು, ಆದರೆ ಆತನ ಎರಡನೇ ಆಗಮನದಲ್ಲಿ ಸತ್ತ ಅಮೂಲ್ಯರೆಲ್ಲರೂ ಆತನ ಸ್ವರ ವನ್ನು ಕೇಳಿ ಮಹಿಮಾವಸ್ಥೆಯ ನಿತ್ಯಜೀವಕ್ಕಾಗಿ ಎದ್ದು ಬರುವರು. ಕ್ರಿಸ್ತನನ್ನು ಸತ್ತವರಿಂದ ಎದ್ದು ಬರಮಾಡಿದ ಶಕ್ತಿಯೇ ಆತನ ಸಭೆಯನ್ನು ಕೂಡ ಎಬ್ಬಿಸುವದು ಮತ್ತು ಎಲ್ಲಾ ದೊರೆತನಗಳಿಗಿಂತಲೂ, ಎಲ್ಲಾ ಅಧಿಕಾರಗಳ ಮೇಲೆಯೂ ಹೆಸರಿರುವ ಪ್ರತಿ ಹೆಸರಿನ ಮೇಲೆಯೂ, ಈ ಲೋಕದಲ್ಲಿ ಮಾತ್ರವಲ್ಲದೇ, ಮುಂದೆ ಉಂಟಾಗುವ ಲೋಕದಲ್ಲಿಯೂ ತನ್ನೊಂದಿಗೆ ಮಹಿಮೆಗೊಳಿಸುವದು” ಎಲೆನ್ ಜಿ. ವೈಟ್-The Desire of Ages, ಪುಟ 787.

**ಚರ್ಚೆಯ ಪ್ರಶ್ನೆಗಳು**:

`“ಅದು ತೀರಿತು” (ಯೋಹಾನ 19:30) ಮತ್ತು “ಆತನು ಎದ್ದಿದ್ದಾನೆ” (ಮತ್ತಾಯ 28:6) ಎಂಬ ಎರಡು ಮಾತುಗಳು ಸರ್ವಕಾಲದ ಮಾತುಗಳಿಗಿಂತ ಅತಿ ಮಹತ್ವದ ಅರ್ಥಗಳನ್ನು ಹೊಂದಿದೆ. ರಕ್ಷಣೆಯ ಚರಿತ್ರೆಯಲ್ಲಿ ಅವೆರಡು ಒಂದಕ್ಕೊಂದು ಹೇಗೆ ಪೂರಕವಾಗಿವೆ? ಈ ಮಾತುಗಳಲ್ಲಿ ನಮಗಿರುವ ಮಹಾ ನಿರೀಕ್ಷೆ ಏನು?`

`ಮೊದಲು ಯೇಸುವಿನ ದೇಹವನ್ನು ಶಿಷ್ಯರು ಕದಿಯಬಾರದಂತೆ ಸಿಪಾಯಿಗಳು ಕಾಯಬೇಕೆಂದು ಧಾರ್ಮಿಕನಾಯಕರು ಬಯಸಿದರು. ನಂತರ ಶಿಷ್ಯರು ಯೇಸುವಿನ ದೇಹವನ್ನು ಕದ್ದರೆಂದು ಹೇಳಲು ಹಣಕೊಟ್ಟರು. ಈ ಪ್ರಸಂಗವು ಯೇಸುವಿನ ಬರಿದಾದ ಸಮಾಧಿಯ ನಿಜಾಂಶವನ್ನು ಹೇಗೆ ಪ್ರಕಟಿಸುತ್ತದೆ ಮತ್ತು ಕ್ರೈಸ್ತರಾದ ನಮಗೆ ಈ ಖಾಲಿ ಸಮಾಧಿಯು ಮಹತ್ವದ್ದಾಗಿದೆ. ಏಕೆ?`