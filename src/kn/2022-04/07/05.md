---
title:  ಎದ್ದುಬಂದ ಕ್ರಿಸ್ತನಿಗೆ ಸಾಕ್ಷಿಗಳು
date:   09/11/2022
---

`ಯೋಹಾನ 20:11-29 ಮತ್ತು 1ಕೊರಿಂಥ 15:5-8ನ್ನು ಓದಿರಿ. ಎದ್ದು ಬಂದ ಕ್ರಿಸ್ತನನ್ನು ಶಿಷ್ಯರು ಮೊದಲಬಾರಿ ಆತನನ್ನು ಭೇಟಿಮಾಡಿದಾಗ ಹೇಗೆ ಪ್ರತಿಕ್ರಿಯಿಸಿದರು?`

ಇಬ್ಬರು ದೇವದೂತರು ಬರಿದಾಗಿದ್ದ ಸಮಾಧಿಯ ಬಳಿಯಲ್ಲಿ ಮರಿಯಳಿಗೂ ಮತ್ತು ಕೆಲವು ಸ್ತ್ರೀಯರಿಗೂ ಯೇಸುವು ಎದ್ದಿದ್ದಾನೆ ಎಂದು ಹೇಳಿದರು (ಮತ್ತಾಯ 28:1,5-7; ಮಾರ್ಕನು 16:1-7; ಲೂಕ 24:1-11). ಆದರೆ ಸ್ವಲ್ಪದರಲ್ಲೇ ಯೇಸು ಅವರಿಗೆ ಕಾಣಿಸಿಕೊಂಡನು ಮತ್ತು ಅವರು ಆತನನ್ನು ಆರಾಧಿಸಿದರು (ಮತ್ತಾಯ 28: 1,9,10: ಯೋಹಾನ 20:14-18). ಆತನು ಪೇತ್ರನಿಗೂ ಸಹ ಕಾಣಿಸಿಕೊಂಡನು (ಲೂಕ 24:34,1ಚೂರ 15:5) ಮತ್ತು ಎಮ್ಮಾಹು ಊರಿಗೆ ಹೋಗುತ್ತಿದ್ದ ಇಬ್ಬರು ಶಿಷ್ಯರಿಗೂ ಕೂಡ ಕಾಣಿಸಿಕೊಂಡನು (ಮಾಕ 16:12, ಲೂಕ 24:13-35), ಆತನು ಅವರೊಂದಿಗೆ ಮಾತನಾಡಿದಾಗ ಅವರ ಹೃದಯ ಕುದಿಯಿತು. ಯೇಸುವು ಆ ಮೇಲಂತಸ್ತಿನ ಕೋಣೆಯಲ್ಲಿ ಶಿಷ್ಯರಿಗೆ ಕಾಣಿಸಿಕೊಂಡಾಗ, ಅವರು ಭಯಪಟ್ಟರು ಹಾಗೂ ನಡುಗುವವ ರಾದರು, ಆದರೆ ನಂತರ ಅವರು ಸಂತೋಷ ಪಟ್ಟು ಆಗಿದ್ದ ಕಾರ್ಯಗಳಿಗಾಗಿ ಆಶ್ಚರ್ಯಪಟ್ಟರು (ಲೂಕ 24:33-49, ಯೋಹಾನ 20:19-23). ಒಂದು ವಾರದ ನಂತರ ಯೇಸುವು ಪುನಃ ಅದೇ ಕೋಣೆಯೊಳಗೆ ಬಾಗಿಲು ತೆರೆಯದೇ ಒಳ ಬಂದಾಗ, ತೋಮನು ಸಹ ಆತನ ಪುನರುತ್ಥಾನವನ್ನು ನಂಬಿದನು (ಯೋಹಾನ 20:24-29).

ಆತನು ಪುನರುತ್ಥಾನ ಮತ್ತು ಆರೋಹಣದ ನಡುವಿನ 40 ದಿನಗಳಲ್ಲಿ ಯೇಸುವು 'ಒಟ್ಟಿಗೆ ಐನೂರು ಜನರಿಗೆ ಕಾಣಿಸಿಕೊಂಡನು” (ಕೊರಿಂಥ 15:6) ಮತ್ತು ಯಕೋಬನು ಸಹ ನೋಡಿದನು (ಕೊರಿಂಥ: 15:7), ಯೇಸುವು ಗಲಿಲಾಯ ಸಮುದ್ರ ತೀರದಲ್ಲಿ ಕೆಲವು ಶಿಷ್ಯರೊಂದಿಗೆ ಸೇರಿ ಅವರೊಂದಿಗೆ ಆಹಾರ ಸೇವಿಸಿದನು. ನಂತರ ಪೇತ್ರನೊಂದಿಗೆ ಮಾತಾಡಿದನು (ಯೋಹಾನ 21:1-23). ಆತನು ಅಂತಿಮವಾಗಿ ಆರೋಹಣಗೊಳ್ಳುವುದಕ್ಕೆ ಮೊದಲು (ಲೂಕ 24:50-53, ಅಕೃತ್ಯಗಳು 1:1-11) ಯೇಸುವು ಬೇರೆ ಅನೇಕ ಬಾರಿ ಕಾಣಿಸಿಕೊಂಡಿದ್ದಿರಬಹುದು (ಅ.ಕೃತ್ಯ 1:3). ಪೌಲನು ಸಹ ತಾನು ಎದ್ದುಬಂದಿದ್ದ ಯೇಸುವಿನ ಸಾಕ್ಷಿಯಾದೆನು ಎಂದ ಹೇಳಿಕೊಂಡನು-ದಮಸ್ಕದ ದಾರಿಯಲ್ಲಿ ಆತನಿಗೆ ಕಾಣಿಸಿಕೊಂಡನು 1 ಕೊರಿಂಥ 15:8; ಅ.ಕೃತ್ಯ 9:1-9 ಹೋಲಿಸಿರಿ).

ಅನುಪಸ್ಥಿತನಾಗಿದ್ದ ತೋಮನಿಗೆ ಇತರ ಶಿಷ್ಯರು ತಾವು ಎದ್ದು ಬಂದ ಕರ್ತನನ್ನು ನೋಡಿದ್ದೇವೆ ಎಂದು ಹೇಳಲು, ಆತನು ನಾನು ಆತನ ಕೈಗಳಲ್ಲಿ ಮೊಳೆಗಳಿಂದಾದ ಗಾಯವನ್ನು ನೋಡಿ ಆ ಮೊಳೆಯ ಗಾಯದಲ್ಲಿ ನನ್ನು ಬೆರಳನ್ನು ಇಟ್ಟು ಆತನ ಪಕ್ಕೆಯಲ್ಲಿ ನನ್ನ ಕೈಯನ್ನು ಹಾಕಿದ ಹೊರತು ನಿಮ್ಮ ಮಾತನ್ನು ನಂಬುವುದೇ ಇಲ್ಲ ಅಂದನು” (ಯೋಹಾನ 20:25). ಒಂದು ವಾರದ ನಂತರ ಯೇಸುವು ತನ್ನ ಶಿಷ್ಯರಿಗೆ, ಥೋಮನೂ ಕೂಡ ಇದ್ದಾಗ ಕಾಣಿಸಿಕೊಂಡನು. ಆ ಯೇಸುವು ಆತನಿಗೆ, “ನೀನು ನಿನ್ನ ಕೈ ಬೆರಳನ್ನು ಈ ಕಡೆ ಚಾಚಿ ನನ್ನ ಕೈಗಳನ್ನು ಮುಟ್ಟು ನೋಡು: ನನ್ನ ಕೈಚಾಚಿ ನನ್ನ ಪಕ್ಕೆಯಲಿ ಹಾಕು; ನಂಬದವನಾಗಿರಬೇಡ, ನಂಬುವವನಾಗು” (ಯೋಹಾನ 20:27) ಎಂದು ಹೇಳಿದನು. ಆಗ ತೋಮನು “ನನ್ನ ಕರ್ತನು, ನನ್ನ ದೇವರು” ಎಂದು ಅರಿಕೆ ಮಾಡಿದನು. ಮತ್ತು ಯೇಸುವು “ತೋಮನೇ ನೀನು ನನ್ನನ್ನು ನೋಡಿದ್ದರಿಂದ ನಂಬುವವನಾದೆ; ಆದರೆ ನೋಡದೆಯೂ ನಂಬುವವರು ಧನ್ಯರು” ಎಂದು ಹೇಳಿದನು (ಯೋಹಾನ 20:29).

`“ನೋಡದೆ ನಂಬಿದವರು ಧನ್ಯರು” ನೀವು ಸ್ವತಃ ಪುನರುತ್ಥಾನಗೊಂಡು ಯೇಸು ಕ್ರಿಸ್ತನನ್ನು ನೋಡಿಲ್ಲವಾರೂ, ಯೇಸುವಿನಲ್ಲಿ ನಂಬಿಕೆ ಇಡಲು ನಿಮಗೆ ಬೇರೇನು ಕಾರಣಗಳಿವೆ?`