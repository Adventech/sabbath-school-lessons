---
title:  ಮುದ್ರೆಹಾಕಲಾದ ಒಂದು ಸಮಾಧಿ
date:   06/11/2022
---

ಕ್ರಿಸ್ತನ ಕ್ರೂಜೆಯ ಮೇಲಿನ ಮರಣದೊಂದಿಗೆ, ಆತನ ಕಾರ್ಯವು ಮುಕ್ತಾಯವಾಯಿತು (ಮತ್ತು ಅದು ವಿಫಲವಾಗಿತ್ತೂ ಕೂಡ) ಎಂದು ತೋರುತ್ತಿತ್ತು. ಯೂದನು ರಕ್ಷಕನನ್ನು ಕೊಡುವಂತೆ ಸೈತಾನನು ಆತನನ್ನು ಪ್ರಚೋದಿಸಿ ಸಫಲನಾದನು (ಲೂಕ 22:3,4; ಯೋಹಾನ 13: 26,27). ಹೀಗೆಯೇ ಮಹಾಯಾಜಕನನ್ನೂ ಮತ್ತು ಹಿರಿಯರನ್ನೂ ಕೂಡ ಪ್ರಚೋದಿಸಿ ಕ್ರಿಸ್ತನ ಸಾವನ್ನು ಆಗ್ರಹಿಸುವಂತೆ ಮಾಡಿದನು (ಮತ್ತಾಯ 26:59;27:20). ಕ್ರಿಸ್ತನು ಬಂಧಿಸಲ್ಪಟ್ಟಾಗ, “ಎಲ್ಲಾ ಶಿಷ್ಯರು ಆತನನ್ನು ತ್ಯಜಿಸಿ ಓಡಿಹೋದರು” (ಮತ್ತಾಯ 26-56) ಮತ್ತು ಪೇತ್ರನು ಆತನನ್ನು ಮೂರ ಬಾರಿ ಅಲ್ಲಗಳೆದನು (ಮತ್ತಾಯ 26:69-75). ಈಗ ಯೇಸು ಬಂಡೆಯನ್ನು ಕೊರೆದು ಮಾಡಲಾಗಿದ್ದ ಸಮಾಧಿಯಲ್ಲಿ ಮಲಗಿದ್ದನು; ಒಂದು ದೊಡ್ಡ ಬಂಡೆಯಿಂದ ಅದನ್ನು ಮುಚ್ಚಿ ಮುದ್ರಿಸಲಾಗಿತ್ತು ಮತ್ತು ರೋಮನ್ ಸಿಪಾಯಿಗಳು ಅದನ್ನು ಕಾವಲುಕಾಯುತ್ತಿದ್ದರು (ಮತ್ತಾಯ 27:57-66), ಮತ್ತು ಕಾಣದ ದೆವ್ವದ ಶಕ್ತಿಗಳು ಕಾಯುತ್ತಿದ್ದವು. “ಆತನಿಗೆ ಸಾಧ್ಯವಾಗಿದ್ದರೆ, ಆತನು (ಸೈತಾನನು) ಕ್ರಿಸ್ತನನ್ನು ಸಮಾಧಿಯಲ್ಲಿ ಬಂಧಿಸಿ ಇಟ್ಟುಕೊಳ್ಳುತ್ತಿದ್ದನು” ಎಲೆನ್ ಜಿ. ವೈಟ್ Manuscript Releases,ಸಂಪುಟ 12, ಪುಟ 412.

ಕ್ರಿಸ್ತನು ಲೋಕದಲ್ಲಿ ಸೇವೆ ಮಾಡುವಾಗ ತನ್ನ ಕ್ರೂಜೆಯನ್ನು ಮರಣವನ್ನು ಮಾತ್ರವಲ್ಲದೇ ತನ್ನ ಪುನರುತ್ಥಾನದ ಬಗ್ಗೆಯೂ ಮುಂದಾಗಿ ಹೇಳಿದ್ದನು. ಪೂರ್ವದ ರಾಷ್ಟ್ರಗಳ ಭಾಷಾ ಅಭಿಪ್ರಾಯದಂತೆ ಭಾಗಶಃ ದಿನವನ್ನು ಪೂರ್ಣದಿನವೆಂಬ ಹಾಗೆ ಯೇಸು ಹೇಳಿದ್ದು “ಹೇಗೆ ಯೋನನು ಮೂರು ದಿನ ರಾತ್ರಿ ಹಗಲು ದೊಡ್ಡ ಮೀನಿನ ಹೊಟ್ಟೆಯೊಳಗೆ ಇದ್ದನೋ, ಹಾಗೆಯೇ ಮನುಷ್ಯಕುಮಾರನು ಮೂರುದಿನ ರಾತ್ರಿ ಹಗಲು ಭೂಗರ್ಭದೊಳಗೆ ಇರುವನು” (ಮತ್ತಾಯ 12:22,23; ಮತ್ತಾಯ 20:17-19), ಮಹಾಯಾ ಜಕನೂ ಮತ್ತು ಫರಿಸಾಯರು ಈ ಮಾತುಗಳನ್ನು ತಿಳಿದಿದ್ದರು ಮತ್ತು ಆತನ ಪುನರುತ್ಥಾನವನ್ನು ತಡೆಯುವ ನಿಟ್ಟಿನಲ್ಲಿ ಕೆಲವು ಕ್ರಮಗಳನ್ನು ತೆಗೆದುಕೊಂಡರು.

`ಮತ್ತಾಯ 27:6266ನ್ನು ಓದಿರಿ. ಇಲ್ಲಿ ಮಾಡಿದ ಕೆಲವು ಕ್ರಮಗಳಿಂದ ಯೇಸುವಿನ ಪುನರುತ್ಥಾನದ ವಿಷಯದಲ್ಲಿ ಲೋಕಕ್ಕೆ ಹೆಚ್ಚು ಪರಿಣಾಮಕಾರಿ ಸಾಕ್ಷಿಯು ಲಭಿಸುವ ಹಾಗೆ ಹೇಗೆ ಸಹಾಯವಾದವು?`

ಯೇಸುವನ್ನು ಸಮಾಧಿಯಲ್ಲೇ ಹಿಡಿದಿಟ್ಟುಕೊಳ್ಳಲು ತೆಗೆದುಕೊಂಡ ಎಲ್ಲಾ ರಕ್ಷಣಾತ್ಮಕ ಕಾರ್ಯಗಳು ಆತನು ಮರಣದ ಮೇಲೆ ಮತ್ತು ದುಷ್ಟ ದೂತ ಗಣದ ಮೇಲೆ ಜಯಹೊಂದಿದ್ದನ್ನು ಹೆಚ್ಚು ತೋರಮಾಡಲು ಅವಕಾಶ ಮಾಡಿದವು, ಏಕೆಂದರೆ, ಆತನ ವೈರಿಗಳು ಆ ಪುನರುತ್ಥಾನವು ಆಗಬಾರದೆಂದು ಸಾಧ್ಯವಿದ್ದ ಎಲ್ಲಾ ಎಚ್ಚರಿಕೆಗಳನ್ನೂ ಮತ್ತು ಕ್ರಮಗಳನ್ನೂ ತೆಗೆದುಕೊಂಡಿದ್ದರು.

ಮತ್ತೂ ಈ ಮನುಷ್ಯರು ಯೇಸುವಿನ ಮಹತ್ಕಾರ್ಯಗಳ ಬಗ್ಗೆ ಕೇಳಿದ್ದರು; ಅದನ್ನು ಕೆಲವರು ನೋಡಿಯೂ ಇದ್ದರು. ಆದರೂ ಒಬ್ಬ ಸೈನಿಕನು ಸಮಾಧಿಯನ್ನು ಕಾಯುವುದರಿಂದ ಅನೇಕ ಸೂಚಕ ಕಾರ್ಯಗಳನ್ನು ಮಾಡಿದ್ದ ಅವನನ್ನು ಪುನರುತ್ಥಾನಗೊಳ್ಳದಂತೆ ತಡೆಯಬಹುದೆಂದು ನೆನೆಸಿದರು!

ಮತ್ತೂ, ಇನ್ನೊಂದು ಕಾರಣಕ್ಕಾಗಿ ಸಮಾಧಿಯನ್ನು ಕಾವಲಲ್ಲಿ ಇಟ್ಟರು. ಒಂದು ವೇಳೆ ಶಿಷ್ಯರು ಆತನ ದೇಹವನ್ನು ಕದ್ದುಬಿಟ್ಟು ನಂತರ ಯೇಸುವಿನ ಪುನರುತ್ಥಾನ ಆಗಿದೆ ಎಂದು ಹೇಳಿಬಿಡಬಹುದು. ಆಗ ಅವರನ್ನು ಇತರರು “ಪುನರುತ್ಥಾನನಾದ ಯೇಸು ಎಲ್ಲಿ??” ಎಂದು ಕೇಳಿದರೆ, “ನಮ್ಮ ಮಾತನ್ನು ನಂಬಿರಿ” ಎಂದು ಹೇಳಬಹುದು ಎಂದು ವಿರೋಧಿಗಳು ಕಲ್ಪಿಸಿಕೊಂಡರು.

`ಅದೇನಿಲ್ಲವೆಂದರೂ, ಮಹಾಯಾಜಕರೂ ಯೇಸುವು ಸತ್ತಮೇಲೂ ಆತನ ಬಗ್ಗೆ ಅವರು ಎಷ್ಟು ಭಯಗೊಂಡಿದ್ದರೆಂದು ಅವರ ಕಾರ್ಯಗಳು ತೋರಿಸಿಕೊಟ್ಟವು. ಮತ್ತು ಬಹುಶಃ, ಹೇಗೂ ಆತನು ನರುತ್ಥಾನವಾಗಿಯೇ ಬಿಡುವನು ಎಂದು ಹೃದಯಾಳದಲ್ಲಿ ಭಯಹೊಂದಿ ದ್ದರು.`