---
title:  “ಆತನು ಎದ್ದಿದ್ದಾನೆ!”
date:   07/11/2022
---

ಸೈತಾನನ ಮೇಲೆ ಮತ್ತು ಆತನ ದುಷ್ಟಶಕ್ತಿಗಳ ಮೇಲೆ ಕ್ರಿಸ್ತನು ಜಯಹೊಂದಿದ್ದನ್ನು ಕ್ರೂಜೆಯು ಭದ್ರತೆಯಾಯಿತು ಮತ್ತು ಆತನ ಬರಿದಾದ ಸಮಾಧಿಯು ದೃಢಮಾಡಿತು. “ಯೇಸುವನ್ನು ಸಮಾಧಿಯಲ್ಲಿ ಇಟ್ಟಾಗ ರಕ್ಷಕನು ತನ್ನ ಜೀವವನ್ನು ಪುನಃ ತೆಗೆದುಕೊಳ್ಳುವುದಿಲ್ಲ ಎಂದು ನಿರೀಕ್ಷಿಸಲು ಸೈತಾನನು ಧೈರ್ಯ ಮಾಡಿದನು. ಆತನು ಕರ್ತನ ದೇಹದ ಮೇಲೆ ಹಕ್ಕುಸ್ಥಾಪಿಸಿದನು. ಸಮಾಧಿಯ ಸುತ್ತಲೂ ತನ್ನ ಕಾವಲನ್ನು ಬಿಟ್ಟನು, ಕ್ರಿಸ್ತನನ್ನು ಬಂಧಿಯಾಗಿ ಇಟ್ಟುಕೊಳ್ಳಲು ಪ್ರಯತ್ನಿಸಿ, ಪರಲೋಕದ ದೂತನು ಹತ್ತಿರ ಸುಳಿದಾಗ ತನ್ನ ದೂತರು ಓಡಿಹೋದದ್ದನ್ನು ನೋಡಿ ಬಹಳ ಕುಪಿತನಾದನು. ಕ್ರಿಸ್ತನು ವಿಜಯದೊಡನೆ ಹೊರಬಂದದ್ದನ್ನು ಕಂಡಾಗ, ತನ್ನ ರಾಜ್ಯವು ಕೊನೆಗಾಣುವುದು ಮತ್ತು ತಾನು ಅಂತಿಮವಾಗಿ ಸಾಯಬೇಕು ಎಂದು ತಿಳಿದಿದ್ದನು”-ಎಲೆನ್ ಜಿ. ವೈಟ್ The Desire of Ages, ಪುಟ 782, ಆತನ ಮಾನವ ರೂಪವು ಸತ್ತರೂ, ಆತನ ದೈವತ್ವವೂ ಸಾಯಲಿಲ್ಲ. ತನ್ನ ದೈವೀಕತೆಯನ್ನು ಕ್ರಿಸ್ತನು ಮರಣದ ಸಂಕೋಲೆಯನ್ನು ಮುರಿಯಲು ಬಲವನ್ನು ಹೊಂದಿದ್ದನು.

`ಮತ್ತಾಯ 28:1-6; ಯೋಹಾನ 10:17,18; ಮತ್ತು ರೋಮ 8:11ನ್ನು ಓದಿರಿ. ಯೇಸುವಿನ ಪುನರುತ್ಥಾನದಲ್ಲಿ ನೇರವಾಗಿ ಕಾರ್ಯಮಾಡಿದವರು ಯಾರು?`

ಸಮಾರ್ಯಪಟ್ಟಣದಲ್ಲಿ ಸೇವೆ ಮಾಡುತ್ತಿದ್ದಾಗ, ಯೇಸು ತಾನಾಗಿ ತನ್ನಲ್ಲಿಯೇ ಜೀವವನ್ನು ಕೊಟ್ಟುಬಿಡಲು ಮತ್ತು ಅದನ್ನು ಪುನಃ ಪಡೆದು ಕೊಳ್ಳಲು ಅಧಿಕಾರವಿದೆ ಎಂದು ಹೇಳಿದ್ದನು (ಯೋಹಾನ 10:17,18), ಆತನು ಮಾರ್ಧಳಿಗೆ “ನಾನೇ ಪುನರುತ್ಥಾನವೂ ಮತ್ತು ಜೀವವೂ ಆಗಿದ್ದೇನೆ” (ಯೋಹಾನ 11:25) ಎಂದು ಹೇಳಿದ್ದನು.

ಬೇರೆ ವಾಕ್ಯಗಳಲ್ಲಿ ಆತನ ಪುನರುತ್ಥಾನವು ದೇವರ ಕಾರ್ಯವೆಂದು ಹೇಳುತ್ತವೆ. (ಅಕೃತ್ಯಗಳು 2:24, ರೋಮ 8:1 ಗಲಾತ್ಯ 1:1; ಇಬ್ರಿಯ 13:20).

ಆ ಮಹಾಮಹಿಮೆಯ ಕಾರ್ಯದಲ್ಲಿ ಒಬ್ಬ ಶಕ್ತಿಶಾಲಿ ದೇವದೂತನು ಸಹ ಕಾರ್ಯ ಮಾಡಿದ್ದನು (ಮತ್ತಾಯ 28:1,2).

ಏತನ್ಮಧ್ಯೆ ಮತ್ತಾಯ 28:11-25ರ ವಚನಗಳು, ಯೇಸುವಿನ ವಿರುದ್ಧ ಹೋರಾಡು ವುದನ್ನು ಮುಂದುವರೆಸಿದ್ದ ನಾಯಕರುಗಳ ವ್ಯರ್ಥ ಹಾಗೂ ಮೂರ್ಖ ಪ್ರಯತ್ನಗಳನ್ನು ತಿಳಿಸುತ್ತವೆ. ಆ ರೋಮನ್ನರ ಸಿಪಾಯಿಯು ಆ ನಾಯಕರುಗಳಿಗೆ “ಅಲ್ಲಿ ನಡೆದದ್ದೆಲ್ಲವನ್ನೂ ತಿಳಿಸಿದನು” (ಮತ್ತಾಯ 28:11) ಈ ವಾಕ್ಯದಲ್ಲಿ ಆ ಕಾವಲುಗಾರ ಸಿಪಾಯಿಗಳು ಕ್ರಿಸ್ತನ ಪುನರುತ್ಥಾನವನ್ನು ನೋಡಿದರೆಂಬುದು ಸ್ಪಷ್ಟವಾಗುತ್ತದೆ. ಇಲ್ಲವೆಂದರೆ ಅವರ ಮಾತಿನ ಅರ್ಥ ವೇನು? ಪರಲೋಕದಿಂದ ಒಬ್ಬ ದೂತನು ಇಳಿದು ಬಂದು, ಬಂಡೆಯನ್ನು ಸರಿಸಿ, ಅದರ ಮೇಲೆ ಕುಳಿತಾಗ ಆ ಕಾವಲಿನವರು ಮೂರ್ಛ ಹೋದರೋ? ನಂತರ, ಎಚ್ಚರಗೊಂಡಾಗ ಸಮಾಧಿಯು ಬರಿದಾಗಿತ್ತು? ಬಹುಶಃ ಆ ರೋಮನ್ನರಿಗೆ ಪ್ರಜ್ಞೆ ಇಲ್ಲದಾದಾಗ, ಆ ದೂತನು ಯೇಸುವಿನ ದೇಹವನ್ನು ಹೊತ್ತೊಯ್ದನೋ? ಅಥವಾ ಹಾಗೆ ಶಿಷ್ಯರು ಮಾಡಿದರೋ? ಅಥವಾ ಬೇರೆ ಯಾರಾದರೂ ಕದ್ದರೋ? ಏನೆಲ್ಲಾ ನಡೆದಿದ್ದರೂ, ಯೇಸುವಿನ ದೇಹವು ನಿಜವಾಗಿ, ಅಲ್ಲಿರಲಿಲ್ಲ.

ದೇವದೂತನು ಪರಲೋಕದಿಂದ ಇಳಿದು ಬಂದದ್ದು, ಭಯದಿಂದ ಮನುಷ್ಯರು ಮೂರ್ಛಹೋಗಿ ಬಿದ್ದದ್ದು ಮತ್ತು ಸಮಾಧಿಯು ಬರಿದಾಗಿದ್ದದ್ದೆಲ್ಲವೂ ಆ ಧಾರ್ಮಿಕ ನಾಯಕರುಗಳಿಗೆ ಕಳವಳವನ್ನು ಉಂಟುಮಾಡಿತ್ತು. ಆದರೆ ಅವರು “ಆ ಸಿಪಾಯಿಗಳಿಗೆ ಅವರು ಬಹಳ ಹಣಕೊಟ್ಟು” (ಮತ್ತಾಯ 28:12) ಅವರನ್ನು ಸುಮ್ಮನಿರಲು (ಮೌನವಾಗಿರಲು) ಹೇಳಿದ್ದರಲ್ಲಿ ಅವರು ಸಿಪಾಯಿಗಳು ಹೇಳಿದ ಮಾತುಗಳಿಂದ ಗಲಿಬಿಲಿ ಗೊಂಡಿದ್ದರು. ಮತ್ತು ಅವರು (ಸಿಪಾಯಿಗಳು) ಹೇಳಿದ ವಿಚಾರವು, ನಿಜವಾಗಿ, ಯೇಸುವಿನ ಪುನರುತ್ಥಾನದ ವಿಷಯವೇ.

`ರೋಮನ್ನರೇ ಯೇಸುವಿನ ಪುನರುತ್ಥಾನವನ್ನು ಮೊಟ್ಟಮೊದಲು ನೋಡಿದವರು ಎಂಬುದಕ್ಕೆ ಕೆಲವರು ಗೇಲಿಮಾಡುತ್ತಾರೆ. ಯಾಕೆ? ಈ ಸತ್ಯವು ಮುಂದೆ ಆಗಬೇಕಿದ್ದಕ್ಕೆ ಪೂರ್ವ ಸೂಚಿಯಾಗಿತ್ತು ಎಂದು ಹೇಗೆ ಹೇಳಬಹುದು. ಅಂದರೆ ಸುವಾರ್ತೆಯು ಅನ್ಯಜನರಿಗೂ ಕೂಡ ತಿಳಿಸಲ್ಪಡಬೇಕು ಎಂಬುದೇ.`