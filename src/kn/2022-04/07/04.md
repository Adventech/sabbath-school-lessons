---
title:  ಅನೇಕರು ಅವನೊಂದಿಗೆ ಎದ್ದರು
date:   08/11/2022
---

“ಆಗ ಇಗೋ ದೇವಾಲಯದ ತೆರೆಯು ಮೇಲಿಂದ ಕೆಳಗಿನವರೆಗೂ ಹರಿದು ಎರಡು ಭಾಗವಾಯಿತು; ಭುಮಿಯು ಅದರಿತು; ಬಂಡೆಗಳು ಸೀಳಿ ಹೋದವು; ಸಮಾಧಿಗಳು ತೆರೆದವು; ನಿದ್ದೆ ಹೋಗಿದ್ದ ಅನೇಕ ಭಕ್ತರ ದೇಹಗಳು ಎದ್ದವು; ಮತ್ತು ಆತನು ಎದ್ದ ಮೇಲೆ ಸಮಾಧಿಗಳೊಳಗಿನಿಂದ ಹೊರಗೆ ಬಂದು ಪರಿಶುದ್ಧ ಪಟ್ಟಣದೊಳಕ್ಕೆ ಹೋಗಿ ಅನೇಕರಿಗೆ ಕಾಣಿಸಿಕೊಂಡರು” (ಮತ್ತಾಯ 27.51-53)

`ನಂಬಲಾಗದಂತಹ ಈ ಘಟನೆಯಾದ ಯೇಸುವಿನ ಪುನರುತ್ಥಾನವು ಮತ್ತು ಅದು ಏನನ್ನು ಪೂರೈಸಿತು ಎಂಬುದರ ವಿಷಯವು ನಮಗೆ ಏನನ್ನು ಬೋಧಿಸುತ್ತದೆ.`

ಯೇಸುವಿನ ಮರಣದಲ್ಲಿ ಒಂದು ಭೂಕಂಪವು ಸಂಭವಿಸಿತು (ಮತ್ತಾಯ 27:50,51), ಮತ್ತು ಇನ್ನೊಂದು ಆತನ ಪುನರುತ್ಥಾನದಲ್ಲಿ ಸಂಭವಿಸಿತು (ಮತ್ತಾಯ 28:2). ಯೇಸುವು ಪ್ರಾಣಬಿಟ್ಟಾಗ, “ಭೂಮಿಯು ಅದರಿತು; ಬಂಡೆಗಳು ಸೀಳಿಹೋದವು; ಸಮಾಧಿಗಳೂ ತೆರೆದವು; ನಿದ್ದೆಹೋಗಿದ್ದ ಅನೇಕ ಭಕ್ತರ ದೇಹಗಳು ಎದ್ದವು; ಮತ್ತು ಆತನು ಎದ್ದಮೇಲೆ ಸಮಾಧಿಗಳೊಳಗಿಂದ ಹೊರಗೆ ಬಂದು ಪರಿಶುದ್ಧಪಟ್ಟಣದೊಳಕ್ಕೆ ಹೋಗಿ ಅನೇಕ ಜನರಿಗೆ ಕಾಣಿಸಿಕೊಂಡರು” (ಮತ್ತಾಯ 27:51-53).

ಈ ಭಕ್ತರು ಕ್ರಿಸ್ತನ ಸ್ವಂತ ಪುನರುತ್ಥಾನದ ಸಾಕ್ಷಿಗಳಾಗಿ ಮಹಿಮೆ ಗೊಂಡವರಾಗಿ ಪುನರುತ್ಥಾನವಾದರು ಮತ್ತು ಅಂತಿಮ ಪುನರುತ್ಥಾನದಲ್ಲಿ ಎದ್ದು ಬರುವವರ ಪ್ರಥಮ ಮಾದರಿಯಾದರು. ಅಂತೆಯೇ, ಯೇಸುವಿನ ಪುನರುತ್ಥಾನದ ತಕ್ಷಣದಲ್ಲಿ, ಯೆಹೂದ್ಯರು ನಂಬುವಂತೆ ಒಂದು ಮಹಾಬಲ ಯುತವಾದ ಪುರಾವೆಯು ಕೊಡಲಾಯಿತು. ಹೀಗೆ ಅವರು ಆತನನ್ನು ತಮ್ಮ ರಕ್ಷಕ ಎಂದು ಸ್ವೀಕರಿಸುವಂತಾಯಿತು. ಇದರಿಂದ ಅನೇಕರು ಒಪ್ಪಿಕೊಂಡರು, ಮತ್ತು ಅನೇಕ ಯಾಜಕರೂ ಕೂಡ ಸ್ವೀಕರಿಸಿದರು (ಅ.ಕೃ 6:7).

“ಯೇಸುವು ತನ್ನ ಸುವಾರ್ತಸೇವೆಯ ಕಾಲದಲ್ಲಿ, ಸತ್ತವರನ್ನು ಜೀವಕ್ಕೆ ಬರಮಾಡಿದ್ದನು. ಆತನು ನಾಯಿನದ ವಿಧವೆಯ ಮಗನನ್ನು ಎಬ್ಬಿಸಿದ್ದನು. ಅಧಿಪತಿಯ ಮಗಳನ್ನು ಮತ್ತು ಲಾಜರನನ್ನು ಕೂಡ. ಆದರೆ ಇವರಾರು ಅಮರತ್ವವನ್ನು ಧರಿಸಿಕೊಂಡಿರಲಿಲ್ಲ. ಆದರೆ ಕ್ರಿಸ್ತನ ಪುನರುತ್ಥಾನದಲ್ಲಿ ಹೊರ ಬಂದವರು ನಿತ್ಯ ಜೀವಕ್ಕೆಂದು ಎಬ್ಬಿಸಲ್ಪಟ್ಟರು. ಆತನು ಮರಣ ಮತ್ತು ಸಮಾಧಿಯ ಮೇಲೆ ಹೋಗಿದ್ದ ಜಯದ ಸಂಕೇತಗಳಾಗಿ ಆತನೊಂದಿಗೆ ಆರೋಹಣವಾದರು... ಅವರು ಪಟ್ಟಣದೊಳಕ್ಕೆ ಹೋಗಿ, ಅನೇಕರಿಗೆ ಕಾಣಿಸಿ ಕೊಂಡು, ಕ್ರಿಸ್ತನು ಸತ್ತವರಿಂದ ಎದ್ದು ಬಂದಿದ್ದಾನೆ ಮತ್ತು ನಾವು ಆತನೊಂದಿಗೆ ಎದ್ದು ಬಂದಿದ್ದೇ ಎಂದು ಪ್ರಕಟಪಡಿಸಿದರು. ಹೀಗೆ ಪುನರುತ್ಥಾನದ ಪವಿತ್ರ ಸತ್ಯವು ಅಮರವಾಗಿಸಲ್ಪಟ್ಟಿತು. ಎಲೆನ್ ಜಿ. ವೈಟ್, The Desire of Ages, ಪುಟ 786.

ಮನುಷ್ಯಭಾವದಲ್ಲಿ ಹೇಳುವುದಾದರೆ, ಮಹಾಯಾಜಕರು ಮತ್ತು ಹಿರೀ ಕರಿಗೂ ಹೆಚ್ಚು ಅನುಕೂಲಗಳಿದ್ದವು. ಅವರು ದೇಶದ ಧಾರ್ಮಿಕ ಅಧಿಕಾರ ವನ್ನು ಪಡೆದಿದ್ದರು, ಮತ್ತು ತಮ್ಮ ಕುತಂತ್ರದಲ್ಲಿ ಸಹಾಯ ಮಾಡುವಂತೆ ರೋಮ್ ಅಧಿಕಾರಿಗಳನ್ನು ಮತ್ತು ಜನರ ಗುಂಪುಗಳನ್ನು ಒಪ್ಪಿಸಿದ್ದರು. ಆದರೆ ಅವರು 'ಪರಮಾತ್ಮನು ಮನುಷ್ಯರ ರಾಜ್ಯದಲ್ಲಿ ರಾಜನಾಗಿ ಆಳುವನು ಮತ್ತು ಅದನ್ನು ತನಗೆ ಬೇಕಾದವರಿಗೆ ಒಪ್ಪಿಸುತ್ತಾನೆ” (ದಾನಿ 4:32) ಎಂಬುದನ್ನು ಮರೆತುಬಿಟ್ಟರು ಮನರುತ್ಥಾನವಾದ ಆ ಸಂತರು ಬದುಕಿದ್ದದು ಅವರ ಸುಳ್ಳನ್ನು ವಿರೋಧಿಸಿ ತೋರಿಸಿತು ಮತ್ತು ಅಲ್ಲಗಳೆಯಿತು.

`ಈಗ ವಿಷಯಗಳು ಎಷ್ಟೇ ಕೆಟ್ಟದ್ದಾಗಿ ಮಾರ್ಪಟ್ಟರೂ, ಬಿದ್ದುಹೋಗಿರುವ ಈ ಲೋಕದಲ್ಲಿ ನಾವು ಹೋರಾಡುವಾಗ ದೇವರು ನಮಗಾಗಿ ಸಾಧಿಸಿದ ಪರಮ ಜಯದಲ್ಲಿ ನಾವು ಏಕೆ ವಿಶ್ವಾಸವಿಡಬಹುದು?`