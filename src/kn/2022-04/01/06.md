---
title:  ಅಪನಂಬಿಕೆಯ ಹರಡುವಿಕೆ
date:   29/09/2022
---

`ಪ್ರಕಟಣೆ 12ನ್ನು ಓದಿರಿ. ಈ ಅಧ್ಯಾಯವು ಬಂಡಾಯವು ಪರಲೋಕದಿಂದ ಭೂಮಿಗೆ ಹರಡಿತು ಎಂಬುದನ್ನು ಹೇಗೆ ವಿವರಿಸುತ್ತದೆ?`

ಲೂಸಿಫರನು ಬಿದ್ದ ವಿಷಯವು ಬಹಳ ಸಲ್ಪಮಟ್ಟದ ತದ್ವಿರುದ್ಧ ವಿಚಾರಗಳ ತಿಕ್ಕಾಟವಲ್ಲ. ಪ್ರಕಟಣೆ 12ರಲ್ಲಿ ವಿವರಿಸಿದ ಹಾಗೆ ಪರಲೋಕದಲ್ಲಿ ಲೂಸಿಫರನು ಮತ್ತು ಅವನ ಜೊತೆ ದೂತರೂ ಒಂದು ಕಡೆ ಮತ್ತು ಕ್ರಿಸ್ತನು ಮತ್ತು ಅವನ ದೂತರು ಇನ್ನೊಂದು ಕಡೆಯಾಗಿ ಎರಡು ಬಣಗಳ ನಡುವೆ ಯುದ್ಧವು ಆಯಿತು. ಈ ವಾಕ್ಯಭಾಗದಲ್ಲಿ ಸೈತಾನನು “ಮಹಾಘಟಸರ್ಪ”, “ಪುರಾತನ ಸರ್ಪ", “ಪಿಶಾಚನೂ ಮತ್ತು ಸೈತಾನನೂ' ಮತ್ತು “ಸಹೋದರರ ಮೇಲೆ ದೂರುಗಾರನೂ” (ಪ್ರಕಟಣೆ 12:9,10_ ಎಂಬುದಾಗಿ ಕರೆಯಲ್ಪಟ್ಟಿದ್ದಾನೆ. ಕ್ರಿಸ್ತನನ್ನು “ಮಿಖಾಯೇಲನೆಂದು ಅಂದರೆ “ದೇವರಂತೆ ಇರುವವನು” ಎಂದು (ಪ್ರಕ 12:7) ಕರೆಯಲಾಗಿದೆ.

ಪ್ರಧಾನ ದೂತನಾದ ಮಿಖಾಯೇಲನು” (ಯಾದನು 9) ಎಂಬುದಾಗಿ ಕರೆಯಲಾಗಿರುವುದರಿಂದ ಆತನು (ಕ್ರಿಸ್ತನು) ಕೇವಲ ಒಬ್ಬ ದೂತನು ಎಂಬುದಾಗಿ ಕೆಲವರು ಅರ್ಥೈಸುವರು. ಆದರೆ ದಾನಿಯೇಲನ ಪುಸ್ತಕದಲ್ಲಿ, ಪ್ರತಿ ದರ್ಶನದ ಅಂತ್ಯದಲ್ಲಿ ಕ್ರಿಸ್ತನು ಮತ್ತು ಆತನ ಅನಂತ ರಾಜ್ಯವನ್ನು ಯಾರ ಕೈಯಿಲ್ಲದ ಕಡಿಯಲಾದ ಕಲ್ಲು (ದಾನಿ 2:3 41,35), ಮನುಷ್ಯ ಕುಮಾರನು (ದಾನಿ 7:13), ದೇವಗಣದ ಅಧಿಪತಿ ಮತ್ತು ಪ್ರಭುಗಳ ಪ್ರಭು (ದಾನಿ 8:11,25) ಮತ್ತು ಮಹಾಪ್ರಭುವಾದ ಮಿಖಾಯೇಲನು (ದಾನಿ 12:1) ಎಂಬುದಾಗಿ ವಿವರಿಸಲಾಗಿದೆ. ಹಾಗೆಯೇ, ಕರ್ತನ ದೂತನು ಕರ್ತನೇ ಆಗಿರುವಂತೆ (ವಿಮೋ 3:1-6, ಅಕೃ7:30-33), ಮಿಖಾಯೇಲನು ಸಹ ಅದೇ ದೈವಿಕ ವ್ಯಕ್ತಿಯೇ (ಅಂದರೆ ಕ್ರಿಸ್ತನೇ) ಆಗಿರಲೇಬೇಕು.

ಪ್ರಕಟಣೆ 12ರಲ್ಲಿ ಪ್ರಸ್ತುತ ನಡೆಯುತ್ತಿರುವ ಸಂಘರ್ಷದ ಬಗ್ಗೆ ಮೇಲ್ನೋಟದ ಚಿತ್ರಣವನ್ನು ಕೊಡುತ್ತಿದೆ. ಆ ಸಂಘರ್ಷವು (1) ಆದಿಯಲ್ಲಿ ಲೂಸಿಫರನು ಮತ್ತು ಪರಲೋಕ ದೂತರ ಮೂರನೇ ಒಂದು ಭಾಗದವರಿಂದ ಪರಲೋಕದಲ್ಲಿ ಆರಂಭವಾಯಿತು, (2) ಕ್ರಿಸ್ತನು ಕ್ರೂಜೆಯ ಮೇಲೆ ಹೊಂದಿದ ಖಚಿತ ಜಯದಿಂದ ಮುಕ್ತಾಯವಾಯಿತು. ಮತ್ತು (3) ಅಂತ್ಯಕಾಲದ ದೇವರ ಶೇಷ ಜನರ ವಿರುದ್ಧ ಮುಂದುವರಿಯುತ್ತಿದೆ.

ಈ ಯುದ್ಧವು ಆರಂಭವಾದದ್ದರ ಕುರಿತು ಎಲೆನ್ ವೈಟ್ ರವರು ಹೀಗೆ ಬರೆದಿರುವರು “ದೇವರು ತನ್ನ ಮಹಾ ಕರುಣೆಯ ನಿಮಿತ್ತ ಲೂಸಿಫರನನ್ನು ದೀರ್ಘಕಾಲದವರೆಗೆ ತಾಳಿಕೊಂಡನು. ಆತನು (ಸೈತಾನನು) ತನ್ನ ಅಸಮಾಧಾನವನ್ನು ಮೊದಲು ತೋರಿಸಿ ಅದರಲ್ಲಿ ತನ್ನನ್ನು ತಣಿಸಿ ಕೊಂಡಾಗಲೂ ಅಥವಾ ತನ್ನ ಸುಳ್ಳು ಪ್ರತಿಪಾದನೆಗಳನ್ನು ನಿಷ್ಟಾವಂತ ದೂತರ ಮುಮದೆ ಹೇಳಿದಾಗ ತಕ್ಷಣದಲ್ಲಿ ದೇವರು ಅವನನ್ನು ಅವನ ಘನಪದವಿ ಯಿಂದ ತಳ್ಳಿಬಿಡಲಿಲ್ಲ. ಅವನನ್ನು ಪರಲೋಕದಲ್ಲಿಯೇ ಬಹಳಕಾಲ ಉಳಿಸಿಕೊ ಳ್ಳಲಾಯಿತು. ಅವನು ಪಶ್ಚಾತ್ತಾಪಪಟ್ಟು ವಿಧೇಯನಾಗುವ ಷರತ್ತಿಗೆ ಒಳಪಟ್ಟರೆ ಕ್ಷಮಾಪಣೆಯ ಆಹ್ವಾನ (ಅವಕಾಶವನ್ನು ಬಾರಿ ಬಾರಿ ಕೊಡಲಾಯಿತು” (The Great Controversy ಪುಟ 495, 496).

ಪರಲೋಕ ಆಸ್ಥಾನಗಳಲ್ಲಿ ಆಯುದ್ಧವು ಎಷ್ಟು ಕಾಲ ನಡೆಯಿತೋ ನಮಗೆ ತಿಳಿಯದು ಅದರ ತೀವ್ರತೆ ಮತ್ತು ಅವಧಿಯ ಹೊರತಾಗಿ, ಆ ಸಂಘರ್ಷದ ಪ್ರಮುಖ ಅಂಶವೆಂದರೆ ಸೈತಾನನು ಅವನ ಸಹದೂತರೂ “ಸೋತುಹೋದರು ಮತ್ತು ಅವರಿಗೆ ಪರಲೋಕದಲ್ಲಿ ಸ್ಥಾನವು ಇನ್ನೆಂದಿಗೂ ಇಲ್ಲವಾಯಿತು” (ಆದಿ 12:8; ಲೂಕ 10:18), ಸಮಸ್ಯೆ ಏನೆಂದರೆ, ನಿಜವಾಗಿ ಅವರು ಇಲ್ಲಿ, ಈ ಭೂಮಿಗೆ ಬಂದರು.

`ಈ ಯುದ್ದವು ಭೂಮಿಯ ಮೇಲೆ ನಡೆಯುತ್ತಿರುವ ವಾಸ್ತವತೆಯನ್ನು ಯಾವ ಬಗೆಗಳಲ್ಲಿ ನಾವು ಕಾಣಬಹುದು? ಈ ಯುದ್ಧದಲ್ಲಿ ನಾವು ನಮ್ಮ ವೈರಿಯನ್ನು ಗೆಲ್ಲುವುದಕ್ಕಿರುವ ಒಂದೇ ನಿರೀಕ್ಷೆ ಏನು?`