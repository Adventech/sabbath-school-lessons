---
title:  ಪರಿಪೂರ್ಣ ವಿಶ್ವದಲ್ಲಿ ಬಂಡಾಯ
date:   24/09/2022
---

### ಈ ಪಾಠದ ಕಲಿಕೆಗಾಗಿ ಮುಂದಿನವುಗಳನ್ನು ಓದಿರಿ
1 ಯೋಹಾನ 4:8,16; ಯೋಹಾನ 4:7-16; ಯೆಹೆಜೇಲ 28:12-19; ಯೆಶಾಯ 14:12-15; ಪ್ರಕಟಣೆ 12.

> <p>ಸ್ಮರಣಾವಾಕ್ಯ</p>
> “ಓ ಲೂಸಿಫರನೇ, ಉದಯದ ಪುತ್ರನೇ, ನೀನು ಪರಲೋಕದಿಂದ ಹೇಗೆ ಬಿದ್ದೆ? ಜನಾಂಗಗಳನ್ನು ಕೆಡವಿದ ನೀನು ನೆಲಕ್ಕೆ ಉರುಳಿಬಿದ್ದೆಯಲ್ಲಾ!” ಯೆಶಾಯ 14:12.

ದುಷ್ಟತನದ ಉತ್ಪತ್ತಿಯ ಬಗ್ಗೆ ಅನೇಕ ಚಿಂತಕರು ವಿವರಣೆ ಕೊಡಲು ಪ್ರಯತ್ನಿಸಿದ್ದಾರೆ. ಒಳ್ಳೆಯದನ್ನು ಮೆಚ್ಚಿಕೊಳ್ಳಬೇಕಾದರೆ, ಕೆಟ್ಟದ್ದು ಯಾವಾಗಲೂ ಇರಬೇಕು ಎಂಬ ಅಭಿಪ್ರಾಯ ಹೊಂದಿದ ಕೆಲವರು-ದುಷ್ಟತ್ವವು ಯಾವಾಗಲೂ ಇದ್ದೇ ಇದೆ ಎಂದು ಹೇಳುವರು. ಬೇರೆಯವರ ಪ್ರಕಾರ ಪ್ರಪಂಚವು ಪರಿ ಪೂರ್ಣವಾಗಿ ಸೃಷ್ಟಿಸಲ್ಪಟ್ಟಿತ್ತು. ಆದರೆ ಹೇಗೋ ದುಷ್ಟತನವು ಕಂಡು ಬಂದಿತು. ಉದಾಹರಣೆಗೆ: ಗ್ರೀಕರ ಪುರಾಣಗಳ ಪ್ರಕಾರ, ಪ್ಯಾಂಡೋರ ಎಂಬ ಒಂದು ಮುದ್ರೆ ಹಾಕಿದ ಪೆಟ್ಟಿಗೆಯನ್ನು ಕುತೂಹಲದಿಂದ ತೆಗೆದಾಗ ಅಲ್ಲಿ ಮುಚ್ಚಲ್ಪಟ್ಟಿದ್ದ ಎಲ್ಲಾ ಬಗೆಯ ದುಷ್ಟತನಗಳು ಲೋಕದಲ್ಲೆಲ್ಲಾ ಹರಡಿ ಕೊಂಡವು. (ಆದರೆ ಈ ಕಟ್ಟುಕತೆಯು, ಆ ಪೆಟ್ಟಿಗೆಯಲ್ಲಿ ಕೂಡಿಹಾಕಲಾಗಿದ್ದ ದುಷ್ಟತನಗಳ ಮೂಲವನ್ನು ವಿವರಿಸದು).

ಇದಕ್ಕೆ ವಿರುದ್ಧವಾಗಿ, ನಮ್ಮ ಪ್ರೀತಿಯುಳ್ಳ ದೇವರು, ಸರ್ವಶಕ್ತನು (1 ಪೂರ್ವಕಾಲ 29:10:11) ಮತ್ತು ಪರಿಪೂರ್ಣನು (ಮುತ್ತಾಯ 5:48) ಎಂದು ಬೈಬಲ್ ಬೋಧಿಸುತ್ತದೆ. ಆತನು ಮೂಡುವ ಕಾರ್ಯವೆಲ್ಲವೂ ಸಹ ಹಾಗೆಯೇ ಪರಿಪೂರ್ಣವಾಗಿರಬೇಕು (ಧರ್ಮೋ 32:4), ಮತ್ತು ನಮ್ಮ ಭೂಮಿಯು ಹಾಗೆಯೇ ಆತನಿಂದ ಸೃಷ್ಟಿಯಾಯಿತು. ಈ ಪರಿಪೂರ್ಣತೆಯುಳ್ಳ ಪ್ರಪಂಚದಲ್ಲಿ ಹೇಗೆ ದುಷ್ಟತನವು ತಲೆದೋರಿತು? ಆದಿಕಾಂಡ 3ರ ಪ್ರಕಾರ, ಆದಾಮನ ಬೀಳುವಿಕೆಯೊಂದ ಪಾಪ, ದುಷ್ಟತನ ಮತ್ತು ಸಾವನ್ನು ಇಲ್ಲಿ ಬರಮಾಡಿತು.

ಆದರೆ ಈ ಉತ್ತರವು ಇನ್ನೊಂದು ವಿಷಯಕ್ಕೆ ನಡೆಸುತ್ತದೆ. ಈ ಬೀಳು ವಿಕೆಗೂ ಮುಂಚೆಯೇ ದುಷ್ಟತನವು ಇತ್ತು: ಮತ್ತು ಇದು “ಸರ್ಪವು” ಹವ್ವಳನ್ನು ವಂಚಿಸುವ ಮೂಲಕ ಕಂಡುಬಂತು (ಆದಿ 3:1-5) ಕಾರಣ, ನಾವು ಇನ್ನೂ ಹಿಂದೆ ಅಂದರೆ ಮಾನವರ ಬೀಳು ವಿಕೆಗೂ ಹಿಂದೆ ಸರಿದು, ನಮ್ಮ ಇಂದಿನ ಅಸ್ತಿತ್ವದಲ್ಲಿ ಹೆಚ್ಚು ಪ್ರಸ್ತುತವೂ ಮತ್ತು ಕೆಲವೊಮ್ಮೆ ಬಹಳ ಆತಂಕಕಾರಿಯಾಗಿಯೂ ಇರುವ ದುಷ್ಟತನದ ಮೂಲ ಮತ್ತು ಉತ್ಪತ್ತಿಯನ್ನು ತಿಳಿಯ ಬೇಕಿದೆ.

_ಅಕ್ಟೋಬರ್ 1ರ ಸಬ್ಬತ್ತಿಗೆ ಈ ಪಾಠಗಳನ್ನು ಕಲಿಯಿರಿ._