---
title:  ಅಹಂಕಾರದ ಬೆಲೆ
date:   28/09/2022
---

ಶಾಸ್ತ್ರದ ಒಳಗಡೆ, ಎರಡು ಬಹಳ ಪ್ರಧಾನ ಅಂಶಗಳು ಅಥವಾ ಭಾವಗಳು ಒಂದಕ್ಕೊಂದು ಮೇಲುಗೈ ಸಾಧಿಸಲು ಪ್ರಯತ್ನಿಸುತ್ತಿವೆ. ಒಂದು ಅಂಶವು ಸಾಲೇಮ್, ಚಿಯೋನ್ ಪರ್ವತವು, ಯೆರುಸಲೇಮ್ ಮತ್ತು ಹೊಸ ಯೆರುಸಲೇಮ್ ಇವು ದೇವರ ರಾಜ್ಯವನ್ನು ಸೂಚಿಸುತ್ತವೆ. ಇನ್ನೊಂದು ವಿಶಯವು-ಬಾಬೇಲ್ ಮತ್ತು ಬಾಬಿಲೋ ಇವು ಸೈತಾನನ ವಿರೋಧಿ ಅಧಿಕಾರವ್ಯಾಪ್ತಿಯನ್ನು ಸೂಚಿಸುತ್ತವೆ. ಅನೇಕ ಬಾರಿ ದೇವರು ತನ್ನ ಜನರನ್ನು ಆ ವಿಗ್ರಹಾರಾಧಕ ಬಾಬಿಲೋನಿಂದ ಹೊರ ಬರಲು ಸೂಚಿಸಿ ವಾಗ್ದಾನದ ದೇಶದಲ್ಲಿ ತನ್ನನ್ನು ಸೇವಿಸಬೇಕೆಂದು ಹೇಳುತ್ತಾನೆ.

ಉದಾಹರಣೆಗೆ, ಅಬ್ರಾಮ (ನಂತರದಲ್ಲಿ ಅಬ್ರಹಾಮನು ಕಸ್ಬಿಯದ ಊರ್ ಎಂಬ ಸ್ಥಳವನ್ನು ಬಿಟ್ಟು ಕಾನಾನ್ ದೇಶಕ್ಕೆ (ಆದಿ 11:31-12:9) ಬರಲು ಹೇಳಲಾಯಿತು. ಯೆಹೂದ್ಯರು ಪರದೇಶ ವಾಸದ ಅಂತ್ಯದಲ್ಲಿ ಬಾಬೆಲನ್ನು ಬಿಟ್ಟು ಯೆರುಸಲೇಮಿಗೆ ಹಿಂತಿರುಗಿದರು. (ಎಜ್ರನು2), ಮತ್ತು ಪ್ರಕಟಣೆ ಪುಸ್ತಕದಲ್ಲಿ ದೇವಜನರು ಅಂತ್ಯಕಾಲದ ಬಾಬೇಲನ್ನು ಬಿಟ್ಟು ಬಂದು (ಪ್ರಕ 18:4) ಅಂಮವಾಗಿ ತನ್ನೊಂದಿಗೆ ಚಿಯೋನ್ ಪರ್ವತದಲ್ಲಿ ಮತ್ತು ಹೊಸ ಯೆರುಸಲೇಮಿನಲ್ಲಿ ನೆಲೆಗೊಳ್ಳಲು ಹೇಳುತ್ತಿರುವನು (ಪ್ರಕ 14:1:21:1-3,10).

`ಯೇಶಾಯ 14:12-15ನ್ನು ಓದಿರಿ. ಲೂಸಿಫರನು ಅಹಂಕಾರವು ಪರಲೋಕದಲ್ಲಿದ್ದಾಗ ಕಂಡುಬಂದದ್ದು, ಈ ವಿಶ್ವದಲ್ಲಿ ಮತ್ತು ಈ ಪ್ರಪಂಚದಲ್ಲಿ ಯಾವ ಪರಿಣಾಮಗಳನ್ನು ತಂದಿತು?`

ಬೈಬಲಿನಲ್ಲಿ ಬಾಬೇಲ್ ನಗರವು ದೇವರಿಗೂ ಆತನ ರಾಜ್ಯಕ್ಕೂ ನೇರ ವಿರುದ್ಧವಾಗಿರುವ ಅಧಿಕಾರವನ್ನು ಸೂಚಿಸುವುದು ಮತ್ತು ಬಾಬೆಲಿನ ಅರಸನು (ವಿಶೇಷ ನೆಬುಕದೆಚ್ಚರನ್ನು ವಿಶಿಷ್ಟ ಪರಿಗಣನೆಯಾಗಿ ಹೇಳುತ್ತಾ) ಅಹಂಕಾರದ ಮತ್ತು ದರ್ಪದ ಸೂಚಕವಾಗಿದ್ದಾನೆ. ರಾಜ ನೆಬುಕದೆಚ್ಚರನಿಗೆ ಆ ಮಹಾಪ್ರತಿಮೆಯಲ್ಲಿ ಬಂಗಾರದ ತಲೆಯನ್ನು ಬಾಬೇಲ್ ದೇಶಕ್ಕೆ ಹೋಲಿಸಲಾಗಿದೆ ಮತ್ತು ಆದಾದ ನಂತರ ಅನೇಕ ಸಾಮ್ರಾಜ್ಯಗಳು ಬರಬೇಕು ಎಂದು ದೇವರು ಹೇಳಿದನು (ದಾನಿಯೇಲ 2:37,38), ದೇವರ ಪ್ರಕಟಣೆ ಯನ್ನು ಎದುರಿಸಬೇಕೆಂದು, ಅವನು ಒಂದು ಪ್ರತಿಮೆಯನ್ನು ಸಂಪೂರ್ಣ ಬಂಗಾರದಿಂದ ಮಾಡಿಸಿದನು. ಇದರಿಂದ ತನ್ನ ರಾಜ್ಯವು ನಿತ್ಯವೂ ಇರಬೇ ಕೆಂದು ಸೂಚಿಸುತ್ತಿದ್ದನು ಮತ್ತು ಆತನು ಎಲ್ಲರೂ ಅಡ್ಡಬಿದ್ದು ಆರಾಧಿಸ ಬೇಕೆಂದು ಬಯಸಿದನು. (ದಾನಿ 3), ತೂರಿನ ಅರಸನಂತೆಯೇ (ಯೆಹೆ 28:12- 19) ಬಾಬೇಲಿನ ಅರಸನು ಲೂಸಿಫರನಿಗೆ ಸೂಚಕವಾದನು.

ಯೆಶಾಯ 14:3-11ರಲ್ಲಿ ಗರ್ವದ ಮತ್ತು ಹಿಂಸಕ ಬಾಬೇಲ್ ರಾಜನು ಬೀಳುವುದನ್ನು ವಿವರಿಸುತ್ತದೆ. ನಂತರದಲ್ಲಿ, ಯೆಶಾಯ 14:12-15ನ್ನು ಓದಿದಾಗ, ಅದರಲ್ಲಿ ಚಾರಿತ್ರಿಕ ಸಾಮ್ರಾಜ್ಯದಿಂದ ಹೊರಳಿ ಪರಲೋಕದ ಆಸ್ಥಾನದಲ್ಲಿ ಅಂಥದ್ದೇ ಒಂದು ಗರ್ವದ ಮತ್ತು ಕೊಬ್ಬಿದ ಭಾವದಿಂದ ಲೂಸಿಫರನು ಪೂರ್ವದಲ್ಲಿ ಬಿದ್ದು ಹೋದದ್ದನ್ನು ಒತ್ತಿ ಹೇಳುತ್ತಿದೆ. ಈ ವಾಕ್ಯಗಳಲ್ಲಿ ಸೈತಾನನು ತನ್ನ ಸಿಂಹಾಸನವನ್ನು ಪರಲೋಕದ ಎಲ್ಲಾ ಗಣಗಳಿಗಿಂತ ಹೆಚ್ಚಿಸಿಕೊಂಡು ತನ್ನನ್ನು “ಉನ್ನತೋನ್ನತನಿಗೆ ಸರಿಸಮಾನನಾಗಿ” (ಯೆಶಾಯ 14:14) ಮಾಡಿಕೊಳ್ಳಬೇಕೆಂಬ ಆತನ ಯೋಜನೆಯನ್ನು ವಿವರಿಸುತ್ತದೆ. ಇದು ಹೊಸ ಹಾಗೂ ಹಗೆತನ ಸ್ಥಿತಿಯು ಆರಂಭವಾಗಿ, ಲೂಸಿಫರನ ಸ್ವಾರ್ಥತೆ ಮತ್ತು ಪೈಪೋಟಿಗಳಿಂದ ದೇವರ ಲೋಕಹಿ ತಾರ್ಥ ಪ್ರೀತಿ ಮತ್ತು ಸಹಕಾರ ಸ್ವಭಾವವನ್ನು ವಿವಾದಕ್ಕೀಡುಮಾಡಿತು. ಆ ವಿರೋಧಿಯು, ಸ್ವತಃ ತಾನು ಎಂಥವನಾಗಿದ್ದನೋ ಅದನ್ನೇ ದೇವರ ಮೇಲೆ ಆರೋಪಿಸಿ ಇತರ ದೇವದೂತರಿಗೆ ಸುಳ್ಳನ್ನು ಹಬ್ಬಿಸುವುದಕ್ಕೆ ಹೆದರಲಿಲ್ಲ. ವಿಶ್ವದಲ್ಲಿ ದುಷ್ಟತನದ ಗೂಢ ಉಗಮವು ಇಲ್ಲಿ ಹೀಗೆ ಕಂಡುಬಂದಿತು.

`ನಮ್ಮ ಸ್ಥಾನಮಾನ ಅಥವಾ ಸಾಧನೆಗಳು ಅಥವಾ ಈ ಎರಡರಿಂದಲೂ ಗರ್ವಿಗಳೂ ಮತ್ತು ಕೊಚ್ಚಿಕೊಳ್ಳುವವರೂ ಆಗುವುದು ಹೇಗೆ ಬಹಳ ಸುಳಭ? ಕ್ರೂಜೆಯನ್ನು ನಮ್ಮ ಮುಂದೆ ಇಟ್ಟುಕೊಳ್ಳುವುದರಿಂದ ಆ ಪಾಶಕ್ಕೆ ಬೀಳುವ ಸಂಭವವನ್ನು ತಪ್ಪಿಸಿಕೊಳ್ಳುವುದಕ್ಕೆ ಹೇಗೆ ಸಾಧ್ಯ?`