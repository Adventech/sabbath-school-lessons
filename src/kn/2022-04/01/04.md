---
title:  ಗೂಢವಾದ ಕೃತಘ್ನತೆ (ಕೃತಜ್ಞಹೀನತೆ)
date:   27/09/2022
---

`ಯೆಹೆಜೈಲ 28:12-19 ಓದಿರಿ, ಪಾಪದ ಉತ್ಪತ್ತಿಯ ನಿಗೂಢತೆಯ ಬಗ್ಗೆ ಈ ವಾಕ್ಯದಿಂದ ನಾವೇನು ಕಲಿಯಬಹುದು?`

ಯೆಹೆಚ್ಚೇಲನ ಪುಸ್ತಕವು ಬಹುತೇಕ ಮಟ್ಟಿಗೆ ಅಂತ್ಯಕಾಲದ, ಸೂಚ್ಯ, ಅಲಂಕಾರಿಕ ರೂಪದಲ್ಲಿ ಬರೆಯಲ್ಪಟ್ಟಿದೆ. ಅನೇಕ ಸಂದರ್ಭಗಳಲ್ಲಿ, ನಿರ್ದಿಷ್ಟ ವಸ್ತುರೂಪಗಳು (ಉದಾ: ಜನರು, ಪ್ರಾಣಿಗಳು, ವಸ್ತುಗಳು) ಮತ್ತು ಸ್ಥಳೀಯ ಘಟನೆಗಳ ಮೂಲಕ ಬಾಹ್ಯಾಕಾಶ ಮತ್ತು/ಅಥವಾ ಚಾರಿತ್ರಿಕ ಸತ್ಯ ಘಟನೆ ಗಳನ್ನು ವಿಸ್ತ್ರತವಾಗಿ ಸೂಚಿಸಿ ಹೇಳಲು ಬಳಸಲಾಗಿದೆ. ಯೆಹೆಜೈಲ 28:1-10ರಲ್ಲಿ, ತೂರಿನ ಅರಸನನ್ನು (ತೂರು,-ಚೀದೋನ್ಯರ ದೇಶದ ಬಂದರು ನಗರ) ದೇವರು ಓರ್ವ ಶ್ರೀಮಂತ, ಜಂಭದ ಅರಸನೆಂದು ಹೇಳುತ್ತಿರುವನು. ಅವನು ಕೇವಲ ಓರ್ವ “ಮನುಷ್ಯನಾಗಿದ್ದರೂ, ತಾನು ದೇವರೆಂದು ಮತ್ತು ದೇವರುಗಳ ಸಿಂಹಾಸನದ ಮೇಲೆ ಕುಳಿತುಕೊಂಡಿದ್ದೇನೆಂದು ಹೇಳಿಕೊಳ್ಳು ತ್ತಿದ್ದನು.

ನಂತರ, ಯೆಹೆಜೈಲ 28:12019ರಲ್ಲಿ, ಈ ಚಾರಿತ್ರಿಕ ಸತ್ಯಾಂಶವು ಉದಾಹರಣೆಯಾಗಿ, ಪರಲೋಕದ ಆಸ್ಥಾನಗಳಲ್ಲಿ ಲೂಸಿಫರನು ಹೇಗೆ ಬಿದ್ದನೆಂದು ವಿವರಿಸಲು ಬಳಸಲಾಗಿದೆ. ಅಂದರೆ, ಒಬ್ಬ ನರಮನುಷ್ಯನಾದ ತೂರಿನ ಅರಸನು, “ಸಮುದ್ರ ಮಧ್ಯದಲ್ಲಿ ವಾಸಿಸುವ” (ಯೆಹೆ 28:2,8)ದನ್ನು ಇಲ್ಲಿ, ರೆಕ್ಕೆ ತೆರೆದು ನೆರಳು ಕೊಡುವ ಕೆರೂಬಿಯನ್ನು ಸೂಸಿಸುತ್ತಿದೆ. ಇದಲ್ಲದೆ, “ದೇವರ ಉದ್ಯಾನವನವಾದ ಏದೇನಿನಲ್ಲಿ ನೀನಿದ್ದೆ” (ಯೆಹೆ.28-13) ಮತ್ತು “ದೇವರ ಪರಿಶುದ್ಧ ಪರ್ವದಲ್ಲಿ ನೆಲೆಗೊಂಡಿದ್ದವನೆಂದು ಸೂಚ್ಯವಾಗಿ ಲೂಸಿ ಫರನ ಬಗ್ಗೆಯೇ ಹೇಳುತ್ತವೆ.

ಇಡೀ ಪ್ರಸಂಗದಲ್ಲಿ, ಬಹಳ ಪ್ರಮುಖ ವಿಷಯವು ಯೆಹೆಜೈಲ 28:15ರಲ್ಲಿ ಹೀಗೆ ಹೇಳುವುದು: “ನೀನು ನಿನ್ನ ಸೃಷ್ಟಿಯ ದಿನದಿಂದ ನಿನ್ನಲ್ಲಿ ಅಪರಾಧವು ಸಿಕ್ಕುವ ತನಕ ನಿನ್ನ ನಡತೆಯು ನಿರ್ದೋಷವಾಗಿತ್ತು. ಆದ್ದರಿಂದ, ಲೂಸಿಫರ ನಲ್ಲಿದ್ದ ಪರಿಪೂರ್ಣತೆಯಲ್ಲಿ ದುಷ್ಟತನ ಮಾಡುವ ಮತ್ತು ತಪ್ಪುಮಾಡುವ ಅವಕಾಶವೂ ಒಳಗೊಂಡಿತ್ತು ಮತ್ತು ಇದು ಯಾಕೆಂದರೆ ಲೂಸಿಫರನು ಓರ್ವ ನೈತಿಕ ಜೀವಿಯಾಗಿದ್ದು, ಆ ಪರಿಪೂರ್ಣ ವ್ಯಕ್ತಿತ್ವದ ಭಾಗವಾಗಿ, ಲೂಸಿಫರನು ಇಚ್ಛಾ ಸ್ವಾತಂತ್ರ್ಯವನ್ನು ಪಡೆದಿದ್ದನು.

ವಾಸ್ತವದಲ್ಲಿ, ಲೂಸಿಫರನು ಪರಿಪೂರ್ಣವಾಗಿ ಸೃಷ್ಟಿಸಲ್ಪಟ್ಟಿದ್ದನು-ಇದರಲ್ಲಿ ಆತನಿಗೆ ಮುಕ್ತ ಆಯ್ಕೆಯ ಸ್ವಾತಂತ್ರ್ಯವಿತ್ತು. ಅದೇನೇ ಆದರೂ, ತನಗೆ ಕೊಡಲಾದ ಇಚ್ಛಾ ಸ್ವಾತಂತ್ರ್ಯವನ್ನು ದುರುಪಯೋಗ ಮಾಡಿ ತನ್ನ ಪರಿಪೂರ್ಣತೆಗೆ ಕುಂದು ತಂದುಕೊಂಡನು ಮತ್ತು ಹೀಗಾಗಿ, ತಾನು ಇದ್ದದ್ದಕ್ಕಿಂತ ತನ್ನನ್ನು ಹೆಚ್ಚೆಂದು ಪರಿಗಣಿಸಿ ತಾನು ಕೆಟ್ಟುಹೋದನು. 7 ತನ್ನನ್ನು ದೇವರು ಹೇಗೆ ಸೃಷ್ಟಿಸಿ, ಗೌರವಸ್ಥಾನ ಕೊಟ್ಟಿದ್ದನೋ ಆ ಬಗ್ಗೆ ಅತೃಪ್ತನಾಗಿ, ದೇವರಿಗೆ ಕೃತಜ್ಞತೆಯನ್ನು ಮರೆತು ತಾನು ನಿಜವಾಗಿ ಅರ್ಹತೆ ಗಿಂತ ತನಗೆ ಇನ್ನೂ ಹೆಚ್ಚು ದೊರಯಬೇಕೆಂದು ಬಯಸಿದನು. ಈ ದೇವ ದೂತನು ಪರಿಪೂರ್ಣ ವಿಶ್ವದಲ್ಲಿದ್ದರೂ ಪರಿಪೂರ್ಣನಾಗಿದ್ದರೂ ಇದು ಹೇಗೆ ಸಾಧ್ಯವಾಯಿತೆಂಬುದು, ಹಿಂದೆ ಹೇಳಿದಂತೆಯೇ, ನಿಗೂಢವೇ.

“ಪಾಪವು ಗೂಢವೂ, ವಿವರಿಸಲಾಗದ ವಿಷಯವೂ ಆಗಿದೆ. ಅದರ ಇರುವಿಕೆಗೆ ಯಾವ ಕಾರಣವೂ ಇಲ್ಲ; ಅದನ್ನು ವಿವರಿಸಲು ಬಯಸುವುದು, ಅದಕ್ಕೆ ಕಾರಣಕೊಡುವುದೇ ಆಗಿದೆ ಮತ್ತು ಅದನ್ನು ನ್ಯಾಯವೆಂದ ಹೇಳಿದಂತಾಗುವುದು. ಒಂದು ಪರಿಪೂರ್ಣ ವಿಶ್ವದಲ್ಲಿ ಪಾಪವು ಕಂಡುಬಂದರೂ,ಆ ವಿಷಯವು ನ್ಯಾಯಯುತವೆಂದು ಸಮರ್ಥಿಸಲಾಗದ್ದಾಗಿದೆ”-ಎಲೆನ್ ಜಿ. ವೈಟ್, The Truth About Angels, ಪುಟ 30.ನ

`lಥೆಸಲೋನಿಕ 5:18, “ಎಲ್ಲಾ ವಿಷಯಗಳಲ್ಲಿ” ನಾವು ದೇವರಿಗೆ ಕೃತಜ್ಞತೆ ಸಲ್ಲಿಸಬೇಕೆಂಬು ಪೌಲನು ಹೇಳುತ್ತಾನೆ. ಈ ವಾಕ್ಯವು ನಮ್ಮ ಕೃತಜ್ಞಹೀನ ಮತ್ತು ಸ್ವ-ಮರುಕದ ಭಾವಗಳನ್ನು, ವಿಶೇಷವಾಗಿ ಶೋಧನೆಯ ಕಾಲಗಳಲ್ಲಿ, ಜಯಿಸಲು ಹೇಗೆ ನಮಗೆ ಸಹಾಯ ಮಾಡುವುದು?`