---
title:  ಸೃಷ್ಟಿ-ಪ್ರೀತಿಯ ಒಂದು ನಿರೂಪಣೆ
date:   25/09/2022
---

ಸುಂದರ ಹಾಗೂ ಸುವಾಸನೆಯ ಪ್ರಕೃತಿಯು ಇಂದಿನ ಸ್ಥಿತಿಯಲ್ಲಿ ಒಳಿತು ಕೆಡಕುಗಳ ಮಿಶ್ರಣವಾಗಿ, ಒಂದು ಗೊಂದಲದ ಸಂದೇಶವನ್ನು ಹೊತ್ತು ನಿಂತಿದೆ. ಗುಲಾಬಿಗಿಡವು ಹೂಗಳನ್ನೂ ಮತ್ತು ನೋವು ಹಾಗೂ ಅಪಾಯಕಾರಿ ಮುಳ್ಳುಗಳನ್ನೂ ತರುವುದು. ಟೌಕ್ಯಾನ್ ಎಂಬ ಪಕ್ಷಿಯು ತನ್ನ ಸೌಂದರ್ಯ ದಿಂದ ನಮ್ಮನ್ನು ಸೂರೆಮಾಡಿ ನಂತರ ಇತರ ಪಕ್ಷಿಗಳ ಗೂಡುಗಳ ಮೇಲೆ ಧಾಳಿಮಾಡಿ ಅವುಗಳ ಮರಿಗಳನ್ನು ತಿಂದುಹಾಕುವುದರ ಮೂಲಕ ನಮ್ಮನ್ನು ಭ್ರಮೆಹಿಡಿಸಬಹುದು. ಒಂದೊಮ್ಮೆ ಕರುಣೆ ತೋರುವ ಮಾನವರು ನಂತರದಲ್ಲಿ ಘಾತುಕರು, ದ್ವೇಷಿಸುವವರೂ ಮತ್ತು ಕ್ರೂರಿಗಳೂ ಆಗಿರಬಹುದು. ಆ ಕಾರಣ, ಗೋಧಿ ಹಾಗೂ ಹಣಜಿಯ ಸಾಮ್ಯದಲ್ಲಿ ಯುಜಮಾನನ ಸೇವಕನು, “ಅಯ್ಯಾ, ನೀನು ನಿನ್ನ ಹೊಲದಲ್ಲಿ ಒಳ್ಳೆಯ ಬೀಜ ಬಿತ್ತಿದಿಯಲ್ಲಾ; ಹಣಜಿ ಎಲ್ಲಿಂದ ಬಂತು” ಯಜಮಾನನನ್ನು ಕೇಳಿದ ಪ್ರಶ್ನೆಯು ಆಶ್ಚರ್ಯವಲ್ಲ (ಮತ್ತಾಯ 13:27). ಉತ್ತರವಾಗಿ ಯಜಮಾನನು “ಇದು ಒಬ್ಬ ವೈರಿ ಮಾಡಿದ ಕೆಲಸ “(ಮತ್ತಾಯ 13:28). ಅದರಂತೆಯೇ, ದೇವರು ಈ ವಿಶ್ವವನ್ನು ಪರಿಪೂರ್ಣವಾಗಿ ಸೃಷ್ಟಿಸಿದನು. ಆದರೆ ಓರ್ವ ವೈರಿಯು ಇದನ್ನು ಪಾಪದ ವಿಚಿತ್ರ ಬೀಜಗಳಿಂದ ಕೆಡಿಸಿದನು.

`1 ಯೋಹಾನ 4:8,16ನ್ನು ಓದಿರಿ. “ದೇವರು ಪ್ರೀತಿಯು” ಎಂಬುದು ನಿಶ್ಚಯವಾಗಿರಲು ದೇವರ ಸೃಷ್ಟಿಯ ಕಾರ್ಯಗಳಲ್ಲಿ ಇರುವ ಸ್ವಭಾವವೇ ನಾಗಿರಬಹುದು?`

“ದೇವರು ಪ್ರೀತಿಯು” ಎಂಬ ಅಂಶವು (1 ಯೋಹಾನ 4:8,16) ಕನಿಷ್ಠ ಮೂರು ಮೂಲ ಅರ್ಥಗಳನ್ನು ತಿಳಿಸುತ್ತದೆ. ಮೊದಲನೆಯದು, ಪ್ರೀತಿಯು ವ್ಯಕ್ತಪಡಿಸಲಾಗದೆಸುಮ್ಮನೆ ಹಾಗೆಯೇ ಮುಚ್ಚಲ್ಪಟ್ಟು ಹಿಡಿದಿಡಲಾಗದ್ದು. (ಯಾವ ಬಗೆಯ ಪ್ರೀತಿಯನ್ನು ತೋರಿಸ ಲಾಗದು?). ದೇವರ ಪ್ರೀತಿಯು ದೇವತ್ವದ ಮೂರು ವ್ಯಕ್ತಿಗಳಲ್ಲಿ ತಮ್ಮಲ್ಲಿ ಆಂತರಿಕವಾಗಿಯೂ ಮತ್ತು ತನ್ನ ಎಲ್ಲಾ ಸೃಷ್ಟಿಯ ಜೀವಿಗಳೊಂದಿಗೆ ಇರುವ ಸಂಬಂಧದಲ್ಲಿ ಬಾಹ್ಯವಾಗಿ ಹಂಚಲ್ಪಟ್ಟಿದೆ. ಎರಡನೆಯದು, ದೇವರು ಮಾಡುವುದೆಲ್ಲ ಆತನ ಶರತ್ತಿಲ್ಲದ ಮತ್ತು ಬದಲಾಗದ ಪ್ರೀತಿಯನ್ನು ವ್ಯಕ್ತಮಾಡುವವು. ಇದರಲ್ಲಿ ಆತನ ಸೃಷ್ಟಿಯ ಕಾರ್ಯಗಳು, ವಿಮೋಚನಾ ಕ್ರಿಯೆಗಳು ಮತ್ತು ಆತನು ತರುವ ಶಿಕ್ಷೆಯ ದಂಡನೆಗಳು ಕೂಡ ಒಳಪಟ್ಟಿವೆ. ನಿಜವಾಗಿ “ಆತನ ಕರುಣೆಯಲ್ಲಿ ಹೇಗೋ ಹಾಗೆಯೇ ಆತನ ನ್ಯಾಯ (ಶಿಕ್ಷೆ)ಯಲ್ಲಿಯೂ ದೇವರ ಪ್ರೀತಿಯು ಕಡಿಮೆಯಿಲ್ಲದೆ ವ್ಯಕ್ತವಾಗುತ್ತದೆ. ನ್ಯಾಯವು ಆತನ ಸಿಂಹಾಸನದ ಅಸ್ತಿವಾರ ಮತ್ತು ಆತ್ಮನ ಪ್ರೀತಿಯ ಫಲ”-ಎಲೆನ್ ಜಿ. ವೈಟ್, ಪುಟ The Desire of Ages, ಪುಟ 762. ಮತ್ತು ಮೂರನೆಯದಾಗಿ, ದೇವರು ಪ್ರೀತಿಮಯನೂ ಮತ್ತು ಆತನ ಎಲ್ಲಾ ಕಾರ್ಯದಲ್ಲಿ ಪ್ರೀತಿಯು ವ್ಯಕ್ತಗೊಳ್ಳುವುದರಿಂದ, ಆತನು ಪಾಪದ ಜನಕನಾಗಿರಲಾರನು, ಏಕೆಂದರೆ, ಅದು ಆತನ ಸ್ವಭಾವಕ್ಕೆ ನೇರ ತದ್ವಿರುದ್ಧವಾಗಿದೆ.

ಆದರೆ ದೇವರು ವಿಶ್ವವನ್ನು ಸೃಷ್ಟಿಸುವ ಅಗತ್ಯವಿತ್ತೆ? ಆತನ ಸಾರ್ವ ಭೌಮತೆಯ ದೃಷ್ಟಿಕೋನದಲ್ಲಿ ನೋಡುವುದಾದರೆ, “ಇಲ್ಲವೆಂದು ಒಬ್ಬರು ಹೇಳಬಹುದು, ಏಕೆಂದರೆ, ಆತನ ಸ್ವತಂತ್ರ ಚಿತ್ರದ ನಿರ್ಧಾರ. ಆದರೆ ಆತನ ಪ್ರೀತಿಯ ಸ್ವಭಾವದ ದೃಷ್ಟಿಯಲ್ಲಿ ನೋಡುವುದಾದರೆ, ತನ್ನ ಪ್ರೀತಿಯನ್ನು ವ್ಯಕ್ತಪಡಿಸಲು ಒಂದು ವಿಶ್ವದ ಅಗತ್ಯವಿತ್ತು. ಮತ್ತು ಮಾನವರೆಂಬ ಜೀವಿಗಳನ್ನು ಸೃಷ್ಟಿಸಿ, ಅವರು ಆತನ ಪ್ರೀತಿಗೆ ಪ್ರತಿಸ್ಪಂದಿಸುವುದು ಮಾತ್ರವಲ್ಲದೆ, ಆತನನ್ನು ಮಾತ್ರವಲ್ಲದೇ ಪರರನ್ನು ಸಹ ಪ್ರೀತಿಸುವ ಹಾಗೆ ಮಾಡಿರುವುದು ಬಹು ವಿಸ್ಮಯವೇ. (ಮಾರ್ಕನು 12:30,31ನ್ನು ಓದಿರಿ)

`ಸೃಷ್ಟಿಯ ಜಗತ್ತನ್ನು ನೋಡಿರಿ. ದೇವರ ಪ್ರೀತಿಯ ಪ್ರತಿಫಲನವನ್ನು ನೀವು ಯಾವ ವಿಧದಲ್ಲಿ ನೋಡುವಿರಿ? ಸೃಷ್ಟಿಯಲ್ಲಿ ವ್ಯಕ್ತವಾಗಿರುವ ದೇವರ ಪ್ರೀತಿಯಿಂದ ನಿರೀಕ್ಷೆಯ ಪಾಠಗಳನ್ನು ನಾವು ಕಲಿಯುವುದು ಹೇಗೆ?`