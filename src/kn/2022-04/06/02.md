---
title:  “ಜಗತ್ತಿನ ಅಸ್ತಿವಾರದ ಕಾಲದಿಂದ”
date:   30/10/2022
---

`ಪ್ರಕಟಣೆ 13:8, ಅಪೊಸ್ತಲರ 2:33; ಮತ್ತು 1 ಪೇತ್ರ 1:29,30ನ್ನು ಓದಿರಿ. ಕ್ರಿಸ್ತನು “ಜಗದ ಉತ್ಪತ್ತಿಯ ಕಾಲದಿಂದ ಕೊಯ್ಯಲ್ಪಟ್ಟವನು” ಎಂಬುದಾಗಿ ಹೇಗೆ ಪರಿಗಣಿಸಬಹುದು?`

“ಜಗದ ಉತ್ಪತ್ತಿಯ ಅಸ್ತಿವಾರ ಹಾಕಿದ ಕಾಲದಿಂದಲೇ ಕೊಯ್ಯಲ್ಪಟ್ಟ ಯಜ್ಞದ ಕುರಿಯ ಜೀವದ ಪುಸ್ತಕದಲ್ಲಿ ಯಾರ ಹೆಸರುಗಳು ಬರೆದಿರುವುದಿಲ್ಲವೋ ಆ ಭೂನಿವಾಸಿಗಳೆಲ್ಲರೂ ಆತನನ್ನು ಆರಾಧಿಸುವರು” ಪ್ರಕ. 13:8 ಕ್ರಿಸ್ತನು “ಜಗತ್ತಿನ ಅಸ್ತಿವಾರ ಹಾಕಿದ ಕಾಲದಿಂದ ಕೊಯ್ಯಲ್ಪಟ್ಟವನು ಎಂಬ ವಿಷಯವು ನಮಗೆ ಇಷ್ಟು ಮಹತ್ವದ್ದು. ಪ್ರಕಟಣೆ ಪುಸ್ತಕವೆಲ್ಲ ಸೂಚ್ಯ ಭಾಷೆಯಲ್ಲಿ ಬರೆಯಲಾಗಿ ರುವುದರಿಂದ ಈ ವಾಕ್ಯವನ್ನು ಹಾಗೆಯೇ ಪರಿಗಣಿಸಲೇ ಬೇಕಾಗುತ್ತದೆ. ಯಾಕೆಂದರೆ, ಕ್ರಿಸ್ತನು ಜಗದ ಸೃಷ್ಟಿಯಾದ ಮೇಲೆಯೂ ಸಾವಿರಾರು ವರುಷಗಳ ವರೆಗೂ ಸಾಯಲಿಲ್ಲ. ಆದ್ದರಿಂದ, ಈ ವಾಕ್ಯವು ಹೇಳುತ್ತಿರುವುದೇನೆಂದರೆ ಈ ಜಗತ್ತು ಸೃಷ್ಟಿಯಾಗುವ ಮೊದಲೇ ರಕ್ಷಣೆಯ ಯೋಜನೆಯನ್ನು ನಿರ್ಧಾರ ಮಾಡಲಾಗಿತ್ತು. ಮತ್ತು ಆ ರಕ್ಷಣೆಯ ಯೋಜನೆಯ ಮುಖ್ಯ ಭಾಗವಾಗಿ ಕ್ರಿಸ್ತನು ದೇವರ ಕುರಿಮರಿಯಾಗಿ ಕ್ರೂಜೆಯಲ್ಲಿ ಸಾಯಬೇಕಿತ್ತು.

`ತೀತನು 1:12 ನ್ನು ಓದಿರಿ, ಕ್ರಿಸ್ತನ ಸಾವಿನ ಮೇಲೆಯೇ ಆಧಾರಗೊಂಡಿರುವ ರಕ್ಷಣೆಯ ಯೋಜನೆಯು ಇಷ್ಟು ಹಿಂದೆಯೇ ಸ್ಥಾಪಿಸಲಾಗಿತ್ತು ಎಂಬುದನ್ನು ಈ ವಾಕ್ಯವು ಬೋಧಿಸು ವುದು?`

“ರಕ್ಷಣೆಯ ಯೋಜನೆಯು ಆದಾಮನ ಬೀಳುವಿಕೆಯ ನಂತರ ರೂಪಿಸ ಲಾದ, ಆಲೋಚಿಸಲಾದ ವಿಚಾರವಲ್ಲ. ಅದು ನಿತ್ಯಯುಗಗಳಲ್ಲಿಯೂ ದೇವರ ಸಿಂಹಾಸನದ ತತ್ವಗಳ ನಿರೂಪಣೆಯೇ ಆಗಿದೆ”-ಎಲೆನ್ ಜಿ. ವೈಟ್, Desire of Ages, ಪುಟ.22.

ಆ ಯೋಜನೆಯು, ಆದಾಮ ಹವ್ವಳಿಗೆ ಏದೇನ್ ತೋಟದಲ್ಲಿ ಪ್ರಥಮ ವಾಗಿ ಪ್ರಕಟಿಸಲಾಯಿತು. (ಆದಿಕಾಂಡ 3:15,21), ಮತ್ತು ಹಳೆ ಒಡಂಬ ಡಿಕೆಯ ಕಾಲದುದ್ದಕ್ಕೂ ಅರ್ಪಿಸಲಾದ ಪ್ರತಿ ಯಜ್ಞಬಲಿಯ ರಕ್ತದಿಂದ ಸೂಚಿತ ವಾಗುತ್ತಿತ್ತು. ಉದಾಹರಣೆಗೆ, ಅಬ್ರಹಾಮನ ನಂಬಿಕೆಯನ್ನು ಪರೀಕ್ಷಿಸು ವಾಗ, ಇಸಾಕನ ಬದಲಿಗೆ ಅರ್ಪಿಸಲು ದೇವರೇ ಒಂದು ಟಗರನ್ನು ಒದಗಿಸಿದನು (ಆದಿಕಾಂಡ 22:11-13), ಅಲ್ಲಿ ಬದಲಿಯಾಗಿ ಕೊಡಲಾದ ಟಗರು, ಕ್ರಿಸ್ತನು ನಮ್ಮ ಬದಲಿಯಾಗಿ ಪಾಪನಿವಾರಣಾ ಯಜ್ಞವಾಗಿ ಕ್ರೂಜೆಯ ಮೇಲೆ ಅರ್ಪಣೆಗೊಂಡದ್ದನ್ನು ಹೆಚ್ಚು ಸ್ಪಷ್ಟವಾಗಿ ಸೂಚಿಸುತ್ತದೆ.

ಹಾಗಾಗಿ, ರಕ್ಷಣೆಯ ಸಮಗ್ರ ಯೋಜನೆಯ ಮುಖ್ಯಾಂಶವು ಯೇಸುಕ್ರಿಸ್ತನ ಪ್ರತಿನಿಧಾತ್ಮಕ (ನಮ್ಮ ಬದಲಿಯಾಗಿ ಮರಣವೇ ಆಗಿದೆ ಇದನ್ನೇ ಶತಮಾನಗಳ ಕಾಲಗಳಲ್ಲಿ ಅರ್ಪಿಸಲಾ ಗುತ್ತಿದ್ದ ಪ್ರತಿಯೊಂದು ಯಜ್ಞಬಲಿಯೂ, “ಲೋಕದ ಪಾಪವನ್ನು ನಿವಾರಣೆ ಮಾಡುವ ಯಜ್ಞವಾಗಿರುವ ದೇವರ ಕುರಿ” (ಯೋಹಾನ 1:29)ಯಾಗಿ ಕ್ರೂಜೆಯ ಮೇಲೆ ಕ್ರಿಸ್ತನು ಮರಣ ಹೊಂದಿದ್ದನ್ನು ಸೂಚಿಸುತ್ತಿತ್ತು.

ಪ್ರಾಣಿ ಬಲಿಕೊಡುವುದು ಭಯಾನಕವೂ, ರಕ್ತ ಸುರಿಸುವುದೂ ಆಗಿದೆ-ಇದು ನಿಜವೇ. ಆದರೆ ಈ ಭೀಬತ್ಸತನ ಮತ್ತು ರಕ್ತಸುರಿಸುವಿಕೆಯೂ ಒಂದು ನಿರ್ದಿಷ್ಟ ಅಂಶವಾಗಿದೆ. ಈ ಅಂಶವೇ ಕ್ರಿಸ್ತನು ನಮ್ಮ ಸ್ಥಾನದಲ್ಲಿ, ನಮ್ಮ ಬದಲಿಗೆ ಸಾವನ್ನು ಹೊಂದಿದ್ದನ್ನು ಬೋಧಿಸುತ್ತದೆ ಮತ್ತು ಪಾಪದ ದಂಡನೆ (ಬೆಲೆ)ಯು ಎಷ್ಟು ಭಯಾನಕವೂ ಆಗಿದೆ ಎಂದು ತಿಳಿಸುತ್ತದೆ.