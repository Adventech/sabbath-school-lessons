---
title:  ಹೆಚ್ಚಿನ ಆಲೋಚನೆಗಾಗಿ
date:   04/11/2022
---

ಎಲೆನ್ ಜಿ. ವೈಟ್ ರವರ The Desire of Ages ಪುಸ್ತಕದ “ಗನೆ”-ಪುಟ 685-697, ಮತ್ತು “ಕಲ್ವಾರಿ” ಪುಟಗಳು 741-758; ಮತ್ತು “Step to Christ” ಪುಸ್ತಕದ “ಪಶ್ಚಾತಾಪ” ಪುಟ 27ನ್ನು ಓದಿರಿ.

“ಪರಲೋಕವೆಲ್ಲಾ ನಮ್ಮ ರಕ್ಷಣೆಯಲ್ಲಿ ಬಹಳ ಆಸಕ್ತವಾಗಿರುವುದನ್ನು ನಾನು ನೋಡಿದೆನು; ನಾವು ಉದಾಸೀನರಾಗಬಹುದೇ? ನಾವು ರಕ್ಷಣೆ ಹೊಂದಿದರೂ, ನಾಶ ವಾದರೂ, ಅದು ಕೇವಲ ಅಲ್ಪ ವಿಷಯವೆಂಬಂತೆ ನಾವು ನಿಶ್ಚಿಂತರಾಗಿರಬಹುದೇ? ನಮಗಾಗಿ ಮಾಡಲಾಗಿರುವ ಬಲಿದಾನವನ್ನು ನಾವು ಕಡೆಗಣಿಸಬಹುದೇ? ಕೆಲವರು ಇದನ್ನು ಮಾಡಿ ದ್ದಾರೆ. ಅವರಿಗಾಗಿ ಕೊಡಲಾದ ಕರುಣೆಯನ್ನು ಅವರು ಕ್ಷುದ್ರಮಾಡಿದ್ದಾರೆ ಮತ್ತು ದೇವರ ಕೋಪವು ಅವರ ಮೇಲಿದೆ. ದೇವರ ಆತ್ಮವು ನಿತ್ಯಕ್ಕೂ ದುಃಖಗೊಳ್ಳಲಾರದು. ಇನ್ನು ಸ್ವಲ್ಪ ಹೆಚ್ಚು ದುಃಖಗೊಂಡರೆ ಅದು ಬಿಟ್ಟುಹೋಗುವುದು. ಮಾನವರು ರಕ್ಷಿಸುವದಕ್ಕಾಗಿ ಮಾಡಬಹುದಾದ ಎಲ್ಲವನ್ನೂ ಮಾಡಿ ಆದಮೇಲೆಯೂ, ಅವರು ಯೇಸುವು ಕೊಟ್ಟ ದಯೆಯನ್ನು ತಮ್ಮ ಜೀವನದ ಮೂಲಕ ಕ್ಷುಲ್ಲಕಮಾಡಿ ತೋರಿಸಿದರೆ, ಮರಣವೇ ಅವರ ಪಾಲಾಗಿರುತ್ತದೆ ಮತ್ತು ಅದನ್ನು ಬಹಳ ಬೆಲೆಗೆ ಕೊಂಡು ಕೊಂಡಿರುತ್ತಾರೆ. ಅದು ಬಹಳ ಭಯಾನಕ ಮರಣವಾಗಿರುತ್ತದೆ; ಯಾಕೆಂದರೆ, ಅವರು ನಿರಾಕರಿಸಿರುವ ವಿಮೋಚನೆಯನ್ನು ಕೊಂಡುಕೊಳ್ಳುವುದಕ್ಕೆ ಕ್ರೂಜೆಯ ಮೇಲೆ ಅನುಭವಿಸಿದ ಯಾತನೆಯನ್ನು ಅವರು ಅನುಭವಿಸಬೇಕಾಗುವುದು ಮತ್ತು ನಿತ್ಯಜೀವ ಮತ್ತು ಅಮರತ್ವದ ಬಾಧ್ಯತೆಗಳನ್ನು ಅವರು ಕಳೆದು ಕೊಂಡಿದ್ದೇವೆಂದು ಅವರು ಆವಾಗ ತಿಳಿದುಕೊಳ್ಳುವರು. ಆತ್ಮಗಳನ್ನು ರಕ್ಷಿಸು ವುದಕ್ಕಾಗಿ ಮಾಡಿರುವ ಮಹಾಬಲಿದಾನವು ತಮ್ಮ ಮೌಲ್ಯವನ್ನು ತೋರಿಸುತ್ತದೆ. ಆ ಅಮೂಲ್ಯ ಆತ್ಮವು ಒಮ್ಮೆ ಕಳೆದುಹೋದರೆ, ಅದು ನಿತ್ಯಕಾಲಕ್ಕೂ ಕಳೆದು ಹೋಯಿತು”- ಎಲೆನ್ ಜಿ. ವೈಟ್ Testimonies for the Church, ಸಂಪುಟ 1, ಪುಟ 124.

**ಚರ್ಚೆಯ ಪ್ರಶ್ನೆಗಳು**:

`ಇಬ್ರಿಯ 10:4ರಲ್ಲಿ “ಹೋರಿಗಳ ಮತ್ತು ಹೋತಗಳ ರಕ್ತವೂ ಪಾಪ ವನ್ನು ನಿವಾರಿಸಲು ಎಂದಿಗೂ ಸಾಧ್ಯವಿಲ್ಲ” ಹಾಗಿದ್ದರೆ, ಹಳೆ ಒಡಂಬಡಿಕೆಯ ಕಾಲಗಳಲ್ಲಿ ಜನರು ಹೇಗೆ ರಕ್ಷಣೆ ಹೊಂದುತ್ತಿದ್ದರು? ಕ್ರೆಡಿಟ್ (ಸಾಲ) ಕಾರ್ಡ್ಗಳ ಮೂಲಕ ನೀವು ಈಗ ಬಳಸಿ ನಂತರ ಅದನ್ನು ಪಾವತಿಸುವ ಹೋಲಿಕೆಯಿಂದ ವಿಷಯವನ್ನು ನಾವು ಹೇಗೆ ಉತ್ತಮವಾಗಿ ಅರ್ಥಮಾಡಿಕೊಳ್ಳ ಬಹುದು?`

`2 ಕೊರಿಂಥ 5:18-21ನ್ನು ಓದಿರಿ. ಇಡೀ ಲೋಕದ ಪಾಪಗಳಿಗಾಗಿ ಕ್ರಿಸ್ತನು ಸತ್ತನಾದರೂ, ಎಲ್ಲಾ ಮಾನವರು ಏಕೆ ರಕ್ಷಣೆ ಪಡೆಯು ವುದಿಲ್ಲ? ಕ್ರೂಜೆಯಿಂದ ರಕ್ಷಣೆ ಹೊಂದುವವರಿಗೂ, ಅಲ್ಲಿ ತಮಗಾಗಿ ಮಹಾ ಬಲಿತ್ಯಾಗವು ಮಾಡಿದ್ದಾಗ್ಯೂ ಅದರಿಂದ ರಕ್ಷಣೆ ಹೊಂದದೆ ನಾಶವಾಗುವ ಜನರಿಗೂ ನಿರ್ಣಾಯಕವಾಗಿರುವ ವೈಯಕ್ತಿಕ ಆಯ್ಕೆಯ ಮಹತ್ವದ ಪಾತ್ರವೇನು?`

`ದೇವರಿಗೆ “ಹುಚ್ಚುತನ” ವಾಗಿರುವಂತಹ “ಇಹಲೋಕ ಜ್ಞಾನವು” ಬೋಧಿ ಸುವ ಕೆಲವು ವಿಷಯಗಳೇನು? ಉದಾಹರಣೆಗೆ, ಈ ಲೋಕದ ಅತಿ ಮಹೋನ್ನತ ರಚನೆ ಮತ್ತು ಸೌಂದರ್ಯವು ಕೇವಲ ಅಕಸ್ಮಿಕ ಉತ್ಪತ್ತಿ ಎಂಬ ಅಭಿಪ್ರಾಯವು ಹೇಗಿದೆ? ಅಥವಾ ಈ ವಿಶ್ವವು ಕೇವಲ ಶೂನ್ಯದಿಂದ ಉತ್ಪತ್ತಿಯಾಯಿತು ಎಂಬುದು ಹೇಗಿದೆ? ಇಂತಹ ಬೇರೆ ಉದಾಹರಣೆಗಳನ್ನು ನೀವು ಹೇಳಬಯಸುವಿರಿ?`

`ಮಂಗಳವಾರ ಪಾಠದ ಕೊನೆಯ ಪ್ರಶ್ನೆಯ ಬಗ್ಗೆ ಯೋಚಿಸಿರಿ. ಕ್ರೂಜೆಯು ಮತ್ತು ಅದರ ಮೇಲೆ ಆದದ್ದನ್ನು ಆಲೋಚಿಸಿದರೆ, ರಕ್ಷಣೆಯ ಯೋಜನೆಗೆ ಬಹಳ ವಿರುದ್ಧವಾದ, ಕೇವಲ ಸುಳ್ಳಿನಿಂದ ಕೂಡಿದ ಕರ್ಮದ ಆಧಾರದಲ್ಲಿ ರಕ್ಷಣೆ ಎಂಬುದು ಕೇವಲ ವ್ಯರ್ಥವಾ ದದ್ದು ಏಕೆ?`