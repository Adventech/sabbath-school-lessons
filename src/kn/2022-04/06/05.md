---
title:  ಆತನು ನಮಗೋಸ್ಕರ ಸತ್ತನು
date:   02/11/2022
---

`ಯೋಹಾನ 3:14-18ನ್ನು ರೋಮಪುರ 6:23ನ್ನು ಓದಿರಿ. ಕ್ರಿಸ್ತನ ಸಾವು ನಮಗಾಗಿ ಏನು ಪೂರೈಸಿದ್ದಾನೆಂದು ಈ ವಾಕ್ಯವು ಹೇಳುತ್ತದೆ?`

ದೀಕ್ಷಾಸ್ನಾನ ಹೊಂದಲು ಯೇಸುವು ಯೋರ್ದಾನ್ ಹೊಳೆಯ ಹತ್ತಿರ ಬಂದಾಗ, ಸ್ನಾನಿಕನಾದ ಯೋಹಾನನು “ಇಗೋ! ಲೋಕದ ಪಾಪವನ್ನು ನಿವಾರಣೆ ಮಾಡುವ ದೇವರ ಕುರಿಮರಿ” ಎಂದು ಉದ್ಗರಿಸಿದನು. (ಯೋಹಾನ 1:29). ಈ ವಾಕ್ಯವು ಕ್ರಿಸ್ತನನ್ನು, ಹಳೇ ಒಡಂಬಡಿಕೆಯ ಕಾಲದಲ್ಲಿ ಎಲ್ಲಾ ನಿಜ ಯಜ್ಞಬಲಿಯನ್ನು ಸೂಚಿಸುತ್ತಿದ್ದ ನಿಜವಾದ ದೇವರ ಕುರಿಮರಿಯಾದನು ಎಂದು ಒಪ್ಪಿಕೊಳ್ಳುತ್ತಿದೆ.

ಆದರೆ ಪ್ರಾಣಿಯಜ್ಞಗಳು ತಾವಾಗಿಯೇ ಪಾಪಗಳನ್ನು ತೆಗೆದುಹಾಕುವುದಕ್ಕೆ ಸಾಧ್ಯವಿರಲಿಲ್ಲ (ಇಬ್ರಿಯ 10:4), ಅವುಗಳು ಮುಂದೆ ಕ್ರೂಜೆಯ ಮೇಲೆ ಅರ್ಪಿತನಾಗುವ ಕ್ರಿಸ್ತನ ಬಲಿದಾನದ ಪರಿಣಾಮದ ಆಧಾರದಲ್ಲಿಯೇ ಕ್ಷಮಾಪಣೆಯನ್ನು ಕೊಡುತ್ತಿದ್ದವು. “ನಾವು ಪಾಪಗಳನ್ನು ಒಪ್ಪಿಕೊಳ್ಳುವುದಾದರೆ, ಆತನು ನಂಬಿಗಸ್ತನೂ ಮತ್ತು ನೀತಿವಂತನೂ ಆಗಿದ್ದನು. ನಮ್ಮ ಪಾಪಗಳನ್ನು ಕ್ಷಮಿಸಿ ನಮ್ಮನ್ನು ಸಕಲ ಅನೀತಿಯಿಂದ ಪರಿಹರಿಸುವನು (ಹೋಹಾನ 1:9).

`ಯೋಹಾನ 3:16,17ನ್ನು ಓದಿರಿ, ನಾವು ಮಾಡಿರುವ ತಕ್ಕಹಾಗೆ ನಾವು ದಂಡನೆ ಹೊಂದುವುದಕ್ಕೆ ಯೋಗ್ಯರು ಎಂಬುದನ್ನು ವಿಶಿಷ್ಟವಾಗಿ ಪರಿಗಣಿ ಸಿದಾಗ, ಈ ವಾಕ್ಯದಿಂದ ಯಾವ ಮಹಾ ನಿರೀಕ್ಷೆಯನ್ನು ನಾವು ಹೊಂದ ಬಹುದು?`

ಇವೆಲ್ಲವೂ ಏನು ಅರ್ಥಕೊಡುತ್ತವೆಂದು ಆಲೋಚಿಸಿ ಅಖಂಡ ವಿಶ್ವವನ್ನೇ ಸೃಷ್ಟಿಸಿದ ಯೇಸುವೇ (ಯೋಹಾನ 1:1-3), ನಮ್ಮ ಪ್ರತಿಯೊಬ್ಬರಿಗೋಸ್ಕರ ನಮ್ಮ ಪಾಪಗಳಿಗಾಗಿ ಬಲಿದಾನವಾಗಿ, ಅರ್ಪಿಸಲ್ಪಟ್ಟನು. ಇದೆಲ್ಲದ್ದರಲ್ಲಿ, ನಾವು ಯಾವ ನಿಮಿತ್ತ ನ್ಯಾಯುತವಾಗಿ ಅಪರಾಧ ನಿರ್ಣಯ ಹೊಂದಬೇಕಿತ್ತೋ ಅದನ್ನು ಹೊಂದಬೇಕಿಲ್ಲ. ಇದುವೇ ಸುವಾರ್ತೆಯ ಮಹಾ ನಿರೀಕ್ಷೆಯು.

“ದೇವರು ಲೋಕದ ಮೇಲೆ ಎಷ್ಟೋ ಪ್ರೀತಿಯನ್ನಿಟ್ಟು ತನ್ನ ಒಬ್ಬನೇ ಮಗನನ್ನು ಕೊಟ್ಟನು” ನಮಗೋಸ್ಕರ ಸಾಯಲಿಕ್ಕಾಗಿ ಕೊ ಈಯೋಹಾನ 3:16) ಎಂದು ಯೇಸುಕ್ರಿಸ್ತನು ಪ್ರಕಟಿಸಿದನು. ಆದರೆ ಕ್ರಿಸ್ತನು ತನ್ನನ್ನೇ ನಮಗಾಗಿ ಸ್ವ-ಇಚ್ಛೆಯಹಿಂದಲೇ ಒಪ್ಪಿಸಿಕೊಟ್ಟನೆಂದು ಎಂದಿಗೂ ಮರೆಯ ಬಾರದು (ಇಬ್ರಿಯ 9:14), ಮಾರ್ಟಿನ್ ಲೂಥರ್ ಕೂಡ ಹೀಗೆ ವಿವರಿಸಿ ದ್ದಾರೆ “ಕ್ರೂಜೆಯು “ತನ್ನ ಹೃದಯದಲ್ಲಿ ಉರಿಯುತ್ತಿದ್ದ ಮಿತಿಯಿಲ್ಲದ ಪ್ರೀತಿಯೆಂಬ ಉರಿಯಲ್ಲಿ ಸುಡಲ್ಪಟ್ಟ ಯಜ್ಞ ಪೀಠವಾಗಿತ್ತು; ತನ್ನ ದೇಹ ಮತ್ತು ರಕ್ತವನ್ನು ಜೀವಂತ ಹಾಗೂ ಪರಿಶುದ್ಧ ಯಜ್ಞವಾಗಿ ಬಹಳ ತೀವ್ರವಾದ ನಿವೇದನೆಗಳಿಂದಲೂ ವಿಜ್ಞಾಪನೆಗಳಿಂದಲೂ, ಮಹಾ ಕೂಗಿನಿಂದಲೂ ತಾಪ ದುಃಖದ ಕಣ್ಣೀರಿನಿಂದ ತಂದೆಗೆ ಒಪ್ಪಿಸಿ ಕೊಟ್ಟನು (ಇಬ್ರಿಯ 5:7)”-ಲೂಥರನ ಬರಹಗಳು, ಸಂಪುಟ 13, ಪುಟ 319, (St. Luis, MO; Concordia Publishing House, 1956) ಕ್ರಿಸ್ತನು ಎಲ್ಲರಿಗಾಗಿ “ಒಂದೇ ಸಾರಿ ಸತ್ತನು” (ಇಬ್ರಿಯ 10:10) ಮತ್ತು “ನಿರಂತರವಾಗಿ ನಿಲ್ಲುವ ಒಂದೇ ಯಜ್ಞ”ವಾದನು (ಇಬ್ರಿಯ 10:12) ಯಾಕೆಂದರೆ, ಆತನು ಯಜ್ಞಬಲಿಯು ಸರ್ವ-ಸಮರ್ಥ ವಾಗಿದೆ ಮತ್ತು ತನ್ನ ಶಕ್ತಿಯನ್ನು ಎಂದಿಗೂ ಕಳೆದುಕೊಳ್ಳದು.

ಅದಕ್ಕಿಂತಲೂ ಹೆಚ್ಚಿನದು : “ತನ್ನ ಕೃಪೆಯ ಸುವಾರ್ತೆಯನ್ನು ಕೇವಲ ಒಂದೇ ಒಂದು ಆತ್ಮವು ಸ್ವೀಕರಿಸುವುದಾಗಿದ್ದರೂ, ಆ ಒಂದನ್ನೂ ರಕ್ಷಿಸುವು ದಕ್ಕಾಗಿ, ತಾವು ಶ್ರಮಸಂಕಟಗಳ, ಅಪಮಾನದ ಜೀವಿತವನ್ನು ಮತ್ತು ಅವಮಾನಕರ ಮರಣವನ್ನು ಕ್ರಿಸ್ತನು ಆಯ್ಕೆಮಾಡಿಕೊಳ್ಳು ವವನಿದ್ದನು”-ಎಲೆನ್ ಜಿ. ವೈಟ್, The Ministry of Healing, ಪುಟ 135.

`ಯೋಹಾನ 3:16ನ್ನು ಮತ್ತೊಮ್ಮೆ ಓದಿರಿ ಲೋಕವನ್ನು ಮತ್ತು “ಯಾವನಾ ದರೂ” ಎಂಬ ಪದಗಳ ಬದಲಾಗಿ ನಿಮ್ಮ ಹೆಸರನ್ನು ಸೇರಿಸಿ ಓದಿರಿ. ಈ ಅತ್ಯುತ್ತಮ ವಾಗ್ದಾನವನ್ನು ವಿಶೇಷವಾಗಿ ಪಾಪಕ್ಕೆ ಪ್ರೇರಿಸಲ್ಪಡುವಾಗ, ಪ್ರತಿ ಕ್ಷಣದಲ್ಲಿಯೂ ನಿಮ್ಮದನ್ನಾಗಿ ಮಾಡಿಕೊಳ್ಳ ಬಲ್ಲಿರಿ?`