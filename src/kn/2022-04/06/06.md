---
title:  ಕ್ರೂಜೆಯ ಅರ್ಥವು
date:   03/11/2022
---

1 ಕೊರಿಂಥ 1:18-24ನ್ನು ಓದಿರಿ, ಕ್ರೂಜೆಯ ಬಗ್ಗೆ ಪೌಲನು ಏನು ಹೇಳುತ್ತಿರುವನು ಮತ್ತು ಈ “ಲೋಕದ ಜ್ಞಾನಕ್ಕೆ ಇದನ್ನು ಹೇಗೆ ವ್ಯತ್ಯಾಸ ಮಾಡಿ ಹೇಳುತ್ತಿದ್ದಾನೆ? ಇಂದೂ ಸಹ “ಇಹಲೋಕ ಜ್ಞಾನವು” ಭೌತವಾಸ್ತವ ತಾವಾದ (Materialism, ಅಂದರೆ ಎಲ್ಲಾ ನಿಜಾಂಶಗಳೂ ಕೇವಲ ವಸ್ತುಗಳೇ ಅಂದರೆ ದೇವರು ಇಲ್ಲ ಮತ್ತು ಪ್ರಕೃತಿ ಮೀರಿದ ವಾಸ್ತವ ಬದುಕು ಇಲ್ಲ, ಕೇವಲ ಪ್ರಪಂಚ ವಸ್ತುಗಳೆ ಸರ್ವ ಸಂಪೂರ್ಣ ಎಂಬ ವಾದ)-ಈ ಜಗತ್ತಿ ನಾದ್ಯಂತ ಪ್ರಬಲವಾಗಿ ಹರಡಿರುವಾಗ ಕ್ರೂಜೆಯ ಸಂದೇಶವು ಏಕೆ ಮಹತ್ವದ್ದಾಗಿದೆ?

ಕ್ರಿಸ್ತನ ಕ್ರೂಜೆಯೇ ರಕ್ಷಣೆಯ ಚರಿತ್ರೆಯ ಕೇಂದ್ರವಾಗಿದೆ “ಕಲ್ವಾರಿಯ ಕ್ರೂಜೆಯ ಮೇಲಿಂದ ಪ್ರಕಟಿತ ಪ್ರೀತಿಯ ಆಳವನ್ನು ನಾವು ನಿತ್ಯಯುಗಗಳಲ್ಲಿಯೂ ಅಳೆಯಲಾಗದು. ಅಲ್ಲಿ (ಆ ಕ್ರೂಜೆಯಲ್ಲಿ ಕ್ರಿಸ್ತನ ಅಶಕ್ಯ ಪ್ರೀತಿಯು ಮತ್ತು ಸೈತಾನನ ಅನಿಯಂತ್ರಿತ ಸ್ವಾರ್ಥತೆಗಳು ಮುಖಾಮುಖಿಯಾಗಿ ನಿಂತವು”-ಸ್ಟೀಫನ್ ಎಸ್. ಹ್ಯಾಸ್ಕೆಲ್, The Cross and its Shadow (South Lancaster, M.A; Bible Training School, 1914), ಪುಟ.4.

ಕ್ರಿಸ್ತನು ದೀನನಾಗಿ ಮಾನವರಿಗಾಗಿ ತನ್ನನ್ನೇ ಈಡಾಗಿ ಒಪ್ಪಿಸಿಕೊಡುತ್ತಿದ್ದಾಗ, ಸೈತಾನನು ಆತನನ್ನು ಸಂಕಟ ಹಾಗೂ ಯಾತನೆಯಿಂದ ಆತನನ್ನು ಸುತ್ತು ವರೆದನು. ಕ್ರಿಸ್ತನು ಪ್ರತಿಮಾನವನು ಸಾಯುವ ಹಾಗೆ ಕೇವಲ ಸಹಜ ಸಾವನ್ನು ಹೊಂದಲಿಲ್ಲ. ಆತನು ಎರಡನೇ ಮರಣವನ್ನು ಅನುಭವಿಸುವವನಾಗಿ ಸತ್ತನು ಹೀಗೆ ಆತನನ್ನು ಸ್ವೀಕರಿಸುವ ಪ್ರತಿಯೊಬ್ಬರೂ ಆ ಎರಡನೆಯ ಮರಣವನ್ನು ಎಂದಿಗೂ ಅನುಭವಿಸಬೇಕಾಗಿರುವುದಿಲ್ಲ.

ಕ್ರೂಜೆಯ ಅರ್ಥದ ವಿಷಯವಾಗಿ, ನಾವು ಹಲವು ಪ್ರಮುಖ ವಿಚಾರಗಳನ್ನು ನೆನಪಿನಲ್ಲಿಡಬೇಕಾಗುತ್ತದೆ. ಮೊದಲನೆದಾಗಿ, ಕ್ರೂಜೆಯು ಪಾಪದ ವಿರುದ್ಧ ದೇವರು ತೋರುವ ಅತ್ಯುಚ್ಛ ನ್ಯಾಯ ದಂಡನೆಯ ಪ್ರಕಟಣೆಯಾಗಿದೆ (ರೋಮ 3:21-26), ಎರಡನೆಯದಾಗಿ, ಕ್ರೂಜೆಯು ಪಾಪಿಗಳಿಗಾಗಿ ದೇವರು ಪ್ರಕಟ ಮಾಡಿದ ಅತ್ಯುನ್ನತ ಪ್ರೀತಿಯಾಗಿದೆ. (ರೋಮ 5:8). ಮೂರನೆಯದಾಗಿ, ಕ್ರೂಜೆಯು ಪಾಪಗಳ ಮಹಾ ಸಂಕೋಲೆಯನ್ನು ಮುರಿಯುವ ಶಕ್ತಿಯ ಮಹಾ ಮೂಲಸ್ಥಾನವಾಗಿದೆ (ರೋಮ 6:22,23; 4ಕೊರಿಂಥ 1:17-24), ನಾಲ್ಕನೆ ಯದು, ಕ್ರೂಜೆ ಮಾತ್ರ ನಮ್ಮ ನಿತ್ಯ ಜೀವದ ನಿರೀಕ್ಷೆಯಾಗಿದೆ (ಫಿಲಿಪ 3:9-11; ಯೋಹಾನ 3:14-16; lಯೋಹಾನ 5:11,12). ಮತ್ತು ಐದನೆಯದು, ಕೂಜೆ ಮಾತ್ರ ಮುಂದೆ ವಿಶ್ವದಲ್ಲಿ ದಂಗೆಯಾಗದಂತೆ ತಡೆಯುವ ಪ್ರತಿಮದ್ದಾಗಿದೆ (ಪ್ರಕಟಣೆ 7:13-17, ಪ್ರಕ 22:3).

“ಇಹಲೋಕ ಜ್ಞಾನವು" ಯಾವುದೇ ಒಂದು ಮಹಾ ಸತ್ಯವನ್ನು ಸಹ ಕಂಡುಕೊಳ್ಳಲಾರದು. ಆದರೆ ಅದಕ್ಕೆ ವಿರುದ್ಧವಾಗಿ ಅಂದು ಇದ್ದ ಹಾಗೆ ಇಂದೂ ಕ್ರೂಜೆಯ ಬಗೆಗಿನ ಸಂದೇಶವು ಪ್ರಾಪಂಚಿಕ “ಹುಚ್ಚುತನವಾಗಿದೆ. ಈ ಜ್ಞಾನವು, ಬಹಳ ನಿಸ್ಸಂಶಯ ಸತ್ಯವಾಗಿರುವ ಸೃಷ್ಟಿಕರ್ತನ ಇರುವಿಕೆಯನ್ನೇ ಇದು ಒಪ್ಪಿಕೊಳ್ಳುವುದೇ ಇಲ್ಲ (ರೋಮ 1:18-20)ನ್ನು ನೋಡಿ).

“ಹುಚ್ಚುತನ” ಎಂಬರ್ಥದ ಗ್ರೀಕ್ ಪದಕ್ಕೆ ಸರಿಯಗಿ ಹೇಳುವುದಾದರೆ ಮಂದಬುದ್ದಿ, ವಿವೇಕರಹಿತ ಎಂಬರ್ಥಗಳಿವೆ-ಅಂದರೆ ಶಿಲುಬೆಯ ವಿಷಯದ ಪ್ರಸಂಗವು “ಇಹಲೋಕ ಜ್ಞಾನಕ್ಕೆ “ವಿವೇಕ ರಹಿತವಾಗಿದೆ. ಇಹಲೋಕಜ್ಞಾನವು ಯೇಸುವನ್ನು ಅಥವಾ ಆತನು ದಯಪಾಲಿಸುವ ರಕ್ಷಣೆಯನ್ನು - ಕ್ರೂಜೆಯ ಮೇಲೆ ಆತನು ಬದಲಿ ಮರಣ ಹೊಂದಿದ್ದನ್ನು ಗ್ರಹಿಸಲಾರದು.

`“ಇಹಲೋಕ ಜ್ಞಾನ"ದಿಂದ ಯಾವುದೇ ಸಣ್ಣ ಲಾಭವಿದ್ದರೂ, ನಾವು ಅದನ್ನು ನಾವು ನಂಬುವ ಯೇಸು ಮತ್ತು ಅದರ “ಪ್ರಸಂಗ ಹುಚ್ಚುತನದ” ಮೂಲಕ ಸಿಗುವ ನಿರೀಕ್ಷೆಗೆ (1 ಕೊರಿಂಥ 1:21) ತೊಡಕಾಗದಂತೆ ನಾವು ಏಕೆ ಎಚ್ಚರವಹಿಸಬೇಕು?`