---
title:  “ಮೃತರಾದ ನಿನ್ನವರು ಬದುಕುವರು”
date:   19/10/2022
---

`ಯೆಶಾಯ 26:14,19ನ್ನು ಓದಿರಿ, ನಿತ್ಯವಾಗಿ ನಾಶವಾಗುವವರಿಗೂ (ಯೆಶಾಯ 26:14 ಮತ್ತು ಮಲಾಕಿ 4:1) ಮತ್ತು ನಿತ್ಯಜೀವ ಹೊಂದು ವವರಿಗೂ (ಯಶಾಯ 26:19) ಇರುವ ವ್ಯತ್ಯಾಸವೇನು?`

ಯೆಶಾಯನ ಪುಸ್ತಕವು ದೇವರ ಮಹಾ ಪ್ರಭುತ್ವಕ್ಕೂ ಹಾಗೂ ನಮ್ಮ ಮಾನವ ದುಸ್ಥಿತಿಗೂ ಮಹಾ ವ್ಯತ್ಯಾಸಗಳನ್ನು ತೆರೆದಿಡುತ್ತದೆ (ಯೆಶಾಯ 40 ನೋಡಿರಿ). ನಾವು ಉದುರುವ ಹುಲ್ಲಿನ ಮತ್ತು ಬಾಡುವ ಹೂವಿನ ಹಾಗೆ ಇದ್ದರೆ, ದೇವರ ಮಾತು ನಿತ್ಯನಿತ್ಯಕ್ಕೂ ಇರುತ್ತವೆ (ಯೆಶಾಯ 40:6-8). ನಮ್ಮ ಮಾನವ ಪಾಪಸ್ವಭಾವದ ಹೊರತಾಗಿಯೂ, ದೇವರ ರಕ್ಷಣಾರ್ಥವಾದ ಕೃಪೆಯು ಎಲ್ಲಾ ಮಾನವರಿಗೂ ಒದಗಿಸಲಾಗಿದೆ ಮತ್ತು ಅನ್ಯರ ಸಹಿತವಾಗಿ ಯಾರು ಆತನ ಒಡಂಬಡಿಕೆಯನ್ನು ಸ್ವೀಕರಿಸಿ ಸಬ್ಬತ್ತನ್ನು ಕೈಗೊಳ್ಳುವರೋ ಆಗ ಅದು ಕಾರ್ಯಗತವಾಗುತ್ತದೆ.

ಯೆಶಾಯನ ಗ್ರಂಥದಲ್ಲಿ ಪುನರುತ್ಥಾನದ ನಿರೀಕ್ಷೆಯ ಬಗ್ಗೆ ಮಹತ್ತರವಾಗಿ ವಿಸ್ತರಿಸಿ ಬರೆದಿದೆ. ಇದರ ಹಿಂದಿನ ಪುನರುತ್ಥಾನದ ಉಲ್ಲೇಖಗಳು ಹೆಚ್ಚಾಗಿ ವೈಯಕ್ತಿಕ ದೃಷ್ಟಿಕೋನದಲ್ಲಿ ವ್ಯಕ್ತಪಡಿಸುತ್ತದೆ. (ಯೋಬ 19:25-27, ಕೀರ್ತನೆ 49:15, 71:20). ಆದರೆ ಯೇಶಾಯ ಪ್ರವಾದಿಯು ಈ ಪುನರುತ್ಥಾನದ ಪ್ರಸ್ತಾಪದಲ್ಲಿ ತನ್ನನ್ನು ಮತ್ತು ಒಡಂಬಡಿಕೆಗೆ ಒಳಗಾದ ವಿಶ್ವಾಸಿಗಳನ್ನು ಸೇರಿಕೊಂಡು ಮಾತಾಡಿದ್ದಾನೆ (ಯೇಶಾಯ 26:19).

ಯೆಶಾಯ 26ರಲ್ಲಿ ನೀತಿವಂತರಿಗೂ ಮತ್ತು ದುಷ್ಟರಿಗೂ ಇರುವ ವಿಭಿನ್ನ ಅಂತ್ಯಸ್ಥಿತಿಯ ಬಗ್ಗೆ ಸ್ಪಷ್ಟವ್ಯತ್ಯಾಸಗಳನ್ನು ಗುರುತಿಸಲಾಗಿದೆ. ಒಂದುಕಡೆ ಆ ದುಷ್ಟರು ಇನ್ನೆಂದಿಗೂ ಜೀವವನ್ನು ಕಾಣದೆ, ಎರಡನೇ ಮರಣದಲ್ಲಿ (ಪ್ರಕ 21:8) ನಾಶವಾಗಿ ಅವರು ಹಾಗೆಯೇ ಗತಿಸಿಯೇ ಹೋಗುವರು. ಅವರು ಸಂಪೂರ್ಣ ನಾಶವಾಗಿ, ಅವರ ಜ್ಞಾಪಕವೆಲ್ಲವೂ ನಿತ್ಯಕ್ಕೂ ಅಳಿದುಹೋಗುವವು (ಯೆಶಾಯ 26:14) ಮರಣದ ನಂತರ ಯಾವುದೇ ಜೀವಾತ್ಮವಾಗಲೀ ಅಥವಾ ಆತ್ಮಗಳಾಗಲೀ ಉಳಿದುಕೊಳ್ಳುವುದಿಲ್ಲವೆಂಬ ಬೋಧೆಯನ್ನು ದಿಟವಾಗಿ ತೋರಿಸು ತದೆ. ಮುಂದಿನ ಕಾಲಗಳಲ್ಲಿ ಬರುವ ದುಷ್ಟರ ಅಂತಿಮ ನಾಶನದ ಕುರಿತು ಕರ್ತನು ಇನ್ನೊಂದು ಕಡೆ ಹೇಳಿರುವುದೇನೆಂದ, ದುಷ್ಟರು ಸಂಪೂರ್ಣ ವಾಗಿ ಸುಟ್ಟುಹೋಗುವರು, “ಬೇರು, ರೆಂಬೆಗಳನ್ನೂ ಬಿಡದೆ ಬಿಡದಿರುವುದು (ಮಲಾಕಿಯ4:1).

ಇನ್ನೊಂದು ಕಡೆ, ನೀತಿವಂತರಾಗಿ ಸತ್ತವರು ಮರಣದಿಂದ ಎಬ್ಬಿಸಲ್ಪಟ್ಟು ತಮ್ಮ ನಿತ್ಯಬಹುಮಾನವನ್ನು ಪಡೆಯುವರು. ಯೆಶಾಯ 28ನೇ ಅಧ್ಯಾಯವು ಕರ್ತನಾದ ದೇವರು “ಮರಣವನ್ನು ಶಾಶ್ವತವಾಗಿ ನಿರ್ನಾಮ ಮಾಡುವನು” ಮತ್ತು ಕರ್ತನಾದ ದೇವರು ಎಲ್ಲರ ಮುಖದಲ್ಲಿನ ಕಣ್ಣೀರನ್ನು ಒರೆಸಿಬಿಡುವನು” ಎಂದು ಸ್ಪಷ್ಟಮಾಡುತ್ತಿದೆ. ಯೆಶಾಯ 26ರಲ್ಲಿ ಈ ಮಾತನ್ನು ಓದುವೆವು: “ಮೃತರಾದ ನಿನ್ನವರು ಬದುಕುವರು” (ಯೆಶಾಯ 26) ಅಂತಿಮ ಪುನರು ಸ್ಥಾನವು ಕ್ರಿಸ್ತನಲ್ಲಿ ಸತ್ತಿರುವ ನಿಮ್ಮ ಪ್ರಿಯರ ಸಹಿತವಾಗಿ, ಎಲ್ಲಾ ಯುಗಗ ಳಲ್ಲಿಯೂ ಸತ್ತಿರುವ ನೀತಿವಂತರನ್ನು ಒಟ್ಟಾಗಿ ಬರಮಾಡುವುದು.

`ನಮಗೆ ಯಾವ ನಿರೀಕ್ಷೆಯೂ, ಭರವಸೆಯೂ ಇಲ್ಲದೇ, ನಮ್ಮ ಸಾವು ಎಲ್ಲವುಗಳ ಅಂತ್ಯವೇ ಹೊರತು ಬೇರೇನು ಅಲ್ಲವೆಂದು ಕಲ್ಪಿಸಿಕೊಳ್ಳಿರಿ. ಮತ್ತು ಇನ್ನೂ ಕೆಟ್ಟದಾಗಿ, ನಮ್ಮನ್ನು ತಿಳಿದವರು ಕೂಡ ಕಾಣದೇ ಹೋಗಿ, ಅವರು ಬದುಕಿಯೇ ಇರಲಿಲ್ಲವೆಂಬಂತೆ ಕಳೆದುಹೋಗಿ, ನಾವು ಬದುಕಿದ್ದದ್ದರಲ್ಲಿ ಯಾವ ಅರ್ಥವೇ ಇಲ್ಲವೆಂಬಂತಾದರೆ, ಗತಿಯೇನು ಊಹೆಮಾಡಿರಿ. ಈ ಅಂತ್ಯ ಸ್ಥಿತಿಗೆ ವಿರುದ್ಧವಾಗಿರುವ ನಮ್ಮ ನಿರೀಕ್ಷೆಯು ಹೇಗೆ ವ್ಯತ್ಯಾಸವಾಗಿದೆ?`