---
title:  ಹಳೆಯ ಒಡಂಬಡಿಕೆಯ ನಿರೀಕ್ಷೆ
date:   15/10/2022
---

### ಈ ವಾರದ ಕಲಿಕೆಗಾಗಿ ಮುಂದಿನವುಗಳನ್ನು ಓದಿರಿ
ಯೋಬನು 19:25-27, ತಿಮೋ 6:16; ಕೀರ್ತನೆ 49; ಕೀರ್ತನೆ 71; ಯೆಶಾಯ 26:14,19; ದಾನಿಯೇಲ 12.

> <p>ಸ್ಮರಣವಾಕ್ಯ</p>
> “ಅಬ್ರಹಾಮನು ಪರಿಶೋಧಸಲ್ಪಟ್ಟಾಗ ನಂಬಿಕೆಯಿಂದಲೇ ಇಸಾಕನನ್ನು ಸಮರ್ಪಿಸಿದನು. ಆತನು ಆ ವಾಗ್ದಾನವನ್ನು ಹೊಂದಿದ್ದರೂ ಆ ಒಬ್ಬನೇ ಮಗನನ್ನು ಸಮರ್ಪಿಸುವುದಕ್ಕೆದ್ದನು. ತನ್ನ ಮಗನು ಸತ್ತರೂ ದೇವರು ಅವನನ್ನು ಬದುಕಿನ ಸಮರ್ಥನಿದ್ದಾನೆಂದು ತಿಳುಕೊಂಡನು. ಮತ್ತು ಸತ್ತವರೊಳ ಗಿಂದಲೇ ಜೀವಿತನಾಗಿ ಬಂದವನಂತೆ ಅವನನ್ನು ಹೊಂದಿದನು”. (ಇಬ್ರಿಯರಿಗೆ 11:17,19)

ಹಳೆಯ ಒಡಂಬಡಿಕೆಯಲ್ಲಿರುವ ನಿರೀಕ್ಷೆಯು, ಗ್ರೀಕ್ ತತ್ವವಾದ 'ಆತ್ಮವು ಸಹಜವಾಗಿ ಅಮರವಾಗಿದೆ' ಎಂಬುದರ ಮೇಲೆ ನಿಂತುಕೊಳ್ಳದೆ, ಬೈಬಲಿನ ಬೋಧನೆಯಾದ ಸತ್ತವರ ಅಂತಿಮ ಪುನರುತ್ಥಾನದ ಮೇಲೆಯೇ ಆಧಾರ ಗೊಂಡಿದೆ.

ಆದರೆ, ಇಲ್ಲದಿರುವ-ಮಾನವ ದೇಹವು, ಉರಿದು ಬೂದಿಯಾಗಿಯೂ, ಅಥವಾ ಯಾವುದೋ ವಿಧದಲ್ಲಿ ಕೊಳೆತುಹೋದದ್ದು ಹೇಗೆ ಪುನಃ ಜೀವವನ್ನು ಹೊಂದುವುದು? ಸತ್ತವರೊಬ್ಬರು, ಬಹುಶ ಅನೇಕ ಶತಮಾನಗಳು ಅಥವಾ ಸಹಸ್ರಮಾನಗಳ ನಂತರ ತಮ್ಮ ವ್ಯಕ್ತಿತ್ವವನ್ನು ಹೇಗೆ ಮನಃ ಪಡಕೊಳ್ಳುವುದು?

ಈ ಪ್ರಶ್ನೆಗಳು ಜೀವದ ಮರ್ಮವನ್ನು ಅವಲೋಕಿಸಲು ನಮ್ಮನ್ನು ನಡೆಸು ವುದು. ನಾವು ದೇವರ ಕೃಪೆಯಿಂದ ದಿನಾಲು ಅನುಗ್ರಹಿಸುವ ಜೀವದಿಂದ ನಾವು ಜೀವಿಸುತ್ತಾ, ಇದರಲ್ಲಿ ಆನಂದಿಸುತ್ತೇವೆ. ಜೀವದ ಮೂಲ ಉತ್ಪತ್ತಿಯಲ್ಲಿ ಪ್ರಕೃತಿಯನ್ನು ಮೀರಿದ ಶಕ್ತಿಯನ್ನು ನಾವು ಅರಿಯಲು ಪ್ರಾರಂಭಿಸುವುದಕ್ಕೆ ಮುನ್ನ, ಆದಿಯಲ್ಲಿ ದೇವರು ತನ್ನ ಮಾತಿನ ಶಕ್ತಿಯಿಂದ ನಿರ್ಜೀವ ಸ್ಥಿತಿಯಿಂದ ಜೀವವನ್ನು ಬರಮಾಡಿದನೆಂದು ನಾವು ಅರಿತಿದ್ದೇವೆ. (ಆದಿಕಾಂಡ 1, ಕೀರ್ತನೆ 33:6,9), ದೇವರು ಮೊದಲಬಾರಿ ಭೂಮಿಯ ಮೇಲೆ ಜೀವವನ್ನು ಶೂನ್ಯ ದಿಂದ (ಗ್ರೀಕ್ನಲ್ಲಿ: ex nihilo) ಉತ್ಪತ್ತಿ ಮಾಡಿದನಾದರೆ, ಮಾನವ ಜೀವ ವನ್ನು ಆತನು ಪುನಃ ಸೃಷ್ಟಿಸಿ, ಅದರ ಮೂಲ ವ್ಯಕ್ತಿತ್ವದ ಗುರುತನ್ನು ಪುನಃ ಸ್ಥಾಪಿಸಬಲ್ಲ ಶಕ್ತಿಯ ಬಗ್ಗೆ ನಾವೇಕೆ ಸಂಶಯಪಡಬೇಕು?

ವಾರದಲ್ಲಿ, ಕೊನೆಯ (ಅಂತಿಮ) ಪುನರುತ್ಥಾನದ ವಿಷಯವು ಹಳೆಯ ಒಡಂಬಡಿಕೆಯ ಕಾಲಗಳಲ್ಲಿ ಹೇಗೆ ವಿವರಣೆ ಪಡೆದಿದೆ ಎಂಬುದನ್ನು ಯೋಬನ ಕೆಲವು ಮಾತುಗಳು, ಕೀರ್ತನಗಾರರು ಮತ್ತು ಯೆಶಾಯ, ದಾನಿಯೇಲ ಪ್ರವಾದಿಗಳ ಮಾತುಗಳನ್ನು ವಿಶೇಷವಾಗಿ ನೋಡಿ ತಿಳಿಯೋಣ.

_*ಈ ವಾರದ ಪಾಠಗಳನ್ನು ಅಕ್ಟೋಬರ್ 22ರ ಸಬ್ಬತ್ತಿಗಾಗಿ ಕಲಿಯಿರಿ._