---
title:  ಪಾಪಮಯ ಲೋಕದಲ್ಲಿ ಮರಣ
date:   01/10/2022
---

### ಈವಾರದ ಅಧ್ಯಯನಕ್ಕಾಗಿ ಈ ಮುಂದಿನ ವಾಕ್ಯಗಳನ್ನು ಓದಿರಿ
ಆದಿಕಾಂಡ 2:16,17; ಆದಿಕಾಂಡ 3:1-7; ಕೀರ್ತನೆಗಳು 115:17; ಯೋಹಾನ 5:28,29; ರೋಮಪುರ 5:12; 2ಕೊರಿಂಥ 5:21.

> <p>ಸ್ಮರಣವಾಕ್ಯ</p>
> “ಆದ್ದರಿಂದ ಒಬ್ಬ ಮನುಷ್ಯನಿಂದಲೇ ಪಾಪವೂ ಲೋಕದೊಳಗೆ ಸೇರಿತು ಮತ್ತು ಪಾಪದಿಂದ ಮರಣವೂ ಸೇರಿತು; ಎಲ್ಲರೂ ಪಾಪಮಾಡಿದ್ದರಿಂದ ಮರಣವು ಹೀಗೆ ಎಲ್ಲಾ ಮನುಷ್ಯರಿಗೂ ವ್ಯಾಪಿಸಿತು” ರೋಮಪುರದವರಿಗೆ 5:12.

ದೇವರು ಈ ಲೋಕದ ಮತ್ತು ವಿಶ್ವದ ಉತ್ಪತ್ತಿಯಲ್ಲಿ ಕ್ರಿಸ್ತನನ್ನು ದೈವೀಕ ಕಾರ್ಯಭಾರಿಯನ್ನಾಗಿಸಿದ್ದವು (ಯೋಹಾನ 1:1-3,10, ಕೊಲಸ್ಸೆ 1:16, ಇಬ್ರಿಯ 1:2). ಆದರೆ ತಂದೆಯಾದ ದೇವರು ಕ್ರಿಸ್ತನ ಮೇಲೆ ವಿಶೇಷ ಗೌರವವನ್ನು ಕ್ರಿಸ್ತನಿಗೆ ಕೊಟ್ಟು, ತಾವಿಬ್ಬರೂ ಒಟ್ಟಿಗೆ ಈ ಲೋಕವನ್ನು ಸೃಷ್ಟಿಸುವೆವು ಎಂದು ಪ್ರಕಟಿಸಿದಾಗ, “ಲೂಸಿಫರನು ಕ್ರಿಸ್ತನ ಮೇಲೆ ದ್ವೇಷ ಹಾಗೂ ಹೊಟ್ಟೆಕಿಚ್ಚು ಪಟ್ಟನು” (ಎಲೆನ್ ಜಿ. ವೈಟ್, The Story of Redemption, ಪುಟ 14) ಮತ್ತು ಅವನ ವಿರುದ್ಧ ಕೇಡನ್ನು ಆಲೋಚಿಸಿದನು.

ಪರಲೋಕದಿಂದ ತಳ್ಳಲ್ಪಟ್ಟವನಾಗಿದ್ದರಿಂದ, ಸೈತಾನನು “ಆದಾಮ ಮತ್ತು ಹವ್ವಳ ಸಂತೋಷವನ್ನು ನಾಶಮಾಡಲು “ತೀರ್ಮಾನಿಸಿದನು ಮತ್ತು ಹೀಗೆ “ಪರಲೋಕದಲ್ಲಿ ದುಃಖವನ್ನು ಉಂಟುಮಾಡಿದನು” ಅವನು “ಹೇಗಾದರೂ ಅವರನ್ನು (ಆದಾಮ ಮತ್ತು ಹಬ್ಬ ವಂಚಿಸಿ ಅವಿಧೇಯರನ್ನಾಗಿಸಿದರೆ, ದೇವರು ಅವರನ್ನು ಕ್ಷಮಿಸಲು ಯಾವುದೋ ಅವಕಾಶವನ್ನು ಮಾಡುವನು ಮತ್ತು ಆಗ ತಾನೂ ಮತ್ತು ಬಿದ್ದು ಹೋದ ಎಲ್ಲ ದೂತರೂ ಸಹ ಅವರಿಗೆ ತೋರಿದ ದೇವರ ಕರುಣೆಯಲ್ಲಿ ತಾವೂ ಕೂಡ ಪಾಲನ್ನು ಹೊಂದುವುದಕ್ಕೆ ಅನುಕೂಲಿಸುತ್ತದೆ” ಎಂದು ಕಲ್ಪಿಸಿಕೊಂಡನು. The Story of Redemption, ಪುಟ 27. ಸೈತಾನನ ಈ ತಂತ್ರದ ಬಗ್ಗೆ ಸಂಪೂರ್ಣ ಅರಿವಿದ್ದ ದೇವರು, ಆದಾಮ ಮತ್ತು ಹವರು ತಮ್ಮನ್ನು ಶೋಧನೆಗೆ ತೆರೆದುಕೊಳ್ಳಬಾರದೆಂದು ಎಚ್ಚರಿಸಿದನು (ಆದಿ 2:16,17). ಅಂದರೆ ಈ ಜಗತ್ತು ಇನ್ನೂ ಪರಿಪೂರ್ಣವೂ, ಕಳಂಕರಹಿತವೂ ಆಗಿದ್ದಾಗಲೇ, ಮನುಷ್ಯರು ಅನುಸರಿಸಬೇಕಾದ ಸೃಷ್ಟಿ ನಿರ್ಬಂಧಗಳಿದ್ದವು.

ಈ ವಾರದಲ್ಲಿ ಆದಾಮ ಹವ್ವರ ಬೀಳುವಿಕೆ, ಪಾಪ ಮತ್ತು ಮರಣಗಳು ಹೇಗೆ ನಮ್ಮ ಲೋಕವನ್ನು ಆಕ್ರಮಿಸಿದವು, ಮತ್ತು ಅಂದು ಏದೇವಿನಲ್ಲಿಯೇ ದೇವರು ಹೇಗೆ ನಿರೀಕ್ಷೆಯ ಮಾನವರಿಗೆ ನಿರೀಕ್ಷೆಯ ಬೀಜವನ್ನು ಬಿತ್ತಿದನು ಎಂಬುದನ್ನು ಅವಲೋಕಿಸುವೆವು.

_ಅಕ್ಟೋಬರ್ 8ರ ಸಬ್ಬತ್ತಿಗೆ ಈ ವಾರದ ಪಾಠಗಳನ್ನು ಓದಿ ಸಿದ್ಧರಾಗಿರಿ._