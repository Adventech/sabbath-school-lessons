---
title:  ಪಾಪದ ಪರಿಣಾಮಗಳು
date:   05/10/2022
---

`ಆದಿಕಾಂಡ 3:7-19 ಮತ್ತು ರೋಮ 5:12ರ ಪ್ರಕಾರ ಪಾಪದ ಮುಖ್ಯ ಪರಿಣಾಮಗಳೇನು?`

ಸರ್ಪದ ಒತ್ತಾಯಪೂರ್ವಕ ಬೋಧನೆಯ ಸೆಳವಿಗೆ ಒಳಗಾಗಿ, ತಾನು ಮುಂದುವರೆಯುತ್ತಿದ್ದ ಮಾರ್ಗದ ದೂರಗಾಮಿ ಪರಿಣಾಮಗಳನ್ನು ಹವ್ವಳು ಎದುರು ನೋಡಲಿಲ್ಲ. ಆ ನಿಷೇಧಿತ ಹಣ್ಣನ್ನು ತಿನ್ನುವುದಷ್ಟರಲ್ಲೇ ಆದು ನಿಜವಾಗಿ ಸೂಚಿಸುತ್ತಿದ್ದ ಅಂಶಗಳಿಗಿಂತ ಹೆಚ್ಚು ಪ್ರಧಾನವಾಗಿರಲಿಲ್ಲ. ಅಂತಹ ಅವಿಧೇಯತೆಯ ಕೃತ್ಯದಿಂದ, ಹವ್ವಳು ತನ್ನ ನಿಷ್ಠೆಯನ್ನು ದೇವರಿಂದ ಕಡಿದು, ಹೊಸ ನಿಷ್ಠೆಯನ್ನು ಸೈತಾನನಿಗೆ ತೋರಿಸುವವಳಾದಳು.

ಆದಿಕಾಂಡ 3ರಲ್ಲಿ ಆದಾಯ ಹವ್ವಳ ಬೀಳುವಿಕೆಯಿಂದ ಆದ ಮಹಾ ಘೋರ ಪರಿಣಾಮಗಳನ್ನು ವಿವರಿಸುತ್ತದೆ. ತತ್ವಬೋಧನೆಯ ದೃಷ್ಟಿಯ ಪ್ರಕಾರ, ಅವರಿಬ್ಬರು ದೇವರಿಗೆ ಹೆದರಿ, ದೇವರಿಂದ ತಮ್ಮನ್ನು ಕಾಣದಂತೆ ಮರೆಯಾಗಿ ಹೋದರು. (ಆದಿ 3:8). ಸಾಮಾಜಿಕ ಮನಸ್ಥಿತಿಯ ಪ್ರಕಾರ ಅವರು ತಮ್ಮ ಬಗ್ಗೆ ನಾಚಿಕೊಂಡು, ಒಬ್ಬರನ್ನೊಬ್ಬರು ಪರಸ್ಪರ ದೂಷಿಸಿದರು (ಆದಿ 3:7, 9-13). ಶಾರೀರಿಕ ದೃಷ್ಟಿಯಲ್ಲಿ ಅವರು ಬೆವರುತ್ತಾರೆ, ನೋವು ಅನುಭವಿಸುವರು ಮತ್ತು ಅಂತ್ಯದಲ್ಲಿ ಸಾಯುವರು (ಆದಿ 3:16-19), ಮತ್ತು ನೈಸರ್ಗಿಕವಾಗಿ, ಆ ನಿಸರ್ಗವು ಕ್ಷೀಣವಾಯಿತು (ಆದಿ 3:17,18).

ಏದೇನಿನ ಉದ್ಯಾನವು ಮುಂಚೆ ಅಂದವಾಗಿಯೂ, ಹರ್ಷದಾಯಕ ವಾಗಿಯೂ ಇದ್ದದ್ದು ಈಗ ಮರೆಯಾಯಿತು. “ಕೊಳೆಯುವ ಮೊದಲ ಕುರುಹು ಗಳನ್ನು ಬಾಡುವ ಹೂವು ಮತ್ತು ಎಲೆ ಉದುರುವುದನ್ನು ಅವರು ನೋಡೊದಾಗ, ಆದಾಮ ಮತ್ತು ಅವನ ಸಹಚಾರಿಣಿಯು ಈಗ ಸತ್ತ ಇಬ್ಬರಿಗಾಗಿ ಗೋಳಾಡುವುದಕ್ಕಿಂತಲೂ ಹೆಚ್ಚಾಗಿ ಗೋಳಿಟ್ಟರು. ಬಹಳ ಮೃದು ಹಾಗೂ ಬಳುಕುವ ಹೂಗಳ ಅವಸಾನವು ದುಃಕ್ಕೆ ಕಾರಣವಾಯಿತು; ಆದರೆ ಉತ್ತಮವಾದ ಮರಗಳು ತಮ್ಮ ಎಲೆಗಳನ್ನು ಉದುರಿಸಿದಾಗ, ಅವರ ಮನಸ್ಸುಗಳಿಗೆ ಪ್ರತಿ ಜೀವವುಳ್ಳ ವಸ್ತುವಿಗೆ ಮರಣವೇ ಪಾಲು ಎಂಬ ಕಟು ವಾಸ್ತವತೆಯು, ಬಹಳ ಸ್ಪಷ್ಟವಾಗಿ ತೋರಬಂದಿತು”-ಎಲೆನ್ ಜಿ. ವೈಟ್, Patriachs and Prophets, ಪುಟ 62.

ಜೀವವು ನಿಂತುಹೋಗುವ ಅರ್ಥದಲ್ಲಿ, ಆದಾಮ ಮತ್ತು ಹವ್ವಳು ತಕ್ಷಣ ಸಾಯಲಿಲ್ಲ, ಆದರೆ ಅದೇ ದಿನದಲ್ಲಿ ಮರಣದಂಡನೆಯ ತೀರ್ಪು ಪ್ರಾಪ್ತವಾಯಿತು. ಕರ್ತನು ಆದಾಮನಿಗೆ” ನೀನು ಪುನಃ ಮಣ್ಣಿಗೆ ಸೇರುವ ತನಕ ನಿನ್ನ ಆಹಾರವನ್ನು ನಿನ್ನ ಮುಖದ ಬೆವರಿನಲ್ಲಿ ಸಂಪಾದಿಸಿ ತಿನ್ನಬೇಕು, ಯಾಕೆಂದರೆ ನೀನು ಮಣ್ಣಿನಿಂದ ತೆಗೆಯಲ್ಪಟ್ಟವನಲ್ಲವೇ, ನೀನು ಪುನಃ ಮಣ್ಣಿಗೆ ಸೇರಬೇಕು” ಆದಿ 3:19) ಎಂದು ಹೇಳಿದನು. ಆ ಬೀಳುವಿಕೆಯು ಪೂರ್ಣ ಮಾನವಕುಲಕ್ಕೆ ಬಹಳ ದುರಂತ ಪರಿಣಾಮಗಳನ್ನು ತಂದಿತು. ಅಪೊಸ್ತಲ ಪೌಲನು “ಹೇಗೆ ಒಬ್ಬ ಮನುಷ್ಯನಿಂದ ಪಾಪವೂ ಮತ್ತು ಪಾಪದಿಂದ ಮರಣವೂ ಭೂಮಿಗೆ ಬಂದಿತೋ.. ಹಾಗೆಯೇ ಮರಣವು ಎಲ್ಲಾರಿಗೂ ಉಂಟಾಯಿತು, ಯಾಕೆಂದರೆ ಎಲ್ಲ ಪಾಪ ಮಾಡಿರುವರು” ರೋಮಪುರ 5:12) ಎಂದು ವಿವರಿಸಿದ್ದಾನೆ.

ಬಹಳ ನೋವಿನ ಮತ್ತು ದುಃಖಕರ ಸಂಗತಿ ಏನೆಂದರೆ ಎಲ್ಲಾ ಯುಗಗಳಲ್ಲಿ ಮಾನವರು ಅನುಭವಿಸಿರುವಂತೆಯೇ, ನಾವು ಇಂದು ಏದೇನಿನಲ್ಲಿ ಆದದ್ದರ ಪರಿಣಾಮಗಳಿಂದ ನರಳುತ್ತಿದ್ದೇವೆ. ಆದರೂ ಯೇಸುವು ಮತ್ತು ಕ್ರೂಜೆಯ ನಿಮಿತ್ತ ಮುಂದೆಂದೂ ಪಾಪವು ಪುನಃ ಕಾಣಿಸಿಕೊಳ್ಳದ ಲೋಕದಲ್ಲಿ ನಾವು ನಿತ್ಯ ಜೀವವನ್ನು ಪಡೆಯುವೆವು ಎಂಬ ನಿರೀಕ್ಷೆಯು ನಮಗಿರುವುದರಿಂದ ನಾವು ಎಷ್ಟು ಕೃತಜ್ಞರಾಗಿರಬೇಕು.

`ಹವ್ವಳ ದುರಂತ ಅನುಭವವನ್ನು ಅವಲೋಕಿಸಿದಾಗ, ನಮ್ಮ ಪಾಪಕಾರ್ಯದ ಪರಿಣಾಮಗಳ ಬಗ್ಗೆ ನಾವೇನು ಕಲಿತುಕೊಳ್ಳಬಹುದು?`