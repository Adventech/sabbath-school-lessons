---
title:  ನೀವು ಹೇಗೂ ಸಾಯುವುದಿಲ್ಲ
date:   04/10/2022
---

`ಆದಿಕಾಂಡ 3:4ನ್ನು ಓದಿರಿ. ಸಹಸ್ರಮಾನಗಳ ಅಂತರದಲ್ಲಿ ಈ ಸುಳ್ಳು ಯಾವ ಯಾವ ರೂಪಗಳಲ್ಲಿ ಪುನರುಚ್ಛರಿಸಲಾಗುತ್ತಿದೆ?`

ಈ ಸುಳ್ಳಿನ ಬಹಳ ಶಕ್ತಿಯುತ ಪ್ರತಿಪಾದನೆಯ ಒಂದು ರೂಪ ಯಾವುದೆಂದರೆ ಆತ್ಮವು ಅಮರ ಎಂಬ ತೀರಾ ಸಾಮಾನ್ಯವಾದ ನಂಬಿಕೆ. ಈ ತಿಳುವಳಿಕೆಯೇ ಅನೇಕ ಪುರಾತನ ಧರ್ಮಗಳ ಮತ್ತು ತತ್ವಗಳ ಆಧಾರವಾಗಿದೆ. ಪುರಾತನ ಐಗುಪ್ತದಲ್ಲಿ ಈ ನಂಬಿಕೆಯಿಂದ ಪ್ರಭಾವದಲ್ಲಿ ಶವಗಳನ್ನು ಸುವಾಸನಾದ್ರವ್ಯಗಳಿಂದ ರಕ್ಷಿಸಿದ ಮತ್ತು ಹೂಣಿಡುವ ಸೌಧಗಳನ್ನು ಕಟ್ಟಿಸುತ್ತಿದ್ದರು. ಅದರ ಒಂದು ರೂಪ, ಐಗುಪ್ತದ ಪಿರಮಿಡ್ ಗಳು.

ಇದೇ ಕಲ್ಪನೆಯು ಗ್ರೀಕ್ ತತ್ವಜ್ಞಾನದ ಒಂದು ಮುಖ್ಯ ಆಧಾರ ಸ್ಥಂಭ ವಾಯಿತು. ಉದಾಹರಣೆಯಾಗಿ The Republic of Plato ಎಂಬ ಪುಸ್ತಕದಲ್ಲಿ ಸಾಕ್ರೆಟೀಸ್ ಅದೇ ಧಾಟಿಯಲ್ಲಿ “ಆತ್ಮವು ಅಮರವಾದದ್ದು ಮತ್ತು ನಾಶವಾಗದಿ ರುವುದೂ ಮತ್ತು ನಮ್ಮ ಆತ್ಮಗಳು ಹೇಡ್ಸ್ (Hades-ನರಕ)ನಲ್ಲಿ ನಿಜವಾಗಿಯೂ ಇರುತ್ತವೆ” ಎಂದು ವಾದಿಸುತ್ತಾನೆ. ಇಂತಹ ತಾತ್ವಿಕ ಗ್ರಹಿಕೆಗಳೇ ಹೆಚ್ಚಿನ ಪಾಶ್ಚಾತ್ಯ ಸಂಸ್ಕೃತಿಯನ್ನು ಮತ್ತು ಅಮೋಸ್ತಲರ ನಂತರದ ಕ್ರೈಸ್ತ ತತ್ವವನ್ನು ರೂಪಿಸಿಬಿಟ್ಟಿತು. ಆದರೆ ಇವು ಬಹಳ ಹಿಂದೆಯೇ ಏದೇನ್ ತೋಟದಲ್ಲಿ ಸ್ವತಃ ಸೈತಾನನಿಂದಲೇ ಉಗಮವಾಯಿತು.

ಏದೇನಿನಲ್ಲಿ ಬಂದ ಶೋಧನೆಯ ಹೃದಯ ಭಾಗದಲ್ಲಿ, ಸೈತಾನನು “ನೀವು ನಿಶ್ಚಯವಾಗಿ ಸಾಯುವುದಿಲ್ಲ” ಎಂದು ಆಶ್ವಾಸನೆ ಕೊಟ್ಟನು (ಆದಿ 3:4). ಈ ರೀತಿ ಒತ್ತಿಹೇಳಿದ ಕಾರಣ, ಸೈತಾನನು ದೇವರ ಮಾತಿಗಿಂತ ತನ್ನ ಮಾತನ್ನು ಮೇಲಾಗಿ ಮಾಡಿಕೊಂಡನು.

ಆತ್ಮವು ಅಮರವಾದದ್ದು ಎಂಬುದಕ್ಕೆ ವಿರುದ್ಧವಾಗಿ ಈ ವಾಕ್ಯಗಳು ಏನು ಬೋಧಿಸುತ್ತದೆ ಮತ್ತು ಈ ಸುಳ್ಳಿಗೆ ಪ್ರತ್ಯುತ್ತರವಾಗಿವೆ? (ಕೀರ್ತನೆಗಳು 115:17; ಯೋಹಾನ 5:28,29; ಕೀರ್ತನೆ 146:4; ಮುತ್ತಾಯ 10:28; 1 ಕೊರಿಂಥ 15:51-58.).

ಈ ಆಧುನಿಕ ಜಗತ್ತಿನಲ್ಲಿಯೂ ಆತ್ಮವು ಸಹಜವಾಗಿ ಅಮರ ಎಂಬ ಸೈತಾನನ ಬೋಧೆಯು ಪ್ರಬಲವಾಗಿದೆ. ಪುಸ್ತಕಗಳು, ಚಲನ ಚಿತ್ರಗಳು, ದೂರದರ್ಶನ ಕಾರ್ಯಕ್ರಮಗಳೆಲ್ಲವೂ, ನಾವು ಸತ್ತಾಗ, ನಾವು ಮತ್ತೊಂದು ಪ್ರಜ್ಞಾವಸ್ತೆಯ ಸ್ಥಿತಿಗೆ ಹೋಗು ವೆವು ಎಂಬ ಅಭಿಪ್ರಾಯವನ್ನು ಹೆಚ್ಚು ಪ್ರಚಲಿತಗೊಳಿಸಿವೆ. ಈ ಸುಳ್ಳನ್ನು ಕ್ರೈಸ್ತಸಭೆಗಳ ಪೀಠ ಗಳಲ್ಲಿಯೂ ಸಾರಲಾಗುತ್ತಿ ರುವುದು ಎಂತಹ ದುಸ್ಥಿತಿ. ಇದರಲ್ಲಿ ವಿಜ್ಞಾನವೂ ಸೇರಿಕೊಂಡಿದೆ. ಅಮೇರಿಕ ದಲ್ಲಿ ಒಂದು ಸಂಸ್ಥೆಯು ಒಂದು ತಂತ್ರಜ್ಞಾನವನ್ನು ವೃದ್ಧಿಮಾಡಿ, ಅದರ ಮೂಲಕ ಜೀವಂತವಿರುವರೆಂದು ಅವರು ನಂಬಿರುವ ಸತ್ತವರನ್ನು (ದೇಹೋ ತ್ತರ ವ್ಯಕ್ತಿಗಳನ್ನು ಸಂಪರ್ಕಿಸುವುದಕ್ಕೆ ಅನುವುಮಾಡಿಕೊಡುವದೆಂದು ಹೇಳಿಕೊ ಳ್ಳುತ್ತಿದೆ. ಸುಳ್ಳಿನ ಈ ನಂಬಿಕೆಯು ಇಷ್ಟು ವ್ಯಾಪಕವಾಗಿರುವಾಗ ಮಾನವ ಚರಿತ್ರೆಯ ಅಂತಿಮ ಘಟನೆಗಳ ಈ ಕಾಲದಲ್ಲಿ ಈ ಮೋಸವು ಬಹಳ ಪ್ರಮುಖ ಪಾತ್ರವನ್ನು ವಹಿಸುವುದು.

`ನಿಮ್ಮ ಸ್ವಂತ ಸಂಸ್ಕೃತಿಯಲ್ಲಿ ಈ ಬೋಧನೆಯು ಹೇಗೆ ವ್ಯಕ್ತಗೊಳ್ಳುತ್ತದೆ? ನಮ್ಮ ಇಂದ್ರಿಯಗಳು ನಮಗೆ ಏನು ಹೇಳುವುದೋ, ಅದರ ಬದಲಿಗೆ ದೇವರ ವಾಕ್ಯವನ್ನು ನಾವು ಆಧಾರಮಾಡಿಕೊಳ್ಳಬೇಕಿರುವುದು ಏಕೆ?`