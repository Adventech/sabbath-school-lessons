---
title:  ಮೊದಲನೆಯ ಸುವಾರ್ತೆ ವಾಗ್ದಾನವು
date:   06/10/2022
---

`ಆದಿಕಾಂಡ 3:15,21. ಸರ್ವಮಾನವ ಕುಲಕ್ಕಾಗಿ ಯಾವ ನಿರೀಕ್ಷೆಯನ್ನು ಈ ವಾಕ್ಯಗಳಲ್ಲಿ ನೋಡಬಹುದು?`

ಆದಿಕಾಂಡ 3ನೇ ಅಧ್ಯಾಯವು, ಬೀಳುವಿಕೆಯ ನಂತರ ಸರ್ವ ಲೋಕವನ್ನು ಆಕ್ರಮಿಸಿದ ಭಯಾನಕ ದುರಂತವನ್ನು ಸಾರುತ್ತದೆ. ಎಲ್ಲವೂ ಬದಲಾದವು ಮತ್ತು ಆದಾಮ ಹವ್ವರು, ಹಿಂದೆ ಇದ್ದದ್ದಕ್ಕೂ ನಂತರದ ಭೂಮಿಗೂ ಇರುವ ವ್ಯತ್ಯಾಸವನ್ನು ನೋಡಿದರು.

ಆದರೆ ಅವರ ಆಶಾಭಂಗ ಮತ್ತು ಹತಾಶೆಯ ನಡುವೆಯೇ, ಪ್ರಸಕ್ತ ಹಾಗೂ ಮುಂದಿನ ಕಾಲಕ್ಕೂ ಅವರಿಗೆ ನಿರೀಕ್ಷೆಯನ್ನು ಕೊಟ್ಟು, ಮೊದಲನೆಯದು ಆತನು ಮೆಸ್ಸಿಯನ ನಿರೀಕ್ಷೆಯ ಮೂಲಕ ಸರ್ವವನ್ನೂ ಶಪಿಸಿದನು. “ನಾನು ನಿನಗೂ, ಈ ಸ್ತ್ರೀಗೂ ನಿನ್ನ ಸಂತತಿಗೂ, ಆಕೆಯ ಸಂತತಿಗೂ ಹಗೆತನವಿರುವ ಹಾಗೆ ಮಾಡುವೆನು; ಆತನು ನಿನ್ನ ತಲೆಯನ್ನು ಜಜ್ಜುವನು ಮತ್ತು ನೀನು ಅವನ ಹಿಮ್ಮಡಿಯನ್ನು ಕಚ್ಚುವಿ” (ಆದಿ 3:15).

“ಹಗೆತನ” ಎಂಬ (ಇಬ್ರಿಯ ಪದ: ಯೆಬ) ಪದದಲ್ಲಿ, ಕೇವಲ ಬಾಹ್ಯಾಕಾಸ ಜಗತ್ತಿನ ದೀರ್ಘಕಾಲದ ಯುದ್ಧಮಾತ್ರವಲ್ಲ; ಅದರಲ್ಲಿ ಪಾಪಕ್ಕೆ ವೈಯಕ್ತಿಕವಾಗಿ ಹೇಸಿಕೊಳ್ಳುವುದು-ಇದು ದೇವರ ಕೃಪೆಯಿಂದ ಮಾನವ ಹೃದಯಗಳಲ್ಲಿ ಇಡಲಾಗಿದೆ ಕೂಡ ಸೇರಿದೆ. ಸ್ವಭಾವತಃ ನಾವು ಸಂಪೂರ್ಣವಾಗಿ ಬಿದ್ದು ಹೋಗಿ ದ್ದೇವೆ (ಎಫೆಸ 2:1,5), ಮತ್ತು “ಪಾಪಕ್ಕೆ ದಾಸರಾಗಿದ್ದೇವೆ” (ರೋಮ 6:20), ಅದೇನಾದರೂ, ಮಾನವರ ಹೃದಯಗಳಲ್ಲಿ ಕಸ್ತನು ತನ್ನ ಕೃಪೆಯನ್ನು ಇಡುವುದರಿಂದ ನಮ್ಮಲ್ಲಿ ಸೈತಾನನ ವಿರುದ್ಧ ವೈರತ್ವವನ್ನು ಉಂಟುಮಾಡುವುದು ಮತ್ತು ಏದೇನಿನಲ್ಲಿ ನಮಗೆ ದೈವೀಕ ಕಾಣಿಕೆಯಾಗಿ ಬಂದ ಈ ವೈರತ್ವವು ನಾವು ಆತನ ರಕ್ಷಕಕಾರಿ ಕೃಪೆಯನ್ನು ಹೊಂದಿಕೊಳ್ಳುವುದಕ್ಕೆ ಅನುವುಮಾಡುವುದು. ಈ ಪರಿವರ್ತನಾಕಾರಿ ಕೃಪೆ ಮತ್ತು ನವೀಕರಣದ ಸಾಮರ್ಥ್ಯಗಳಿಲ್ಲದೇ, ಮಾನವರು ಸೈತಾನನಿಗೇ ಯಾವಾಗಲೂ ವಿಧೇಯರಾಗುವ, ಮತ್ತು ಸೈತಾನನ ಬಂಧಿಗಳಾ ಗಿಯೇ ಮುಂದುವರೆಯುವ ಸ್ಥಿತಿಯಲ್ಲಿರುವರು.

ಎರಡನೆಯದಾಗಿ, ಆ ಮೆಸ್ಸಿಯನ ವಾಗ್ದಾನವನ್ನು ಉದಾಹರಿಸಲು ದೇವರು ಒಂದು ಪ್ರಾಣಿಯ ಯಜ್ಞವನ್ನು ತೋರಿಸಿಕೊಟ್ಟನು (ಆದಿ 3:21). “ದೇವರ ವಿಶಿಷ್ಟ ಮಾರ್ಗದರ್ಶನದಂತೆ ಆದಾಮನ ದೋಷಪರಿಹಾರ ಯಜ್ಞವನ್ನು ಅರ್ಪಿಸಿದಾಗ ಆತನಿಗೆ ಅದು ಬಹಳ ಯಾತನೆಯ ಆಚಾರವಾಗಿತ್ತು. ತನ್ನ ಕೈಯನ್ನು ಎತ್ತಿ, ದೇವರು ಮಾತ್ರ ಕೊಡುವ ಜೀವವನ್ನು ತೆಗೆಯಬೇಕಾಯಿತು, (ಮತ್ತು ಹೀಗೆ) ತನಗೋಸ್ಕರ ಪಾಪಪರಿಹಾರವನ್ನು ಮಾಡಬೇಕಾಯಿತು. ಮೊದಲಬಾರಿಗೆ ಆತನು ಮರಣವನ್ನು ನೋಡಿದನು. ಆ ಬಲಿಪಶುವು ರಕ್ತ ಸೋರಿಸುತ್ತಾ, ಮರಣದ ನರಳಾಟದಿಂದ ವಿಲವಿಲ ಒದ್ದಾಡುವುದರಲ್ಲಿ, ಮಾನವರ ಯಜ್ಞವಾಗುವುದನ್ನು ಆ ಬಲಿಪಶುವು ಸೂಚಿಸುತ್ತಿದೆ. ದೇವರ ಮಗನನ್ನು ಆತನು ನಂಬಿಕೆಯಿಂದ ಮುನ್ನೋಡಬೇಕಾಗಿತ್ತು”-ಎಲೆನ್ ಜಿ. ವೈಟ್, The Story of Redemption, ಪುಟ. 50.

`2 ಕೊರಿಂಥ 5:21 ಮತ್ತು ಇಬ್ರಿಯ 9:28 ಅನ್ನು ಓದಿರಿ. ಏದೇನಿನಲ್ಲಿ ಮೊದಲನೆಯದಾಗಿ ಪ್ರಕಟವಾದದ್ದರ ಬಗ್ಗೆ ಈ ವಚನಗಳು ಏನು ಬೋಧಿಸುತ್ತವೆ?`

ಕಾಲಾಂತರದಲ್ಲಿ ತಾವು ಸಾಯಬೇಕು (ಆದಿ 3:19, 22-24 ಎಂಬುದನ್ನು ತಿಳಿದ ಆದಾಮ ಮತ್ತು ಹವ್ವಳು ಏದೇನ್ ತೋಟವನ್ನು ಬಿಟ್ಟುಬಂದರು. ಆದರೆ ಬೆತ್ತಲೆಯಾಗಿ ಅಥವಾ ತಾವು ಹೊಲಿದುಕೊಂಡ ಎಲೆಗಳ ಉಡುಪಿನಲ್ಲಿ ಹೊರಬರಲಿಲ್ಲ (ಆದಿ 3:7). ದೇವರೇ ಅವರಿಗಾಗಿ “ಚರ್ಮದ ಅಂಗಿಗಳನ್ನು ಮಾಡಿ ಅವನ್ನು ಹೊದಿಸಿದನು (ಆದಿ 2:21). ಇದು ಆತನ ನೀತಿವಂತಿಕೆಯ ಹೊದಿಕೆಯನ್ನು ಸೂಚಿಸುತ್ತದೆ (ಜೆಕರ್ಯ 3:1-5, ಲೂಕ 15:22) ನೋಡಿರಿ). ಆದ್ದರಿಂದ, ಅಂದು, ಆರಂಭದಿಂದಲೇ ಏದೇನಿನಲ್ಲಿ, ಮಾನವರಿಗೆ ಸುವಾರ್ತೆಯು ಪ್ರಕಟವಾಯಿತು.