---
title:  ವಿರೋಧಾಭಾಸದ ಹೇಳಿಕೆಗಳು
date:   02/10/2022
---

ಕರ್ತನಿಂದ ಉತ್ಪತ್ತಿಯಾಗಿ ಬಂದ ಈ ಜಗತ್ತು ಪರಿಪೂರ್ಣವಾಗಿತ್ತು (ಆದಿ 1:31). ಆದಾಮ ಮತ್ತು ಹವ್ವರಿಗೆ ಮರಣದ ಅನುಭವವಿರಲಿಲ್ಲ. ಇಂತಹ ಸಂದರ್ಭದಲ್ಲಿ ದೇವರು ಏದೇನ್ ತೋಟಕ್ಕೆ ಬಂದು “ನೀವು ತೋಟದ ಎಲ್ಲಾ ಮರದ ಹಣ್ಣುಗಳನ್ನು ಯಥೇಚ್ಛವಾಗಿ ತಿನ್ನಬಹುದು; ಆದರೆ ಒಳ್ಳೆಯದು ಮತ್ತು ಕೆಟ್ಟದ್ದರ ಜ್ಞಾನದಮರದಿಂದ ನೀವು ತಿನ್ನಬಾರದು ಮತ್ತು ಅದನ್ನು ತಿಂದ ದಿನ ಸತ್ತೇ ಸಾಯುವಿ” ಎಂದು ಎಚ್ಚರಿಸಿದನು. (ಆದಿ 2:16,17)

`ಆದಿಕಾಂಡ 2:16,17ರ ವಾಕ್ಯಗಳಲ್ಲಿ ಇಚ್ಛಾ ಸ್ವಾತಂತ್ರ್ಯದ ವಾಸ್ತವತೆಯು ಆ ಏದೇನಿನ ಪರಿಪೂರ್ಣತೆಯಲ್ಲಿ ಇದ್ದದ್ದನ್ನು ಹೇಗೆ ತೋರಿಸುತ್ತದೆ. ಹಾಗೆಂದರೆ ಅವರು ಮುಕ್ತವಾಗಿ ಆಯ್ಕೆಮಾಡಲು ಅವಕಾಶವಿಲ್ಲದಿದ್ದರೆ, ದೇವರು ಅವರಿಗೆ ಎಚ್ಚರಿಕೆ ಕೊಡುವ ಅಗತ್ಯವೇ ನಿದ್ದಿತು?`

ದೇವರು ಈ ಎಚ್ಚರಿಕೆ ಕೊಟ್ಟ ನಂತರದಲ್ಲಿ, ಸೈತಾನನು ಸರ್ಪದ ಮಾರು ವೇಶದಲ್ಲಿ ಏದೇನಿಗೆ ಬಂದನು. ಆ ಸರ್ಪವು ನಿರ್ಬಂಧಿಸಿದ್ದ ಮರದ ಹಣ್ಣನ್ನು ತಿಂದರೂ ಸರ್ಪವು ಸಾಯದೇ ಸಂತೋಷವಾಗಿರುವುದನ್ನು ಹವ್ವಳು ಕಂಡಳು. “ಅವನು ಸ್ವತಃ ಆ ನಿಷೇಧಿತ ಹಣ್ಣನ್ನು ತಿಂದನು” (ಎಲೆನ್. ಈ. ವೈಟ್ Patriarchs and Prophets, ಪುಟ 54. ಮತ್ತು ಅವನಿಗೆ ಏನೂ ಆಗಲಿಲ್ಲ.

`ಆದಿಕಾಂಡ 3:1-4ನ್ನು ಓದಿರಿ. ಹವ್ವಳ ಸ್ಥಾನದಲ್ಲಿ ನಿಮ್ಮನ್ನರಿಸಿ ನೋಡಿದರೆ, ಆ ಮಾತುಗಳು ಒಪ್ಪಬಹುದಾಗಿದೆ ಎಂದು ತೋರಬಹುದು?`

ಮಾನವರ ತರ್ಕದ ದೃಷ್ಟಿಕೋನದಲ್ಲಿ, ದೇವರ ಮಾತಿಗಿಂತ ಆ ಸರ್ಪವು ಮಾಡಿದ ವಾದವು ಹೆಚ್ಚು ಒಪ್ಪಿಸುವಂತೆ ಭಾಸವಾಗುವುದು. ಮೊದಲನೆಯದಾಗಿ, ಅಂದಿನ ತನಕ, ಎರಡನೆಯದಾಗಿ ಆ ಸರ್ಪವು ನಿಷೇಧಿಸಲ್ಪಟ್ಟ ಮರದ ಹಣ್ಣನ್ನು ತಿಂದು, ಅದರ ಸ್ವಾದದಲ್ಲಿ ಆನಂದಿಸುತ್ತಿತ್ತು. ಅದರಿಂದ ಅಂತೆಯೇ ಮಾಡದಿರಲು ಹವ್ವಳೂ ತನ್ನನ್ನು ಮಾತ್ರ ಏಕೆ ನಿಯಂತ್ರಿಸಿಕೊಳ್ಳಬೇಕು? ದೇವರ ಅಪ್ಪಣೆಯು ಹೆಚ್ಚು ನಿರ್ಬಂಧ ಕಾರಿಯಾಗಿಯೂ, ಬುದ್ಧಿಯಿಲ್ಲದ್ದಾಗಿಯೂ ಕಾಣತೊಡಗಿತು.

ಈ ಪರಸ್ಪರ ತದ್ವಿರುದ್ಧ ಹೇಳಿಕೆಗಳ ನಡುವೆ ತೀರ್ಮಾನಿಸುವ ಸಂದರ್ಭದಲ್ಲಿ, ದುರಂತಕರವಾಗಿ ಹವ್ವಳು ಮೂರು ಮೂಲ ನಿಯಮಗಳನ್ನು ನಿರ್ಲಕ್ಷಿಸಿದಳು : (1) ಆತ್ಮೀಕ ವಿಷಯಗಳನ್ನು ವಿಮರ್ಶಿಸಲು ಮಾನವನನ ವಿವೇಚನೆಯು ಯಾವಾಗಲೂ ಸುರಕ್ಷಿತವಲ್ಲ; (2) ದೇವರ ವಾಕ್ಯವು ನಮಗೆ ತರ್ಕಹೀನವೂ, ಬುದ್ಧಿಹೀನವೂ ಎಂಬ ಹಾಗೆ ಕಾಣಬಹುದು, ಆದರೆ ಅದು ಯಾವಾಗಲೂ ಸರಿಯಾದದ್ದು ಮತ್ತು ವಿಶ್ವಾಸಾರ್ಹವಾದ್ದು; ಮತ್ತು (3) ಕೆಲವು ವಸ್ತುಗಳು ಮೂಲತಃ ಕೆಟ್ಟವೂ ಅಲ್ಲ ಅಥವಾ ತನ್ನೂ ಆಗಿರುವುದಿಲ್ಲ, ಆದರೆ ದೇವರು ಅವುಗಳನ್ನು ವಿಧೇಯತೆಯನ್ನು ಪರೀಕ್ಷಿಸಲು ಆರಿಸಿಕೊಂಡಿರುತ್ತಾನೆ.

ಏದೇನ್ ತೋಟದಲ್ಲಿ ಹವ್ವಳಿಗಾದ ಅನುಭವವು ಕಾಲಾಂತರದಲ್ಲಿ ಒಂದೇ ಒಂದು ಪ್ರಸಂಗ (ಅನುಭವ) ವಲ್ಲ ಎಂದು ನಾವು ಅರಿಯಬೇಕು. ಪ್ರತೀ ದಿನ ಮತ್ತು ಪ್ರತಿ ಘಳಿಕೆಯಲ್ಲಿ ನಾವುಗಳೂ ದೇವರ ವಾಕ್ಯ (ಇದು ಬಹುತೇಕ ಜನರಿಗೆ ಪರಿಚಿತ ಇಲ್ಲದ್ದು) ಮತ್ತು ನಮ್ಮ ಸುತ್ತಲಿನ ಸಂಸ್ಕೃತಿಯ ದುಷ್ಪರಕ ಸೆಳೆತಗಳ ನಡುವೆ ತೀರ್ಮಾನಿಸಬೇಕು. ನಮ್ಮ ಆಯ್ಕೆಗಳು ನಿತ್ಯಕಾಲದ ಪರಿಣಾಮಗಳನ್ನು ತರುತ್ತವೆ.

`ಬೈಬಲಿನ ಸ್ಪಷ್ಟ ಬೋಧೆಯು ಈ ಲೋಕದ ರೀತಿಗಳಿಗೆ ತದ್ವಿರುದ್ಧವಾಗಿರುವ ಯಾವ ರೀತಿಗಳು ಕಂಡುಬರುತ್ತವೆ?`