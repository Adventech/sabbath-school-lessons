---
title:  ಸರ್ಪದಿಂದ ಮೋಸ ಹೋದ
date:   03/10/2022
---

`ಆದಿಕಾಂಡ 3:1-7ನ್ನು ಓದಿರಿ, ದೇವರ ಮಾತು ಮತ್ತು ಸರ್ಪದ ಮಾತು ಇವುಗಳ ನಡುವೆ ಒಂದನ್ನು ಆರಿಸಿಕೊಳ್ಳುವುದಕ್ಕೆ ಯಾವ ಮಾನದಂಡಗಳನ್ನು ಬಳಸಿದಳು?`

ಶೋಧನೆಯ ಮನೋಶಾಸ್ತ್ರದ ಬಗ್ಗೆ ಸ್ಪಷ್ಟ ಉದಾಹರಣೆಯಾಗಿ ಆದಿಕಾಂಡ 3ನ್ನು ನೋಡಬಹುದು. ಅದಾಮ ಮತ್ತು ಹವ್ವಳಿಗೆ ಆ ನಿರ್ಬಂಧಿತ ಹಣ್ಣನ್ನು ತಿಂದರೆ ನಿಶ್ಚಿತವಾಗಿ ಸಾಯುವಿರಿ ಎಂಬುದಾಗಿ ದೇವರು ಎಚ್ಚರಿಕೆ ಕೊಟ್ಟಿದ್ದನು (ಆದಿ 2:16,17). ಸರ್ಪದ ಮಾರು ವೇಷದಲ್ಲಿ ಬಂದು ಸೈತಾನನು ಹವ್ವಳನ್ನು ಪಾಪಕ್ಕೆ ನಡೆಸಲು ಅನೇಕ ರಂಜಕ ಭಾಷೆಯ ತಂತ್ರಗಳನ್ನು ದಾರಿತಪ್ಪಿಸಲು ಬಳಸಿದನು.

ಮೊದಲನೆಯದ್ದಾಗಿ ಒಂದು ನಿರ್ದಿಷ್ಟವಾಗಿದ್ದ ದೇವರ ನಿರ್ಬಂಧವನ್ನು ಸಾಮಾನ್ಯದ್ದಾಗಿ ಮಾಡಿದನು. ಆತನು ಆಕೆಯನ್ನು “ದೇವರು ನಿಜವಾಗಿಯೂ “ಯಾವ ಮರದ ಹಣ್ಣನ್ನು ತಿನ್ನಬಾರದು ಎಂದು ಹೇಳಿರುವನೋ?” ಎಂದು ಕೇಳಿದನು. ಹವ್ವಳು ಪ್ರತ್ಯುತ್ತರವಾಗಿ ದೇವರು ಒಂದು ನಿರ್ದಿಷ್ಟಹಣ್ಣನ್ನು ಮಾತ್ರ ನಿಷೇಧಿಸಿದ್ದಾನೆಂದು ಮತ್ತು ಅದನ್ನು ತಿಂದರೆ ಅಥವಾ ಮುಟ್ಟಿದರೆ ಸಾಯುವೆವು ಎಂದು ಹೇಳಿದಳು.

ನಂತರ ಸೈತಾನನು ದೇವರ ಹೇಳಿಕೆಗೆ ವಿರುದ್ಧವಾಗಿ ಮಾತಾಡಿದನು. ಆತನು ಬಹಳ ಸ್ಪಷ್ಟವಾಗಿ “ನೀವು ಹೇಗೂ ಸಾಯುವುದಿಲ್ಲ” ಎಂದು (ಆದಿ 3:4) ಹೇಳಿದನು. ಮತ್ತು ಅಂತಿಮವಾಗಿ, ಸೈತಾನನು, ದೇವರು ಉದ್ದೇಶ ಪೂರ್ವಕವಾಗಿಯೇ ಅವಶ್ಯಕ ಜ್ಞಾನವನ್ನು ನಿಮ್ಮಿಂದ ತಡೆಹಿಡಿಯು ತ್ತಿದ್ದಾನೆ ಎಂದು ದೇವರನ್ನೇ ದೂಷಿಸಿದನು. ಆ ಮೋಸಗಾರನು, “ನೀವು ಈ ಮರದ ಹಣ್ಣನ್ನು ತಿಂದ ದಿನವೇ ನಿಮ್ಮ ಕಣ್ಣುಗಳು ತೆರೆಯುತ್ತವೆ ಮತ್ತು ನೀವು ದೇವರಂತೆ ಒಳ್ಳಯದು ಮತ್ತು ಕೆಟ್ಟದ್ದರ ಭೇದವನ್ನು ಅರಿಯುವಿರಿ” (ಆದಿ 3:5) ಎಂದು ವಾದಿಸಿನು.

ಹವ್ವಳಲ್ಲಿದ್ದ ಕುತೂಹಲವು ಅವಳನ್ನು ಸೈತಾನನ ಮಾಟದ ಮೋಹಕ ನೆಲೆಯಲ್ಲಿ ನಿಲ್ಲುವಂತೆ ಮಾಡಿತು. ಅಲ್ಲಿ ಆಗ ಹವ್ವಳು ದೇವರ ನಿರ್ಬಂಧಿತ ಅಪ್ಪಣೆಗೆ ನಿಷ್ಠಳಾಗಿ ನಿಲ್ಲುವುದು ಅಥವಾ ಸೈತಾನನ ಸಮ್ಮೋಹಕ ಸೆಳೆತಕ್ಕೆ ಒಳಗಾಗುವುದು ಈ ಎರಡರಲ್ಲಿ ಒಂದನ್ನು ಆರಿಸಿಕೊಳ್ಳುವ ಒತ್ತಡಕ್ಕೆ ಒಳಗಾದಳು. ದೇವರ ಮಾತನ್ನು ಸಂಶಯದಿಂದ ನೋಡಿ, ಆಕೆ ತನ್ನ ಸ್ವಂತ ಬುದ್ಧಿಶಕ್ತಿಯನ್ನು ತನ್ನ ಸ್ವಂತ ಗ್ರಹಿಕೆಯ ಅನುಭವಾತ್ಮಕ ವಿಧಾನ- ಉಪಯೋಗಿಸಿ ಎರಡು ತದ್ವಿರುದ್ಧ ಹೇಳಿಕೆಗಳ ನಡುವೆ ತೀರ್ಮಾನಿಸಿದಳು.

ಮೊದಲು 'ಆ ಮರದ ಹಣ್ಣು ಉತ್ತಮವಾಗಿದೆ' ಎಂದು ಆಹಾರ ಯೋಗ್ಯತಾ ದೃಷ್ಟಿಯಲ್ಲಿ ಮೋಡಿದಳು. ಎರಡು, ಸೌಂದರ್ಯೋಪಾಸನೆಯ ದೃಷ್ಟಿಕೋನದಲ್ಲಿ ನೋಡುವುದಕ್ಕೆ ರಮ್ಯವಾಗಿಯೂ”, ಮೂರನೆಯದಾಗಿ, ತಾರ್ಕಿಕ ದೃಷ್ಟಿಕೋನದಲ್ಲಿ ಜ್ಞಾನೋದಯಕ್ಕೆ ಅಪೇಕ್ಷೆ ತಕ್ಕದಾಗಿಯೂ” ಇದೆ ಎಂದು ಕೊಂಡಳು. ಹೀಗೆ, ತನ್ನ ಸ್ವಂತ ಮನಸ್ಸಿನಲ್ಲಿ, ಆ ಸರ್ಪದ ಮಾತಿಗೆ ತಲೆದೂಗುವುದಕ್ಕೆ ಸಕಾರಣಗಳನ್ನು ಕಂಡುಕೊಂಡು, ಆ ನಿಶಿದ್ದ ಮರದ ಹಣ್ಣನ್ನು ತಿನ್ನುವುದಕ್ಕೆ ಒಳ್ಳೆಯದೆಂದುಕೊಂಡಳು, ದುರಂತಮಯವಾಗಿ, ಅವಳು ಅದನ್ನೇ ಮಾಡಿದಳು.

ನಾವು “ಒಳ್ಳೆಯದನ್ನು ಭದ್ರವಾಗಿ ಹಿಡಿದುಕೊಂಡಿರು” ವುದಾದರೆ (1 ಥೆಸ 5:21) ಎಲ್ಲಾ ಬಗೆಗಳ ಜ್ಞಾನವು ಯೋಗ್ಯವೇ ಎಂದು ಕೆಲವರು ವಾದಿಸುವರು. ಆದರೆ ಆದಾಮ ಹವ್ವರಿಗೆ ಏದೇನ್ ತೋಟದಲ್ಲಿ ಆದ ಅನುಭವಗಳು ನಮಗೆ ತನ್ನಷ್ಟಕ್ಕೆ ತಾನೇ, ಜ್ಞಾನವು ಹಾನಿಕಾರಕ ಎಂಬುದನ್ನು ಸಾಬೀತು ಮಾಡುತ್ತದೆ. ನಮಗೆ ಅನೇಕ ವಿಷಯಗಳು ತಿಳಿಯದೇ ಇದ್ದಾಗಲೇ ಎಷ್ಟೋ ಉತ್ತಮವಾಗಿರುತ್ತವೆ.

`ಈ ಅನುಭವ ಕಥನದಲ್ಲಿ, ನಮ್ಮ ಸ್ವಂತ ಪಾಪಕಾರಿ ಆಯ್ಕೆಗಳನ್ನು ನಾವು ಯೋಗ್ಯವೆಂದೂ, ಸಮ್ಮತವೆಂದೂ ನೋಡುವುದು ಬಹಳ ಸುಲಭವೆಂದು ಹೇಗೆ ಬೋಧಿಸುತ್ತದೆ?`