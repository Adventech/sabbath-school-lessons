---
title:  ನಿತ್ಯವಾದ ಸಂಧಿಸುವಿಕೆಯು
date:   17/11/2022
---

`1ಕೊರಿಂಥ 15:51ನ್ನು ಓದಿರಿ, ಪೌಲನು ಇಲ್ಲಿ ಯಾವ “ಮರ್ಮದ” (1ಕೊರಿಂಥ 15- 51) ಬಗ್ಗೆ ವಿವರಿಸುತ್ತಿರುವುದು?`

ಕೆಲವು ಪ್ರಖ್ಯಾತ ಪ್ರಸಂಗಕಾರರು ಈ “ಮರ್ಮ"ವು (ಕೊರಿಂಥ 15:51) ಕ್ರೈಸ್ತ ಸಭೆಯ “ಗುಪ್ತ ಒಯ್ಯಲ್ಪಡುವಿಕೆ” ಎಂಬುದಾಗಿಯೂ, ಇದು ಕ್ರಿಸ್ತನ ಮಹಿಮೆಯ ಆಗಮನಕ್ಕಿಂತ ಏಳು ವರುಷಗಳ ಮೊದಲೇ ಆಗುವದೆಂದು ಹೇಳುವರು. ಈ “ಗುಪ್ತ ಒಯ್ಯಲ್ಪಡುವಿಕೆಯಲ್ಲಿ ನಂಬಿಗಸ್ತ ಕ್ರೈಸ್ತರು ಹಠಾತ್ತಾಗಿ, ನಿಶಬ್ದವಾಗಿ ಮತ್ತು ಗುಪ್ತವಾಗಿ ಪರಲೋಕಕ್ಕೆ ಎತ್ತಲ್ಪಡುವರು ಮತ್ತು ಬೇರೆಯವರು ಇಲ್ಲಿಯೇ ಉಳಿದಿರುವರು ಮತ್ತು ಕಾಣೆಯಾದವರಿಗೆ ಏನಯಿತೆಂದು ಚಕಿತರಾಗುವರು. ಅವರು ಚಾಲಕನಿಲ್ಲದ ಕಾರನ್ನು ಬಹುಶಃ ನೋಡುವರು. ಯಾಕೆಂದರೆ, ಆ ಚಾಲಕನು ಪರಲೋಕಕ್ಕೆ ಒಯ್ಯಲ್ಪಟ್ಟಿರುತ್ತಾನೆ ಮತ್ತು ಉಳಿದಿರುವುದೆಲ್ಲ “ಕೇವಲ ಆತನ ಬಟ್ಟೆಗಳು” ಮಾತ್ರ ಭರ್ಜರಿ ಮಾರಾಟವಾದ 16 ಸಂಪುಟಗಳ “Left Behind” ಸಂಚಿಕೆಯು ಈ ಸುಳ್ಳು ಬೋಧನೆಯನ್ನು ಅನೇಕ ಲಕ್ಷ ಜನರಿಗೆ ತಲುಪುವಂತೆ ಮಾಡಿತು. ಇದರ ಆಧಾರದಲ್ಲಿ ನಾಲ್ಕು ಚಲನಚಿತ್ರಗಳು ತಯಾರಾದವು.

ಆದರೆ ನಿಜವಾಗಿ, ಈ ಕಲ್ಪಿತ ಹಾಗೂ ಯೇಸುವಿನ ಎರಡನೆಯ ಆಗಮನ ಮತ್ತು ಈ “ಗುಪ್ತ ಒಯ್ಯಲ್ಪಡುವಿಕೆ”ಯ ನಡುವೆ ಇರುವ ಕೃತಕ ವ್ಯತ್ಯಾಸಕ್ಕೆ ಆಧಾರವಾಗಿ ಬೈಬಲಿನಲ್ಲಿ ಯಾವುದೇ ವಾಕ್ಯಗಳಿಲ್ಲ. ಪೌಲನು ಹೇಳಿರುವ “ಮರ್ಮವು” ಕೇವಲ ಯೇಸು ಕ್ರಿಸ್ತನ ಬರೋಣದಲ್ಲಿ ಬದುಕಿರುವ ನೀತಿವಂತರು ಮಾರ್ಪಾಡಾಗುವುದನ್ನು ತಿಳಿಸುತ್ತದೆ. “ಒಯ್ಯಲ್ಪಡುವಿಕೆ”, “ಗುಪ್ತ ಒಯ್ಯಲ್ಪಡುವಿಕೆ” ಎಂಬುದು ನಿಜವಲ್ಲ ಏಕೆಂದರೆ, ಯೇಸುವಿನ ಎರಡನೇ ಆಗಮನವು ಬದುಕಿರುವ ಎಲ್ಲಾ ಮಾನವರಿಗೂ ಕಾಣುವುದು (ಪ್ರಕ 1:7) ಮತ್ತು ಕ್ರಿಸ್ತನ ಆಗಮನದಲ್ಲಿ ತುತ್ತೂರಿಇ ಧ್ವನಿಯಾವಾಗ ಸತ್ತ ನೀತಿವಂತರ ಪುನರುತ್ಥಾನವೂ ಮತ್ತು ಬದುಕಿರುವ ನೀತಿವಂತರ ಮಾರ್ಪಾಡುಗಳೆರಡೂ ಸಂಭವಿಸುವವು (1ಕೊರಿಂಥ 15:51,52)

ಕ್ರಿಸ್ತನ ಎರಡನೆಯ ಆಗಮನವು ಎಂದಿಗೂ ಕಂಡರಿಯದ ಬಹಳ ಆಶ್ಚರ್ಯಕರ ಸಂಧಿಸುವಿಕೆಯನ್ನು ತರುವುದು. ಜೀವಂತವಿರುವ ನೀತಿವಂತರು, “ಒಂದು ಘಳಿಗೆಯಲ್ಲಿ ಕಣ್ಣು ರಪ್ಪೆ ಮುಚ್ಚುವಷ್ಟರೊಳಗೆ ಮಾರ್ಪಡುವರು” (ಕೊರಿಂಥ) 15:52), ದೇವರ ಸ್ವರ ಕೇಳಿ ಅವರು ಮಹಿಮೆಗೊಳ್ಳುವರು; ಅವರು ಅಮರತ್ವ ಹೊಂದುವರು, ಮತ್ತು ಎಬ್ಬಿಸಲಾದ ಸಂತರೊಂದಿಗೆ ಕರ್ತನನ್ನು ಆಕಾಶದಲ್ಲಿ ಸಂಧಿಸುವುದಕ್ಕೆ ಎತ್ತಲ್ಪಡುವರು. ದೇವದೂತರು” ಆತನನ್ನು ಆದುಕೊಂಡವರನ್ನು ಆಕಾಶದ ಒಂದುಕಡೆಯಿಂದ ಮತ್ತೊಂದುಕಡೆಯವರೆಗೆ ನಾಲ್ಕು ದಿಕ್ಕುಗಳಿಂದ ಒಟ್ಟುಗೂಡಿಸುವರು” (ಮತ್ತಾಯ 24:31)

“ಪರಿಶುದ್ಧ ದೂತರು ಸಣ್ಣ ಮಕ್ಕಳನ್ನು ಹೊತ್ತು ಅವರ ತಾಯಿಯಂದಿರ ತೋಳುಗಳಲ್ಲಿ ಇಡುವರು. ಮರಣದಿಂದ ಆಗಲಿದ್ದ ಸ್ನೇಹಿತರು, ಇನ್ನೆಂದಿಗೂ ಬೇರೆಯಾಗದಂತೆ, ಒಂದುಗೂಡುವರು, ಮತ್ತು ಸಂತೋಷದ ಗೀತಗಳೊಂದಿಗೆ ದೇವರ ಪಟ್ಟಣಕ್ಕೆ ಏರಿಹೋಗು ವರು”-ಎಲೆನ್ ಜಿ. ವೈಟ್ The Great controversy, ಪುಟ 645.

`“ಇದು ಬಹಳ ಆಶ್ಚರ್ಯಮಯವಾದ ವಾಗ್ದಾನ, ಏಕೆಂದರೆ, ಇದುವರೆ ವಿಗೂ ನಾವು ಅನುಭವಿಸದಿರುವ, ತಿಳಿಯುವುದಕ್ಕೆ ಕಷ್ಟವಾದದ್ದಾಗಿದೆ. ಆದರೆ ಈ ವಿಶ್ವದ ಅನಂತತೆಯನ್ನು ಆಲೋಚಿಸಿ ಮತ್ತು ಇಲ್ಲಿನ ಜೀವನದ ವರ್ಣಿಸ ಲಸಾಧ್ಯವಾದ ಸಂಕೀರ್ಣತೆಯನ್ನು ಆಲೋಚಿಸಿ ಸೃಷ್ಟಿಯೇ ದೇವರ ಆಶ್ಚರ್ಯಕರ ಶಕ್ತಿಗೆ ಸಾಕ್ಷಿಕೊಡುತ್ತದೆ. ಇವೆಲ್ಲವೂ ಕೂಡ ಯೇಸುವಿನ ಆಗಮನದಲ್ಲಿ ಬದುಕಿರುವವರನ್ನು ಮಾರ್ಪಡಿಸುವ ಮತ್ತು ಸತ್ತವರನ್ನು ಎಬ್ಬಿಸುವ ದೇವರ ಶಕ್ತಿಯ ಬಗ್ಗೆ ಏನು ಬೋಧಿಸುತ್ತದೆ?`