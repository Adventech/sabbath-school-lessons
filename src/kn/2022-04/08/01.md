---
title:  ಹೊಸ ಒಡಂಬಡಿಕೆಯ ನಿರೀಕ್ಷೆ
date:   12/11/2022
---

ಶಿಷ್ಯರು ಯೇಸುವಿನ ಪುನರುತ್ಥಾನದ ಭ್ರಮೆಗೆ ಒಳಗಾದರು ಎಂದು ಕೆಲವರು ವಾದಿಸುವರು; ಬೇರೆಯವರು ಕ್ರಿಸ್ತನು ನಿಜವಾಗಿಯೂ ಸಾಯಲಿಲ್ಲ ಆದರೆ ಮೂರ್ಛ ಹೋಗಿದ್ದನು ಮತ್ತು ಕ್ರೂಜೆಯಿಂದ ಕೆಳಗಿಳಿಸಿದ ನಂತರ ಪುನಃ ಎದ್ದು ಬಂದನು ಮತ್ತು ಜನರಿಗೆ ನಂತರ ಕಾಣಿಸಿಕೊಂಡನು ಎಂದು ಹೇಳುವರು. ಇನ್ನೂ ಕೆಲವರು ಹೇಳುವಂತೆ ಕ್ರಿಸ್ತನಿಗೆ ಅವಳಿ ಸಹೋದರನಿದ್ದು, ಆತನನ್ನೇ ಎದ್ದು ಬಂದ ಕ್ರಿಸ್ತನೆಂದು ತಪ್ಪು ಕಲ್ಪಿಸಿಕೊಂಡು ಹೇಳುವರು! ಬೇರೆ ಮಾತಿನಲ್ಲಿ ಹೇಳುವುದಾದರೆ.

### ಈ ವಾರದ ಅಧ್ಯನಕ್ಕಾಗಿ ಓದಬೇಕಾದದ್ದು 1
ಕೊರಿಂಥ 15:12-19, ಯೋಹಾನ 14:1-3, ಯೋಹಾನ 6:26-51, 1ಥೆಸಲೋನಿಕ 4:13-18 1 ಕೊರಿಂಥ 15:51-55.

> <p>ಸ್ಮರಣಾವಾಕ್ಯ</p>
> “ಆ ಸಾಕ್ಷಿಯು ಯಾವದೆಂದರೆ, ದೇವರು ನಮಗೆ ನಿತ್ಯಜೀವವನ್ನು ಅನುಗ್ರಹಿಸಿದನು. ಮತ್ತು ಈ ಜೀವವು ಆತನ ಮಗನಲ್ಲಿ ಅದೆ ಎಂಬುದೇ. ಯಾವನು (ದೇವರ) ಮಗನನ್ನು ಹೊಂದಿದ್ದಾನೋ ಅವನು ಆ ಜೀವವನ್ನು ಹೊಂದಿದ್ದಾನೆ; ಯಾವನು ದೇವರ ಮಗನನ್ನು ಹೊಂದಿಲ್ಲವೋ ಅವನು ಜೀವವನ್ನು ಹೊಂದಿಲ್ಲ” (1 ಯೋಹಾನ 5:11,12).

ಪೂರ್ಣ ಹೊಸ ಒಡಂಬಡಿಕೆಯ ಬರಹಗಳೆಲ್ಲವೂ ಗ್ರೀಕ್ ನಲ್ಲಿದ್ದು, ಲೂಕನ ಹೊರತು ಮಿಕ್ಕವರೆಲ್ಲರೂ ಯೆಹೂದ್ಯರಾಗಿದ್ದರು, ಮತ್ತು ಅವರೆಲ್ಲರೂ ಮಾನವರ ಪ್ರಕೃತಿಯ ಬಗ್ಗೆ ಶುದ್ಧ ಇಬ್ರಿಯ ದೃಷ್ಟಿಕೋನದಲ್ಲಿ ಬರೆದರೇ ವಿನಃ ಅನ್ಯ ವಿಗ್ರಹರಾಧಕ ಗ್ರೀಕ್ ತತ್ವಕ್ಕನುಸಾರವಲ್ಲ.

ಆ ಕಾರಣ, ಕ್ರಿಸ್ತನೂ ಮತ್ತು ಅಪೋಸ್ತಲರೂ ಹೊಂದಿದ್ದ ಕ್ರೈಸ್ತೀಯ ನಿರೀಕ್ಷೆಯು ಹೊಸದಾಗಿರಲಿಲ್ಲ. ಬದಲಿಗೆ, ಪೂರ್ವದ ಮೂಲ ಪಿತೃಗಳೂ ಹಾಗೂ ಪ್ರವಾದಿಗಳೂ ಪೋಷಿಸಿಕೊಂಡು ಬಂದಿದ್ದ ಪುರಾತನ ನಿರೀಕ್ಷೆಯನ್ನೇ ತೆರೆದಿಡುವವರಾದರು. ಉದಾಹರಣೆಗೆ, ಅಬ್ರಹಾಮನು ತನ್ನ ದಿನವನ್ನು ನೋಡಿ ಸಂಭ್ರಮಿಸಿದನು ಎಂದು ಕ್ರಿಸ್ತನು ಹೇಳಿದನು (ಯೋಹಾನ 8:56), ಕ್ರಿಸ್ತನ ಎರಡನೇ ಆಗಮನದ ಬಗ್ಗೆ ಹನೋಕನು ಪ್ರವಾದಿಸಿದನು (ಯೂದನು 14,15) ಎಂದು ಯೂದನು ಹೇಳಿದನು ಮತ್ತು ಇಬ್ರಿಯರಿಗೆ ಬರೆದ ಪತ್ರಿಕೆಯಲ್ಲಿ ನಂಬಿಕೆಯ ಮಹಾಪುರುಷರೆಲ್ಲರೂ ನಾವು ಹೊಂದುವಾಗಲೇ ತಾವು ಕೂಡ ಪರಲೋಕದ ಬಹುಮಾನವನ್ನು ಹೊಂದುವ ನಿರೀಕ್ಷೆ ಹೊಂದಿದ್ದರೆಂದು ಬರೆಯಲಾಗಿದೆ (ಇಬ್ರಿಯ 11:39,40). ಒಂದೊಮ್ಮೆ ಆತ್ಮಗಳು ಈಗಾಗಲೇ ಕರ್ತನೊಂದಿಗೆ ಪರಲೋಕದಲ್ಲಿ ಇರುವುದಾದರೆ, ಈ ಉಕ್ತಿಯು ಅರ್ಥಹೀನ ವಾಗುತ್ತದೆ.

ಕ್ರಿಸ್ತನಲ್ಲಿರುವವರು ಮಾತ್ರ ನಿತ್ಯಜೀವ ಹೊಂದಿರುವರು ಎಂದು ಒತ್ತಿಹೇಳುವ ಮೂಲಕ (1 ಯೋಹಾನ 5:11,12), ಯೋಹಾನನು, ಆತ್ಮವು ಸಹಜವಾಗಿ ಅಮರವಾಗಿದೆ ಎಂಬ ಕಲ್ಪನಾ ತತ್ವವನ್ನು ನಿರರ್ಥಕ ಮಾಡುತ್ತದೆ. ನಿಜವಾ ಗಿಯೂ ಕ್ರಿಸ್ತನೊಂದಿಗೆ ರಕ್ಷಣೆಯ ಸಂಬಂಧವಿಲ್ಲದೇ ನಿತ್ಯಜೀವವೇ ಇಲ್ಲ. ಹಾಗಿದ್ದ ಮೇಲೆ ಹೊಸ ಒಡಂಬಡಿಕೆಯ ನಿರೀಕ್ಷೆಯು ಕ್ರಿಸ್ತ-ಕೇಂದ್ರಿತ ನಿರೀಕ್ಷೆ ಮತ್ತು ಮರಣಾಧೀನವಾದ ಬದುಕು ಒಂದು ದಿನ ಅಮರಗೊಳ್ಳುತ್ತದೆ ಎಂಬುದಕ್ಕೆ ಇರುವ ಒಂದೇ ನಿರೀಕ್ಷೆಯಾಗಿದೆ.

_ನವೆಂಬರ್ 19ರ ಸಬ್ಬತ್ ದಿನಕ್ಕಾಗಿ ಈ ಪಾಠವನ್ನು ಓದಿರಿ._