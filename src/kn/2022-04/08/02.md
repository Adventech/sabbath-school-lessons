---
title:  ಈ ಬದುಕಿನ ಆಚೆಗೆ ಇರುವ ನಿರೀಕ್ಷೆ
date:   13/11/2022
---

ಕ್ರಿಸ್ತಪೂರ್ವ 5ನೇ ಶತಮಾನದಲ್ಲಿದ್ದ ಹೆರೋಡಾಟಸ್ ಎಂಬ ಹೊಸ ಚರಿತ್ರಕಾರನು ಹೇಳುವಂತೆ ಅವನ ಕಾಲದಲಿದ್ದ ಒಂದು ಜನಾಂಗದವರು ಮಗು ಹುಟ್ಟಿದಾಗ ಅದಕ್ಕೆ ಮುಂದೆ ಬರಬಹುದಾದ ಕಷ್ಟಸಂಕಟಗಳ ನಿಮಿತ್ತ ಗೋಳಾಡುತ್ತಿದ್ದರಂತೆ. ಈ ಸಂಪ್ರದಾಯ ವಿಚಿತ್ರವೆನಿಸಿದರೂ, ಅದರಲ್ಲಿ ಒಂದ ವಿಚಾರವಿದೆ.

`ಇಪ್ಪತ್ತನೇ ಶತಮಾನದ ಆದಿಯಲ್ಲಿ ಅಮೆರಿಕದ ಒಂದು ಜಾಹೀರಾತುವಿನಲ್ಲಿ ಹತ್ತು ಡಾಲರ್ ನಲ್ಲಿ ನಿಮ್ಮನ್ನು ಹೂಣಬಹುದಾದರೆ, ಬದುಕಿರುವುದಾದರೂ ಏತಕ್ಕೆ? ಎಂದ ಹೇಳುತ್ತಿತ್ತು.`

ಜೀವನವು ಬಹಳ ಕಷ್ಟಕರವಾಗಿರಬಹುದು. ಇದು ನಾವು ದೇವರನ್ನು ನಂಬಿದ್ದರೂ, ನಿತ್ಯ ಜೀವದ ಭರವಸೆ ನಮಗಿದ್ದರೂ ಇದು ನಿಜವೇ. ಆದರೆ ಈ ಲೋಕದ ಅಲ್ಪಕಾಲದ ಮತ್ತು ಕಷ್ಟದ ಬದುಕಿನ ವಿನಃ ಬೇರೇನು ನಿರೀಕ್ಷೆ ಇಲ್ಲದವರಲ್ಲಿ ಈ ಕಷ್ಟ ಹೇಗನಿಸಬಹುದೆಂದು ಊಹಿಸಿ ಲೋಕದ ಅನೇಕ ಬರಹಗಾರರು ಹೇಳುವದೇನೆಂದರೆ, ಈ ಜೀವನ ಕೇವಲ ಅರ್ಥಹೀನವಾದದ್ದು, ಏಕೆಂದರೆ ನಾವೆಲ್ಲರೂ ಸಾಯುತ್ತೇವೆ ಮತ್ತು ಸಾಯುತ್ತೇವೆಂದು ತಿಳಿದೂ ಕೂಡ ಬದುಕುತ್ತಿರುತ್ತೇವೆ. ಈ ತಿಳುವಳಿಕೆಯೇ ನಮ್ಮ ಇಡೀ ಮಾನವ ಜೀವನ ವನ್ನು ಪೂರ್ತಿಮಾಡುವುದು ಇದರಲ್ಲಿ ಕಷ್ಟ ದುಃಖಗಳು ಇವೆ. ಹಾಗೂ ವ್ಯರ್ಥ ಮತ್ತು ಶೂನ್ಯವೂ ಕೂಡ ಆಗಿರುವುದೆಂದು ನೆನೆಸುವೆವು. ಓರ್ವ ಚಿಂತಕರು ಹೇಳುವಂತೆ, ಈ ಲೋಕದಲ್ಲಿ ಮಾನವರು “ಕೇವಲ ಬಿರಿಯುತ್ತಿರುವ ಮೊಳೆಗಳ ಮೇಲಿನ ಹಾಳಾಗುತ್ತಿರುವ ಮಾಂಸದ ತುಂಡುಗಳಾಗಿದ್ದೇವೆ” ಇದು ಭಯ ಹುಟ್ಟಿಸಿದರೂ, ಈ ತರ್ಕದ ವಿರುದ್ಧ ಮಾತಾಡುವುದು ತುಸು ಕಷ್ಟವೇ.

ಆದರೂ ಇವೆಲ್ಲದಕ್ಕೂ ವಿರುದ್ಧವಾಗಿ, ನಮಗೆ ಯೇಸುವಿನಲ್ಲಿ ನಿತ್ಯಜೀವದ ವಾಗ್ದಾನವು ಬೈಬಲಿನಲ್ಲಿದೆ. ಯೇಸುವಿನಲ್ಲಿ ಮತ್ತು ಆತನ ಮರಣ ಹಾಗೂ ಪುನರುತ್ಥಾನದಿಂದ ಆದ ಲಾಭದಲ್ಲಿ ನಮ್ಮ ನಿರೀಕ್ಷೆಯಿದೆ. ಇಲ್ಲವಾದರೆ, ನಮಗಿರುವ ನಿರೀಕ್ಷೆ ಏನು?

`1 ಕೊರಿಂಥ 15:12-19ನ್ನು ಓದಿರಿ, ಕ್ರಿಸ್ತನ ಪುನರುತ್ಥಾನದೊಂದಿಗೆ ನಮ್ಮ ಪುನರುತ್ಥಾನದ ನಿರೀಕ್ಷೆಯು ಎಷ್ಟು ಹತ್ತಿರ ಸಂಬಂಧ ಹೊಂದಿದೆ ಎಂದು ಪೌಲನು ಇಲ್ಲಿ ಏನು ಹೇಳಿರುವನು?`

ಪೌಲನು ಬಹಳ ನಿರ್ದಿಷ್ಟವಾಗಿ ಹೇಳಿದ್ದಾನೆ: ನಮ್ಮ ಪುನರುತ್ಥಾನವು ಕ್ರಿಸ್ತನ ಪುನರುತ್ತಾನ ದೊಂದಿಗೆ ಬಿಡಿಸಲಾಗದ ಹಾಗೆ ಬೆಸೆದಿದೆ. ನಾವು ಪುನರುಥಾನ ವಾಗುವುದಿಲ್ಲವಾದರೆ, ಕ್ರಿಸ್ತನು ಎದ್ದುಬರಲಿಲ್ಲ, ಹಾಗಿದ್ದರೆ ಏನು ಹೇಳೋಣ? “ನೀವು ನಂಬಿಕೆಯು ವ್ಯರ್ಥವಾಯಿತು; ನೀವು ಇನ್ನೂ ನಿಮ್ಮ ಪಾಪಗಳಲ್ಲಿಯೇ ಇದ್ದೀರಿ!” (ಕೊರಿಂಥ 15:17) ಇದನ್ನು ಬೇರೆ ಮಾತಿನಲ್ಲಿ ಹೇಳಿದರೆ, ನಾವು ಸತ್ತಾಗ, ಸತ್ತವರಾಗಿಯೇ ನಿತ್ಯಕ್ಕೂ ಉಳಿಯುತ್ತೇವೆ; ಹೀಗಾಗಿ ಎಲ್ಲವೂ ಕೂಡ ಅರ್ಥಹೀನವಾಗುತ್ತವೆ. ಕೊರಿಂಥ 15:32ರಲ್ಲಿ ಪೌಲನು ಹೇಳುವಂತೆ “ಸತ್ತವರು ಎದ್ದು ಬರುವುದಿಲ್ಲವಾದರೆ ತಿನ್ನೋಣ, ಕುಡಿಯೋಣ, ನಾವು ಸಾಯುತ್ತೇವಲ್ಲ!”

ಒಂದುವೇಳೆ ನಾವು ನಮ್ಮ ಬದುಕು ಕೇವಲ ಇಂಗಾಲ. ಅಂಶದ ಜೀವಕೋಶವಾದದ್ದಷ್ಟೇ ಮತ್ತು ನಮ್ಮ ಆಯಸ್ಸು “70 ವರುಷಗಳು” (ಅದೂ ನಮ್ಮ ಭಾಗ್ಯ- ಮತ್ತು ಸೇದುವುದಿಲ್ಲ, ಕುಡಿಯುವುದಿಲ್ಲ, ಮಾಂಸಾಹಾರ ಸೇವಿಸುವುದಿಲ್ಲವೆಂದರೆ ಮಾತ್ರ!) ಎಂದಾದರೆ, ನಾವು ಕೇವಲ ದುಸ್ಥಿತಿಯಲ್ಲಿ ರುತ್ತೇವೆ. ಅದಕ್ಕಾಗಿಯೇ ಎಲೆನ್ ಜಿ. ವೈಟ್ ರವರು ಪರಲೋಕವು ನಮಗಿರು ವುದೆಲ್ಲದಕ್ಕಿಂತಲೂ ಮೌಲ್ಯಹೊಂದಿದೆ, ನಾವು ಪರಲೋಕವನ್ನು ಕಳೆದು ಕೊಂಡರೆ, ನಾವು ಎಲ್ಲವನ್ನೂ ಕಳೆದುಕೊಳ್ಳುವೆವು” Sons and Daughters of God, ಪುಟ 349.

`ನಮ್ಮ ನಿರೀಕ್ಷೆಯು ಮತ್ತು ನಮ್ಮ ನಂಬಿಕೆಯೂ ಎಷ್ಟು ಅಮೂಲ್ಯವೆಂದು ಆಲೋಚಿಸಿ. ಇದನ್ನು ನಾವು ಕಾಪಾಡಿಕೊಳ್ಳಲು ದೇವರ ಕೃಪೆಯಿಂದ, ನಾವು ಮಾಡಬೇಕಾದದ್ದೆಲ್ಲವನ್ನೂ ಮಾಡಬೇಕು ಏಕೆ?`