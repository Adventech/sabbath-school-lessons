---
title:  “ನಾನು ಪುನಃ ಬರುವೆನು”
date:   14/11/2022
---

`ಯೋಹಾನ 14:1-3ನ್ನು ಓದಿರಿ. ಯೇಸುವು ಪುನಃ ಬರುವೆನೆಂದು ವಾಗ್ದಾನ ಮಾಡಿ ಸುಮಾರು 2000 ವರುಷಗಳಾದವು. ಈ ಸುದೀರ್ಘ ಅವಧಿಯ ನಂತರವು ಯೇಸು ಈ ಮಾತನ್ನು ಹೇಳಿ ಬಹಳ ಕಾಲವಾಗಿದ್ದರೂ ಈ ವಾಗ್ದಾನವು ನಮ್ಮ ಕಾಲಕ್ಕೂ ಪ್ರಸ್ತುತವೆಂದು ಬೇರೆಯವರು ತಿಳಿಯಲು ನಾವು ಹೇಗೆ ಸಹಾಯ ಮಾಡಬಹುದು?`

ಪ್ರಕಟಾಣೆ ಪುಸ್ತಕದಲ್ಲಿ ಯೇಸುವು “ನಾನು ಬೇಗನೆ ಬರುತ್ತೇನೆ” ಎಂದು ನಾಲ್ಕು ಬಾರಿ ಹೇಳಿದ್ದಾನೆ (ಪ್ರಕ 3:11, 22:7, 12,20). ಯೇಸುವಿನ ಶೀಘ್ರ ಆಗಮನದ ನಿರೀಕ್ಷೆಯು ಅಮೋಸ್ತಲರ ಸಭೆಯನ್ನು ಸುವಾರ್ತಾ ಸೇವೆಗೆ ಹುರಿ ದುಂಬಿಸಿತು. ಹಾಗೂ ಶತಮಾನಗಳುದ್ದಕ್ಕೂ ಲೆಕ್ಕವಿಲ್ಲದಷ್ಟು ಕ್ರೈಸ್ತರಲ್ಲಿ ನಿರೀಕ್ಷೆಯನ್ನು ತುಂಬಿತು. ಆದರೆ ತಲೆಮಾರುಗಳನೇಕ ಕಳೆದಿವೆ, ಹಾಗೂ ಸತ್ತುಹೋದರು, ಆದರೂ ಈ ಘಟನೆಯು ಇನ್ನೂ ನಡೆದಿಲ್ಲ. ಹೀಗಾಗಿ ಅನೇಕರು ಕೇಳುತ್ತಿರುವು ದೇನೆಂದರೆ, “ಯೇಸು ಬೇಗನೆ ಬರುವನು” ಎಂದು ಎಷ್ಟುಕಾಲ ಸಾರಬೇಕು? ಈ ಮಾತುಗಳು ನಿಜವಲ್ಲದ ನಿರೀಕ್ಷೆಯನ್ನು ಹುಟ್ಟಿಹಾಕಿದೆಯೋ? (2 ಪೇತ್ರ 3:4 ನೋಡಿರಿ).

ಅನೇಕ ಕ್ರೈಸ್ತರು ಈ ದೀರ್ಘ ಕಾಲದ “ವಿಳಂಬದ” ಬಗ್ಗೆ ಚಕಾರವೆತ್ತುತ್ತಾರೆ. (ಮತ್ತಾಯ 25.5 ರೊಂದಿಗೆ ಹೋಲಿಸಿ). ಆದರೆ ನಿಜವಾಗಿ ಇದು ಬಹಳ “ವಿಳಂಬ” ಎಂದು ನಾವು ಹೇಗೆ ತಿಳಿದಿದ್ದೇವೆ? ಯೇಸುವು ಹಿಂತಿರುಗಿ ಬರಬೇಕಿದ್ದ “ಸರಿಯಾದ ಸಮಯವು ಯಾವುದು? ಸುಮಾರು 50, ಅಥವಾ 150, ಅಥವಾ 500 ವರುಷಗಳ ಹಿಂದೆಯೋ? ಆದರೆ ನಿಜವಾಗಿಯೂ ಮುಖ್ಯವಾಗಿರುವ ವಿಷಯವೆಂದರೆ, “ಕರ್ತನು ತನ್ನ ವಾಗ್ದಾನ ವನ್ನು ನೆರವೇರಿಸುವುದಕ್ಕೆ ತಡಮಾಡುತ್ತಾನೆಂದು. ಕೆಲವರು ಅರ್ಥಮಾಡಿ ಕೊಳ್ಳುವ ಪ್ರಕಾರ ಆತನು ತಡಮಾಡುವವನಲ್ಲ. ಬದಲಿಗೆ ಆತನು ನಿಮ್ಮ ವಿಷಯದಲ್ಲಿ ದೀರ್ಘಶಾಂತಿ ಹೊಂದಿದ್ದು, ನೀವು ಯಾರು ನಾಶವಾಗ ಬಾರ ದೆಂದು, ಎಲ್ಲರೂ ತನ್ನ ಬಳಿಗೆ ಪಶ್ಚಾತಾಪದಿಂದ ಹಿಂತಿರುಗ ಬೇಕೆಂದಿದ್ದಾನೆ” (2ಪೇತ್ರ 3:9).

ಯೇಸು ಆರೋಹಣನಾಗಿ ಅನೇಕ ಶತಮಾನಗಳು ಕಳೆದಿದ್ದರೂ, ಇಂದಿಗೂ ಸಹ ಆತನ ಬರೋಣದ ವಾಗ್ದಾನವು ಪ್ರಸ್ತುತವಾಗಿದೆ. ಯಾಕೆ? ಯಾಕೆಂದರೆ, ನಾವು ಕೇವಲ ಅಲ್ಪಕಾಲದ ಬದುಕನ್ನು ಹೋಂದಿದ್ದೇವೆ (ಕೀರ್ತನೆ 90:10), ತದನಂತರ ಸಮಾಧಿಯಲ್ಲಿ ಪ್ರಜ್ಞಾಹೀನ ವಿಶ್ರಾಂತಿ (ಪ್ರಸಂಗಿ 9:5,10) ಮತ್ತು ನಂತರ ಅಂತಿಮ ಪುನರುತ್ಥಾನ. ಅನಂತರ ನಮ್ಮ ಅಂತ್ಯಗತಿಯನ್ನು ಬದಲಾ ಯಿಸಲಾಗದು (ಇಬ್ರಿಯ 9:27). (ಪಾಠ 3ರಲ್ಲಿ ಹೇಳಿದಂತೆ) ಪ್ರತಿಯೊಬ್ಬ ಸತ್ತವರ ವಿಚಾರವೆಂದರೆ, ಅವರು ನಿದ್ರಿಸುತ್ತಾ ಪ್ರಜ್ಞೆ ಇಲ್ಲದವರಾಗಿರುವು ದರಿಂದ, ಅವರು ಸತ್ತಂದಿನಿಂದ ಯೇಸುವಿನ ಆಗಮನದ ಘಳಿಗೆಯೂ ಕೇವಲ ಒಂದೆರಡು ಕ್ಷಣಗೆಳಿಗಿಂತ ಹೆಚ್ಚಿರುವುದಿಲ್ಲ. ವೈಯಕ್ತಿಕವಾಗಿ ನಿಮ್ಮ ವೈಯಕ್ತಿಕ ಅನುಭವದ ಪ್ರಕಾರ (ಪ್ರತಿ ಯುಗದ ದೇವಜನರೆಲ್ಲರು ಕೂಡ). ನಿಮ್ಮ ಸಾವಿನ ನಂತರ ಕ್ರಿಸ್ತನ ಆಗಮನವು ಕೇವಲ ಒಂದು ಘಳಿಗೆಯಷ್ಟೇ ಅಂತರ ಹೊಂದಿದೆ. ಅದು ಬಹಳ ಬೇಗನೆ, ಹೌದಲ್ಲವೆ?

ನಾವು ಕಳೆಯುವ ಪ್ರತಿದಿನವೂ ಕೂಡ ಯೇಸುವಿನ ಮಹಿಮೆಯ ಬರೋಣಕ್ಕೆ ನಮ್ಮನ್ನು ಒಂದು ದಿನ ಹತ್ತಿರ ತರುತ್ತಿದೆ. ಆತನು ಯಾವಾಗ ಬರುವನೆಂದು ತಿಳಿಯದಿದ್ದರೂ, ಆತನು ಬರುವನೆಂಬುದು ನಿಶ್ಚಯ ಮತ್ತು ಅದು ಮಾತ್ರ ಪ್ರಮುಖವಾಗಿದೆ.

`ಓರ್ವ ಸಭಾಪಾಲಕನು ಒಂದು ಪ್ರಸಂಗ ಸಾರಿದರು ಕ್ರಿಸ್ತನು ಯಾವಾಗ ಬರುವದೆಂದು ನಾನು ಚಿಂತಿಸುವುದಿಲ್ಲ. ಅವರು ಚಿಂತಿಸುವುದೆಲ್ಲ, ಕ್ರಿಸ್ತನು ಖಂಡಿತ ಬರುವನು. ಈ ವಿಚಾರವು ನಿಮಗೆ ಹೇಗೆ ಕಾರ್ಯ ಮಾಡುತ್ತದೆ ಮತ್ತು ಕ್ರಿಸ್ತನು ಇನ್ನೂ ಬಂದಿಲ್ಲವಾದ ಕಾರಣ ನೀವು ನಿರಾಶೆ ಹೊಂದಿದ್ದರೆ, ಇದು ಹೇಗೆ ಸಹಾಯ ಮಾಡುತ್ತದೆ?`