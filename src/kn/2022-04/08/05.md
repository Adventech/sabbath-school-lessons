---
title:  ತುತ್ತೂರಿಯ ಧ್ವನಿಯು
date:   16/11/2022
---

ಯೇಸುವಿನ ಎರಡನೆಯ ಬರೋಣದವರೆಗೂ ಬದುಕಿ ಉಳಿದಿರುವವರಿಗೆ ನಿತ್ಯಜೀವವು ಕೊಡಲ್ಪಡುವುದು ಎಂಬದಾಗಿ ಥೆಸಲೋನಿಕದವರಿಗೆ ಮನವರಿಕೆಯಾಗಿತ್ತು. “ಅವರು ತಮ್ಮ ಸ್ನೇಹಿತರ ಜೀವತಗಳನ್ನು ಬಹಳ ಜಾಗರೂಕರಾಗಿ, ಅವರು ಸಾಯಬಾರದಂತೆ ಕಾದುಕೊಂಡಿದ್ದರು. ಯಾಕೆಂದರೆ ಅವರು ತಮ್ಮ ಕರ್ತನ ಆಗಮನದಲ್ಲಿ ಹೊಂದಬೇಕಾದ ಸೌಭಾಗ್ಯವನ್ನು ಹೊಂದದೇ ಹೋದಾರು (ಎಂದು ನೆನೆಸಿದ್ದರು. ಆದರೆ ಅವರ ಪ್ರೀತಿಪಾತ್ರರು ಒಬ್ಬರಾದಮೇಲೆ ಒಬ್ಬರು ಅವರಿಂದ ತೆಗೆಯಲ್ಪಟ್ಟಾಗ, ಥೆಸಲೋನಿಕದವರು ಸತ್ತವರ ಮುಖಗಳನ್ನು ಕೊನೆಯ ಬಾರಿ ನೋಡುತ್ತಾ, ಮುಂದಿನ ಜೀವಿತದಲ್ಲಿ ಅವರನ್ನು ಸಂಧಿಸು ವೆವೆಂಬ ನಿರೀಕ್ಷೆಯನ್ನಿಡಲಾಗದೆ, ಆತಂಕಗೊಂಡಿದ್ದರು”- ಎಲೆನ್ ಜಿ. ವೈಟ್ The Acts of the Apostles ಪುಟ 258.

`1ಥೆಸಲೋನಿಕ 4:13-18ನ್ನು ಓದಿರಿ. ಪೌಲನು ಹೇಗೆ ಈ ತಪ್ಪುಕಲ್ಪನೆಯನ್ನು ತಿದ್ದಿದನು?`

“ಯೇಸುವಿನಲ್ಲಿ ನಿದ್ರೆಹೋದವರನ್ನು ಆತನು ತನ್ನೊಂದಿಗೆ ಎಬ್ಬಿಸುವನು” (lಥೆಸ 4:14) ಎಂಬ ಮತುಗಳಲ್ಲಿರುವ ಅರ್ಥಕ್ಕಿಂತ ಹೆಚ್ಚಾದ ಭಾವದಲ್ಲಿ ನೋಡುವ ಚಾರಿತ್ರಿಕ ರೂಢಿಯಿದೆ. ಆತ್ಮವು ಸಹಜವಾಗಿ ಅಮರ ಎಂಬ ಕಾಲ್ಪನಿಕ ತತ್ವವನ್ನು ಒಪ್ಪುವ ಅನೇಕರು, ಕ್ರಿಸ್ತನು ಎರಡನೆಯ ಸಾರಿ ಪರಲೋಕದಿಂದ ಇಳಿದುಬರುವಾಗ ಈಗಾಗಲೇ ದೇವರೊಂದಿಗೆ ಪರಲೋಕದಲ್ಲಿರುವ ಸತ್ತುಹೋದ ನೀತಿವಂತರ ಆತ್ಮಗಳು ಕರತರುವನು ಎಂದು ಹೇಳುತ್ತಾರೆ. ಆ ಆತ್ಮಗಳು ಪುನರುತ್ಥಾನಗೊಂಡ ದೇಹಗಳೊಂದಿಗೆ ಪುನಃ ಹೀಗೆ ಒಂದಾಗಬಹುದು (ಎಂದು ನೆನೆಸುವರು). ಆದರೆ ಈ ವ್ಯಾಖ್ಯಾನವು ಪೌಲನು ಈ ವಿಷಯದಲ್ಲಿ ಸಮಗ್ರ ಬೋಧನೆಗಳ ಜೊತೆ ಹೊಂದಿಕೊಳ್ಳುವುದಿಲ್ಲ.

ಅಡ್ಡೆಂಟಿಸ್ಟನಲ್ಲದ ಓರ್ವ ತತ್ವಬೋಧಕ ಹೀಗೆ ಹೇಳುವ ನಿಜ ಅರ್ಥವನ್ನು ಮುಂದೆ ಓದಿರಿ: ತಮ್ಮ ಸಭೆಯವರು ಸತ್ತಾಗ ಥೆಸಲೋನಿಕದ ಕ್ರೈಸ್ತರು ದುಃಖಿಸುವಾಗ ಅವರಿಗೆ ಒಂದು ನಿರೀಕ್ಷೆ ಇರಲು ಕಾರಣವೇನೆಂದರೆ ದೇವರು ಅವರನ್ನು ಕರೆತರುವನು”-ಅಂದರೆ ಸತ್ತುಹೋದ ವಿಶ್ವಾಸಿಗಳನ್ನು ಎಬ್ಬಿಸಿ, ಕ್ರಿಸ್ತನ ಬರೋಣದಲ್ಲಿ ಅವರು ಬದುಕಿರುವ ಹಾಗೆ ಮಾಡುವುದರಿಂದ, ಅಂಥವರು ಆತನೊಂದಿಗೆ ಇರುವರು. ಇದರ ಅರ್ಥದ ಪ್ರಕಾರ ಈ ಸತ್ತ ವಿಶ್ವಾಸಿಗಳು ಕ್ರೈಸ್ತನ ಆಗಮನದಲ್ಲಿ ಒಂದು ರೀತಿಯ ಕೊರತೆಯಲ್ಲಿ ಇರುವುದಿಲ್ಲ ಆದರೆ ಅವರು 'ಆತನೊಂದಿಗೆ ಬದುಕಿರುವ ವಿಶ್ವಾಸಿಗಳು ಆತನ ಬರೋಣದ ಮಹಿಮೆಯಲ್ಲಿ ಹೊಂದುವ ಪಾಲಿನಲ್ಲಿ ಸಮನಾದ ಪಾಲನ್ನು ಹೊಂದುವ ಸ್ಥಿತಿಯಲ್ಲಿ ಎದ್ದು ಬರುವರು'-ಜೆಷರಿ ಎ.ಡಿ. , Thessalonians, Baker Exegetical ecommentary on the New Testament, 1-2 ಪುಟ 319.

ಒಂದು ವೇಳೆ ಸತ್ತ ನೀತಿವಂತರ ಆತ್ಮಗಳು ಈಗಾಗಲೇ ಕರ್ತನೊಂದಿಗೆ ಪರಲೋಕದಲ್ಲಿ ಇರುತ್ತಿದ್ದರೆ, ಪೌಲನು ಕ್ರೈಸ್ತೀಯ ನಿರೀಕ್ಷೆಯಾಗಿ ಕೊನೆಯ ಪುನರುತ್ಥಾನವನ್ನು ತೋರಿಸುತ್ತಿರಲಿಲ್ಲ; ಬದಲಿಗೆ ಈಗಾಗಲೇ ನೀತಿವಂತರು ಕರ್ತನೊಂದಿಗೆ ಇರುವರು ಎಂದು ಹೇಳುತ್ತಿದ್ದನು. ಆದರೆ, ಆತನು “ಯೇಸುವಿನಲ್ಲಿ ನಿದ್ರೆ ಹೋದವರು” (ಫೆಸ 4:14) ಕಾಲದ ಅಂತ್ಯದಲ್ಲಿ ಸತ್ತವರೊಳಗಿಂದ ಪುನರುತ್ಥಾನಗೊಳ್ಳುವರು ಎಂದು ಹೇಳಿರುವನು.

`ಹೀಗೆ ದುಃಖಿಸುತ್ತಿದ್ದ ಥೆಸಲೋನಿಕದವರಿಗೆ ಅಂತಿಮ ಪುನರುತ್ಥಾನದ ನಿರೀಕ್ಷೆಯು ಸಮಾಧಾನವನ್ನು ತಂದಿತು. ಇದೇ ನಿರೀಕ್ಷೆಯು ನಮ್ಮ ಪ್ರೀತಿ ಯನ್ನು ಸಾವು ತೆಗೆದುಕೊಂಡಾಗ ಆ ನೋವಿನ ಘಳಿಗೆಗಳನ್ನು ಭರವಸೆ ಯಿಂದ ಎದುರಿಸುವ ಹಾಗೆ ಸಹಾಯ ಮಾಡುವುದು.`