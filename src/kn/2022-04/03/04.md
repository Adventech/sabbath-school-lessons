---
title:  ಶ್ವಾಸವು (Spirit) ದೇವರ ಬಳಿಗೆ ಹಿಂತಿರುಗುವುದು
date:   11/10/2022
---

`ಆದಿಕಾಂಡ 2:7 ಮತ್ತು ಪ್ರಸಂಗಿ 12:7ನ್ನು ಓದಿರಿ, ಈ ಎರಡು ಬೈವಲಿನ ವಾಕ್ಯಗಳಲ್ಲಿ ಯಾವ ವಿರುದ್ಧ ಅಂಶಗಳನ್ನು ಕಾಣುವಿರಿ? ಮರಣದಲ್ಲಿ ಮಾನವನ ನಿಜ ಸ್ಥಿತಿಯ ಬಗ್ಗೆ ಇವುಗಳು ಹೇಗೆ ಸಹಾಯ ಮಾಡಬಲ್ಲವು? (ಆದಿಕಾಂಡ 7:22 ನ್ನು ಸಹ ನೋಡಿರಿ.)`

ನಾವು ಈಗಾಗಲೇ ನೋಡಿರುವಂತೆ, ಮಾನವ ಜೀವಿಯು ಒಬ್ಬ ಆತ್ಮ (Soul) (ಆದಿ 2:7)-ವೆಂದೂ, ದೇಹವು ಸತ್ತಾಗ ಆತ್ಮವು ಇಲ್ಲದಂತೆ ಆಗುವುದು (ಯೆಹೆ 18:4,20) ಎಂದು ಬೈಬಲ್ ಬೋಧಿಸುತ್ತದೆ.

ಹೀಗಾದರೆ “ಆತ್ಮ” (ಅಥವಾ ಪ್ರಾಣ, ಉಸಿರು) “soul” ಮತ್ತು “Sprit” ಎಂಬ ಎರಡು ಪದಗಳಿಗೂ ಕನ್ನಡ ಬೈವಲಿನಲ್ಲಿ “ಆತ್ಮ” ಎಂಬ ಒಂದೇ ಪದವನ್ನು ಬಹುತೇಕ ಬಳಸಿರುವುದರಿಂದ ಬಹಳಷ್ಟು ಗೊಂದಲವೂ ನಮ್ಮಲ್ಲಿ ಇದೆ. ದೇಹವು ಮರಣಹೊಂದಿದ ಮೇಲೆಯೂ ಅದು ಪ್ರಜ್ಞಾಸ್ಥಿತಿಯಲ್ಲಿ ಉಳಿದಿರುತ್ತದೋ? ಅನೇಕ ಕ್ರೈಸ್ತರು ಹಾಗೆ ನಂಬಿದ್ದಾರೆ. ಮತ್ತು ಪ್ರಸಂಗಿ 12:7ನ್ನು ಉಲ್ಲೇಖಿಸಿ ತಮ್ಮ ಅಭಿಪ್ರಾಯವನ್ನು ಸರಿಯೆಂದು ಸಮರ್ಥಿಸಿ ಕೊಳ್ಳುತ್ತಾರೆ. ಅದು ಹೀಗೆ ಹೇಳುತ್ತದೆ: “ಆಗ ಮಣ್ಣು ತಿರುಗಿ ಭೂಮಿಗೆ ಸೇರಿ ಅದು ಇದ್ದ ಹಾಗಾಗುವುದು; ಮತ್ತು ಆತ್ಮವು “Sprit” ತನ್ನನ್ನು ದಯಪಾ ಲಿಸಿದ ದೇವರಿಗೆ ಹಿಂತಿರುಗುವುದು”. ಆದರೆ ಈ ವಾಕ್ಯದಲ್ಲಿ ಸತ್ತುಹೋದ ಮೇಲೆ ಆತ್ಮವು (ಇಲ್ಲಿ “Sprit) ದೇವರ ಸನ್ನಿಧಿಯಲ್ಲಿ ಪ್ರಜ್ಞಾವಸ್ಥೆಯಲ್ಲಿ ಉಳಿಯುತ್ತದೆ ಎಂದು ಹೇಳುತ್ತಿಲ್ಲ.

ಪ್ರಸಂಗಿ 12:1-7ರಲ್ಲಿ ಮನಮುಟ್ಟುವ ಪದಗಳಲ್ಲಿ ಮುದಿಯಾಗುವ ಕ್ರಿಯೆ ಮತ್ತು ಮರಣದಲ್ಲಿ ಅಂತ್ಯಗೊಳ್ಳುವುದರಲ್ಲಿ ವಿವರಿಸುತ್ತದೆ. 7ನೆಯ ವಚನದಲ್ಲಿ ಮರಣವನ್ನು ಆದಿಕಾಂಡ 2-7ರಲ್ಲಿ ಹೇಳುವ ಕ್ರಿಯೆಯ ವಿರುದ್ಧ (ತಿರುಗು-ಮುರುಗು) ಪ್ರಕ್ರಿಯೆ ಎಂದು ಸೂಚಿಸುತ್ತದೆ. ಈಗ ನೋಡಿರುವಂತೆ, ಆದಿ 2:7ರಲ್ಲಿ ದೇವರು ಸೃಷ್ಟಿಕಾರ್ಯದ ಆರನೆಯ ದಿನದಂದು, “ಕರ್ತನಾದ ದೇವರು ನೆಲದ ಮಣ್ಣಿನಿಂದ ಮನುಷ್ಯನನ್ನು ರೂಪಿಸಿ ಅವನ ಮೂಗಿನಲ್ಲಿ ಜೀವಶ್ವಾಸವನ್ನು ಊದಿದನು; ಮತ್ತು ಮನುಷ್ಯನು ಬದುಕುವ ಜೀವಿ “soul” ಯಾದನು. ಆದರೆ ಪ್ರಸಂಗಿ 12:7ರಲ್ಲಿ, “ಮಣ್ಣು ತಿರುಗಿ ಭೂಮಿಗೆ ಸೇರಿ ಅದು ಇದ್ದ ಹಾಗಾಗುವುದು; ಮತ್ತು ಆತ್ಮವು “Sprit” ತನ್ನನ್ನು ದಯಿಪಾಲಿಸಿದ ದೇವರಿಗೆ ಹಿಂತಿರುಗು ವುದು”. ಅಂದರೆ ಅದಾಮನ ಮೂಗಿನಲ್ಲಿ ದೇವರು ಊದಿದ ಜೀವಶ್ವಾಸವು, ಬೇರೆಲ್ಲಾ ಮನುಷ್ಯರೂ ಕೂಡ ಅದನ್ನೇ ಹೊಂದಿದ್ದು, ದೇವರಿಗೆ ಹಿಂತಿರುಗುವುದು, ಅಥವಾ, ಬೇರೆ ಮಾತಿನಲ್ಲಿ ಹೇಳುವುದಾದರೆ, ಜೀವಶ್ವಾಸವು (ಇಲ್ಲಿ “Sprit” ಅಂದರೆ ಶ್ವಾಸ, ಉಸಿರು, ಗಾಳಿ) ಅವರೊಳಗೆ ಹೋಗುವುದು ನಿಂತುಹೋಗುವುದು.

ಮತ್ತು ಪ್ರಸಂಗಿ 12:7ರಲ್ಲಿ ಎಲ್ಲಾ ಮನುಷ್ಯರು ಸಾಯುವ ಕ್ರಿಯೆಯನ್ನು ವಿವರಿಸುತ್ತದೆ, ಆದರೆ ನೀತಿವಂತರಿಗೂ ಮತ್ತು ದುಷ್ಟರಿಗೂ ಯಾವ ವಿಧದ ಭೇದವನ್ನು ತೋರಿಸುವುದಿಲ್ಲ ಎಂಬುದನ್ನು ನೆನಪಿಡಬೇಕು. ಒಂದೊಮ್ಮೆ ಸತ್ತವರ ಆತ್ಮಗಳು “Sprit” ದೇವರ ಎದುರಿನಲ್ಲಿ ಪ್ರಜ್ಞಾಪೂರ್ವಕ ಅಂಶಗಳಾಗಿ ಉಳಿಯುವುದು ನಿಜವಾದರೆ, ದುಷ್ಟರ ಆತ್ಮಗಳು ಕೂಡ ದೇವರೊಂದಿಗೆ ಇರಬಲ್ಲದೋ? ದೈವಶಾಸ್ತ್ರದ ಸರ್ವಬೋಧನೆಗೆ ಈ ಅಭಿಪ್ರಾಯವು ಹೊಂದಿ ಕೊಳ್ಳುವುದಿಲ್ಲ. ಮತ್ತು ಮನುಷ್ಯರಿಗೂ ಪ್ರಾಣಿಗಳಿಗೂ ಒಂದೇ ಸಾವಿನ ಪ್ರಕ್ರಿಯೆ ಉಂಟಾಗು ವುದರಿಂದ (ಪ್ರಸಂಗಿ 3:19,20), ಮರಣವೆಂದರೆ ಬದುಕುವ ಜೀವಿಗಳು ತಮ್ಮ ಇರುವಿಕೆಯನ್ನು ಅಂತ್ಯಗೊಳಿಸುವುದೇ ಹೊರತು ಬೇರೇನು ಅಲ್ಲ. ಕೀರ್ತನೆಗಾರನು ಹೇಳುವು ದೇನೆಂದರೆ, “ನೀನು ವಿಮುಖನಾಗಲು ತಲ್ಲಣಿಸುತ್ತದೆ; ನೀನು ಅವುಗಳ ಜೀವಸ್ವಾಸವನ್ನು ತೆಗೆಯಲು, ಅವು ಸತ್ತು ಪುನಃ ಮಣ್ಣಿಗೆ ಹಿಂತಿರುಗುವವು” (ಕೀರ್ತನೆ 104:29)

`ಮರಣವು ಜೀವನದ ಒಂದು ಭಾಗವೆಂದು ಬಹಳಷ್ಟು ಬಾರಿ ಹೇಳುವುದುಂಟು. ಇದು ಏಕೆ ತಪ್ಪಾಗಿರುವುದು? ಮರಣವು ಜೀವದ ವಿರುದ್ಧದ ಪದವಾಗಿದೆ, ಜೀವದ ವೈರಿಯಾಗಿದೆ. “ಕೊನೆಯ ವೈರಿಯಾಗಿ ಮರಣ ನಾಶಮಾಡಲ್ಪಡುವುದು” (1 ಕೊರಿಂಥ 15,26) ಎಂಬ ವಾಕ್ಯದಲ್ಲಿ ಯಾವ ಮಹಾ ನಿರೀಕ್ಷೆ ಇರುವುದು?`