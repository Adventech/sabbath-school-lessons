---
title:  ಒಬ್ಬ ಬದುಕುವ ಜೀವಿ
date:   09/10/2022
---

`ಆದಿಕಾಂಡ 1:24-27 ಮತ್ತು ಆದಿಕಾಂಡ 2:7, 19ನ್ನು ಓದಿರಿ. ದೇವರು ಮಾನವನನ್ನು ಮತ್ತು ಪ್ರಾಣಿಗಳನ್ನು ಸೃಷ್ಟಿಮಾಡಿದ್ದರಲ್ಲಿ ಯಾವ ಸಾಮ್ಯತೆಗಳನ್ನು ಮತ್ತು ವ್ಯತ್ಯಾಸಗಳನ್ನು ನೀವೇ ತಿಳಿಯುವಿರಿ? ಆದಿಕಾಂಡ 2:7 ಮಾನವನ ಪ್ರಕೃತಿಯ ಬಗ್ಗೆ ಏನು ತಿಳಿಸುತ್ತಿದೆ?`

ಆದಿಕಾಂಡದ ದಾಖಲೆಯಲ್ಲಿ ಕರ್ತನಾದ ದೇವರು ಸೃಷ್ಟಿಯ ಆರನೇಯ ದಿನದಂದು ಭೂಜಂತುಗಳನ್ನೂ ಮತ್ತು ಜೋಡಿ ಮಾನವರನ್ನು ಜೀವಂತ ಬರಮಾಡಿದನು ಎಂದು ಬರೆದಿದೆ (ಆದಿ 1:24-27), ಆದಿಕಾಂಡ 2:19ರಲ್ಲಿ ಆತನು “ಭೂಮಿಯ ಮೇಲಿನ ಪ್ರಾಣಿಗಳನ್ನೂ ಮತ್ತು ಆಕಾಶದ ಪಕ್ಷಿಗಳನ್ನು ನೆಲದ ಮಣ್ಣಿನಿಂದ ರೂಪಿಸಿದನು” ಎಂದು ನೋಡುವೆವು. ಮತ್ತು ಹಾಗೆಯೇ, “ಮಾನವನನ್ನು ನೆಲದ ಮಣ್ಣಿಂದ ಮಾಡಿದನು” (ಆದಿ 2:7).

ಮಾನವರು ಮತ್ತು ಪ್ರಾಣಿಗಳೆರಡನ್ನೂ ಭೂಮಿಯ ಮಣ್ಣಿನಿಂದ ಮಾಡಿ ದರೂ, ಮಾನವನ ಸೃಷ್ಟಿಯು ಬೇರೆಲ್ಲಾ ಪ್ರಾಣಿಗಳಿಗಿಂತ ಎರಡು ವಿಧದಲ್ಲಿ ಭಿನ್ನ ವಾಗಿತ್ತು. ಮೊದಲನೆಯದು, ದೇವರು ಮಾನವನಿಗೆ ದೈಹಿಕವಾಗಿ ಆಕಾರ ಕೊಟ್ಟನು ಮತ್ತು ಆನಂತರ, “ತನ್ನ ಜೀವಶ್ವಾಸವನ್ನು ಅವನ ಮೂಗಿನಲ್ಲಿ ಊದಿ ದನು; ಮತ್ತು ಮನುಷ್ಯನು ಬದುಕುವ ಜೀವಿಯಾದನು” (ಆದಿ 2:7). ಆತನು ಬದುಕುವುದಕ್ಕೆ ಮೊದಲು ಒಂದು ದೈಹಿಕ (ಭೌತಿಕ) ಅಂಶವಾಗಿದ್ದನು. ಎರಡನೆಯದು, ದೇವರು ತನ್ನ ಹೋಲಿಕೆಯಲ್ಲಿ ತನ್ನ ದೈವ ಸ್ವರೂಪ ದಲ್ಲಿಯೇ ಮಾನವರನ್ನು ಗಂಡು ಹೆಣ್ಣಾಗಿ ಸೃಷ್ಟಿ ಮಾಡಿದನು (ಆದಿ 1:26,27).

ಆದಿಕಾಂಡ 2:7 ವಿವರಿಸುವುದೇನೆಂದರೆ, “ಜೀವಶ್ವಾಸವನ್ನು ಆದಾಮನ ದೇಹದೊಳಕ್ಕೆ ಹೋಗಿಸಿದಾಗ ಅವನನ್ನು “ಬದುಕುವ ಜೀವಿಯನ್ನಾಗಿ ಮಾರ್ಪಡಿಸಿತು. ಇಬ್ರಿಯ ಪದದ 'ಸೆಫೆಶ್ ಚಯ್ಯಾಹ' ಎಂಬುದರ ನೇರ ಅರ್ಥದಲ್ಲಿ “ಒಂದು ಬದುಕುವ ಆತ್ಮ” ಎಂದು ತಿಳಿಯಬಹುದು. ಹಾಗಾದರೆ, ದೇಹದಿಂದ ಬೇರ್ಪಟ್ಟು ಜೀವಿಸಬಹುದಾದ ಆತ್ಮವು ನಮ್ಮ ಯಾರಿಗೂ ಇಲ್ಲ ಎಂದು ಇದರಿಂದ ತಿಳಿಯುತ್ತೇವೆ. ಆದರೆ ನಿಜವಾಗಿ, ನಾವು ಒಬ್ಬೊಬ್ಬರೂ ಸಹ ಒಬ್ಬ ಬದುಕುವ ಜೀವಿ ಅಥವಾ ಬದುಕುವ ಆತ್ಮ, ಈ “ಆತ್ಮವು” ಮಾನವ ದೇಹದ ಹೊರಗೆ ಬೇರೆಯದೇ ಪ್ರಜ್ಞೆಯುಳ್ಳ ಅಂಶವಾಗಿ ಇರಬಲ್ಲದು ಎಂಬುದು ಅನ್ಯರ ಬೋಧನೆಯೇ ಹೊರತು ಬೈಬಲ್ ನ ಅಭಿಪ್ರಾಯವಲ್ಲ. ಮಾನವನ ನಿಜ ವಾದ ಪ್ರಕೃತಿಯನ್ನು ಅರ್ಥಮಾಡಿ ಕೊಳ್ಳುವುದರಿಂದ ಜನಜನಿತವಾಗಿರುವ “ಶರೀರಹೀನ ಆತ್ಮ ಮತ್ತು ಆ ನಂಬಿಕೆಯ ಆಧಾರದಲ್ಲಿ ಪ್ರಚಲಿತದಲ್ಲಿರುವ ಅಪಾಯಕಾರಿ ಸುಳ್ಳಿನಿಂದ ನಮ್ಮನ್ನು ತಪ್ಪಿಸುತ್ತದೆ.

ಒಟ್ಟಾರೆ ಮಾನವ ವ್ಯಕ್ತಿಯಿಂದ ಬೇರ್ಪಟ್ಟ ಯಾವುದೇ ಭಾಗ (ಅಂಶ)ವು ಪ್ರಜ್ಞಾವಸ್ಥೆ ಯಲ್ಲಿ ಇರುವುದಿಲ್ಲ. ದೇವರು ನಮ್ಮನ್ನು ಅದ್ಭುತವಾಗಿಯೂ ವಿಚಿತ್ರ ವಾಗಿಯೂ ಸೃಷ್ಟಿಸಿದ್ದಾನೆ ಮತ್ತು ಈ ನಿರ್ದಿಷ್ಟ ವಿಷಯದ ಶಾಸ್ತ್ರ (ಬೈಬಲ್)ವು ಹೇಳುವುದನ್ನು ಬಿಟ್ಟು ನಾವು ಬೇರೆಯದಾಗಿ ಕಲ್ಪಿಸಿಕೊಳ್ಳಬಾರದು. ಜೀವದ ಪ್ರಕೃತಿಯು ಕೇವಲ ನಿಗೂಢವಾದದ್ದು ಮಾತ್ರವಲ್ಲ (ವಿಜ್ಞಾನಿಗಳು ಕೂಡ ಒಬ್ಬರು ಜೀವಂತರಾಗಿರುವುದರ ಕುರಿತು ಒಂದು ನಿರ್ದಿಷ್ಟ ತಿಳುವಳೀಕೆಗೆ ಒಪ್ಪುವುದಿಲ್ಲ), ಪ್ರಜ್ಞಾವಸ್ಥೆಯ ಪ್ರಕೃತಿಯೂ ಇನ್ನೂ ಹೆಚ್ಚು ನಿಗೂಢ ವಾಗಿರುವುದು. ಕೆಲವು ಗ್ರಾಂಗಳ ಅಂಗಾಂಗ ವಸ್ತುಗಳು (ಜೀವಕೋಶಗಳು ಮತ್ತು ರಾಸಾಯ ನಿಕಗಳು) ನಮ್ಮ ತಲೆ ಮತ್ತು ಮೆದುಳುಗಳ ಹೇಗೆ ದೇಹವಿಲ್ಲದ ವಸ್ತುಗಳಾದ ಆಲೋಚನೆಗಳು ಮತ್ತು ಭಾವನೆಗಳನ್ನು ಸೃಷ್ಟಿಸಿ, ಹಿಡಿದಿಟ್ಟುಕೊಳ್ಳಬಹುದು? ಈ ವಿಷಯವನ್ನು ಅಧ್ಯಯನ ಮಾಡುವವರು ತಮಗೆ ಇದು ಗೊತ್ತಿಲ್ಲವೆಂದು ಒಪ್ಪಿಕೊಳ್ಳವರು.

`ಜೀವವು ಎಂತಹ ಅದ್ಭುತ! ಕೇವಲ ಜೀವಕ್ಕಾಗಿ ಮಾತ್ರವೇ ಅಲ್ಲದೆ, ನಿತ್ಯ ಜೀವದ ಬಳುವಳಿಗಾಗಿ ಮತ್ತು ಇನ್ನು ಹೆಚ್ಚು ಅದ್ಭುತಗಳಾಗಿ ನಾವೇಕೆ ಸಂತೋಷಪಡಬೇಕು?`