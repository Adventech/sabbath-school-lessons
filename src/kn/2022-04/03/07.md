---
title:  ಹೆಚ್ಚಿನ ಆಲೋಚನೆಗಳು
date:   14/10/2022
---

ಎಲೆನ್ ಜಿ. ವೈಟ್ ರವರು ಬರೆದ The Great Controversy (ಮಹಾಹೋರಾಟ) ಎಂಬ ಪುಸ್ತಕದ “ಮೊಟ್ಟ ಮೊದಲ ಮಹಾಮೋಸವು” ಪುಟ 531-550 ಅಧ್ಯಾಯ ಓದಿರಿ.

ನೀವು ಎಂದಾದರೂ ಶಸ್ತ್ರಚಿಕಿತ್ಸೆಗೆ ಒಳಪಟ್ಟಿದ್ದರೆ, ನಿಮ್ಮನ್ನು ಸಾಮಾನ್ಯ ಅರೆವಳಿಕೆ ಕೊಟ್ಟು ಮಂಪರಿನಲ್ಲಿ ಇರಿಸಿದ್ದಾರೆ. ಸತ್ತವರು ಹೇಗಿರುತ್ತಾರೆ ಎಂಬುದರ ಸಣ್ಣ ಕಲ್ಪನೆ ನಿಮಗಿರಬಹುದು. ಆದರೂ ಆ ಅರೆವಳಿಕೆ ಮದ್ದಿನ ಪ್ರಭಾವದಲ್ಲಿ ನಿಮ್ಮ ಮೆದುಳು ಕೆಲಸ ಮಾಡುತ್ತಿರುತ್ತದೆ. ಆದರೆ ಸತ್ತಾಗ ಮೆದುಳು ಮತ್ತು ಎಲ್ಲವೂ ಸಂಪೂರ್ಣವಾಗಿ ಕೆಲಸ ನಿಲ್ಲಿಸಿ ಸ್ಥಗಿತಗೊಳ್ಳುತ್ತವೆ ಎಂಬುದನ್ನು ಕಲ್ಪಿಸಿಕೊಳ್ಳಿ. ಹಾಗಾದರೆ, ಸತ್ತವರ ಅನುಭವ ಹೇಗಿರು ತದೆಂದರೆ, ಸಾಯುವಾಗ ಕಣ್ಣುಗಳನ್ನು ಮುಚ್ಚಿ ನಂತರ (ಸತ್ತವರೆಲ್ಲರೂ ಹೀಗೆಯೇ) ಅವರು ಪುನಃ ತಿಳುವಳಿಕೆ ಬರುವುದು ಯೇಸು ಕ್ರಿಸ್ತನ ಎರಡನೇ ಆಗಮನದಲ್ಲಿ ಅಥವಾ ನಂತರದ ಒಂದು ಸಹಸ್ರ ವರುಷದ ಮೇಲೆ ಆತನು ಹಿಂತಿರುಗಿದಾಗ ಮಾತ್ರ (ಪಕ 20:7-15 ನೋಡಿರಿ). ಅಂದಿನ ತನಕ, ಸತ್ತವರೆಲ್ಲರೂ ನೀತಿವಂತರೂ ಮತ್ತು ದುಷ್ಟರೂ, ಅರೆಕ್ಷಣವೆಂಬಂತೆ ವಿಶ್ರಮಿಸುವರು. ಬದುಕಿರುವವರಾದ ನಮಗೆ, ಮರಣದಲ್ಲಿ ಬಹಳ ಕಾಲದ ತನಕ ಕಳೆಯಬೇಕು ಎಂಬುದು ಭಾಸವಾಗುವುದು. ಜೀವಂತರಿಗೆ ಇದು ಹಾಗನಿಸುವುದು; ಆದರೆ ಸತ್ತವರಿಗೆ ಆ ಕಾಲವು ಕ್ಷಣಿಕವಾಗಿ ಕಂಡುಬರುವುದು.

“ಎಲ್ಲ ಮಾನವರ ಆತ್ಮಗಳು ಸಾವಿನಲ್ಲಿ ಸ್ವರ್ಗಕ್ಕೆ ಸೇರಿರುವರು ಎಂಬುದು ನಿಜವಾಗಿದ್ದರೆ, ನಾವು ಬದುಕಿರುವುದಕ್ಕಿಂತ ಮರಣವನ್ನೇ ಹೆಚ್ಚು ಬಯಸಬಹುದು. ಇಂತಹ ನಂಬಿಕೆಯಿಂದಲೇ ಅನೇಕರು ತಮ್ಮ ಜೀವಿತಗಳನ್ನು ಅಂತ್ಯಗೊಳಿಸಿಕೊಳ್ಳುತ್ತಾರೆ. ತೊಂದರೆ, ಭ್ರಾಂತಿ ಮತ್ತು ನಿರಾಶೆಗಳಿಂದ ಸೋಗುಹೋದಾಗ, ಜೀವನ ಹಗ್ಗವನ್ನು ತುಂಡರಿಸಿ, ನಿತ್ಯ ಲೋಕದ ಸಂತೋಷಕ್ಕೆ ಹಾರಿಹೋಗುವುದು ಸುಲಭವೆನಿಸಿ ಬಿಡುತ್ತದೆ”-ಎಲೆನ್ ಜಿ. ವೈಟ್, The Great Controversy, ಪುಟ, 539.

“ಪರಿಶುದ್ಧ ಶಾಸ್ತ್ರದಲ್ಲೆಲ್ಲಿಯೂ ಸಹ ನೀತಿವಂತರು ಸಾವಿನಲ್ಲಿ ತಮ್ಮ ಬಹುಮಾನಕ್ಕೆ ಮತ್ತು ದುಷ್ಟರು ತಮ್ಮ ಶಿಕ್ಷೆಗೆ ಹೋಗುವರೆಂದು ಒಂದು ವಾಕ್ಯವಾದರೂ ಕಂಡುಬರದು. ನಮ್ಮ ಜೇಷ್ಠಪಿತೃಗಳಾಗಲೀ, ಪ್ರವಾದಿಗಳಾಗಲೀ ಅಂತಹ ಯಾವುದೇ ಆಶ್ವಾಸನೆಯನ್ನು ಕೊಟ್ಟಿರುವುದಿಲ್ಲ. ಕ್ರಿಸ್ತನೂ ಮತ್ತು ಆತನ ಅಪೋಸ್ತಲರೂ ಅಂತಹ ಕುರುಹನ್ನು ಕೊಡಲಿಲ್ಲ. ಸತ್ತವರು ತಕ್ಷಣ ಸ್ವರ್ಗ ಲೋಕಕ್ಕೆ ಹೋಗುವುದಿಲ್ಲ ಎಂದು ಸ್ಪಷ್ಟವಾಗಿ ಬೈಬಲ್ ಬೋಧಿಸುತ್ತದೆ. ಅವರು ಪುನರುತ್ಥಾನದವರೆಗೂ ನಿದ್ರಿಸುವರೆಂಬುದಾಗಿ ಸೂಚಿಸುತ್ತದೆ”. ಎಲೆನ್ ಜಿ. ವೈಟ್, The Great Controversy, ಪುಟ, 549, 550.

**ಚರ್ಚೆಯ ಪ್ರಶ್ನೆಗಳು**

`ಮಾನವ ಜೀವಿಯು ಒಬ್ಬ ಸರ್ವಸಂಪೂರ್ಣನಾಗಿ ಅವಿಭಾಜ್ಯ ವ್ಯಕ್ತಿಯಾಗಿ ಮಾತ್ರ ಪ್ರಜ್ಞಾವಸ್ಥೆಯಲ್ಲಿರುತ್ತಾನೆ – ಎಂಬ ಬೈಬಲಿನ ಸತ್ಯವು ಸಾವಿನ ಪಕೃತಿಯನ್ನು ಅರ್ಥಮಾಡಿಕೊಳ್ಳಲು ಹೇಗೆ ಸಹಾಯ ಮಾಡುತ್ತದೆ?`

`ಈ ಜಗತ್ತು, 'ಆತ್ಮವು ಸಹಜವಾಗಿ ಅಮರವಾದದ್ದು' ಎಂಬ ಸಿದ್ಧಾಂತ ಮತ್ತು ಅದರಿಂದ ಉಂಟಾದ ಲೆಕ್ಕವಿಲ್ಲದಷ್ಟು ಪರಿಣಾಮಗಳಿಂದ ತುಂಬಿಹೋಗಿದೆ. ಆದ್ದರಿಂದ ಸತ್ತವರ ಸ್ಥಿತಿಯ ಬಗ್ಗೆ ನಾವು ಹೊಂದಿದ ಸಂದೇಶವು ಎಷ್ಟು ಮಹತ್ವವಾದದ್ದು? ಹಾಗೂ ಕ್ರೈಸ್ತರನೇಕರಲ್ಲಿಯೂ ಸಹ, ಈ ಅದ್ಭುತ ಸಂದೇಶಕ್ಕೆ ಪ್ರತಿರೋಧವಿದೆ, ಏಕೆ?`

`ಸತ್ತವರ ಸ್ಥಿತಿಯ ತಿಳುವಳಿಕೆಯು ನಮ್ಮನ್ನು ನಮ್ಮ ಮುಂದೆ “ಕಾಣಿಸಿಕೊಳ್ಳ”ಬಹುದಾದ್ದರಿಂದ ಹೇಗೆ ರಕ್ಷಿಸಿಕೊಳ್ಳಬಹುದು? ಅಂದರೆ, ನಾವು ನೋಡುವುದನ್ನು ಯಾವಾಗಲೂ ನಂಬಬಾರದು ವಿಶೇಷವಾಗಿ, ನಾವು ನೋಡುವುದು, ಅಥವಾ ನೋಡುತ್ತಿದ್ದೇವೆ ಎಂದು ಭಾವಿಸುವಂತಹುದು ನಮ್ಮ ಸಹೋದ ಸಂಬಂಧಿಯ ಆತ್ಮ ಎನ್ನುವುದಾದರೆ, ನಂಬಬಾರದು. ಏಕೆ?`