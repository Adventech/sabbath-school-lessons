---
title:  ಮಾನವ ಸ್ವಭಾವ
date:   08/10/2022
---

### ಈ ವಾರದ ಅಧ್ಯಯನಕ್ಕಾಗಿ ಇವನ್ನು ಓದಿರಿ
ಆದಿಕಾಂಡ 1:24-27; 2:7,19; ಮತ್ತಾಯ 10:28; ಪ್ರಸಂಗಿ 12:1-7; 1 ಅರಸು 2:10; 22:40.

> <p>ಸ್ಮರಣ ವಾಕ್ಯ</p>
> “ಮತ್ತು ಕರ್ತನಾದ ದೇವರು ನೆಲದ ಮಣ್ಣಿನಿಂದ ಮನುಷ್ಯ ನನ್ನು ರೂಪಿಸಿ, ಜೀವಶ್ವಾಸವನ್ನು ಅವನ ಮೂಗಿನಲ್ಲಿ ಊದಿದನು, ಮತ್ತು ಮನವನು ಬದುಕುವ ಜೀವಿಯಾದನು” ಆದಿಕಾಂಡ 2:7.

“ನೀನು ಸತ್ತೇ ಸಾಯುವಿ” (ಆದಿ 2:16) ಎಂಬ ದೇವರ ನುಡಿ ಮತ್ತು ಸೈತಾನನ ಸುಳ್ಳು ಆಶ್ವಾಸನೆಯಾದ “ನೀನು ಹೇಗೂ ಸಾಯುವುದಿಲ್ಲ” ಎಂಬೆರಡರ ನಡುವೆ ಇರುವ ಹೋರಾಟವು ಕೇವಲ ಏದೇನ್ ತೋಟಕ್ಕೆ ಮಾತ್ರ ಸೀಮಿತ ವಾಗಲಿಲ್ಲ. ಇತಿಹಾಸದುದ್ದಕ್ಕೂ ಅದು ಮಾರ್ದನಿ ಸುತ್ತಿದೆ.

ಅನೇಕರು ಸೈತಾನನ ಮಾತುಗಳನ್ನು ದೇವರ ನುಡಿಯೊಂದಿಗೆ ಹೊಂದಾ ಣಿಕೆ ಮಾಡಲು ಪ್ರಯತ್ನಿಸುತ್ತಾರೆ. “ನೀನು ಸತ್ತೇ ಸಾಯುವಿ” ಎಂಬುದನ್ನು ಕೇವಲ ನಾಶವಾಗುವ ಭೌತಿಕ ದೇಹಕ್ಕೆ ಸೀಮಿತಗೊಳಿಸಿ, “ನೀನು ಹೇಗೂ ಸಾಯುವುದಿಲ್ಲ” ಎಂಬುದನ್ನು ಒಂದು ಅಮರ ಆತ್ಮಕ್ಕೆ ಸೂಚ್ಯವೆಂದು ಅವರಿಗೆ ಭಾಸವಾಗುವುದು.

ಆದರೆ ಈ ಸೂತ್ರವಿಧಾನವು ಸಾಗುವುದಿಲ್ಲ. ಉದಾಹರಣೆಗೆ, ದೇವರ ಮತ್ತು ಸೈತಾನನ ತದ್ವಿರುದ್ಧ ನುಡಿಗಳನ್ನು ಹೊಂದಿಸಬಹುದೋ? ಶಾರೀರಿಕ ಮರಣ ವಾದಮೇಲೆ ಶರೀರಹೀನ ಆತ್ಮ ಅಥವಾ ಜೀವದ ಅಂಶವು ಪ್ರಜ್ಞಾವಸ್ಥೆಯಲ್ಲಿ ಉಳಿದುಕೊಂಡಿರುವುದೋ? ಈ ಪ್ರಶ್ನೆಗಳಿಗೆ ಉತ್ತರ ಕೊಡಲು ತತ್ವಶಾಸ್ತ್ರವೂ ವಿಜ್ಞಾನವೂ ಅನೇಕ ಪ್ರಯತ್ನಗಳನ್ನು ಮಾಡಿದೆ. ಆದರೆ, ಬೈಬಲ್-ಆಧಾರದ ಕ್ರೈಸ್ತರಾದ ನಾವು ಕೇವಲ ಅಪರಿಮಿತನಾದ ದೇವರು, ನಮ್ಮ ಸೃಷ್ಟಿಕರ್ತ, ಮಾತ್ರ ನಮ್ಮನ್ನು ಸ್ಪಷ್ಟವಾಗಿ ತಿಳಿದಿರುವನು. (ಕೀರ್ತನೆ 139ನ್ನು ನೋಡಿರಿ). ಆದ್ದರಿಂದ, ಆತನ ವಾಕ್ಯದಲ್ಲಿ ಮಾತ್ರ, ಶಾಸ್ತ್ರಗಳಲ್ಲಿಯೇ ಈ ಮಹತ್ವದ ಪ್ರಶ್ನೆಗಳಿಗೆ ಉತ್ತರ ಪಡೆಯಬೇಕು. ಈ ವಾರದಲ್ಲಿ ಮಾನವನ ಪ್ರಕೃತಿ ಮತ್ತು ಮರಣದ ಹಂತದಲ್ಲಿ ಮಾನವರ ಸ್ಥಿತಿಯ ಬಗ್ಗೆ ನಾವು ಹಳೇ ಒಡಂಬಡಿಕೆ ಏನು ಹೇಳುತ್ತದೆಂದು ನೋಡುವೆವು.

_ಅಕ್ಟೋಬರ್ 15ರ ಸಬ್ಬತ್ ದಿನಕ್ಕಾಗಿ ಈ ಪಾಠವನ್ನು ಕಲಿಯಿರಿ._