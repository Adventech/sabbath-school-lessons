---
title:  “ಸತ್ತವರಿಗೋ ಯಾವ ತಿಳುವಳಿಕೆಯೂ ಇಲ್ಲ”
date:   12/10/2022
---

`ಯೋಬನು 3:11-13; ಕೀರ್ತನೆ 115:17; ಕೀರ್ತನೆ 146:4; ಮತ್ತು ಪ್ರಸಂಗಿ 9:5-ಇವನ್ನು ಓದಿರಿ, ಮರಣದಲ್ಲಿ ಮಾನವರ ಸ್ಥಿತಿಯ ಬಗ್ಗೆ ಈ ಮೇಲಿನ ವಾಕ್ಯಗಳು ಏನೆಂದು ನಮಗೆ ಕಲಿಸುತ್ತವೆ?`

ಈ ಮೇಲಿನ ಬೈಬಲ್ ವಚನಗಳನ್ನು ಕಾವ್ಯರೂಪದಲ್ಲಿ ಬರೆಯಲಾಗಿದ್ದು, ಮರಣದ ಹಂತದಲ್ಲಿ ಮಾನವನ ಸ್ಥಿತಿಯನ್ನು ಸರಿಯಾಗಿ ವಿವರಿಸಲಾರದು ಎಂಬುದು ಕೆಲವು ಬೈವಲ್ ವಿದ್ವಾಂಸರ ವಾದ. ಆದರೆ ಈ ವಾದವು ಈ ಮೇಲಿನ ವಾಕ್ಯಗಳ ವಿಷಯದಲ್ಲಿ ನಿಜವಲ್ಲ. ಅವುಗಳ ಭಾಷೆಯು ಬಹಳ ಸ್ಪಷ್ಟವಾಗಿದೆ, ಮತ್ತು ಹಳೆಯ ಒಡಂಬಡಿಕೆಯ ಇತರೆ ಭಾಗಗಳಲ್ಲಿರುವ ಇದೇ ವಿಷಯದ ಬೋಧೆಗಳಿಗೆ ಸಂಪೂರ್ಣ ಹೊಂದಾಣಿಕೆಯಾಗಿವೆ.

ಮೊದಲು, ಯೋಬ 3ರಲ್ಲಿ ಆತನು ತನ್ನ ಎಲ್ಲಾ ಕಷ್ಟಗಳಿಗೆ ತನ್ನ ಹುಟ್ಟೇ ಕಾರಣವೆಂದು ಹೇಳುತ್ತಿರುವವನು. (ನಮ್ಮ ಕಷ್ಟದ ಸಮಯಗಳಲ್ಲಿ ಹಲವರು ತಾವು ಹುಟ್ಟದಿದ್ದರೆ ಒಳ್ಳೆಯದೆಂದು ನೆನೆಸುವುದುಂಟು, ಅಲ್ಲವೇ?) ತಾವು ಒಂದು ವೇಳೆ ಹುಟ್ಟುತ್ತಲೇ ಸತ್ತುಹೋಗಿದ್ದರೆ, ತಾನು ಈಗ ನಿದ್ರೆಯಲ್ಲಿಯೂ ವಿಶ್ರಾಂತಿಯಲ್ಲಿಯೂ ಇರಬಹುದಾಗಿತ್ತೆಂದು ಮನಗಾಣುತ್ತಿರುವನು (ಯೋಬ 3:11,13)

ಕೀರ್ತನೆ 115ರಲ್ಲಿ ಸತ್ತವರನ್ನು ಇಡುವ ಸ್ಥಳದಲ್ಲಿ ಎಲ್ಲವೂ ಮೌನವಾಗಿರುತ್ತದೆ. ಏಕೆಂದರೆ “ಸತ್ತವರು ಯಾಹುವನ್ನು ಸ್ತುತಿಸುವುದಿಲ್ಲ. (ಕೀರ್ತನೆ 115:17). ಅಂದರೆ, ಸತ್ತವರು ಸತ್ಯ ನಂಬಿಗಸ್ತರು ಪರಲೋಕದಲ್ಲಿ ದೇವರನ್ನು ಆರಾಧಿಸುತ್ತಿರುವರು ಎಂದು ಇದರಲ್ಲಿ ಸ್ವಲ್ಪವೂ ಭಾಸವಾಗುವುದಿಲ್ಲ.

ಕೀರ್ತನೆ 146ರ ಪ್ರಕಾರ, ಮರಣದಲ್ಲಿ ಮಾನವನ ಮಾನಸಿಕ ಕಾರ್ಯಗಳು ಸ್ಥಗಿತಗೊಳ್ಳುತ್ತಿವೆ: “ಆತನ ಶ್ವಾಸವು ಬಿಟ್ಟುಹೋಗಿ, ಆತನು ಭೂಮಿಗೆ ಹಿಂತಿರು ಗುವನು; ಮತ್ತು ಅದೇ ದಿನದಲ್ಲಿ ಆತನ ಸಂಕಲ್ಪಗಳೆಲ್ಲಾ ಹಾಳಾಗುವವು” (ಕೀರ್ತನೆ 146:4) ಸತ್ತಾಗ ಏನಾಗುವದೆಂಬುದಕ್ಕೆ ಈ ವಾಕ್ಯವು ಬೈಬಲಿನ ಅತಿ ಪರಿಪೂರ್ಣ ಸ್ಪಷ್ಟ ಚಿತ್ರಣವನ್ನು ಕೊಡುತ್ತಿದೆ.

ಪ್ರಸಂಗಿ 9ರಲ್ಲಿ, ಇನ್ನಷ್ಟು ಹೆಚ್ಚಾಗಿ ಹೇಳುತ್ತಾ: “ಸತ್ತವರಿಗೆ ಯಾವ ಗ್ರಹಿಕೆ ಯೂ ಇಲ್ಲ” ಮತ್ತು ಸಮಾಧಿಯಲ್ಲಿ, “ಯಾವ ಯುಕ್ತಿಯೂ, ಯಾವ ಕೆಲಸವೂ, ತಿಳುವಳಿಕೆಯೂ, ಜ್ಞಾನವೂ ಇರುವುದಿಲ್ಲ” (ಪ್ರಸಂಗಿ 9:5,10) ಈ ಎಲ್ಲಾ ಬೈಬಲ್ಲಿನ ಉಕ್ತಿಗಳು, ಸತ್ತವರಿಗೆ ಪ್ರಜ್ಞಾಹೀನ ಸ್ಥಿತಿಯೇ ಗತಿ ಎಂದು ಸ್ಪಷ್ಟಪಡಿಸುತ್ತವೆ.

ಮರಣದಲ್ಲಿ ಪ್ರಜ್ಞೆರಹಿತ ಸ್ಥಿತಿ ಇರುತ್ತದೆಂಬ ಬೈಬಲಿನ ಬೋಧನೆಯು ಕ್ರೈಸ್ತರಲ್ಲಿ ಯಾವುದೇ ಗಾಬರಿಯನ್ನು ಹುಟ್ಟಿಸಬಾರದು. ಮೊಟ್ಟ ಮೊದಲು, ನಿತ್ಯಕಾಲದಲ್ಲಿಯೂ ಉರಿಯುತ್ತಿರುವ ನರಕವಾಗಲೀ ಅಥವಾ ರಕ್ಷಣೆ ಹೊಂದದೆ ಸತ್ತವರು ತಾತ್ಕಾಲಿಕವಾಗಿ ಪರ್ಗೆಟರಿ (ದಂಡನೆಯ ಸ್ಥಳ ಎಂಬ ಕೆಥೋಲಿಕರ ಬೋಧೆ) ಯಲ್ಲಿ ಕಾಯುತ್ತಿರುವುದಿಲ್ಲ. ಎರಡನೆಯದು, ಕ್ರಿಸ್ತನಲ್ಲಿ ಸತ್ತವರಿಗೆ ಬಹಳ ಆಶ್ಚರ್ಯವಾದ ಬಹುಮಾನವು ಕಾದಿರುವುದು. “ನಂಬುವವನಿಗೆ ಮರಣವು ಕೇವಲ ಸಣ್ಣ ವಿಷಯವಾಗಿದೆ... ಒಬ್ಬ ಕ್ರೈಸ್ತನಿಗೆ ಮರಣವು ಕೇವಲ ನಿದ್ರೆಯಾಗಿರುವುದು-ಮೌನ ಮತ್ತು ಅಂಧಕಾರದ ಒಂದು ಕ್ಷಣವಾಗಿರುವುದು. ಅವನ (ಅವಳ) ಜೀವವು ಕ್ರಿಸ್ತನೊಂದಿಗೆ ದೇವರಲ್ಲಿ ಬಚ್ಚಿಡಿಲ್ಪಟ್ಟಿರುವುದು ಮತ್ತು ನಮ್ಮ ಜೀವವಾಗಿರುವ ಕ್ರಿಸ್ತನು ಪ್ರತ್ಯಕ್ಷನಾಗುವಾಗ, ಆಗ ನೀವು ಸಹ ಆತನಲ್ಲಿ ಮಹಿಮೆಯೊಂದಿಗೆ ಕಾಣಿಸಿಕೊಳ್ಳುವಿರಿ. ಯೋಹಾನ 8:51,52; ಕೊಲೊಸ್ಸೆ 3:4”, ಎಲೆನ್ ಜಿ. ವೈಟ್ The Desire of Ages, ಪಟ 787.

`ಕ್ರಿಸ್ತನಲ್ಲಿ ಸತ್ತಿರುವವರ ಕುರಿತು ಆಲೋಚಿಸಿರಿ. ಅವರು ಮರಣದಲ್ಲಿ ತಮ್ಮ ಕಣ್ಣುಗಳನ್ನು ಮುಚ್ಚಿದ ನಂತರ, ಸಮಾಧಿಯಲ್ಲಿ 1500 ವರ್ಷಗಳೋ ಅಥವಾ ಐದು ತಿಂಗಳೋ ಅವರೆಲ್ಲರಿಗೂ ಅದು ಒಂದೇ ಆಗಿರುವುದು. ಅವರಿಗೆ ಮುಂದೆ ಅರಿವಿಗೆ ಬರುವ ವಿಚಾರವೆಂದರೆ ಯೇಸುಕ್ರಿಸ್ತನ ಆಗಮನ, ಹಾಗಿದ್ದರೆ, ಬದುಕಿರುವವರಾದ ನಮಗಿಂತ ಮರಣಹೊಂದಿದವರ ಸ್ಥಿತಿಯೇ ಒಂದರ್ಥ ದಲ್ಲಿ, ಮೇಲಾಗಿದೆ ಎಂಬುದು ಯಾರಾದರೂ ಹೇಗೆ ವಾದಿಸಬಹುದು?`