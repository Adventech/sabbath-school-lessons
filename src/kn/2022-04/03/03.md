---
title:  ಪಾಪಮಾಡುವ ಜೀವಿಯು ಸಾಯುವನು
date:   10/10/2022
---

`ಯೆಹೆಚ್ಚೇಲ 18:4,20 ಮತ್ತು ಮತ್ತಾಯ 10:28 ಓದಿರಿ. ನಾವು ಮಾನವ ಆತ್ಮಗಳ ಬಗ್ಗೆ ಅರ್ಥಮಾಡಿಕೊಳ್ಳಲು ಈ ವಾಕ್ಯಗಳು ಹೇಗೆ ಸಹಾಯ ಮಾಡುತ್ತವೆ?`

ಈ ಪಾಪದ ಲೋಕದಲ್ಲಿ ಮಾನವನ ಜೀವವು ನಶ್ವರವಾದದ್ದು ಮತ್ತು ಸ್ಥಿರವಿಲ್ಲದ್ದೂ ಆಗಿದೆ. (ಯೆಶಾಯ 40:1-8). ಪಾಪದಿಂದ ಸೋಂಕಿತನಾದ ಯಾವದೂ ನಿತ್ಯವಾಗಿರಲು (ಅಮರ) ಸಾಧ್ಯವಿಲ್ಲ. “ಹೇಗೆ ಒಬ್ಬ ಮನುಷ್ಯನಿಂದ ಪಾಪವು ಮತ್ತು ಪಾಪದಿಂದ ಮರಣವು ಲೋಕದೊಳಗೆ ಪ್ರವೇಶಿಸಿತು; ಮತ್ತು ಎಲ್ಲರೂ ಪಾಪ ಮಾಡಿದ್ದರಿಂದ ಮರಣವು ಎಲ್ಲರನ್ನು ವ್ಯಾಪಿಸಿತು” (ರೋಮ 5:12). ಎಲ್ಲಾ ಜೀವಿಗಳನ್ನು ಬಾಧಿಸುವ ಮರಣವು, ಪಾಪದ ಸಹಜ ಪರಿಣಾಮವೇ.

ಈ ವಿಷಯದಲ್ಲಿ, ಎರಡು ಬಹಳ ಪ್ರಮುಖ ತಿಳುವಳಿಕೆಗಳು ಬೈಬಲಿನಲ್ಲಿ ಇವೆ. ಒಂದು, ಮಾನವರು ಮತ್ತು ಪ್ರಾಣಿಗಳು ಎರಡೂ ಸಾಯುತ್ತವೆ. ರಾಜ ಸಲೋಮನು ಹೇಳುವಂತೆ “ಮನುಷ್ಯನ ಗತಿಯೂ ಪಶುವಿನ ಗತಿಯೂ ಒಂದೇ; ಪಶುವಿಗೆ ಸಾವು ಬರುವ ಹಾಗೆ ಮನುಷ್ಯನಿಗೂ ಬರುವುದು; ಎಲ್ಲಕ್ಕೂ ಪ್ರಾಣವು (ಉಸಿರು) ಒಂದೇ; ಮನುಷ್ಯನು ಪಶುವಿಗಿಂತ ಶೇಷ್ಠನಲ್ಲ; ಎಲ್ಲವೂ ಒಂದೇ ಸ್ಥಳಕ್ಕೆ ಹೋಗುವವು; ಎಲ್ಲಾ ಮಣ್ಣಿನಿಂದಾದವು ಮತ್ತು ಎಲ್ಲವೂ ಪುನಃ ಮಣ್ಣಿಗೆ ಸೇರುವವು”. ಪ್ರಸಂಗ 3:19,20.

ಎರಡನೇ ತಿಳುವಳಿಕೆ ಏನೆಂದರೆ, ಒಬ್ಬ ವ್ಯಕ್ತಿಯ ಭೌತಿಕ (ಶಾರೀರಿಕ) ಸಾವು ಎಂದರೆ ಒಂದು ಬದುಕುವ ಆತ್ಮ (ಇಬ್ರಿಯ ಪದ : ನೆಫೆಶ್) ವಾಗಿದ್ದ ಆತನು ಅಥವಾ ಆಕೆಯು ಇರುವುದು ಅಂತ್ಯಗೊಳ್ಳುತ್ತದೆ. ಆದಿಕಾಂಡ 2:16,17ರಲ್ಲಿ ದೇವರು ಆದಾಮ ಹವ್ವಳಿಗೆ ಕೊಟ್ಟ ಎಚ್ಚರಿಕೆ ಏನೆಂದರೆ, ಅವರು ತಿನ್ನಬಾರದೆಂದು ಹೇಳಿದ್ದ ಮರದ ಹಣ್ಣನ್ನು ತಿಂದು ಪಾಪ ಮಾಡಿದರೆ, ಅವರು ಸಾಯಬೇಕು.

ಈ ಎಚ್ಚರಿಕೆಯನ್ನು ಮಾರ್ದನಿಸುತ್ತಾ, ಕರ್ತನು ಯೆಹೆಜೈಲ 18:4,20ರಲ್ಲಿ ದೇವರು ಒಂದಂಶವನ್ನು ದೃಢಪಡಿಸಿದನು: “ಪಾಪ ಮಾಡುವ ಜೀವಿಯೇ (ಆತ್ಮನೇ) ಸಾಯುವನು” ಈ ಮಾತಿನಲ್ಲಿ ಎರಡು ಪ್ರಮುಖ ಅರ್ಥಗಳನ್ನು ಹೊಂದಿದೆ. ಒಂದು ಏನೆಂದರೆ, ಎಲ್ಲಾ ಮಾನವ ಜೀವಿಗಳು ಪಾಪಿಗಳಾಗಿ ರುವುದರಿಂದ, ಎಲ್ಲರೂ ಕೂಡ ವೃದ್ಧಾಪ್ಯ ಮತ್ತು ಸಾವೆಂಬ ತಡೆಯಲಾಗದ ಕ್ರಮದಲ್ಲಿ ಒಳಗಾಗಿದ್ದಾರೆ (ರೋಮ 39-18,23), ಮತ್ತೊಂದು ಅರ್ಥ ವೆಂದರೆ, ಜನಜನಿತವಾಗಿರುವ “ಆತ್ಮವು ಸಹಜವಾಗಿ ಅಮರವಾದದ್ದು” ಎಂಬ ಕಲ್ಪಿತ ಅಭಿಪ್ರಾಯವನ್ನು ಈ ಬೈಬಲ್ ನ ತಿಳುವಳಿಕೆಯು ನಿರರ್ಥಕಮಾಡುತ್ತದೆ. ಒಂದು ವೇಳೆ ಆತ್ಮವು ಅಮರವೇ ಆಗಿದ್ದು, ಮರಣದ ನಂತರವೂ ಇನ್ನೊಂದು ಸ್ತರದಲ್ಲಿ ಜೀವಂತವಿರುತ್ತದೆ ಎನ್ನುವುದಾದರೆ, ನಾವು ನಿಜವಾಗಿ ಸಾಯುವುದಿಲ್ಲ, ಅಲ್ಲವೆ?

ಅದಕ್ಕೆ ತದ್ವಿರುದ್ಧವಾಗಿ ಸಾವಿನ ನಂತರದ ಗೊಂದಲಕ್ಕೆ ಬೈಬಲಿನ ಉತ್ತರವು ದೇಹವಿಲ್ಲದ ಆತ್ಮಗಳು ಪರಲೋಕಕ್ಕೋ ಅಥವಾ ನರಲೋಕಕೋ ವಲಸೆ ಹೋಗುವುದಿಲ್ಲ. ಉತ್ತರವು ಏನೆಂದರೆ, ನಿಜವಾಗಿ ಕ್ರಿಸ್ತನಲ್ಲಿ ಸತ್ತವರ ಅಂತಿಮವಾಗಿ ಪುನರುತ್ಥಾನವಾಗುವರು. ಜೀವದ ರೊಟ್ಟೆಯ ಪ್ರಸಂಗದಲ್ಲಿ ಯೇಸುವು, “ಮಗನನ್ನು ನೋಡಿ ಆತನನ್ನು ನಂಬುವ ಪ್ರತಿಯೊಬ್ಬ ನಿಗೂ ನಿತ್ಯ ಜೀವವು ಸಿಕ್ಕಬೇಕೆಂಬುದೇ ನನ್ನ ತಂದೆಯ ಚಿತ್ರವಾಗಿದೆ; ಮತ್ತು ನಾನು ಕಡೇ ದಿನದಲ್ಲಿ ಅವನನ್ನು ಎಬ್ಬಿಸುವೆನು” (ಯೋಹಾನ 6:39,40), ಇದನ್ನು ಹೇಳಿದ್ದಾನೆ.

`ಯೇಸುಕ್ರಿಸ್ತನ ಎರಡನೆಯ ಆಗಮನದ ಖಚಿತತೆಯು (ಇದು ಯೇಸುವಿನ ಮೊದಲ ನೆಯ ಬರೋಣದಿಂದ ಖಚಿತಮಾಡಲ್ಪಟ್ಟಿದೆ) ಮತ್ತು ಆತನು ಎರಡನೆ ಯ ಬಾರಿ ಬರುವು ದಿಲ್ಲವಾದರೆ, ಮೊದಲ ಆಗಮನದ ಉಪಯೋಗವೇನು?) ನಾವು ನಂಬುವ ಎಲ್ಲದಕ್ಕೂ ಬಹಳ ಮಹತ್ವದ ಮೂಲ ವಿಚಾರವಾಗಿದೆ, ಏಕೆ? ಆತನ ಆಗಮನದ ವಾಗ್ವಾನವಿಲ್ಲದಿದ್ದರೆ, ನಮಗೆ ಯಾವ ನಿರೀಕ್ಷೆ ಇದ್ದೀತು?`