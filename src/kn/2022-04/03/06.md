---
title:  ಪಿತೃಗಳೊಂದಿಗೆ ವಿಶ್ರಮಿಸುತ್ತಿರುವುದು
date:   13/10/2022
---

`ಆದಿಕಾಂಡ 25:8, 2 ಸಮುವೇಲ 7:12, 1 ಅರಸು 2:10 ಮತ್ತು 1 ಅರಸು 22:40ನ್ನು ಓದಿ. ಸಾವಿನ ಬಗ್ಗೆ ನಿಮಗಿರುವ ತಿಳುವಳಿಕೆಗಿಂತ ಹೆಚ್ಚಿನದನ್ನು ಹೇಳುತ್ತವೆ`

ಮರಣ ಮತ್ತು ಹೂಣಿಡುವ ವಿಷಯಗಳ ಬಗ್ಗೆ ವಿವಿಧ ರೀತಿಗಳಲ್ಲಿ ಹಳೆಯ ಒಡಂಬ ಡಿಕೆಯು ನಿರೂಪಿಸಿದೆ. ಒಂದು ರೀತಿಯೆಂದರೆ, 'ಪಿತೃ ಬಳಿಗೆ ಸೇರುವುದು' ಉದಾಹರಣೆಗೆ, ಅಬ್ರಹಾಮನ ವಿಷಯದಲ್ಲಿ, ಅದು ಹೇಳುವು ದೇನೆಂದರೆ “ಅಬ್ರಹಾಮನು ಬಹಳ ಮುಪ್ಪಿನವನಾಗಿ, ಪೂರ್ಣಾ ಯುಷ್ಯದಿಂದ ದಿನತುಂಬಿದ ಮೇಲೆ ಪ್ರಾಣಬಿಟ್ಟು ತನ್ನ ಪಿತೃಗಳ ಬಳಿಗೆ ಸೇರಿದನು” (ಆದಿ ಕಾಂಡ 25:8), ಆರೋನ ಮತ್ತು ಮೋಶೆಯು ಪಿತೃಗಳಲ್ಲಿ ಸೇರಿದರು (ಧರ್ಮೋ 32:50).

ಒಳ್ಳೆಯ ಮತ್ತು ದುಷ್ಟರಾಜರುಗಳು ತಮ್ಮ ಮರಣದಲ್ಲಿ ಒಂದೇ ಸ್ಥಳಕ್ಕೆ ಹೋದರೆಂಬ ಸತ್ಯವು ಮರಣದಲ್ಲಿ ಪ್ರಕೃತಿಯ ಬಗ್ಗೆ ಏನು ಹೇಳುತ್ತದೆ? (2 ಅರಸು 24:6,2 ಪೂರ್ವಕಾಲ 32:33).

ಮರಣದ ಬಗ್ಗೆ ಮತ್ತೊಂದು ನಿರೂಪಣೆ ಹೀಗಿದೆ: ಪಿತೃಗಳೊಂದಿಗೆ ಸೇರಿದರು (ವಿಶ್ರಮಿಸಿದರು). ದಾವೀದನ ಮರಣದ ಬಗ್ಗೆ ಬೈಬಲ್ ಹೀಗೆ ಹೇಳುತ್ತದೆ: “ದಾವಿದನು ಪಿತೃಗಳ ಬಳಿಗೆ ಸೇರಿದನು; ಮತ್ತು ದಾವಿದ ನಗರದಲ್ಲಿ ಅವನನ್ನು ಸಮಾಧಿ ಮಾಡಿದರು” (1ಅರಸು2:10). ಇದೇ ರೀತಿಯಲ್ಲಿ ಇತರೆ ರಾಜರುಗಳ ಸಾವಿನ ನಿರೂಪಣೆಯನ್ನು ಒಳ್ಳೆಯ ಮತ್ತು ದುಷ್ಟ ರಾಜರಿಬ್ಬರಿಗೂ ಒಂದೇ ರೀತಿಯ ಪದಗಳನ್ನು ಬಳಸಲಾಗಿದೆ.

ಪಿತೃಗಳೊಂದಿಗೆ ವಿಶ್ರಮಿಸಿದರು ಎಂಬುದರ ಬಗ್ಗೆ ಮೂರು ಅರ್ಥಪೂರ್ಣ ಅಂಶಗಳನ್ನು ನಾವು ಕಂಡುಕೊಳ್ಳಬಹುದು. ಒಂದು, ಈಗಲೋ ಅಥವಾ ಮುಂದೋ ಒಂದು ಕಾಲದಲ್ಲಿ ನಾವು ನಮ್ಮ ಶ್ರಮ ಸಂಕಟಗಳಿಂದ ವಿಶ್ರಾಂತಿಯ ಅಗತ್ಯ ನಮಗೆ ಒಂದೇ ಬಂದೇ ಬರುವುದು. ಇನ್ನೊಂದು ಅಂಶವೆಂದರೆ, ಈ ಅನಪೇಕ್ಷಿತ ಶ್ರಮೆಯ ಹಾದಿಯಲ್ಲಿ ನಾವೊಬ್ಬರೇ ಹೋಗುತ್ತಿಲ್ಲ, ಬದಲಿಗೆ ನಮ್ಮ ಹಿಂದಿನವು ಈಗಾಗಲೇ ನಮಗಿಂತ ಮುಂಚೆಯೇ ಹೋಗಿದ್ದಾರೆ. ಮತ್ತು ಮೂರನೆಯ ವಿಚಾರವೆಂದರೆ, ಅವರ ಹತ್ತಿರವೇ ನಮ್ಮನ್ನು ಹೂಣಿಟ್ಟರೂ, ನಾವು ಮರಣದ ಪ್ರಜ್ಞಾಹೀನ ಸ್ಥಿತಿಯಲ್ಲಿಯೇ ಅವರೊಂದಿಗೇ ಇರುತ್ತೇವೆ. ಏಕಾಂಗಿಗಳಾಗಿರುವುದಿಲ್ಲ. ಈ ವಿಚಾರಗಳು ಆಧುನಿಕ ಕಾಲದ ಸಮಾಜಗಳ ಅನೇಕರಿಗೆ ಸೂಕ್ತವೆನಿಸುವುದಿಲ್ಲ, ಆದರೆ ಹಿಂದಿನ ಕಾಲದಲ್ಲಿ ಈ ವಿಚಾರವು ಬಹಳ ಅರ್ಥಪೂರ್ಣ ವಾಗಿದ್ದವು.

ಕ್ರಿಸ್ತನಲ್ಲಿ ಸತ್ತವರನ್ನು ಬಹಳ ಹತ್ತಿರದ ಅಂತರದಲ್ಲಿ ಸಮಾಧಿಮಾಡಿದರೂ, ಅವರ ನಡುವೆ ಯಾವುದೇ ಮಾತುಗಳ ವಿನಿಮಯ ಇರುವುದಿಲ್ಲ. ಅವರು ಹಾಗೆಯೇ ಪ್ರಜ್ಞೆಯಿಲ್ಲದೇ ಕ್ರಿಸ್ತನಲ್ಲಿ ಸತ್ತವರು ಎದ್ದು ಬರುವ ಆ ಮಹಾ ಪ್ರಭಾವದ ದಿನದಂದು ದೀರ್ಘ ನಿದ್ರೆಯಿಂದ ಎಬ್ಬಿಸಲ್ಪಟ್ಟು ತಮ್ಮ ಪ್ರೀತಿಪಾತ್ರ ರೊಂದಿಗೆ ಪುನಃ ಕೂಡಿಕೊಳ್ಳುವರು.

`ಒಂದೊಮ್ಮೆ ಸತ್ತವರು ನಿಜವಾಗಿ ಪ್ರಜ್ಞೆಹೊಂದಿದ್ದು, ಅವರು ಇಲ್ಲೇನಾಗುತ್ತಿದೆ ಎಂದು ಗಮನಿಸಿದಾಗ, ವಿಶೇಷವಾಗಿ ತಾವು ಸತ್ತ ಕಾರಣ ತಮ್ಮ ಪ್ರೀತಿಪಾತ್ರರು ಎಷ್ಟೇ ಘೋರ ಸಂಕಟವನ್ನು ಅನುಭವಿಸುವುದನ್ನು ನೋಡುತ್ತಿರುವವರಾದರೇ, ಅದೆಂತಹ ಸ್ಥಿತಿಯಾಗಿದ್ದಿತು ಎಂದು ಕಲ್ಪಿಸಿಕೊಳ್ಳಿರಿ. ಹಾಗಿದ್ದರೆ, ಸತ್ತವರು ನಿದ್ರಿಸುತ್ತಿರುತ್ತಾರೆ ಎಂಬುದು ಬದುಕಿರುವವರಿಗೆ ಎಷ್ಟು ಸಮಾಧಾನವನ್ನು ಕೊಡಬೇಕು, ಯಾಕೆ?`