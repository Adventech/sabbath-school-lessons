---
title:  ಯೇಸುಕ್ರಿಸ್ತನ ಮಾದರಿ
date:   11/12/2022
---

`ಲೂಕ2:52ನ್ನು ಓದಿರಿ, ಯೇಸುಕ್ರಿಸ್ತನ ಯಾವ ನಾಲ್ಕು ಆಯಾಮದ ಬೆಳವಣಿಗೆಗಳನ್ನು ಈ ವಚನಗಳಲ್ಲಿ ಉಲ್ಲೇಖಿಸಲಾಗಿದೆ?`

ಯೇಸುಕ್ರಿಸ್ತನು ಒಬ್ಬ ಪರಿಪೂರ್ಣನಾದ ಮಾನವ ಜೀವಿಯಾಗಿದ್ದನು. ಈತನ ಬೆಳವಣಿಗೆಯು ಮನುಷ್ಯನ ಅಸ್ತಿತ್ವದ ಎಲ್ಲಾ ಮೂಲ ಆಯಾಮಗಳನ್ನು ಒಳಗೊಂಡಿದೆ. ಲೂಕ 2:52ನೆ ವಚನವು ಹೇಳುವಂತೆ ಯೇಸುವು ಜ್ಞಾನದಲ್ಲಿಯೂ ದೇಹ ಬಲದಲ್ಲಿಯೂ ವೃದ್ಧಿಯಾಗುತ್ತಾ ಬಂದನು; ಇದಲ್ಲದೆ ದೇವರ ಮತ್ತು ಮನುಷ್ಯರ ದಯೆಯು ಆತನ ಮೇಲೆ ಹೆಚ್ಚಾಗುತ್ತಾ ಬಂತು. ಆತನು ತನ್ನ ವಯಸ್ಸಿಗೆ ಮೀರಿದ ಬುದ್ಧಿವಂತಿಕೆಯನ್ನು ಹೊಂದಿದ್ದನು. “ಆತನ ಮನಸ್ಸು ಯಾವಾಗಲೂ ಆಳವಾದ ಆಲೋಚನೆಗಳಿಂದ ಕ್ರಿಯಾಶೀಲವಾಗಿತ್ತು. ಆದಾಗ್ಯೂ ಆತನು ಗುಣ ಸ್ವಭಾವದಲ್ಲಿ ಪ್ರಮಾಣಬದ್ಧವಾದ ಸೌಂದರ್ಯ ವಿತ್ತು. ಮಕ್ಕಳಿಗನುಗುಣವಾದ ನೇಮಗಳನ್ನು ಪಾಲಿಸುವವನಾಗಿ ಮಾನಸಿಕ ವಾಗಿಯೂ ದೈಹಿಕವಾಗಿಯೂ ಕ್ರಮೇಣವಾಗಿ ವೃದ್ಧಿಯಾಗುತ್ತಾ ಬಂದನು. ಮಗುವಾಗಿ ಯೇಸುವು ಗುಣಸ್ವಭಾವದಲ್ಲಿ ಒಂದು ವಿಶಿಷ್ಟವಾದ ಚೆಲುವನ್ನು ತೋರುತ್ತಿದ್ದನು. ಆತನು ಚಾಚಿದ ಕರಗಳಿಂದ ಇತರರನ್ನು ಸೇವಿಸಲು ಯಾವಾ ಗಲೂ ಸಿದ್ಧವಾಗಿರುತ್ತಿದ್ದನು. ಯಾವುದರಿಂದಲೂ ತಲ್ಲಣಗೊಳ್ಳದ ಸಹನೆಯನ್ನು ಹೊಂದಿದ್ದನು. ಅದಾಗ್ಯೂ ಸತ್ಯ, ನಿಷ್ಠೆಯನ್ನು ಬಿಡದ ಪ್ರಾಮಾಣಿಕನಾಗಿದ್ದನು. ಆತನು ನಿಯಮದಲ್ಲಿ ಬಂಡೆಯಂತೆ ಸ್ಥಿರನಾಗಿದ್ದನು. ಆತನ ಜೀವನವು ನಿಸ್ವಾರ್ಥದ ಸಜ್ಜನಿಕೆಯನ್ನು ಬಹಳ ಮನೋಹರವಾಗಿ ಬಿಂಬಿಸುತ್ತಿತ್ತು”.- ಎಲೆನ್ ಜಿ ವೈಟ್ The Desire of Ages ಪುಟ 68, 69

ಮತ್ತಾಯ 4:23 ರನ್ನು ಓದಿರಿ. ಯೇಸುಕ್ರಿಸ್ತನ ಮುಮ್ಮಡಿ ಸೇವೆಗಳು ಕಲಿಸುವುದು ಉಪದೇಶಿಸುವುದು ಮತ್ತು ಗುಣಪಡಿಸುವುದು. ಇವುಗಳನ್ನು ನಾವು ಇಂದು ಹೇಗೆ ಪರಿಣಾಮಕಾರಿಯಾಗಿ ನಡೆಸುವೆವು? ನಾವು ಮನುಷ್ಯನನ್ನು ಒಬ್ಬ ಸಮಗ್ರ ವ್ಯಕ್ತಿ ಎಂದು ಗುರುತಿಸುವುದಾದರೆ ನಾವು ನಮ್ಮ ಧರ್ಮವನ್ನು ಆತ್ಮೀಕವಿಷಯಗಳಿಗೆ ಮಾತ್ರವೇ ಮಿತಿಗೊಳಿಸಲು ಬರುವುದಿಲ್ಲ... ಸತ್ಯವೆಂಬುದು ವಾಸ್ತವವಾಗಿ ನಮ್ಮ ಸಂಪೂರ್ಣತೆಯನ್ನು ಆಲಂಗಿಸುತ್ತದೆ. ನಮ್ಮ ಇಡೀ ಜೀವನವನ್ನು ಆವರಿಸುತ್ತದೆ. ಮತ್ತು ನಮ್ಮ ಜೀವನದ ಎಲ್ಲಾ ಆಯಾಮಗಳನ್ನು ಒಳಗೊಳ್ಳುತ್ತದೆ. ನಮ್ಮ ಶಾರೀರಿಕ ಮತ್ತು ಆತ್ಮೀಕ ಅಂಶಗಳು ಬೇರ್ಪಡಲಾಗದಂತೆ ಬಲಯುತವಾಗಿ ಅಖಂಡವಾಗಿರಬೇಕು. ಆದಾಗ್ಯೂ ನಾವು ಪಾಪದಲ್ಲಿ ಬಿದ್ದುಹೋದ ಕಾರಣ ಮೇಲೆ ವಿವರಿಸಿರುವ ಯೇಸು ಕ್ರಿಸ್ತನಿಗೆ ನಾವು ಎಂದೆಂದಿಗೂ ಸಮನಾಗುವುದಿಲ್ಲ.

ಆದಕಾರಣ ನಾವು ಶಾರೀರಿಕ, ಮಾನಸಿಕ ಮತ್ತು ಆತ್ಮೀಕ ಬೆಳವಣಿಗೆಯನ್ನು ಹೊಂದಿ, ನಾವು ಸೃಷ್ಟಿಸಲ್ಪಟ್ಟಾಗ ನಮಗಿದ್ದ ನಮ್ಮ ಸೃಷ್ಟಿಕರ್ತನ ಸ್ವಾರೂಪ್ಯವನ್ನು ಹೊಂದುವುದಕ್ಕೆ ದೇವರ ಕೃಪೆಯಿಂದ ಆತನನ್ನು ಅನುಸರಿಸುವವರಾಗಿರಬೇಕು. (ಎಲೆನ್. ಈ. ವೈಟ್ Education ಪುಟ 15, 16) ಇದು ತಾನೆ ವಿಮೋಚನೆಯ ಕ್ರಿಯೆಯಾಗಿದೆ. ಇದನ್ನು ತಾನೆ ದೇವರು ತನ್ನ ಜನರು ಕ್ರಿಸ್ತನ ಬರೋಣಕ್ಕೆ ಸಿದ್ಧಗೊಳ್ಳುವ ಪ್ರಕ್ರಿಯೆ ಭಾಗವಾಗಿ ಮಾಡುವವನಾಗಿದ್ದಾನೆ.

`ಯೇಸುಕ್ರಿಸ್ತನಿಗೆ ಪ್ರತಿಯಾಗಿ ನಮ್ಮಲ್ಲಿರುವ ವ್ಯತ್ಯಾಸಗಳು ನಮ್ಮನ್ನು ಸುಲಭವಾಗಿ ಅಧೈರ್ಯಗೊಳಿಸುತ್ತವೆ. ಹಾಗಾದರೆ ನಾವು ನಮ್ಮನ್ನು ಯೇಸು ಕ್ರಿಸ್ತನಿಗೆ ಹೋಲಿಸಿಕೊಂಡಾಗ ಆಗುವ ನಿರಾಸೆಯಿಂದ ರಕ್ಷಿಸಿಕೊಳ್ಳುವುದಕ್ಕೆ ಶಿಲುಬೆಯನ್ನು ದೃಷ್ಟಿಸುವುದೊಂದೇ ಪರಿಹಾರಮಾರ್ಗ ಹೇಗೆ?`