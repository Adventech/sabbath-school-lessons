---
title:  ಯೇಸುಕ್ರಿಸ್ತನ ಮನಸ್ಸು
date:   13/12/2022
---

ನಾವು ವಾಸಿಸುವ ವಾತಾವರಣವನ್ನು ಬದಲಾಯಿಸಿದರೆ ನಮ್ಮ ವ್ಯಕ್ತಿತ್ವದಲ್ಲಿ ಮಾರ್ಪಾಡಾಗುತ್ತದೆ ಎಂದು ಕೆಲವು ಜನರು ನಂಬುತ್ತಾರೆ. ಖಂಡಿತವಾಗಿಯೂ ನಮಗೆ ಆಮಿಷ ಒಡ್ಡಿ ಹೆಚ್ಚಾದ ಶೋಧನೆಗೆ ಬೀಳಿಸುವ ಸ್ಥಳಗಳನ್ನು ಮತ್ತು ಸನ್ನಿವೇಶಗಳನ್ನು ತಪ್ಪಿಸಿಕೊಳ್ಳಬೇಕು (ಜ್ಞಾ, 5:1-8, ಕೀರ್ತ 1:1). ಆದರೆ ಶೋಧನೆ ಮತ್ತು ಪಾಪದ ಸಮಸ್ಯೆಯನ್ನು ನಮ್ಮ ಹೃದಯ(ಮನಸ್ಸು)ವನ್ನು ಪರಿವರ್ತನೆ ಮಾಡಿಕೊಳ್ಳುವ ಮೂಲಕ ಪರಿಹರಿಸಿಕೊಳ್ಳಬಹುದು. ಯೇಸುವು ಬೋಧನೆಯಲ್ಲಿ “ಒಳಗಿನಿಂದ ಅಂದರೆ ಮನುಷ್ಯರ ಹೃದಯದೊಳಗಿನಿಂದ ಬರುವ ದುರಾಲೋಚನೆಗಳು, ಹಾದರ, ಕಳ್ಳತನ, ಕೊಲೆ, ವ್ಯಭಿಚಾರ, ದುರಾಶೆ, ಕೆಡುಕುತನ, ಮೋಸ ಕಾಮಾಭಿಲಾಷೆ, ಹೊಟ್ಟೆಕಿಚ್ಚು, ನಿಂದೆ, ಗರ್ವ, ಬುದ್ಧಿಗೇಡಿತನ ಇವೇ ಮೊದಲಾದವುಗಳು ಹೊರಡುತ್ತವೆ” ಎಂಬುದಾಗಿ ಸಮಸ್ಯೆಗಳ ಮೂಲವನ್ನು ಸ್ಪರ್ಷಿಸುತ್ತಾನೆ. (ಮಾರ್ಕ 7:21,22) ಇದರ ಅರ್ಥವೇನೆಂದರೆ ನಾವು ನಮ್ಮ ನಡವಳಿಕೆಯಲ್ಲಿ ಬದಲಾಗಬೇಕಾದರೆ ನಮ್ಮ ಮನಸ್ಸು ಪರಿವರ್ತನೆಯಾಗುವ ಅವಶ್ಯಕವಿದೆ.

`ಈ ಮುಂದಿನ ವಚನಗಳನ್ನು ಓದಿರಿ: 1 ಕೊರಿಂಥ 2:16, ಕೀರ್ತ 24:3,4, ರೋಮ 12:2, ಫಿಲಿಪ್ಪಿ 4:8 ಮತ್ತು ಕೊಲಸ್ಸೆ 3:2 ಕಿಸ್ತನಲ್ಲಿದ್ದ ಮನಸ್ಸು ನಮಗಿರಬೇಕು ಎಂಬುದರ ಅರ್ಥವೇನು?`

ಕರ್ತನು ತನ್ನ ಜನರೊಂದಿಗೆ ಹೊಸ ಒಡಂಬಡಿಕೆಯನ್ನು ಮಾಡಿಕೊಂಡು ತನ್ನ ಧರ್ಮಶಾಸ್ತ್ರವನ್ನು ಅವರ ಅಂತರಂಗ (ಮನಸ್ಸು/ಹೃದಯ)ದಲ್ಲಿ ಇಡುವು ದಾಗಿ ವಾಗ್ದಾನ ಮಾಡುತ್ತಾನೆ. (ಯೆರೆ 31:31-33ನ್ನು ಇಬ್ರಿಯ 8:8-10 ಮತ್ತು ಇಬ್ರಿಯ 10:16 ವಚನಗಳಿಗೆ ಹೋಲಿಸಿರಿ). ಆದುದರಿಂದ ಯೇಸುಕ್ರಿಸ್ತನು ತನ್ನ ಪರ್ವತ ಪ್ರಸಂಗದಲ್ಲಿ ದೇವರ ಆಜ್ಞೆಗಳ ಅರ್ಥವನ್ನು ಆಳವಾಗಿಸಿ ಆಲೋಚನೆ ಮತ್ತು ಆಶಯಗಳ ಮಟ್ಟಕ್ಕೆ ವಿಸ್ತಾರಪಡಿಸಿ ಹೇಳುವಾಗ ಆಶ್ಚದ್ಯವಾಗುವುದಿಲ್ಲ (ಮತ್ತಾಯ 5: 17-48). ಹಾಗಾಗಿ ನಾವು ನಮಗೆ ಬರುವ ಶೋಧನೆಗಳನ್ನು ನಮ್ಮ ಮನಸ್ಸನ್ನು ಪರಿವರ್ತಿಸುವ ದೇವರ ಕೃಪೆಯಿಂದ ಅವುಗಳನ್ನು ಮೇಲೆ ನಾವು ಆಲೋಚನೆ ಮತ್ತು ಅನಿಸಿಕೆಗಳ ಮಟ್ಟದಲ್ಲಿ ಜಯವನ್ನು ಹೊಂದಬಹುದು, ಎಂತಲೇ ಆಲೋಚನೆಗಳನ್ನು ಪಾಪವನ್ನು ಮನಸ್ಸಿ ನಲ್ಲಿಯೂ ಆಲೋಚಿಸದಂತೆ ನಿಲ್ಲಿಸಬಹುದೆಂಬ ವಾಗ್ದಾನವನ್ನು ಹಕ್ಕಾಗಿ ಪಡೆಯಬಹುದು.

ಯೇಸುಕ್ರಿಸ್ತನು ಬರುವವರೆಗೂ ನಮ್ಮಲ್ಲಿ ಪಾಪ ಸ್ವಭಾವವು ಇರುತ್ತದೆ. ಆದರೆ ನಾವು ಕ್ರಿಸ್ತನಲ್ಲಿರುವಾಗ ಪಾಪ ಸ್ವಭಾವವು ನಮ್ಮನ್ನು ಆಳುವುದಿಲ್ಲ. ಆವಾಗ ನಾವು ಆತನ ನೀತಿಯನ್ನು ಧರಿಸಿಕೊಂಡಿರುತ್ತೇವೆ. ನಾವು ಪರಿಪೂರ್ಣ ರಲ್ಲದಿದ್ದರೂ ಕ್ರಿಸ್ತನಲ್ಲಿರುವಾಗ ಪರಿಪೂರ್ಣರಂಥ ಪರಿಗಣಿಸಲ್ಪ ಡುತ್ತೇವೆ ಮತ್ತು ಈಗಾಗಲೇ ಪರಿಗಣಿಸಲ್ಪಟ್ಟಿದ್ದೇವೆ (ಫಿಲಿಪ್ಪಿ 3:12-15).“ನಾವು ಕ್ರಿಸ್ತನ ಜೊತೆ ಐಕ್ಯರಾದಾಗ ಕ್ರಿಸ್ತನ ಮನಸ್ಸನ್ನು ಹೊಂದಿಕೊಳ್ಳುತ್ತೇವೆ ಪರಿಶುದ್ಧತೆ ಮತ್ತು ಪ್ರೀತಿಯು ನಮ್ಮ ಸ್ವಭಾವದಲ್ಲಿ ಪ್ರಕಾಶಿಸುತ್ತದೆ. ಸಾತ್ವಿಕತೆ ಮತ್ತು ಸತ್ಯತೆಯು ನಮ್ಮ ಜೀವಿತವನ್ನು ನಿಯಂತ್ರಣಕ್ಕೆ ತೆಗೆದುಕೊಳ್ಳುತ್ತದೆ. ನಮ್ಮ ಮುಖಭಾವವೇ ಮಾರ್ಪಾಡಾಗುತ್ತದೆ. ಕ್ರಿಸ್ತನು ನಮ್ಮ ಆತ್ಮಗಳಲ್ಲಿ ವಾಸಿಸುವಾಗ ಆತನ ಪರಿವರ್ತನಾಶಕ್ತಿಯು ನಮ್ಮಲ್ಲಿ ಪ್ರವರ್ತಿಸುತ್ತದೆ. ಆವಾಗ ನಮ್ಮೊಳಗೆ ನಮ್ಮನ್ನು ಆಳುತ್ತಿರುವ ಸಮಾಧಾನ ಮತ್ತು ಸಂತೋಷ ಬಹಿರಂಗದಲ್ಲಿ ಸಾಕ್ಷಿ ನೀಡುತ್ತದೆ”-ಎಲನ್ ಜಿವೈಟಮ್ಮನವರ Selected Messages 1ನೇ ಪುಸ್ತಕದಲ್ಲಿ 337ನೇ ಪುಟ.

ನಾವು ಕ್ರಿಸ್ತನಲ್ಲಿ ನಂಬಿಕೆಯಿಟ್ಟು ಪ್ರತಿನಿತ್ಯವೂ ಆತನಿಗೆ ಶರಣಾಗಿ (ಒಪ್ಪಿಸಿಕೊಟ್ಟು) ದೃಢ ನಿರ್ಧಾರದ ಪ್ರತಿನಿತ್ಯವೂ ನಮ್ಮ ತನಕ್ಕೆ ನಾವು ಸತ್ತು, ಪ್ರತಿನಿತ್ಯವೂ ಪ್ರಾಯಾಸಪಟ್ಟು ಆತನಿಗೆ ವಿಧೇಯರಾಗಿ ನಡೆದುಕೊಂಡಾಗ ನಮ್ಮ ಜೀವಿತಗಳಲ್ಲಿ ಇಂತಹ ಪರಿವರ್ತನೆಯನ್ನು ನಾವು ಹೊಂದಿಕೊಳ್ಳಬಲ್ಲೆವು.

`ನೀವು ಮನಸ್ಸಿನಲ್ಲಿಲಯೂ ಪಾಪದ ಆಲೋಚನೆಗಳನ್ನು ಮಾಡುವುದನ್ನು ನಿಲ್ಲಿಬಿಟ್ಟಿ ದ್ದೀರೆಂದು ಕಲ್ಪನೆ ಮಾಡಿಕೊಳ್ಳಿರಿ. ಆವಾಗ ನಿಮ್ಮ ಜೀವಿತವು ಹೇಗೆ ವ್ಯತ್ಯಾಸವುಳ್ಳದ್ದಾಗಿರುತ್ತದೆ? ಇದು ನಿಮ್ಮ ವೈಯಕ್ತಿಕ ಅನುಭವವಾಗುವಂತೆ ಮಾಡುವ ಒಂದೇ ಸಾಧ್ಯತೆ ಯಾವುದು?`