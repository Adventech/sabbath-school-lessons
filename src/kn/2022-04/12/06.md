---
title:  ಆತನ ಪ್ರತ್ಯಕ್ಷತೆಗೆ ಸಿದ್ಧರಾಗುವುದು
date:   15/12/2022
---

ನಾವು ಅನೇಕ ಕೃತಕತೆಯ ಅಗತ್ಯತೆಗಳಿಂದಲೂ ನಮ್ಮನ್ನು ದಾರಿತಪ್ಪಿಸುವ ಆಕರ್ಷಣೆಗಳಿಂದಲೂ ತುಂಬಿರುವ ಭಾವೋನ್ಮತ್ತ ಪ್ರಪಂಚದಲ್ಲಿ ಜೀವಿಸುತ್ತಿದ್ದೇವೆ. ನಾವು ಎಚ್ಚರವಹಿಸಿದಿದ್ದರೆ ಇವುಗಳು ನಮ್ಮ ಆದ್ಯತೆಗಳನ್ನು ಕೆಡಿಸಿ ನಮ್ಮ ಸಮಯವನ್ನು ಹಾಳು ಮಾಡುತ್ತವೆ. ಇದು ಕೇವಲ ನಮ್ಮ ಜಾಗತಿಕ ಸೈಬರ್ ಪ್ರಪಂಚದ ಒಂದು ಉಪ ಉತ್ಪನ್ನವಲ್ಲ. ಪ್ರತಿ ಕಾಲಘಟ್ಟದಲ್ಲಿರುವ ಕ್ರೈಸ್ತರೂ ಈ ಜೀವಿತದಲ್ಲಿ ಮುಖ್ಯವಾಗಿರುವ ವಿಷಯವನ್ನು ಮರೆಸಿ ಒಂದಲ್ಲ ಒಂದು ರೀತಿ ದಾರಿ ತಪ್ಪಿಸುವ ಸೈತಾನನ ಕುತಂತ್ರಗಳಿಗೆ ಬಲಿಯಾಗದಂತೆ ಎಚ್ಚರದಿಂದ ಕಾಯ್ದುಕೊಳ್ಳಬೇಕು.

ದೇವರ ಮೇಲೆ ಗಮನ ಹರಿಸದೆ ನಮ್ಮನ್ನು ತೃಪ್ತಿಪಡಿಸಲಾರದ ಮತ್ತು ಕಟ್ಟಕಡೆಗೆ ನಮ್ಮ ನಾಶಮಾಡುವ ಲೋಕದ ಸುಖಭೋಗಗಳ ಮೇಲೆ ಆಧ್ಯಾತ್ಮಿಕ ಜೀವನವನ್ನೇ ಮನಸ್ಸಿಡುವವನು ಅಪಾಯದಿಂದ ಪಾರಾಗಲಾದೀತೆ?

2 ಪೇತ್ರ 3:14 ಮತ್ತು 1 ಯೋಹಾನ 3:1-3 ವಚನಗಳನ್ನು ಓದಿರಿ

`ಯೇಸುಕ್ರಿಸ್ತನ ಎರಡನೇ ಬರೋಣಕ್ಕೆ ಸಿದ್ಧಪಡಿಸಿಕೊಳ್ಳುತ್ತಿರುವುದಕ್ಕೂ ಆತನು ಪ್ರಭಾವಯುಕ್ತ ಬರೋಣಕ್ಕೆ ಈಗಾಗಲೇ ಸಿದ್ಧವಾಗಿರುವುದಕ್ಕೂ ಇರುವ ವ್ಯತ್ಯಾಸವೇನು?`

ಕ್ರಿಸ್ತನ ಎರಡನೇ ಬರೋಣಕ್ಕೆ ಸಿದ್ಧತೆ ಮಾಡಿಕೊಳ್ಳಬೇಕೆನ್ನುವ ಆಶಯವು ಅನೇಕ ಸಲ ಕಾಲಹರಣಕ್ಕೆ ನೆಪವಾಗಿಬಿಡುತ್ತದೆ. ಈ ಆಶಯವು ಕೆಟ್ಟ ಆಳು ತನ್ನ ಯಜಮಾನನು ಬರುವುದಕ್ಕೆ ತಡವರಿಸುತ್ತಾನೆಂದುಕೊಂಡು ಮೈಮರೆತಂತೆ. ಈ ಆಶಯವು ಸಹಾ ಒಬ್ಬನನ್ನು ಸುಲಭವಾಗಿ ಮೈಮರೆಸುತ್ತದೆ. (ಮತ್ತಾಯ 24:48)

`ಕೀರ್ತನೆ 95:7,8 ಇಬ್ರಿಯ 3:7,8 ಇಬ್ರಿಯ 4:7 ವಚನಗಳನ್ನು ಓದಿರಿ, ನಾವು ಈ ಹೊತ್ತೇ ಸಿದ್ಧವಾಗಿರಬೇಕೆಂಬುದರ ಬಗ್ಗೆ ಈ ವಚನಗಳು ನಮಗೆ ಏನು ಹೇಳುತ್ತವೆ?`

ಸತ್ಯವೇದದ ದೃಷ್ಟಿಯಲ್ಲಿ ರಕ್ಷಣೆಯ ಕಾಲವು ಯಾವಾಗಲೂ ಇಂದೇ ಈ ಹೊತ್ತೇ ಆಗಿರುತ್ತದೆಯಲ್ಲದೆ ಎಂದೆಂದಿಗೂ 'ನಾಳೆ'ಯಾಗಿರುವುದಿಲ್ಲ. (ಕೀರ್ತನೆ 95: 7,8, ಇಬ್ರಿಯ 3:7,8,15 ಮತ್ತು ಇಬ್ರಿಯ 4:7 ವಚನಗಳನ್ನು ನೋಡಿರಿ.) ಮಾತ್ರವಲ್ಲದೆ; ನಮ್ಮಲ್ಲಿ ಮಹತ್ತಾದ ಪರಿವರ್ತನೆ ಅನುಭವವಾಗಿಲ್ಲವಾದರೆ ನಾವು ಈವಾಗ ಏನಾಗಿದ್ದೇವೆಯೋ ಹಾಗೆಯೇ ಮುಂದುವರೆಯುತ್ತೇವೆ. ಕಾಲವು ಪರಿವರ್ತನೆಗೊಂಡಿಲ್ಲದ ಮನುಷ್ಯನೊಬ್ಬನು ತನ್ನಷ್ಟಕ್ಕೆ ತಾನೆ ಪರಿವರ್ತನೆ ಯಾಗುವಂತೆ ಮಾಡಲಾರದು. ಒಬ್ಬನು ಕೃಪೆಯಲ್ಲಿ ವೃದ್ಧಿಯಾಗುತ್ತಾ ಮುಂದು ಮುಂದಕ್ಕೆ ಹೋಗದೆ ಹೋದರೆ ಮತ್ತು ನಂಬಿಕೆಯಲ್ಲಿ ಮುಂದಕ್ಕೆ ಸಾಗದೆ ಹೋದರೆ ಅಂಥವನು ಅಪನಂಬಿಕೆಯಿಂದ ಸಿನಿಕನಾಗಿ ಹೃದಯದಲ್ಲಿ ಕಠಿಣವಾಗಿ ಬಿದ್ದು ಹೋಗುವ ಸಾಧ್ಯತೆ ಅಪಾರವಾಗಿರುತ್ತದೆ.

ಈ ದೃಷ್ಟಿಯಿಂದ ಪ್ರತಿದಿನವೂ ನಡೆಸುವ ಜೀವಿತವು ನಮ್ಮ ಇಡೀ ಜೀವಿತದ ಒಂದು ಕಿರುಚಿತ್ರ(ಮಾದರಿ)ಯಾಗಿರುತ್ತದೆಯೆಂದು ಹೇಳಬಹು ದಾಗಿದೆ. ಆದುದರಿಂದ ನಮ್ಮ ಭವಿಷ್ಯವನ್ನು ದೇವರ ಕೃಪೆಯಲ್ಲಿ ಯೋಜಿಸಿ ಕೊಳ್ಳಬೇಕು. ಆದರೆ ನಾವು ಪ್ರತಿನಿತ್ಯವೂ ಯೇಸುಕ್ರಿಸ್ತನ ಬರೋಣಕ್ಕೆ ಸಿದ್ಧರಾಗಿ ಜೀವಿಸಬೇಕು. ಯಾಕಂದರೆ ವಿಶೇಷವಾಗಿ ಅನಿಶ್ಚತತೆಯಿಂದ ಕೂಡಿರುವ ಈ ಜೀವಿತದಲ್ಲಿ ಇಂದು ನಮ್ಮ ಕಡೆಯ ದಿನವಾಗಿದ್ದಿರಬಹುದು.

`ಇಂದೇ ಕ್ರಿಸ್ತನು ಬರುತ್ತಿದ್ದರೆ ನೀವು ಈ ದಿನ ಹೇಗೆ ಸಿದ್ಧಗೊಂಡಿದ್ದೀರಿ? ಸಬ್ಬತ್ತಿನ ತರಗತಿಯಲ್ಲಿ ನಿಮ್ಮ ಉತ್ತರವನ್ನು ಚರ್ಚೆ ಮಾಡಿರಿ.`