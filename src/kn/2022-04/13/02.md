---
title:  ಅಂತಿಮ ನ್ಯಾಯ ವಿಚಾರಣೆ
date:   18/12/2022
---

ಅನೇಕರು ನ್ಯಾಯವಿಚಾರಣೆಯೆಂದರೆ ದಂಡನೆಗೆ ಒಳಪಡಿಸುವುದು ಎಂಬುದಾಗಿ ಅರ್ಥಮಾಡಿಕೊಳ್ಳುತ್ತಾರೆ. ಹೌದು ದಂಡನೆ (ಶಿಕ್ಷೆ)ಯು ಈ ಪ್ರಕ್ರಿಯೆಯ ಭಾಗವಾಗಿದ್ದಾಗ್ಯೂ ಇದಕ್ಕೆ ಸಕಾರಾತ್ಮಕವಾದ ಇನ್ನೊಂದು ಪಾರ್ಶ್ವವೂ ಸಹ ಇದೆ ಎನ್ನುವುದನ್ನು ಮರೆಯಬಾರದು, ಅದೇನೆಂದರೆ ನೀತಿ ಯನ್ನು ಎತ್ತಿ ಹಿಡಿಯುವುದೇ ಆಗಿದೆ. ವಾಸ್ತವವಾಗಿ ದಾನಿಯೇಲನ ಪುಸ್ತಕವು ಪರಾತ್ಪರನ ಭಕ್ತರ ಪರವಾಗಿ ಅಂತ್ಯಕಾಲದಲ್ಲಿ ನಡೆಯುವ ನ್ಯಾಯವಿಚಾರಣೆ ಕುರಿತು ಹೇಳುತ್ತದೆ (ದಾನಿ: 7:22). ದೇವರ ನ್ಯಾಯ ವಿಚಾರಣೆಯು ಶಿಕ್ಷೆ ಮತ್ತು ನೀತಿಫಲ ಎರಡನ್ನೂ ಒಳಗೊಂಡಿದೆ ಎಂಬುದನ್ನು ಹಳೆ ಒಡಂಬಡಿಕೆಯ ವಚನವು “ಪರಲೋಕದಲ್ಲಿರುವ ನೀನು ಅದನ್ನು ಕೇಳಿ ನಿನ್ನ ಸೇವಕರ ವ್ಯಾಜ್ಯವನ್ನು ತೀರಿಸು; ದುಷ್ಟನಿಗೆ ಆತನ ದುಷ್ಟತ್ವವನ್ನು ಅವನ ತಲೆಯ ಮೇಲೆಯೇ ಬರಮಾಡಿ ಅವನು ಅಪರಾಧಿಯೆಂದೂ ನೀತಿವಂತನಿಗೆ ಅವನ ನೀತಿಯ ಫಲವನ್ನು ಅನುಗ್ರಹಿಸಿ ಅವನು ನೀತಿವಂತನೆಂದೂ ತೋರಿಸಿಕೊಡು” ಎಂದು ಹೇಳುತ್ತದೆ (ಅರಸು 8:32).

`ಮತ್ತಾಯ 25:31-46 ಮತ್ತು ಯೋಹಾನ 5:21-29 ವಚನಗಳನ್ನು ಓದಿರಿ, ಅಂತಿಮ ನ್ಯಾಯ ವಿಚಾರಣೆಯಲ್ಲಿ ಇರುವ ದಂಡನೆ ಮತ್ತು ಬಹುಮಾ ನದ ಪರಿಕಲ್ಪನೆಯನ್ನು ಕ್ರಿಸ್ತನು ಹೇಗೆ ಎತ್ತಿ ತೋರಿಸಿದ್ದಾನೆ?`

ಕೆಲವರು 'ತೀರ್ಪು ಆಗುವುದಿಲ್ಲ' (ಯೋಹಾನ 3:18) ಮತ್ತು ತೀರ್ಪಿಗೆ ಗುರಿಯಾಗುವುದಿಲ್ಲ (ಯೋಗಾನ 5:24) ಎಂಬ ಉಕ್ತಿಗಳು ಕ್ರಿಸ್ತನಲ್ಲಿರುವವರಿಗೆ ತೀರ್ಪಿಲ್ಲವೆಂದು ಅರ್ಥ ಕೊಡುತ್ತದೆ ಎಂದು ವಾದಿಸುತ್ತಾರೆ. ಆದರೆ ನಂಬಿಕೆ ಯುಳ್ಳವರಿಗೆ ನ್ಯಾಯ ತೀರ್ಪಿನಲ್ಲಿ ಶಿಕ್ಷೆಯಾಗುವುದಿಲ್ಲವೆಂಬುದನ್ನು ಈ ಉಕ್ತಿಗಳು ಸೂಚಿಸುತ್ತವೆ. ಹಾಗಾಗಿ ಈ ವಚನಗಳನ್ನು ಶಿಕ್ಷೆ ಆಗುವುದಿಲ್ಲ (ಯೋ ಹಾನ 3:18) ಮತ್ತು ಶಿಕ್ಷೆಗೆ ಗುರಿಯಾಗುವುದಿಲ್ಲ (ಯೋಹಾನ 5:24) ಎಂಬು ದಾಗಿ ಹೇಳುತ್ತವೆಯೆಂದು ಅರ್ಥಮಾಡಿಕೊಳ್ಳಬೇಕು.

ಸಂಕ್ಷಿಪ್ತವಾಗಿ ಹೇಳುವುದಾದರೆ ನಮ್ಮ ಪ್ರಸಕ್ತ ಜೀವನವು ನಮ್ಮ ಅಂತ್ಯಾವಸ್ಥೆಯನ್ನು ನಿರ್ಧರಿಸುತ್ತದೆ. ಯಾರಾರು ಕ್ರಿಸ್ತನಲ್ಲಿದ್ದಾರೆ ಅವರಿಗೆ ನ್ಯಾಯ ವಿಚಾರಣೆಯಿಂದ ಸಿಗುವ ಬಹುಮಾನವು ಈಗಾಗಲೇ ನಿಶ್ಚಿತವಾಗಿದೆ ಮತ್ತು ಕ್ರಿಸ್ತನಲ್ಲಿ ಇಲ್ಲದಿರುವವರು ದಂಡನೆಗೆ ಇಡಲ್ಪಟ್ಟಿದ್ದಾರೆ. ನ್ಯಾಯ ವಿಚಾರಣೆಯನ್ನು ವಿವರಿಸುತ್ತಾ (ಮತ್ತಾಯ 25:31-46) ಕ್ರಿಸ್ತನು ಕೇವಲ ಆಡು ಗಳನ್ನು (ದುಷ್ಟರನ್ನು ಮಾತ್ರವಲ್ಲದೆ ಕುರಿಗಳನ್ನು (ನೀತಿವಂತರು) ಸಹ ಉಲ್ಲೇಖಿಸಿದ್ದಾನೆ. ಅಪೋಸ್ತಲನಾದ ಪೌಲನು ಸಹ ವಿಷದವಾಗಿ 'ಪ್ರತಿಯೊಬ್ಬನು ತನ್ನ ದೇಹದ ಮೂಲಕ ನಡೆಸಿದ ಒಳ್ಳೆಯದಕ್ಕಾಗಲಿ ಕೆಟ್ಟದ್ದಕ್ಕಾಗಲಿ ಸರಿಯಾಗಿ ಪ್ರತಿತಿಫಲವನ್ನು ಹೊಂದುವದಕ್ಕೋಸ್ಕರ ಕ್ರಿಸ್ತನ ನ್ಯಾಯಸ್ಥಾನದ ಮುಂದೆ ಯಥಾಸ್ಥಿತಿಯಲ್ಲಿ ಕಾಣಿಸಿಕೊಳ್ಳಬೇಕು” ಎಂದು ಹೇಳುತ್ತಾನೆ (2 ಕೊರಿಂಥ 5:10).

ನಾವು ನ್ಯಾಯವಿಚಾರಣೆ ವಿಷಯದಲ್ಲಿ ಆಲೋಚಿಸುತ್ತಾ ಇರಲಾಗಿ ನಾವು ಕೃಪೆಯಿಂದಲೆ ರಕ್ಷಿಸಲ್ಪಡುತ್ತೇವೆ ಎಂಬುದನ್ನು ಮನಸ್ಸಿನಲ್ಲಿಟ್ಟುಕೊಳ್ಳಬೇಕು. (ಯೆಶಾಯ 55:1, ಎಫೆಸ 2:8- 10), ನಂಬಿಕೆಯಿಂದಲೆ ನೀತಿ ನಿರ್ಣಯ ಹೊಂದುತ್ತೇವೆ (ಆ.ಕಾಂಡ 15:6, ರೋಮ 5:1), ಮತ್ತು ನಮ್ಮ ಕೃತ್ಯಗಳ ನುಸಾರ ನ್ಯಾಯ ವಿಚಾರಣೆಯಾಗುತ್ತದೆ (ಪ್ರಸಂಗಿ 15:14, ಮತ್ತಾಯ- 25:31-46 ಪ್ರಕ-20:11-13), ನ್ಯಾಯವಿಚಾರಣೆಯ ಪ್ರಕ್ರಿಯೆಗೆ ದೇವರ ನೀತಿಪ್ರಮಾಣ ವಾದ ಹತ್ತು ಆಜ್ಞೆಗಳು ಆಧಾರವಾಗಿವೆ (ಮಾನವ ದಂಡವಾಗಿವೆ) (ಪ್ರಸಂಗಿ -12:13,14, ಯಾಕೋಬ-1:25, ಯಾಕೋಬ-2:8-17), ನಮ್ಮ ಕ್ರಿಯೆಗಳು ನಾವು ಅನುಭವಿಸುವ ರಕ್ಷಣೆಯ ಅಸಲೀತನಕ್ಕೆ ಬಹಿರಂಗವಾದ ಪುರಾವೆ ಗಳಾಗಿವೆ ಮತ್ತು ನ್ಯಾಯ ವಿಚಾರಣೆಯ ಸಂದರ್ಭದಲ್ಲಿ ಪರಿಗಣಿಸುವ ಮೌಲ್ಯಗಳಿಗೂ ಸಹ ಪುರಾವೆಯಾಗಿದೆ.

ದೇವರು ಕೆಲವರನ್ನು ರಕ್ಷಿಸುವುದನ್ನು ಮತ್ತು ಇತರರನ್ನು ಶಿಕ್ಷಿಸುವುದಕ್ಕೂ ಆಯ್ಕೆ ಮಾಡಿಕೊಂಡಿರುವ ಯಾವುದೇ ಪೂರ್ವ ನಿರ್ಧಾರಿತ ಶಾಸನವು (ಆದೇಶವು) ಇರುವುದಿಲ್ಲ ವೆಂಬುದನ್ನು ನೆನಪಿನಲ್ಲಿಟ್ಟುಕೊಳ್ಳಿರಿ. ಪ್ರತಿಯೊಬ್ಬನೂ ತಮ್ಮ ತಮ್ಮ ಅಂತಿಮಾವಸ್ಥೆಗೆ ತಾವೇ ನೈತಿಕವಾಗಿ ಜವಾಬ್ದಾರರಾಗಿದ್ದಾರೆ.

ಕಡೆಯದಾಗಿ ಹೇಳಬೇಕೆಂದರೆ ನ್ಯಾಯವಿಚಾರಣೆಯು ದೇವರು ನಮ್ಮನ್ನು ಅಂಗೀಕರಿಸುವ ಅಥವಾ ತಿರಸ್ಕರಿಸುವ ನಿರ್ಣಯವನ್ನು ಮಾಡುವಂಥ ಸಮಯದಲ್ಲಿ ಆದರೆ ಆತನನ್ನು ಅಂಗೀಕರಿಸುವ ಆಯ್ಕೆಯನ್ನು ನಮ್ಮ ಕ್ರಿಯೆಗಳ ಮೂಲಕ ಮಾಡಿಲ್ಲ ಎಂಬುದನ್ನು ಬಹಿರಂಗ ಪಡಿಸುವ ಅಂತಿಮ ಸಮಯ ವಾಗಿದೆ.