---
title:  ಕ್ರಿಸ್ತನ ಆಗಮನಪೂರ್ವ ನ್ಯಾಯವಿಚಾರಣೆ
date:   19/12/2022
---

ಯೇಸು ಕ್ರಿಸ್ತನು ಮರಳಿ ಈ ಲೋಕಕ್ಕೆ ಬರುವ ಮುನ್ನ ಜರುಗುವ ನ್ಯಾಯವಿಚಾರಣೆಯ ಕಲ್ಪನೆಯು ಅಥವಾ ಆಗಮನಪೂರ್ವ ನ್ಯಾಯ ವಿಚಾರಣೆ ಎಂಬುದಾಗಿ ಕರೆಯುತ್ತೇವೆಯೋ ಅದು ಸತ್ಯವಾದದಲ್ಲಿ ಅನೇಕ ವಚನಗಳಲ್ಲಿ ಕಾಣಿಸಿಕೊಂಡಿದೆ.

`ದಾನಿಯೇಲ 7:9-14, ಮತ್ತಾಯ 22:1-14, ಪ್ರಕ 11:18,19 ಮತ್ತು ಪ್ರಕ 14:6,7 ವಚನಗಳನ್ನು ಓದಿರಿ, ಪರಲೋಕದಲ್ಲಿ ದೇವರ ಸನ್ನಿಧಾನದಲ್ಲಿ ನಡೆಯುವ ವಿಚಾರಣೆಯುಕ್ತ ಕ್ರಿಸ್ತಾಗಮನಪೂರ್ವ ನ್ಯಾಯವಿಚಾರಣೆಯ ಬಗ್ಗೆ ಈ ವಚನಗಳು ಹೇಗೆ ಬೆಳಕನ್ನು ಚೆಲ್ಲುತ್ತವೆ?`

ದೇವ ಜನರ ಮೇಲೆ ನಡೆಯುವ ಕ್ರಿಸ್ತಾಗಮನಪೂರ್ವ ನ್ಯಾಯವಿ ಚಾರಣೆಯ ಪರಿಕಲ್ಪನೆಯು ಸತ್ಯವೇದದ ಮೂರು ಉಪದೇಶಗಳ ಮೇಲೆ ನೆಲೆಗೊಂಡಿದೆ. ಒಂದನೆಯದು, ನೀತಿವಂತರಾಗಿ ಅಥವಾ ಅನೀತಿವಂತರಾಗಿ ಸತ್ತವರು ಅಂತಿಮ ಪುನರುತ್ಥಾನವಾಗುವವರೆಗೆ ತಮ್ಮ ಸಮಾಧಿಗಳಲ್ಲಿ ಪ್ರಜ್ಞಾರ ಹಿತರಾಗಿ ಉಳಿದಿರುತ್ತಾರೆ ಎಂಬ ಪರಿಕಲ್ಪನೆ (ಯೋಹಾನ 5:25-29).

ಎರಡನೆಯದು ಎಲ್ಲಾ ಮನುಷ್ಯರಿಗೂ ಅನ್ವಯವಾಗುವ ಸಾರ್ವಕಾಲಿಕ ನ್ಯಾಯವಿಚಾರಣೆ ಮೂರನೆಯದು, ಮೊದಲ ಪುನರುತ್ಥಾನವು ನೀತಿವಂತರಿಗೆ ಭಾಗ್ಯಯುಕ್ತ ಬಹುಮಾನವನ್ನು ಮತ್ತು ಎರಡನೆ ಮನರುತ್ಥಾನವು ದುಷ್ಟರಿಗೆ ನಿತ್ಯ ಮರಣವನ್ನು ನೀಡುವ ಸಂಗತಿಯಾಗಿದೆ (ಯೋಹಾನ 5:28,29, ಪಕ 20:14-6, 12-15).

ಎಲ್ಲಾ ಮನುಷ್ಯರೂ ನ್ಯಾಯ ವಿಚಾರಣೆಗೆ ಒಳಪಡುತ್ತಾರೆ ಎಂಬುದರ ಅರ್ಥವೇನೆಂದರೆ ಪ್ರತಿಯೊಬ್ಬರೂ ತಮ್ಮ ತಮ್ಮ ಪುನರುತ್ಥಾನವಾಗುವ ಮುಂಚೆಯೇ ನ್ಯಾಯತೀರ್ಪು ಆಗಿರಬೇಕು ಯಾಕೆಂದರೆ ಆ ಪುನರುತ್ಥಾನಗಳಲ್ಲಿ ಅವರು ತಮ್ಮ ಅಂತಿಮ ಪ್ರತಿಫಲಗಳನ್ನು ಪಡೆದುಕೊಳ್ಳುವರು.

ದಾನಿಯೇಲನ ಪುಸ್ತಕವು ಕ್ರಿಸ್ತಾಗಮನಪೂರ್ವದಲ್ಲಿ ನಡೆಯುವ ನ್ಯಾಯ ವಿಚಾರಣೆಯ ವಿಧಾನ ಮತ್ತು ಕಾಲವನ್ನು ತಿಳಿದುಕೊಳ್ಳಲು ಸಹಾಯ ಮಾಡುತ್ತದೆ. ಉದಯಾಸ್ತಮಾನಗಳ 2300 ಸಾಂಕೇತಿಕ ದಿನಗಳು ಕಳೆದ ಬಳಿಕ ಕ್ರಿ.ಶ. 1844ರಲ್ಲಿ ಪರಲೋಕದ ಪವಿತ್ರಾಲಯಕ್ಕೆ ಪುನಃ ಶುದ್ದೀಕರಣೆ ಯಾಗುವುದು (ದಾನಿ 8:14ನ್ನು ಇಬ್ರಿ ಹೋಲಿಸಿರಿ) ವಿಚಾರ ಣಾ ಯುಕ್ತ ನ್ಯಾಯವಿಚಾರಣೆ ಕ್ರಿಸ್ತಾಗಮನಕ್ಕೆ ಮುನ್ನವೇ ನಡೆಯುವುದು (ದಾನಿ 7:9-14) ಇಲ್ಲಿ ಒಂದೇ ಘಟನೆಯನ್ನು ಎರಡು ರೀತಿಯಲ್ಲಿ ಬಣ್ಣಿಸ ಲಾಗಿದೆ. ಮತ್ತು ನ್ಯಾಯವಿಚಾರಣೆಯು ಪರಾತ್ಪರನ ಭಕ್ತರಿಗಾಗಿ ಜರುಗುವುದು (ದಾನಿ07:22) ಇದು ಒಳ್ಳೆಯ ಜನರಿಗೆ ಬರುವ ಶುಭವರ್ತಮಾನವಾಗಿದೆ.

`ಮುತ್ತಾಯ 22:1-14 ವಚನಗಳು ಯೇಸುಕ್ರಿಸ್ತನು ವಿವಾಹದ ಔತಣಕ್ಕೆ ಬಂದ ಅತಿಥಿಗಳನ್ನು ಊಟಕ್ಕೆ ಬಡಿಸುವ ಮುನ್ನ ನಡೆಸುವ ವಿಚಾರಣೆಯನ್ನು ಕುರಿತು ಮಾತಾಡುತ್ತಾನೆ.`

ಮತ್ತು ಪ್ರಕಟಣೆಯ ಪುಸ್ತಕದಲ್ಲಿ ಕ್ರಿಸ್ತಾಗಮನಪೂರ್ವದಲ್ಲಿಯೇ ನಡೆಯುವ ತನಿಖಾಯುಕ್ತ ನ್ಯಾಯವಿಚಾರಣೆಯ ಬಗ್ಗೆ ಆಲಯವನ್ನು ಅಳೆಯುವುದಕ್ಕೂ ಮತ್ತು ಆಲಯದಲ್ಲಿ ಆರಾಧನೆ ಮಾಡುವವರನ್ನು ಲೆಕ್ಕಿಸುವುದಕ್ಕೂ ಅನ್ವಯಿಸಿ ಹೇಳುತ್ತದೆ (ಪ್ರಕ 11:1). ಆತನು ನ್ಯಾಯ ತೀರ್ಪ ಮಾಡುವ ಘಳಿಗೆಯು ಬಂದಿದೆ ಎಂದು ಹೇಳುವ ಘೋಷಣೆಯಲ್ಲೂ ಅದನ್ನು ಕುರಿತು ಹೇಳುತ್ತದೆ (ಪ್ರಕ 14:6,7ನ್ನು ಪ್ರಕ 14:14-16ಕ್ಕೆ ಹೋಲಿಸಿರಿ).

`ಪರಲೋಕದಲ್ಲಿ ನಡೆಯುವ ನ್ಯಾಯವಿಚಾರಣೆಯ ಬಗ್ಗೆ ನಮಗಿರುವ ಅರಿವು ಭೂಲೋಕದ ನಮ್ಮ ಜೀವಿತದ ಮೇಲೆ ಹೇಗೆ ಪ್ರಭಾವ ಬೀರುತ್ತದೆ?`