---
title:  ನ್ಯಾಯವಿಚಾರಣೆಯ ಪ್ರಕ್ರಿಯೆ
date:   17/12/2022
---

### ಈ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಮತ್ತಾಯ 25:31-46 ದಾನಿ 7:9-14, 1ಕೊರಿಂಥ 6:2,3 ಮತ್ತು 2 ಪೇತ್ರ 2:4-6 ಮಲಾಕಿ 4:1, ಪ್ರಕ 21:8.

> <p>ಸ್ಮರಣವಾಕ್ಯ</p>
> ಯಾಕೆಂದರೆ ಪ್ರತಿಯೊಬ್ಬನೂ ತನ್ನ ದೇಹದ ಮೂಲಕ ನಡೆಸಿದ ಒಳ್ಳೆಯದಕ್ಕಾಗಲಿ ಕೆಟ್ಟದ್ದಕ್ಕಾಗಲಿ ಸರಿಯಾಗಿ ಪ್ರತಿಫಲವನ್ನು ಹೊಂದು ವುದಕ್ಕೋಸ್ಕರ ನಾವೆಲ್ಲರೂ ಕ್ರಿಸ್ತನ ನ್ಯಾಯಾಸದ ಮುಂದೆ ಯಥಾಸ್ಥಿತಿಯಲ್ಲಿ ಕಾಣಿಸಿಕೊಳ್ಳಬೇಕು (2 ಕೊರಿಂಥ 5:10).

ಸತ್ಯವೇದವು ಒಂದು ವಿಷಯದ ಬಗ್ಗೆ ಸ್ಪಷ್ಟವಾಗಿದೆ ಎನ್ನುವುದಾದರೆ ಅದು ನ್ಯಾಯತೀರ್ಪಿನ ವಾಸ್ತವತೆಯಾಗಿದೆ. ದೇವರು ಲೋಕಕ್ಕೆ ನ್ಯಾಯತೀರ್ಪು ಕೊಡುವವ ನಾಗಿದ್ದಾನೆ. ಹಳೆಯ ಮತ್ತು ಹೊಸ ಒಡಂಬಡಿಕೆಯಲ್ಲಿ ಸಂದೇಹಕ್ಕೆ ಎಡೆಮಾಡದ ಅನೇಕ ವಚನಗಳು ಇದನ್ನು ಕುರಿತು ಹೇಳುತ್ತವೆ. ಈ ಲೋಕದಲ್ಲಿ ಮನುಷ್ಯರಿಂದ ನಮಗೆ ಈವಾಗ ಸಿಗದಿರುವ ನ್ಯಾಯವು ಮುಂದೆ ಸಿಗುವ ದಿನವು ಬರುತ್ತದೆ.

ಸತ್ಯವೇದವು ದೇವರನ್ನು ಜ್ಞಾನಪೂರ್ಣನು (ಯೋಬ 37:16), ಎಲ್ಲವನ್ನೂ ಬಲ್ಲವನಾಗಿದ್ದಾನೆ (1 ಯೋಹಾನ 3:20), ಸಕಲ ರಹಸ್ಯ ಸಂಗತಿಗಳು ಆತನಿಗೆ ತಿಳಿದಿರುತ್ತದೆ (ಪ್ರಸಂಗಿ 12:14) ಎಂದು ಹೇಳುತ್ತದೆ. ನಾವು ಏನನ್ನಾದರೂ ಸರಿ ಎಲ್ಲರಿಂದಲೂ ರಹಸ್ಯವಾಗಿಡಬಹುದು ಆದರೆ ದೇವರಿಂದ ಮಾತ್ರ ಬಚ್ಚಿಡಲು ಸಾಧ್ಯವಿಲ್ಲ.

ವಾಸ್ತವವು ಹೀಗಿರುವುದರಿಂದ ಪ್ರತಿ ಮನುಷ್ಯನ ವೈಯಕ್ತಿಕ ವಿಷಯಗಳನ್ನು ತಿಳಿದುಕೊಳ್ಳಲು ಯಾವುದೇ ನ್ಯಾಯ ವಿಚಾರಣೆ ಮಾಡುವ ಅಗತ್ಯವು ದೇವರಿಗೆ ಇರುವುದಿಲ್ಲ. ಹಾಗಾಗಿ ದೇವರ ನ್ಯಾಯವಿಚಾರಣೆ ಎಂಬುದು ದೇವರು ಪರಲೋಕದಲ್ಲಿ ಮತ್ತು ಭೂಲೋಕದಲ್ಲಿ ತಾನು ಸೃಷ್ಟಿಮಾಡಿದ ಸಕಲ ಜೀವಗಳ ಸಲುವಾಗಿ ನಡೆಸುವ ದೈವೀಕ ಏರ್ಪಾಟಾಗಿದೆ. ಇದು ಸಕಲ ಲೋಕಗಳಲ್ಲಿ ನಡೆಯುವ ಚಾರಿತ್ರಿಕ ಪ್ರಕ್ರಿಯೆಯಾಗಿದೆ. ಯಾಕೆಂದರೆ ಸೈತಾನನು ತನ್ನ ಬಂಡಾಯವನ್ನು ಪ್ರಾರಂಭಿಸಿ ಅದನ್ನು ಭೂಲೋಕಕ್ಕೂ ಹರಡಿದನು (ಪ್ರಕ 12:7-9)

ಈ ವಾರದಲ್ಲಿ ಅಂತ್ಯಕಾಲದಲ್ಲಿ ಮುಖ್ಯವಾಗಿ ಮೂರು ಹಂತಗಳಲ್ಲಿ ನಡೆಯುವ ನ್ಯಾಯವಿಚಾರಣೆಯನ್ನು ಕುರಿತು ನಾವು ಕಲಿಯುತ್ತೇವೆ. ಕ್ರಿಸ್ತನ ಆಗಮನಪೂರ್ವ ನ್ಯಾಯವಿಚಾರಣೆ, ಸಹಸ್ರಮಾನದ ನ್ಯಾಯವಿಚಾರಣೆ ಮತ್ತು ಕಾರ್ಯಕಾರಿ ನ್ಯಾಯವಿಚಾರಣೆ ಇವು ಮೂರು ಹಂತಗಳು, ನ್ಯಾಯ ವಿಚಾರಣೆಯ ಇಡೀ ಪ್ರಕ್ರಿಯೆಯು ನೀತಿಯನ್ನು ಎತ್ತಿಹಿಡಿದು ದುಷ್ಟರು ಎರಡನೆ ಮರಣಕ್ಕೆ ಒಳಗಾಗುವುದರಲ್ಲಿ ಸಮಾಪ್ತಿಗೊಳ್ಳುತ್ತದೆ.

_ಈ ಪಾಠವನ್ನು ಡಿಸೆಂಬರ್ 24ರ ಸಬ್ಬತ್ತಿಗೆ ಸಿದ್ಧಪಡಿಸಲಾಗಿದೆ._