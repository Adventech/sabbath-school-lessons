---
title:  ಎಲ್ಲಾ ಜನಾಂಗಗಳಲ್ಲಿ ನಿನ್ನ ರಕ್ಷಣೆಯು ಪ್ರಸಿದ್ಧವಾಗ
date:   29/05/2025
---

`ಕೀರ್ತನೆ 67ನೇ ಅಧ್ಯಾಯ ಓದಿರಿ, ದೇವಜನರು ಮೂರುದೂತರ ವರ್ತಮಾನವನ್ನು
ಜಗತ್ತಿಗೆ ದೇವರ ಕೊನೆಯ ಎಚ್ಚರಿಕೆಯಾಗಿ ಸಾರಬೇಕಾಗಿದೆ. ಈ ಕೀರ್ತನೆಯು ನಮ್ಮ
ಕರ್ತವ್ಯವನ್ನು ಅರ್ಥಮಾಡಿಕೊಳ್ಳುವುದಕ್ಕೆ ಹೇಗೆ ಸಹಾಯಕವಾಗಿದೆ?`

ಕೀರ್ತನೆಗಾರನು ಕರ್ತನಿಗೆ- "ದೇವರೇ, ನಮ್ಮನ್ನು ಕಟಾಕ್ಷಿಸಿ ಆಶೀರ್ವದಿಸು,
ಪ್ರಸನ್ನ ಮುಖದಿಂದ ನಮ್ಮನ್ನು ನೋಡು. ಇದರಿಂದ ಭೂಲೋಕದಲ್ಲಿ ನಿನ್ನ
ಪರಿಪಾಲನಾ ಮಾರ್ಗವು ತಿಳಿದುಬರಲಿ" ಎಂದು ಅರಿಕೆ ಮಾಡುತ್ತಾನೆ (ಕೀರ್ತನೆ
67:1,2). ದೇವರು ತನ್ನ ರಕ್ಷಣಾಯೋಜನೆಯ ಪ್ರಕಾರ ಪಾಪಿಗಳು ತನ್ನ ಮಹಿಮೆಯ
ಸನ್ನಿಧಾನದಲ್ಲಿ ಬಂದು ಸೇರಬೇಕೆಂದು ಮಾರ್ಗ ಮಾಡಿದ್ದನು. ಈಗಲೂ ಸಹ
ಕ್ರಿಸ್ತನ ಶಿಲುಬೆಯು ದೇವರ ಪ್ರಸನ್ನತೆಯು ನಮ್ಮ ಮೇಲೆ ಪ್ರಕಾಶಿಸುವಂತೆ ಮಾಡುತ್ತಾನೆ.

ಆದರೆ ಇದಕ್ಕಿಂತಲೂ ಹೆಚ್ಚಾದದ್ದು ಇದೆ. ಅದೇನೆಂದರೆ ದೇವರ ಬೆಳಕು
ನಮ್ಮ ಮೇಲೆ ಪ್ರಕಾಶಿಸುವಾಗ, ಅದನ್ನು ನಾವು ಇವರಿಗೂ ಸಹ ಪ್ರತಿಫಲಿಸಬೇಕೆಂದು
ಆತನು ಉದ್ದೇಶಿಸಿದ್ದಾನೆ. ಈ ಕರ್ತವ್ಯವನ್ನು ದೇವರು ಇಸ್ರಾಯೇಲ್ಯರಿಗೆ
ನಿರ್ವಹಿಸಬೇಕೆಂದು ಆದೇಶಿಸಿದ್ದನು. ದೇವಾಲಯವು ಎಲ್ಲಾ ಜನಾಂಗಗಳಿಗೂ
ಪ್ರಾರ್ಥನಾಲಯವಾಗಬೇಕಿತ್ತು. ಈ ವಿಷಯವಾಗಿ ಪ್ರವಾದಿಯಾದ ಯೆಶಾಯನು
ಹೀಗೆ ತಿಳಿಸುತ್ತಾನೆ. ಅವರೆಲ್ಲರನ್ನೂ ನಾನು ನನ್ನ ಪವಿತ್ರಪರ್ವತಕ್ಕೆ ಬರಮಾಡಿ
ನನ್ನ ಪ್ರಾರ್ಥನಾಲಯದಲ್ಲಿ ಉಲ್ಲಾಸಗೊಳಿಸುವೆನು; ನನ್ನ ಯಜ್ಞವೇದಿಯಲ್ಲಿ ಅವರು
ಅರ್ಪಿಸುವ ಸರ್ವಾಂಗ ಹೋಮಗಳೂ, ಯಜ್ಞಗಳೂ ನನಗೆ ಮೆಚ್ಚಿಕೆಯಾಗುವವು;
ನನ್ನ ಆಲಯವು ಎಲ್ಲಾ ಜನಾಂಗಗಳಿಗೂ ಪ್ರಾರ್ಥನಾಲಯವೆನಿಸಿಕೊಳ್ಳುವುದು"
(ಯೆಶಾಯ 56:7).

ಕೀರ್ತನೆ 67:2ನೇ ವಚನದಲ್ಲಿ ದೇವರು ತನ್ನ ಮಾರ್ಗವು ಭೂಲೋಕದಲ್ಲಿ
ತಿಳಿದುಬರಲಿ. ಎಲ್ಲಾ ಜನಾಂಗಗಳಲ್ಲಿ ತನ್ನ ರಕ್ಷಣೆಯು ಪ್ರಸಿದ್ಧವಾಗಲಿ ಎಂದು
ಬಯಸುತ್ತಾನೆ. ಆದರೆ ಇಸ್ರಾಯೇಲ್ಯರು ದೇವರು ತಮಗೆ ಕೊಟ್ಟ ಕಾರ್ಯವನ್ನು
ನಿರ್ವಹಿಸಲು ವಿಫಲರಾದದ್ದು ದುಃಖದ ಸಂಗತಿ, ಹಳೆಯ ಒಡಂಬಡಿಕೆಯಲ್ಲಿ
ಅವರು ಮಾಡಿದ ಅನೇಕ ದುಷ್ಕೃತ್ಯಗಳು ಬರೆಯಲ್ಪಟ್ಟಿವೆ. ಅದೆ ರೀತಿ ಕ್ರೈಸ್ತಸಭೆಯು
ಕಳೆದ ಎರಡು ಸಾವಿರ ವರ್ಷಗಳಲ್ಲಿ ಮಾಡಿದ ಕೆಟ್ಟಕಾರ್ಯಗಳೂ ಸಹ ಇತಿಹಾಸದಲ್ಲಿ
ದಾಖಲಾಗಿದೆ. ನಮ್ಮ ಕೆಟ್ಟತನದಿಂದ ಪಾಪಿಗಳಾದ ನಮ್ಮಲ್ಲಿ ದೇವರ ಬೆಳಕು
ಬರುವುದಕ್ಕಾಗಲಿ ಅಥವಾ ಅದನ್ನು ಇತರರಿಗೆ ಪ್ರತಿಫಲಿಸುವುದಕ್ಕಾಗಲಿ ಸಾಧ್ಯವಾಗಿಲ್ಲ.

ಅಡ್ಡೆಂಟಿಸ್ಟರಾದ ನಾವು ದೇವರ ಕೊನೆಯ ಅಂದರೆ ಉಳಿದ ಸಭೆಯಾಗಿದ್ದೇವೆ.
ಜಗತ್ತಿಗೆ ಮೂರು ದೂತರ ವರ್ತಮಾನವನ್ನು ಸಾರಬೇಕಾದ ದೊಡ್ಡ ಜವಾಬ್ದಾರಿ
ನಮ್ಮ ಮೇಲಿದೆ. ಈ ಸತ್ಯದ ಬೆಳಕನ್ನು ನಮ್ಮಲ್ಲಿ ಇಟ್ಟುಕೊಂಡಿದ್ದೇವೆಯೇ ಹೊರತು,
ಇತರರಿಗೆ ಅದನ್ನು ನಾವು ಪ್ರತಿಫಲಿಸುತ್ತಿಲ್ಲ. ದೇವರ ಉಳಿದ ಸಭೆಯು ಕ್ರಿಸ್ತನೊಂದಿಗೆ
ಚೀಯೋನ್ ಪರ್ವತದಲ್ಲಿ ನಿಂತುಕೊಂಡಿದ್ದರಷ್ಟೇ ಸಾಲದು. ಬದಲಾಗಿ ಜಗತ್ತಿನ
ಎಲ್ಲಾ ಕಡೆಯಲ್ಲಿಯೂ ದೇವರ ರಕ್ಷಣಾ ಯೋಜನೆಯನ್ನು ಪ್ರಚುರಪಡಿಸಿ, ಎಲ್ಲರನ್ನೂ
ಸಹ ಆತನ ಪರಿಶುದ್ಧ ಪರ್ವತದಲ್ಲಿ ಬಂದು ಸೇರಬೇಕೆಂದು ಕರೆನೀಡಬೇಕಾಗಿದೆ.

`ನಾವು ತಿಳಿದುಕೊಂಡಿರುವ ಸತ್ಯದ ಬೆಳಕನ್ನು ವೈಯಕ್ತಿಕವಾಗಿಯೂ ಮತ್ತು
ಸಭೆಯಾಗಿಯೂ ಇತರರಿಗೆ ಹೇಗೆ ಸಾರಬೇಕು?`