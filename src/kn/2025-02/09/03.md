---
title:  ಗಲಭೆ ಪ್ರಕ್ಷುಬ್ಧ ಪರಿಸ್ಥಿತಿಗಳ ನಡುವೆಯೂ ನಿರೀಕ್ಷೆ
date:   26/05/2025
---

ಕೀರ್ತನೆಗಳ ಪುಸ್ತಕದಲ್ಲಿ ಉಪಯೋಗಿಸಿರುವ ಭಾಷೆಯಲ್ಲಿ ಹೆಚ್ಚಿನದು
ಸಾಂಕೇತಿಕವಾಗಿದೆ. ಆದರೆ ಈ ಲೋಕವು ಸಂಪೂರ್ಣವಾಗಿ ನಾಶವಾಗಿ, ದೇವರು
ನೂತನಾಕಾಶ, ನೂತನ ಭೂಮಂಡಲವನ್ನು ಉಂಟುಮಾಡುತ್ತಾನೆಂದು ವಿವರಿಸುವ
ಭಾಷೆಯು ಸಾಂಕೇತಿಕವಲ್ಲ. ಕ್ರಿಸ್ತನ ಬರೋಣದಲ್ಲಿ ಈ ಲೋಕವು ಸಂಪೂರ್ಣವಾಗಿ
ನಾಶವಾಗುತ್ತದೆಂದು 46ನೇ ಕೀರ್ತನೆಯು ತಿಳಿಸುತ್ತದೆ. ಕೇವಲ ಸಮುದ್ರ, ಸಾಗರಗಳು
ಅಥವಾ ಬಂಡೆಗಳು ಮಾತ್ರವಲ್ಲ, ಲೋಕದಲ್ಲಿರುವ ಸಮಸ್ತ ರಾಜ್ಯಗಳು, ಸಾವಿರಾರು
ವರ್ಷಗಳಿಂದ ಪ್ರಜೆಗಳನ್ನು ಬಾಧಿಸುತ್ತಿರುವ ಸರ್ಕಾರಗಳು ಇವೆಲ್ಲವೂ
ಸಂಪೂರ್ಣವಾಗಿ ನಾಶವಾಗುತ್ತವೆ.

`ಯೆರೆಮೀಯ 4:23-26ನೇ ವಚನಗಳನ್ನು ಓದಿರಿ, ಈ ಲೋಕದ ಸ್ಥಿತಿಗತಿಯ
ಬಗ್ಗೆ ಇವು ನಮಗೇನು ತಿಳಿಸುತ್ತವೆ?`

ಈ ಲೋಕಕ್ಕೆ ಮುಂದೇನಾಗುತ್ತದೆಂದು ಸತ್ಯವೇದದ ಪ್ರವಾದನೆಗಳು
ಮುಂಚಿತವಾಗಿಯೇ ತಿಳಿಸುತ್ತವೆ. ಉದಾಹರಣೆಗೆ ದಾನಿಯೇಲನ ಪುಸ್ತಕದ ಏಳನೇ
ಅಧ್ಯಾಯದಲ್ಲಿ ಮಹಾಸಾಗರದ ಮೇಲೆ ನಾಲ್ಕು ದಿಕ್ಕುಗಳಿಂದ ಗಾಳಿಗಳು ರಭಸವಾಗಿ
ಬೀಸಿ ಬಡಿಯುತ್ತಿದ್ದವು ಹಾಗೂ ಇದರಿಂದ ಜಗತ್ತಿನ ರಾಜ್ಯಗಳು ಉದಯಿಸುತ್ತವೆಂದು
ತಿಳಿಸುತ್ತದೆ. ಪ್ರವಾದನೆಯಲ್ಲಿ ಗಾಳಿಯು ಯುದ್ಧಗಳು ಮತ್ತು ಗಲಭೆ, ಪ್ರಕ್ಷುಬ್ಧ
ಪರಿಸ್ಥಿತಿಯನ್ನು ತಿಳಿಸುತ್ತವೆ. ಒಂದು ಸಾಮ್ರಾಜ್ಯವು ಅಳಿದ ನಂತರ ಮತ್ತೊಂದು
ಸಾಮ್ರಾಜ್ಯವು ಭೂಮಿಯಲ್ಲಿ ಉದಯಿಸುತ್ತಿದ್ದವು. ಆದರೆ ಈ ನಾಲ್ಕು ಸಾಮ್ರಾಜ್ಯಗಳಲ್ಲಿ
ಯಾವುದೂ ಸಹ ತೊಂದರೆಗಳಿಂದ ಕೂಡಿರುವ ಈ ಲೋಕದ ಸಮಸ್ಯೆಗಳನ್ನು
ಪರಿಹರಿಸಲು ಸಾಧ್ಯವಾಗುವುದಿಲ್ಲ. ನಾವು ಭರವಸವಿಟ್ಟಿರುವ ಈ ಲೋಕದ
ನಾಯಕರು ನಮ್ಮಂತೆಯೇ ಸ್ವಾರ್ಥಿಗಳೂ ಹಾಗೂ ಪಾಪಿಗಳೂ ಆಗಿದ್ದಾರೆ.

ಬಾಬೆಲ್, ಮೇದ್ಯ-ಪಾರಸೀಯ, ಗ್ರೀಕ್ ಮತ್ತು ರೋಮ್ - ಈ ನಾಲ್ಕು
ಸಾಮ್ರಾಜ್ಯಗಳು ದೇವಜನರಿಗೆ ಸುರಕ್ಷಿತವಾದ ಸ್ಥಳವಾಗಿರಲಿಲ್ಲ. ಆದರೆ ನಾವು
ದೇವರ ಪರಲೋಕ ರಾಜ್ಯದ ಪ್ರಜೆಗಳಾಗಿದ್ದೇವೆ (ಫಿಲಿಪ್ಪಿ 3:20) ಹಾಗೂ
ಎಲ್ಲಕ್ಕಿಂತಲೂ ಹೆಚ್ಚಾಗಿ ದೇವರ ಸಿಂಹಾಸನವು ಸದಾಕಾಲವೂ ಸ್ಥಿರವಾಗಿರುವುದು
(ಯೆಹೆಚ್ಚೇಲನು 1:26). ಕ್ರಿಸ್ತನ ಎರಡನೇ ಬರೋಣವು ಹತ್ತಿರವಾದಷ್ಟೂ, ಈ
ಲೋಕದಲ್ಲಿ ಪಾಪವು ಹೆಚ್ಚಾಗಿ ಎಲ್ಲವೂ ಅಸ್ತವ್ಯಸ್ತವಾಗಿರುತ್ತದೆಂದು ಸತ್ಯವೇದವು
ತಿಳಿಸುತ್ತದೆ (ಮತ್ತಾಯ 24ನೇ ಅಧ್ಯಾಯ). ಆದರೆ ಎಲ್ಲವೂ ದೇವರ
ಅಧೀನದಲ್ಲಿರುವುದರಿಂದ, ಲೋಕದ ಪರಿಸ್ಥಿತಿಯು ಹೇಗೇ ಇರಲಿ, ಎಷ್ಟೇ ಗಲಭೆ,
ಪ್ರಕ್ಷುಬ್ಧತೆಯಿರಲಿ, ನಾವು ಆತನಲ್ಲಿ ದೃಢನಂಬಿಕೆಯಿಡಬೇಕು". ಜನಾಂಗಗಳು
ಕಳವಳಗೊಂಡವು, ರಾಜ್ಯಗಳು ತತ್ತರಿಸಿದವು. ಆತನು ಗರ್ಜಿಸಲು ಭೂಲೋಕವೆಲ್ಲಾ
ಕರಗಿಹೋಯಿತು; ಸೇನಾಧೀಶ್ವರನಾದ ಯೆಹೋವನು ನಮ್ಮ ಸಂಗಡ ಇದ್ದಾನೆ;
ಯಾಕೋಬ ವಂಶದವರ ದೇವರು ನಮಗೆ ಆಶ್ರಯದುರ್ಗವಾಗಿದ್ದಾನೆ" ಎಂದು
ತಾನು ಮಾಡಿರುವ ವಾಗ್ದಾನವನ್ನು ಆತನು ನಿಶ್ಚಯವಾಗಿಯೂ ನೆರವೇರಿಸುತ್ತಾನೆ
(ಕೀರ್ತನೆ 46:6.7), ಸದ್ಯದ ಪರಿಸ್ಥಿತಿಯಲ್ಲಿ ಲೋಕದಲ್ಲಿ ಯಾವುದೇ
ಬದಲಾವಣೆಗಳು ಕಂಡುಬರುವುದಿಲ್ಲ. ಆದರೆ ದೇವರ ನಾಮಕ್ಕೆ ಸ್ತೋತ್ರವಾಗಲಿ,
ಕ್ರಿಸ್ತನು ತನ್ನ ರಾಜ್ಯವನ್ನು ಪಡೆದು ಬರುವಾಗ ಮಹತ್ತರವಾದ ಬದಲಾವಣೆ
ಉಂಟಾಗುತ್ತದೆ.

`ಲೋಕದಲ್ಲಿ ಅಲ್ಲಕಲ್ಲೋಲ ಪರಿಸ್ಥಿತಿಯಿದೆ ಅದನ್ನು ನಿಯಂತ್ರಿಸಲು ಸಾಧ್ಯವಾಗದು
ಎಂಬುದರಲ್ಲಿ ಯಾವುದೇ ಸಂಶಯವಿಲ್ಲ. ಆದರೆ ನಾವು ದೇವರಲ್ಲಿ ಬಲವಾದ
ನಂಬಿಕೆಯಿಟ್ಟಲ್ಲಿ. ನಮಗೆ ಎಲ್ಲವೂ ಒಳ್ಳೆಯದಾಗಿತ್ತದೆಂಬುದರಲ್ಲಿ ಸಂಶಯವಿಲ್ಲ.
ದಾನಿಯೇಲನು ಏಳನೇ ಅಧ್ಯಾಯವು ಇದನ್ನು ಮನವರಿಕೆ ಮಾಡಿಕೊಳ್ಳಲು ಹೇಗೆ
ಸಹಾಯಮಾಡುತ್ತದೆ?`