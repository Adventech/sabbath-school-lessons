---
title:  ಹೆಚ್ಚಿನ ಚಿಂತನೆ
date:   30/05/2025
---

ಕೀರ್ತನೆ 133ನೇ ಅಧ್ಯಾಯ ಅ.ಕೃತ್ಯಗಳು 1:4-9 ಹಾಗೂ
ಪ್ರಕಟನೆ 5:4-7ನೇ ವಚನಗಳನ್ನು ಓದಿರಿ.

ಶ್ರೀಮತಿ ವೈಟಮ್ಮನವರು "ದಿ ಆಕ್ಟ್ ಆಫ್ ದಿ ಅಪೋಸ್ತಲ್ಸ್' ಎಂಬ ತಮ್ಮ
ಪುಸ್ತಕದಲ್ಲಿ ಹೀಗೆ ತಿಳಿಸುತ್ತಾರೆ (ಪುಟ 37).

"ನಮ್ಮ ಪೂರ್ವಿಕರ ಕಾಲದಲ್ಲಿ ಪವಿತ್ರಾತ್ಮನ ಪರಿಣಾಮವು ಗಮನಾರ್ಹ ರೀತಿಯಲ್ಲಿ
ಪ್ರಕಟವಾಗಿದ್ದರೂ ಅದು ಎಂದೂ ಸಹ ಪರಿಪೂರ್ಣವಾಗಿರಲಿಲ್ಲ. ಈಗ ಶಿಷ್ಯರು
ತಮ್ಮ ರಕ್ಷಕನ ಮಾತಿಗೆ ವಿಧೇಯರಾಗಿ, ಪವಿತ್ರಾತ್ಮನ ವರಕ್ಕಾಗಿ ಬೇಡಿಕೊಂಡರು.
ಪರಲೋಕದಲ್ಲಿ ಕ್ರಿಸ್ತನು ನಮ್ಮ ಮಧ್ಯವರ್ತಿಯಾಗಿ ನಮ್ಮ ಬೇಡಿಕೆಯನ್ನು ತಂದೆಯ
ಮುಂದೆ ಅರಿಕೆ ಮಾಡಿ ಅವರಿಗೆ ಪವಿತ್ರಾತ್ಮನ ವರವನ್ನು ಸುರಿಸಬೇಕೆಂದು
ಬೇಡಿಕೊಳ್ಳುತ್ತಾನೆ".

"ನೀವು ಭೂಲೋಕದ ಕಟ್ಟಕಡೆಯವರೆಗೂ ನನಗೆ ಸಾಕ್ಷಿಗಳಾಗಿರಬೇಕು' ಎಂದು
ಕ್ರಿಸ್ತನು ತನ್ನ ಶಿಷ್ಯರಿಗೆ ಅಪ್ಪಣೆ ಮಾಡಿದ್ದಾನೆ (ಅಕೃತ್ಯಗಳ 1:8), ದೇವರರಾಜ್ಯದ
ಸುವಾರ್ತೆಯು ಭೂಮಿಯ ಕಟ್ಟಕಡೆಯವರೆಗೂ ಸಾಕ್ಷಿಗಾಗಿ ಸಾರಲ್ಪಟ್ಟಾಗ ಕ್ರಿಸ್ತನು
ಎರಡನೇ ಸಾರಿ ಈ ಲೋಕಕ್ಕೆ ಬರುತ್ತಾನೆ (ಮತ್ತಾಯ 24:14), ಶಿಷ್ಯರು
ಆರಂಭಿಸಿದ್ದನ್ನು ನಾವು ಮುಂದುವರೆಸಬೇಕಾಗಿದೆ.

ಕ್ರಿಸ್ತನು ಈ ಆದೇಶವನ್ನು ನಮಗೆ ನೀಡಿದ್ದಾನೆ. ಅದು ಹೇಗೆ ನಾವು ಲೋಕದ
ಕಟ್ಟಕಡೆಯವರೆಗೆ ಸಾರಲು ಸಾಧ್ಯವೆಂದು ಯೋಚಿಸಬಾರದು. ಈ ಕಾರ್ಯವನ್ನು
ದೇವರು ಮಾರ್ಗದರ್ಶನ ನೀಡಿ ಮುಂದೆ ನಡೆಸುತ್ತಾನೆ. ಕ್ರಿಸ್ತನು ನಮಗೆ ಆತನ
ಬಲ ಒದಗಿಸುತ್ತಾನೆ. ಆದುದರಿಂದ ನಾವು ಆತನಲ್ಲಿ ಸಂಪೂರ್ಣ ಭರವಸೆ
ಹೊಂದಿರಬೇಕು. ಸುವಾರ್ತೆಯನ್ನು ಸಾರುವುದು ನಮ್ಮ ಕೆಲಸವಲ್ಲ. ಆತನ ಕೆಲಸ.
ಕ್ರಿಸ್ತನ ಮಾರ್ಗದರ್ಶನ ಹಾಗೂ ನಾಯಕತ್ವದಲ್ಲಿ ನಾವು ಆತನ ಹಿಂದೆ ಹೋಗಬೇಕು.
ಇದು ಇಸ್ರಾಯೇಲ್ಯರಲ್ಲಿ ಹೇಗೆ ಕಾರ್ಯಮಾಡಿತೆಂದು ಗಮನಿಸಿ, ದೇವರು ತನ್ನ
ಸೂಚನೆಗಳನ್ನು ಪಾಲಿಸಬೇಕೆಂದು ಅವರಿಗೆ ತಿಳಿಸಿದನು. ಅನಂತರ ಆತನು
ಅಸಾಧ್ಯವಾದದ್ದನ್ನು ಸಾಧ್ಯವನ್ನಾಗಿ ಮಾಡಿದನು. ನಮ್ಮ ನೆರೆಹೊರೆಯವರ
ಹೃದಯಗಳಲ್ಲಿ ದೇವರಾತ್ಮನು ಈಗಾಗಲೇ ಕಾರ್ಯ ಆರಂಭಿಸಿದ್ದಾನೆ. ಅವರು
ದೇವರಿಗೋಸ್ಕರ ನಿರ್ಣಯ ತೆಗೆದುಕೊಳ್ಳುವಾಗ ನಾವು ಅಲ್ಲಿದ್ದು ಅವರೂ ಸಹ
ದೇವಜನರೊಂದಿಗೆ ಯಜ್ಞದ ಕುರಿಯಾತನ ಜೊತೆಯಲ್ಲಿ ಚೀಯೋನ್ ಪರ್ವತದಲ್ಲಿ
ನಿಂತುಕೊಳ್ಳಬೇಕೆಂದು ಆಹ್ವಾನಿಸಬೇಕು, ಸುವಾರ್ತೆಯ ಕೆಲಸವು ದೇವರದ್ದಾಗಿದೆ.
ಆದುದರಿಂದ ನಾವು ರಕ್ಷಣಾ ಮಾರ್ಗವನ್ನು ತಿಳಿಸಲು ಹೊಸ ವಿಧಾನ ಅಥವಾ
ಮಾರ್ಗಗಳನ್ನು ಹುಡುಕಬಾರದು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರ ಸುವಾರ್ತೆಯನ್ನು ತಿಳಿಯದಿರುವ ಅಸಂಖ್ಯಾತ ಜನರು
ಲೋಕದಲ್ಲಿದ್ದಾರೆ. ನಾವು ಹೇಗೆ ಸಭೆಯಾಗಿ ದೇವರು ನೇಮಿಸಿದ ಈ
ಕಾರ್ಯವನ್ನು ಉತ್ತಮವಾಗಿ ಉಪಯೋಗಿಸಬಹುದು? ಈ ಕೊನೆಯ
ಕಾಲದಲ್ಲಿ ಇನ್ನೂ ಸಹ ಸತ್ಯವನ್ನು ಅಸಂಖ್ಯಾತ ಜನರು ತಿಳಿದಿಲ್ಲವಾದರೂ,
ನಾವು ಯಾಕೆ ಹತಾಶೆಗೊಳ್ಳಬಾರದು?`

`ಮುದ್ರೆ ಹಾಕಲ್ಪಟ್ಟಿದ್ದ ಸುರುಳಿಯನ್ನು ಯಜ್ಞದ ಕುರಿಯಾದ ಕ್ರಿಸ್ತನಿಗೆ
ಕೊಡುವುದನ್ನು ಯೋಹಾನನು ದರ್ಶನದಲ್ಲಿ ಕಂಡನು (ಪ್ರಕಟನೆ 5ನೇ
ಅಧ್ಯಾಯ). ಆತನು ಆ ಮುದ್ರೆಯನ್ನು ಒಡೆದಾಗ ಹೊಸ ಒಡಂಬಡಿಕೆ
ಕಾಲದ ಕ್ರೈಸ್ತ ಸಭೆಯ ಚರಿತ್ರೆಯು ಅಂತ್ಯಕಾಲದವರೆಗೆ ಸ್ಪಷ್ಟವಾಗಿ ಪ್ರವಾದನೆಯ
ಮೂಲಕ ಮುಂದಾಗಿ ತಿಳಿಸಲ್ಪಟ್ಟಿತು (6ನೇ ಅಧ್ಯಾಯ). ಈ ವಿವರಣೆಯಿಂದ
ದೇವರು ತನ್ನ ಕಾರ್ಯವನ್ನು ಮುಕ್ತಾಯಗೊಳಿಸುವ ಮಾರ್ಗದ ಬಗ್ಗೆ
ನಾವೇನು ಕಲಿಯಬಹುದು?`

`ಪ್ರಕಟನೆ 13 ಮತ್ತು 14ನೇ ಅಧ್ಯಾಯಗಳಲ್ಲಿ ತಿಳಿಸಿರುವ ಸಂಗತಿಗಳು
ಶೀಘ್ರದಲ್ಲಿಯೇ ನೆರವೇರಲಿದೆ. ಲೋಕದಲ್ಲಿ ಈಗ ನಡೆಯುತ್ತಿರುವ ಯಾವ
ಘಟನೆಗಳು ಈ ವಿಷಯವನ್ನು ದೃಢಪಡಿಸುತ್ತವೆ? ಅದಕ್ಕಿರುವ ಅಡೆತಡೆಗಳೇನು?`