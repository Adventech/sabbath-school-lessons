---
title:  ದ್ರಾಕ್ಷಾರಸ ಮತ್ತು ರಕ್ತ
date:   28/05/2025
---

`ಕೀರ್ತನೆಗಳು 75ನೇ ಅಧ್ಯಾಯ, ಮತ್ತಾಯ 26:26-29 ಹಾಗೂ ಪ್ರಕಟನೆ
14:9-12ನೇ ವಚನಗಳನ್ನು ಓದಿರಿ, ನ್ಯಾಯವಿಚಾರಣೆಯಲ್ಲಿ ವಿವಾದದಲ್ಲಿರುವ
ಕೆಲವು ವಿಷಯ ಹಾಗೂ ಪ್ರಶ್ನೆಗಳ ಬಗ್ಗೆ ಕೀರ್ತನೆ 75ನೇ ಅಧ್ಯಾಯವು ತಿಳಿಸುವುದೇನು?`

ಸಣ್ಣೀರಿಬನ ಸೈನ್ಯವನ್ನು ದೇವರು ಅದ್ಭುತವಾದ ರೀತಿಯಲ್ಲಿ ನಾಶಮಾಡಿದಾಗ,
75ನೇ ಕೀರ್ತನೆಯನ್ನು ಗೀತೆಯ ರೂಪದಲ್ಲಿ ಹಾಡಿರಬಹುದೆಂದು ಕೆಲವರು
ಅಭಿಪ್ರಾಯಪಡುತ್ತಾರೆ (2 ಪೂ.ಕಾ. ವೃತ್ತಾಂತ 32 ಹಾಗೂ 2 ಅರಸು 19ನೇ
ಅಧ್ಯಾಯಗಳು). ಅಂತ್ಯದಲ್ಲಿ ದುಷ್ಟರನ್ನು ಸಂಪೂರ್ಣವಾಗಿ ನಾಶಮಾಡುವುದನ್ನು
ಇದು ಮುಂದಾಗಿ ಸೂಚಿಸುತ್ತಿರಬಹುದು (ಪ್ರಕಟನೆ 20ನೇ ಅಧ್ಯಾಯ), ದೇವಜನರು
ನೀತಿಯ ರಾಜನಾದ ಕ್ರಿಸ್ತನೊಂದಿಗೆ ಪರಿಶುದ್ಧ ಪಟ್ಟಣದಲ್ಲಿರುವರು. ಆಗ ಎರಡನೇ
ಪುನರುತ್ಥಾನದಲ್ಲಿ ಎಬ್ಬಿಸಲ್ಪಟ್ಟ ದುಷ್ಟರು ಆ ಪಟ್ಟಣಕ್ಕೆ ಮುತ್ತಿಗೆ ಹಾಕುವರು. ಆಗ
ಪರಲೋಕದಿಂದ ಬೆಂಕಿ ಬಂದು ಅವರೆಲ್ಲರೂ ಸುಟ್ಟುಹೋಗುವರು.

ಈ ಲೋಕದಲ್ಲಿ ದೊರೆತ ಅಧಿಕಾರವನ್ನು ದುರುಪಯೋಗಪಡಿಸಿಕೊಂಡವರನ್ನು
ದಂಡಿಸಿ, ನ್ಯಾಯಸಮ್ಮತವಾದ ಆಳ್ವಿಕೆ ನಡೆಸುವುದು ದೇವರು ನ್ಯಾಯವಿಚಾರಣೆ
ನಡೆಸುವ ಉದ್ದೇಶಗಳಲ್ಲಿ ಒಂದಾಗಿದೆ. ಪಾಪಿಗಳಾದ ಮಾನವರು ಮಾನವರ
ಯೋಗಕ್ಷೇಮಕ್ಕಾಗಲಿ ಅಥವಾ ದೇವರಿಗೆ ಮಹಿಮೆ ತರುವುದಕ್ಕಾಗಲಿ ಜೀವಿಸುವುದಿಲ್ಲ.
ಬದಲಾಗಿ ತಮ್ಮ ಸ್ವಾರ್ಥಸಾಧನೆಗಾಗಿ ಹಾಗೂ ಅಧಿಕಾರ ಚಲಾಯಿಸಲು
ಜೀವಿಸುತ್ತಿದ್ದಾರೆ. ಈ ಲೋಕದಲ್ಲಿ ಜೀವಿಸುವುದರಲ್ಲಿ ಯಾವುದೇ ಅರ್ಥವಿಲ್ಲ,
ಅಥವಾ ನೈತಿಕವಾದ ಮಾನದಂಡವಿಲ್ಲ ಎಂದು ನಂಬಿಕೊಂಡು ತಮ್ಮ
ಆಯ್ಕೆಯಿಂದಾದ ಕೆಟ್ಟ ಪರಿಣಾಮಗಳೊಂದಿಗೆ ನಾವು ಜೀವಿಸುತ್ತಿದ್ದೇವೆ. ಜೀವನದಲ್ಲಿ
ಒಂದು ಅರ್ಥವಿದ್ದಲ್ಲಿ, ನಾವು ಅದನ್ನು ಸಂಶೋಧಿಸಬೇಕು ಮತ್ತು ಈ ವಿಶ್ವವು
ನಮ್ಮ ಪ್ರಯೋಜನಾರ್ಥವಾಗಿ ಅಸ್ತಿತ್ವದಲ್ಲಿದೆ ಎಂದು ಭಾವಿಸಿ ಜೀವಿಸಬೇಕೆಂದು
ಜರ್ಮನ್ ದೇಶದ ಪ್ರಖ್ಯಾತ ತತ್ವಜ್ಞಾನಿಯಾಗಿದ್ದ ಫ್ರೆಡರಿಕ್ ನೀತ್ಸೆ ಹೇಳುತ್ತಾನೆ.
ಪ್ರತಿಯೊಬ್ಬರು ತಾವೇ ದೇವರೆಂದು ಭಾವಿಸಿ ವರ್ತಿಸುತ್ತಾರೆ.

ಫ್ರೆದರಿಕ್ ನೀತ್ಸೆ ತಾನು ಹೇಳಿದ್ದ ತತ್ವವನ್ನು ತಾನೇ ಪಾಲಿಸಿದ್ದನೇ ಎಂದು
ನೀವು ನ್ಯಾಯಸಮ್ಮತವಾಗಿ ಪ್ರಶ್ನಿಸಬಹುದು. ಇಲ್ಲವೆಂದೇ ಹೇಳಬಹುದು. ಈ
ವ್ಯಕ್ತಿ ಹುಚ್ಚನಂತಾಗಿ ಇಟಲಿ ದೇಶದ ಬೀದಿಯಲ್ಲಿ ಕುಸಿದುಬಿದ್ದನು. ಮುಂದಿನ
ಹನ್ನೊಂದು ವರ್ಷಗಳ ಜೀವಿತದಲ್ಲಿ ಫ್ರೆಡರಿಕ್ ನೀತ್ಸೆ ಮೂರ್ಛರೋಗ ಹಾಗೂ
ಮಾನಸಿಕ ತೊಂದರೆ ಅನುಭವಿಸಿ 1900ನೇ ಇಸವಿಯಲ್ಲಿ ಮರಣಹೊಂದಿದನು.

ಈ ದುಷ್ಪಲೋಕದಲ್ಲಿ ನಾವು ಅನುಭವಿಸುವ ಕಷ್ಟಸಂಕಟಗಳು ಏನೇ ಇರಲಿ,
ನಾವು ದೇವರಲ್ಲಿ ದೃಢಭರವಸವಿಟ್ಟು ಜೀವಿಸಬೇಕು ಮತ್ತು ಈಗ ನಡೆಯುತ್ತಿರುವ
ಘಟನೆಗಳಿಂದ ಮುಂದಿನ ಭವಿಷ್ಯದ ಬಗ್ಗೆ ತೀರ್ಪುಮಾಡಬಾರದು. ದೇವರಲ್ಲಿ
ಭಯಭಕ್ತಿಯಿಲ್ಲದವರು ಅಥವಾ ಸತ್ಯವೇದಕ್ಕೆ ವಿರುದ್ಧವಾದ ತತ್ವಗಳನ್ನು
ಅನುಸರಿಸುವವರನ್ನು ನೋಡಿ ಹತಾಶಗೊಳ್ಳಬಾರದು. ನಾಗರೀಕತೆಯ ಆಧಾರ
ಸ್ತಂಭಗಳಾದ ನೀತಿನಿಯಮಗಳು ಕ್ರಮೇಣವಾಗಿ ನಶಿಸಿಹೋಗುತ್ತಿವೆ. ಎಲ್ಲೆಲ್ಲಿಯೂ
ನೈತಿಕ ಮೌಲ್ಯಗಳು ಕುಸಿಯುತ್ತಿವೆ. ಹಿಂದೆ ಮಾತನಾಡಲೂ ನಾಚಿಕೆ ಎನಿಸುತ್ತಿದ್ದ
ಕೆಲವು ರೀತಿಯ ಅನೈತಿಕತೆಯನ್ನು ಈಗ ಸಾರ್ವಜನಿಕವಾಗಿ ಶ್ಲಾಘಿಸುತ್ತಿದ್ದಾರೆ.
ಉದಾಹರಣೆಗೆ ಲಿಂಗ ಬದಲಾವಣೆ ಮಾಡಿಕೊಂಡ ತೃತೀಯಲಿಂಗಿಗಳು ಅಂದರೆ
ಮಂಗಳ ಮುಖಿಯರು, ಮದುವೆಯಿಲ್ಲದೆ ಒಟ್ಟಾಗಿ ಜೀವಿಸುವುದು
ಮುಂತಾದವುಗಳನ್ನು ಸಮಾಜ ಈಗ ಮೊದಲಿನಂತೆ ಅಸಹ್ಯದಿಂದ ಕಾಣುತ್ತಿಲ್ಲ.
ಇದು ನೈತಿಕ ಭ್ರಷ್ಟತೆಯು ಹೇಗೆ ಲೋಕದಲ್ಲಿ ಹೆಚ್ಚಾಗುತ್ತಿರುವುದನ್ನು ತೋರಿಸುತ್ತದೆ.

`ನಮ್ಮ ಕೈಲಾದಷ್ಟು ಒಳ್ಳೆಯದನ್ನು ಮಾಡುವುದರ ಮೂಲಕ ಇತರರ ಜೀವನವನ್ನು
ಉತ್ತಮಪಡಿಸಲು ನಾವು ಪ್ರಯತ್ನಿಸಬೇಕು. ಆದರೆ ಈಗಿರುವ ಲೋಕವು
ಸಂಪೂರ್ಣವಾಗಿ ನಾಶವಾಗಿ ನೂತನಾಕಾಶ ಮಂಡಲ ಮತ್ತು ನೂತನ ಭೂಮಂಡಲ
ಸ್ಥಾಪನೆಯಾದಾಗ ಮಾತ್ರ ಎಲ್ಲವೂ ಸರಿಹೋಗುತ್ತದೆಂಬುದನ್ನು ಯಾವಾಗಲೂ
ನೆನಪಿನಲ್ಲಿಡುವುದು ಯಾಕೆ ಪ್ರಾಮುಖ್ಯವಾಗಿದೆ?`