---
title:  ತನ್ನನ್ನು ಸರಿಯಾಗಿ ತಿಳಿದುಕೊಳ್ಳಬೇಕೆಂದು ದೇವರು ಬಯಸುತ್ತಾನೆ
date:   31/03/2025
---

ನಮ್ಮ ದೇಶದ ಬೇರೆ ರಾಜ್ಯಕ್ಕೆ ಹೋಗುತ್ತೇವೆಂದು ತಿಳಿದುಕೊಳ್ಳಿ, ಕನ್ನಡಿಗರಾದ
ನಮಗೆ ಅಲ್ಲಿನ ಭಾಷೆ ತಿಳಿಯದು. ಏನು ಹೇಳಬೇಕೆಂದು ನಮಗೆ ಚೆನ್ನಾಗಿ
ತಿಳಿದಿದ್ದರೂ, ಅಪರಿಚಿತ ಭಾಷೆಯಲ್ಲಿ ಅದನ್ನು ನಮ್ಮಿಂದ ವ್ಯಕ್ತಪಡಿಸಲಾಗದು.

ಅದರಂತೆ, ದೇವರಿಗೆ ಬೇರೆ ರೀತಿಯ ಸಮಸ್ಯೆಯಿದೆ. ನನ್ನ ಆಲೋಚನೆಗಳು
ನಿಮ್ಮ ಆಲೋಚನೆಗಳಲ್ಲ. ನಿಮ್ಮ ಮಾರ್ಗಗಳು ನನ್ನ ಮಾರ್ಗಗಳಲ್ಲ, ಭೂಮಿಯ
ಮೇಲೆ ಆಕಾಶವು ಎಷ್ಟು ಉನ್ನತವೋ, ನಿಮ್ಮ ಮಾರ್ಗಗಳಿಗಿಂತ ನನ್ನ ಮಾರ್ಗಗಳೂ
ನಿಮ್ಮ ಆಲೋಚನೆಗಳಿಗಿಂತ ನನ್ನ ಆಲೋಚನೆಗಳೂ ಅಷ್ಟು ಉನ್ನತವಾಗಿವೆ"
ಎಂದು ಯೆಹೋವನು ಅನ್ನುತ್ತಾನೆ (ಯೆಶಾಯ 55:8,9), ನಮಗೆ ತಿಳಿಸಬೇಕಾದ
ವಿಷಯಗಳನ್ನು ತಿಳಿಸಲಿಕ್ಕೆ ದೇವರಿಗೆ ಯಾವ ಪದಗಳ ತೊಂದರೆಯಿಲ್ಲ. ಬದಲಾಗಿ
ಆತನನ್ನು ಸಂಪೂರ್ಣವಾಗಿ ಅರ್ಥಮಾಡಿಕೊಳ್ಳಲಿಕ್ಕೆ ಬೇಕಾದ ಪದಗಳು
(Vocubulary) ಅಥವಾ ಬೌದ್ಧಿಕ ಸಾಮರ್ಥ್ಯ (Intellectual Capacity) ನಮ್ಮಲ್ಲಿ ಇರದಿರುವುದೇ ಸಮಸ್ಯೆಯಾಗಿದೆ.

**ದೇವರ ಅಗಾಧವಾದ ಜ್ಞಾನಕ್ಕೂ, ನಮ್ಮ ಇರುವ ಜ್ಞಾನಕ್ಕೂ ಇರುವ ವ್ಯತ್ಯಾಸ/
ಹೋಲಿಕೆಗಳ ಬಗ್ಗೆ ಕೆಳಗಿನ ವಾಕ್ಯಗಳು ಏನು ತಿಳಿಸುತ್ತವೆ?**

`ಕೀರ್ತನೆ 139:1-6`

`ರೋಮಾಯ 11:33`

`ಕೀರ್ತನೆ 147:5`

`1 ಯೋಹಾನನು 3:20`

ದೇವರು ಸರ್ವಜ್ಞಾನಿಯೂ ಹಾಗೂ ಸರ್ವಶಕ್ತನೂ ಆಗಿರುವುದರಿಂದ ಆತನ
ಮನಸ್ಸನ್ನು ಮನುಷ್ಯರಾದ ನಾವು ಎಂದಿಗೂ ಸಂಪೂರ್ಣವಾಗಿ ಅರ್ಥಮಾಡಿಕೊಳ್ಳಲು
ಸಾಧ್ಯವಿಲ್ಲವೆಂಬುದು ಸತ್ಯಸಂಗತಿಯಾಗಿದೆ. ದೇವರ ಸೃಷ್ಟಿಯನ್ನೇ ನಾವು ಸರಿಯಾಗಿ
ಗ್ರಹಿಸಿಕೊಳ್ಳಲು ಸಾಧ್ಯವಿಲ್ಲ. ಅಂದಮೇಲೆ ಇವೆಲ್ಲವುಗಳ ಸೃಷ್ಟಿಕರ್ತನಾದ ದೇವರನ್ನು ಮಾನವರಾದ ನಾವು ಹೇಗೆ ಅರ್ಥಮಾಡಿಕೊಳ್ಳಲು ಸಾಧ್ಯ? ಇದು ಎಂದಿಗೂ
ಸಾಧ್ಯವಿಲ್ಲ.

`ದೇವರು ಹಾಗೂ ಆತನ ಸೃಷ್ಟಿಯನ್ನು ಮತ್ತು ಈ ಅಗಾಧ ವಿಶ್ವವನ್ನು ನಾವು
ಎಂದೆಂದಿಗೂ ಅರ್ಥಮಾಡಿಕೊಳ್ಳಲು ಸಾಧ್ಯವಿಲ್ಲ. ಆದರೂ ನಮ್ಮ ರಕ್ಷಣೆಗೆ ಏನು
ಅಗತ್ಯವೆಂಬುದನ್ನು ನಾವು ತಿಳಿದುಕೊಳ್ಳಬಹುದು (2 ತಿಮೊಥೆ 3:14,15).`

ಅಪೋಸ್ತಲರು ಜನರಗುಂಪಿಗೆ ಸುವಾರ್ತೆ ಸಾರುವಾಗ, ಕ್ರಿಸ್ತನ ಬಗ್ಗೆ ಸತ್ಯವೇದದಲ್ಲಿ
ಮುಂದಾಗಿ ತಿಳಿಸಿದ್ದ ಪ್ರವಾದನೆಗಳು ನೆರವೇರಿದ ಸಂಗತಿಯನ್ನೂ ಸಹ ಅವರಿಗೆ
ವಿವರಿಸಿದರು. ದೇವರು ಮಾನವರಿಗೆ ರೂಪಿಸಿದ್ದ ರಕ್ಷಣಾ ಯೋಜನೆಯನ್ನು
ತಿಳಿಸುವುದೇ ಪ್ರವಾದನೆಗಳ ಮುಖ್ಯ ಉದ್ದೇಶಗಳಲ್ಲಿ ಒಂದಾಗಿದೆ ಎಂದು ಇದರಿಂದ
ನಾವು ತಿಳಿದುಕೊಳ್ಳಬಹುದು. ಸತ್ಯವೇದದ ಪ್ರವಾದನೆಗಳು ಅಂತಿಮವಾಗಿ ಒಂದಲ್ಲಾ
ಒಂದು ವಿಧವಾಗಿ ನಮ್ಮನ್ನು ಕ್ರಿಸ್ತನ ಬಳಿಗೂ ಹಾಗೂ ಆತನು ಸಕಲ ಮಾನವರಿಗೆ
ಉಚಿತವಾಗಿ ಕೊಡುವ ರಕ್ಷಣೆಯ ವಾಗ್ದಾನಕ್ಕೂ ನಡೆಸುತ್ತದೆ.

ಸಮಸ್ತವೂ ನಮ್ಮ ಕರ್ತನಾದ ಯೇಸುಕ್ರಿಸ್ತನ ಮೂಲಕ ಉಂಟಾಯಿತು (ಕೊಲೊಸ್ಸೆ
1:16; ಯೋಹಾನ 1:1-3). ಇಂತಹ ಸೃಷ್ಟಿಕರ್ತನಾದ ಕ್ರಿಸ್ತನು ಮಾನವನಾಗಿ ಈ
ಲೋಕಕ್ಕೆ ಬಂದು ದಾಸನ ರೂಪ ಧರಿಸಿ ಘೋರ ಪಾಪಿಗಳಾದ ನಮಗಾಗಿ
ಶಿಲುಬೆಯ ಮರಣವನ್ನು ಹೊಂದುವಷ್ಟು ವಿಧೇಯನಾದನು. ಇದು ದೇವರು
ನಮ್ಮನ್ನು ಎಷ್ಟೊಂದು ಪ್ರೀತಿಸುತ್ತಾನೆಂಬುದನ್ನು ತೋರಿಸುತ್ತದೆ. ನಮಗಾಗಿ ಇಷ್ಟೆಲ್ಲಾ
ತ್ಯಾಗ ಮಾಡಿದ ದೇವರು ಕಡುಪಾಪಿಗಳನ್ನೂ ಒಳಗೊಂಡಂತೆ, ನಾವೆಲ್ಲರೂ
ಕ್ರಿಸ್ತನಲ್ಲಿ ಆತನು ನೀಡಿರುವ ಈ ರಕ್ಷಣೆಯನ್ನು ತಿಳಿದುಕೊಳ್ಳಬೇಕೆಂದು ಬಯಸುತ್ತಾನೆ.
ಪ್ರವಾದನೆಗಳು ಇದನ್ನು ನಮಗೆ ಮನವರಿಕೆ ಮಾಡಿಕೊಡುತ್ತವೆ.

`ಸೃಷ್ಟಿಯ ಅಗಾಧತೆ, ದೇವರ ಪ್ರೀತಿ, ಕ್ರಿಸ್ತನ ಶಿಲುಬೆಯ ಮರಣ- ಇವುಗಳನ್ನು
ನಾವು ಎಂದಿಗೂ ಸಂಪೂರ್ಣವಾಗಿ ತಿಳಿದುಕೊಳ್ಳಲು ಸಾಧ್ಯವಿಲ್ಲ. ಆದಾಗ್ಯೂ ಅದರ
ಬಗ್ಗೆ ನಾವು ಗಮನ ಹರಿಸದೆ, ನಾವು ತಿಳಿದಿರುವುದನ್ನು ಅರ್ಥ ಮಾಡಿಕೊಂಡು
ಅದರಂತೆ ನಡೆಯುವುದು ಯಾಕೆ ಪ್ರಾಮುಖ್ಯವಾಗಿದೆ?`