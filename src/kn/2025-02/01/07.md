---
title:  ಹೆಚ್ಚಿನ ಚಿಂತನೆ
date:   04/04/2025
---

ಶ್ರೀಮತಿ ವೈಟಮ್ಮನವರು ತಮ್ಮ 'ದಿ ಗ್ರೇಟ್ ಕಾಂಟ್ರವರ್ಸಿ
ಪುಸ್ತಕದ 'ಆನ್ ಅಮೇರಿಕನ್ ರಿಫಾರ್ಮರ್' ಎಂಬ ಅಧ್ಯಾಯದಲ್ಲಿ ಹೀಗೆ
ತಿಳಿಸುತ್ತಾರೆ:

"ಬೋಧಕರು ಮತ್ತು ಸಭಾ ವಿಶ್ವಾಸಿಗಳು ದಾನಿಯೇಲನು ಹಾಗೂ ಪ್ರಕಟನೆ
ಗ್ರಂಥಗಳ ಪ್ರವಾದನೆಗಳು ಗ್ರಹಿಸಲಾಗದಂತ ರಹಸ್ಯವಾಗಿವೆ ಎಂದು ಭಾವಿಸಿದ್ದರು.
ಆದರೆ ಯೇಸುಕ್ರಿಸ್ತನು ದಾನಿಯೇಲನ ಪ್ರವಾದನೆಗಳ ಬಗ್ಗೆ ತನ್ನ ಶಿಷ್ಯರಿಗೆ ಅವರ
ಕಾಲದಲ್ಲಿಯೇ ನಡೆಯುವ ಘಟನೆಗಳ ಬಗ್ಗೆ ವಿವರಿಸುವಾಗ "ಇದನ್ನು ಓದುವವನು
ತಿಳಿದುಕೊಳ್ಳಲಿ" ಎಂದು ಹೇಳುತ್ತಾನೆ (ಮತ್ತಾಯ 24:15). ಅಲ್ಲದೆ ಪ್ರಕಟನೆ
ಪುಸ್ತಕದ ಪ್ರವಾದನೆಗಳು ಹಾಗೂ ಸಂಕೇತಗಳು ನಿಗೂಢವಾಗಿವೆ ಎಂದು
ಪ್ರತಿಪಾದಿಸುವವರು ಅಥವಾ ಹೇಳಿಕೊಳ್ಳುವವರು ಆ ಪುಸ್ತಕದ ಹೆಸರನ್ನು ಗಮನಿಸಲಿ.
ಅದು ಅವರ ಅಭಿಪ್ರಾಯಕ್ಕೆ ಸಂಪೂರ್ಣ ತದ್ವಿರುದ್ಧವಾಗಿದೆಯಲ್ಲವೇ! ಪ್ರಕಟನೆ
3:1-3ನೇ ವಚನಗಳು ಹೇಳುವುದನ್ನು ಗಮನಿಸಿ, "ಯೇಸುಕ್ರಿಸ್ತನ ಪ್ರಕಟನೆಯು,
ಆತನು ಬೇಗನೆ ಸಂಭವಿಸಬೇಕಾಗಿರುವ ಸಂಗತಿಗಳನ್ನು ತನ್ನ ದಾಸರಿಗೆ
ತೋರಿಸುವುದಕ್ಕಾಗಿ ದೇವರಿಂದ ಈ ಪ್ರಕಟನೆಯನ್ನು ಹೊಂದಿದನು.

ಈ ಪ್ರವಾದನಾ ವಾಕ್ಯಗಳನ್ನು ಓದುವಂತವನು, ಕೇಳುವಂತವನು, ಈ
ಪ್ರವಾದನೆಯಲ್ಲಿ ಬರೆದಿರುವ ಮಾತುಗಳನ್ನು ಕೈಕೊಂಡು ನಡೆಯುವಂತವರು
ಧನ್ಯರು. ಅವು ನೆರವೇರುವ ಸಮಯವು ಸಮೀಪವಾಗಿದೆ".

ಪವಿತ್ರಾತ್ಮನಿಂದ ಪ್ರೇರೇಪಿಸಲ್ಪಟ್ಟು ಬರೆದ ಈ ಪ್ರಕಟನೆ ಪುಸ್ತಕವನ್ನು ಮಾನವರ
ಗ್ರಹಿಕೆಗೆ ಮೀರಿದ್ದು, ಅರ್ಥಪಡಿಸಲಾಗದಂತದ್ದು ಎಂದು ಸಭೆಗಳಲ್ಲಿ, ಬೋಧಕರು
ವಿಶ್ವಾಸಿಗಳಿಗೆ ಎಷ್ಟೊಂದು ಧೈರ್ಯವಾಗಿ ಬೋಧಿಸುತ್ತಿದ್ದರಲ್ಲವೇ? ಇದರಲ್ಲಿನ
ರಹಸ್ಯಗಳು ಪ್ರಕಟಗೊಂಡಿವೆ, ಪುಸ್ತಕವು ಮುಚ್ಚಿಲ್ಲ, ಬದಲಾಗಿ ತೆಗೆಯಲ್ಪಟ್ಟಿದೆ.
ಇದನ್ನು ಓದಿದಾಗ, ನಮ್ಮ ಗಮನವು ದಾನಿಯೇಲನ ಪ್ರವಾದನೆಗಳ ಕಡೆಗೆ
ಹರಿಯುತ್ತದೆ. ದೇವರಿಂದ ಮಾನವರಾದ ನಮಗೆ ಕೊಡಲ್ಪಟ್ಟ ಈ ಎರಡೂ
ಪುಸ್ತಕಗಳ ಪ್ರವಾದನೆಗಳು ಈ ಜಗತ್ತಿನ ಇತಿಹಾಸದ ಕೊನೆಯ ಕಾಲದಲ್ಲಿ
ನಡೆಯಲಿರುವ ಘಟನೆಗಳ ಬಗ್ಗೆ ತಿಳಿಸುತ್ತವೆ".

"ಕ್ರಿಸ್ತನು ಎರಡನೇ ಸಾರಿ ಬರುವ ತನಕ ಕ್ರೈಸ್ತ ಸಭೆಯಲ್ಲಿ ನಡೆಯಲಿರುವ
ಆಕರ್ಷಕವಾದ ಹಾಗೂ ಆಸಕ್ತಿಕರವಾದ ದೃಶ್ಯಗಳು ಪ್ರವಾದಿಯಾದ ಯೋಹಾನನಿಗೆ
ದರ್ಶನದಲ್ಲಿ ತೋರಿಸಲ್ಪಟ್ಟವು. ಸಭೆಗೆ ಬರಲಿರುವ ಹಿಂಸೆ, ಸಂಕಟ, ಅಪಾಯಗಳು,
ಹೋರಾಟ ಮತ್ತು ಅಂತಿಮವಾಗಿ ದೇವಜನರ ಬಿಡುಗಡೆ - ಈ ಎಲ್ಲಾ ದೃಶ್ಯಗಳನ್ನು
ಅವನು ನೋಡಿದನು. ಲೋಕದ ಜನರನ್ನು ನಿತ್ಯಜೀವಕ್ಕೆ ಅಥವಾ ನಿತ್ಯನಾಶಕ್ಕೆ
ಸಿದ್ಧಪಡಿಸುವ ಅಂತ್ಯಕಾಲದ ಸಂದೇಶವನ್ನು ಮೂರು ದೂತರ ವರ್ತಮಾನಗಳ
ಮೂಲಕ ಯೋಹಾನನು ಪ್ರಕಟನೆ ಗ್ರಂಥದಲ್ಲಿ ಬರೆದಿದ್ದಾನೆ. ಕೊನೆಯ ಸಭೆ
ಅಂದರೆ ಉಳಿದ ಸಭೆಗಾಗಿ ವಿಶೇಷವಾಗಿ ಕೊಡಲ್ಪಡಬೇಕಾದ ಅತ್ಯಂತ
ಪ್ರಾಮುಖ್ಯವಾದ ಸಂದೇಶವು ಅವನ ಮೂಲಕ ದಾಖಲಿಸಲ್ಪಟ್ಟಿದೆ. ಇದರಿಂದ
ಪ್ರೇರಣೆ ಹೊಂದಿದ ಉಳಿದ ಸಭೆಯ ಜನರು ಮುಂದೆ ಬರಲಿರುವ ಘಟನೆಗಳ
ಬಗ್ಗೆ ಲೋಕಕ್ಕೆ ಎಚ್ಚರಿಕೆ ನೀಡಬೇಕಾಗಿದೆ. ಅಂತ್ಯಕಾಲದಲ್ಲಿ ಲೋಕದಲ್ಲಿ ನಡೆಯಲಿರುವ
ಘಟನೆಗಳ ಬಗ್ಗೆ ಎಲ್ಲರೂ ಸಹ ತಿಳಿದುಕೊಳ್ಳಲಿದ್ದಾರೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದಾನಿಯೇಲನು ಮತ್ತು ಪ್ರಕಟನೆ ಪುಸ್ತಕಗಳಲ್ಲಿ ತಿಳಿಸಿರುವ ಪ್ರವಾದನೆಗಳು
ಬರೆಯಲ್ಪಟ್ಟು ಸಾವಿರಾರು ವರ್ಷಗಳಾಗಿವೆ. ಆದರೂ ಅವು ಹೇಗೆ ನಮ್ಮ
ನಂಬಿಕೆಯನ್ನು ಹೆಚ್ಚಿಸುತ್ತವೆ? ದಾನಿಯೇಲನು ಎರಡನೇ ಅಧ್ಯಾಯದಲ್ಲಿ
ತಿಳಿಸಿದ ಎಲ್ಲಾ ಪ್ರವಾದನೆಗಳು ಕರಾರುವಾಕ್ಕಾಗಿ ನೆರವೇರಿವೆ. ಇದು ದೇವರು
ಇದ್ದಾನೆ ಹಾಗೂ ಆತನು ಭವಿಷ್ಯವನ್ನು ಬಲ್ಲಾತನಾಗಿದ್ದಾನೆಂದು ನಾವು
ಭರವಸೆಯಿಡುವುದಕ್ಕೆ ಹೇಗೆ ಬಲವಾದ ಆಧಾರವಾಗಿದೆ?`

`ಪ್ರವಾದನೆಗಳ ಬಗ್ಗೆ ನಮ್ಮ ಸಭೆಯೂ ಸೇರಿದಂತೆ ಇತರ ಸಭೆಗಳು ತಪ್ಪಾದ
ಅರ್ಥವ್ಯಾಖ್ಯಾನ ನೀಡುತ್ತವೆ. ಇದರಿಂದ ನಾವು ಗಲಿಬಿಲಿಗೊಳ್ಳದಂತೆ ಹೇಗೆ
ತಪ್ಪಿಸಿಕೊಳ್ಳಬಹುದು? ಆದರೆ ಈ ವಿಷಯದಲ್ಲಿ ಪ್ರವಾದನೆಗಳನ್ನು
ಹಿಂನೈಸಬೇಡಿರಿ; ಎಲ್ಲವನ್ನೂ ಪರಿಶೋಧಿಸಿ ಒಳ್ಳೇದನ್ನೇ ಭದ್ರವಾಗಿ
ಹಿಡಿದುಕೊಳ್ಳಿರಿ' ಎಂದು (1 ಥೆಸಲೋನಿಕ 5:21) ಸತ್ಯವೇದವು ತಿಳಿಸುತ್ತದೆ.
ಆದುದರಿಂದ ನಾವು ಯಾಕೆ ಎಚ್ಚರಿಕೆಯಿಂದಿರಬೇಕು?`