---
title:  ಅಭಿಷೇಕ ಹೊಂದಿದ ಕೊರೇಷನು
date:   26/06/2025
---

ಪಾರಸೀಯ ಅರಸನಾದ ಕೊರೇಷನು ಬಾಬೆಲ್ ಪಟ್ಟಣವನ್ನು ನಾಶಮಾಡಿದಾಗ,
ದೇವಜನರಾದ ಯೆಹೂದ್ಯರ ಸೆರೆವಾಸದ ವರ್ಷಗಳು ಮುಕ್ತಾಯವಾದವು. ಅಲ್ಲದೆ
ಯೆಹೂದ್ಯರು ವಾಗ್ದಾನ ಮಾಡಲ್ಪಟ್ಟ ತಮ್ಮ ದೇಶಕ್ಕೆ ಹಿಂದಿರುಗಿ ದೇವಾಲಯ
ಕಟ್ಟಲು ಪಾರಸೀಯರು ಅನುಮತಿ ನೀಡಿದರು. ಈ ಕೊರೇಷ ಸಾಮ್ರಾಟದ
ಕಾಲದಲ್ಲಿ ಪಾರಸೀಯ ಸಾಮ್ರಾಜ್ಯವು ಜಗತ್ತಿನ ಇತಿಹಾಸದಲ್ಲಿ ಅತ್ಯಂತ ವಿಶಾಲವಾದ
ರಾಜ್ಯವಾಗಿತ್ತು. ಈ ಕಾರಣದಿಂದಲೇ ಅವನನ್ನು ರಾಜಾಧಿರಾಜನೆಂದು ಪಾರಸೀಯರು
ಕರೆದಿದ್ದಾರೆ.

ಕ್ರಿಸ್ತನು ಎರಡನೇ ಸಾರಿಬರುವಾಗ ಆತನ ಸಭೆಗೆ ಏನಾಗುತ್ತದೆಂಬುದನ್ನು
ಕೊರೇಷನ ಅಪ್ಪಣೆಯು ಮುನ್ಸೂಚನೆಯಾಗಿ ತಿಳಿಸುತ್ತದೆ. ಅವನು ಮೂಡಣ
ದೇಶದಿಂದ ಬಂದವನಾಗಿ (ಮತ್ತಾಯ 24:27ನೇ ವಚನದೊಂದಿಗೆ ಹೋಲಿಕೆ
ಮಾಡಿರಿ). ಬಾಬೆಲಿನ ವಿರುದ್ಧವಾಗಿ ಯುದ್ಧ ಮಾಡಿ ಜಯಗಳಿಸಿದನು. ಅಲ್ಲದೆ
ದೇವಜನರಾದ ಯೆಹೂದ್ಯರು ಬಾಬೆಲಿನಿಂದ ಬಿಡುಗಡೆ ಹೊಂದಿ ವಾಗ್ದಾನ
ಮಾಡಲ್ಪಟ್ಟ ದೇಶಕ್ಕೆ ಹಿಂದಿರುಗುವಂತೆ ಶಾಸನ ಹೊರಡಿಸಿದನು (ಪ್ರಕಟನೆ 19:11-16). ಈ ಕಾರಣದಿಂದಲೇ ದೇವರು ಕೊರೇಷನನ್ನು ತಾನು ಅಭಿಷೇಕಿಸಿದವನು
ಎಂದು ಹೇಳಿದ್ದಾನೆ (ಯೆಶಾಯ 45:1). ಈ ಕೊರೇಷನು ದೇವಜನರನ್ನು
ಬಾಬೆಲಿನ ಗುಲಾಮತನದಿಂದ ಬಿಡಿಸಿದ್ದಲ್ಲದೆ, ಆ ರಾಜ್ಯದ ವಿರುದ್ಧವಾಗಿ ಅವನ
ಮುತ್ತಿಗೆಯು ಒಂದು ರೀತಿಯಲ್ಲಿ ಕ್ರಿಸ್ತನ ಎರಡನೇ ಬರೋಣವಾಗಿದೆ.

`2 ಪೂ.ಕಾ. ವೃತ್ತಾಂತ 36:22,23ನೇ ವಚನಗಳನ್ನು ಓದಿರಿ, ಕೊರೇಷನ ಕಥೆಯು
ಯಾವ ರೀತಿಯಲ್ಲಿ ನೆಬೂಕಚರನ ಕಥೆಗೆ ಹೋಲಿಕೆಯಾಗಿದೆ? ಅವುಗಳಲ್ಲಿರುವ
ವ್ಯತ್ಯಾಸಗಳೇನು? ಕೊರೇಷನು ಹೊರಡಿಸಿದ ರಾಜಾಜ್ಞೆಯ ಪ್ರಾಮುಖ್ಯತೆ ಏನು?
ಶತಮಾನಗಳ ನಂತರ ಬರಲಿದ್ದ ಕ್ರಿಸ್ತನ ಮೊದಲನೆ ಬರೋಣದ ಮೇಲೆ ಇದು
ಹೇಗೆ ಪ್ರಭಾವ ಬೀರಿತ್ತು?`

ಮತ್ತಾಯನ ಸುವಾರ್ತೆಯು ಕ್ರಿಸ್ತನ ಜನರೊಂದಿಗೆ ಆರಂಭವಾಗುತ್ತದೆ. ಈತನು
ಕೊರೇಷನಿಗೆ ಪ್ರತಿ ಮಾದರಿಯಾಗಿದ್ದಾನೆ (Anti Typical), ಕೊರೇಷನು ಈ
ಲೋಕದಲ್ಲಿ ಯೆರೂಸಲೇಮಿನಲ್ಲಿದ್ದ ದೇವಾಲಯವನ್ನು ತಿರುಗಿಕಟ್ಟಲು ಶಾಸನ
ಜಾರಿಗೆ ತಂದನು. ಯೇಸುಸ್ವಾಮಿಯು ಪರಲೋಕದ ದೇವದರ್ಶನದ ಗುಡಾರದಲ್ಲಿ
ತನ್ನ ಯಾಜಕ ಸೇವೆಯನ್ನು ಆರಂಭಿಸಲಿದ್ದನು. ಇದು ಆತನ ಎರಡನೇ ಬರೋಣ
ಹಾಗೂ ಸೈತಾನನ ಬಂಧನದಿಂದ ನಮ್ಮನ್ನು ಬಿಡಿಸಲು ಮಾರ್ಗಮಾಡುತ್ತದೆ.

ಆದರೆ ಕೊರೇಷನು ಎಂದಿಗೂ ಸಹ ಕ್ರಿಸ್ತನಂತಹ ಪರಿಪೂರ್ಣ ಪ್ರತಿನಿಧಿಯಲ್ಲ.
ಯಾವುದೇ ಮಾದರಿಯು (Type) ಪ್ರತಿಮಾದರಿಯೊಂದಿಗೆ (Anitype) ಎಂದಿಗೂ
ಪರಿಪೂರ್ಣವಾಗಿ ಹೊಂದಿಕೊಳ್ಳುವುದಿಲ್ಲವೆಂಬುದು ನಮ್ಮ ನೆನಪಿನಲ್ಲಿರಬೇಕು.
ಆದುದರಿಂದ ಕೊರೇಷನ ಬಗ್ಗೆ ಇಲ್ಲಿ ಕೊಟ್ಟಿರುವ ಸಣ್ಣಹೋಲಿಕೆಯನ್ನು ಬಹಳ
ಗಂಭೀರವಾಗಿ ತೆಗೆದುಕೊಳ್ಳಬಾರದು. ಆದಾಗ್ಯೂ, ಅವನು ಒಂದು ರೀತಿಯಲ್ಲಿ
ಯೆಹೂದ್ಯರನ್ನು ಬಿಡುಗಡೆಗೊಳಿಸಿದ ವಿಮೋಚಕನಂತೆ ಕಾರ್ಯನಿರ್ವಹಿಸಿದ್ದನು.

`ಒಬ್ಬ ಅನ್ಯಧರ್ಮದ ವಿಗ್ರಹಾರಾಧಕ ರಾಜನನ್ನು ದೇವರು ತನ್ನ ಚಿತ್ತದಂತೆ
ಗಮನಾರ್ಹವಾದ ರೀತಿಯಲ್ಲಿ ಉಪಯೋಗಿಸಿಕೊಳ್ಳುವುದು. ಆಶ್ಚರ್ಯವಲ್ಲವೇ ಸದ್ಯದ
ಪರಿಸ್ಥಿತಿ ಏನೇ ಇರಲಿ. ಮುಂದೆ ದೇವರು ಪ್ರವಾದನೆಯಲ್ಲಿ ತಿಳಿಸಿದಂತೆ, ಅಂತ್ಯಕಾಲದ
ಘಟನೆಗಳನ್ನು ನೆರವೇರಿಸುತ್ತಾನೆಂಬ ಸತ್ಯಾಂಶದಿಂದ ನಾವು ಕಲಿಯಬೇಕಾದ
ಪಾಠವೇನು?`