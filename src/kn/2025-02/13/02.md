---
title:  ನಿನವೆ ಪಟ್ಟಣಕ್ಕೆ ಹೋಗಲು ಇಷ್ಟವಿಲ್ಲದ ಪ್ರವಾದಿ
date:   22/06/2025
---

ಯೋನನ ಕಥೆಯು ಸಂಕ್ಷಿಪ್ತವಾಗಿದ್ದರೂ, ಗಮನಾರ್ಹ ಪರಿಣಾಮ ಉಂಟು
ಮಾಡುತ್ತದೆ. ವಿಶ್ವಾಸಿಗಳಲ್ಲಿ ಅನೇಕರು ಯೋನನಂತಹ ಗುಣ ತಮ್ಮಲ್ಲಿಯೂ
ಇದೆಯೆಂದು ತಿಳಿದುಕೊಂಡಿದ್ದಾರೆ. ಈ ಕಥೆಯು ಭವಿಷ್ಯದ ಘಟನೆಗಳ ಬಗ್ಗೆ
ಗಮನಾರ್ಹವಾದ ಸೂಚ್ಯಾರ್ಥವನ್ನು ಒಳಗೊಂಡಿದೆ.

`ಮತ್ತಾಯ 12:38-42ನೇ ವಚನಗಳನ್ನು ಓದಿರಿ, ಯೇಸುಕ್ರಿಸ್ತನ ಫರಿಸಾಯರು
ಮತ್ತು ಶಾಸ್ತ್ರಿಗಳೊಂದಿಗೆ ಮಾತಾಡುವಾಗ, ಯೋನನ ಕಥೆಯ ಯಾವ ಭಾಗಗಳನ್ನು
ಉದಾಹರಿಸುತ್ತಾನೆ? ನ್ಯಾಯತೀರ್ಪಿನ ಬಗ್ಗೆ ಯಾವ ಪಾಠಗಳನ್ನು ನಾವು ಆತನ
ಹೇಳಿಕೆಯಿಂದ ತಿಳಿದುಕೊಳ್ಳಬಹುದು?`

ತಾನು ಯೋನನಿಗಿಂತಲೂ ಹೆಚ್ಚಿನವನೆಂದು ಕ್ರಿಸ್ತನು ಫರಿಸಾಯರು ಮತ್ತು
ಶಾಸ್ತ್ರಿಗಳ ಮುಂದೆ ಘಂಟಾಘೋಷವಾಗಿ ತಿಳಿಸುತ್ತಾನೆ. ಈ ಲೋಕದಲ್ಲಿ ತಾನು
ಬಂದಿರುವುದು ಶಿಲುಬೆಯ ಕ್ರೂರ ಮರಣವನ್ನು ಎದುರಿಸುವುದಕ್ಕೆಂದು ಆತನಿಗೆ
ತಿಳಿದಿತ್ತು. ಆದರೂ ಕ್ರಿಸ್ತನು "ಕೆಟ್ಟಹೋಗಿರುವವರನ್ನು ಹುಡುಕಿ ರಕ್ಷಿಸುವುದಕ್ಕೆ
ಬಂದನು" (ಲೂಕ 19:10). ಯೋನನು ತನ್ನ ಪಾಪಗಳ ನಿಮಿತ್ತ ದೊಡ್ಡ ಮೀನಿನ
ಹೊಟ್ಟೆಯಲ್ಲಿ ಮೂರು ದಿನಗಳು ಇದ್ದನು. ಆದರೆ ಕ್ರಿಸ್ತನು ನಮ್ಮ ಪಾಪಗಳಿಗಾಗಿ
ಮೂರು ದಿವಸ ಸಮಾಧಿಯಲ್ಲಿದ್ದನು. ಪಾಪಿಗಳಾದ ನಮ್ಮನ್ನು ರಕ್ಷಿಸಲು ಕ್ರಿಸ್ತನ
ಶಿಲುಬೆಯ ಮರಣವು ಅತ್ಯಗತ್ಯವಾಗಿತ್ತು.

ಯೋನನು ನಿನೆವೆಗೆ ಹೋಗಲಿಕ್ಕೆ ಇಷ್ಟಪಡದ ಪ್ರವಾದಿಯಾಗಿದ್ದನೆಂದು ನಮಗೆ
ತಿಳಿದಿದೆ. ಆಶ್ಚರ್ಯರು ಬಹಳ ಕ್ರೂರಿಗಳಾದ ಸರ್ವಾಧಿಕಾರಿಗಳಾಗಿ ಪ್ರಜೆಗಳ
ಮೇಲೆ ದಬ್ಬಾಳಿಕೆಯ ಆಡಳಿತ ನಡೆಸುತ್ತಿದ್ದರು. ಸೆರೆಯಾಳಾದ ಶತ್ರುಗಳನ್ನು ಅವರು
ಕ್ರೂರವಾಗಿ ಹಿಂಸಿಸಿ ಕೊಲ್ಲುತ್ತಿದ್ದರು. ಇಂತಹ ರಾಜಧಾನಿಗೆ ಹೋಗಿ ಪಶ್ಚಾತ್ತಾಪ
ಸಂದೇಶವನ್ನು ಸಾರಲಿಕ್ಕೆ ಯಾರು ತಾನೆ ಇಷ್ಟಪಡುತ್ತಾರೆ?

ಯೋನನ ಕಥೆಯಲ್ಲಿ ಕೊನೆಯ ಕಾಲದ ಉಳಿದ ಸಭೆಯ ಚಳುವಳಿಯ
ಅಂಶವನ್ನು ಸೂಚಿಸುವ ಪ್ರಮುಖವಾದ ಅಂಶವಿದೆ. ಹಡಗಿನ ಯಜಮಾನನು
ಹಾಗೂ ನಾವಿಕರು ನೀನು ಯಾರೆಂದು ಯೋನನನ್ನು ಪ್ರಶ್ನಿಸಿದಾಗ ಅವನು-
"ನಾನು ಇಬ್ರಿಯನು; ಕಡಲನ್ನೂ, ಒಣನೆಲವನ್ನೂ ಸೃಷ್ಟಿಸಿದ. ಪರಲೋಕ ದೇವರಾದ
ಯೆಹೋವನ ಭಕ್ತನು" ಎಂದು ಉತ್ತರಿಸಿದನು (ಯೋನ 1:9), ಯೋನನ
ಹೇಳಿಕೆಯು ಮೊದಲ ದೂತನು ಸಾರಿದ ವರ್ತಮಾನದಂತಿದೆ (ಪ್ರಕಟನೆ 14:7).
ಕರ್ತನಾದ ದೇವರು ಭೂಲೋಕ ಪರಲೋಕಗಳನ್ನೂ, ಸಮುದ್ರವನ್ನೂ, ನೀರಿನ
ಬುಗ್ಗೆಗಳನ್ನೂ ಉಂಟುಮಾಡಿದಾತನು ಎಂದು ಒತ್ತಿಹೇಳುವುದು ದೇವರು
ಸೃಷ್ಟಿಕರ್ತನೆಂಬುದನ್ನು ನಿಸ್ಸಂದೇಹವಾಗಿ ಸೂಚಿಸುತ್ತದೆ. ಈ ಸತ್ಯಾಂಶವು ಯಾಕೆ
ಕರ್ತನಾದ ದೇವರನ್ನು ನಾವು ಆರಾಧಿಸಬೇಕೆಂಬುದಕ್ಕೆ ಮೂಲ ಅಸ್ತಿವಾರವಾಗಿದೆ
ಹಾಗೂ ಕೊನೆಯ ಕಾಲದ ಘಟನೆಗಳ ಮುಖ್ಯ ಅಂಶವು ಆರಾಧನೆಯ ಮೇಲೆಯೇ
ಕೇಂದ್ರೀಕೃತಗೊಂಡಿರುತ್ತದೆ.

ಅದೇ ಸಮಯದಲ್ಲಿ ಉಳಿದ ಸಭೆಗೆ ಸೇರಿದ ಅಡ್ಡೆಂಟಿಸ್ಟರಾದ ನಮಗೆ ಒಂದು
ಮಹಾಜವಾಬ್ದಾರಿ ಕೊಡಲ್ಪಟ್ಟಿದೆ. ಆತ್ಮೀಕವಾಗಿ ಧರ್ಮಭ್ರಷ್ಟತೆ ಹೊಂದಿರುವ
ಬಾಬೆಲಿನಲ್ಲಿ ಜನಪ್ರಿಯವಲ್ಲದ ಒಂದು ಸಂದೇಶವನ್ನು ನೀಡಲೇಬೇಕಾಗಿದೆ. ಅಲ್ಲಿರುವ
ದೇವಜನರಿಗೆ ದೇವರು- "ನನ್ನ ಜನರೇ, ಬಾಬೆಲನ್ನು ಬಿಟ್ಟು ಬನ್ನಿರಿ” ಎಂದು
ಕರೆ ನೀಡುತ್ತಾನೆ. ಅವರು ತಮ್ಮ ಪಾಪಗಳಿಗೆ ಪಶ್ಚಾತ್ತಾಪಪಟ್ಟು ತನ್ನ ಕಡೆಗೆ
ತಿರುಗಿಕೊಳ್ಳಬೇಕೆಂಬುದೇ ದೇವರ ಚಿತ್ತವಾಗಿದೆ, ಆದರೆ ಈ ಸಂದೇಶವನ್ನು
ಸಾಧ್ಯವಾದಷ್ಟು ಪ್ರೀತಿ ಕರುಣೆಯಿಂದ ಸಾರಿದರೂ ಅನೇಕರು ಅದನ್ನು ತಿರಸ್ಕರಿಸುತ್ತಾರೆ.
ಸುವಾರ್ತೆ ಸಾರುವವರು ಒಂದಲ್ಲಾ ಒಂದು ಸಮಯದಲ್ಲಿ ಜನರಿಂದ ತಿರಸ್ಕಾರ
ಹಾಗೂ ಕೆಲವು ವೇಳೆ ವಿರೋಧ ಎದುರಿಸಿದ್ದಾರಲ್ಲವೇ! ದೇವರ ಸೇವೆಯಲ್ಲಿ
ಅದು ಸಹಜ.

`ಯೋನನಿಗಿದ್ದಂತ ಯಾವ ಗುಣಗಳು ನಿಮ್ಮಲ್ಲಿವೆ? ಈ ದೋಷಗಳನ್ನು ಬಿಟ್ಟು
ನಾವು ಹೇಗೆ ದೃಢವಾಗಿ ಸುವಾರ್ತಾ ಸೇವೆ ಮಾಡಬಹುದು?`