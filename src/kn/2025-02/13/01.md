---
title:  ಕೊನೆಯ ಕಾಲದ ಸ್ವರೂಪಗಳು
date:   21/06/2025
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ಧರ್ಮೋಪದೇಶಕಾಂಡ 5:1-31; 2 ಪೂ.ಕಾ. ವೃತ್ತಾಂತ 36:22,23; ಯೋನ 3:5-10; ದಾನಿಯೇಲನು 5:1-31; ಮತ್ತಾಯ 12:38-42 ಹಾಗೂ ಪ್ರಕಟನೆ 18:4 ಮತ್ತು 16:12-19ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಾನು ಇಬ್ರಿಯನು. ಕಡಲನ್ನೂ ಒಣನೆಲವನ್ನೂ ಸೃಷ್ಟಿಸಿದ ಪರಲೋಕದೇವರಾದ ಯೆಹೋವನ ಭಕ್ತನು ಎಂದು ಹೇಳಿದನು" (ಯೋನ 1:9).

ಈ ವಾರ ನಾವು ಕೊನೆಯದಾಗಿ ಕ್ರಿಸ್ತನು ಎರಡನೇಸಾರಿ ಬರುವುದಕ್ಕೆ ಮೊದಲು
ಈ ಲೋಕದಲ್ಲಿ ನಡೆಯಲಿರುವ ಕೊನೆಯ ಕಾಲದ ಘಟನೆಗಳನ್ನು ಹೆಚ್ಚಾಗಿ
ಸ್ಪಷ್ಟಪಡಿಸಲು ಸಹಾಯಕವಾಗುವ ಕೆಲವು ದೃಷ್ಟಾಂತಗಳನ್ನು ನೋಡೋಣ. ದೇವರು
ನಿನೆವೆಗೆ ಹೋಗಬೇಕೆಂದು ಯೋನನಿಗೆ ಕೊಟ್ಟ ಆದೇಶ, ಬಾಬೆಲ್ ಸಾಮ್ರಾಜ್ಯದ
ಪತನ, ಕೊರೇಷನು ಪ್ರಸಿದ್ಧಿಗೆ ಬಂದದ್ದು ಹಾಗೂ ಯೆಹೂದ್ಯರನ್ನು ಸೆರೆಯಿಂದ
ಬಿಡಿಸಿ ವಾಗ್ದಾನ ಮಾಡಲ್ಪಟ್ಟ ಕಾನಾನ್ ದೇಶಕ್ಕೆ ಹಿಂತಿರುವಂತೆ ನೀಡಿದ ರಾಜಾಜ್ಞೆ-
ಇವುಗಳ ಬಗ್ಗೆ ತಿಳಿದುಕೊಳ್ಳೋಣ.

ಈ ತ್ರೈಮಾಸಿಕದ ಇತರ ಪಾಠಗಳಲ್ಲಿ ತಿಳಿದುಕೊಂಡಂತೆ, ಐತಿಹಾಸಿಕವಾದ
ಈ ಸಂಗತಿಗಳು ಪ್ರತಿಯೊಂದು ತಲೆಮಾರಿನವರಿಗೆ ಬಹಳಷ್ಟು ಅರ್ಥಕೊಡುತ್ತವೆ.
ಆದರೆ ಇವು ಕ್ರಿಸ್ತನು ಬರುವುದಕ್ಕೆ ಮೊದಲು ಜೀವಿಸುತ್ತಿರುವ ಕೊನೆಯ
ತಲೆಮಾರಿನವರಿಗೆ ವಿಶೇಷವಾಗಿ ಅನ್ವಯಿಸುವಂತದ್ದಾಗಿದೆ.

ಅದೇ ಸಮಯದಲ್ಲಿ ಕೊನೆಯ ಕಾಲದಲ್ಲಿ ನಡೆಯಲಿರುವ ಘಟನೆಗಳ
ಮುನ್ಸೂಚನೆಯಾಗಿರುವ ಈ ಎಲ್ಲಾ ಕಥೆಗಳ ಬಗ್ಗೆ ನಾವು ಕಾಳಜಿವಹಿಸಬೇಕೆಂಬುದನ್ನು
ಮರೆಯಬಾರದು. ಇವುಗಳಲ್ಲಿರುವ ವಿಶಾಲವಾದ ವಿಷಯಗಳು ಹಾಗೂ
ಪರೋಕ್ಷವಾಗಿ ಪ್ರಸ್ತಾಪಿಸಲ್ಪಟ್ಟಿರುವುಗಳ ಬಗ್ಗೆ ತಿಳಿದುಕೊಳ್ಳಬೇಕೇ ಹೊರತು,
ವಾಕ್ಯಗಳನ್ನು ಪದಗಳಾಗಿ ಬಿಡಿಸಿ ಹೇಳುವುದಕ್ಕೂ ಅಥವಾ ಪ್ರವಾದನೆಯ
ಅಸಂಬದ್ಧತೆಯ ಹೇಳಿಕೆಗಳನ್ನೂ ವಿವರವಾಗಿ ತಿಳಿದುಕೊಳ್ಳಲು ಪ್ರಯತ್ನಿಸಬಾರದು.
ಕ್ರಿಸ್ತನು ತಿಳಿಸಿರುವ ಸಾಮ್ಯಗಳಂತೆ ಅವುಗಳಲ್ಲಿರುವ ಪ್ರಮುಖವಾದ ಅಂಶಗಳು
ಹಾಗೂ ಸಿದ್ಧಾಂತಗಳನ್ನು ಗಮನಿಸಬೇಕು. ಆದರೆ ಅವುಗಳಲ್ಲಿ ಅಡಗಿರುವ
ಸತ್ಯಾಂಶಗಳನ್ನು ಹುಡುಕುವ ನಿರೀಕ್ಷೆಯಿಂದ ಎಲ್ಲಾ ವಿವರಣೆಗಳನ್ನು ಹಿಂಡಿ
ಪರಿಶೀಲಿಸಿ ಅರ್ಥವನ್ನು ಕಂಡುಹಿಡಿಯಲು ಪ್ರಯತ್ನಿಸಬಾರದು. ಅಲ್ಲದೆ ಈ
ವಾರದಲ್ಲಿ ಕಲಿಯುವ ಕಥೆಗಳ ಸ್ಕೂಲವಿವರಣೆ ಅಂದರೆ ಮುಖ್ಯಾಂಶಗಳು (Outlines) ಮತ್ತು ತತ್ವಗಳನ್ನು ತಿಳಿದುಕೊಳ್ಳಬೇಕು. ಇವುಗಳಿಂದ ನಾವು ಕೊನೆಯಕಾಲಕ್ಕೆ
ಪ್ರಸ್ತುತವಾಗುವಂತ ಅಂಶಗಳನ್ನು ಕಂಡುಕೊಳ್ಳಬಹುದು.