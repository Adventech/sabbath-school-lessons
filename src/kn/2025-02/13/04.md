---
title:  ಬೇಲೆಚ್ಚರನು ಏರ್ಪಡಿಸಿದ ಔತಣಕೂಟ
date:   24/06/2025
---

ನೆಬೂಕಡೇಚರನ ತಂದೆಯಾದ ನಬೋಪಲಸಾರ್ ಮತ್ತು ಮೇದ್ಯರು ಒಟ್ಟಾಗಿ
ಸೇರಿ ಕ್ರಿ.ಪೂ.612ರಲ್ಲಿ ನಿನೆವೆ ಪಟ್ಟಣವನ್ನು ನಾಶಮಾಡಿದರು. ಆಗ ಬಾಬೆಲ್
ಕ್ರಿ.ಪೂ.19ನೇ ಶತಮಾನದಲ್ಲಿ ಆ ಸಾಮ್ರಾಜ್ಯವನ್ನು ಆಳಿದ್ದ ಹಮ್ಮುರಾಬಿ ಎಂಬ
ಚಕ್ರವರ್ತಿಯ ಕಾಲದಲ್ಲಿದ್ದ ಗತವೈಭವವನ್ನು ತಿರುಗಿ ಪಡೆದುಕೊಂಡಿತು. ಈ
ಹಮ್ಮುರಾಬಿಯು ಅಬ್ರಹಾಮನಿಗಿಂತ ಸ್ವಲ್ಪಕಾಲ ಮೊದಲು ಜೀವಿಸಿದ್ದನು. ಇವನು
ತನ್ನ ಆಡಳಿತದಲ್ಲಿ ನೀಡಿದ ಪುರಾತನ ಕಟ್ಟಳೆಗಳನ್ನು ಹಮ್ಮುರಾಬಿಯ ನಿಯಮಗಳು
(Code of Hammurabi) ಎಂದು ಪ್ರಸಿದ್ಧವಾಗಿವೆ. ಹಲ್ಲಿಗೆ ಪ್ರತಿಯಾಗಿ ಹಲ್ಲು,
ಕಣ್ಣಿಗೆ ಪ್ರತಿಯಾಗಿ ಕಣ್ಣು ಎಂಬ ಶಿಕ್ಷೆಯ ನಿಯಮವನ್ನು ಇವನು ತನ್ನ ರಾಜ್ಯದಲ್ಲಿ
ಜಾರಿಗೆ ತಂದಿದ್ದನು.

ನೆಬೂಕಚರನಿಗೆ ಈಗ ಅಶೂರ್ಯರ ದಾಳಿಯ ಭಯವಿರಲಿಲ್ಲ. ಈ
ಕಾರಣದಿಂದ ಬಾಬೆಲ್ ಪಟ್ಟಣವು ಐಶ್ವರ್ಯದಲ್ಲಿಯೂ, ಬಲದಲ್ಲಿಯೂ ಬಹಳವಾಗಿ
ಪ್ರಬಲವಾದ ಕಾರಣದಿಂದ, ನೆರೆಹೊರೆಯ ದೇಶಗಳು ಅದರ ಅಧಿಕಾರವನ್ನು
ಒಪ್ಪಿಕೊಳ್ಳಬೇಕಾಯಿತು. ಬಾಬೆಲ್ ಜಗತ್ತಿನ ರಾಣಿಯಾಗಿತ್ತು ಹಾಗೂ ಅಭಿವೃದ್ಧಿ
ಹೊಂದಲು ಬಯಸಿದ ದೇಶಗಳೆಲ್ಲವೂ ತಮ್ಮ ನಿಷ್ಠೆಯನ್ನು ವ್ಯಕ್ತಪಡಿಸಿ ಬಾಬೆಲಿಗೆ
ಅಧೀನವಾದವು.

ಅಡ್ಡೆಂಟಿಸ್ಟರ ನಂಬಿಕೆಯಂತೆ ನೆಬೂಕದೇಚರನು ದಾನಿಯೇಲನ ದೇವರು
ಸತ್ಯದೇವರೆಂದು ಕೊನೆಯಲ್ಲಿ ಅಂಗೀಕರಿಸಿಕೊಂಡನು. ಅವನ ನಂತರ ಅವನ
ಮೊಮ್ಮಗನಾದ ಬೇಲಚ್ಚರನು ರಾಜ್ಯಭಾರಕ್ಕೆ ಬಂದನು (ದಾನಿಯೇಲನು 4:34-37).

`ದಾನಿಯೆಲನು 5:1-31ನೇ ವಚನಗಳನ್ನು ಓದಿರಿ, ಈ ಘಟನೆಯಿಂದ ನಾವು
ಕಲಿಯಬೇಕಾದ ಆತ್ಮೀಕ ಸಂದೆಶಗಳೇನು? ಬೇಲಚ್ಚರನು ಅಂತಿಮವಾಗಿ ನಾಶವಾಗಲು
ಕಾರಣವೇನು?`

ದಾನಿಯೇಲನು 5:22ನೇ ವಚನದಲ್ಲಿ ಬೇಲಚ್ಚರನ ಬಗ್ಗೆ ದುಃಖಕರವಾದ
ಸಂಗತಿಯು ತಿಳಿಸಲ್ಪಟ್ಟಿದೆ. ಪ್ರವಾದಿಯಾದ ದಾನಿಯೇಲನು ಬಾಬೆಲಿನ ಅರಸನಾದ
ಬೇಲಚ್ಚರನಿಗೆ ಅವನ ತಾತನಾದ ನೆಲೂಕನ್ನೆಚರನ ಪತನ ಹಾಗೂ ಅನಂತರ
ದೇವರು ಅವನ ಸಾಮ್ರಾಜ್ಯವನ್ನು ತಿರುಗಿ ಅವನಿಗೆ ಕೊಟ್ಟಿದ್ದು ಇವೆಲ್ಲವನ್ನೂ
ತಿಳಿಸಿದ ನಂತರ "ಅವನ ಮಗನಾದ ನೀನು ಇದನ್ನೆಲ್ಲಾ ತಿಳಿದುಕೊಂಡರೂ,
ನಿನ್ನ ಮನಸ್ಸನ್ನು ತಗ್ಗಿಸಿಕೊಳ್ಳಲಿಲ್ಲ' ಎಂದು ಹೇಳುತ್ತಾನೆ. ಅಂದರೆ ಬೇಲಚ್ಚರನು
ತನ್ನ ತಾತನಾದ ನೆಲೂಕಚರನಿಗೆ ಸಂಭವಿಸಿದ್ದನ್ನು ಪ್ರತ್ಯಕ್ಷವಾಗಿ ಕಂಡಿದ್ದರೂ
ಮತ್ತು ಸತ್ಯವನ್ನು ತಿಳಿದುಕೊಳ್ಳುವ ಒಳ್ಳೆಯ ಅವಕಾಶಹೊಂದಿದ್ದರೂ, ಅವನು
ಇವೆಲ್ಲವುಗಳನ್ನು ನಿರ್ಲಕ್ಷಿಸಿದನು. ಅಲ್ಲದೆ ತನ್ನ ತಾತನಾದ ನೆಲೂಕಚರನ
ಪತನಕ್ಕೆ ಕಾರಣವಾದ ಅದೇ ದಾರಿಯನ್ನು ಬೇಲಚ್ಚರನು ಅನುಸರಿಸಿದನು.

(ನೆಬೂಕಚರನ ಮಗನ ಹೆಸರು ನಬೋನಿಡಸ್, ಇವನ ಹಿರಿಯಮಗನು
ಬೇಲಚ್ಚರ್, ನಬೋನಿಡಸ್ಸನು ಅರೆಬಿಯಾದೇಶದ ಪಶ್ಚಿಮ ಭಾಗದ ನಗರವಾದ
ತೇಮಕ್ಕೆ ದಾಳಿಮಾಡುವುದಕ್ಕೆ ಮೊದಲು ಲೆಬನೋನಿನಲ್ಲಿ ಅನಾರೋಗ್ಯಕ್ಕೆ
ಒಳಗಾದನು. ಈ ಕಾರಣದಿಂದ ಅವನು ತನ್ನ ಹಿರಿಯ ಮಗನಾದ ಬೇಲಚ್ಚರನಿಗೆ
ಬಾಬೆಲಿನ ಆಡಳಿತವನ್ನು ವಹಿಸಿದನು. ಬೇಲ್ಕಚ್ಚರನು ನೆಬೂಕದೇಚರನಿಗೆ
ಮೊಮ್ಮಗನಾಗಿದ್ದನು. ಆದರೂ ಪುರಾತನ ಚರಿತ್ರೆಯಲ್ಲಿ ಕೆಲವು ವೇಳೆ ತಾತನನ್ನೂ
ಸಹ ರಾಜರು ತಂದೆಯೆಂದು ಗೌರವಿಸುತ್ತಿದ್ದರು ಮತ್ತು ಸಂಬೋಧಿಸುತ್ತಿದ್ದರು.)

ನೆಬೂಕಚರನು ಕಂಡ ಪ್ರತಿಮೆಯ ಕನಸಿನಲ್ಲಿ ತಲೆಮಾತ್ರ ಬಂಗಾರದ್ದಾಗಿತ್ತು.
ಅವನ ಸಾಮ್ರಾಜ್ಯ ನಾಶವಾದ ನಂತರ ಮತ್ತೊಂದು ರಾಜ್ಯವು ಜಗತ್ತನ್ನು
ಆಳಬೇಕಾಗಿತ್ತು. ಆದರೆ ಇದು ನೆಬೂಕದೇಚರನಿಗೆ ಇಷ್ಟವಿರಲಿಲ್ಲ. ಈ ಕಾರಣದಿಂದ
ಅವನು ಪ್ರವಾದಿಯಾದ ದಾನಿಯೇಲನು ವಿವರಿಸಿದ ಅರ್ಥಕ್ಕೆ ವಿರುದ್ಧವಾಗಿ
ಸಂಪೂರ್ಣವಾದ ಪ್ರತಿಮೆಯನ್ನೇ ಬಂಗಾರದಿಂದ ಮಾಡಿಸಿದನು. ಅಂದರೆ ತನ್ನ
ವಂಶದವರೇ ಜಗತ್ತನ್ನು ಕೊನೆಯವರೆಗೂ ಆಳಬೇಕೆಂಬುದು ಅವನ ಅಪೇಕ್ಷೆಯಾಗಿತ್ತು.
ಆದರೆ ಇದು ದೇವರ ಉದ್ದೇಶಕ್ಕೆ ವಿರುದ್ಧವಾಗಿತ್ತು.

ಬೇಲಚ್ಚರನೂ ಸಹ ತನ್ನ ತಂದೆ/ ತಾತನಾದ ನೆಬೂಕಚರನಂತೆ ದೇವರಿಗೆ
ವಿರುದ್ಧವಾಗಿ ನಡೆದು 'ಯೆರೂಸಲೇಮಿನ ದೇವಾಲಯದ ನಡುಗುಡಿಯಿಂದ
ಸೂರೆಯಾದ ಬೆಳ್ಳಿ ಬಂಗಾರದ ಪಾತ್ರೆಗಳಲ್ಲಿ ಮದ್ಯಪಾನ ಮಾಡಿದನು. ಈ ರೀತಿಯಾಗಿ
ಅವನು ದೇವರ ಪವಿತ್ರ ಪಾತ್ರೆಗಳನ್ನು ಅಪವಿತ್ರಗೊಳಿಸಿದನು. ಬಾಬೆಲ್ ಸಾಮ್ರಾಜ್ಯವು
ಯೆಹೂದ್ಯರನ್ನು ಸೋಲಿಸಿದ ಕಾರಣದಿಂದ ಸತ್ಯದೇವರಾದ ಯೆಹೋವನ
ದೇವಾಲಯದ ಧಾರ್ಮಿಕ ವಸ್ತುಗಳೆಲ್ಲವೂ ತನಗೆ ಸೇರಿದ್ದೆಂಬ ಅಂಶವನ್ನು ಬೇಲಚ್ಚರನು
ಔತಣ ಕೂಟದಲ್ಲಿ ಒತ್ತಿಹೇಳಲು ಬಯಸಿದ್ದನು. ತನ್ನ ಬಾಬೆಲ್ ಸಾಮ್ರಾಜ್ಯದ
ನಾಶವನ್ನು ಸತ್ಯವೇದರಾದ ಯೆಹೋವನು ಮುಂತಿಳಿಸಿದ್ದರೂ, ಆತನ ಮೇಲೆ
ತನಗೆ ಪರಮಾಧಿಕಾರವಿದೆ ಎಂದು ತೋರಿಸುವುದು ಬೇಲಚ್ಚರನ ಉದ್ದೇಶವಾಗಿತ್ತು.

ಸತ್ಯದೇವರನ್ನು ತಿಳಿಯುವ ಅನೇಕ ಅವಕಾಶಗಳು ಸಂದರ್ಭಗಳು ಬೇಲಚ್ಚರನಿಗೂ
ದೊರೆತಿದ್ದರೂ, ಅವನು ದೇವಾಲಯದ ಪರಿಶುದ್ಧ ಪಾತ್ರೆಗಳಲ್ಲಿ ಮದ್ಯಪಾನ
ಮಾಡಿದ್ದು ಸಂಪೂರ್ಣವಾಗಿ ದೇವರಿಗೆ ವಿರುದ್ಧವಾಗಿತ್ತು. ಅಲ್ಲದೆ ಅವನು ತನ್ನ
ಹೃದಯವನ್ನೂ ಕಠಿಣ ಮಾಡಿಕೊಂಡನು. ಕೊನೆಯ ಕಾಲದಲ್ಲಿ ನಮ್ಮ
ಲೋಕದಲ್ಲಿಯೂ ಇಕ್ಕಟ್ಟು ಹಾಗೂ ಹಿಂಸೆಯು ಸಂಭವಿಸಿದಾಗ, ಜನರಿಗೆ ಸತ್ಯವನ್ನು
ಕೊನೆಯ ಎಚ್ಚರಿಕೆಯಾಗಿ ತಿಳಿದುಕೊಳ್ಳುವ ಅವಕಾಶ ದೊರೆಯಲಿದೆ. ಬೇಲಚ್ಚರನಂತೆ
ಜನರು ತಮ್ಮ ಆಯ್ಕೆ ಮಾಡಬೇಕು. ಆದರೆ ಅವರ ಹೃದಯವು ಕಠಿಣವಾಗುವುದರಿಂದ
ಅವರು ದೇವರನ್ನು ತಿರಸ್ಕರಿಸಿ ನಾಶ ಹೊಂದುವರು.