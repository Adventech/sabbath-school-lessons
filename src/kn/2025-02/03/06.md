---
title:  ವ್ಯಭಿಚಾರಿಣಿಗೆ ನ್ಯಾಯ ತೀರ್ಪಾದದ್ದು
date:   17/04/2025
---

ಪ್ರಕಟನೆ 19:1-9ನೇ ವಚನಗಳನ್ನು ಓದಿರಿ, ವ್ಯಭಿಚಾರಿಣಿ ಅಥವಾ ಜಾರಸ್ತೀಯ
ನಾಶ ಯಜ್ಞದ ಕುರಿಯಾದ ಕ್ರಿಸ್ತನು ತನ್ನ ಕನೈಯಾದ ವಧುವಿನೊಂದಿಗೆ ವಿವಾಹ - ಈ ಎರಡೂ ವಿಷಯಗಳು ಏಕಕಾಲದಲ್ಲಿ ಸಂಭವಿಸುವುದನ್ನು ಈ ಅಧ್ಯಾಯದಲ್ಲಿ
ನಾವು ಕಾಣಬಹುದು. ಈ ಎರಡೂ ಘಟನೆಗಳು ಒಂದೇ ಸಮಯದಲ್ಲಿ
ನಡೆಯುವುದು. ವಾಸ್ತವವಾಗಿ ದೇವರು ನೀತಿವಂತನು ಹಾಗೂ ಪ್ರೀತಿಸ್ವರೂಪಿ
ಎಂಬುದನ್ನು ಹೇಗೆ ತೋರಿಸುತ್ತದೆ?

ವಿಶ್ವಾಸದ್ರೋಹಕ್ಕೆ ಬಹಳಷ್ಟು ಬೆಲೆ ತೆರಬೇಕು ಹಾಗೂ ಅದು ಅಧಿಕ ವೇದನೆ
ಉಂಟುಮಾಡುತ್ತದೆ. ಇದರ ಪರಿಣಾಮ ಕುಟುಂಬ, ಮಕ್ಕಳು ಹಾಗೂ ಇತರರ
ಮೇಲೂ ಉಂಟಾಗುತ್ತದೆ. ಅತ್ಯಂತ ತಾಳ್ಮೆಯುಳ್ಳಂತವರೂ ಸಹ ತಮ್ಮ ಸಂಗಾತಿಯು
ಮಾಡಿದ ಈ ವಿಶ್ವಾಸದ್ರೋಹವು ಬಹಳಷ್ಟು ಮಾನಸಿಕ ವ್ಯಥೆ ಉಂಟು
ಮಾಡುವುದಲ್ಲದೆ, ಮದುವೆಯ ಈ ಸಂಬಂಧವು ಇನ್ನೂ ಮುಂದುವರಿಯಲು
ಸಾಧ್ಯವಿಲ್ಲವೆಂಬ ನಿರ್ಧಾರಕ್ಕೆ ಬರಬಹುದು. ಅದೇ ರೀತಿಯಲ್ಲಿ ಲೋಕದ ಕೊನೆಯ
ಕಾಲದಲ್ಲಿ ಪಾಪಿಗಳು ತಮ್ಮ ಹೃದಯವನ್ನು ಕಠಿಣ ಮಾಡಿಕೊಳ್ಳುವ ಕಾರಣದಿಂದ
ಅವರಲ್ಲಿ ಇನ್ನು ಯಾವ ಪಶ್ಚಾತ್ತಾಪವೂ ಕಂಡುಬರುವುದಿಲ್ಲ. ಪಾಪದ
ಪರಿಣಾಮವಾಗಿ ಉಂಟಾದ ನೋವು ಕಷ್ಟದುಃಖಗಳನ್ನು ಕೊನೆಗಾಣಿಸುವುದಕ್ಕೆ
ಬದಲಾಗಿ ಬೇರೆ ಯಾವ ದಾರಿಯೂ ಇಲ್ಲ. ಸಂಗಾತಿಯ ವಿಶ್ವಾಸದ್ರೋಹದ
ನಿಮಿತ್ತ ಅಪಾರವೇದನೆ ಅನುಭವಿಸಿದರೂ, ಇದರಿಂದ ದುಃಖರಾದವರು
ಅಂತಿಮವಾಗಿ ಪಾಪ ಹಾಗೂ ಅದರ ಪರಿಣಾಮವು ಮುಕ್ತಾಯವಾಯಿತು ಎಂದು
ಸಂತೋಷಪಡಬಹುದು. ದೇವರು ಈ ಲೋಕದಲ್ಲಿ ಆರಂಭದಲ್ಲಿ ನಿರ್ಧರಿಸಿದ್ದ
ಮೂಲ ಉದ್ದೇಶವು ನೆರವೇರಲಿದೆ. ಇನ್ನು ಮುಂದೆ ದೇವರಿಂದ ದೂರವಾಗಿ
ಧರ್ಮಭ್ರಷ್ಟರಾಗುವ ಸಂಭವವಿಲ್ಲ. ಯಾಕೆಂದರೆ ಆತನಿಗೆ ಅವಿಧೇಯರಾದ
ಕಾರಣದಿಂದಾಗುವ ಅಪಾಯವನ್ನು ನಾವು ಬಹಳಷ್ಟು ಕಷ್ಟ ಅನುಭವಿಸಿ
ತಿಳಿದುಕೊಂಡಿದ್ದೇವೆ. ಈ ಕಾರಣದಿಂದ ಇನ್ನು ನಾವು ದೇವರಿಂದ ದೂರ
ಹೋಗುವುದಿಲ್ಲ.

`ಪ್ರಕಟನೆ 21:1-4ನೇ ವಚನಗಳನ್ನು ಓದಿರಿ. ಇಲ್ಲಿ ತಿಳಿಸಿರುವ ವಿವಾಹದ ಸಂಕೇತವು
ಯಾವ ಅರ್ಥನೀಡುತ್ತದೆ? ಅಲ್ಲದೆ ಇದು ಯಾಕೆ ಸಂಪೂರ್ಣವಾಗಿ ನಿರೀಕ್ಷೆ ಮತ್ತು
ವಾಗ್ದಾನದಿಂದ ಕೂಡಿದೆ? ಈ ವಾಕ್ಯಗಳಲ್ಲಿ ಕಂಡುಬರುವ ನಿರೀಕ್ಷೆಗೆ ನಮ್ಮ ಭರವಸೆ
ಏನಾಗಿದೆ?`

ಶ್ರೀಮತಿ ವೈಟಮ್ಮನವರು "ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್" ಪುಸ್ತಕದ ಏಳನೇ
ಸಂಪುಟದ 46ನೇ ಪುಟದಲ್ಲಿ ಮದುವೆಯ ಸಂಬಂಧದ ಬಗ್ಗೆ ಹೀಗೆ ತಿಳಿಸುತ್ತಾರೆ:
"ಮದುವೆಯ ಜೀವಮಾನ ಪರ್ಯಂತರ ಇರುವ ಒಂದು ಬಾಂಧವ್ಯವಾಗಿದೆ.
ಇದು ಮದಲಿಂಗನಾದ ಕ್ರಿಸ್ತನು ಮತ್ತು ಮದಲಗಿತ್ತಿಯಾದ ಕ್ರೈಸ್ತ ಸಭೆಯ ನಡುವಣ
ಬಾಂಧವ್ಯದ ಸಂಕೇತವಾಗಿದೆ. ಕ್ರಿಸ್ತನು ತನ್ನ ಸಭೆಗೆ ಎಂತಹ ಪ್ರೀತಿಯ ಮನೋಭಾವ
ಹೊಂದಿದ್ದಾನೆಯೋ, ಅದೇ ರೀತಿಯ ಪ್ರೀತಿಯ ಮನೋಭಾವನೆಯು ಗಂಡ
ಹೆಂಡತಿಯರಲ್ಲಿ ಪರಸ್ಪರ ಕಂಡುಬರಬೇಕು".

ಮಾನವರು ತನ್ನನ್ನು ನಿರಾಕರಿಸಿ ಇತರ ಅನ್ಯದೇವತೆಗಳನ್ನು ಪೂಜಿಸಿದಾಗ,
ಕ್ರಿಸ್ತನು ಹೇಳಲಾರದಷ್ಟು ಯಾತನೆ ಅನುಭವಿಸಿದನು. ಇಷ್ಟೆಲ್ಲಾ ಆದರೂ ಆತನು
ನಮ್ಮ ವಿಶ್ವಾಸದ್ರೋಹ ಮತ್ತು ಆತ್ಮೀಕ ವ್ಯಭಿಚಾರವನ್ನು ಮನ್ನಿಸಿ ತನ್ನ ಪ್ರಾಣವನ್ನು
ನಮಗಾಗಿ ಅರ್ಪಿಸಿದನು. ಇದರಿಂದಾಗಿ ನಾವು ನಮ್ಮ ಪಾಪಗಳಿಗೆ ಪಶ್ಚಾತ್ತಾಪಪಟ್ಟು
ದೇವರ ಕಡೆಗೆ ತಿರುಗಿಕೊಂಡಲ್ಲಿ ನಮಗೆ ನಿತ್ಯಜೀವದ ವಾಗ್ದಾನ ಕೊಡಲ್ಪಟ್ಟಿದೆ.

`1 ಪೇತ್ರನು 1:18,19ನೇ ವಚನಗಳನ್ನು ಓದಿರಿ, ಅಂತ್ಯಕಾಲದಲ್ಲಿ
ಏನಾಗುತ್ತದೆಂಬುದರ ಬಗ್ಗೆ ಪ್ರಕಟನೆ 21:1-4ನೇ ವಚನಗಳಲ್ಲಿ ಕೊಡಲ್ಪಟ್ಟಿರುವ
ವಿವರಣೆಯು ನಮಗೆ ಯಾವ ಭರವಸೆ ನೀಡುತ್ತದೆ?`