---
title:  ಲಾವಣ್ಯವತಿಯಾದ ವಧು
date:   14/04/2025
---

ಯೆಹೆಚ್ಚೇಲನು 16ನೇ ಅಧ್ಯಾಯವು ದೇವರು ತನ್ನ ಜನರನ್ನು ಹೇಗೆ ಲಕ್ಷ
ವಹಿಸಿ ಗೌರವಿಸುತ್ತಾನೆಂದೂ ಆಶ್ಚರ್ಯಕರವಾಗಿ ತಿಳಿಸುತ್ತದೆ. ಇಸ್ರಾಯೇಲ್ ದೇಶವು
ಸಾಯುವಂತೆ ಬೈಲಿನಲ್ಲಿ ಬಿಸಾಡಲ್ಪಟ್ಟ ಮಗುವಾಗಿತ್ತೆಂದು ಆತನು ವರ್ಣಿಸುತ್ತಾನೆ.
ಆದರೆ ದೇವರು ತ್ಯಜಿಸಲ್ಪಟ್ಟ ಇಂತಹ ಮಗುವನ್ನು ಮನೆಗೆ ಕರೆದುಕೊಂಡು
ಹೋಗಿ ಶುಚಿ ಮಾಡಿದನು ಹಾಗೂ ಆಕೆ ಪ್ರಾಯಕ್ಕೆ ಬಂದಾಗ ಆಕೆಯನ್ನು
ಮದುವೆಯಾದನು. ಇದು ಅಸಾಧ್ಯವೆನಿಸಬಹುದಾದ ಮದುವೆಯ ಒಂದು ಬಲವಾದ
ಮಾದರಿಯಾಗಿದೆ.

`ಯೆಹೆಚ್ಚೇಲನು 16:4-14ನೇ ವಚನಗಳನ್ನು ಓದಿರಿ, ಇಸ್ರಾಯೇಲೆಂಬ ವಧುವನ್ನು
ದೇವರು ಉನ್ನತಿಗೇರಿಸಿದ ವಿವರಣೆಯು, ದೇವರು ನಮ್ಮ ಬಗ್ಗೆ ಯಾವ ಉದ್ದೇಶ
ಹೊಂದಿದ್ದಾನೆಂದು ತಿಳಿಸುತ್ತದೆ?`

ತಾನು ಇಸ್ರಾಯೇಲನ್ನು ಲಾಲನೆ ಪಾಲನೆ ಮಾಡಿದ್ದರಿಂದ ಅದು
ಅತಿಮನೋಹರವೂ ಹಾಗೂ ಪರಿಪೂರ್ಣ ಸುಂದರಿಯಾದಳೆಂದು ತಿಳಿಸುತ್ತಾನೆ
(ಯೆಹೆಜೈಲನು 16:13), ದೇವರು ಇಸ್ರಾಯೇಲೆಂಬಾಕೆಯನ್ನು ಮೊದಲು ಕಂಡಾಗ,
ಆಕೆಯು ಲಾವಣ್ಯವತಿಯಾಗಿರಲಿಲ್ಲ. ಇತರ ಮಕ್ಕಳೊಂದಿಗೆ ಆಕೆಯು
ನಿರ್ಲಕ್ಷ್ಯಕ್ಕೊಳಗಾಗಿ ಸಾಯುವಂತೆ ಬೈಲಿನಲ್ಲಿ ಬಿಸಾಡಿದ್ದರು. ಆದರೆ ದೇವರು
ಆಕೆಯನ್ನು ಪ್ರೀತಿಸಿ ಹೆಚ್ಚು ಗಮನಕೊಟ್ಟದ್ದರಿಂದ ಅವಳು ಲಾವಣ್ಯವತಿಯಾಗಿ,
ಆಕೆಯ ಸೌಂದರ್ಯವು ಹೆಸರುವಾಸಿಯಾಗಿ ಜನಾಂಗಗಳಲ್ಲಿ ಹಬ್ಬಿತು (ಯೆಹೆಚ್ಚೇಲನು
16:14). ದಾವೀದ ಹಾಗೂ ಸೊಲೊಮೋನ ರಾಜರುಗಳ ಕಾಲದಲ್ಲಿ ಇಸ್ರಾಯೇಲ್
ರಾಜ್ಯವು ಇತರ ಜನಾಂಗಗಳಿಗಿಂತ ಹೆಚ್ಚು ಪ್ರಸಿದ್ಧಿಯಾಗಿ ಅದರ ಕೀರ್ತಿಯು
ಎಲ್ಲಾ ಕಡೆಯಲ್ಲಿಯೂ ಹಬ್ಬಿತ್ತು. ಶೆಬಾ ಅಂದರೆ ಈಗಿನ ಇತಿಯೋಪಿಯಾ
ದೇಶದ ರಾಣಿಯು ಇಸ್ರಾಯೇಲಿನ ವೈಭವವನ್ನು ಕಣ್ಣಾರೆ ಕಾಣುವ ಸಲುವಾಗಿ
ಅಲ್ಲಿಗೆ ವಿಶೇಷ ಪ್ರಯಾಣ ಬೆಳೆಸಿದಳು.

ಇಸ್ರಾಯೇಲಿನ ಸೌಂದರ್ಯವು ಸಂಪೂರ್ಣವಾಗಿ ದೇವರಿಂದ ಬಂದ
ಉಡುಗೊರೆಯಾಗಿತ್ತು. ಅದು ದೇವರ ಮದಲಗಿತ್ತಿ ಅಂದರೆ ವಧುವಾದ
ಕಾರಣದಿಂದಲೇ ಆಕೆಯ ಚೆಲುವಿಕೆಯ ಹೆಸರುವಾಸಿಯು ಎಲ್ಲಾ ಜನಾಂಗಗಳಲ್ಲಿ
ಪ್ರಸಿದ್ಧವಾಗಿತ್ತು. "ನಾನು ನಿನಗೆ (ಅಂದರೆ ಇಸ್ರಾಯೇಲಿಗೆ) ಅನುಗ್ರಹಿಸಿದ ನನ್ನ
ವೈಭವದಿಂದ ನಿನ್ನ ಸೌಂದರ್ಯವು ಪರಿಪೂರ್ಣವಾಯಿತು" ಎಂದು ದೇವರು
ಹೇಳುತ್ತಾನೆ (ಯೆಹೆಚ್ಚೇಲನು 16:14).

ಈ ವಿಷಯವು ಸತ್ಯವೇದದಲ್ಲಿ ಪದೇಪದೇ ಕಂಡುಬರುತ್ತದೆ. ದೇವರ ವಧುವು
ಲಾವಣ್ಯವತಿಯಾಗಿದ್ದಳು. ದೇವರು ಆಕೆಗೆ ಹೆಚ್ಚಿನ ಅನುಗ್ರಹ ತೋರಿಸಿದ
ಕಾರಣದಿಂದಲೇ ಹೊರತು, ತನ್ನ ಯಾವುದೇ ಕಾರ್ಯದಿಂದ ಆಕೆಯು
ಸೌಂದರ್ಯವತಿಯಾಗಿರಲಿಲ್ಲ. ಅದೇ ರೀತಿಯಲ್ಲಿ ದೇವರಲ್ಲಿ ವಿಶ್ವಾಸವಿಟ್ಟವರು
ಪರಲೋಕದ ದೃಷ್ಟಿಯಲ್ಲಿ ಸೌಂದರ್ಯವುಳ್ಳವರಾಗಿರುತ್ತಾರೆ. ವಿಶ್ವಾಸಿಗಳು
ಸೌಂದರ್ಯವಂತರಾಗಿರುವುದು ದೆವರು ಅವರಿಗೆ ಕೊಟ್ಟ ರಕ್ಷಣೆಯಿಂದಲೇ ಹೊರತು,
ಅವರ ಪುಣ್ಯಕ್ರಿಯೆಗಳಿಂದಲ್ಲ. ನಾವು ದೇವರ ನೀತಿಯಲ್ಲಿ ಆವರಿಸಲ್ಪಟ್ಟಿರುವ
ಕಾರಣದಿಂದ ಸುಂದರವಾಗಿ ಕಾಣುತ್ತೇವೆ (2 ಕೊರಿಂಥ 5:21).

ದೇವರ ಅನುಗ್ರಹಕ್ಕೆ ಪಾತ್ರವಾಗಿ ಲಾವಣ್ಯವತಿಯಾಗಿದ್ದ ಇಸ್ರಾಯೇಲಿಗೆ
ಏನಾಯಿತೆಂಬುದನ್ನು ಯೆಹೆಚ್ಚೇಲನು 16:15ನೇ ವಚನವು ಹೀಗೆ ತಿಳಿಸುತ್ತದೆ:
"ಆದರೆ ನೀನು (ಅಂದರೆ ಇಸ್ರಾಯೇಲ್) ನಿನ್ನ ಸೌಂದರ್ಯದಲ್ಲಿಯೇ ನಂಬಿಕೆಯಿಟ್ಟು
ನಾನು ಪ್ರಸಿದ್ಧಳಾಗಿದ್ದೇನಲ್ಲಾ ಎಂದು ಉಬ್ಬಿಕೊಂಡು ಸೂಳೆತನ ಮಾಡಿದೆ; ಹಾದು
ಹೋಗುವ ಪ್ರತಿಯೊಬ್ಬನ ಸಂಗಡ ಮಿತಿಮೀರಿ ಹಾದರ ಮಾಡಿದಿ" (ಯೆಹೆಚ್ಚೇಲನು
16:15).

ಮಾನವರಾದ ನಾವು ದೇವರ ಒಳ್ಳೆತನ ಹಾಗೂ ಮಹಿಮೆಯನ್ನು
ಪ್ರತಿಫಲಿಸಬೇಕೆಂಬ ಉದ್ದೇಶದಿಂದ ಸೃಷ್ಟಿಸಲ್ಪಟ್ಟಿದ್ದೇವೆ. ಆತನ ಸೃಷ್ಟಿಗಳಾದ ನಾವು
ಈ ಸೌಂದರ್ಯವು ನಮ್ಮ ಒಳ್ಳೆತನದಿಂದ ಬಂದಿದೆ ಎಂದು ತಿಳಿದುಕೊಂಡಲ್ಲಿ,
ನಮ್ಮ ಈ ಸೊಬಗು ಮಸುಕಾಗುವುದು ಮಾತ್ರವಲ್ಲದೆ, ಮುಂದೆ ಸಮಸ್ಯೆಗಳು
ಉಂಟಾಗುತ್ತಎ.

`ನಮ್ಮ ಸೌಂದರ್ಯದಲ್ಲಿ ಭರವಸವಿಡುವುದರಿಂದಾಗುವ ಅಪಾಯಗಳು ಯಾವುವು?
ಅಂದರೆ ದೇವರ ಪ್ರೀತಿಗೆ ಯೋಗ್ಯರಾಗುವಂತ ಅರ್ಹತಾ ಗುಣಗಳು ನಮ್ಮಲ್ಲಿವೆ
ಎಂದು ನಾವು ತಿಳಿದುಕೊಳ್ಳುವುದೇ ನಮ್ಮ ಸೌಂದರ್ಯದ ಬಗ್ಗೆ ನಾವು ಹೆಚ್ಚಳಪಡುವುದಕ್ಕೆ
ಕಾರಣವಾಗಬಹುದು. ಇಂತಹ ಆತ್ಮೀಕ ಅಹಂಕಾರದಿಂದ ನಾವು ಹೇಗೆ
ಸಂರಕ್ಷಿಸಲ್ಪಡಬಹುದು?`