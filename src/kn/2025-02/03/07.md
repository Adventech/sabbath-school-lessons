---
title:  ಹೆಚ್ಚಿನ ಚಿಂತನೆ
date:   18/04/2025
---

ಯೋಹಾನ 2:1-11, 2 ಕೊರಿಂಥ 11:-15 ಹಾಗೂ
ಮತ್ತಾಯ 25:1-13ನೇ ವಚನಗಳನ್ನು ಓದಿರಿ.

ಪ್ರವಾದನೆಗಳನ್ನು ಅರ್ಥಮಾಡಿಕೊಳ್ಳಲು ಸಹಾಯಕವಾಗುವ ಸಾಕಷ್ಟು
ಆಧಾರವಾದ ಅಂಶಗಳು ಸತ್ಯವೇದದ ಇತರ ಭಾಗಗಳಲ್ಲಿ ಇರುವುದನ್ನು ನೀವು
ತಿಳಿದುಕೊಂಡಾಗ, ಅದನ್ನು ಅತಿಯಾಗಿ ಪ್ರಯೋಗಿಸುವ ಸಾಧ್ಯತೆಯಿರುತ್ತದೆ.
ಶತಶತಮಾನಗಳಿಂದಲೂ ಕೆಲವು ಕ್ರೈಸ್ತರು ಸತ್ಯವೇದದಲ್ಲಿರುವ ಸಂಕೇತಗಳು ಹಾಗೂ
ಅಲಂಕಾರಿಕ ನಿರೂಪಣೆಗಳಿಗೆ ಎಷ್ಟೊಂದು ಮಹತ್ವ ನೀಡಿದರೆಂದರೆ, ಇಲ್ಲಿರುವ
ಐತಿಹಾಸಿಕ ವಿವರಣೆಗಳು ಕಲ್ಪಿತವಾದ ವಿಷಯಗಳೆಂದು ತಿಳಿಯಲು ಆರಂಭಿಸಿದರು.
ಸತ್ಯವೇದದಲ್ಲಿ ಒಂದು ಪದಕ್ಕೆ ಅನೇಕ ಅರ್ಥಗಳು ಕಂಡುಬರಬಹುದು. ಆದರೆ
ದೇವರು ತನ್ನದೇ ಆದ ರೀತಿಯಲ್ಲಿ ವಾಸ್ತವವಾದ ವ್ಯಕ್ತಿಗಳನ್ನು ಒಳಗೊಂಡಿರುವ
ವಾಸ್ತವ (Real) ಘಟನೆಗಳನ್ನು ಉಪಯೋಗಿಸಿ ತನ್ನ ಸಭೆಯೊಂದಿಗೆ ಮುಂದೆ
ಯಾವ ರೀತಿ ಕಾರ್ಯಸಾಧಿಸುತ್ತಾನೆಂಬುದನ್ನು ನಾವು ಯಾವಾಗಲೂ
ನೆನಪಿನಲ್ಲಿಡಬೇಕು.

ಉದಾಹರಣೆಗೆ ಕಾನಾ ಊರಿನಲ್ಲಿ ನಡೆದ ಮದುವೆಯ ಔತಣದ ಬಗ್ಗೆ
ನೆನಪಿಸಿಕೊಳ್ಳೋಣ. ಇದು ಪ್ರವಾದನೆಯಲ್ಲಿ ಉಪಯೋಗಿಸಿರುವ ವಿವಾಹದ
ರೂಪಾಲಂಕಾರದ (Metaphor) ಬಗ್ಗೆ ಸೂಕ್ಷ್ಮ ಜ್ಞಾನ ನೀಡುತ್ತದೆ. ಆದರೆ ಕಾನಾ
ಊರಿನಲ್ಲಿ ನಡೆದ ಮದುವೆಯು ನಿಜವಾಗಿ ನಡೆದ ಘಟನೆಯಾಗಿತ್ತು. ಇದರ
ವಿಷಯವಾಗಿ ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ
149ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:

"ಕ್ರಿಸ್ತನ ಮಾತುಗಳು ಮದುವೆಯ ಔತಣಕ್ಕೆ ಸಮೃದ್ಧವಾದ ಆಹಾರ
ಪದಾರ್ಥಗಳನ್ನು ಒದಗಿಸಿತು. ಅದೇ ರೀತಿಯಲ್ಲಿ ಮಾನವರಾದ ನಮ್ಮ
ದೋಷಾಪರಾಧಗಳನ್ನು ಪರಿಹರಿಸಿ ನಮ್ಮನ್ನು ಹೊಸಬರನ್ನಾಗಿ ಮಾಡಲು ಆತನ
ಕೃಪೆಯು ನಮಗೆ ಹೇರಳವಾದ ರೀತಿಯಲ್ಲಿ ಕೊಡಲ್ಪಡುತ್ತದೆ."

ಅದೇ ಪುಸ್ತಕದ 234ನೇ ಪುಟದಲ್ಲಿ ಅವರು ಹೀಗೆ ಹೇಳುತ್ತಾರೆ:

"ಕರ್ತನಾದ ಯೆಹೋವನು ತನ್ನ ಸೇವಕರಾದ ಪ್ರವಾದಿಗಳಿಗೆ ತನ್ನ ರಹಸ್ಯವನ್ನು
ತಿಳಿಸದೆ ಏನೂ ಮಾಡನು" (ಆಮೋಸ 3:7). "ರಹಸ್ಯವಾದವುಗಳು ನಮ್ಮ ದೇವರಾದ
ಯೆಹೋವನವು; ಆದರೆ ಆತನಿಂದ ಪ್ರಕಟವಾದವುಗಳು ಸದಾ ನಮ್ಮ ಮತ್ತು
ನಮ್ಮ ಸಂತತಿಯವರ ಪಾಲಾಗಿದೆ..." ಧರ್ಮೋಪದೇಶಕಾಂಡ 29:29). ದೇವರು
ಇವುಗಳನ್ನು ನಮಗೆ ಕೊಟ್ಟಿದ್ದಾನೆ ಮತ್ತು ಪ್ರವಾದನೆಗಳನ್ನು ಪ್ರಾರ್ಥನಾ
ಪೂರ್ವಕವಾಗಿಯೂ, ಭಯಭಕ್ತಿಯಿಂದಲೂ ಅಧ್ಯಯನ ಮಾಡಿದಾಗ, ದೇವರ
ಆಶೀರ್ವಾದವು ನಮಗೆ ಹೇರಳವಾಗಿ ದೊರೆಯುತ್ತದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೋಹಾನ 2:1-11ನೇ ವಚನಗಳನ್ನು ಓದಿರಿ, ಕ್ರಿಸ್ತನ ಗುಣಸ್ವಭಾವದ ಅನೇಕ
ಅಂಶಗಳು ಹಾಗೂ ಮುಂದಣ ದೇವರರಾಜ್ಯದ ವಿಷಯವು ಈ ಕತೆಯಲ್ಲಿ
ಎಲ್ಲಿ ತಿಳಿಸಲ್ಪಟ್ಟಿದೆ? ಈ ಕತೆಯು ರಕ್ಷಣಾ ಯೋಜನೆ ಅಥವಾ ಯಜ್ಞದ
ಕುರಿಯಾದ ಕ್ರಿಸ್ತನ ವಿವಾಹದ ಔತಣಕೂಟದ ಬಗ್ಗೆ ಏನು ತಿಳಿಸುತ್ತದೆ?`

`ಹತ್ತು ಮಂದಿ ಕನೈಯರ ಸಾಮ್ಯವು ನಮ್ಮೆಲ್ಲರಿಗೂ ಅತಿಪ್ರಿಯವಾದದ್ದಾಗಿದೆ
(ಮತ್ತಾಯ 25ನೇ ಅಧ್ಯಾಯ). ಈ ಸಾಮ್ಯವು ಕೊನೆಯ ಕಾಲದ ಘಟನೆಗಳ
ಬಗ್ಗೆ ಏನು ತಿಳಿಸುತ್ತದೆ? ಮದಲಿಂಗನು ಬರುವುದು ತಡವಾದದ್ದು ಮಹತ್ವವಾದ
ವಿಷಯವೇ? ಈ ಸಾಮ್ಯವು ಕ್ರಿಸ್ತನೊಂದಿಗೆ ನಮ್ಮ ವೈಯಕ್ತಿಕ ಸಂಬಂಧ
ಮತ್ತು ಕ್ರಿಸ್ತನು ತನ್ನ ಸಭೆಯೊಂದಿಗೆ ಹೇಗೆ ಸಂಬಂಧ ಹೊಂದಿದ್ದನೆಂಬುದರ
ಬಗ್ಗೆ ತಿಳಿಸುತ್ತದೆ. ಇದರಿಂದ ನಾವೇನು ಪಾಠ ಕಲಿಯಬಹುದು?`

`ಇತರ ಧರ್ಮಗಳಿಂದ ಕ್ರೈಸ್ತಧರ್ಮಕ್ಕೆ ಬಂದಿರುವ ಸುಳ್ಳು ಬೋಧನೆಗಳು
ಮತ್ತು ತಪ್ಪು ಆಚರಣೆಗಳ ಬಗ್ಗೆ ಆಲೋಚಿಸಿ, ಶನಿವಾರದ ಸಬ್ಬತ್ತಿಗೆ ಬದಲಾಗಿ
ಭಾನುವಾರವನ್ನು ದೇವರ ದಿನವನ್ನಾಗಿ ಆಚರಿಸಲಾಗುತ್ತಿದೆ. ಇದನ್ನು ಬಿಟ್ಟು
ಬೇರೆ ಯಾವ ತಪ್ಪು ನಂಬಿಕೆಗಳು ಸಭೆಯಲ್ಲಿ ಬಂದಿವೆ? ಅವು ಹೇಗೆ
ಬಂದವು? ಇದರಿಂದ ನಾವು ರಕ್ಷಿಸಿಕೊಳ್ಳುವುದು ಮಾತ್ರವಲ್ಲದೆ ಇತರರನ್ನೂ
ಸಹ ಅದರಿಂದ ರಕ್ಷಿಸಿಕೊಳ್ಳಲು ಹೇಗೆ ಸಹಾಯ ಮಾಡಬಹುದು?
ಕ್ರೈಸ್ತಧರ್ಮಕ್ಕೆ ನುಸುಳಿರುವ ಇಂತಹ ತಪ್ಪು ನಂಬಿಕೆಗಳನ್ನು ಸ್ಪಷ್ಟವಾಗಿ
ತಿಳಿದುಕೊಳ್ಳಲು ಮೂರು ದೂತರ ವರ್ತಮಾನವು ಹೇಗೆ ಸಹಾಯ
ಮಾಡುತ್ತವೆ? (ಪ್ರಕಟನೆ 14:6-9).`