---
title:  ನಮ್ಮ ಮಹಾಯಾಜಕನು
date:   18/05/2025
---

ನಾನು ನಿಮ್ಮ ಮಧ್ಯದಲ್ಲಿ ವಾಸಿಸುವುದಕ್ಕೆ ಒಂದು ಗುಡಾರವನ್ನು ಕಟ್ಟಬೇಕೆಂದು
ದೇವರು ಮೋಶೆ ಹೇಳಿದನು. ಆದರೆ ಮೋಶೆ ತನಗೆ ಇಷ್ಟಬಂದ ರೀತಿಯಲ್ಲಿ
ಅದನ್ನು ಕಟ್ಟಬಾರದಾಗಿತ್ತು. ದೇವರು ಅವನಿಗೆ "ನಾನು ಬೆಟ್ಟದಲ್ಲಿ ನಿನಗೆ ತೋರಿಸಿದ
ಮಾದರಿಯ ಪ್ರಕಾರವೇ ಎಲ್ಲವನ್ನೂ ಮಾಡಿಸಬೇಕು, ನೋಡು' ಎಂದು ಆದೇಶಿಸಿದನು
(ವಿಮೋಚನಕಾಂಡ 25:40), ಈ ಗುಡಾರವು ಪರಲೋಕದ ದೇವದರ್ಶನ
ಗುಡಾರದ ಅನುರೂಪವಾಗಿಯೂ ಘನವಾಗಿಯೂ, ಉತ್ಕೃಷ್ಟವಾಗಿಯೂ ಇರುವ
ಮಾದರಿಯಾಗಿತ್ತು (ಇಬ್ರಿಯ 9:11, 24).

`ಇಬ್ರಿಯ 9:11-15ನೇ ವಚನಗಳು ಪರಲೋಕದ ದೇವದರ್ಶನದ ಗುಡಾರದಲ್ಲಿ
ಕ್ರಿಸ್ತನು ನಮ್ಮ ಮಹಾಯಾಜಕನಾಗಿದ್ದಾನೆಂದು ಹೇಳುತ್ತದೆ. ಆತನು ಅಲ್ಲಿ ನಮಗೇನು
ಮಾಡುತ್ತಿದ್ದಾನೆಂದು ಈ ವಾಕ್ಯಗಳು ತಿಳಿಸುತ್ತವೆ?`

ಈ ಲೋಕದಲ್ಲಿದ್ದ ದೇವದರ್ಶನ ಗುಡಾರದಲ್ಲಿ ಯಾಜಕ, ಅವನು ಅರ್ಪಿಸುತ್ತಿದ್ದ
ಕಾಣಿಕೆಗಳು, ಅಲ್ಲದ ಮೇಜು, ದೀಪಸ್ತಂಭ ಹಾಗೂ ಇತರ ವಸ್ತುಗಳಿದ್ದವು. ಇವೆಲ್ಲವೂ
ಕ್ರಿಸ್ತನ ಬಗ್ಗೆ ತಿಳಿಸುತ್ತವೆ.

ಪ್ರಕಟನೆ ಪುಸ್ತಕದಲ್ಲಿ ದೇವದರ್ಶನ ಗುಡಾರದ ಅಲಂಕಾರಿಕ ಚಿತ್ರಣವು (Imagery) ವಿವರವಾಗಿ ತಿಳಿಸಲ್ಪಟ್ಟಿದೆ. ಇಬ್ರಿಯ ಒಂಬತ್ತನೇ ಅಧ್ಯಾಯ ಮೊದಲನೆ
ವಚನವು ದೇವಾಲಯದಲ್ಲಿದ್ದ ದೀಪಸ್ತಂಭ ಹಾಗೂ ನಾಲ್ಕನೇ ಅಧ್ಯಾಯವು
ಒಡಂಬಡಿಕೆಯ ಮಂಜೂಷ ಹಾಗೂ ಅದಕ್ಕೆ ಸಂಬಂಧಪಟ್ಟ ಅನೇಕ ವಿವರಣೆಗಳನ್ನು
ಪ್ರಸ್ತಾಪಿಸುತ್ತದೆ. ಹಳೆಯ ಒಡಂಬಡಿಕೆಯ ದೇವಾಲಯವನ್ನು ಸರಿಯಾಗಿ ಅರ್ಥ
ಮಾಡಿಕೊಳ್ಳದಿದ್ದಲ್ಲಿ, ಯೋಹಾನನು ತನ್ನ ದರ್ಶನದಲ್ಲಿ ಕಂಡ ವಿವರಣೆಗಳನ್ನು
ತಿಳಿದುಕೊಳ್ಳುವುದು ಅಸಾಧ್ಯವಾಗುತ್ತದೆ. "ಇಸ್ರಾಯೇಲ್ಯರಿಗೆ ಸಂಭವಿಸಿದ ಈ
ಸಂಗತಿಗಳು ನಿದರ್ಶನ ರೂಪವಾಗಿವೆ ಮತ್ತು ಯುಗಾಂತರಕ್ಕೆ ಬಂದಿರುವವರಾದ
ನಮಗೆ ಬುದ್ದಿವಾದಗಳಾಗಿ ಬರೆದಿವೆ' ಎಂದು ಪೌಲನು ತಿಳಿಸುತ್ತಾನೆ (1 ಕೊರಿಂಥ
10:11).

ದೇವಾಲಯದ ವಿವರಣೆಯನ್ನು ಅಧ್ಯಯನ ಮಾಡುವುದರಿಂದ ನಾವು ಅನೇಕ
ವಿಷಯಗಳನ್ನು ಕಲಿಯಬಹುದು. ಕೀರ್ತನೆ ಪುಸ್ತಕದಲ್ಲಿ ಇಂತಹ ಕೆಲವು
ವಿವರಣೆಗಳನ್ನು ಮನವರಿಕೆ ಮಾಡಿಕೊಳ್ಳಲು ಬೇಕಾದ ಪ್ರಮುಖವಾದ ಒಂದು
ಅಂಶವನ್ನು ಕಾಣಬಹುದು. ಅದಾವುದೆಂದರೆ ದೇವಜನರು ದೇವಾಲಯದೊಂದಿಗೆ
ವೈಯಕ್ತಿಕವಾಗಿ ಸಂಬಂಧ ಹೊಂದಿದ್ದರು. ದಾವೀದರಾಜನು ದೇವದರ್ಶನದ
ಗುಡಾರ ಹಾಗೂ ಅದರ ಸೇವೆಗಳಲ್ಲಿ ಹೇಗೆ ಸಂಬಂಧ ಹೊಂದಿದ್ದನು ಹಾಗೂ
ಬರಲಿರುವ ಮೆಸ್ಸಿಯನು ದೇವಜನರಿಗೆ ಏನು ಮಾಡುತ್ತಾನೆಂಬುದಕ್ಕೆ ಅವರ
ಪ್ರತಿಕ್ರಿಯೆ- ಇವುಗಳ ಬಗ್ಗೆ ನಾವು ತಿಳಿದುಕೊಳ್ಳುತ್ತೇವೆ. ದೇವಾಲಯದ ಮಾದರಿ
ಹಾಗೂ ಅವುಗಳಲ್ಲಿರುವ ವಸ್ತುಗಳು ಯೇಸುವಿನ ಬಗ್ಗೆ ಹೆಚ್ಚಾಗಿ ತಿಳಿದುಕೊಳ್ಳಲು
ಸಹಾಯ ಮಾಡುವುದಲ್ಲದೆ, ನಮ್ಮ ವೈಯಕ್ತಿಕ ಅನುಭವಗಳೂ ಸಹ ಆತನನ್ನು
ಅರಿಯಲು ಸಹಾಯಕವಾಗಿವೆ. ಅಲ್ಲದೆ ಯಾರು ದೇವರ ಬೋಧನೆಗಳನ್ನು
ದೇವದರ್ಶನದ ಗುಡಾರದ ಮೂಲಕ ತಿಳಿದುಕೊಂಡಿರುವರೋ
ಅವರ ಅನುಭವಗಳೂ
ಸಹ ಕ್ರಿಸ್ತನ ಬಗ್ಗೆ ತಿಳಿಯಲು ಸಹಾಯ ಮಾಡುತ್ತವೆ.

`ಕೀರ್ತನೆಗಳು 122ನೇ ಅಧ್ಯಾಯವನ್ನು ಓದಿರಿ. ಯೆಹೋವನ ಮಂದಿರಕ್ಕೆ ಈಗ
ಹೋಗಲು ಸಾಧ್ಯವಿಲ್ಲ. ಯಾಕೆಂದರೆ ಅದು ಈಗಾಗಲೇ ನೆಬೂಕಚರನಿಂದ
ಹಾಗೂ ಕ್ರಿ.ಶ.70ರಲ್ಲಿ ರೋಮನ್ನರಿಂದ ನಾಶವಾಗಿದೆ. ನಮ್ಮನ್ನು ಉತ್ತೇಜನಗೊಳಿಸುವ
ಯಾವ ಅಂಶಗಳು ಇಲ್ಲಿ ತಿಳಿಸಲ್ಪಟ್ಟಿವೆ? ಕ್ರಿಸ್ತನು ನಮಗೇನು ಮಾಡಿದ್ದಾನೆಂದು ಇವು
ಹೇಳುತ್ತವೆ? ಯಹೋವನ ನಾಮ ಕೀರ್ತನೆ, ಸಮಾಧಾನ (ಶುಭ) ಸೌಭಾಗ್ಯ ಸುಕ್ಷೇಮ
ಮತ್ತು ನ್ಯಾಯಪೀಠ ಎಂಬ ಅಂಶಗಳನ್ನು ಗಮನಿಸಿರಿ.`