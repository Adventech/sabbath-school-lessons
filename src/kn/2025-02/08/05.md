---
title:  ಕೀರ್ತನೆ ಐದನೇ ಅಧ್ಯಾಯ
date:   21/05/2025
---

ಐದನೇ ಕೀರ್ತನೆಯನ್ನು ಓದಿರಿ. ಇಲ್ಲಿ ರಕ್ಷಿಸಲ್ಪಟ್ಟವರು ಮತ್ತು ನಾಶವಾಗುವವರು-ಇವರ ನಡುವಣ ವ್ಯತ್ಯಾಸದ ಬಗ್ಗೆ ದಾವೀದನು ಗಮನಾರ್ಹವಾಗಿ ತಿಳಿಸುತ್ತಾನೆ.
ಈ ಕೀರ್ತನೆಯನ್ನು ಪ್ರಕಟನೆ 14:1-12ನೇ ವಚನಗಳೊಂದಿಗೆ ಹೋಲಿಕೆ ಮಾಡಿ,
ಇಲ್ಲಿ ಕಂಡುಬರುವ ಹೋಲಿಕೆಗಳೇನು? ಕೊನೆಯ ಕಾಲದಲ್ಲಿ ದೇವರ ಉಳಿದ
ಸಭೆಯ ಚಳುವಳಿಯೊಂದಿಗೆ ನೀವು ಒಂದು ಭಾಗವಾಗಿರಲಿದ್ದೀರಿ ಎಂಬುದನ್ನು
ಅರ್ಥಮಾಡಿಕೊಳ್ಳಲು ಇವು ಹೇಗೆ ಸಹಾಯ ಮಾಡುತ್ತವೆ?

ಅರಸನಾದ ದಾವೀದನು ದೇವರ ವಿಷಯವಾಗಿ "ನೀನು ದುಷ್ಟತ್ವದಲ್ಲಿ
ಸಂತೋಷಿಸುವ ದೇವರಲ್ಲ, ಕೆಟ್ಟದ್ದು ನಿನ್ನ ಬಳಿಯಲ್ಲಿ ತಂಗಲಾರದು" ಎಂದು
ಹೇಳುತ್ತಾನೆ (ಕೀರ್ತನೆ 5:4), ದೇವರು ತನ್ನ ಜನರ ಮಧ್ಯದಲ್ಲಿ ವಾಸಿಸುವುದಕ್ಕಾಗಿ
ದೇವದರ್ಶನ ಗುಡಾರ ಅಥವಾ ಆಲಯವನ್ನು ಕಟ್ಟಿದ ಉದ್ದೇಶವಾಗಿತ್ತು. ಅದೇ
ರೀತಿ ಕ್ರಿಸ್ತನ ರಾಜ್ಯದಲ್ಲಿಯೂ ದೇವರು ತನ್ನ ಪ್ರಜೆಗಳಾದ ನಮ್ಮೊಂದಿಗೆ ವಾಸಿಸುವನು"
(ಪ್ರಕಟನೆ 21:3), ದೇವರ ಸಿಂಹಾಸನದ ಬಳಿಗೆ ಬರಲು ಯೋಗ್ಯರಾಗಿರುವವರು
ರಕ್ಷಿಸಲ್ಪಟ್ಟಿರಬೇಕು.

ಕೀರ್ತನೆ 5:7ನೇ ವಚನದಲ್ಲಿ "... ನಿನ್ನಲ್ಲಿಯೇ ಭಯಭಕ್ತಿಯುಳ್ಳವನಾಗಿ
ನಿನ್ನ ಪರಿಶುದ್ಧ ಆಲಯದ ಕಡೆಗೆ ಅಡ್ಡಬೀಳುವೆನು" ಎಂದು ದಾವೀದನು ಹೇಳುತ್ತಾನೆ.
ಸೈತಾನನಿಗೂ ಕ್ರಿಸ್ತನಿಗೂ ನಡುವಣ ಮಹಾಹೋರಾಟದಲ್ಲಿ ಆರಾಧನೆಯೇ
ಪ್ರಮುಖವಾದ ವಿಷಯವಾಗಿದೆ. ಪ್ರಕಟನೆ 13ನೇ ಅಧ್ಯಾಯದಲ್ಲಿ 'ನಮಸ್ಕರಿಸುವುದು
ಅಥವಾ “ಆರಾಧಿಸುವುದು' ಎಂಬ ಪದವು ಆರು ಸಾರಿ ತಿಳಿಸಲ್ಪಟ್ಟಿದೆ. ದಾವೀದನು
ಸಹ ಕೀರ್ತನೆ 5:7ನೇ ವಚನದಲ್ಲಿ ತಾನು ದೇವರಿಗೆ ಭಯಭಕ್ತಿಯಿಂದ ಅಡ್ಡ
ಬೀಳುತ್ತೇನೆಂದು ತಿಳಿಸಿದ್ದಾನೆ. ಅದೇ ರೀತಿ ಮೂರುದೂತರ ವರ್ತಮಾನದಲ್ಲಿಯೂ
ಸಹ "ನೀವೆಲ್ಲರೂ ದೇವರಿಗೆ ಭಯಪಟ್ಟು ಆತನನ್ನು ಘನಪಡಿಸಿರಿ; ಆತನು
ನ್ಯಾಯತೀರ್ಪು ಮಾಡುವ ಗಳಿಗೆಯು ಬಂದಿದೆ. ಭೂಲೋಕ ಪರಲೋಕಗಳನ್ನೂ,
ಸಮುದ್ರವನ್ನೂ, ನೀರಿನ ಬುಗ್ಗೆಗಳನ್ನೂ ಉಂಟುಮಾಡಿದಾತನಿಗೆ ನಮಸ್ಕಾರ ಮಾಡಿರಿ”
ಎಂದು ಹೇಳಲಾಗಿದೆ (ಪ್ರಕಟನೆ 14:7).

ಚೀಯೋನ್ ಪರ್ವತದಲ್ಲಿ ನಿಂತಿರುವ ರಕ್ಷಣೆ ಹೊಂದಿರುವ ಜನರ ವಿಷಯವಾಗಿ
ಅವರ ಬಾಯಲ್ಲಿ ಸುಳ್ಳು ಸಿಕ್ಕಲಿಲ್ಲ. ಇವರು ನಿರ್ದೋಷಿಗಳಾಗಿದ್ದಾರೆ” ಎಂದು
ಸತ್ಯವೇದವು ತಿಳಿಸುತ್ತದೆ (ಪ್ರಕಟನೆ 5:7). ಅವರು ಸತ್ಯವನ್ನೇ ನುಡಿಯುವವರಾಗಿದ್ದಾರೆ
ಹಾಗೂ ಅವರ ಮಾತುಗಳು ಮತ್ತು ಕ್ರಿಯೆಗಳು ದೇವರ ನೀತಿಯುಳ್ಳ ಗುಣಗಳನ್ನು
ಪ್ರತಿಫಲಿಸುತ್ತವೆ. ಆದರೆ "ದುಷ್ಟರ ಬಾಯಲ್ಲಿ ಯಥಾರ್ಥತ್ವವಿಲ್ಲ" ಅಂದರೆ ಅವರು
ಸುಳ್ಳುಗಾರರೆಂದು ದಾವೀದನು ಹೇಳುತ್ತಾನೆ (ಕೀರ್ತನೆ 5:9).

ಪಾಪಿಗಳನ್ನು ದೇವರು ಮರಣದಿಂದ ತಪ್ಪಿಸಿ ಅವರು ದೇವ ಸನ್ನಿಧಿಯಲ್ಲಿ
ಚೀಯೋನ್ ಪರ್ವತದಲ್ಲಿ ನಿಲ್ಲುವಂತೆ ಮಾಡುವ ಅದ್ಭುತವಾದ ದೃಶ್ಯವನ್ನು
ಯೋಹಾನನು ನೀಡುತ್ತಾನೆ (ಪ್ರಕಟನೆ 14:1). ಇದು ಪ್ರಕಟನೆ ಪುಸ್ತಕದ ಪ್ರಮುಖವಾದ
ಭಾಗವಾಗಿದೆ. ದೇವರ ಸನ್ನಿಧಿಯಲ್ಲಿ ನಿಲ್ಲುವ ಈ ಮಹಾಭಾಗ್ಯವನ್ನು ಅವರು
ತಮ್ಮ ಒಳ್ಳೆಯ ಕ್ರಿಯೆಗಳಿಂದಾಗಲಿ ಗಳಿಸಿಕೊಳ್ಳಲಿಲ್ಲ. ಬದಲಾಗಿ ಅವರೊಂದಿಗಿರುವ
ಯಜ್ಞದ ಕುರಿಯಾಗಿರುವ, ನೀತಿಸ್ವರೂಪನಾದ ಮನುಷ್ಯಕುಮಾರನು ಕೃಪೆಯಿಂದಲೇ
ಅವರಿಗೆ ಈ ಆಶೀರ್ವಾದವನ್ನು ಅನುಗ್ರಹಿಸುತ್ತಾನೆ. ಅವರ ಪಾಪಗಳು ಕ್ಷಮಿಸಲ್ಪಟ್ಟಿವೆ,
ಅವರು ಬಿಡುಗಡೆ ಹೊಂದಿದ್ದಾರೆ. ಆದುದರಿಂದ ಅವರಿಗೆ ದೋಷಫಲದ ಅಪರಾಧ
ನಿರ್ಣಯವು ಇಲ್ಲವೇ ಇಲ್ಲ. ಅವರು ನಿರ್ದೋಷಿಗಳಾಗಿದ್ದಾರೆ. ಯಾಕೆಂದರೆ
ಯಜ್ಞದ ಕುರಿಯಾದಾತನು ವಿಮೋಚಿಸಲ್ಪಟ್ಟ ಆ ಜನರ ಅಪರಾಧ ಪಾಪಗಳನ್ನು
ತಾನು ಹೊತ್ತುಕೊಂಡನು (ಯೆಶಾಯ 53:12; 2 ಕೊರಿಂಥ 5:21).

ದೇವರು ಹೆಸರು ನಮ್ಮ ಹೃದಯದಲ್ಲಿ ಬರೆಯಲ್ಪಟ್ಟಾಗ, ನಾವು ಮೌನದಿಂದಿರಲು
ಸಾಧ್ಯವಿಲ್ಲ. ತಾವು ಕಂಡುಕೊಂಡ ರಕ್ಷಣೆಯನ್ನು ಇತರರಿಗೂ ಅವರು ತಿಳಿಸುತ್ತಾರೆ.
ಮಹಾಶಬ್ದದಿಂದ ದೇವರ ಕರುಣೆಯ ಈ ಕೊನೆಯ ಸಂದೇಶವನ್ನು ಜನರಿಗೆ
ಸಾರುತ್ತಾರೆ. ಆದಕಾರಣ ನಿನ್ನನ್ನು ಮರೆಹೊಕ್ಕವರೆಲ್ಲರೂ ಸಂತೋಷಪಡುವರು;
ನೀನು ಕಾಪಾಡುವವನೆಂದು ಅವರು ಯಾವಾಗಲೂ ಆನಂದ ಧ್ವನಿ ಮಾಡುವರು.
ನಿನ್ನ ನಾಮವನ್ನು ಪ್ರೀತಿಸುವವರು ನಿನ್ನಲ್ಲಿ ಉಲ್ಲಾಸಗೊಳ್ಳುವರು" ಎಂದು ದಾವೀದನು
ಹೇಳುತ್ತಾನೆ (ಕೀರ್ತನೆ 5:11).

`ಪರಿಶುದ್ಧನೂ, ಪರಿಪೂರ್ಣನೂ ಆದ ದೇವರ ಮುಂದೆ ನ್ಯಾಯವಿಚಾರಣೆಯಲ್ಲಿ
ನಾವೆಲ್ಲರೂ ನಿಲ್ಲುವ ದೃಶ್ಯವನ್ನು ಊಹಿಸಿಕೊಳ್ಳಿರಿ. ನಾವು ಮಾಡಿರುವ ಎಲ್ಲಾ
ಕಾರ್ಯಗಳು ಆತನ ಮುಂದೆ ಸಂಪೂರ್ಣವಾಗಿ ಕಾಣಬರುತ್ತವೆ. ಈ ವಿಷಯವು
ನಮಗೆ ಕ್ರಿಸ್ತನ ನೀತಿಯು ಅತ್ಯಗತ್ಯವಾಗಿದೆ ಎಂಬುದರ ಬಗ್ಗೆ ಏನು ತಿಳಿಸುತ್ತದೆ?`