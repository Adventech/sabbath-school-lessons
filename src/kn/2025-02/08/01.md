---
title:  ಕೀರ್ತನೆಗಳಲ್ಲಿ ದೇವರ ಶುಭಸಂದೇಶ
date:   17/05/2025
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ಕೀರ್ತನೆಗಳು 5, 15, 24 ಹಾಗೂ 122ನೇ ಅಧ್ಯಾಯಗಳು, ಇಬ್ರಿಯ 9:11-15; ವಿಮೋಚನಕಾಂಡ 33:18-23 ಹಾಗೂ ಕೀರ್ತನೆ 51:7-15ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಾನು ನೋಡಲಾಗಿ ಯಜ್ಞದ ಕುರಿಯಾದಾತನು ಚೀಯೋನ್ ಪರ್ವತದ ಮೇಲೆ ನಿಂತಿರುವುದನ್ನು ಕಂಡೆನು. ಆತನ ಜೊತೆಯಲ್ಲಿ ಒಂದು ಲಕ್ಷ ನಾಲ್ವತ್ತು ನಾಲ್ಕು ಸಾವಿರ ಮಂದಿ ಇದ್ದರು, ಅವರವರ ಹಣೆಯ ಮೇಲೆ ಆತನ ಹೆಸರು (ಹಾಗೂ) ಆತನ ತಂದೆಯ ಹೆಸರು ಬರೆಯಲ್ಪಟ್ಟಿದ್ದವು” (ಪ್ರಕಟನೆ 14:1).

ಸೆವೆಂತ್ ಡೇ ಅಡ್ಡೆಂಟಿಸ್ಟರಾದ ನಾವು ಪ್ರಕಟನೆ ಪುಸ್ತಕದಲ್ಲಿರುವ ಸಂಕೇತಗಳು
ಯಾವುದೆಂದು ತಿಳಿದುಕೊಳ್ಳಲು ಪ್ರಯತ್ನಿಸುತ್ತೇವೆ. ಇವುಗಳನ್ನು ಅರ್ಥಮಾಡಿಕೊಳ್ಳಲು
ಸಹಾಯವಾಗುವಂತೆ ಹಳೆಯ ಒಡಂಬಡಿಕೆಯ ಕಥೆಗಳನ್ನು ಸಹ ಹುಡುಕುತ್ತೇವೆ.
ಈ ಕಥಾ ನಿರೂಪಣೆಗಳು ಪ್ರಕಟನೆ ಪುಸ್ತಕದಲ್ಲಿರುವ ಸಂಕೇತಗಳ ಅರ್ಥವನ್ನು
ತಿಳಿದುಕೊಳ್ಳಲು ಉತ್ತಮವಾದ ಮೂಲವಲ್ಲ. ಆದರೂ ಇವು ಹಳೆಯ
ಒಡಂಬಡಿಕೆಯಾದ್ಯಂತ ಕಂಡುಬರುತ್ತವೆ.

ಆದರೆ ಒಂದು ಉತ್ತಮವಾದ ಮಾಹಿತಿಯ ಮೂಲವು ಕೀರ್ತನೆಗಳಲ್ಲಿ
ಕಂಡುಬರುತ್ತದೆ. ಕೀರ್ತನೆಗಳು ಮಾನವರ ಅನುಭವಗಳು ಅವರು ಪಾಪದ
ನಿಮಿತ್ತ ಹೊಂದಿದ ಹತಾಶೆ, ಕಷ್ಟಸಂಕಟಗಳು, ದೇವರ ಸನ್ನಿಧಾನದಲ್ಲುಂಟಾದ
ಹೇಳಲಾರದಂತ ಹರ್ಷಾನಂದ ಹಾಗೂ ಕ್ಷಮೆ ಮತ್ತು ರಕ್ಷಣೆಯ ವಾಗ್ದಾನಗಳನ್ನು
ವಿವರಿಸುವ ಪರಿಶುದ್ಧವಾದ ಕವಿತೆಗಳಾಗಿವೆ.

ಕೀರ್ತನೆಗಳನ್ನು ನಾವು ಎಚ್ಚರಿಕೆಯಿಂದ ಅಧ್ಯಯನ ಮಾಡಿದಾಗ, ಪ್ರಕಟನೆ
ಪುಸ್ತಕ ಅದರಲ್ಲಿಯೂ ವಿಶೇಷವಾಗಿ 14ನೇ ಅಧ್ಯಾಯದ ಬಗ್ಗೆ ವಿವರಣೆ ನೀಡುತ್ತವೆ.
ಈ ಅಧ್ಯಾಯವು ಈ ಲೋಕದಲ್ಲಿ ದೇವರ ಉಳಿದ ಸಭೆಯು ಮಾಡಬೇಕಾದ
ಕೊನೆಯ ಕರ್ತವ್ಯ ಹಾಗೂ ಕಾರ್ಯವನ್ನು ವಿವರಿಸುತ್ತದೆ. ಇಸ್ರಾಯೇಲ್ಯರು ತಮ್ಮ
ಸುತ್ತಲಿದ್ದ ಜನಾಂಗಗಳಿಗೆ ಸತ್ಯದೇವರ ವಿಷಯವಾದ ಬೆಳಕನ್ನು ಪ್ರಚುರಪಡಿಸ
ಬೇಕಾಗಿತ್ತು. ಅಲ್ಲದೆ ಅಬ್ರಹಾಮನಿಗೆ ಮಾಡಿದ ವಾಗ್ದಾನದಂತೆ ಸಕಲ ಜನಾಂಗಗಳಿಗೆ
ಹಾಗೂ ಎಲ್ಲಾ ಕುಲದವರಿಗೆ ಆಶೀರ್ವಾದ ತರಬೇಕಾಗಿತ್ತು (ಆದಿಕಾಂಡ 12:3).
ಕೊನೆಯ ಕಾಲದಲ್ಲಿ ಜೀವಿಸುತ್ತಿರುವ ದೇವಜನರಾದ ನಮಗೂ ಸಹ ಅದೇ
ಕರ್ತವ್ಯವನ್ನು ದೇವರು ಕೊಟ್ಟಿದ್ದಾನೆ. ಅದರಂತೆಯೇ ನಾವು ಲೋಕದ ಸಕಲ
ಜನಾಂಗ, ಕುಲ ಪ್ರಜೆ ಭಾಷೆಗಳವರಿಗೆ ಸೃಷ್ಟಿಕರ್ತನಾದ ದೇವರಿಗೆ ಅಡ್ಡಬಿದ್ದು
ಆತನೊಬ್ಬನನ್ನೇ ಆರಾಧಿಸಬೇಕೆಂಬ ಕರುಣಾಪೂರಿತವಾದ ಕೊನೆಯ ಸಂದೇಶವನ್ನು
ನೀಡಬೇಕಾಗಿದೆ.

ದೇವರಾತ್ಮನಿಂದ ಪ್ರೇರಿತವಾದ ಕೀರ್ತನೆಗಳ ಪುಸ್ತಕದಲ್ಲಿ ಈ ಲೋಕದ
ಇತಿಹಾಸದ ಕೊನೆಯ ಕಾಲದಲ್ಲಿ ನಾವು ಜಗತ್ತಿಗೆ ಮೂರು ದೂತರ
ವರ್ತಮಾನವನ್ನು ಸಾರುವುದಕ್ಕೆ ಬೇಕಾದ ಹೊಸ ವಿಧಾನಗಳನ್ನು ನೀಡಲಾಗಿದೆ.