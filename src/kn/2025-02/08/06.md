---
title:  ಆಜ್ಞೆಗಳನ್ನು ಮೀರಿ ನಡೆಯುವವರಿಗೆ ನಿನ್ನ ಮಾರ್ಗವನ್ನು ಬೋಧಿಸು
date:   22/05/2025
---

ಯೆಶಾಯ ಪ್ರವಾದಿಗೆ ಕರ್ತನು ಉನ್ನತೋನ್ನತವಾದ ಸಿಂಹಾಸನದಲ್ಲಿ
ಆಸನಾರೂಢನಾಗಿರುವ ದೃಶ್ಯವನ್ನು ತೋರಿಸಲಾಯಿತು. ಇದನ್ನು ನೋಡಿದ ಅವನು
ಯೆಶಾಯ ಪ್ರವಾದಿಗೆ ಕರ್ತನು ಉನ್ನತೋನ್ನತವಾದ ಸಿಂಹಾಸನದಲ್ಲಿ
ಆಸನಾರೂಢನಾಗಿರುವ ದೃಶ್ಯವನ್ನು ತೋರಿಸಲಾಯಿತು. ಇದನ್ನು ನೋಡಿದ ಅವನು
ಹೊಲಸು ತುಟಿಯವನಾದ ನನ್ನ ಕಣ್ಣುಗಳು ರಾಜಾಧಿರಾಜನನ್ನೂ, ಸೇನಾಧೀಶ್ವರನಾದ
ಯೆಹೋವನನ್ನು ಕಂಡವು ಎಂದು ಕೂಗಿಕೊಂಡನು. ಆಗ ಒಬ್ಬ ದೇವದೂತನು
ಯೆಶಾಯನಿಗೆ- "ನಿನ್ನ ದೋಷವು ನೀಗಿತು; ನಿನ್ನ ಪಾಪಕ್ಕೆ ಪ್ರಾಯಶ್ಚಿತ್ತವಾಯಿತು"
ಎಂದು ಹೇಳಿದನು. ಆಗ ಕರ್ತನಾದ ಯೆಹೋವನು ಯಾವನನ್ನು ಕಳುಹಿಸಲಿ?
ಎಂದು ಕೇಳಿದಾಗ, ಪ್ರವಾದಿಯು- "ಇಗೋ ನಾನಿದ್ದೇವೆ, ನನ್ನನ್ನು ಕಳುಹಿಸು"
ಎಂದು ಉತ್ತರಿಸಿದನು (ಯೆಶಾಯ 6:1-8), ತಾನು ಪಾಪಿಯೆಂದು ತಿಳಿದಿದ್ದರೂ,
ಈಗ ದೇವರೊಂದಿಗೆ ನಾನು ಸರಿಯಾಗಿದ್ದೇನೆ, ನನ್ನ ದೋಷವನ್ನು ಆತನು
ಪರಿಹರಿಸಿದ್ದಾನೆಂದು ತಿಳಿದಾಗ, ಯೆಶಾಯನು ದೇವರು ಸೇವೆ ಮಾಡಲು
ಸಿದ್ಧನಾಗಿದ್ದನು.

ನಾವೂ ಸಹ ಇದೇ ಸ್ಥಿತಿಯಲ್ಲಿದ್ದೇವಲ್ಲವೇ? ನಾವೇ ರಕ್ಷಣೆ ಹೊಂದದಿದ್ದಲ್ಲಿ,
ಇತರರಿಗೆ ಈ ರಕ್ಷಣೆಯ ಸುವಾರ್ತೆಯನ್ನು ನಾವು ತಿಳಿಸಲು ಹೇಗೆ ಸಾಧ್ಯ?
ಕ್ರಿಸ್ತನಲ್ಲಿ ನಂಬಿಕೆಯಿಟ್ಟು, ಆತನು ಮಾಡಿದ ತ್ಯಾಗ, ಬಲಿದಾನಗಳನ್ನು ನಾವು
ಅಂಗೀಕರಿಸಿದಾಗ, ನಾವೂ ಸಹ ದೇವರ ರಕ್ಷಣೆಯನ್ನು ಹೊಂದುತ್ತೇವೆ ಹಾಗೂ
ಆತನ ಸೇವೆಗೆ ಸಿದ್ಧರಾಗುತ್ತೇವೆ.

`ಕೀರ್ತನೆ 51:7-15ನೇ ವಚನಗಳನ್ನು ಓದಿರಿ, ದಾವೀದನ ಪಾಪಗಳು
ಪರಿಹರಿಸಲ್ಪಟ್ಟು ಅವನು ಶುದ್ಧನಾದ ಮೇಲೆ ತಾನು ಏನು ಮಾಡುವೆನೆಂದು ಪ್ರಮಾಣ
ಮಾಡಿದನು?`

ದೇವರ ಪರಿಶುದ್ದ ಸನ್ನಿಧಾನಕ್ಕೆ ನಾವು ಕರೆಯಲ್ಪಡುವುದೆಂದರೆ, ಅಂತಿಮವಾಗಿ
ಆ ರಕ್ಷಣೆಯ ಮಾರ್ಗವನ್ನು ಇತರರಿಗೆ ತಿಳಿಸುವಂತೆ, ದೇವರು ನಮ್ಮನ್ನು ಹಿಂದಕ್ಕೆ
ಕಳುಹಿಸುತ್ತಾನೆ. ರಕ್ಷಿಸಲ್ಪಟ್ಟವರು ಪಾಪಿಗಳಾದ ಈ ಲೋಕದ ಜನರಿಗೆ ತನ್ನ
ರಕ್ಷಣಾ ಮಾರ್ಗದ ಸುವಾರ್ತೆಯನ್ನು ಸಾರಿ ಹೇಳುವಂತೆ ದೇವರು ತನ್ನ ವಿವೇಕದಿಂದ
ಅವರಿಗೆ ಆದೇಶ ನೀಡುತ್ತಾನೆ. ದೇವರು ತನ್ನ ಪವಿತ್ರಾತ್ಮನನ್ನು ಹಿಂಗಾರು ಮಳೆಯಂತೆ
ಸುರಿಸುವಾಗ, ಆತನ ಜನರು ಸಾರುವ ಸುವಾರ್ತೆಯು ಈ ಲೋಕದಲ್ಲಿ ಅದ್ಭುತವಾದ
ಪರಿಣಾಮವುಂಟು ಮಾಡಲಿದೆ. ಈ ಕೊನೆಯ ಕರೆಯು ಲೋಕವನ್ನು
ಪ್ರಕಾಶಗೊಳಿಸುತ್ತದೆಂದು ಪ್ರಕಟನೆ 18:1ನೇ ವಚನವು ತಿಳಿಸುತ್ತದೆ.

ಶ್ರೀಮತಿ ವೈಟಮ್ಮನವರು 'ಸ್ಟೆಪ್ಸ್ ಟು ಕ್ರೈಸ್ಟ್' ಪುಸ್ತಕದ 78ನೇ ಪುಟದಲ್ಲಿ ಹೀಗೆ
ತಿಳಿಸುತ್ತಾರೆ:

"ಒಬ್ಬ ಪಾಪಿಯು ರಕ್ಷಣೆ ಹೊಂದಿ ಕ್ರಿಸ್ತನ ಬಳಿಗೆ ಬಂದಾಗ ಅವನ ಹೃದಯದಲ್ಲಿ
ತಾನು ಕಂಡುಕೊಂಡ ಅಮೂಲ್ಯ ಸ್ನೇಹಿತನಾದ ಕ್ರಿಸ್ತನನ್ನು ಇತರರಿಗೆ ತಿಳಿಸಬೇಕೆಂಬ
ಬಯಕೆ ಉಂಟಾಗುತ್ತದೆ. ರಕ್ಷಣೆ ಹಾಗೂ ಪರಿಶುದ್ಧರನ್ನಾಗಿ ಮಾಡುವ ಇಂತಹ
ಸತ್ಯವನ್ನು ತಿಳಿಸದೆ ಮುಚ್ಚಿಡಲಾಗದು. ನಾವು ಕ್ರಿಸ್ತನ ನೀತಿಯೆಂಬ ವಸ್ತ್ರದಿಂದ
ಹೊದ್ದಿಸಲ್ಪಟ್ಟು, ನಮ್ಮ ಹೃದಯದಲ್ಲಿ ವಾಸಿಸುವ ಆತನ ಪವಿತ್ರಾತ್ಮನ ಸಂತೋಷದಲ್ಲಿ
ತುಂಬಿರುವಾಗ, ಈ ಸಂಗತಿಯನ್ನು ಇತರರಿಗೆ ತಿಳಿಸದೆ ಇರಲಾಗದು. ದೇವರು
ಸರ್ವೋತ್ತಮನೆಂದು ನಾವು ತಿಳಿದುಕೊಂಡಿದ್ದಲ್ಲಿ ಇತರರಿಗೆ ಇದರ ಬಗ್ಗೆ ತಿಳಿಸಲು
ನಮಗೆ ಈ ಅನುಭವವು ಸಾಕು. ಫಿಲಿಪ್ಪನು ರಕ್ಷಕನನ್ನು ಕಂಡಾಗ ಇತರರನ್ನು
ಸಹ ಕ್ರಿಸ್ತನ ಬಳಿಗೆ ಕರೆದಂತೆ, ನಾವೂ ಸಹ ಆಹ್ವಾನಿಸುತ್ತೇವೆ" (ಯೋಹಾನ
1:46).

ಮೂರು ದೂತರ ವರ್ತಮಾನವು ನಿತ್ಯವಾದ ಶುಭವರ್ತಮಾನದ ಮೇಲೆ
ಆಧಾರಗೊಂಡಿದೆ (ಪ್ರಕಟನೆ 14:6), ಭೂಮ್ಯಾಕಾಶಗಳನ್ನೂ, ಸಮುದ್ರವನ್ನೂ
ಮತ್ತು ನೀರಿನ ಬುಗ್ಗೆಗಳನ್ನು ಉಂಟುಮಾಡಿದಾತನಿಗೆ ನಮಸ್ಕಾರ ಮಾಡಿರಿ ಅಥವಾ
ಬಾಬೆಲ್ ನಗರಿಯು ಬಿದ್ದಳು. ಇಲ್ಲವೆ ಮೃಗಕ್ಕೂ ಅದರ ವಿಗ್ರಹಕ್ಕೂ
ನಮಸ್ಕರಿಸಬಾರದೆಂಬ (ಪ್ರಕತನೆ 14:6-9), ಸಂದೇಶಗಳು ಶುಭವರ್ತಮಾನವಾಗಿವೆ.
ಇವುಗಳು ಇದನ್ನು ಸಾರುವವರು ಯೇಸುವಿನಲ್ಲಿಟ್ಟಿರುವ ನಿರೀಕ್ಷೆ ಹಾಗೂ ಆತನ
ವಾಗ್ದಾನದಲ್ಲಿಟ್ಟಿರುವ ನಂಬಿಕೆಯನ್ನು ತಿಳಿಸುತ್ತವೆ. ಮೂರುದೂತರ ನಿತ್ಯವಾದ
ಶುಭವರ್ತಮಾನಕ್ಕಿಂತ ಲೋಕಕ್ಕೆ ಸಾರಲು ಬೇರಾವ ಉತ್ತಮ ಸಂದೇಶವು ನಮಗಿಲ್ಲ.

`ಮೂರುದೂತರ ವರ್ತಮಾನವು ಸಾರಲ್ಪಡುವುದಕ್ಕಿಂತ ಮೊದಲೇ ನಮಗೆ
ನಿತ್ಯವಾದ ಶುಭವರ್ತಮಾನವು ತಿಳಿಸಲ್ಪಟ್ಟಿದೆ. ನಮ್ಮ ನಂಬಿಕೆಗೆ ಈ ಸತ್ಯವು ಹೇಗೆ
ಮೂಲಾಧಾರವಾಗಿದೆ ಎಂಬುದರ ಬಗ್ಗೆ ಇದು ನಮಗೇನು ತಿಳಿಸುತ್ತದೆ?`