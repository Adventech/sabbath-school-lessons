---
title:  ಹೆಚ್ಚಿನ ಚಿಂತನೆ
date:   23/05/2025
---

ಶ್ರೀಮತಿ ವೈಟಮ್ಮನವರು 'ಪೇಟಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್'
ಪುಸ್ತಕದ 754-755ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ:

ದಾವೀದನು ಬರೆದ ಕೀರ್ತನೆಗಳಲ್ಲಿ ಅವನು ಉದ್ದೇಶಪೂರ್ವಕವಾಗಿ ಮಾಡಿದ
ಪಾಪಗಳು, ಅವುಗಳ ಗಂಭೀರ ಪರಿಣಾಮಗಳು, ದೇವರೊಂದಿಗೆ ಆಪ್ತಸಂಭಾಷಣೆ
ಮುಂತಾದ ವಿವಿಧ ರೀತಿಯ ಅನುಭವಗಳು ಬರೆಯಲ್ಪಟ್ಟಿವೆ. ಪಾಪವು ದುಃಖ
ಸಂಕಟ ಮತ್ತು ನಂಬಿಕೆ ಉಂಟುಮಾಡುತ್ತದೆಂದು ಅವನ ಜೀವನದಿಂದ
ತಿಳಿಯಬಹುದು. ಆದರೆ ದೇವರ ಪ್ರೀತಿ ಮತ್ತು ಕರುಣೆಯು ಎಂತಹ ಕಡು
ಪಾಪಿಯನ್ನಾದರೂ ರಕ್ಷಿಸಬಲ್ಲದು. ನಂಬಿಕೆಯಿಂದ ದೇವರ ಬಳಿಗೆ ಬಂದು
ಪಶ್ಚಾತ್ತಾಪಪಟ್ಟಲ್ಲಿ ಆತನು ನಮ್ಮನ್ನು ತನ್ನ ಮಕ್ಕಳನ್ನಾಗಿ ಅಂಗೀಕರಿಸಿಕೊಳ್ಳುವನು.
ದೇವರ ವಾಕ್ಯದಲ್ಲಿ ಅಸಂಖ್ಯಾತ ಭರವಸೆಗಳನ್ನು ನೀಡಲಾಗಿದೆ. ಆದರೆ ತನ್ನ
ಬಳಿಗೆ ಪಶ್ಚಾತ್ತಾಪದಿಂದ ಬಂದವರನ್ನು ದೇವರು ತನ್ನ ಮಕ್ಕಳನ್ನಾಗಿ ಅಂಗೀಕರಿಸಿ-
ಕೊಳ್ಳುವಂತದ್ದು. ಆತನ ನಂಬಿಗಸ್ತಿಕೆ, ನ್ಯಾಯ ಮತ್ತು ದೇವರ ಕರುಣೆಯ
ಒಡಂಬಡಿಕೆಯ ಪ್ರಬಲವಾದ ಸಾಕ್ಷಿಯಾಗಿದೆ".

"ನಾನು ಆರಿಸಿಕೊಂಡ ಸೇವಕನಾದ ದಾವೀದನ ಸಂಗಡ ಒಡಂಬಡಿಕೆ
ಮಾಡಿಕೊಂಡು ಆಣೆಯಿಟ್ಟು ಶಾಶ್ವತವಾಗಿ ನಿನ್ನ ಸಂತತಿಯನ್ನು ಸ್ಥಾಪಿಸುವೆನು.
ನನ್ನ ಹಸ್ತವು ಆತನ ಮೇಲೆ ಸ್ಥಿರವಾಗಿರುವುದು... ನನ್ನ ಪ್ರೀತಿ ಸತ್ಯತೆಗಳು ಆತನೊಡನೆ
ಇರುವವು. ನನ್ನ ಹೆಸರಿನಿಂದ ಅವನ ಕೊಂಬು ಎತ್ತಲ್ಪಡುವುದು. ಸಮುದ್ರದಿಂದ
ನದಿಗಳವರೆಗೂ ಅವನ ಹಸ್ತಕ್ಕೆ ಅಧಿಕಾರವನ್ನು ಕೊಡುವೆನು. ನನ್ನ ಒಡಂಬಡಿಕೆಯು
ಅವನಲ್ಲಿ ಸ್ಥಿರವಾಗಿರುವುದು" (ಕೀರ್ತನೆಗಳು 89:3-28).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಮಾನವರಾದ ನಾವು ದೇವರು ನಮ್ಮೊಂದಿಗೆ ಮಾಡಿಕೊಂಡ
ಒಡಂಬಡಿಕೆಯನ್ನು ಕೈಕೊಂಡು ನಡೆಯುವುದರಲ್ಲಿ ಸಂಪೂರ್ಣವಾಗಿ
ವಿಫಲರಾಗಿದ್ದೇವೆ. ದಾವೀದನ ಬಗ್ಗೆ ದೇವರು "ನನ್ನ ಮನಸ್ಸಿಗೆ ಒಪ್ಪುವ
ಮನುಷ್ಯ" ಎಂದು ಹೇಳುತ್ತಾನೆ. ಅವನು ದೇವರಿಗೆ ವಿರುದ್ಧವಾಗಿ ದೊಡ್ಡ
ತಪ್ಪುಗಳನ್ನು ಮಾಡಿದ್ದರೂ, ಅವನ ಮೂಲಕ ದೇವರು ನಮಗೆ ತನ್ನ
ರಕ್ಷಣೆಯನ್ನು ಪ್ರಬಲವಾಗಿ ತಿಳಿಸಿದ್ದಾನೆ. ಯೇಸುಸ್ವಾಮಿಯು ನಮ್ಮ ಪರವಾಗಿ
ದೇವರ ವಾಗ್ದಾನವನ್ನು ಪರಿಪೂರ್ಣವಾಗಿ ಪಾಲಿಸಿದ್ದಾನೆ. ಆದುದರಿಂದ
ಕ್ರಿಸ್ತನ ಯಾಕೆ ನಮಗೆ ಏಕೈಕ ನಿರೀಕ್ಷೆಯಾಗಿದ್ದಾನೆ?`

`ಕೀರ್ತನೆಗಳಲ್ಲಿ ಯಾವ ವಾಕ್ಯಗಳು ವಿಶೇಷವಾಗಿ ನಿಮ್ಮ ಅನುಭವಗಳನ್ನು
ಅರ್ಥಪೂರ್ಣವಾಗಿ ಪ್ರತಿಫಲಿಸುತ್ತವೆ?`

`ಕೀರ್ತನೆಗಳಲ್ಲಿ ದೇವಾಲಯದ ವಿಷಯವು ಯಾಕೆ ಪದೇಪದೇ
ಕಂಡುಬರುತ್ತದೆ? ದೇವಾಲಯದ ಮೇಲೆ ದಾವೀದನಿಗಿದ್ದ ಪ್ರೀತಿಯಿಂದ
ನಾವೇನು ಕಲಿಯಬಹುದು? ರಕ್ಷಿಸಲ್ಪಟ್ಟಿರುವ ವಿಮೋಚಿಸಲ್ಪಟ್ಟಿರುವ ಜನರಾದ
ನಮಗೂ ಸಹ ಪರಲೋಕದಲ್ಲಿ ಕ್ರಿಸ್ತನ ಮಧ್ಯಸ್ಥಿಕೆಯು ಯಾಕೆ ಅಗತ್ಯವಾಗಿದೆ?`

`ನಾವು ಪಾಪ ಮಾಡಿ ಅದರಿಂದ ಕಷ್ಟಸಂಕಟ, ನಾಚಿಕೆ ಅನುಭವಿಸಿದ್ದರೂ,
ಪಶ್ಚಾತ್ತಾಪದಿಂದ ದೇವರ ಬಳಿಗೆ ಬಂದವರನ್ನು ದೇವರು ತನ್ನ ಮಕ್ಕಳೆಂದು
ಅಂಗೀಕರಿಸುತ್ತಾನೆ. ಇಂತಹ ಅನುಭವವು ನಿಮಗಾಗಿದೆಯೇ?`