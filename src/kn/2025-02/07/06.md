---
title:  ಲೂಸಿಫರನ ಪತನ
date:   15/05/2025
---

ಲೂಸಿಫರನು ಒಂದು ಸಮಯದಲ್ಲಿ ರೆಕ್ಕೆ ತೆರೆದು ನೆರಳುಕೊಡುವ
ಕೆರೂಬಿಯಾಗಿದ್ದು, ದೇವರ ಸಿಂಹಾಸನದ ಬಳಿಯಲ್ಲಿ ಉನ್ನತ ಸ್ಥಾನ
ಹೊಂದಿದ್ದನೆಂದು ಸತ್ಯವೇದವು ತಿಳಿಸುತ್ತದೆ. ಅವನು ವಿಶ್ವಕ್ಕೆ ದೇವರ ಮಹಿಮೆಯನ್ನು
ಪ್ರಚುರಪಡಿಸಲಿಕ್ಕೆ ಖಂಡಿತವಾಗಿಯೂ ಸಹಾಯ ಮಾಡಬಹುದಾಗಿತ್ತು (ಆ
ಸಮಯದಲ್ಲಿ ನಮ್ಮ ಭೂಲೋಕವು ಇನ್ನೂ ಸೃಷ್ಟಿಯಾಗಿರಲಿಲ್ಲ). ಆದರೆ ಅವನು
ಸೃಷ್ಟಿಕರ್ತನ ಮಹಿಮೆಯನ್ನು ಪ್ರಕಟಿಸುವುದಕ್ಕೆ ಬದಲಾಗಿ ತನ್ನ ಸೊಬಗು ಹಾಗೂ
ಜ್ಞಾನದ ಬಗ್ಗೆ ಅಹಂಕಾರಪಟ್ಟು ತನ್ನ ಮಹಿಮೆಯ ವಿಷಯವಾಗಿ ಹೆಮ್ಮೆ ಹೊಂದಿದ್ದನು.
ಸ್ಪಷ್ಟವಾಗಿ ಹೇಳುವುದಾದರೆ ಲೂಸಿಫರನು ತನ್ನ ಸೌಂದರ್ಯ, ಜ್ಞಾನಕ್ಕೆ ತಕ್ಕಂತ
ಮನ್ನಣೆ ತನಗೆ ದೊರೆತಿಲ್ಲವೆಂದು ಭಾವಿಸಿಕೊಂಡನು.

`ಯೆಹೆಚ್ಚೇಲನು 28:11-17 ಹಾಗೂ ಯೆಶಾಯ 14:12-14ನೇ ವಚನಗಳನ್ನು
ಓದಿರಿ, ಲೂಸಿಫರನ ಪತನಕ್ಕೆ ಕಾರಣಗಳೇನು? ಈ ವಾಕ್ಯಗಳನ್ನು ಪ್ರಕಟನೆ 14:1-12ನೇ ವಚನಗಳೊಂದಿಗೆ ಹೋಲಿಸಿ, ಲೂಸಿಫರನ ಬೀಳುವಿಕೆ ಮತ್ತು ಕ್ರಿಸ್ತನಲ್ಲಿ
ಮಾನವರು ಉನ್ನತಸ್ಥಾನ ಪಡೆಯುವುದರ ನಡುವಣ ವ್ಯತ್ಯಾಸವನ್ನು ಗಮನಿಸಿ.
ಇದು ಪ್ರಕಟನೆ 14:1-5ನೇ ವಚನದಲ್ಲಿ ವರ್ಣಿಸಲ್ಪಟ್ಟಿರುವುದನ್ನು ಚೆನ್ನಾಗಿ
ತಿಳಿದುಕೊಳ್ಳಲು ಹೇಗೆ ಸಹಾಯ ಮಾಡುತ್ತದೆ?`

ದೇವರ ಪರಿಶುದ್ಧ ಪರ್ವತದಲ್ಲಿ ನೆಲೆಗೊಂಡಿದ್ದ ಲೂಸಿಫರನು ಪರಲೋಕದಿಂದ
ದೊಬ್ಬಲ್ಪಟ್ಟದ್ದನ್ನೂ (ಯೆಹೆಜೈಲನು 28:14) ಹಾಗೂ ರಕ್ಷಣೆ ಹೊಂದಿದ ದೇವಜನರು
ಯಜ್ಞದ ಕುರಿಯಾದ ಕ್ರಿಸ್ತನೊಂದಿಗೆ ಚೀಯೋನ್ ಪರ್ವತದಲ್ಲಿ ನಿಂತಿರುವುದನ್ನು
ಗಮನಿಸಿ (ಪ್ರಕಟನೆ 14:1). ಅವನು ದೇವರ ಉದ್ಯಾನವಾದ ಏದೆನ್‌ನಲ್ಲಿದ್ದನು.
ನಮ್ಮ ಆದಿ ತಂದೆ ತಾಯಿಯರೂ ಸಹ ಭೂಲೋಕದಲ್ಲಿ ಸೃಷ್ಟಿಸಲ್ಪಟ್ಟಿದ ಏದೆನ್
ತೋಟದಲ್ಲಿದ್ದರು. ಆದರೆ ಸೈತಾನನು ತಿರುಗಿ ಏದೆನ್ ತೋಟದಲ್ಲಿ ವಿಹರಿಸಲು
ಸಾಧ್ಯವಿಲ್ಲ. ಇದಕ್ಕೆ ವ್ಯತಿರಿಕ್ತವಾಗಿ ಮಾನವರಾದ ನಾವು ಕ್ರಿಸ್ತನ ಮೂಲಕವಾಗಿ
ಪುನಃ ಆ ಪರದೈಸಿನಲ್ಲಿ ಆತನೊಂದಿಗೆ ಯುಗಯುಗಾಂತರಗಳವರೆಗೂ ಜೀವಿಸುವೆವು
(8 22:1-3).

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು "ಅನ್ವೆಂಟ್ ರಿವ್ಯೂ' ಪತ್ರಿಕೆಯ
ಮೇ 29, 1900ರ ನಂಬಿಕೆಯಲ್ಲಿ ಹೀಗೆ ತಿಳಿಸುತ್ತಾರೆ: "ಪರಲೋಕವು ಜಯ
ಹೊಂದಲಿದೆ. ಪರಲೋಕದಿಂದ ಸೈತಾನನು ಹಾಗೂ ಅವನ ದೂತರು ದೊಬ್ಬಲ್ಪಟ್ಟ
ನಂತರ ಉಂಟಾದ ಖಾಲಿಯಾದ ಸ್ಥಾನವನ್ನು ರಕ್ಷಕನಾದ ಕ್ರಿಸ್ತನಿಂದ
ವಿಮೋಚಿಸಲ್ಪಟ್ಟವರು ತುಂಬಲಿದ್ದಾರೆ".

ರಕ್ಷಿಸಲ್ಪಟ್ಟವರು ಸುವಾರ್ತೆಯ ಕಾರಣದಿಂದ ಪರಲೋಕದಲ್ಲಿರುವರು.
ಸುವಾರ್ತೆಯ ಮತ್ತು ರಕ್ಷಣೆಯಿಂದಾದ ಬಿಡುಗಡೆ ಮುಂತಾದ ಮುಖ್ಯ ಸಿದ್ಧಾಂತಗಳು
ಪ್ರಕಟನೆ ನಾಲ್ಕು ಮತ್ತು ಐದನೇ ಅಧ್ಯಾಯಗಳಲ್ಲಿ ತಿಳಿಸಿರುವ ಸಿಂಹಾಸನದ
ದೃಶ್ಯದಲ್ಲಿ ಕಣ್ಣಿಗೆ ಕಟ್ಟುವಂತೆ ವರ್ಣಿಸಲಾಗಿದೆ. ಉದಾಹರಣೆಗೆ ಇಪ್ಪತ್ತು ನಾಲ್ಕುಮಂದಿ
ಹಿರಿಯರು ".... ನೀನು ಸುರುಳಿಯನ್ನು ತೆಗೆದುಕೊಂಡು ಅದರ ಮುದ್ರೆಗಳನ್ನು
ಒಡೆಯುವುದಕ್ಕೆ ಯೋಗ್ಯನೇ, ನೀನು ಯಜ್ಞಾರ್ಪಿತನಾಗಿ ನಿನ್ನ ರಕ್ತದಿಂದ ಸಕಲ
ಕುಲಭಾಷೆ, ಪ್ರಜೆ ಜನಾಂಗಗಳವರಿಂದ ಮನುಷ್ಯರನ್ನು ದೇವರಿಗಾಗಿ
ಕೊಂಡುಕೊಂಡಿದ್ದೀರಿ" ಎಂದು ಹೊಸಹಾಡನ್ನು ಹಾಡುವುದನ್ನು ತಿಳಿಸಲಾಗಿದೆ.
ಕ್ರಿಸ್ತನ ಮರಣವು ಮಾನವರನ್ನು ಪಾಪದಿಂದ ವಿಮೋಚಿಸಿ ರಕ್ಷಣೆ ನೀಡಿದೆ ಎಂಬ
ಸುವಾರ್ತೆಯ ಸುಂದರ ಚಿತ್ರಣವು ಇದಾಗಿದೆ.

ಇಲ್ಲಿ ಉಪಯೋಗಿಸಿರುವ ಚಿತ್ರಣವು ಮೊದಲನೆ ದೂತನ ವರ್ತಮಾನವನ್ನು
ಪ್ರತಿಫಲಿಸುತ್ತದೆಂದು ಗಮನಿಸಿ (ಪ್ರಕಟನೆ 14:6). ಈ ವಚನವು
"ಭೂನಿವಾಸಿಗಳಾಗಿರುವ ಸಕಲ ಜನಾಂಗ ಕುಲ ಪ್ರಜೆಗಳವರಿಗೂ, ಸಕಲ
ಭಾಷೆಗಳನ್ನಾಡುವವರಿಗೂ ಸಾರಿ ಹೇಳುವುದಕ್ಕೆ ನಿತ್ಯವಾದ ಶುಭವರ್ತಮಾನವು
ಮೊದಲನೆ ದೂತನಲ್ಲಿತ್ತು" ಎಂದು ತಿಳಿಸುತ್ತದೆ. ಜಗತ್ತಿಗಾಗಿ ಕ್ರಿಸ್ತನು ಮಾಡಿದ
ಪರಿಪೂರ್ಣವಾದ ರಕ್ಷಣಾ ಕಾರ್ಯದ ಬಗ್ಗೆ ಈ ವಚನವು ಎಂತಹ ಪ್ರಬಲವಾದ
ಸಾಕ್ಷಿಯಾಗಿದೆಯಲ್ಲವೇ! ಕ್ರಿಸ್ತನು ಭೂಲೋಕದಲ್ಲಿರುವ ಸಕಲ ಜನರಿಗಾಗಿ ತನ್ನ
ರಕ್ತವನ್ನು ಸುರಿಸಿದ್ದಾನೆ. ಪ್ರತಿಯೊಬ್ಬರು ಇಂತಹ ಪ್ರಮುಖ ವಿಷಯವನ್ನು ಅರ್ಥ
ಮಾಡಿಕೊಂಡು, ಕ್ರಿಸ್ತನನ್ನು ಅಂಗೀಕರಿಸಿಕೊಳ್ಳಬೇಕು.

`ಸಭೆಯಾಗಿಯೂ, ವೈಯಕ್ತಿಕವಾಗಿಯೂ ನಾವು ಹೇಗೆ ಕ್ರಿಸ್ತನ ಬಲಿದಾನ, ಪಾಪಿಗಳ
ವಿಮೋಚನೆಯ ಬಗ್ಗೆ ಇತರರಿಗೆ ತಿಳಿಸಬಹುದು?`