---
title:  ಉರಿಯುವ ಕೆಂಡಗಳಂತೆ
date:   13/05/2025
---

ಕೆರೂಬಿಯರು ಹಳೆಯ ಒಡಂಬಡಿಕೆಯಾದ್ಯಂತ ಜೀವಂತ ಸ್ವರೂಪದಲ್ಲಿರುವಂತೆ
(ಯೆಹೆಚ್ಚೇಲನು 10:8) ಅಥವಾ ನಕಾಸಿ ಕೆಲಸದಿಂದ ಮಾಡಿರುವ ಬಂಗಾರದ
ಆಕಾರದಲ್ಲಿ (ವಿಮೋಚನಕಾಂಡ 25:8) ತಿಳಿಸಲ್ಪಟ್ಟಿವೆ ಅಥವಾ ಕಂಡುಬರುತ್ತವೆ.
ಅವುಗಳು ದೇವರ ಸಿಂಹಾಸನದ ಬಳಿಯಲ್ಲಿ ರೆಕ್ಕೆ ತೆರೆದು ನೆರಳುಕೊಡುವ
ಕೆರೂಬಿಗಳಾಗಿದ್ದು, ಸಮಸ್ತ ವಿಶ್ವಕ್ಕೆ ಆತನ ಮಹಿಮೆಯ ಪ್ರಕಾಶವನ್ನು ಪ್ರಶಂಸಿಸುತ್ತವೆ.
ಅಲ್ಲದೆ ಮಹಾಪರಿಶುದ್ಧ ಸ್ಥಳವನ್ನು ವಿಂಗಡಿಸುವ ಪರದೆಯ ಮೇಲೆ ಇವುಗಳು
ನೀಲಿ, ಧೂಮ್ರ ರಕ್ತವರ್ಣಗಳ ದಾರದಿಂದ ಚಮತ್ಕಾರವಾಗಿ ಕಸೂತಿ ಮಾಡಲ್ಪಟ್ಟಿದ್ದವು
(ವಿಮೋಚನಕಾಂಡ 26:1). ದೇವರು ತನ್ನ ಸರ್ವ ಸೃಷ್ಟಿಯ ಮೇಲೆ ಸರ್ವಾಧಿಕಾರ
ಹೊಂದಿದ್ದಾನೆಂಬುದನ್ನು ಕೀರ್ತನೆಗಾರನು ಕಾವ್ಯಾತ್ಮಕವಾದ ಭಾಷೆಯಲ್ಲಿ
"ಯೆಹೋವನು ಕೆರೂಬಿವಾಹನನಾಗಿ ಹಾರಿ ವಾಯುವು ಆತನ ರೆಕ್ಕೆಗಳೋ
ಎಂಬಂತೆ ಇಳಿದು ಬಂದನು" ಎಂದು ವರ್ಣಿಸುತ್ತಾನೆ (ಕೀರ್ತನೆ 18:10). ಅಲ್ಲದೆ
ಒಡಂಬಡಿಕೆಯ ಮಂಜೂಷದ ಕೃಪಾಸನದ ಎರಡು ಕೊನೆಗಳಲ್ಲಿ ಕೆರೂಬಿಯರ
ಎರಡು ಬಂಗಾರದ ಆಕಾರಗಳನ್ನು ನಕಾಸಿ ಕೆಲಸದಿಂದ ಮಾಡಿಸಬೇಕು. ಅವು
ಮೇಲಕ್ಕೆ ರೆಕ್ಕೆಗಳನ್ನು ಚಾಚಿರುವಂತೆಯೂ, ಕೃಪಾಸನವನ್ನು ತಮ್ಮ ರೆಕ್ಕೆಗಳಿಂದ
ಮುಚ್ಚುವಂತೆಯೂ ಇರಬೇಕೆಂದು ದೇವರು ಆಜ್ಞಾಪಿಸಿದ್ದನು (ವಿಮೋಚನಕಾಂದ
25:18-20).

`ಯೆಹೆಚ್ಚೇಲನು 1:4-14ನೇ ವಚನಗಳಲ್ಲಿಯೂ ಮತ್ತು ಯೆಶಾಯ 6:1-6
ಹಾಗೂ ಪ್ರಕಟನೆ 4:1-11ನೇ ವಚನಗಳಲ್ಲಿ ವರ್ಣಿಸಿರುವ ದೃಶ್ಯಗಳ ನಡುವಿರುವ
ಹೋಲಿಕೆಗಳೇನು?`

ದೇವರ ಅದ್ಭುತವಾದ ಶಕ್ತಿಯು ಅತ್ಯಂತ ಪರಿಣಾಮಕಾರಿಯಾಗಿ ವಿಸ್ಮಯವಾದ
ರೀತಿಯಲ್ಲಿ ಯೆಹೆಜೈಲನಿಗೆ ದೇವದರ್ಶನದ ಮೂಲಕ ಉಂಟಾಯಿತು. ಇದು
ಒಂದು ರೀತಿಯಲ್ಲಿ ಗಲಿಬಿಲಿ ಹುಟ್ಟಿಸುವ ದೃಶ್ಯವಾಗಿ ಆರಂಭವಾಯಿತು. ದೇವರಿಂದ
ಆರಿಸಲ್ಪಟ್ಟ ಯೆಹೂದ್ಯರು ವಾಗ್ದಾನ ಮಾಡಲ್ಪಟ್ಟ ಕಾನಾನ್ ದೇಶದಲ್ಲಿರಲಿಲ್ಲ,
ಬದಲಾಗಿ ದೂರದ ಬಾಬೆಲಿನಲ್ಲಿ ಸೆರೆಯಲ್ಲಿದ್ದರು. ಈ ದೃಶ್ಯವನ್ನು ನೋಡಿದ
ಪ್ರವಾದಿಯಾದ ಯೆಹೆಜೈಲನು ಪರವಶನಾಗಿ ಅದರ ಮೇಲ್ಗಡೆ ಸಿಂಹಾಸನವನ್ನು
ಕಂಡನು.

ಯೆಶಾಯ 6:6-8 ಹಾಗೂ ಪ್ರಕಟನೆ ನಾಲ್ಕು ಮತ್ತು ಐದನೇ ಅಧ್ಯಾಯಗಳಲ್ಲಿ
ವಿವರಿಸಿರುವ ಸಿಂಹಾಸನದ ದರ್ಶನಗಳ ಪ್ರಮುಖವಾದ ಹೋಲಿಕೆಗಳನ್ನು ಗಮನಿಸಿ.
ನಾಲ್ಕು ಜೀವಿಗಳ ಆಕಾರಗಳ ಮುಂದಿನ ಮುಖಗಳು ಮನುಷ್ಯನದು, ಬಲಗಡೆಯದು
ಸಿಂಹ, ಎಡಗಡೆಯದು ಹೋರಿ ಮತ್ತು ಹಿಂದಿನ ಮುಖವು ಗರುಡಪಕ್ಷಿಯಂತಿದ್ದವು.
ಯೋಹಾನನು ಕಂಡ ದರ್ಶನದ ಜೀವಿಗಳ ಮುಖಗಳು ಇದೇ ರೀತಿಯಂತಿದ್ದ-
ವೆಂಬುದನ್ನು ಗಮನಿಸಿ.

ನಾಲ್ಕು ಮುಖಗಳುಳ್ಳ ನಿಗೂಢವಾದ ಈ ಜೀವಿಗಳನ್ನು ನಿರ್ದಿಷ್ಟವಾದ
ಹೆಸರಿನಿಂದ ಯೆಹೆಜೈಲನು ಆರಂಭದಲ್ಲಿ ತಿಳಿಸಿಲ್ಲ. ಆದರೆ ಯೆಹೆಜೈಲನು 10ನೇ
ಅಧ್ಯಾಯದಲ್ಲಿ ಇವುಗಳನ್ನು ಕೆರೂಬಿಗಳೆಂದು ಕರೆಯಲಾಗಿದೆ (10:14,15).
ಯೆಶಾಯನು ಕಂಡ ಸರಾಫಿಯರ ದರ್ಶನದಲ್ಲಿ ಉರಿಯುವ ಕೆಂಡಗಳೆಂದು
ತಿಳಿಸಲಾಗಿದೆ. ಇವು ಯೋಹಾನನು ಕಂಡ ದರ್ಶನದಲ್ಲಿ ತಿಳಿಸಿರುವ ಜೀವಿಗಳ
ಮುಖಗಳನ್ನು ಹೋಲುತ್ತವೆ.

ದೇವರ ಸಿಂಹಾಸನವನ್ನು ತೋರಿಸುವ ದೃಶ್ಯಗಳಲ್ಲಿ ಅದು ಹಳೆಯ
ಒಡಂಬಡಿಕೆಯ ಕೃಪಾಸನದ ಮೇಲೆ ಆಜ್ಞಾಶಾಸನಗಳನ್ನು ಇಟ್ಟಿರುವ ಮಂಜೂಷದ
ಮೇಲಣ ಎರಡು ಕೆರೂಬಿಗಳ ನಡುವೆ ಯೆಹೋವ ದೇವರು ಮೋಶೆಯ ಸಂಗಡ
ಮಾತಾಡುವಾಗ ಅಥವಾ ಯೆಶಾಯ ಮತ್ತು ಯೆಹೆಚ್ಚೇಲ ಪ್ರವಾದಿಗಳು ಕಂಡ
ಅದ್ಭುತ ದರ್ಶನಗಳಲ್ಲಿ ಕೆರೂಬಿಗಳು ಯಾವಾಗಲೂ ಅಲ್ಲಿರುವುದನ್ನು ಕಾಣಬಹುದು.
ದೇವರ ಸ್ವರೂಪದಲ್ಲಿ ಆತನ ಹೋಲಿಕೆಗೆ ತಕ್ಕಂತೆ ಉಂಟುಮಾಡಲ್ಪಟ್ಟ ಮಾನವರಾಗಲಿ
ಅಥವಾ ದೇವರ ವೈಭವವೂ, ಮಹಿಮೆಯೂ ಉಳ್ಳ ಸಿಂಹಾಸನದ ಬಳಿಯಲ್ಲಿರುವ
ಕೆರೂಬಿಯರಾಗಲಿ ಇಲ್ಲವೆ ದೇವದೂತರಾಗಲಿ- ದೇವರ ಸೃಷ್ಟಿಗಳೆಲ್ಲವೂ ಆತನ
ಮಹಿಮೆಯನ್ನು ಪ್ರತಿಫಲಿಸಬೇಕೆಂದು ರೂಪಿಸಲ್ಪಟ್ಟಿವೆ.

`ಸರ್ವಶಕ್ತನಾದ ದೇವರು ಪರಿಶುದ್ಧನು, ಪರಿಶುದ್ಧನು, ಪರಿಶುದ್ಧನು, ಯೆಹೆಜೈಲ
ಪ್ರವಾದಿಯು ಕಂಡ ಪರಿಶುದ್ಧತೆಗೆ ವ್ಯತಿರಿಕ್ತವಾಗಿ ಇದನ್ನು ಹೇಗೆ ಹೋಲಿಸಬಹುದು?`