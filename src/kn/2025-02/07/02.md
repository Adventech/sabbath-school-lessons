---
title:  ಇಗೋ, ನಾನಿದ್ದೇನೆ; ನನ್ನನ್ನು ಕಳುಹಿಸು
date:   11/05/2025
---

ಪ್ರವಾದಿಯಾದ ಯೆಶಾಯನು ಅದ್ಭುತವಾದ ದರ್ಶನದಲ್ಲಿ ಕರ್ತನು
ಉನ್ನತೋನ್ನತ ಸಿಂಹಾಸನದಲ್ಲಿ ಆಸೀನನಾಗಿರುವುದನ್ನು ಕಂಡನು. ಆಗ ಅವನಿಗೆ
ತಾನು ಎಂತಹ ಘೋರ ಪಾಪಿಯೆಂದು ತಿಳಿಯಿತು. ಆದುದರಿಂದ ಅವನು-
"ಅಯ್ಯೋ, ನನ್ನ ಗತಿಯನ್ನು ಏನು ಹೇಳಲಿ? ನಾಶವಾದೆನಲ್ಲಾ. ನಾನು ಹೊಲಸು
ತುಟಿಯವನು, ಹೊಲಸು ತುಟಿಯವರ ಮಧ್ಯದಲ್ಲಿ ವಾಸಿಸುವವನು, ಇಂತ ನನ್ನ
ಕಣ್ಣುಗಳು ರಾಜಾಧಿರಾಜನನ್ನು ಸೇನಾಧೀಶ್ವರನಾದ ಯೆಹೋವನನ್ನು ಕಂಡವು"
ಎಂದು ಉದ್ಗರಿಸಿದನು (ಯೆಶಾಯ 6:1,5), ದೇವರನ್ನು ನಾವು ಕಂಡರೂ ಸಹ
ನಮ್ಮಲ್ಲಿ ಇಂತದ್ದೇ ಭಾವನೆ ಉಂಟಾಗುತ್ತದೆ. ದೇವರ ಸನ್ನಿಧಾನದ ಪ್ರಭಾವದಲ್ಲಿ
ನಾವು ಕಳೆದುಹೋಗಿದ್ದೇವೆಂದು ಸಹಜವಾಗಿಯೇ ಅನಿಸುತ್ತದೆ. ಪ್ರವಾದಿಯಾದ
ಯೆಶಾಯನು ತನ್ನ ಜೀವಮಾನದಲ್ಲಿ ಇಂತಹ ಅದ್ಭುತ ದೃಶ್ಯವನ್ನು ಕಂಡಿರಲಿಲ್ಲ.

`ಯೆಶಾಯ 6:6-8ನೇ ವಚನಗಳನ್ನು ಓದಿರಿ, ಪಾಪದ ಕಾರಣದಿಂದ ತಾನು
ಎಂತಹ ದುರವಸ್ಥೆಯಲ್ಲಿ ಬಿದ್ದ ಮನುಷ್ಯನೆಂದು ಯೆಶಾಯನಿಗೆ ಗಿಳಿದಿತ್ತು. ಪಾಪದ
ಸಂಬಳ ಮರಣ. ಆದರೆ ಈ ಪಾಪದ ಪರಿಣಾಮವನ್ನು ನಾವು ಅನುಭವಿಸಬಾರದೆಂದು
ಪ್ರೀತಿಸ್ವರೂಪನಾದ ದೇವರು ನಮ್ಮನ್ನು ತನ್ನ ಬಳಿಗೆ ಸೇರಿಸಿಕೊಳ್ಳಲು ಬಯಸುತ್ತಾನೆ.
ಯೆಶಾಯನು ತನ್ನ ದರ್ಶನದಲ್ಲಿ ದೇವರ ಸಿಂಹಾಸನವನ್ನು ನೋಡಿದಿಂದಾದ
ಪರಿಣಾಮವೇನು? ಹಾಗೂ ಅದು ಯಾಕೆ ಪ್ರಾಮುಖ್ಯವಾಗಿದೆ?`

ಸೆರಾಫಿಯರಲ್ಲಿ ಒಬ್ಬನು ಅಂದರೆ ಅಗ್ನಿರೂಪನಾದ ದೂತನು ಯಜ್ಞವೇದಿಯಿಂದ
ಕೆಂಡವನ್ನು ತೆಗೆದು ಪ್ರವಾದಿಯಾದ ಯೆಶಾಯವ ತುಟಿಗಳಿಗೆ ಮುಟ್ಟಿಸಿದಾಗ,
ಅವನು ಪಾಪದಿಂದ ಶುದ್ದೀಕರಿಸಲ್ಪಟ್ಟನು. ಬಹುಶಃ ಇದು ದೇವಜನರಿಗಾಗಿ
ಮಧ್ಯಸ್ಥಿಕೆ ಪ್ರಾರ್ಥನೆ ಮಾಡುವ ಧೂಪವೇದಿಯಾಗಿರಬಹುದು (ಪ್ರಕಟನೆ 8:3,4).
ಅವನ ಪಾಪಗಳು ಕ್ಷಮಿಸಲ್ಪಟ್ಟ ಕಾರಣದಿಂದ ಈಗ ಅವನು ದೇವರ ಸನ್ನಿಧಾನದಲ್ಲಿ
ನಿಲ್ಲಲು ಯೋಗ್ಯನಾದನು. ಅದಕ್ಕಿಂತಲೂ ಹೆಚ್ಚಾಗಿ ಪ್ರವಾದಿಯಾದ ಯೆಶಾಯನು
ಈ ಲೋಕದಲ್ಲಿ ದೇವರನ್ನು ಪ್ರತಿನಿಧಿಸುವ ಸೇವಕನಾಗಿ ಅಪ್ಪಣೆ ಹೊಂದಿದನು.

ಸೆರಾಫ್‌ ಅಂದರೆ ಅಗ್ನಿರೂಪವುಳ್ಳವನು ಎಂದರ್ಥ. ಯೇಸುಸ್ವಾಮಿಯು
ಸ್ನಾನಿಕನಾದ ಯೋಹಾನನ ಬಗ್ಗೆ ತಿಳಿಸುತ್ತಾ- "ಯೋಹಾನನು ಉರಿಯುವ
ದೀಪದೋಪಾದಿಯಲ್ಲಿ ಪ್ರಕಾಶಿಸಿದನು. ಅವನು ಕೊಡುವ ಬೆಳಕಿನಲ್ಲಿ ಸ್ವಲ್ಪ ಕಾಲ
ವಿನೋದಗೊಳ್ಳುವುದಕ್ಕೆ ಮನಸ್ಸು ಮಾಡಿದಿರಿ" ಎಂದು ಹೇಳಿದನು (ಯೋಹಾನ
5:35), ಸ್ನಾನಿಕನಾದ ಯೋಹಾನನು ಸಹ ಪಾಪಿಯಾಗಿದ್ದು, ಅವನಿಗೂ ಸಹ
ಕ್ರಿಸ್ತನ ಕೃಪೆ ಮತ್ತು ರಕ್ಷಣೆಯ ಅಗತ್ಯವಿತ್ತು. ಅವನ ಸೇವೆಯು ಕೃಪೆ ಹಾಗೂ
ರಕ್ಷಣೆ ಕೊಡುವ ಏಕೈಕ ಕ್ರಿಸ್ತನನ್ನು ಸೂಚಿಸುತ್ತಿತ್ತು.

ಕ್ರಿಸ್ತನು ಈ ಲೋಕಕ್ಕೆ ತಂದೆಯಾದ ದೇವರ ಮಹಿಮೆಯನ್ನು ಪ್ರಚುರ ಪಡಿಸುವ
ಪರಿಪೂರ್ಣ ಪ್ರತಿನಿಧಿಯಾಗಿ ಬಂದನು ಹಾಗೂ ದೇವರು ಪಾಪಿಯಾದ ಒಬ್ಬ
ಪ್ರವಾದಿಯನ್ನು ಪರಲೋಕದ ಸರಾಫಿಯರಂತೆ ಕಾರ್ಯನಿರ್ವಹಿಸಲು ಕಳುಹಿಸಿದನು.

`ಪ್ರವಾದಿಯಾದ ಯೆಶಾಯನು ತನ್ನ ಪಾಪಗಳು ಶುದ್ಧಿಕರಿಸಲ್ಪಟ್ಟವು ಎಂದು
ತಿಳಿದ ನಂತರ - 'ಇಗೋ, ನಾನಿದ್ದೇನೆ; ನನ್ನನ್ನು ಕಳುಹಿಸು" ಎಂದು ಹೇಳಿದನು
(ಯೆಶಾಯ 6:8), ನಮ್ಮ ಪಾಪಗಳು ಕ್ರಿಸ್ತನ ರಕ್ತದಿಂದ ಶುದ್ಧಿಕರಿಸಲ್ಪಟ್ಟಾಗ,
ಯೆಶಾಯನಂತೆ ನಾವು ಹೇಗೆ ಪ್ರತಿಕ್ರಿಯೆ ನೀಡಬಹುದು?`