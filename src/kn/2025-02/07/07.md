---
title:  ಹೆಚ್ಚಿನ ಚಿಂತನೆ
date:   16/05/2025
---

ಶ್ರೀಮತಿ ವೈಟಮ್ಮನವರ "ದಿ ಗ್ರೇಟ್ ಕಾಂಟ್ರವರ್ಸಿ"
ಪುಸ್ತಕದಲ್ಲಿ 'ದಿ ಕಾಂಟ್ರೊವರ್ಸಿ ಎಂಡೆಡ್' ಎಂಬ ಅಧ್ಯಾಯ ಓದಿರಿ.

ಒಂದು ಕಾಲದಲ್ಲಿ ಪರಲೋಕದಲ್ಲಿ ರೆಕ್ಕೆ ತೆರೆದು ನೆರಳು ಕೊಡುವ
ಕೆರೂಬಿಯಾಗಿದ್ದ ಸೈತಾನನು ದೇವರ ಬಗ್ಗೆ ದೇವದೂತರಲ್ಲಿ ಅಪನಂಬಿಕೆ ಉಂಟು
ಮಾಡಲು ಪ್ರಯತ್ನಿಸಿದನು. ಅಹಂಕಾರ ಮತ್ತು ಸ್ವಯಂ ಪ್ರತಿಷ್ಠೆಯ
ಕಾರಣದಿಂದಾಗುವ ದುಷ್ಟತನದ ಪರಿಣಾಮವನ್ನು ಸಮಸ್ತ ವಿಶ್ವವು
ತಿಳಿದುಕೊಳ್ಳಬೇಕೆಂದು ದೇವರು ದಂಗೆಯೆದ್ದ ಸೈತಾನನು ಹಾಗೂ ಅವನ ದೂತರನ್ನು
ಸಹನೆಯಿಂದ ತಾಳಿಕೊಂಡನು. ಆದರೆ ಸೈತಾನನು ಮಾನವರನ್ನು ದೇವರ
ವಿರುದ್ಧವಾಗಿ ವಂಚನೆಯಿಂದ ಅವಿಧೇಯರಾಗುವಂತೆ ಮಾಡಿದನು. ಆದರೆ ಕ್ರಿಸ್ತನು
ಶಿಲುಬೆಯಲ್ಲಿ ಅವನನ್ನು ಸಂಪೂರ್ಣವಾಗಿ ಸೋಲಿಸಿ ಸೈತಾನನೊಂದಿಗೆ ಭೂಮಿಗೆ
ದೊಬ್ಬಲ್ಪಟ್ಟ ದೇವದೂತರ ಸ್ಥಾನವನ್ನು ಮಾನವರಿಗೆ ಕೊಡಲು ಖಚಿತಪಡಿಸಿದನು.
ಮುಂಬರುವ ಘಟನೆಗಳ ವರ್ಣನೆಯು ಲೂಸಿಫರನು ಪರಲೋಕದಿಂದ
ದೊಬ್ಬಲ್ಪಡುವುದಕ್ಕಿಂತಲೂ ಹೆಚ್ಚಿನ ರೀತಿಯಲ್ಲಿ ದೇವರ ಒಳ್ಳೆತನ ಹಾಗೂ ಪ್ರೀತಿಯನ್ನು
ಪ್ರಕಟಪಡಿಸುತ್ತವೆ. ಕೆಟ್ಟದ್ದು ಹಾಗೂ ಅದರಿಂದಾಗುವ ದುರಂತದ ಪರಿಣಾಮಗಳು
ಈ ಲೋಕದಲ್ಲಿರಬೇಕೆಂದು ದೇವರು ಎಂದು ಬಯಸಿರಲಿಲ್ಲ. ಆದರೆ ಇವು
ಸಂಪೂರ್ಣವಾಗಿ ಲೋಕದಿಂದ ನಿರ್ಮೂಲವಾದಾಗ, ಬೇರಾವ ರೀತಿಯಿಂದಲೂ
ಪ್ರಕಟವಾಗದಂತ ದೇವರ ಒಳ್ಳೇತನ ಹಾಗೂ ಪ್ರೀತಿಯು ಸಮಸ್ತ ವಿಶ್ವಕ್ಕೆ ತಿಳಿದು
ಬರುತ್ತದೆ.

ರಕ್ಷಿಸಲ್ಪಟ್ಟವರು ತನ್ನದೇ ಸ್ವರೂಪವನ್ನು ಪುನಃ ಪಡೆದುಕೊಂಡದ್ದನ್ನು ನೋಡಿದಾಗ,
ಅವರೆಲ್ಲರಲ್ಲೂ ಪರಿಪೂರ್ಣವಾದ ದೈವೀಕ ಹೋಲಿಕೆ ಕಂಡುಬರುತ್ತದೆ. ಆಗ
ಆತನು ತನ್ನ ಆತ್ಮವು ಅನುಭವಿಸಿದ ಶ್ರಮೆಯ ಫಲವನ್ನು ಕಂಡು ತೃಪ್ತನಾಗುವನು
(ಯೆಶಾಯ 53:11). ಆಗ ಆತನು ಮಹಾಸ್ವರದಲ್ಲಿ ನನ್ನ ರಕ್ತದಿಂದ
ಕಂಡುಕೊಂಡವರನ್ನು ನೋಡಿ! ಅವರು ಯುಗಯುಗಾಂತರಗಳವರೆಗೂ ನನ್ನೊಂದಿಗೆ
ವಾಸಿಸಬೇಕೆಂದು ನಾನು ಇಷ್ಟೆಲ್ಲಾ ಶ್ರಮೆ ಸಂಕಟ ಅನುಭವಿಸಿ ನನ್ನ ಪ್ರಾಣಕೊಟ್ಟೆನು"
ಎಂದು ಹೇಳುತ್ತಾನೆ. ಆಗ ರಕ್ಷಿಸಲ್ಪಟ್ಟವರು ಬಿಳಿಯ ವಸ್ತ್ರಗಳನ್ನು ಧರಿಸಿ ದೇವರ
ಸಿಂಹಾಸನದ ಮುಂದೆ ಮಹಾಶಬ್ದದಿಂದ "ವಧಿತನಾದ, ಕುರಿಯಾದಾತನು ಬಲ
ಐಶ್ವರ್ಯ, ಜ್ಞಾನ ಸಾಮರ್ಥ್ಯ, ಮಾನ ಪ್ರಭಾವ ಸ್ತೋತ್ರಗಳನ್ನು ಹೊಂದುವುದಕ್ಕೆ
ಯೋಗ್ಯನು” ಎಂದು ಹೇಳುತ್ತಾರೆ (ಪ್ರಕಟನೆ 5:12) "ದಿ ಗ್ರೇಟ್ ಕಾಂಟ್ರೊವರ್ಸಿ"
(ದಿ ಗ್ರೇಟ್ ಕಾಂಟ್ರವರ್ಸಿ ಪುಸ್ತಕದ, 671).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನಮ್ಮೆಲ್ಲಾ ಪಾಪ ದೋಷ, ದುಷ್ಟತನಗಳ ಕಾರಣದಿಂದ ನಾವು ಯಾವುದಕ್ಕೆ
ಅರ್ಹರಾಗಿದ್ದೆವು? ಹಾಗಿರುವಾಗ ನಮ್ಮ ಏಕೈಕ ನಿರೀಕ್ಷೆ ಏನು? ನಾವು
ಯಾಕೆ ಯೇಸುಕ್ರಿಸ್ತನನ್ನು ನಂಬುವುದರಿಂದ ದೊರಕುವ ದೇವರ ನೀತಿಯನ್ನು
ಹೊಂದಿಕೊಳ್ಳಬೇಕು? (ರೋಮಾಯ 3:22) ನಮಗೆ ಸುವಾರ್ತೆಯು ಯಾಕೆ
ಬೇಕಾಗಿದೆ?`

`ಸ್ನಾನಿಕನಾದ ಯೋಹಾನನು ಅಗ್ನಿರೂಪ ದೂತರಾದ ಸರಾಫಿಯರಂತೆ
ಸ್ವಲ್ಪ ಕಾಲ ಉರಿಯುವ ದೀಪದೋಪಾದಿಯಲ್ಲಿ ಪ್ರಕಾಶಿಸಿದನು (ಯೋಹಾನ
5:35), ಆತನು ಮೆಸ್ಪೀಯನ ಮೊದಲನೆ ಬರೋಣಕ್ಕಾಗಿ ಹಾದಿಯನ್ನು
ಸಿದ್ಧಪಡಿಸಿದನು? ಕೊನೆಯ ಕಾಲದಲ್ಲಿ ಜೀವಿಸುತ್ತಿರುವ ದೇವಜನರಾದ
ನಾವು ಹೇಗೆ ಇತರರನ್ನು ಕ್ರಿಸ್ತನ ಎರಡನೇ ಬರೋಣಕ್ಕಾಗಿ ಸಿದ್ಧ
ಪಡಿಸಬಹುದು?`