---
title:  ಹಾಲೂ, ಜೇನೂ ಹರಿಯುವ ದೇಶದಲ್ಲಿ ಬರಗಾಲ
date:   08/06/2025
---

ಲೋಕದಲ್ಲಿ ನಡೆಯುತ್ತಿರುವ ಅತ್ಯಾಚಾರ, ಅನಾಚಾರ, ಕೊಲೆ, ಸುಲಿಗೆ,
ಇವೆಲ್ಲವನ್ನು ನೋಡಿದಾಗ, ಕ್ರೈಸ್ತಧರ್ಮವನ್ನು
ಶೋಷಣೆ, ಬರಗಾಲ - ಟೀಕಿಸುವವರು ಕೆಲವು ನಿರ್ಧಾರಕ್ಕೆ ಬಂದಿದ್ದಾರೆ. ಅದೇನೆಂದರೆ-

- ದೇವರು ಅಸ್ತಿತ್ವದಲ್ಲಿಲ್ಲ.
- ಕೆಟ್ಟ ಘಟನೆಗಳು ನಡೆದಾಗ, ಮಧ್ಯಪ್ರವೇಶಿಸಿ ಅವುಗಳನ್ನು ತಡೆಗಟ್ಟಲು ದೇವರ ಕೈಯಲ್ಲಿ ಸಾಧ್ಯವಿಲ್ಲ, ಆತನು ದುರ್ಬಲನು
- ಮಾನವರಾದ ನಮಗೆ ದುಃಖ, ಸಂಕಟ, ವೇದನೆ ಸಂಭವಿಸಿದಾಗ ದೇವರು ಅದರ ಬಗ್ಗೆ ಗಮನಹರಿಸುವುದಿಲ್ಲ.

ಆದರೆ ಕ್ರೈಸ್ತಧರ್ಮ ಟೀಕಾಕಾರರ ಈ ಅಭಿಪ್ರಾಯವು ಸರಿಯಲ್ಲವೆಂಬುದಕ್ಕೆ
ಸತ್ಯವೇದದಲ್ಲಿ ಹೇರಳವಾದ ಉದಾಹರಣೆ ಹಾಗೂ ಸಾಕ್ಷಾಧಾರಗಳಿವೆ. ತನ್ನ
ವಿರುದ್ಧವಾಗಿ ದಂಗೆ ಎದ್ದವರು ಅದರ ಕೆಟ್ಟಪರಿಣಾಮಗಳನ್ನು ಎದುರಿಸುವಂತೆ
ದೇವರು ಸಮ್ಮತಿಸುವುದು ನಿಜ. ಆದರೆ ನಮ್ಮ ಆಯ್ಕೆಯ ಸ್ವಾತಂತ್ರಕ್ಕೆ ಧಕ್ಕೆ
ಬರದಂತೆ ದೇವರು ಯಾವಾಗಲೂ ನಮ್ಮೊಂದಿಗಿರುತ್ತಾನೆ ಹಾಗೂ ಮಾನವ
ಚರಿತ್ರೆಯಲ್ಲಿ ತನ್ನ ಕಾರ್ಯಮಾಡುತ್ತಿದ್ದಾನೆ. ಅಲ್ಲದೆ ಲೋಕದಲ್ಲಿರುವ ಪಾಪ
ಮತ್ತು ಕಷ್ಟಸಂಕಟಗಳ ಸಮಸ್ಯೆಗಳಿಗೆ ಖಂಡಿತವಾಗಿ ಒಂದು ಪರಿಹಾರ ನೀಡಿ
ಅವುಗಳನ್ನು ಕೊನೆಗಾಣಿಸುತ್ತಾನೆ. ರೂತಳ ಕಥೆಯು ಇದಕ್ಕೆ ಒಂದು
ಉದಾಹರಣೆಯಾಗಿದೆ.

`ರೂತಳು 1:1-5ನೇ ವಚನಗಳನ್ನು ಓದಿರಿ, ನವೋಮಿ ಹಾಗೂ ರೂತಳಿಗೆ
ಬಂದ ದುಃಖದಾಯಕ ಸಂಗತಿಗಳು ಯಾವುವು ಹಾಗೂ ಅವುಗಳಿಗೆ ಕಾರಣಗಳೇನು?
ಸಮಸ್ತ ಮಾನವ ಜನಾಂಗವು ಈಗ ಎದುರಿಸುತ್ತಿರುವ ಪರಿಸ್ಥಿತಿಯನ್ನು ಇದು ಹೇಗೆ
ಪ್ರತಿಫಲಿಸುತ್ತದೆ?`

ಯೆಹೂದಪ್ರಾಂತ್ಯದ ಬೆಲ್ಲೆಹೇಮಿನಲ್ಲಿ ಬರಗಾಲ ಬಂತೆಂದು ರೂತಳ ಪುಸ್ತಕವು
ಆರಂಭವಾಗುತ್ತದೆ. ಬೆಲ್ಲೆಹೇಮ್ ಎಂಬ ಹೆಸರಿಗೆ "ಆಹಾರವು ಸಮೃದ್ಧವಾಗಿರುವ
ಮನೆ" ಎಂದು ಹೆಸರು. ಇದು ಏದೆನ್ ತೋಟದಲ್ಲಿ ಯಾವುದೇ ಕೊರತೆಯಿಲ್ಲದೆ
ಸಮೃದ್ಧಿಯಾಗಿದ್ದ ಸಂಗತಿಯನ್ನು ನೆನಪಿಸುತ್ತದೆ. ದೇವರು ಆದಾಮ ಹವ್ವಳಿಗೆ -
"ನೀವು ತೋಟದಲ್ಲಿರುವ ಎಲ್ಲಾ ಮರಗಳ ಹಣ್ಣುಗಳನ್ನು ಯಥೇಚ್ಛವಾಗಿ
ತಿನ್ನಬಹುದು" ಎಂದು ಹೇಳಿದನು (ಆದಿಕಾಂಡ 2:16). ಅತ್ಯಂತ ಔದಾರ್ಯವುಳ್ಳ
ಸೃಷ್ಟಿಕರ್ತನ ಆರೈಕೆಯಲ್ಲಿ ಮಾನವ ಜನಾಂಗವು ಯಾವುದೇ ಕೊರತೆಯಿಲ್ಲದೆ
ಎಲ್ಲವೂ ಹೇರಳವಾಗಿರುವ ಸ್ಥಿತಿಯಲ್ಲಿ ತನ್ನ ಅಸ್ತಿತ್ವವನ್ನು ಆರಂಭಿಸಿತು. ಆದರೆ
ಆದಾಮನು ಪಾಪಮಾಡಿದ ಕಾರಣದಿಂದ ಭೂಮಿಯ ಮೇಲೆ ದೊರೆತನ ಮಾಡುತ್ತಿದ್ದ
ಅವನು (ಆದಿಕಾಂಡ 1:28) ಪಾಪದ ದಾಸನಾದನು. ದೇವರು ಆದಾಮನಿಗೆ
"ನೀನು ಮಣ್ಣಿಗೆ ತಿರುಗಿ ಸೇರುವ ತನಕ ಬೆವರಿಡುತ್ತಾ ಆಹಾರವನ್ನು
ಸಂಪಾದಿಸಬೇಕು.." ಎಂದು ಹೇಳಿದನು (ಆದಿಕಾಂಡ 3:19).

ನವೋಮಿಯಂತೆಯೇ ನಾವೂ ಸಹ ದೇವರು ಆರಂಭದಲ್ಲಿಯೇ ನಮಗೆ
ಕೊಡಲು ಯೋಜಿಸಿದ್ದ ಪಿತ್ರಾರ್ಜಿತ ಆಸ್ತಿಯ ವಾರಸುದಾರರಾಗುವ ಹಕ್ಕನ್ನು
ಕಳೆದುಕೊಂಡಿದ್ದೇವೆ. ಈ ಕಾರಣದಿಂದ ನಮ್ಮ ಜೀವನವು ಶ್ರಮದಾಯಕವಾಗಿದೆ.
ದೇವರು ಆದಾಮನಿಗೆ ಏದೆನ್ ತೋಟದ ವಾರಸುದಾರಿಕೆಯನ್ನು ಶರತ್ತಿನೊಂದಿಗೆ
ಒಂದು ಉಡುಗೊರೆಯಾಗಿ ಕೊಟ್ಟಿದ್ದನು. ದೇವರಿಗೆ ವಿರುದ್ಧವಾಗಿ ದಂಗೆ ಏಳಲು
ಮನುಷ್ಯರಿಗೆ ಮುಕ್ತವಾದ ಸ್ವಾತಂತ್ರ್ಯವಿತ್ತು. ಆದರೆ ಅವರು ಆ ರೀತಿ ಮಾಡಿದಲ್ಲಿ,
ತಮ್ಮ ಯೋಗಕ್ಷೇಮದ ಜವಾಬ್ದಾರಿಯನ್ನು ತಾವೇ ನೋಡಿಕೊಳ್ಳಬೇಕಾಗಿತ್ತು.
ಸ್ವಾರ್ಥಿಗಳಾದ ಮನುಷ್ಯರು ಇರುವಂತ ಅಲ್ಪ ಸಂಪನ್ಮೂಲಕ್ಕಾಗಿ ತಮ್ಮಲ್ಲಿಯೇ
ಬಡಿದಾಡುತ್ತಿದ್ದಾರೆ. ಇದು ಜಗತ್ತಿನಲ್ಲಿ ಕಷ್ಟಸಂಕಟಗಳು ಹೆಚ್ಚುವುದಕ್ಕೆ ಕಾರಣವಾಗಿದೆ.

ಪಾಪದಿಂದ ಈ ಲೋಕದಲ್ಲಿ ಉಂಟಾಗುತ್ತಿರುವ ದುರಂತವನ್ನು ವರ್ಣಿಸಲು
ಸಾಧ್ಯವಿಲ್ಲ. ಭೂಮಿಯು ಹೇರಳವಾದ ರೀತಿಯಲ್ಲಿ ಫಲಕೊಡುತ್ತಿದೆ. ಇದು ದೇವರು
ನಮ್ಮ ಮೇಲಿಟ್ಟಿರುವ ಪ್ರೀತಿಗೆ ಸಾಕ್ಷಾಧಾರವಾಗಿದೆ. ಮಾನವರ ದುರಾಶೆ ಹಾಗೂ
ಪಾಪದಿಂದಾದ ವಿನಾಶಕಾರಿ ಪರಿಣಾಮಗಳ ಕಾರಣದಿಂದ ದೇವರು ಆದಿಯಲ್ಲಿ
ಮನುಷ್ಯರನ್ನು ಸೃಷ್ಟಿಸಿ ಅವರಿಗೆ ಭೂಮಿಯಲ್ಲಿರುವ ಎಲ್ಲಾ ಜೀವಿಗಳ ಮೇಲೆ
ದೊರೆತನ ಮಾಡಿರಿ ಎಂದು ಹೇಳಿದನು. ಆದರೆ ಈಗ ಮಾನವರ ದುರಾಶೆ
ಮತ್ತು ಪಾಪದಿಂದಾದ ವಿನಾಶಕಾರಿ ಪರಿಣಾಮಗಳ ಕಾರಣದಿಂದ ಇದಕ್ಕೆ
ವ್ಯತಿರಿಕ್ತವಾಗಿ ಲೋಕವು ನಮ್ಮ ಮೇಲೆ ದೊರೆತನ ಮಾಡುವಂತೆ ನೋಡುತ್ತಿದೆ.
ಆದರೆ ದೇವರು ಎಲ್ಲವನ್ನೂ ಮುಂದೆ ಒಂದುದಿನ ಇದೆಲ್ಲವನ್ನೂ
ಅಂತ್ಯಗೊಳಿಸಲಿದ್ದಾನೆ.

`ಈ ಲೋಕದಲ್ಲಿ ಪಾಪ ಮತ್ತು ಮರಣವು ಆರುಸಾವಿರ ವರುಷಗಳಿಂದ ಇದೆ.
ಆದಾಗ್ಯೂ ನಮ್ಮ ಲೋಕವು ದೇವರ ಅದ್ಭುತವಾದ ಮತ್ತು ಆತನ ಸೃಷ್ಟಿ ಮಾಡುವ
ಸಾಮರ್ಥ್ಯವನ್ನು ಹೇಗೆ ಪ್ರಕಟಪಡಿಸುತ್ತಿದೆ?`