---
title:  ವಿಮೋಚಕನಾದ ಬೋವಜನು
date:   10/06/2025
---

ಬೋವಜನು ರೂತಳನ್ನು ಬಹಳವಾಗಿ ಪ್ರೀತಿಸಿ ಅವಳನ್ನು ಮದುವೆ
ಮಾಡಿಕೊಳ್ಳಬೇಕೆಂದು ಅಪೇಕ್ಷಿಸಿದ್ದನು. ಆದರೆ ಅದಕ್ಕೆ ಒಂದು ಮುಖ್ಯವಾದ
ಅಡ್ಡಿಯಿತ್ತು. ಬೋವಜನಗಿಂತಲೂ ಹೆಚ್ಚು ಸಮೀಪ ಬಂಧು ಒಬ್ಬನಿದ್ದನು. ಅವನಿಗೂ
ಸಹ ರೂತಳು ಮತ್ತು ಅವಳ ಹೊಲದ ಮೇಲೆ ಹಕ್ಕಿತ್ತು. ಬೋವಜನು ಒಂದು
ರೀತಿಯಲ್ಲಿ ನಮ್ಮನ್ನು ವಿಮೋಚಕನಾದ ಕ್ರಿಸ್ತನಂತಿದ್ದಾನೆಂದು ನಾವು ತಿಳಿದಲ್ಲಿ ಈ
ಪರಿಸ್ಥಿತಿಯು ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟದ ಪ್ರಮುಖ
ವಿಷಯವನ್ನು ತಿಳಿಸುತ್ತದೆ. ಅದೇನೆಂದರೆ ಕ್ರಿಸ್ತನು ನಮ್ಮನ್ನು ಪ್ರೀತಿಸಿ ತನ್ನ
ಮದಲಗಿತ್ತಿಯನ್ನಾಗಿ ಮಾಡಿಕೊಳ್ಳಬೇಕೆಂದು ಅಪೇಕ್ಷಿಸುತ್ತಾನೆ.

ಆದರೆ ಸೈತಾನನು ಮಾನವರಾದ ನಮ್ಮ ಮೇಲೆ ತನ್ನ ಹಕ್ಕನ್ನು ಪ್ರತಿಪಾದಿಸಲು
ಪ್ರಯತ್ನಿಸುತ್ತಿದ್ದಾನೆಂಬ ಬಗ್ಗೆ ಕೆಳಗಿನ ವಾಕ್ಯಗಳು ನಮಗೇನು ತಿಳಿಸುತ್ತವೆ? ಯೋಬನು
1:6-11; ಮತ್ತಾಯ 4:8); ಸೈತಾನನು ಒಂದಾನೊಂದು ದಿನ ಯೆಹೋವನ
ಸನ್ನಿಧಿಯಲ್ಲಿ ಕಾಣಿಸಿಕೊಂಡು, ತಾನು ಭೂಲೋಕದಲ್ಲಿ ಸಂಚರಿಸುತ್ತಾ ಅಲ್ಲಲ್ಲಿ
ತಿರುಗುತ್ತಾ ಇದ್ದು ಬಂದೆನು ಎಂದು ದೇವರಿಗೆ ಹೇಳುತ್ತಾನೆ (ಯೋಬನು 1:7).
ಯೆಹೋವದೇವರು ಅವನಿಗೆ ನೀತಿವಂತನಾದ ನನ್ನ ದಾಸನಾದ ಯೋಬನನ್ನು
ಗಮನಿಸಿದ್ದೀಯಾ? ಎಂದು ಕೇಳಿದನು. ಅದಕ್ಕೆ ಸೈತಾನನು ದೇವರಿಗೆ ವಾಸ್ತವವಾಗಿ
ಯೋಬನು ನಿನ್ನ ಮೇಲೆ ನಂಬಿಕೆಯಿಟ್ಟಿಲ್ಲಾ. ನೀನು ಅವನು ಕೈಹಾಕಿದ ಕೆಲಸವನ್ನೆಲ್ಲಾ
ಸಫಲಪಡಿಸಿದ್ದೀ. ಈ ಕಾರಣದಿಂದ ಯೋಬನು ನಿನ್ನಲ್ಲಿ ಭಯಭಕ್ತಿ ಇಟ್ಟಿದ್ದಾನೆ.
ನೀನು ಅವನಿಗೆ ಒಳ್ಳೆಯವನಾಗಿದ್ದೀ, ಆದರೆ ಅವನ ಸ್ವತ್ತನ್ನು ನಾಶಮಾಡು, ಆಗ
ಯೋಬನು ಯಾರ ಮೇಲೆ ತನ್ನ ನಿಷ್ಠೆ ಇಟ್ಟಿದ್ದಾನೆಂಬುದು ತಿಳಿಯುತ್ತದೆ ಎಂದು
ಹೇಳಿದನು.

ಮೋಶೆಯು ಮರಣಹೊಂದಿದಾಗ, ದೇವರು ಅವನನ್ನು ಸಮಾಧಿ ಮಾಡಿದನು
(ಧರ್ಮೋಪದೇಶಕಾಂಡ 34:6). ಆದರೆ ಅವನನ್ನು ದೇವರು ಪುನರುತ್ಥಾನ-
ಗೊಳಿಸಿದನು (ಯೂದನು 1:9). ಇದರ ಬಗ್ಗೆ ಹೆಚ್ಚಿನ ವಿವರಣೆ ತಿಳಿದಿಲ್ಲವಾದರೂ,
ಸೈತಾನನು ಮೋಶೆಯ ಶವದ ವಿಷಯದಲ್ಲಿ ಮೀಕಾಯೇಲನಾದ ಕ್ರಿಸ್ತನೊಂದಿಗೆ
ವಾಗ್ವಾದ ಮಾಡಿದನು. ಇದರಿಂದ ಮೋಶೆಯೂ ಸಹ ಬಂಡೆಯನ್ನು ಎರಡು
ಸಾರಿ ಹೊಡೆಯುವುದರ ಮೂಲಕ (ಅರಣ್ಯಕಾಂಡ 20:10,11) ದೇವರಿಗೆ
ವಿರುದ್ಧವಾಗಿ ಪಾಪ ಮಾಡಿದನು. ಈ ಕಾರಣದಿಂದ ಅವನು ಪುನರುತ್ಥಾನ-
ಗೊಳ್ಳುವುದಕ್ಕೆ ಯೋಗ್ಯನಲ್ಲ. ಅವನು ನನಗೆ ಸೇರಿದವನೆಂದು ಸೈತಾನನು ಮೋಶೆಯ
ಶವದ ಮೇಲೆ ಹಕ್ಕು ಸಾಧಿಸಲು ಕ್ರಿಸ್ತನೊಂದಿಗೆ ವಾಗ್ದಾನ ಮಾಡಿದನು. ಮೋಶೆಯನ್ನು
ದೇವರು ಪುನರುತ್ಥಾನಗೊಳಿಸಿದ ಕಾರಣದಿಂದಲೇ ಅವನು ಯೇಸುವು ಬೆಟ್ಟದಲ್ಲಿ
ಪ್ರಕಾಶಮಾನ ರೂಪ ಧರಿಸಿದಾಗ, ಎಲೀಯನೊಂದಿಗೆ ಕಾಣಿಸಿಕೊಂಡನು (ಮತ್ತಾಯ
17:3).

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು "ಪೇಟಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್"
ಪುಸ್ತಕದ 478ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ:

"ಅದೇ ಮೊದಲನೆ ಬಾರಿಗೆ ಕ್ರಿಸ್ತನು ಸತ್ತವನೊಬ್ಬನಿಗೆ ಜೀವಕೊಡುವುದಕ್ಕಿದ್ದನು.
ಜೀವದಾಯಕನೂ, ಪುನರುತ್ಥಾನವೂ ಎಂದು ಹೇಳಿದ ಕ್ರಿಸ್ತನು ತನ್ನ ದೂತರೊಂದಿಗೆ
ಮೋಶೆಯ ಸಮಾಧಿಯ ಬಳಿಗೆ ಬಂದಾಗ, ಸೈತಾನನಿಗೆ ತನ್ನ ಅಧಿಕಾರದ ಬಗ್ಗೆ
ಭಯವಾಯಿತು. ತನ್ನ ಕೆಟ್ಟದೂತರೊಂದಿಗೆ ಅವನು ಮೋಶೆಯು ತನಗೆ
ಸೇರಿದವನೆಂದು ಕ್ರಿಸ್ತನೊಂದಿಗೆ ವಾಗ್ವಾದ ಮಾಡಿ, ಮೋಶೆಯೂ ಸಹ
ದೇವರಾಜ್ಞೆಗಳನ್ನು ಕೈಕೊಂಡು ನಡೆಯಲು ಸಾಧ್ಯವಾಗಲಿಲ್ಲವೆಂದು ಕೊಚ್ಚಿಕೊಂಡನು.
ಯೆಹೋವದೇವರಿಗೆ ಸಲ್ಲಬೇಕಾಗಿದ್ದ ಗೌರವವನ್ನು ತಾನು ತೆಗೆದುಕೊಂಡು,
ಆಜ್ಞೆಯನ್ನು ಉಲ್ಲಂಘಿಸಿದ ಕಾರಣದಿಂದ ಮೋಶೆಯು ತನಗೆ ಸೇರಿದವನೆಂದು
ಸೈತಾನನು ತನ್ನ ಹಕ್ಕು ಸಾಧಿಸಲು ಪ್ರಯತ್ನಿಸಿದನು". ಆದರೆ ಕ್ರಿಸ್ತನು ಸೈತಾನನ
ಆಪಾದನೆಗಳನ್ನು ತಿರಸ್ಕರಿಸಿ ಮೋಶೆಯನ್ನು ಪುನರುತ್ಥಾನಗೊಳಿಸಿ ಪರಲೋಕಕ್ಕೆ
ಕರೆದೊಯ್ದನು.

ಬೋವಜನು ಬೆಲ್ಲೆಹೇಮಿನ ಊರುಬಾಗಿಲಿನಲ್ಲಿ ಕೂತುಕೊಂಡನು (ರೂತಳು
4:1-12). ಇದೇ ಬೆಲ್ಲೆಹೇಮಿನಲ್ಲಿ ಕ್ರಿಸ್ತನು ನಮ್ಮ ಸಮೀಪ ಬಂಧುವಾಗಿ ಹುಟ್ಟಲಿದ್ದನು.
ಊರ ಹಿರಿಯರೂ ಸಹ ಬೋವಜನು ಕರೆದಾಗ ಬಂದು ಅವನೊಂದಿಗೆ
ಕೂತುಕೊಂಡರು. ಅಲ್ಲಿ ಬೋವಜನು ರೂತಳನ್ನು ಮದುವೆಯಾಗುವುದನ್ನು ದೃಢ
ಪಡಿಸುವುದಕ್ಕಾಗಿ ಇನ್ನೊಬ್ಬ ಸಮೀಪ ಬಂಧುವಿನ ಕೆರಗಳನ್ನು ತೆಗೆದುಕೊಂಡನು.

ಪುರಾತನಕಾಲದಲ್ಲಿ ಊರ ಬಾಗಿಲಿನಲ್ಲಿ ಯಾವುದೇ ಪ್ರಕರಣಗಳು,
ಇತ್ಯರ್ಥವಾಗುತ್ತಿದ್ದವು. ಇಂದು ಒಂದು ರೀತಿಯ ನ್ಯಾಯಾಲಯವಾಗಿತ್ತು.
ನಿರ್ಣಾಯಕವಾದ ಈ ಅಂಶವನ್ನು ನಾವು ಮರೆಯಬಾರದು. ನ್ಯಾಯತೀರ್ಪು
ಪರಾತ್ಪರನ ಭಕ್ತರ ಪರವಾಗಿ ಆಗುವುದೆಂಬುದನ್ನು ನಾವು ನೆನಪಿನಲ್ಲಿಡಬೇಕು.
ಯಾಕೆಂದರೆ ಬೋವಜನು ತನ್ನ ಭಾವಿಪತ್ನಿಗೆ ಕೊಟ್ಟಂತೆ, ಕ್ರಿಸ್ತನೂ ಸಹ ನಮಗಾಗಿ
ಅಮೂಲ್ಯವಾದ ಕ್ರಯಕೊಟ್ಟಿದ್ದಾನೆ.