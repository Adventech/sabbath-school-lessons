---
title:  ಹಾಮಾನನು ಮತ್ತು ಸೈತಾನನು
date:   11/06/2025
---

ಹಾಮಾನನೆಂಬ ದುಷ್ಟನು ಪದವಿ ಹಾಗೂ ಅಧಿಕಾರದಾಹಿಯಾಗಿದ್ದನೆಂದು
ಎಸ್ತೇರಳ ಕಥೆಯಲ್ಲಿ ತಿಳಿದುಬರುತ್ತದೆ. ಅಹಷೋರೋಷ ರಾಜನು ಹಾಮಾನನನ್ನು
ಪದವಿಯಲ್ಲಿ ಹೆಚ್ಚಿಸಿ ಅವನಿಗೆ ದೊಡ್ಡ ಅಧಿಕಾರವನ್ನು ಕೊಟ್ಟು ತನ್ನ ಒಡೋಲಗದ
ಎಲ್ಲಾ ಸರದಾರದಲ್ಲಿ ಅವನಿಗೆ ಪ್ರಥಮಾಸನ ಕೊಟ್ಟನು (ಎಸ್ತೇರಳು 3:1).

ಯೆಹೆಚ್ಚೇಲನು 28:28:11-15 ಹಾಗೂ ಯೆಶಾಯ 14:12-15ನೇ ವಚನಗಳಲ್ಲಿ
ಲೂಸಿಫರನ ಬಗ್ಗೆ ತಿಳಿಸಿರುವುದಕ್ಕೂ, ದೇವಜನರ ವಿರೋಧಿಯಾದ ಹಾಮಾನನಿಗೂ
ಕೆಲವು ಹೋಲಿಕೆಗಳನ್ನು ಕಾಣಬಹುದು. ಯೇಸುಕ್ರಿಸ್ತನನ್ನು ಶೋಧಿಸುವ ಕಥೆಯಲ್ಲಿ
ಸೈತಾನನ ದುರುದ್ದೇಶವೇನೆಂದು ನಾವು ತಿಳಿಯಬಹುದು. ಅವನು ಯೇಸುವನ್ನು
ಒಂದು ಎತ್ತರವಾದ ಸ್ಥಳಕ್ಕೆ ಕರೆದುಕೊಂಡು ಹೋಗಿ ಜಗತ್ತಿನ ಎಲ್ಲಾ ರಾಜ್ಯಗಳನ್ನು
ಅವುಗಳ ವೈಭವವನ್ನೂ ಆತನಿಗೆ ತೋರಿಸಿದನು (ಮತ್ತಾಯ 4:8-11). ಕ್ರಿಸ್ತನು
ಸೃಷ್ಟಿಕರ್ತನಾಗಿರುವುದರಿಂದ ಈ ಲೋಕವು ನ್ಯಾಯಸಮ್ಮತವಾಗಿ ಆತನಿಗೆ ಸೇರಿದೆ.
ಆತನು ನಮ್ಮನ್ನು ಪಾಪದಿಂದ ಬಿಡುಗಡೆಗೊಳಿಸುವುದಕ್ಕಾಗಿ ಈ ಲೋಕಕ್ಕೆ ಬಂದನು.
ಯೇಸುವು ನಮ್ಮ ಸಮೀಪ ಬಂಧುವಾಗಿರುವ ವಿಮೋಚಕನಾಗಿದ್ದು,
ಅತ್ಯಮೂಲ್ಯವಾದ ತನ್ನ ಪ್ರಾಣವನ್ನು ಈಡಾಗಿಕೊಡುವುದರ ಮೂಲಕ ನಮ್ಮನ್ನು
ಬಿಡುಗಡೆಗೊಳಿಸಿದನು.

ಸೈತಾನನು ಅಧಿಕಾರದಾಹಿಯಾಗಿದ್ದು, ಸಮಸ್ತ ಲೋಕವು ತನಗೆ ಅಡ್ಡಬಿದ್ದು
ನಮಸ್ಕರಿಸಬೇಕೆಂದು ಅಪೇಕ್ಷಿಸುತ್ತಾನೆ. ಅವನ ವಂಚನೆಯ ಕಾರ್ಯದಿಂದ ಅನೇಕರು
ಆಶ್ಚರ್ಯಪಟ್ಟು ಮರುಳುಗೊಳ್ಳುತ್ತಾರೆ ಹಾಗೂ ಮೃಗವನ್ನು ಅನುಸರಿಸುತ್ತಾರೆ (ಪ್ರಕಟನೆ
13:3,4). ಆದರೆ ದೇವರಾಜ್ಞೆಗಳಿಗೆ ವಿಧೇಯರಾದ ಜನರು ಸೈತಾನನಿಗೆ ನಮಸ್ಕರಿಸಲು
ನಿರಾಕರಿಸುತ್ತಾರೆ. ಅವರ ಮೇಲೆ ಆತನು ತನ್ನ ಬಲಪ್ರಯೋಗ ಮಾಡುತ್ತಾನೆ.

ದೇವರಿಂದ ಆರಿಸಲ್ಪಟ್ಟ ಯೆಹೂದ್ಯನಾಗಿದ್ದ ಮೊರ್ದೆಕೈ ಹಾಮಾನನ ಮುಂದೆ
ಎದ್ದು ನಿಲ್ಲಲೂ ಇಲ್ಲ ಮತ್ತು ಅವನಿಗೆ ಸಾಷ್ಟಾಂಗ ನಮಸ್ಕಾರ ಮಾಡಲೂ ಇಲ್ಲ.
ಇದರಿಂದ ಹಾಮಾನನು ಮೊರ್ದೇಕ್ಕೆ ವಿರುದ್ಧವಾಗಿ ಕೋಪಾವೇಶವುಳ್ಳವನಾಗಿ
ಅವನನ್ನು ಮಾತ್ರವಲ್ಲ, (ಎಸ್ತೇರಳು 3:5,6), ಎಲ್ಲಾ ಯೆಹೂದ್ಯರನ್ನೂ ಸಹ
ನಾಶಮಾಡಬೇಕೆಂದು ನಿರ್ಧರಿಸಿದನು.

`ಎಸ್ತೇರಳು 3:1-14; ಪ್ರಕಟನೆ 12:14-17 ಹಾಗೂ 13:15ನೇ ವಚನಗಳನ್ನು
ಓದಿರಿ, ಈ ವಾಕ್ಯಗಳಲ್ಲಿ ಕಂಡುಬರುವ ಹೋಲಿಕೆಗಳೇನು? ಯೋಹಾನನು ಮಾಡುವ
ದೇವರ ಉಳಿದ ಸಭೆಯ ವರ್ಣನೆಯು, ಹಾಮಾನನು ದೇವಜನರನ್ನು ವಿವರಿಸುವ
ವರ್ಣನೆಯೊಂದಿಗೆ ಹೇಗೆ ಹೋಲಿಕೆಯಾಗಿದೆ?`

ಈ ಲೋಕವು ತನಗೆ ಸೇರಿದೆಂದು ಸೈತಾನನು ಹಕ್ಕಿನಿಂದ ಹೇಳಿಕೊಳ್ಳುತ್ತಾನೆ.
ಆದರೆ ದೇವರಾಜ್ಞೆಗಳನ್ನು ಕೈಕೊಂಡು, ಆತನಿಗೆ ನಿಷ್ಠರಾಗಿರುವ ಜನರ ಇರುವಿಕೆಯು,
ಅವನ ಹಕ್ಕಿನ ಹೇಳಿಕೆಯನ್ನು ನಿರಾಕರಿಸುತ್ತದೆ.

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು 'ಸೈನ್ಸ್ ಆಫ್ ದಿ ಟೈಮ್ಸ್' ಪತ್ರಿಕೆಯ
ಫೆಬ್ರವರಿ 22, 1910ರ ಸಂಚಿಕೆಯಲ್ಲಿ ಹೀಗೆ ತಿಳಿಸುತ್ತಾರೆ:

"ಕ್ರೈಸ್ತ ದೇಶಗಳಾದ್ಯಂತ ಭಾನುವಾರಾಚರಣೆಯು ಕಡ್ಡಾಯವಾಗಿ ಜಾರಿಗೆ ಬರಲಿದೆ.
ಆಗ ದೇವರ ದಿನವು ಏಳನೇ ದಿನದ ಸಬ್ಬತ್ತೋ ಅಥವಾ ವಾರದ ಮೊದಲನೆಯ
ದಿನವೋ ಎಂಬ ಅಂಶದ ವಿಷಯದಲ್ಲಿ ಸಂಘರ್ಷ ಆರಂಭವಾಗುತ್ತದೆ. ಲೋಕದಲ್ಲಿ
ಹೆಚ್ಚಿನವರು ವಾರದ ಮೊದಲನೆ ದಿನದಲ್ಲಿ ಸಭೆಯಲ್ಲಿ ಕೂಡುತ್ತಾರೆ. ಆದರೆ
ಉಳಿದ ಸಭೆಗೆ ಸೇರಿದ ಕಡಿಮೆ ಸಂಖ್ಯೆಯಲ್ಲಿರುವವರು ಇದಕ್ಕೆ ನಿರಾಕರಿಸುವುದರಿಂದ,
ಅವರು ಸಮಸ್ತ ಲೋಕದ ವಿರೋಧತೆ ಎದುರಿಸುತ್ತಾರೆ. ಅಲ್ಲದೆ ಸಬ್ಬತ್ತಿನಲ್ಲಿ
ದೇವರಾಧನೆ ಮಾಡುವವರು ಇತರರ ಅಪಹಾಸ್ಯ, ನಿಂದನೆಗೆ ಗುರಿಯಾಗುತ್ತಾರೆ
ಹಾಗೂ ಅವರನ್ನು ನೋಡಿ ಜನರು ಅಸಹ್ಯಪಡುತ್ತಾರೆ".

`ನಮ್ಮ ನಂಬಿಕೆಯನ್ನು ಪರೀಕ್ಷಿಸುವ ಚಿಕ್ಕ ವಿಷಯಗಳ ಬಗ್ಗೆ ಯೋಚಿಸಿ. ಈ ಚಿಕ್ಕ
ವಿಷಯಗಳಿಗೆ ನೀವು ರಾಜಿಯಾಗಿ ಕ್ರಿಸ್ತನ ಮೇಲಣ ನಂಬಿಕೆ ಬಿಟ್ಟು ಕೊಟ್ಟಲ್ಲಿ, ಕಠಿಣ
ಪರೀಕ್ಷೆಗಳು ಬಂದಾಗ ಏನು ಮಾಡುವಿರಿ?`