---
title:  ಪ್ರತಿಮೆಯನ್ನು ಪೂಜಿಸುವುದು
date:   16/06/2025
---

ರಾಜನಾದ ನೆಬೂಕದ್ದೇಚರನು ಕಂಡ ಅದ್ಭುತ ಪ್ರತಿಮೆಯ ಕನಸಿನ ಅರ್ಥವನ್ನು
ದಾನಿಯೇಲನು ಮಾತ್ರ ವಿವರಿಸಲು ಸಾಧ್ಯವಾಯಿತು. ಇದರಿಂದ ರಾಜನು ಪ್ರವಾದಿಗೂ
ಮತ್ತು ದೇವರಿಗೂ ಕೃತಜ್ಞತೆ ತೋರಿಸಿದನು (ದಾನಿಯೇಲನು 2:46-48). ಆದರೆ
ಅವನ ಈ ಸ್ವಾಮಿನಿಷ್ಠೆ ಬಹಳ ಕಾಲ ಉಳಿಯಲಿಲ್ಲ.

`ದಾನಿಯೇಲನು 3:1-12ನೇ ವಚನಗಳನ್ನು ಓದಿರಿ. ನೆಬೂಕಚರನು ಮಾಡಿಸಿದ
ಪ್ರತಿಮೆಯು ಸಂಪೂರ್ಣವಾಗಿ ಬಂಗಾರವಾಗಿರುವುದರ ಪ್ರಾಮುಖ್ಯತೆ ಏನು? ಎಲ್ಲರೂ
ಅದಕ್ಕೆ ಅಡ್ಡಬಿದ್ದು ನಮಸ್ಕರಿಸಬೇಕೆಂದು ಅವನು ಯಾಕೆ ಆಜ್ಞೆ ಮಾಡಿದನು?`

ನೆಬೂಕಚರನು ಕಂಡ ಕನಸಿನ ಅದ್ಭುತ ಪ್ರತಿಮೆಯ ತಲೆ ಮಾತ್ರ
ಬಂಗಾರವಾಗಿತ್ತು. ಆದರೆ ಅವನು ದೇವರ ಸಂದೇಶಕ್ಕೆ ವಿರುದ್ಧವಾಗಿ ಒಂದು
ಪ್ರತಿಮೆಯನ್ನು ಸಂಪೂರ್ಣವಾಗಿ ಬಂಗಾರದಲ್ಲಿಯೇ ಮಾಡಿಸಿದನು. ಅದರ
ಉದ್ದೇಶವೇನು? ಬಾಬೆಲ್ ಸಾಮ್ರಾಜ್ಯವು ನಿರಂತರವಾಗಿ ರಾಜ್ಯವಾಳಬೇಕು ಹಾಗೂ
ತಾನು ಯಾವಾಗಲೂ ರಾಜನಾಗಿರಬೇಕೆಂಬುದು ಅವನ ಉದ್ದೇಶವಾಗಿತ್ತು.
ಸಾಮ್ರಾಜ್ಯದ ಉದಯ ಹಾಗೂ ಅದರ ಪತನ ಇವೆಲ್ಲವೂ ದೇವರ ಇಚ್ಛೆಗೂ
ಆತನ ಸಾರ್ವಭೌಮತ್ವಕ್ಕೂ ಒಳಪಟ್ಟಿದೆ ಎಂದು ನೆಬೂಕಚರನು ಕಂಡ ಅದ್ಭುತ
ಪ್ರತಿಮೆಯ ಕನಸಿನ ಅರ್ಥವನ್ನು ದಾನಿಯೇಲನು ರಾಜನಿಗೆ ತಿಳಿಸುತ್ತಾನೆ. ಆದರೆ
ಅದಕ್ಕೆ ವ್ಯತಿರಿಕ್ತವಾಗಿ ತನ್ನದೇ ಸ್ವಯಮಾಧಿಕಾರ (Self-Determination).
ಯಾವಾಗಲೂ ಇರಬೇಕೆಂಬ ನೆಬೂಕಚರನ ದುರಾಶೆಯು ಎಷ್ಟೊಂದು
ಶೀಘ್ರವಾಗಿ ಅವನನ್ನು ಸತ್ಯದಿಂದ ದೂರಮಾಡಿತು. ಇಂತಹ ಬಯಕೆಯು ಕ್ರಿಸ್ತನು
ಮತ್ತು ಸೈತಾನನ ನಡುವಣ ಮಹಾಹೋರಾಟದ ಬಗ್ಗೆಯೂ ನಮ್ಮಲ್ಲಿ ಇಂತದ್ದೇ
ಭಾವನೆ ಹುಟ್ಟಿಸುತ್ತದೆ.

ಪರಲೋಕದಲ್ಲಿ ಲೂಸಿಫರನು ಮಹತ್ವಾಕಾಂಕ್ಷಿಯೂ, ಸ್ವಪ್ರತಿಷ್ಠೆ, ತಾನೇ
ಎಲ್ಲರಿಗಿಂತಲೂ ಮಿಗಿಲಾದವನೆಂಬ ಸೊಕ್ಕು, ಮತ್ತು ದೇವರಿಗೆ ವಿರುದ್ಧವಾಗಿ
ಎದುರು ಬೀಳುವಂತ ಅಹಂಕಾರಿಯೂ ಆಗಿದ್ದನು. ಅರಸನಾದ
ನೆಬೂಕಚರನಲ್ಲಿಯೂ ಲೂಸಿಫರನಲ್ಲಿದ್ದಂತ ಗುಣಗಳು ಇದ್ದವು. ಆದರೆ ಇವರಿಬ್ಬರ
ನಡುವಣ ಗುಣದಲ್ಲಿ ಗಮನಾರ್ಹವಾದ ವ್ಯತ್ಯಾಸಗಳಿವೆ. ನೆಬೂಕದೇಚರನು
ಕೊನೆಯಲ್ಲಿ ಸತ್ಯದೇವರ ಮೇಲೆ ನಂಬಿಕೆಯಿಟ್ಟನು. ಅವನನ್ನು ಪರಲೋಕದಲ್ಲಿ
ನಾವು ನೋಡಬಹುದು.

`ದಾನಿಯೇಲನು 3:7,8ನೇ ವಚನಗಳನ್ನು ಓದಿರಿ. ಇಲ್ಲಿ ಮೂವರು ಇಬ್ರಿಯ
ಯುವಕರು ಅರಸನಾದ ನೆಬೂಕಚರನ ಆಜ್ಞೆಗೆ ವಿರುದ್ಧವಾಗಿ ನಿಲ್ಲುವುದನ್ನು
ಗಮನಿಸಬಹುದು. ನಂಬಿಕೆಯ ಬಗ್ಗೆ ಹಾಗೂ ಈ ನಂಬಿಕೆಯು ಕೆಲವು ಸಾರಿ ಕಠಿಣನಾದ
ಪರೀಕ್ಷೆಗೆ ಒಳಗಾಗಬಹುದೆಂಬುದರ ಬಗ್ಗೆ ಈ ಮೂವರು ಯುವಕರ ಕಥೆಯು
ನಮಗೇನು ತಿಳಿಸುತ್ತದೆ?`

ಅಪಾಯಕರವಾದ ಪರಿಸ್ಥಿತಿಯಿಂದ ತಮ್ಮ ಪ್ರಾಣ ಉಳಿಸಿಕೊಳ್ಳಲು ಈ ಮೂವರು
ಯುವಕರು ಏನಾದರೂ ಕಾರಣಗಳನ್ನು ಅಥವಾ ನವಗಳನ್ನು ಹೇಳ-
ಬಹುದಾಗಿತ್ತಲ್ಲವೇ? ಪ್ರತಿಮೆಗೆ ಅಡ್ಡಬೀಳುವುದಕ್ಕೆ ಬದಲಾಗಿ ಬೆಂಕಿ ಕೊಂಡದಲ್ಲಿ
ಹಾಕಲ್ಪಟ್ಟು ಜೀವಸಹಿತ ಸುಡಲ್ಪಡುವುದಕ್ಕೆ ಅವರು ಸಿದ್ಧರಾಗಿದ್ದರಲ್ಲವೇ? ಅಂತಹ
ಸಂದರ್ಭದಲ್ಲಿ ಶದ್ರಕ್, ಮೇಶಕ್, ಅಬೆದ್ರೆಗೋ, ತಮ್ಮ ಕೆರಗಳ ಬಾರನ್ನು (ಶೂಲೇಸ್)
ಕಟ್ಟುವಂತೆ ತಲೆಬಗ್ಗಿಸಿಕೊಂಡು ಯೆಹೋವ ದೇವರಿಗೆ ಪ್ರಾರ್ಥನೆ
ಮಾಡಬಹುದಾಗಿತ್ತಲ್ಲವೆ? ಅವರು ಎದುರಿಸಿದ ಸನ್ನಿವೇಶವು ಮರಣದಂಡನೆಗೆ
ಅರ್ಹವಾಗಿತ್ತೇ? ತಾವು ಧಗಧಗಿಸುವ ಆವಿಗೆಯಿಂದ ಪಾರಾಗುವುದು
ಸಾಧ್ಯವಿಲ್ಲವೆಂದು ಮೂವರು ಯುವಕರು ಚೆನ್ನಾಗಿ ತಿಳಿದಿದ್ದರು.

ನಮ್ಮ ನಂಬಿಕೆಯಲ್ಲಿ ರಾಜಿಮಾಡಿಕೊಳ್ಳಬೇಕಾದ ಅವಕಾಶಗಳು ಬಂದಾಗ,
ನಾವು ಹೇಗೆ ಮೂವರು ಇಬ್ರಿಯ ಯುವಕರಂತೆ ದೃಢವಾದ ನಂಬಿಕೆಯಲ್ಲಿ
ಅವುಗಳನ್ನು ಎದುರಿಸಬಹುದು? ಇಂತಹ ಶೋಧನಗಳು ಬಂದಾಗ ಹೇಗೆ
ಎದುರಿಸಬೇಕೆಂದು ಲೂಕ 16:10ನೇ ವಚನವು ತಿಳಿಸುವುದನ್ನು ಗಮನಿಸಿ:

`"ಸ್ವಲ್ಪವಾದದ್ದರಲ್ಲಿ ನಂಬಿಗಸ್ತವಾದವನು ಬಹಳವಾದದ್ದರಲ್ಲಿಯೂ
ನಂಬಿಗಸ್ತನಾಗುವನು. ಸ್ವಲ್ಪವಾದದ್ದರಲ್ಲಿ ಅನ್ಯಾಯಗಾರನಾದವನು,
ಬಹಳವಾದದ್ದರಲ್ಲಿಯೂ ಅನ್ಯಾಯಗಾರನಾಗುವನು".`