---
title:  ಹೆಚ್ಚಿನ ಚಿಂತನೆ
date:   20/06/2025
---

ಶ್ರೀಮತಿ ವೈಟಮ್ಮನವರು 'ದಿ ಗ್ರೇಟ್ ಕಾಂಟ್ರವರ್ಸಿ
ಪುಸ್ತಕದ ಗಾಡ್ ಪ್ಯೂಪಲ್ ಡೆಲಿವರ್ಡ್' ಎಂಬ ಅಧ್ಯಾಯದಲ್ಲಿ ಹೀಗೆ ತಿಳಿಸುತ್ತಾರೆ:

"ದೇವರು ತನ್ನ ಪರಿಶುದ್ಧ ದೂತರನ್ನು ಎಲ್ಲಾ ಕಾಲದಲ್ಲಿಯೂ ಕಷ್ಟದ
ಪರಿಸ್ಥಿತಿಯಲ್ಲಿರುವ ತನ್ನ ಜನರ ನೆರವಿಗೆ ಕಳುಹಿಸಿ ಅವರನ್ನು ಬಿಡುಗಡೆ
ಮಾಡಿರುವುದನ್ನು ಸತ್ಯವೇದದಾದ್ಯಂತ ನೋಡುತ್ತೇವೆ. ಈ ದೇವದೂತರು
ಕಾರ್ಯಗಳಲ್ಲಿ ಕ್ರಿಯಾತ್ಮಕವಾಗಿ ಭಾಗವಹಿಸಿದ್ದಾರೆ. ಪ್ರಕಾಶಮಾನವಾದ ವೇಷ
ಧರಿಸಿ ಬಂದಿದ್ದಾರೆ, ದಾರಿಯಲ್ಲಿ ದಣಿದು ಬಳಲಿದ ಪ್ರಯಾಣಿಕರಂತೆಯೂ ಹಾಗೂ
ಮಾನವರೂಪದಲ್ಲಿಯೂ ದೇವಜನರಿಗೆ ಕಾಣಿಸಿಕೊಂಡಿದ್ದಾರೆ. ಮಾನವರ ಮನೆಯಲ್ಲಿ
ಸತ್ಕಾರ ಸ್ವೀಕರಿಸಿದ್ದಾರೆ. ಊಟ ಮಾಡಿದ್ದಾರೆ. ಮೂವರು ಜೋಯಿಸರಿಗೆ
ಮಾರ್ಗದರ್ಶನ ನೀಡಿದಂತೆ ಪ್ರಯಾಣಿಕರಿಗೆ ದಾರಿ ತೋರಿಸಿದ್ದಾರೆ. ದೇವದೂತರು
ಯಜ್ಞವೇದಿಯಲ್ಲಿ ಬೆಂಕಿ ಹೊತ್ತಿಸಿದ್ದಾರೆ, ಸೆರೆಮನೆಯ ಬಾಗಿಲನ್ನು ತೆರೆದು ದೇವರ
ಸೇವಕರನ್ನು ಬಿಡುಗಡೆಗೊಳಿಸಿದ್ದಾರೆ. ಅಲ್ಲದೆ ಪರಲೋಕದ ಸಂಪೂರ್ಣ ರಕ್ಷಾಕವಚ
ಧರಿಸಿ ರಕ್ಷಕನಾದ ಯೇಸುಕ್ರಿಸ್ತನ ಸಮಾಧಿಯ ಬಾಗಿಲಿಗೆ ಹಾಕಿದ್ದ ಕಲ್ಲನ್ನು
ಉರುಳಿಸಿದ್ದಾರೆ.

"ಮಾನವರ ರೂಪದಲ್ಲಿ ದೇವದೂತರು ನೀತಿವಂತರ ಸಭೆಯಲ್ಲಿ ಕಂಡು
ಬಂದಿದ್ದಾರೆ. ಸೊದೋಮ್ ಪಟ್ಟಣಕ್ಕೆ ಹೋಗಿ ಅಲ್ಲಿನ ದುಷ್ಟರ ಕಾರ್ಯಗಳನ್ನು
ಪುಸ್ತಕದಲ್ಲಿ ದಾಖಲಿಸಿದ್ದಾರೆ. ತನಗೆ ಭಯಭಕ್ತಿಯುಳ್ಳವರಿಗೆ ಕರುಣೆ ತೋರಿಸುವುದರಲ್ಲಿ
ದೇವರು ಸಂತೋಷಿಸುತ್ತಾನೆ, ನೈಸರ್ಗಿಕ ವಿಪತ್ತುಗಳನ್ನು ನಿಯಂತ್ರಿಸಿ
ಜನಸಮೂಹದಲ್ಲಿ ಶಾಂತಿ ಸಮಾಧಾನ ಮುಂದುವರಿಯುವಂತೆ ದೇವರು
ಮಾಡಿದ್ದಾನೆ. ನಂಬಿಗಸ್ತರಾದವರನ್ನು ಗೇಲಿ ಮಾಡಿ ದಬ್ಬಾಳಿಕೆ ನಡೆಸುವ ದುಷ್ಟರಾದ
ಪಾಪಿಗಳು ತಮ್ಮ ಜೀವವು ಉಳಿದಿರುವುದಕ್ಕೆ ಇಂತಹ ನೀತಿವಂತರೇ
ಕಾರಣರಾಗಿದ್ದಾರೆಂದು ಅವರಿಗೆ ಋಣಿಗಳಾಗಿರಬೇಕು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`2 ತಿಮೊಥೆ 1:7ನೇ ವಚನವನ್ನು ಓದಿರಿ. ಪ್ರವಾದನೆಗಳು ನಮ್ಮ ಕ್ರಿಸ್ತ
ನಂಬಿಕೆಗಾಗಿ ಹಿಂಸೆ ಬರುತ್ತದೆಂದು ಹೇಳುತ್ತವೆ? ಆದಾಗ್ಯೂ ನಾವು ಹೇಡಿತನದ
ಆತ್ಮವನ್ನು ಬಿಟ್ಟು, ದೇವರ ವಾಕ್ಯದಲ್ಲಿ ಹೇಗೆ ನಿರೀಕ್ಷೆ ಹೊಂದಬಹುದು?`

`ಸದ್ಯದ ಪರಿಸ್ಥಿತಿಯಲ್ಲಿ ಕೊನೆಯ ಕಾಲದಲ್ಲಿ ಸಬ್ಬತ್ತು ಹಾಗೂ
ಭಾನುವಾರಾಚರಣೆಯ ಸಂಘರ್ಷವು ಇಲ್ಲದಂತೆ ತೋರಿಬರುತ್ತಿರಬಹುದು.
ಆದರೆ ಈ ಜಗತ್ತು ಎಷ್ಟುವೇಗವಾಗಿ ಬದಲಾವಣೆ ಹೊಂದಬಹುದೆಂದು
ಗಮನಿಸಿ, ನಮ್ಮ ನಂಬಿಕೆಯು ಸದ್ಯದಲ್ಲಿ ನಡೆಯುತ್ತಿರುವ ಕ್ಷಣಮಾತ್ರದಲ್ಲಿ
ಬದಲಾವಣೆ ಹೊಂದುವ ಘಟನೆಗಳ ಮೇಲೆ ಆಧಾರಗೊಂಡಿರಬಾರದು.
ಆದರೆ ದೇವರ ವಾಕ್ಯದಲ್ಲಿ ಪ್ರಕಟಗೊಂಡಿರುವ ಸತ್ಯದ ಮೇಲೆ ಯಾಕೆ
ಆಧಾರಗೊಂಡಿರಬೇಕೆಂದು ತಿಳಿಸುತ್ತದೆ.`

`ದಾನಿಯೇಲನು ಎರಡು ಹಾಗೂ ಏಳನೇ ಅಧ್ಯಾಯಗಳನ್ನು ನೆನಪಿಸಿಕೊಳ್ಳಿ.
ಅವುಗಳಲ್ಲಿ ತಿಳಿಸಿರುವ ನಾಲ್ಕು ಮಹಾಸಾಮ್ರಾಜ್ಯಗಳು ಉದಯಿಸಿ ಅನಂತರ
ಪ್ರವಾದನೆಯಲ್ಲಿ ಮುಂತಿಳಿಸಿದಂತೆ ಕರಾರುವಾಕ್ಕಾಗಿ ನಾಶವಾದವು.
ಪ್ರವಾದನೆಯ ಪ್ರಕಾರ ಇನ್ನೊಂದು ರಾಜ್ಯ ಮಾತ್ರ ಈ ಲೋಕದಲ್ಲಿ
ಸ್ಥಾಪಿತಗೊಳ್ಳಬೇಕಾಗಿದೆ. ಆ ರಾಜ್ಯ ಯಾವುದು? ಅದು ಮುಂದಾಗಿ
ತಿಳಿಸಿರುವಂತೆ ಖಂಡಿತವಾಗಿಯೂ ಸ್ಥಾಪಿತವಾಗಲಿದೆ ಎಂಬ ವಿಷಯದಲ್ಲಿ
ನಾವು ಯಾಕೆ ಭರವಸವಿಡಬೇಕು?`