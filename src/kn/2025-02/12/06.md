---
title:  ಮೃಗದ ಗುರುತು
date:   19/06/2025
---

ಕ್ರೈಸ್ತರಿಗೆ ಕೊನೆಯ ಕಾಲದಲ್ಲಿ ಹಿಂಸೆ ಉಂಟಾಗುತ್ತದೆಂದು ಸತ್ಯವೇದವು
ಮುಂದಾಗಿ ತಿಳಿಸಿದೆ, ಆದರೆ ನೂರಾರು ವರ್ಷಗಳ ನಂತರವೂ ಅವರಿಗೆ ಮರಣ
ದಂಡನೆ ವಿಧಿಸುವ ಮತ್ತು ಮೃಗದ ಗುರುತನ್ನು ಕಡ್ಡಾಯವಾಗಿ ಹೊಂದಬೇಕೆಂಬ
ಆದೇಶ ಇನ್ನೂ ಜಾರಿಗೊಂಡಿಲ್ಲ. ಈ ಕಾರಣದಿಂದ ಅನೇಕರು ಪ್ರವಾದನೆಗಳ
ನೆರವೇರುವಿಕೆಯ ಬಗ್ಗೆ ಮಾತ್ರವಲ್ಲ. ಕ್ರೈಸ್ತಧರ್ಮದ ನಂಬಿಕೆಯ ಬಗ್ಗೆಯೂ
ಬಲವಾದ ಶಂಕೆಯನ್ನು ವ್ಯಕ್ತಪಡಿಸುತ್ತಾರೆ. ಅದರಲ್ಲಿಯೂ ವಿಶೇಷವಾಗಿ ಅಡ್ಡೆಂಟಿಸ್ಟ್
ಸಿದ್ಧಾಂತಗಳಾದ ಏಳುದಿನದ ಸಬ್ಬತ್ತು, ಕಡ್ಡಾಯ ಭಾನುವಾರಾಚರಣೆ, ಕೊನೆಯ
ಕಾಲದ ಘಟನೆಗಳ ಬಗ್ಗೆ ನಮ್ಮ ಸಭೆಯ ಅರ್ಥವಿವರಣೆ ಅಥವಾ ವ್ಯಾಖ್ಯಾನದ
ಬಗ್ಗೆ ಇವರು ಅಪನಂಬಿಕೆ ಹೊಂದಿದ್ದಾರೆ.

ಕೊನೆಯ ಕಾಲದಲ್ಲಿ ಜೀವಿಸುವವರು ಸೃಷ್ಟಿಕರ್ತನಾದ ದೇವರನ್ನು ಆರಾಧಿಸುತ್ತಾರೆ
ಅಥವಾ ಮೃಗ ಹಾಗೂ ಅದರ ಸ್ವರೂಪಕ್ಕೆ ಅಡ್ಡಬಿದ್ದು ನಮಸ್ಕರಿಸುತ್ತಾರೆಂದು
ಪ್ರಕಟನೆ ಪುಸ್ತಕವು ಸ್ಪಷ್ಟವಾಗಿ ತಿಳಿಸುತ್ತದೆ. ಏದೆನ್ ತೋಟದಲ್ಲಿಯೇ ದೇವರು
ಏಳನೇದಿನವನ್ನು ಸಬ್ಬತ್‌ ದಿನವನ್ನಾಗಿಯೂ, ತಾನು ಸೃಷ್ಟಿಕರ್ತನೆಂಬ
ಸ್ಮಾರಕವಾಗಿಯೂ ಇರುವುದೆಂದು ಸ್ಥಾಪಿಸಿದನು (ಆದಿಕಾಂಡ 2:1-3). ಈ
ಕಾರಣದಿಂದ ದೇವರನ್ನು ಸಮಸ್ತ ವಿಶ್ವವನ್ನು ಉಂಟುಮಾಡಿದ ಸೃಷ್ಟಿಕರ್ತನೆಂದು
ಆರಾಧಿಸುವುದಕ್ಕೆ ಸಬ್ಬತ್ ದಿನವು ಪ್ರಮುಖ ವಿಷಯವಾಗಿದೆ ಎಂಬುದರಲ್ಲಿ
ಆಶ್ಚರ್ಯವಿಲ್ಲ. ಸಬ್ಬತ್‌ ದಿನವನ್ನು ವಾರದ ಏಳನೇ ದಿನದಿಂದ ವಾರದ ಮೊದಲನೆಯ
ದಿನವಾದ ಭಾನುವಾರಕ್ಕೆ ಬದಲಾಯಿತೆಂದು ತಿಳಿಸುವ ಯಾವುದೇ ಸಾಕ್ಷಾಧಾರವೂ
ಸತ್ಯವೇದದಲ್ಲಿಲ್ಲ. ಆದರೂ ಸಬ್ಬತ್ ದಿನವನ್ನು ಬದಲಾಯಿಸಿದ ಅದೇ ರೋಮನ್
ಕಥೋಲಿಕ್ ಸಭೆಯೇ, ಪ್ರಕಟನೆಯಲ್ಲಿ ತಿಳಿಸಿರುವ ಮೃಗದ ಅಧಿಕಾರವನ್ನು ಸೂಚಿಸುವ
ಶಕ್ತಿಯಾಗಿದೆ (Beast Power) ಎಂಬುದು ಆಕಸ್ಮಿಕವಲ್ಲ. ಈ ಹಿನ್ನೆಲೆಯನ್ನು
ಗಮನದಲ್ಲಿಟ್ಟುಕೊಂಡು ಸಬ್ಬತ್ತಿಗೆ ಒಡೆಯನಾದ ಕ್ರಿಸ್ತನನ್ನು (ಮಾರ್ಕ 2:28)
ಆರಾಧಿಸಬೇಕೇ ಇಲ್ಲವೆ ಸಬ್ಬತ್ತನ್ನು ಬದಲಾಯಿಸಿದ ಮೃಗ ಹಾಗೂ ಅದರ ಸ್ವರೂಪಕ್ಕೆ
ನಮಸ್ಕರಿಸಬೇಕೇ ಎಂಬುದು ಕೊನೆಯ ಕಾಲದಲ್ಲಿ ಪ್ರಮುಖ ವಿಷಯವಾಗಿದೆ
ಎಂಬುದರಲ್ಲಿ ಸಂಶಯವಿಲ್ಲ. ಸೃಷ್ಟಿಕರ್ತನಾದ ದೇವರ ಏಳನೇ ದಿನದ ಸಬ್ಬತ್ತು
ಮತ್ತು ಮಾನವರಿಂದ ಜಾರಿಮಾಡಲ್ಪಡುವ ವಿಧಿನಿಯಮಗಳ ನಡುವಣ ಪ್ರಮುಖ
ಹೋರಾಟದ ಬಗ್ಗೆ ಹೊಸ ಒಡಂಬಡಿಕೆಯಲ್ಲಿ ಮುನ್ಸೂಚಕವಾಗಿ (Precursor) ಬಳಸಲಾಗಿದೆ.

`ಮತ್ತಾಯ 12:9-14 ಹಾಗೂ ಯೋಹಾನ 5:1-16ನೇ ವಚನಗಳನ್ನು ಓದಿರಿ.
ಯೆಹೂದ್ಯಧಾರ್ಮಿಕ ನಾಯಕರು ಯಾವ ವಿಷಯದ ಕಾರಣದಿಂದ ಯೇಸುವನ್ನು
ಕೊಲ್ಲಬೇಕೆಂದು ಬಯಸಿದರು?`

`ಸಬ್ಬತ್‌ ದಿನದಲ್ಲಿ ಯೇಸುವು ಕೈ ಎತ್ತಿದವನೊಬ್ಬನನ್ನು ವಾಸಿಮಾಡಿದನು (ಮತ್ತಾಯ
12:13). ಇದಕ್ಕೆ ಫರಿಸಾಯರ ಪ್ರತಿಕ್ರಿಯೆ ಏನಾಗಿತ್ತು?`

"ಆದರೆ ಫರಿಸಾಯರು ಹೊರಕ್ಕೆ ಹೋಗಿ ಇವನನ್ನು ಯಾವ ಉಪಾಯದಿಂದ
ಕೊಳ್ಳೋಣ ಎಂದು ಕ್ರಿಸ್ತನಿಗೆ ವಿರೋಧವಾಗಿ ಆಲೋಚನೆ ಮಾಡಿಕೊಂಡರು
ಎಂದು ಸತ್ಯವೇದವು ತಿಳಿಸುತ್ತದೆ (12:14). ಏಳನೇ ದಿನದ ಸಬ್ಬತ್ತಿನ ಕಾರಣದಿಂದ
ಮರಣದಂಡನೆಯೊ? ಯೋಹಾನ 5:1-16ನೇ ವಚನಗಳು ಯೇಸು 38
ವರ್ಷಗಳಿಂದ ರೋಗಿಯಾಗಿದ್ದ ಒಬ್ಬ ಮನುಷ್ಯನನ್ನು ಸಬ್ಬತ್‌ ದಿನದಲ್ಲಿ ಸ್ವಸ್ಥ
ಮಾಡಿದನು. ಯೇಸು ಸಬ್ಬತ್ ದಿನದಲ್ಲಿ ಇಂಥಾ ಕೆಲಸಗಳನ್ನು ಮಾಡುತ್ತಾನಲ್ಲ
ಎಂದು ಯೆಹೂದ್ಯರು ಆತನನ್ನು ಹಿಂಸಿಸುವವರಾದರು. ಅಲ್ಲದೆ ಆತನನ್ನು
ಕೊಲ್ಲುವುದಕ್ಕೆ ಮತ್ತಷ್ಟು ಪ್ರಯತ್ನ ಮಾಡಿದರು (ಯೋಹಾನ 16,18).

ಸತ್ಯವೇದದಲ್ಲಿ ಸಬ್ಬತ್ತು ವಾರದ ಮೊದಲನೆ ದಿನಕ್ಕೆ ಬದಲಾಯಿತೆಂದು ತಿಳಿಸಿಲ್ಲ
ಅಥವಾ ಸಬ್ಬತ್ ದಿನದಲ್ಲಿ ರೋಗಿಯು ಗುಣಹೊಂದುವುದಕ್ಕೆ ಯಾವುದೇ
ನಿಷೇಧವಿಲ್ಲ. ಮಾನವ ಸಂಪ್ರದಾಯಗಳು ಮತ್ತು ಅದರ ವಿರುದ್ಧವಾಗಿ ಏಳನೇ
ದಿನದ ಸಬ್ಬತ್ತು ಕೈಕೊಳ್ಳುವುದಕ್ಕೆ ಮರಣದಂಡನೆಯೇ? ಕೊನೆಯ ಕಾಲದ ಘಟನೆಗಳು
ಯೇಸುಸ್ವಾಮಿ ವಿರುದ್ಧವಾಗಿ ಮಾಡಿದ ನಿರ್ದಿಷ್ಟವಾದ ಅಂಶಗಳನ್ನು ಒಳಗೊಂಡಿಲ್ಲ.
ಆದಾಗ್ಯೂ ಅದಕ್ಕೆ ನಿಕಟವಾಗಿ ಸಂಬಂಧ ಹೊಂದಿದೆ. ಮಾನವರಿಂದ ಜಾರಿಯಾಗುವ
ಕಾನೂನುಗಳು ಮತ್ತು ದೇವರ ಆಜ್ಞೆಗಳು- ಇವೆರಡರಲ್ಲಿಯೂ ಸತ್ಯವೇದದಲ್ಲಿ
ತಿಳಿಸಿರುವ ಸಬ್ಬತ್ ದಿನದ ಬಗ್ಗೆಯೇ ವಿವಾದಕ್ಕೊಳಗಾದ ಅಂಶವು ಕೇಂದ್ರಿತವಾಗಿದೆ.

`ದೇವರ ಒಂದು ಆಜ್ಞೆ ಅಂದರೆ ನಾಲ್ಕನೇ ಆಜ್ಞೆಯ ಕಾರಣದಿಂದ ತಮ್ಮ ಪ್ರಾಣ
ಕೊಡಲೂ ಸಹ ಕ್ರೈಸ್ತವಿಶ್ವಾಸಿಗಳು ಯಾಕೆ ಕೊನೆಯ ಕಾಲದಲ್ಲಿ ಸಿದ್ಧವಾಗಿರುತ್ತಾರೆ?
ಯಾವ ಕಾರಣ ನೀಡಿ ಇದರಿಂದ ಪಾರಾಗಬಹುದು?`