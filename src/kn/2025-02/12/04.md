---
title:  ಮತ್ತೊಮ್ಮೆ ವಿಗ್ರಹಕ್ಕೆ ನಮಸ್ಕರಿಸುವುದು
date:   17/06/2025
---

ದಾನಿಯೇಲನು ಮೂರನೇ ಅಧ್ಯಾಯ ಹಾಗೂ ಪ್ರಕಟನೆ ಗ್ರಂಥದಲ್ಲಿ ತಿಳಿಸಿರುವ
ಕೊನೆಯ ಕಾಲದ ಘಟನೆಗಳ ನಡುವೆ ಸಂಬಂಧವಿದೆ ಎಂದು ಸತ್ಯವೇದದ
ವಿದ್ವಾಂಸರು ಅಭಿಪ್ರಾಯಪಡುತ್ತಾರೆ. ನೆಬೂಕದೇಚರನು ನಿಲ್ಲಿಸಿದ ಪ್ರತಿಮೆಗೆ ಯಾರು
ಅಡ್ಡಬಿದ್ದು ನಮಸ್ಕರಿಸುವುದಿಲ್ಲವೋ ಅವರಿಗೆ ಮರಣದಂಡನೆ ಎಂದು ರಾಜನು
ಆಜ್ಞಾಪಿಸಿದ್ದನು (ದಾನಿಯೇಲನು 3:15). ಅದೇ ರೀತಿ ಪ್ರಕಟನೆಯಲ್ಲಿಯೂ ಸಹ
ಮತ್ತೊಂದು ವಿಗ್ರಹಕ್ಕೆ ನಮಸ್ಕರಿಸದವರಿಗೆ ಮರಣದಂಡನೆ ಆಗುವುದೆಂದು ತಿಳಿಸುತ್ತದೆ:

"ಇದಲ್ಲದೆ, ಆ ಮೃಗದ ವಿಗ್ರಹಕ್ಕೆ ಜೀವಕೊಡುವ ಸಾಮರ್ಥ್ಯವು ಇದಕ್ಕೆ
(ಟಗರಿನಂತ ಮೃಗಕ್ಕೆ) ದೊರೆಯಿತು. ಆ ಮೃಗದ ವಿಗ್ರಹವು ಮಾತಾಡುವುದು,
ತನಗೆ ನಮಸ್ಕರಿಸದವರೆಲ್ಲರಿಗೆ ಮರಣದಂಡನೆ ಆಗುವಂತೆ ಮಾಡುವುದು" ಪ್ರಕಟನೆ
13:15).

`ಪ್ರಕಟನೆ 13:11-17; 14:9,11,12, 16:2; 19:20 ಹಾಗೂ ಪ್ರಕಟನೆ 20:4ನೇ
ವಚನಗಳನ್ನು ಓದಿರಿ, ದೇವರಾಜ್ಞೆಗಳನ್ನು ಮಾನವರ ಆಜ್ಞೆಗಳಿಗೆ ವಿರುದ್ಧವಾಗಿ
ಹೋರಾಡುವಂತೆ ಪ್ರಚೋದಿಸುವ ಯಾವ ವ್ಯತ್ಯಾಸಗಳನ್ನು ಇಲ್ಲಿ ಕಾಣಬಹುದು?`

ಭೂಮ್ಯಾಕಾಶಗಳನ್ನೂ, ಸಮುದ್ರವನ್ನೂ ಮತ್ತು ನೀರಿನ ಬುಗ್ಗೆಗಳನ್ನು ಉಂಟು
ಮಾಡಿದಾತನಿಗೆ ನಮಸ್ಕರಿಸಿರಿ" ಎಂದು ದೇವಜನರಿಗೆ ಕರೆ ನೀಡಲಾಗಿದೆ (ಪ್ರಕಟನೆ
14:7). ಅಂದರೆ ಮೃಗ ಹಾಗೂ ಅದರ ವಿಗ್ರಹಕ್ಕೆ ವಿರುದ್ಧವಾಗಿ ಸೃಷ್ಟಿಕರ್ತನನ್ನು
ಆರಾಧಿಸಬೇಕೆಂದು ಮೊದಲನೆ ದೂತನು ಸಾರಿ ಹೇಳುತ್ತಾನೆ. ಆದುದರಿಂದ
ನೆಬಕಚರನು ದೂರಾ ಎಂಬ ಬೈಲಿನಲ್ಲಿ ನಿಲ್ಲಿಸಿದ ಪ್ರತಿಮೆ ಹಾಗೂ
ಸೃಷ್ಟಿಕರ್ತನಿಗೆ ಬದಲಾಗಿ ಮೃಗಕ್ಕೆ ನಮಸ್ಕರಿಸಬೇಕೆಂಬ ಆಜ್ಞೆ ಇವೆರಡರ ಸಂದರ್ಭಗಳು
ವ್ಯತ್ಯಾಸವಾಗಿದ್ದರೂ ಅವುಗಳ ಸಿದ್ಧಾಂತವು ಒಂದೇ ಆಗಿದೆ. ಅದೇನೆಂದರೆ ದೇವರನ್ನು
ಬಿಟ್ಟು ಮನುಷ್ಯರಿಗೆ ಅಡ್ಡಬಿದ್ದ ನಮಸ್ಕರಿಸಬೇಕು, ಇಲ್ಲದಿದ್ದರೆ ಮರಣದಂಡನೆ-
ಯಾಗುತ್ತದೆ ಎಂಬುದು ಅದರ ಹಿಂದಿನ ಸಿದ್ಧಾಂತವಾಗಿದೆ.

`ರೋಮಾಯ 1:18-25ನೇ ವಚನಗಳನ್ನು ಓದಿರಿ, ರೋಮಾಯ 1:8 ಹಾಗೂ
ಪ್ರಕಟನೆ 14:9,10ನೇ ವಚನಗಳ ನಡುವೆ ದೇವರ ಕೋಪದ ಬಗ್ಗೆ ಇರುವ
ಸಂಬಂಧವನ್ನು ಗಮನಿಸಿ, ಮೃಗದ ವಿಗ್ರಹಕ್ಕೆ ನಮಸ್ಕರಿಸುವ ವಿಷಯವು ಅಂತ್ಯಕಾಲದಲ್ಲಿ
ಮಾನವರಾದ ನಾವು ಸೃಷ್ಟಿಕರ್ತನಾದ ದೇವರು ಅಥವಾ ಮೃಗಕ್ಕೆ ಅಂತಿಮವಾಗಿ
ನಿಷ್ಠೆತೋರಿಸುವ ಸಿದ್ಧಾಂತವನ್ನು ಹೇಗೆ ವ್ಯಕ್ತಪಡಿಸುತ್ತದೆ?`

ಅಡ್ಡಬಿದ್ದು ಧೂಪ ಅರ್ಪಿಸುವುದು ಮಾತ್ರ ನಮಸ್ಕರಿಸುವುದು ಅಥವಾ
ಆರಾಧಿಸುವುದು ಎಂಬ ಅರ್ಥವಲ್ಲ. ನಮ್ಮ ಅಂತಿಮವಾದ ಸ್ವಾಮಿನಿಷ್ಠೆ ಯಾರಿಗೆ
ಇದೆ ಎಂಬುದನ್ನು ನಾವು ಆರಾಧಿಸುತ್ತೇವೆ. ನಮ್ಮ ಸೃಷ್ಟಿಕರ್ತನೂ, ಹಾಗೂ
ನಮ್ಮ ವಿವೇಚಕನೂ ಆದ ಯೇಸುಕ್ರಿಸ್ತನು ನಮಗಾಗಿ ಮಾಡಿದ ತ್ಯಾಗವನ್ನು
ನೋಡಿದಾಗ, ಆತನೊಬ್ಬನು ಮಾತ್ರ ಆರಾಧನೆಗೆ ಯೋಗ್ಯನೆಂಬುದರಲ್ಲಿ ಯಾವುದೇ
ಸಂದೇಹವಿಲ್ಲ. ಇದನ್ನು ಬಿಟ್ಟು ಬೇರೆ ಯಾವ ವಸ್ತುವನ್ನಾಗಲಿ ಇಲ್ಲವೆ ವ್ಯಕ್ತಿಯನ್ನಾಗಲಿ
ಆರಾಧಿಸುವುದು ವಿಗ್ರಹಾರಾಧನೆಯಾಗಿದೆ. ಈ ಕಾರಣದಿಂದಲೇ ಬಹುಶಃ
ಯೇಸುಸ್ವಾಮಿಯು" ನನ್ನ ಪಕ್ಷ ಹಿಡಿಯದವನು ನನಗೆ ವಿರೋಧಿ; ನನ್ನ ಜೊತೆಯಲ್ಲಿ
ಒಟ್ಟುಗೂಡಿಸದವನು ಚದರಿಸುವವನಾಗುತ್ತಾನೆ" ಎಂದು ಕಠಿಣವಾಗಿ ಹೇಳಿದ್ದಾನೆ
(ಮತ್ತಾಯ 12:30). ಅಂತ್ಯಕಾಲದಲ್ಲಿ ನಡೆಯುವ ಘಟನೆಗಳು ಈ ಸತ್ಯಾಂಶವನ್ನು
ಪರಿಣಾಮಕಾರಿಯಾಗಿ ಪ್ರಕಟಪಡಿಸುತ್ತದೆ.