---
title:  ಮೊದಲ ಉಲ್ಲೇಖದ ಸಿದ್ಧಾಂತ
date:   06/04/2025
---

ನಾವು ಆದಿಕಾಂಡ ಪುಸ್ತಕವನ್ನು ಕೂಲಂಕುಶವಾಗಿ ಅಧ್ಯಯನ ಮಾಡುವಾಗ,
ಇದರಲ್ಲಿ ಕಂಡುಬರುವ ವಿಷಯಗಳು ಸತ್ಯವೇದದ ಇತರ ಪುಸ್ತಕಗಳಲ್ಲಿ ವಿಸ್ತಾರವಾಗಿ
ವಿವರಿಸಲ್ಪಟ್ಟಿರುವುದನ್ನು ಕಾಣಬಹುದು. ಆದಿಕಾಂಡದ ಮೊದಲ ಕೆಲವು
ಅಧ್ಯಾಯಗಳಲ್ಲಿ ಮೊದಲ ಬಾರಿಗೆ ಸಂಕೇತದ ಕಲ್ಪನೆಯು ಕಂಡುಬರುತ್ತದೆ. ಇದನ್ನು
ನಾವು ಸರಿಯಾಗಿ ಅರ್ಥಮಾಡಿಕೊಂಡಲ್ಲಿ, ಇದೇ ಸಂಕೇತವು ಸತ್ಯವೇದದ ಇತರ
ಪುಸ್ತಕಗಳಲ್ಲಿ ಹೇಗೆ ಉಪಯೋಗಿಸಲ್ಪಡುತ್ತದೆ ಎಂಬುದನ್ನು ಮನದಟ್ಟು ಮಾಡಿಕೊಳ್ಳಲು
ಸಹಾಯಕವಾಗಲಿದೆ.

ಸತ್ಯವೇದದ ವಿದ್ಯಾರ್ಥಿಗಳು ಇದನ್ನು ಸಮಯೋಚಿತವಾಗಿ "ಸಿದ್ದಾಂತ ಅಥವಾ
ಮಾದರಿಯ ಮೊದಲ ಉಲ್ಲೇಖ" ಎಂದು ಕರೆಯುತ್ತಾರೆ. ದೇವರು ಕಾಲಕ್ಕೆ
ತಕ್ಕಂತೆ ತನ್ನ ಮಕ್ಕಳಿಗೆ ನಿಧಾನವಾಗಿ ಮಾಹಿತಿಯನ್ನು ಒದಗಿಸುತ್ತಾನೆ. ಮೊದಲು
ಮೂಲಭೂತ ವಿಷಯಗಳನ್ನು ಆರಂಭಿಸಿ ಅನಂತರ ವರ್ಷಗಳು ಅಥವಾ
ಶತಮಾನಗಳು ಕಳೆದಂತೆ ಅನೇಕ ವೇಳೆ ಅದೇ ಮೂಲಭೂತ ವಿಷಯಗಳನ್ನು
ವಿವರಿಸುತ್ತಾನೆ. ಈ ವಿಧಾನ ಅಥವಾ ಸಿದ್ದಾಂತವು ಸತ್ಯವೇದದ ಸಾಮಾನ್ಯ
ಓದುವಿಕೆ ಹಾಗೂ ಅದರಲ್ಲಿರುವ ಪ್ರವಾದನೆಗಳನ್ನು ಅಧ್ಯಯನ ಮಾಡುವಾಗ
ಕಂಡುಬರುತ್ತದೆ.

`ಯೆಶಾಯ 40:7,8; ಮಲಾಕಿಯ 3:6 ಹಾಗೂ ಇಬ್ರಿಯ 13:8ನೇ ವಚನಗಳನ್ನು
ಓದಿರಿ, ಪ್ರವಾದನೆಗಳನ್ನು ಯುಕ್ತವಾದ ರೀತಿಯಲ್ಲಿ ಅಧ್ಯಯನ ಮಾಡಲು
ಸಹಾಯಕವಾಗುವ ಯಾವ ತತ್ವಗಳು ಈ ವಚನಗಳಲ್ಲಿ ಕಂಡುಬರುತ್ತವೆ?`

ಇಂದಿನ ಆಧುನಿಕ ಕಾಲದಲ್ಲಿ ಜನರು ಸತ್ಯಕ್ಕೆ ಬದಲಾಗಿ ಸತ್ಯಸ್ಥಿತಿಯ
(Truthness) ಬಗ್ಗೆ ಹೆಚ್ಚಾಗಿ ಮಾತಾಡುತ್ತಾರೆ. ಯಾಕೆಂದರೆ ಸತ್ಯವು ಸಮಯಕ್ಕೆ
ತಕ್ಕಹಾಗೆ ಹೊಂದಿಕೊಳ್ಳುತ್ತದೆಂದು ಅವರ ಅಭಿಪ್ರಾಯ. ಅಲ್ಲದೆ ಕೆಲವು ಪ್ರಕರಣಗಳಲ್ಲಿ
'ಸತ್ಯ' ಎಂಬ ಪರಿಕಲ್ಪನೆಯನ್ನು ಸಂಶಯಾಸ್ಪದವೆಂದು ಭಾವಿಸಲಾಗುತ್ತದೆ.

ಆದರೆ ದೇವರು ಒಂದು ಸಾರಿ ಸತ್ಯವನ್ನು ಸ್ಥಾಪಿಸುವಾಗ, ಆತನು ಎಂದಿಗೂ
ತನ್ನ ಮನಸ್ಸನ್ನು ಬದಲಾಯಿಸುವುದಿಲ್ಲ. ಆತನು ತನ್ನ ಜನರಿಗೆ ಸತ್ಯ ಬೋಧಿಸಲು
ಆರಂಭಿಸಿದಾಗ, ಸತ್ಯವೇದಕ್ಕೆ ಸಂಬಂಧಪಟ್ಟಂತೆ ಅದೇ ವಿಷಯ ಅಥವಾ ಸಿದ್ಧಾಂತವು
ಪುನರಾವರ್ತಿಯಾದರೂ, ಅದರ ಅರ್ಥ ಎಂದಿಗೂ ಬದಲಾಗದು. ಅದಕ್ಕೆ
ವ್ಯತಿರಿಕ್ತವಾಗಿ ಅದರ ಅರ್ಥವನ್ನು ಇನ್ನೂ ಹೆಚ್ಚಾಗಿ ತಿಳಿಸಿಕೊಡುತ್ತದೆ.
ಪ್ರವಾದನೆಗಳನ್ನು ಅಧ್ಯಯನ ಮಾಡಲು ಹೆಚ್ಚಿನ ಪರಿಜ್ಞಾನ ಹಾಗೂ ವಿವೇಕದ
ಅಗತ್ಯವಿದೆ. ಅಲ್ಲದೆ ಆದಿಕಾಂಡ ಪುಸ್ತಕದಲ್ಲಿ ಮೊದಲ ಬಾರಿಗೆ ಪ್ರಮುಖವಾದ
ಕೆಲವು ವಿಷಯಗಳು ವಿವರಿಸಲ್ಪಟ್ಟಿರುವುದರಿಂದ ಆ ಪುಸ್ತಕವನ್ನು ಉತ್ತಮವಾಗಿ
ಅರ್ಥಮಾಡಿಕೊಳ್ಳುವುದು ಅವಶ್ಯ. ಅನಂತರ ಸತ್ಯವೇದದಲ್ಲಿ ಉಳಿದ ಪ್ರಮುಖ
ವಿಷಯಗಳ ಪರಿಶೀಲನೆ ಮಾಡಲು ಅದು ಅಸ್ತಿವಾರವಾಗುತ್ತದೆ.

`ಸತ್ಯವೇದ ಹಾಗೂ ಅದರಲ್ಲಿ ಎಂದಿಗೂ ಬದಲಾಗದ ಸತ್ಯಗಳಿವೆ. ಆದರೆ ಅವುಗಳಲ್ಲಿ
ನಮ್ಮ ನಂಬಿಕೆಯನ್ನು ದುರ್ಬಲಗೊಳಿಸುವ ಯಾವುದೇ ವಿಷಯವು ಎಷ್ಟೇ
ತರ್ಕಬದ್ಧವಾಗಿದ್ದರೂ, ನಾವು ಯಾಕೆ ಅವುಗಳನ್ನು ನಂಬದಿರುವುದು ಪ್ರಾಮುಖ್ಯವಾಗಿದೆ?
ನಮ್ಮ ನಂಬಿಕೆಯನ್ನು ದುರ್ಬಲಗೊಳಿಸುವ ಕೆಲವು ಸೂಕ್ಷ್ಮವಾದ ವಿಧಗಳು ಯಾವುವು?`