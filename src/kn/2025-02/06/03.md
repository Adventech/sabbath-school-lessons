---
title:  ಹೋರಿಗಳ ಮತ್ತು ಹೋತಗಳ ರಕ್ತ
date:   05/05/2025
---

ಪ್ರಾಣಿಗಳನ್ನು ಬಲಿಕೊಡುವುದು ಕ್ರೂರತನ ಮತ್ತು ಅನ್ಯಾಯವೆಂದು ಕೆಲವರು
ಸರ್ವಾಂಗಹೋಮ ಯಜ್ಞಗಳ ಬಗ್ಗೆ ಖಂಡಿಸುತ್ತಾರೆ. ಹೌದು, ಅವರ ಅಭಿಪ್ರಾಯ
ಸರಿಯಾಗಿದೆ. ಪಾಪಿಗಳಾದ ನಮಗೆ ನಿರಪರಾಧಿಯಾದ ಕ್ರಿಸ್ತನು ತನ್ನ ಬಲಿದಾನ
ಮಾಡಿದ್ದು ಕ್ರೂರವೂ, ಅನ್ಯಾಯವೂ ಆಗಿದೆ ಎಂಬುದರಲ್ಲಿ ಸಂದೇಹವಿಲ್ಲ.

`ಇಬ್ರಿಯ 10:3-10ನೇ ವಚನಗಳನ್ನು ಓದಿರಿ, ಹಳೆಯ ಒಡಂಬಡಿಕೆಯ ಕಾಲದಲ್ಲಿ
ದೇವಜನರು ಅರ್ಪಿಸುತ್ತಿದ್ದ ಬಲಿಗಳ ಬಗ್ಗೆ ಈ ವಾಕ್ಯಗಳು ನಮಗೇನು ತಿಳಿಸುತ್ತವೆ?
ಪ್ರಾಣಿಗಳ ಬಲಿಯಿಂದ ಪಾಪಿಯು ವಾಸ್ತವವಾಗಿ ರಕ್ಷಿಸಲ್ಪಡದಿದ್ದಲ್ಲಿ, ಅದನ್ನು
ಅರ್ಪಿಸುವ ಅಗತ್ಯವಾಗರೂ ಏನಿತ್ತು?`

ಕುರಿಗಳು ಹಾಗೂ ಇತರ ಪ್ರಾಣಿಗಳ ಬಲಿಯು ದೇವರ ಯಜ್ಞದ ಕುರಿಮರಿಯಾದ
ಕ್ರಿಸ್ತನ ದೋಷಪರಿಹಾರಕ ಬಲಿದಾನವನ್ನು ಮುಂದಾಗಿ ಸೂಚಿಸುತ್ತಿದ್ದವು. ಅವು
ನಂಬಿಕೆಯ ಕಾರ್ಯಗಳಾಗಿದ್ದು, ಮುಂದೆ ಬರಲಿರುವ ಮೆಸ್ತೀಯನಾದ ಕ್ರಿಸ್ತನ
ಶ್ರೇಷ್ಠ ಬಲಿದಾನದಲ್ಲಿ ಪಾಪಿಗಳು ನಂಬಿಕೆ ವ್ಯಕ್ತಪಡಿಸುವ ಸ್ವಷ್ಟವಾದ ಮಾರ್ಗವಾಗಿತ್ತು.
ಈ ರೀತಿಯಾದ ಸಂಕೇತಗಳನ್ನು ನಾವು ವೈಶಿಷ್ಟ್ಯ ಪೂರ್ಣ ಮಾದರಿ (Type)
ಎಂದು ಕರೆಯುತ್ತೇವೆ. ಇದು ಪ್ರತಿ ಮಾದರಿಯಾಗಿ (Antitype) ನೆರವೇರಿತು.

ಪ್ರಾಣಿಗಳ ಬಲಿಯು ಕ್ರಿಸ್ತನು ಮರಣ ಹೊಂದುವ ತನಕ ಪ್ರಮುಖವಾದ
ಮಾದರಿಯಾಗಿತ್ತು. ಆದರೆ ವಾಸ್ತವವಾದ ಶ್ರೇಷ್ಠವಾದ ಕ್ರಿಸ್ತನು ಬಲಿಯಾದಾಗ,
ಪ್ರಾಣಿಗಳ ಬಲಿಯು ಅರ್ಥಕಳೆದುಕೊಂಡಿತು. ಅದಕ್ಕೆ ಯಾವ ಪ್ರಾಮುಖ್ಯತೆಯು
ಈಗ ಇಲ್ಲ. ಯೇಸುಸ್ವಾಮಿಯು ಶಿಲುಬೆಯಲ್ಲಿ ಮರಣ ಹೊಂದಿದಾಗ, ದೇವಾಲಯದ
ಪವಿತ್ರ ಸ್ಥಳ ಹಾಗೂ ಮಹಾಪವಿತ್ರ ಸ್ಥಳವನ್ನು ವಿಂಗಡಿಸುತ್ತಿದ್ದ ತೆರೆಯು ಮೇಲಿನಿಂದ
ಕೆಳಗಿನವರೆಗೂ ಹರಿದುಹೋಯಿತು. ಮಾರ್ಕನು ತನ್ನ ಸುವಾರ್ತೆಯಲ್ಲಿ ಆದರೆ
ಯೇಸು ಮಹಾಧ್ವನಿಯನ್ನು ಗೈದು ಪ್ರಾಣಬಿಟ್ಟನು. ಆಗ ದೇವಾಲಯದ ತೆರೆಯು
ಮೇಲಿಂದ ಕೆಳಗಿನವರೆಗೂ ಹಿಡಿದು ಎರಡು ಭಾಗವಾಯಿತು' ಎಂದು ತಿಳಿಸುತ್ತಾನೆ
(15:37,38). ಇನ್ನು ಮುಂದೆ ಮಾನವರ ಪಾಪಪರಿಹಾರಕ್ಕಾಗಿ ಯಾವುದೇ ಪ್ರಾಣಿಗಳ
ಬಲಿಯ ಅಗತ್ಯವಿಲ್ಲವೆಂದು ಸ್ಪಷ್ಟವಾಗಿ ತಿಳಿಸುತ್ತದೆ. ದೇವದರ್ಶನ ಗುಡಾರ ಅಂದರೆ
ದೇವಾಲಯದಲ್ಲಿ ಅರ್ಪಿಸುತ್ತಿದ್ದ ಸಂಪೂರ್ಣ ಯಜ್ಞ ಹೋಮವು ಕ್ರಿಸ್ತನ ಶಿಲುಬೆಯ
ಮೇಲಿನ ಮರಣವನ್ನು ಸೂಚಿಸುತ್ತಿತ್ತು. ಆದರೆ ಯೇಸುವು ತಾನು ಮಾಡಿದ
ವಾಗ್ದಾನವನ್ನು ಶಿಲುಬೆಯಲ್ಲಿ ನೆರವೇರಿಸಿದಾಗ ಮತ್ತು ಮೂರನೇ ದಿನದಲ್ಲಿ
ಮರಣವನ್ನು ಜಯಿಸಿ ಪುನರುತ್ಥಾನ ಹೊಂದಿದಾಗ, ಯಾವುದೇ ಪ್ರಾಣಿಗಳ
ಬಲಿದಾನದ ಅಗತ್ಯವು ಇನ್ನು ಮುಂದೆ ಇರುವುದಿಲ್ಲ.

`ಯೇಸುಸ್ವಾಮಿಯ ಮರಣವು ಮಾತ್ರ ಮಾನವರ ದೋಷಪರಿಹಾರಕ್ಕೆ ಏಕೈಕ
ಮಾರ್ಗವಾಗಿದೆ ಎಂಬ ಸಂಗತಿಯು ಪಾಪವು ಎಷ್ಟು ಕೆಟ್ಟದ್ದಾಗಿದೆ ಎಂಬುದನ್ನು
ಹೇಗೆ ತಿಳಿಸುತ್ತದೆ? (ಯೋಹಾನ 1:1-3,14). ಪಾಪದ ಬಗ್ಗೆ ನಮ್ಮ ಮನೋಭಾವನೆಯು
ಹೇಗಿರಬೇಕೆಂಬುದು ಇದು ನಮಗೆ ತಿಳಿಸುತ್ತದೆ?`