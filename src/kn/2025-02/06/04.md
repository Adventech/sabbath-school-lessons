---
title:  ಪಸ್ತ ಹಬ್ಬದ ಕುರಿಮರಿ
date:   06/05/2025
---

ಪ್ರಕಟನೆಯ ಪುಸ್ತಕದಲ್ಲಿ ಯೇಸುಸ್ವಾಮಿಯನ್ನು ಮೂವತ್ತು ಸಾರಿ 'ಕುರಿ' 'ಕುರಿಮರಿ
ಎಂದು ಸೂಚಿಸಲಾಗಿದೆ. ರಕ್ಷಣಾ ಯೋಜನೆಯು ಆರಂಭವಾದ ದಿನಗಳಿಂದಲೂ
ದೇವರ ಪ್ರಜೆಗಳು ಕುರಿಗಳನ್ನು ಮುಂದೆ ಬರಲಿರುವ ಮೆಸ್ಸಿಯನನ್ನು ಸೂಚಿಸುವ
ಸಂಕೇತವಾಗಿ ಉಪಯೋಗಿಸಿದ್ದಾರೆ. ಹೇಬೆಲನು ಕುರಿಗಳ ಹಿಂಡಿನಿಂದ ಚೊಚ್ಚಲು
ಮರಿಗಳನ್ನು ಕಾಣಿಕೆಯಾಗಿ ತಂದು ದೇವರಿಗೆ ಸಮರ್ಪಿಸಿದನು (ಆದಿಕಾಂಡ
4:4). ಇಸ್ರಾಯೇಲ್ಯರು ಐಗುಪ್ತದೇಶವನ್ನು ಬಿಟ್ಟು ದೇವರು ವಾಗ್ದಾನ ಮಾಡಿದ್ದ
ದೇಶಕ್ಕೆ ಹೋಗುವಾಗ ತಮ್ಮ ಚೊಚ್ಚಲು ಮಕ್ಕಳನ್ನು ಬಿಡಿಸಿಕೊಳ್ಳುವುದಕ್ಕೆ ಒಂದು
ವರುಷದ ಪೂರ್ಣಾಂಗವಾದ ಕುರಿಯನ್ನು ಬಲಿಕೊಡುವಂತೆ ದೇವರು ಆಜ್ಞಾಪಿಸಿದನು
(ವಿಮೋಚನಕಾಂಡ 12:5).

`ವಿಮೋಚನಕಾಂಡ 12:1-11; ಯೆಶಾಯ 53:7,8, 1 ಕೊರಿಂಥ 5:7 ಹಾಗೂ
ಪ್ರಕಟನೆ 5:6ನೇ ವಚನಗಳನ್ನು ಓದಿರಿ. ಕ್ರಿಸ್ತನು ಪಕ್ಕದ ಕುರಿಮರಿಯಾಗಿದ್ದಾನೆಂಬುದರ
ಬಗ್ಗೆ ಈ ವಚನಗಳು ನಮಗೇನು ತಿಳಿಸುತ್ತವೆ? ಇದು ನಮಗೆ ಏನನ್ನೂ ತಿಳಿಸುತ್ತದೆ?`

ಯೇಸುಸ್ವಾಮಿಯು ಮರಣ, ಪುನರುತ್ಥಾನ ಮತ್ತು ಪರಲೋಕಕ್ಕೆ ಏರಿಹೋದ
ಅನೇಕ ವರ್ಷಗಳ ನಂತರ ಪೇತ್ರನು ಪಸ್ಯದ ಕುರಿಮರಿಯಾಗಿ ನಮ್ಮ ಪಾಪ
ಪರಿಹಾರಕ್ಕೋಸ್ಕರ ಆತನು ಬಲಿಯಾದ ಬಗ್ಗೆ ಹೀಗೆ ತಿಳಿಸುತ್ತಾನೆ:

"ನಿಮ್ಮ ಹಿರಿಯರು ಕಲಿಸಿಕೊಟ್ಟ ವ್ಯರ್ಥವಾದ ನಡವಳಿಕೆಯಿಂದ ನಿಮಗೆ
ಬಿಡುಗಡೆಯಾದದ್ದು ಬೆಳ್ಳಿ ಬಂಗಾರ ಮೊದಲಾದ ನಶಿಸಿಹೋಗುವ ವಸ್ತುಗಳಿಂದಲ್ಲ.
ಪೂರ್ಣಾಂಗವಾದ ನಿಷ್ಕಳಂಕ ಯಜ್ಞದ ಕುರಿಯ ರಕ್ತದಿಂದಲೋ ಎಂಬಂತೆ
ಕ್ರಿಸ್ತನ ಅಮೂಲ್ಯವಾದ ರಕ್ತದಿಂದಲೇ ಎಂದು ಬಲ್ಲಿರಲ್ಲವೇ?” (1 ಪೇತ್ರನು 1:18,19).

ತಂದೆಯಾದ ದೇವರ ಪರಿಶುದ್ಧತೆಯನ್ನು ಎತ್ತಿ ಹಿಡಿಯುವ ರೀತಿಯಲ್ಲಿ
ಯೇಸುಸ್ವಾಮಿಯು ಮನುಷ್ಯನಾಗಿ ಈ ಲೋಕದಲ್ಲಿ ಜೀವಿಸಿದನು. ಆದರೆ ನಾವೆಲ್ಲರೂ
ಪಾಪಮಾಡಿದ್ದೇವೆ ಹಾಗೂ ದೇವರ ಕೋಪಕ್ಕೆ ಒಳಗಾಗಿ ಆತನ ಮಹಿಮೆಯನ್ನು
ಕಳೆದುಕೊಂಡಿದ್ದೇವೆ. ಅಲ್ಲದೆ ನಮ್ಮ ಪಾಪದ ಜೀವಿತದಿಂದ ದೇವರ ಹೆಸರಿಗೆ
ಕಳಂಕ ತರುತ್ತಿದ್ದೇವೆ.

ಆದರೆ ಯೇಸುವು ಕೊನೆಯ ಆದಾಮನಾದನು (1 ಕೊರಿಂಥ 15:45). ನಮ್ಮ
ಪಾಪದ ದೆಸೆಯಿಂದ ನಾವು ಪರಿಪೂರ್ಣ ಜೀವನ ನಡೆಸಲು ವಿಫಲರಾದಾಗ್ಯೂ,
ಆತನು ಪಾಪರಹಿತವಾಗಿ ಪರಿಪೂರ್ಣವಾಗಿ ಜೀವಿಸಿದನು. ಮಾನವರಾದ ನಾವು
ದೇವರ ಮಾರ್ಗದಲ್ಲಿ ನಡೆದು ಆತನಿಗೆ ಮೆಚ್ಚುಗೆಯಾಗಿ ಜೀವಿಸಬೇಕಾಗಿತ್ತು.
ಆದರೆ ಕ್ರಿಸ್ತನು ಅಂತಹ ವಿಧೇಯ ಜೀವನ ನಡೆಸಿದನು. ಆತನು ದೇವರ
ಮಹಿಮೆಯನ್ನು ತನ್ನ ಜೀವಿತದಲ್ಲಿ ಪರಿಪೂರ್ಣವಾಗಿ ಪ್ರತಿಫಲಿಸಿ ತೋರಿಸಿಕೊಟ್ಟನು.
ಯೇಸುವು ಫಿಲಿಪ್ಪನಿಗೆ "ನನ್ನನ್ನು ನೋಡಿದವನು ನನ್ನ ತಂದೆಯನ್ನು ನೋಡಿದ್ದಾನೆ"
ಎಂದು ತಿಳಿಸಿದನು (ಯೋಹಾನ 14:9).

ಯೇಸುಸ್ವಾಮಿಯು ಪಸ್ಯಹಬ್ಬದ ದಿನ ಶಿಲುಬೆಗೆ ಹಾಕಲ್ಪಟ್ಟನು. ಇದು ಆತನು
ಮಾನವರ ಪಾಪದ ಬಿಡುಗಡೆಯಾಗಿ ಬಲಿಯಾಗಲು ದೇವರು ನೇಮಿಸಿದ ಯಜ್ಞದ
ಕುರಿ ಎಂಬುದನ್ನು ಸಾಂಕೇತಿಕವಾಗಿ ತೋರಿಸುತ್ತದೆ. ಯೇಸುಸ್ವಾಮಿಯು
ಮಹಾಯಾಜಕನ ಮುಂದೆ "ತಾನು ಧಾರಾಳವಾಗಿ ಲೋಕದ ಮುಂದೆ
ಮಾತಾಡಿದ್ದೇನೆ... ಮರೆಯಾಗಿ ಯಾವುದನ್ನು ಮಾತಾಡಲಿಲ್ಲ' ಎಂದು ತಿಳಿಸಿದ್ದಾನೆ
(ಯೋಹಾನ 18:20), ದೇವರು ಇಸ್ರಾಯೇಲ್ಯರಿಗೆ ಪಕ್ಕದ ಹಬ್ಬದಲ್ಲಿ ಒಂದು
ವರುಷದ ಪೂರ್ಣಾಂಗವಾದ ಕುರಿಮರಿಯನ್ನು ತೆಗೆದುಕೊಳ್ಳಬೇಕು. ಅದೇ ತಿಂಗಳಿನ
ಹದಿನಾಲ್ಕನೇ ದಿನದವರೆಗೆ ಅವುಗಳನ್ನು ಇಟ್ಟುಕೊಳ್ಳಬೇಕು" ಎಂದು ಆದೇಶಿಸಿದನು
(ವಿಮೋಚನಕಾಂಡ 12:5,6), ಇದನ್ನು ಅವರು ಆ ದಿನದಲ್ಲಿ ಬಲಿಯಾಗಿ
ಅರ್ಪಿಸಬೇಕಾಗಿತ್ತು. ಮಹಾಯಾಜಕನು ಯೇಸುವನ್ನು ಆತನ ಬೋಧನೆಗಳ
ವಿಷಯವಾಗಿ ವಿಚಾರಿಸಿದಾಗ, ತಾನು ಲೋಕದ ಮು೦ದೆಯ,
ದೇವಾಲಯದಲ್ಲಿಯೂ ಯಾವುದನ್ನೂ ಮುಚ್ಚು ಮರೆಯಿಲ್ಲದೆ ಧಾರಾಳವಾಗಿ
ತಿಳಿಸಿದ್ದೇನೆಂದು ಕ್ರಿಸ್ತನು ತಿಳಿಸಿದನು. ಆತನ ಜೀವನ, ಆತನ ಕಾರ್ಯಗಳು
ಹಾಗೂ ಬೋಧನೆಗಳು - ಇವೆಲ್ಲವೂ ಆತನು ನಿಜವಾಗಿಯೂ ಯಾರೆಂಬುದನ್ನು
ಎಲ್ಲರ ಮುಂದೆ ಸ್ಪಷ್ಟವಾಗಿ ಪ್ರಕಟಪಡಿಸಿತು. ಯೇಸುಸ್ವಾಮಿಯು ದೇವರ
ನಿಷ್ಕಳಂಕವಾದ ಯಜ್ಞದ ಕುರಿಮರಿಯಾಗಿದ್ದನು. ಇದು ದೇವರ ನೀತಿ ಹಾಗೂ
ಮಹಿಮೆಯನ್ನು ಬಹಳ ಪರಿಣಾಮಕಾರಿಯಾಗಿ ವ್ಯಕ್ತಪಡಿಸುತ್ತದೆ.

`ನಾವು ನಮ್ಮ ಜೀವನದಲ್ಲಿ ಕ್ರಿಸ್ತನ ಪರಿಪೂರ್ಣ ಸ್ವಭಾವವನ್ನು ಹೇಗೆ
ಪ್ರತಿಫಲಿಸಬಹುದು?`