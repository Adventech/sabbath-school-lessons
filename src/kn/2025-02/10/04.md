---
title:  ಸೊದೋಮ್ ಮತ್ತು ಗೊಮೋರೆಗಳ ಕಥೆ
date:   03/06/2025
---

ಅಪೋಸ್ತಲನಾದ ಪೇತ್ರನು ಕೊನೆಯಕಾಲದ ಘಟನೆಗಳ ಬಗ್ಗೆ ವಿವರಿಸುವಾಗ
ಸೊದೋಮ್ ಮತ್ತು ಗೊಮೋರ ಪಟ್ಟಣಗಳ ಪ್ರಮುಖವಾದ ಉದಾಹರಣೆಯನ್ನು
ಹಳೆಯ ಒಡಂಬಡಿಕೆಯಿಂದ ಪ್ರಸ್ತಾಪಿಸುತ್ತಾನೆ. ಈ ಎರಡೂ ಪ್ರಮುಖ ಪಟ್ಟಣಗಳು
ತಮ್ಮ ಅತಿಯಾದ ದುಷ್ಟತನಕ್ಕೆ ಕುಪ್ರಸಿದ್ಧವಾಗಿದ್ದವು. ಪರಲೋಕದಿಂದ ಬೆಂಕಿ
ಬಿದ್ದು ನಾಶವಾದ ಮೊದಲ ಉದಾಹರಣೆಯು ಇದಾಗಿದೆ.

`2 ಪೇತ್ರನು 2:4-11; ಯೂದನು 1:5-8; ಹಾಗೂ ಯೆಹೆಚ್ಚೇಲನು 16:46-50ನೇ ವಚನಗಳನ್ನು ಓದಿ. ಅವುಗಳ ವಿವರಣೆಯನ್ನು ಗಮನಿಸಿ ಸೊದೋಮ್;
ಗೊಮೋರ ಪಟ್ಟಣಗಳ ನಾಶಕ್ಕೆ ಕಾರಣವಾದ ನೈತಿಕ ಪರಿಸ್ಥಿತಿ ಹೇಗಿತ್ತು? ಇಂದು
ಅಂತದ್ದೇ ಸ್ಥಿತಿಗತಿ ಲೋಕದಲ್ಲಿ ಹೇಗೆ ಕಂಡುಬರುತ್ತಿದೆ?`

ಕೊನೆಯ ಕಾಲದಲ್ಲಿ ಈ ಲೋಕದಲ್ಲಿ ವಾಸಿಸುತ್ತಿರುವ ಜನರಿಗೆ ಸೊದೋಮ್
ಮತ್ತು ಗೊಮೋರ ಪಟ್ಟಣಗಳ ಉದಾಹರಣೆಗಳ ಮೂಲಕ ನೀಡಿದ ಎಚ್ಚರಿಕೆಯು
ಬಹಳ ಸ್ಪಷ್ಟವಾಗಿದೆ. ಅದೇನೆಂದರೆ ದುಷ್ಟರು ಕೊನೆಯಲ್ಲಿ ಬೆಂಕಿಯಿಂದ
ನಾಶವಾಗುತ್ತಾರೆಂದು ಪ್ರಕಟನೆ 20-9ನೇ ವಚನವು ಸ್ಪಷ್ಟವಾಗಿ ತಿಳಿಸುತ್ತದೆ. ಪಾಪವು
ಬಹಳ ವಂಚಕವಾಗಿದ್ದು, ನಮ್ಮ ಹೃದಯಗಳನ್ನು ಕುರುಡು ಮಾಡುತ್ತಿದೆ. ಆಜ್ಞೆಗಳನ್ನು
ಮೀರಿ ನಾವು ಮಾಡುತ್ತಿರುವ ಪಾಪಗಳು ನಮಗೆ ಅಷ್ಟಾಗಿ ಕಂಡುಬರುವುದಿಲ್ಲ.
ಆದರೆ ಇತರರು ಮಾಡುವ ದುಷ್ಟತನವು ನಮಗೆ ಎದ್ದು ಕಾಣುತ್ತದೆ. ಯೆಹೂದ್ಯರು
ಸೊದೋಮ್ ಮತ್ತು ಗೊಮೋರ ಪಟ್ಟಣಗಳವರಿಗಿಂತಲೂ ಹೆಚ್ಚಾದ ಪಾಪಮಾಡಿ
ದುರ್ಮಾರ್ಗದಲ್ಲಿ ನಡೆದಿದ್ದಾರೆ. ಅವರಿಗಿಂತಲೂ ಯೆಹೂದ್ಯರು ಬಹಳವಾಗಿ
ಕೆಟ್ಟದ್ದಾಗಿ ನಡೆದುಕೊಂಡಿದ್ದಾರೆ (ಯೆಹೆಚ್ಚೇಲನು 16:47), ಆದಾಗ್ಯೂ ದೇವರು
ಯೆಹೂದ್ಯರನ್ನು ಕ್ಷಮಿಸಿ ಅವರಿಗೆ ದಯೆತೋರಿಸುವೆನೆಂದೂ, ಅವರ ಕೆಟ್ಟ
ಕಾರ್ಯಗಳನ್ನು ಜ್ಞಾಪಕಕ್ಕೆ ತರುವುದಿಲ್ಲವೆಂದು ಹೇಳುತ್ತಾನೆ (46:61-63).

ಇಸ್ರಾಯೇಲ್ಯರು ತಮ್ಮ ರಕ್ಷಕನಾದ ದೇವರನ್ನು ಮರೆತು ಇತರ ಜನಾಂಗಗಳ
ಅನ್ಯದೇವತೆಗಳನ್ನು ಪೂಜಿಸಿ ಆತ್ಮೀಕ ವ್ಯಭಿಚಾರ ಮಾಡಿದೆ. (ಯೆಹೆಜೈಲನು
16:41). ಸೊದೋಮ್ ಗೊಮೋರ ಪಟ್ಟಣದವರಿಗಿಂತಲೂ ನೀವು ಹೆಚ್ಚು ದುಷ್ಟರೆಂದು
ದೇವರು ಇಸ್ರಾಯೇಲ್ಯರಿಗೂ, ಯೆಹೂದ್ಯರಿಗೂ ಹೇಳಿದಾಗ ಅವರು ಹೇಗೆ
ಆಶ್ಚರ್ಯಗೊಂಡಿರಬಹುದೆಂದು ಊಹಿಸಿಕೊಳ್ಳಿ.

ಇದೇನೂ ಹೊಸಸಂಗತಿಯಲ್ಲ. ಪುರಾತನ ಕಾಲದ ಇಸ್ರಾಯೇಲ್ಯರು ಮಾತ್ರವಲ್ಲ,
ಸಮಸ್ತ ಮಾನವರೇ ಸೊದೋಮ್ ಮತ್ತು ಗೊಮೋರ ಪಟ್ಟಣದವರಿಗಿಂತಲೂ
ಹೆಚ್ಚು ದುಷ್ಟರಾಗಿದ್ದಾರೆ. ರೋಮಾಯ 1:18-32ನೇ ವಚನಗಳಲ್ಲಿ ಪೌಲನು ಮಾನವರ
ದುಷ್ಟತನದ ಒಂದು ದೊಡ್ಡಪಟ್ಟಿಯನ್ನೇ ತಿಳಿಸಿದ್ದಾನೆ. ಇಂದಿನ ವರ್ತಮಾನ
ಪತ್ರಿಕೆಗಳು, ಟಿ.ವಿ. ಹಾಗೂ ಇತರ ಮಾಧ್ಯಮಗಳನ್ನು ಆಧರಿಸಿ ಪಟ್ಟಿ ಮಾಡಿದಂತೆ
ಅವು ಕಂಡುಬರುತ್ತಿವೆ. ಯೆಹೂದ್ಯರು ಅನ್ಯರಿಗಿಂತ ತಾವು ಉತ್ತಮರು ಎಂಬ
ಭಾವನೆಯನ್ನು ಹೊಂದಬೇಕೆಂಬ ಉದ್ದೇಶದಿಂದ ಪೌಲನು ಅನ್ಯಜನರ ಪಾಪಗಳ
ಬಗ್ಗೆ ಇಲ್ಲಿ ತಿಳಿಸುತ್ತಿಲ್ಲ. ಬದಲಾಗಿ ದೇವಜನರಾದ ಅವರು ತಮ್ಮ ಪಾಪಗಳು
ಎಷ್ಟೊಂದು ಕೆಟ್ಟದ್ದಾಗಿವೆ ಎಂಬುದನ್ನು ಮನವರಿಕೆ ಮಾಡಿಕೊಳ್ಳಬೇಕೆಂಬ
ಉದ್ದೇಶದಿಂದ ಅನ್ಯಜನರ ಪಾಪಗಳನ್ನು ತಿಳಿಸುತ್ತಿದ್ದಾನೆ. ಪ್ರವಾದಿಯಾದ ನಾತಾನನು
ದಾವೀದನಿಗೆ ಇದೇ ವಿಷಯವನ್ನು ತಿಳಿಸಿದನು. ಶ್ರೀಮಂತನಾದ ಒಬ್ಬ ವ್ಯಕ್ತಿಯು
ಬಡವನ ಒಂದೇ ಕುರಿಯನ್ನು ಅಪಹರಿಸಿದ ಕತೆಯನ್ನು ತಿಳಿಸಿದಾಗ, ದಾವೀದನು
ಈ ಅನ್ಯಾಯವನ್ನು ಕಂಡು ಬಹಳವಾಗಿ ಕೋಪಗೊಂಡನು (2 ಸಮುವೇಲನು
12:5). ಆದರೆ ಪ್ರವಾದಿಯು ಆ ಮನುಷ್ಯನು ನೀನೇ ಎಂದು ದಾವೀದನಿಗೆ
ನೇರವಾಗಿ ತಿಳಿಸಿದಾಗ, ತಾನು ಎಂತಹ ಘೋರ ಪಾಪ ಮಾಡಿದ್ದೇನೆಂದು ಆಗ
ಅವನಿಗೆ ಮನವರಿಕೆಯಾಯಿತು (12:7).

`ಸತ್ಯವೇದದ ಎಚ್ಚರಿಕೆ ಸಂದೇಶಗಳು ಪ್ರಾಮುಖ್ಯವಾಗಿ ಅನ್ಯಜನರಿಗಲ್ಲ, ಬದಲಾಗಿ
ದೇವರ ಸ್ವಂತ ಜನರಿಗೆ ಹೇಳಲ್ಪಟ್ಟಿವೆ ಎಂಬುದನ್ನು ನೆನಪಿನಲ್ಲಿಡುವುದು ಮುಖ್ಯವಾಗಿದೆ.
ಪ್ರಕಟನೆ 13 ಮತ್ತು 17ನೇ ಅಧ್ಯಾಯಗಳಲ್ಲಿ ಇತರರು ಮಾಡಿದ ಪಾಪಗಳನ್ನು
ವಿವರಿಸಲಾಗಿದೆ. ಇದೇ ರೀತಿ ಪಾಪಗಳನ್ನು ನಾವೂ ಸಹ ಮಾಡಬಹುದೆಂಬ
ಕಾರಣದಿಂದ ಈ ಎಚ್ಚರಿಕೆಗಳನ್ನು ನಮಗೆ ನೀಡಲಾಗಿದೆ.`