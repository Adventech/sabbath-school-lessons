---
title:  ದೇವರಿಗೆ ಅವಿಧೇಯರಾದ ದುಷ್ಟರ ನಾಶ
date:   31/05/2025
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ಆದಿಕಾಂಡ 6:1-8; 18:17-32; ದಾನಿಯೇಲನು 7:9,10, ಮತ್ತಾಯ 24:36-44; 2 ಪೇತ್ರನು 2:4-11 ಹಾಗೂ ಪ್ರಕಟನೆ 6:12-17ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಅವರಿಗೆ (ಇಸ್ರಾಯೇಲ್ಯರಿಗೆ) ಸಂಭವಿಸಿದ ಈ ಸಂಗತಿಗಳು ನಿರ್ದಶ್ರನರೂಪವಾಗಿವೆ; ಮತ್ತು ಯುಗಾಂತ್ಯಕ್ಕೆ ಬಂದಿರುವವರಾದ ನಮಗೆ ಬುದ್ಧಿವಾದಗಳಾಗಿ ಬರೆದಿವೆ. ಆದಕಾರಣ ನಿಂತಿದ್ದೇನೆಂದು ನೆನಸುವವನು ಬೀಳದಂತೆ ಎಚ್ಚರಿಕೆಯಾಗಿರಲಿ” (1 ಕೊರಿಂಥ 10:11,12).

ಸತ್ಯವೇದದಲ್ಲಿ ದೇವಜನರು ಅನುಭವಿಸಿದ ಕಷ್ಟಗಳು, ಅವರ ದೈವಭಕ್ತಿ, ವಿಧೇಯತೆ
ಇವುಗಳಿಂದ ಕೂಡಿದ ಅನೇಕ ಉದಾಹರಣೆಗಳಿವೆ. ಇವುಗಳು ಮುಂದೆ
ಸಂಭವಿಸಲಿರುವ ಘಟನೆಗಳನ್ನು ಸೂಚಿಸುತ್ತವೆ ಹಾಗೂ ಈಗಿನ ಅಂದರೆ
ವರ್ತಮಾನದ ಸತ್ಯಗಳನ್ನು ಅರ್ಥಮಾಡಿಕೊಳ್ಳಲು ಸಹಾಯಕವಾಗಿವೆ. ಇಂತಹ
ಕೆಲವು ಉದಾಹರಣೆಗಳು ಕೊನೆಯ ಕಾಲದಲ್ಲಿ ನಡೆಯುವ ಘಟನೆಗಳ
ಮುನ್ಸೂಚನೆಯಾಗಿದ್ದು, ಆಶ್ಚರ್ಯಕರವಾದ ವಿವರಣೆ ಒಳಗೊಂಡಿವೆ. ಇವು
ದಾನಿಯೇಲನ್ನು ಹಾಗೂ ಪ್ರಕಟನೆಗಳ ಪ್ರವಾದನೆಗಳನ್ನು ಸ್ಪಷ್ಟವಾಗಿ
ಅರ್ಥಮಾಡಿಕೊಳ್ಳಲು ಉತ್ತಮ ಅಸ್ತಿವಾರವಾಗಿದೆ.

ಮಾನವರ ಮನಸ್ಸಾಕ್ಷಿಯ ಸ್ವಾತಂತ್ರಕ್ಕೆ ಅಡ್ಡಿಯಾಗದಂತ ರೀತಿಯಲ್ಲಿ ಕೊನೆಯ
ದಿನಗಳಲ್ಲಿ ನಡೆಯುವ ಘಟನೆಗಳ ಬಗ್ಗೆ ಪ್ರವಾದಿಗಳು ಮುಂತಿಳಿಸಿರುವುದನ್ನು
ನಿಗದಿಯಾದ ಸಮಯದಲ್ಲಿ ಪರಿಪೂರ್ಣವಾಗಿ ನಡೆಯುವಂತೆ ದೇವರು
ಮಾರ್ಗದರ್ಶನ ನೀಡುತ್ತಾನೆ. ಇಂತಹ ಕೆಲವಾರು ಘಟನೆಗಳು ಸ್ಪಷ್ಟವಾಗಿ ನಮಗೆ
ಕಾಣಿಸುತ್ತವೆ. ಸೊದೋಮ್ ಗೆಮೋರ, ನೋಹನ ಕಾಲದಲ್ಲಿ ನಡೆದಂತ ಜಲಪ್ರಳಯ
ಮುಂತಾದವುಗಳ ಬಗ್ಗೆ ಹೊಸ ಒಡಂಬಡಿಕೆಯಲ್ಲಿಯೂ ವಿಶೇಷವಾಗಿ ತಿಳಿಸಲಾಗಿದೆ.
ಇನ್ನುಳಿದವುಗಳ ಬಗ್ಗೆ ನಾವು ಗಮನವಿಟ್ಟು ಅಧ್ಯಯನ ಮಾಡಿದಾಗ, ದೇವರವಾಕ್ಯದ
ಮೂಲಕ ನಮಗೆ ಕೊಡಲ್ಪಟ್ಟಿರುವ ಸತ್ಯಗಳನ್ನು ಗ್ರಹಿಸಿಕೊಳ್ಳಬಹುದಾಗಿದೆ.

ಮುಂದಿನ ವಾರಗಳಲ್ಲಿ ಕೆಲವು ಪ್ರಮುಖ ಘಟನೆಗಳ ಬಗ್ಗೆ ಕಲಿಯಲಿದ್ದೇವೆ.
ಮುಂದೆ ನಡೆಯಲಿರುವ ಕ್ರೈಸ್ತರಿಗೆ ಬರುವ ಹಿಂಸೆ, ಇಕ್ಕಟ್ಟಿನ ಪರಿಸ್ಥಿತಿ, ಕ್ರಿಸ್ತನ
ಎರಡನೇ ಬರೋಣ ಹಾಗೂ ಈಗ ಪರಲೋಕದಲ್ಲಿ ನಡೆಯುತ್ತಿರುವ ನ್ಯಾಯ
ವಿಚಾರಣೆ ಮೊದಲಾದವುಗಳ ವಿಷಯದಲ್ಲಿ ಇವು ಏನು ತಿಳಿಸುತ್ತವೆಂದು
ಕಲಿಯೋಣ. ಇವೆಲ್ಲವುಗಳ ಮೂಲಕ ಕ್ರಿಸ್ತನು ಎಲ್ಲದರ ಕೇಂದ್ರಬಿಂದುವಾಗಿದ್ದಾನೆ.
ಆತನು ಪ್ರವಾದನೆಗಳ ಆಧಾರವೂ, ಹಾಗೂ ಎಲ್ಲವುಗಳ ಆದಿಯೂ, ಅಂತ್ಯವೂ
ಆಗಿದ್ದಾನೆಂಬುದನ್ನು ತಿಳಿದುಕೊಳ್ಳುತ್ತೇವೆ.