---
title:  ಸಮಸ್ತ ಲೋಕದ ನ್ಯಾಯಾಧಿಪತಿ
date:   04/06/2025
---

ಸೊದೋಮ್ ಗೊಮೋರ ಪಟ್ಟಣಗಳು ನಾಶವಾಗುವುದಕ್ಕೆ ಮೊದಲು ಮ
ತೋಪಿನಲ್ಲಿ ಒಂದು ಕುತೂಹಲಕಾರಿ ಘಟನೆ ನಡೆಯಲಿತ್ತು. ದೇವರು ತನ್ನ
ಇಬ್ಬರು ದೂತರೊಂದಿಗೆ ಅಬ್ರಹಾಮನಿಗೆ ಕಾಣಿಸಿಕೊಂಡನು. ಅಬ್ರಹಾಮನು
ಅವರನ್ನು ನೋಡಿದಾಗ ತನ್ನ ಮನೆಯಲ್ಲಿ ಅವರು ಊಟ ಮಾಡುವಂತೆ
ಆಹ್ವಾನಿಸಿದನು. ಆ ಸ್ಥಳದಲ್ಲಿ ದೇವರು ಅವನಿಗೂ, ಅವನ ಪತ್ನಿಯಾದ ಸಾರಳಗೂ
ಬರುವ ವರ್ಷ ಇದೇ ಕಾಲದಲ್ಲಿ ಒಬ್ಬ ಮಗನು ಹುಟ್ಟುವನೆಂದೂ ಹಾಗೂ ನಿಮ್ಮ
ಸಂತಾನದಲ್ಲಿಯೇ ಮೆಸ್ಸಿಯನು ಅಂದರೆ ರಕ್ಷಕನು ಉಂಟುವನೆಂದು ವಾಗ್ದಾನ
ಮಾಡಿದನು. ಅದರಂತೆಯೇ ಯೇಸುಕ್ರಿಸ್ತನು ಅಬ್ರಹಾಮನ ವಂಶದಲ್ಲಿಯೇ ಹುಟ್ಟಿದನು
(ಗಲಾತ್ಯ 3:16). ಅನಂತರ ಕಥೆಯು ಇದ್ದಕ್ಕಿದ್ದಂತೆ ಸೊದೋಮ್ ಗೊಮೋರ
ಎಂಬ ದುಷ್ಟಪಟ್ಟಣಗಳ ಬಗ್ಗೆ ತಿಳಿಸುತ್ತದೆ.

`ಆದಿಕಾಂಡ 18:17-32ನೇ ವಚನಗಳನ್ನು ಓದಿರಿ, ದೇವರ ಗುಣಸ್ವಭಾವ ಹಾಗೂ
ನಮ್ಮ ಲೋಕದಲ್ಲಿರುವ ದುಷ್ಟತನವನ್ನು ಆತನು ಹೇಗೆ ಕೊನೆಗಾಣಿಸಲಿದ್ದಾನೆಂಬ
ವಿಷಯದ ಬಗ್ಗೆ ಈ ವಾಕ್ಯಗಳು ತಿಳಿಸುವುದೇನು?`

ದೇವರು ನಮಗೆ ಯಾವುದೇ ವಿವರ ನೀಡುವ ಅಗತ್ಯವಿಲ್ಲ. ಆದರೂ ನಮ್ಮ
ಮಾನವ ಜನಾಂಗದ ಬಗ್ಗೆ ತನಗಿರುವ ಉದ್ದೇಶ ಮತ್ತು ಯೋಜನೆಗಳನ್ನು
ತಿಳಿಯಪಡಿಸುತ್ತಾನೆ. "ಕರ್ತನಾದ ಯೆಹೋವನು ತನ್ನ ಸೇವಕರಾದ ಪ್ರವಾದಿಗಳಿಗೆ
ತನ್ನ ರಹಸ್ಯವನ್ನು ತಿಳಿಸದೆ ಏನೂ ಮಾಡನು" ಎಂದು ಆಮೋಸ 3:7ನೇ
ವಚನವು ತಿಳಿಸುತ್ತದೆ.

ಸೊದೋಮ್ ಗೊಮೋರ ಪಟ್ಟಣಗಳನ್ನು ನಾಶಮಾಡುವುದಕ್ಕೆ ಮೊದಲು,
ಅಬ್ರಹಾಮನಿಗೆ ಈ ವಿಷಯವನ್ನು ತಿಳಿಸುವುದು ಯುಕ್ತವಾಗಿದೆ ಮತ್ತು ತಾನು
ಮಾಡಬೇಕೆಂದಿರುವ ಕಾರ್ಯವನ್ನು ಅವನಿಗೆ ಮರೆಮಾಡುವುದು ಸರಿಯೇ?
ಎಂದು ದೇವರು ತನ್ನೊಳಗೆ ಅಂದುಕೊಂಡನು.

ಅಬ್ರಹಾಮನು ದೇವರ ಎದುರಿಗೆ ನಿಂತನು. ಆದರೆ ಇಬ್ಬರು ದೇವದೂತರು
ಆ ದುಷ್ಟ ಊರಿಗೆ ಎಚ್ಚರಿಕೆ ನೀಡುವುದಕ್ಕೆ ಹೊರಟರು. ಇದೇ ರೀತಿಯಾದ
ಎಚ್ಚರಿಕೆಯ ಸಂದೇಶವನ್ನು ಬಾಬೆಲಿನಲ್ಲಿ ವಾಸಿಸುತ್ತಿರುವ ದೇವಜನರಿಗೆ "ನನ್ನ
ಜನರೇ, ಬಾಬೆಲನ್ನು ಬಿಟ್ಟು ಬನ್ನಿರಿ" ಎಂದು ದೇವರ ಉಳಿದ ಸಭೆಯು ಜಗತ್ತಿಗೆ
ನೀಡಲಿದೆ (ಪ್ರಕಟನೆ 14:6-12; 18:1-4), ದೇವದೂತರು ಎಚ್ಚರಿಕೆಯ ಸಂದೇಶವನ್ನು
ಲೋಟನ ಮೂಲಕ ಕೊಡುತ್ತಿರುವಾಗ, ದೇವರು ಮುಂದೆ ನಡೆಯುವುದರ ಬಗ್ಗೆ
ಅಬ್ರಹಾಮನೊಂದಿಗೆ ಮಾತಾಡುತ್ತಿದ್ದನು ಹಾಗೂ ಅವನ ಪ್ರಶ್ನೆಗೆ ಉತ್ತರಿಸುತ್ತಿದ್ದನು.

ಅಬ್ರಹಾಮನು ದೇವರಿಗೆ ಅರಿಕೆ ಮಾಡುತ್ತಾ- 'ಈ ರೀತಿಯಾಗಿ ದುಷ್ಟರಿಗೂ
ಶಿಷ್ಯರಿಗೂ ಭೇದ ಮಾಡದೆ ದುಷ್ಟರ ಸಂಗಡ ನೀತಿವಂತರನ್ನು ಸಂಹರಿಸುವುದು
ನಿನ್ನಿಂದ ಎಂದಿಗೂ ಆಗಬಾರದು; ಸರ್ವಲೋಕಕ್ಕೆ ನ್ಯಾಯತೀರಿಸುವವನು,
ನ್ಯಾಯವನ್ನೇ ನಡೆಸುವವನಲ್ಲವೇ" ಎಂದು ಹೇಳಿದನು (ಆದಿಕಾಂಡ 18:25).
ಅಬ್ರಹಾಮನು ಸೊದೋಮ್ ಪಟ್ಟಣದ ಉಳಿವಿನ ಬಗ್ಗೆ ಮಾತ್ರವಲ್ಲ,
ಪ್ರೀತಿಸ್ವರೂಪಿಯಾದ ದೇವರ ಗುಣಸ್ವಭಾವವನ್ನೂ ಸಹ ಪರೀಕ್ಷಿಸುತ್ತಿದ್ದನು. ಅದೇ
ರೀತಿ ಈ ಲೋಕವು ನಾಶವಾಗುವುದಕ್ಕೆ ಮೊದಲು, ದೇವರು ಪರಲೋಕದ
ಪುಸ್ತಕಗಳನ್ನು ತೆರೆಯುತ್ತಾನೆ (ಪ್ರಕಟನೆ 20:4,11-15). ಆ ಪುಸ್ತಕಗಳಲ್ಲಿ ಬರೆದಿದ್ದ
ಸಂಗತಿಗಳ ಆಧಾರದಿಂದ ಅವರವರ ಕೃತ್ಯಗಳ ಪ್ರಕಾರ ಒಳ್ಳೆಯವರಿಗೆ ನಿತ್ಯಜೀವವನ್ನು
ಕೊಟ್ಟು, ಕೆಟ್ಟವರನ್ನು ಬೆಂಕಿಯಿಂದ ನಾಶಮಾಡುತ್ತಾನೆ. ಇದಕ್ಕೆ ಮೊದಲೇ ಈಗ
ನ್ಯಾಯವಿಚಾರಣೆ ನಡೆಯುತ್ತಿದೆ ಹಾಗೂ ಲೋಕದಲ್ಲಿರುವ ಹೆಸರುಗಳು
ಪರಿಶೀಲಿಸಲ್ಪಡುತ್ತಿವೆ. ಪರಲೋಕದಲ್ಲಿ ನೀತಿವಂತರು ಸಾವಿರ ವರ್ಷಗಳು
ಜೀವಿಸುವಾಗ, ಅವರಿಗೆ ಸಂಶಯವಾಗಿ ಉಳಿದಿರುವ ಪ್ರಶ್ನೆಗಳಿಗೆ ಸಮಾಧಾನಕರವಾದ
ಉತ್ತರ ದೊರೆಯುತ್ತದೆ. ಬೆಂಕಿಯಲ್ಲಿ ನಾಶವಾದ ದುಷ್ಟರಾದ ನಮ್ಮ ಪ್ರಿಯರೂ,
ಬಂಧು ಬಳಗದವರು, ಸ್ನೇಹಿತರು ಇವರುಗಳ ಮಾಡಿದ ಕೆಟ್ಟ ಕಾರ್ಯಗಳನ್ನೂ
ಸಹ ನಾವು ಪರಿಶೀಲಿಸುತ್ತೇವೆ. ಅಲ್ಲದೆ ದೇವದೂತರು ಅಂದರೆ ಸೈತಾನನೊಂದಿಗೆ
ದೊಬ್ಬಲ್ಪಟ್ಟ ಮೂರನೇ ಒಂದು ಭಾಗದ ದೂತರಿಗೂ ನಾವು ನ್ಯಾಯ ತೀರಿಸುತ್ತೇವೆ.