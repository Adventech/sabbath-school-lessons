---
title:  ಹೆಚ್ಚಿನ ಚಿಂತನೆ
date:   06/06/2025
---

ಶ್ರೀಮತಿ ವೈಟಮ್ಮನವರ "ಪೇಟಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್"
ಪುಸ್ತಕದಲ್ಲಿ 'ದಿ ಫಡ್' ಎಂಬ ಅಧ್ಯಾಯ ಓದಿರಿ.

ಅದೇ ಪುಸ್ತಕದ 583-586ನೇ ಪುಟದಲ್ಲಿ ಹೀಗೆ ತಿಳಿಸಲಾಗಿದೆ. "ಸೈತಾನನು
ಮಾಡುವ ಆಪಾದನೆಗಳ ವಿರುದ್ಧವಾಗಿ ಮಹಾಯಾಜಕನು ತನ್ನನ್ನಾಗಲಿ ಅಥವಾ
ತನ್ನ ಜನರನ್ನಾಗಲಿ ಸಮರ್ಥಿಸಿಕೊಳ್ಳಲಾರನು (ಜೆಕರ್ಯ 3:1-4), ಇಸ್ರಾಯೇಲ್ಯರು
ನಿರ್ದೋಷಿಗಳೆಂದು ಮಹಾಯಾಜಕನಾದ ಯೆಹೋಶುವನು ಹೇಳಲು ಸಾಧ್ಯವಿಲ್ಲ.
ತನ್ನ ಜನರ ಪಾಪಗಳನ್ನು ಪ್ರತಿನಿಧಿಸುವಂತೆ ಅವನು ಕೊಳೆಬಟ್ಟೆಯನ್ನು ಧರಿಸಿ
ಅವರ ದೋಷಾಪರಾಧಗಳನ್ನು ದೇವದೂತನ ಮುಂದೆ ಅರಿಕೆಮಾಡಿದನು. ಅಲ್ಲದೆ
ಇಸ್ರಾಯೇಲ್ಯರು ತಮ್ಮ ಪಾಪಗಳಿಗೆ ಪಶ್ಚಾತ್ತಾಪಪಟ್ಟು ತಮ್ಮನ್ನು ತಗ್ಗಿಸಿಕೊಂಡಿದ್ದಾರೆ
ಹಾಗೂ ಪಾಪಗಳನ್ನು ಕ್ಷಮಿಸುವ ರಕ್ಷಕನ ಕರುಣೆಯನ್ನೂ ನಿರೀಕ್ಷಿಸುತ್ತಿದ್ದಾರೆಂದು
ತಿಳಿಸಿದನು. ಯೆಹೋಶುವನು ನಂಬಿಕೆಯಿಂದ ದೇವರ ವಾಗ್ದಾನಗಳನ್ನು
ಪಡೆದುಕೊಳ್ಳಲು ದೇವದೂತನಿಗೆ ಅರಿಕೆಮಾಡಿದನು.

'ತಮ್ಮ ದೋಷಾಪರಾಧಗಳನ್ನು ಕ್ಷಮಿಸುವಂತೆ ದೇವರ ಬಳಿಗೆ ಬರುವವರ
ವಿರುದ್ಧ ಸೈತಾನನು ಆಪಾದನೆ ಮಾಡುವುದು, ಅವರ ಪಾಪಗಳು ಅವನಿಗೆ
ಅಸಂತೋಷ ತಂದಿದೆ ಎಂಬ ಕಾರಣದಿಂದಲ್ಲ. ಬದಲಾಗಿ ಅವರ ದೋಷಾಪರಾಧವು
ಅವನಿಗೆ ಬಹಳಷ್ಟು ಸಂತೋಷ ತರುತ್ತದೆ. ಜನರು ದೇವರಾಜ್ಞೆಗಳನ್ನು ಮೀರಿದಾಗ
ಮಾತ್ರ, ಅವರನ್ನು ತನ್ನ ಅಧೀನಕ್ಕೆ ತೆಗೆದುಕೊಳ್ಳಬಹುದೆಂದು ಸೈತಾನನಿಗೆ ಚೆನ್ನಾಗಿ
ತಿಳಿದಿದೆ. ದೇವರ ಮೇಲಿನ ವೈರತ್ವದಿಂದಲೂ ಹಾಗೂ ದ್ವೇಷದಿಂದಲೂ ಅವನು
ದೇವಜನರ ವಿರುದ್ಧವಾಗಿ ಆಪಾದನೆ ಮಾಡುತ್ತಾನೆ. ರಕ್ಷಣಾ ಯೋಜನೆಯ ಮೂಲಕ
ಯೇಸುವು ಮಾನವರ ಮೇಲೆ ಸೈತಾನನು ಹೊಂದಿರುವ ನಿಯಂತ್ರಣವನ್ನು
ಮುರಿದುಹಾಕಿ ಅವರನ್ನು ರಕ್ಷಿಸುತ್ತಾನೆ.

"ನಮ್ಮ ಸ್ವಂತ ಬಲದಿಂದ ನಾವು ಶತ್ರುವಾದ ಸೈತಾನನ ಆಪಾದನೆಗಳನ್ನು
ಎದುರಿಸಲು ಸಾಧ್ಯವಿಲ್ಲ. ಪಾಪಿಗಳಾದ ನಾವು ಅನೀತಿಯೆಂಬ ಕೊಳೆಯಾದ
ಬಟ್ಟೆಯನ್ನು ಧರಿಸಿ, ನಮ್ಮ ಪಾಪಗಳನ್ನು ದೇವರಿಗೆ ಅರಿಕೆ ಮಾಡುತ್ತೇವೆ. ತನ್ನ
ಜನರ ಮೇಲೆ ಆಪಾದನೆ ಹೊರಿಸುವ ವೈರಿಯಾದ ಸೈತಾನನನ್ನು ಕ್ರಿಸ್ತನು
ಸಂಪೂರ್ಣವಾಗಿ ನಿರ್ಮೂಲ ಮಾಡುತ್ತಾನೆ. ದೇವರಾಜ್ಞೆಗಳಿಗೆ ಪರಿಪೂರ್ಣವಾದ
ವಿಧೇಯತೆ ತೋರಿಸಿದ ಕಾರಣದಿಂದ, ಆತನು ಭೂಪರಲೋಕಗಳಲ್ಲಿ ಸಂಪೂರ್ಣ
ಅಧಿಕಾರ ಹೊಂದಿದ್ದಾನೆ. ಅಲ್ಲದೆ ದೋಷಿಗಳಾದ ಮಾನವರಿಗೆ ತನ್ನ ತಂದೆಯ
ಕರುಣೆ ಹಾಗೂ ಕ್ಷಮೆ ದೊರೆಯುವಂತೆ ಮಾಡುತ್ತಾನೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೇಸುಕ್ರಿಸ್ತನು ತನ್ನ ಶಿಷ್ಯರಿಗೆ ಅವರು ಲೋಕದಲ್ಲಿದ್ದರೂ, ಈ
ಲೋಕದವರಲ್ಲವೆಂದು ಹೇಳುತ್ತಾನೆ (ಯೋಹಾನ 15:19; 17:14-16).
ನಾವೂ ಸಹ ಈ ಲೋಕದ ಜನರನ್ನು ರಕ್ಷಣೆಗೆ ತರುವ ಜವಾಬ್ದಾರಿ
ಹೊಂದಿದ್ದೇವೆ. ಅದೇ ಸಮಯದಲ್ಲಿ ಪ್ರಪಂಚದ ದೋಷವು ಹತ್ತದಂತೆ
ನಾವು ನೋಡಿಕೊಳ್ಳಬೇಕು (ಯಾಕೋಬನು 1:27). ಇವೆರಡರ ನಡುವೆ
ನಾವು ಹೇಗೆ ಸಮತೋಲನ ಸಾಧಿಸಿಬಹುದು?`

`ಜಲಪ್ರಳಯಕ್ಕೆ ಮೊದಲು ನೋಹನು 120 ವರ್ಷಗಳ ಕಾಲ ಸುವಾರ್ತೆ
ಸಾರಿದನು. ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟವು
ಹೇಗೆ ಕಾರ್ಯಮಾಡುತ್ತದೆಂದು ಇದರಿಂದ ನಮಗೇನು ತಿಳಿಯುತ್ತದೆ?`

`ಕ್ರಿಸ್ತನ ಮೂರನೇಬರೋಣದಲ್ಲಿ (ಜೆಕರ್ಯ 14:4) ದುಷ್ಪರಿಗೆ
ಪುನರುತ್ಥಾನವಾಗುವುದು. ಇದು ಎರಡನೇ ಪುನರುತ್ಥಾನ (ಪ್ರಕಟನೆ 20:5,7)
ಸೈತಾನನು ಸ್ವಲ್ಪಕಾಲ ಅವರೊಂದಿಗೆ ಸೇರಿ ಹೊಸ ಯೆರೂಸಲೇಮ್ ಪಟ್ಟಣಕ್ಕೆ
ಮುತ್ತಿಗೆ ಹಾಕುತ್ತಾನೆ (ಪ್ರಕಟನೆ 20:7-9), ಆಗ ಅವರು ಪರಲೋಕದಿಂದ
ಬಂದ ಬೆಂಕಿಯಿಂದ ನಾಶವಾಗುವರು. ದೇವರು ನೂತನಾಕಾಶ ಹಾಗೂ
ನೂತನ ಭೂಮಂಡಲವನ್ನು ಉಂಟು ಮಾಡುವುದಕ್ಕೆ ಮೊದಲು ದುಷ್ಟರನ್ನು
ಪುನರುತ್ಥಾನಗೊಳಿಸುವುದು ಯಾಕೆ ಅಗತ್ಯವಾಗಿದೆ?`

`ಈ ವಾರದ ಪಾಠದಲ್ಲಿ ಜಲಪ್ರಳಯ, ಸೊದೋಮ್ ಗೊಮೋರ ಪಟ್ಟಣಗಳ
ನಾಶ ಮುಂತಾದ ಕಥೆಗಳನ್ನು ಅಧ್ಯಯನ ಮಾಡಿದ್ದೇವೆ. ಇವುಗಳು ನಾವು
ಹೇಗೆ ಎಚ್ಚರಿಕೆ ವಹಿಸಬೇಕೆಂದು ತಿಳಿಸುತ್ತವೆ? ಹಾಗೂ ಕ್ರಿಸ್ತನು ನಮ್ಮ
ಏಕೈಕ ನಿರೀಕ್ಷೆಯಾಗಿದ್ದಾನೆಂದು ನಾವು ಯಾಕೆ ಆತನಲ್ಲಿ ಭರವಸವಿಡಬೇಕು?`