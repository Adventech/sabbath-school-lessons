---
title:  ತಿರುಗಿ ಪ್ರವಾದಿಸು
date:   01/05/2025
---

ಹದಿನೇಳು ಹಾಗೂ ಹದಿನೆಂಟನೆ ಶತಮಾನಗಳಲ್ಲಿ ಯೂರೋಪ್‌ ಖಂಡದಲ್ಲಿ
ಪ್ರೊಟೆಸ್ಟೆಂಟ್ ಕ್ರೈಸ್ತರಿಗೆ ಕಥೋಲಿಕ್ ಸಭೆಯು ಹಿಂಸೆ ನೀಡಿತು. ಆಗ ಅಲ್ಲಿನ
ಕ್ರೈಸ್ತರು ಧಾರ್ಮಿಕ ಸ್ವಾತಂತ್ರ್ಯವಿದ್ದ ಹೊಸದಾಗಿ ಕಂಡುಹಿಡಿಯಲ್ಪಟ್ಟ ಅಮೇರಿಕಾ
ದೇಶಕ್ಕೆ ಪಲಾಯನ ಮಾಡಿದರು. ಈ ದೇಶದಲ್ಲಿಯೇ ಕ್ರಿಸ್ತನ ಉಳಿದ ಸಭೆಯಾದ
ಅಡ್ಡೆಂಟಿಸ್ಟ್ ಚಳುವಳಿಯು ಆರಂಭವಾಯಿತು. ಜಗತ್ತಿನೆಲ್ಲೆಡೆ ಅದರಲ್ಲಿಯೂ
ವಿಶೇಷವಾಗಿ ಯೂರೋಪ್‌ ದೇಶಗಳಲ್ಲಿ ಧಾರ್ಮಿಕ ಸ್ವಾತಂತ್ರ್ಯ ನಿರ್ಬಂಧ ಮತ್ತು
ರಾಜಕೀಯ ತೊಂದರೆಗಳ ಕಾರಣದಿಂದ ಅಡ್ಡೆಂಟಿಸ್ಟ್ ಚಳುವಳಿಯು ಅಲ್ಲಿ ಇಷ್ಟೊಂದು
ವೇಗವಾಗಿಯೂ ಹಾಗೂ ಪ್ರಬಲವಾಗಿಯೂ ಬೆಳೆಯುವುದು ಸಂಶಯವಾಗಿತ್ತು.
ಈ ಕಾರಣದಿಂದಲೇ ಧಾರ್ಮಿಕ ಸ್ವಾತಂತ್ರ್ಯ ಹಾಗೂ ರಾಜಕೀಯ ಸ್ಥಿರತೆಯಿದ್ದ
ಅಮೇರಿಕಾ ದೇಶದಲ್ಲಿ ನಮ್ಮ ಸಭೆಯ ಚಳುವಳಿಯು ಮೊದಲು ಆರಂಭವಾಯಿತು.

ಪ್ರಕಟನೆ 10:1-11ನೇ ವಚನಗಳನ್ನು ಓದಿರಿ. ಇವು ಒಂದು ಧಾರ್ಮಿಕ ಚಳುವಳಿಯ
ಉಗಮದ ಬಗ್ಗೆ ತಿಳಿಸುತ್ತವೆ. ಈ ಅಧ್ಯಾಯದಲ್ಲಿ ಭೂಮಿ, ಸಮುದ್ರ ಹಾಗೂ
ಪ್ರಜೆ ಜನಾಂಗ, ಭಾಷೆ ಎಂಬ ವಿಷಯಗಳು ತಿಳಿಸಲ್ಪಟ್ಟಿವೆ. ಇವುಗಳು ಉಳಿದ
ಸಭೆಯ ಸಂದೇಶವು ಹೇಗೆ ಎಲ್ಲಾ ಕಡೆಯಲ್ಲಿಯೂ ಸಾರಬೇಕೆಂದು ತಿಳಿಸುತ್ತವೆ?

ಪ್ರಕಟನೆ ಹದಿನಾಲ್ಕನೇ ಹಾಗೂ ಹದಿನೆಂಟನೆ ಅಧ್ಯಾಯಗಳಲ್ಲಿ ದೇವದೂತರು
ಮಹಾಶಬ್ದದಿಂದ ಕೂಗಿದಂತೆ ಹತ್ತನೇ ಅಧ್ಯಾಯದಲ್ಲಿಯೂ ಬಲಿಷ್ಠನಾದ
ದೇವದೂತನು ಮಹಾಶಬ್ದದಿಂದ ಕೂಗಿ ಹೇಳುವುದನ್ನು ಕಾಣಬಹುದು. ಉಳಿದ
ಸಭೆಯಾದ ಅಡ್ಡೆಂಟಿಸ್ಟರು ಸಕಲ ಜನಾಂಗ, ಕುಲಪ್ರಜೆ, ಭಾಷೆಗಳವರಿಗಾಗಿ
ಸ್ಥಾಪಿತವಾಗಿರುವುದರಿಂದ ಹತ್ತನೇ ಅಧ್ಯಾಯದಲ್ಲಿ ತಿಳಿಸಿರುವ ದೇವದೂತನ
ಸಂದೇಶವು ಅತ್ಯಂತ ತ್ವರಿತವಾಗಿ ಜಗತ್ತಿಗೆ ಸಾರಬೇಕಾದ ಅಗತ್ಯವನ್ನು ಒತ್ತಿ
ಹೇಳುತ್ತದೆ. ಇದು ಜಗತ್ತಿನ ಧಾರ್ಮಿಕ ಇತಿಹಾಸದಲ್ಲಿ ಅತ್ಯಂತ ಮಹತ್ವದ
ಸಮಯವಾಗಿದೆ.

ಈ ದೇವದೂತನು ಬಿಚ್ಚಿದ್ದ ಒಂದು ಚಿಕ್ಕ ಸುರುಳಿಯನ್ನು ಹಿಡಿದುಕೊಂಡಿದ್ದನು
(ಪ್ರಕಟನೆ 10:2). ಇದು ಬಹುಶಃ ದಾನಿಯೇಲನ ಪುಸ್ತಕವಾಗಿರಬಹುದು
(ದಾನಿಯೇಲನು 12:4). ಅನೇಕ ಶತಮಾನಗಳ ನಂತರ ಈ ಚಿಕ್ಕ ಸುರುಳಿ
ಅಥವಾ ಪುಸ್ತಕವು ಮೊದಲನೆಯದಾಗಿ ಬಿಚ್ಚಿತ್ತು. ಈ ದೇವದೂತನು ಬಲಗಾಲನ್ನು
ಸಮುದ್ರದ ಮೇಲೆಯೂ, ಎಡಗಾಲನ್ನು ಭೂಮಿಯ ಮೇಲೆಯೂ ಇಟ್ಟು ಸಿಂಹವು
ಗರ್ಜಿಸುವ ಪ್ರಕಾರ ಮಹಾಶಬ್ದದಿಂದ ಕೂಗಿದನು (ಪ್ರಕಟನೆ 10:2), ಇದು
ಅವನು ಕೊಡುವ ಸಂದೇಶವು ಸಮಸ್ತ ಲೋಕಕ್ಕೆ ಅನ್ವಯವಾಗುತ್ತದೆಂಬುದನ್ನು
ಹಾಗೂ ಅದು ಎಲ್ಲಾ ಕಡೆಗೂ ಸಾರಲ್ಪಡುತ್ತದೆಂಬುದನ್ನು ಬಹುಶಃ ಸೂಚಿಸುತ್ತದೆ.
ಅಲ್ಲದೆ ಇದು ಸಕಲ ಕುಲ ಜನಾಂಗ, ಪ್ರಜೆ, ಭಾಷೆ, ರಾಜರಿಗೂ ಸಹ
ಸಾರಲ್ಪಡಬೇಕು.

ಕೊನೆಯ ಕಾಲದಲ್ಲಿ ನಮ್ಮ ಲೋಕವು ದೇವರ ಮಹಿಮೆಯ ಪ್ರಭಾವದಿಂದ
ಪ್ರಕಾಶಗೊಳ್ಳುತ್ತದೆ ಹಾಗೂ ಪ್ರಕಟನೆ 14ನೇ ಅಧ್ಯಾಯದಲ್ಲಿ ತಿಳಿಸಿರುವ ಮೂರುದೂತರ
ವರ್ತಮಾನವು ಜಗತ್ತಿನೆಲ್ಲೆಡೆ ಸಾರಲ್ಪಡುವುದು. ಕ್ರೈಸ್ತಸಭೆಯು ಪರಲೋಕ ರಾಜ್ಯದ
ಸುವಾರ್ತೆಯನ್ನು ಸರ್ವಲೋಕದಲ್ಲಿ ಸಾಕ್ಷಿಗಾಗಿ ಎಲ್ಲಾ ಜನಾಂಗಗಳಿಗೆ ಸಾರಬೇಕಾಗಿದೆ
(ಮತ್ತಾಯ 24:14).

ಈ ಲೋಕದಲ್ಲಿರುವ ಸಕಲ ರಾಜ್ಯ, ಸಾಮ್ರಾಜ್ಯಗಳು ಸಂಪೂರ್ಣವಾಗಿ ನಾಶವಾಗಿ
ದೇವರು ತನ್ನ ರಾಜ್ಯವನ್ನು ಶಾಶ್ವತವಾಗಿ ಸ್ಥಾಪಿಸಲಿದ್ದಾನೆ. ಆಗ ನಮ್ಮ ಲೋಕದ
ಇತಿಹಾಸವು ವೈಭವವಾಗಿ ಮುಕ್ತಾಯವಾಗುತ್ತದೆ (ದಾನಿಯೇಲನು 2:34,35:44
ಹಾಗೂ 45ನೇ ವಚನಗಳನ್ನು ಓದಿರಿ), ಲೋಕದ ಎಲ್ಲಾ ರಾಜ್ಯ, ಸರ್ಕಾರಗಳು,
ರಾಜರುಗಳು ಸಂಪೂರ್ಣವಾಗಿ ನಿಶೇಷವಾಗುವುದೆಂದು ಸತ್ಯವೇದವು ಸಂದೇಹಕ್ಕೆ
ಎಡೆಯಿಲ್ಲದಂತೆ ಸ್ಪಷ್ಟವಾಗಿ ತಿಳಿಸುತ್ತದೆ. ಇವುಗಳ ದುಷ್ಟತನದ ಕುರುಹು ಲವಲೇಶವು
ಇಲ್ಲದಂತೆ ನಾಶವಾಗಿ ದೇವರು ತನ್ನ ಶಾಶ್ವತವಾದ ರಾಜ್ಯವನ್ನು ಸ್ಥಾಪಿಸಲಿದ್ದಾನೆ.
ಆತನ ರಾಜ್ಯದಲ್ಲಿ ಯಾವುದೇ ಪಾಪ, ಸಂಕಟ, ರೋಗರುಜಿನಗಳು, ಕೆಟ್ಟತನ
ಮತ್ತು ಮರಣವು ಎಂದಿಗೂ ಇರುವುದಿಲ್ಲ.

`ದಾನಿಯೇಲನು 2 ಹಾಗೂ 7ನೇ ಅಧ್ಯಾಯಗಳಲ್ಲಿ ತಿಳಿಸಿರುವ ಪ್ರವಾದನೆಯಲ್ಲಿ
ಹೇಗೆ ನಿಖರವಾಗಿ ಜಾಗತಿಕ ಸಾಮ್ರಾಜ್ಯಗಳು ಉದಯವಾದವು ಹಾಗೂ ನಾಶವಾದವು
ಎಂಬುದನ್ನು ನೋಡಬಹುದು. ದೇವರ ಶಾಶ್ವತವಾದ ರಾಜ್ಯವೂ ಸಹ ಖಚಿತವಾಗಿ
ಸ್ಥಾಪಿಸಲ್ಪಡುವುದೆಂಬ ವಾಗ್ದಾನವೂ ಸಹ ನೆರವೇರಲಿದೆ ಎಂಬುದರ ಮೇಲೆ
ಭರವಸೆಯಿಡಲು ದಾನಿಯೇಲನ ಪ್ರವಾದನೆಗಳ ನೆರವೇರುವಿಕೆಯು ಹೇಗೆ ನಮಗೆ
ಸಹಾಯ ಮಾಡುತ್ತವೆ?`