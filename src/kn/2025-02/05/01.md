---
title:  ಜನಾಂಗಗಳು ಹಾಗೂ ರಾಜ್ಯಗಳು- ಭಾಗ 2
date:   26/04/2025
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ

ಆದಿಕಾಂಡ 2:9-17; ದಾನಿಯೇಲನು 2:31-35; 7:1-3; ಯೆಶಾಯ 17:12; ರೋಮಾಯ 3:10-19; ಪ್ರಕಟನೆ 10:1-11 ಹಾಗೂ 12:15,16ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಬಿಡಿರಿ, ನಾನೇ ದೇವರು, ಲೋಕದ ಸಮಸ್ತ ಜನಗಳಿಗೂ ಸರ್ವಾಧಿಪತಿಯು ನಾನೇ ಎಂದು ತಿಳಿದುಕೊಳ್ಳಿರಿ” (ಕೀರ್ತನೆ 46:10).

ಮಾನವರು ದೇವರಾಜ್ಞೆಗಳಿಗೆ ಅವಿಧೇಯರಾಗಿ ಪಾಪ ಮಾಡಬೇಕು ಹಾಗೂ
ಅದರ ಪರಿಣಾಮವಾಗಿ ಮರಣಹೊಂದಬೇಕೆಂಬುದು ದೇವರ ಉದ್ದೇಶವಾಗಿತ್ತೆಂದು
ಕೆಲವರು ಶತಶತಮಾನಗಳಿಂದಲೂ ವಾದಿಸುತ್ತಾರೆ. ಅಲ್ಲದೆ ಈ ಕಾರಣದಿಂದ
ಈ
ಕ್ರಿಸ್ತನು ಮನುಷ್ಯಾವತಾರವೆತ್ತಿ ಶಿಲುಬೆಯಲ್ಲಿ ಸಾಯಬೇಕೆಂಬುದು ದೇವರ
ಬಯಕೆಯಾಗಿತ್ತೆಂದು ಅವರು ಹೇಳುತ್ತಾರೆ. ಮಾನವರಾದ ನಮಗಾಗಿ ಶಿಲುಬೆಯಲ್ಲಿ
ತನ್ನ ಪ್ರಾಣಕೊಡುವುದರ ಮೂಲಕ ದೇವರು ನಮ್ಮ ಮೇಲೆ ತನಗಿದ್ದ ಅಪಾರವಾದ
ಪ್ರೀತಿಯನ್ನು ತೋರಿಸಿದ್ದಾನೆ. ಇದಕ್ಕಿಂತ ಬೇರೆ ಯಾವ ವಿಧದಲ್ಲಿಯೂ ಆತನು
ನಮ್ಮ ಮೆಲೆ ತನ್ನ ಪ್ರೀತಿಯನ್ನು ಇಷ್ಟೊಂದು ಪರಿಣಾಮಕಾರಿಯಾಗಿ ತೋರಿಸಲು
ಸಾಧ್ಯವಿರಲಿಲ್ಲ.

ಮಾನವರು ತನಗೆ ಅವಿಧೇಯರಾಗಿ ಪಾಪಮಾಡಬೇಕೆಂಬುದು ಆ ಜನರ
ವಾದ, ಇದು ಎಂತಹ ಭಯಾನಕವಾದ ಮತ್ತು ನೀಚವಾದ ಚಿಂತನೆಯಾಗಿದೆಯಲ್ಲವೆ!
ಸೈತಾನನು ಪರಲೋಕದಲ್ಲಿ ತನ್ನ ವಿರುದ್ಧ ತಿರುಗಿ ಬೀಳಬೇಕೆಂಬುದಾಗಲಿ ಇಲ್ಲವೆ
ಆದಿತಂದೆತಾಯಿಯರು ಪಾಪ ಮಾಡಬೇಕೆಂದಾಗಲಿ ದೇವರು ಎಂದೂ
ಉದ್ದೇಶಿಸಿರಲಿಲ್ಲ ಅಥವಾ ಬಯಸಿರಲಿಲ್ಲ. ಇವೆರಡೂ ಲೋಕದಲ್ಲಿ ಭಯಂಕರವಾದ
ದುರಂತ ಹಾಗೂ ಪರಿಣಾಮಗಳಿಗೆ ಕಾರಣವಾಯಿತು. ಆದಿತಂದೆತಾಯಿಯರಾದ
ಆದಾಮ ಹವ್ವಳು ಪಾಪಮಾಡಿರದಿದ್ದಲ್ಲಿ. ದೇವರಲ್ಲಿ ನಮ್ಮ ಸಂತೋಷವು
ಸದಾಕಾಲವೂ ಪರಿಪೂರ್ಣವಾಗಿರುತ್ತಿತ್ತು.

ಈ ವಾರ ನಾವು ಆದಾಮ ಹವ್ವಳು ಮಾಡಿದ ಪಾಪದ ನಿಮಿತ್ತ ಉಂಟಾದ
ಸಮಸ್ಯೆಗಳು ಮತ್ತು ದೇವರ ಆಡಳಿತಕ್ಕೆ ವಿರುದ್ಧವಾಗಿ ಮಾನವರ ಆಡಳಿತಬೇಕೆಂಬ
ಬಯಕೆಯಿಂದ ಉಂಟಾದ ಪರಿಣಾಮಗಳ ಬಗ್ಗೆ ಕಲಿಯುತ್ತೇವೆ. ಈ ಸತ್ಯಗಳು
ದಾನಿಯೇಲನ ಪುಸ್ತಕದಲ್ಲಿ ಪ್ರಬಲವಾಗಿ ತೋರಿಸಲ್ಪಟ್ಟಿವೆ. ಜನರು ತನ್ನಿಂದ
ದೂರವಾಗಿ ತನ್ನ ಆಡಳಿತವನ್ನು ತಿರಸ್ಕರಿಸಿ ಲೋಕದಲ್ಲಿ ತಮ್ಮದೇ ಆದ ಮಾನವ
ಆಡಳಿತವನ್ನು ಆರಿಸಿಕೊಂಡಾಗ ಉಂಟಾಗುವ ಭಯಂಕರ ಪರಿಣಾಮಗಳ ಬಗ್ಗೆ
ದೇವರು ದಾನಿಯೇಲನ ಪುಸ್ತಕದಲ್ಲಿ ಮುಂದಾಗಿಯೇ ನಮಗೆ ಎಚ್ಚರಿಕೆ ನೀಡಿದ್ದಾನೆ.
ಲೋಕದ ಅರಸರು ಮತ್ತು ದುಷ್ಟರಾದ ಜನರು ಒಂದಾಗಿ ಪಾಪಿಗಳ ಮೇಲೆ
ಆಡಳಿತ ನಡೆಸಿದಾಗ ಉಂಟಾದ ಫಲಿತಾಂಶವನ್ನು ಜನರು ಅನುಭವಿಸಿದ್ದಾರೆ.