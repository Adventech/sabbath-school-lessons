---
title:  ದಾನಿಯೇಲನು ಎರಡನೇ ಅಧ್ಯಾಯ
date:   28/04/2025
---

ಬಾಬೆಲಿನ ರಾಜನಾದ ನೆಬೂಕಚರನು ಯೆಹೂದ್ಯರನ್ನು ಸೆರೆಯಾಳುಗಳಾಗಿ
ಬಾಬೆಲಿಗೆ ಹಿಡಿದುಕೊಂಡು ಹೋಗಿದ್ದನು. ದಾನಿಯೇಲನ ಮೂಲಕ ಜಗತ್ತಿನ
ರಾಜ್ಯಗಳು ಮತ್ತು ತನ್ನ ಜನರ ನಡುವಣ ಸಂಬಂಧದ ಬಗ್ಗೆ ದೇವರು ನಮಗೆ
ಅತೀವ ಗಮನ ಸೆಳೆಯುವ ವಿವರಣೆ ನೀಡುತ್ತಾನೆ. ಆತನ ಜನರು ಸ್ವತಂತ್ರರಾಗಿರಲಿಲ್ಲ,
ಬದಲಾಗಿ ತಮಗೊಬ್ಬ ಅರಸನು ಬೇಕೆಂದು ಕೇಳಿಕೊಂಡ ಆಯ್ಕೆಯ ಕೆಟ್ಟ
ಪರಿಣಾಮಗಳನ್ನು ಅವರು ಅನುಭವಿಸುತ್ತಿದ್ದರು. ಇದರಿಂದ ನಾವು ಪಾಠ
ಕಲಿಯಬಹುದಲ್ಲವೇ?

`ದಾನಿಯೇಲನು 2:31-35ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳು
ಅಂತ್ಯಕಾಲದವರೆಗಿನ ಜಾಗತಿಕ ಚರಿತ್ರೆಯ ಬಗ್ಗೆ ನಮಗೆ ಸಂಪೂರ್ಣವಾದ
ದೃಶ್ಯಾವಳಿಯನ್ನು ಕೊಡುತ್ತವೆ. ವಿಸ್ಮಯಕರವಾದ ಈ ಪ್ರವಾದನೆಯಿಂದ ಪ್ರಮುಖವಾದ
ಯಾವ ಸತ್ಯಗಳನ್ನು ನಾವು ತಿಳಿಯಬಹುದು?`

19ನೇ ಶತಮಾನದ ಅಂತ್ಯದಲ್ಲಿ ಮಾನವರ ಪ್ರಗತಿಯ ಬಗ್ಗೆ ಅನೇಕರು ಹೆಚ್ಚಿನ
ಸಂತೋಷಪಟ್ಟರು. ಉದಾಹರಣೆಗೆ 1900ನೇ ಇಸವಿಯಲ್ಲಿ ಫ್ರಾನ್ಸ್ ದೇಶದ ರಾಜಧಾನಿ
ಪ್ಯಾರಿಸ್ ನಗರದಲ್ಲಿ ನಡೆದ ಪ್ರದರ್ಶನವು ಭವಿಷ್ಯವು ತುಂಬಾ ಆಶಾದಾಯಕವೂ,
ಭರವಸದಾಯಕವೂ ಆಗಿದೆ ಎಂದು ಅಭಿಪ್ರಾಯಪಟ್ಟಿತು. ಇಂದಿನ ತಂತ್ರಜ್ಞಾನ
ಹಾಗೂ ವೈಜ್ಞಾನಿಕ ಬೆಳವಣಿಗೆಯಿಂದ ಮಾನವರ ಅತ್ಯಂತ ಕ್ಲಿಷ್ಟಕರವಾದ ಸಮಸ್ಯೆಗಳ
ಕೊನೆಗೊಂಡಿರಬಹುದು. 20ನೇ ಶತಮಾನದ ಆರಂಭದಲ್ಲಿ ವೈಚಾರಿಕಶಕ್ತಿ ಹಾಗೂ
ಮಾನವರು ಪರಿಪೂರ್ಣ ಸಾಧನೆ ಮಾಡಬಹುದೆಂದು ಅನೇಕ ಚಿಂತಕರು ಬಹಳ
ಭರವಸೆ ವ್ಯಕ್ತಪಡಿಸಿದರು. ಅಲ್ಲದೆ 20ನೇ ಶತಮಾನವು ಮಾನವರಿಗೆ ಅದ್ಭುತವಾದ
ಒಂದು ಹೊಸಯುಗ ಆರಂಭವಾಗುತ್ತದೆಂದು ಆಶಾಭಾವನೆ ಈ ಚಿಂತಕರಲ್ಲಿತ್ತು.

ಆದರೆ 20ನೇ ಶತಮಾನದಲ್ಲಿ ನಡೆದ ಎರಡು ಮಹಾಯುದ್ಧಗಳು ಚಿಂತಕರ
ಈ ಕನಸ್ಸನ್ನು ಶೀಘ್ರವಾಗಿ ನಾಶಮಾಡಿತು. ಈ ಶತಮಾನದಲ್ಲಿ ಇಪ್ಪತ್ತು
ಕೋಟಿಗಿಂತಲೂ ಹೆಚ್ಚು ಜನರು ಸತ್ತರು. ತಾಂತ್ರಿಕವಾಗಿ ಹಾಗೂ ವೈಜ್ಞಾನಿಕವಾಗಿ
ನಾವು ಈ ಶತಮಾನದಲ್ಲಿ ಅದ್ಭುತ ಬೆಳವಣಿಗೆ ಹೊಂದಿರಬಹುದು. ಆದರೆ
ಖಂಡಿತವಾಗಿಯೂ ನೈತಿಕವಾಗಿ ನಾವು ಹಾಳಾಗುತ್ತಿದ್ದೇವೆ. ಅಮೇರಿಕಾ ದೇಶದ
ಗಾಂಧಿ ಎಂದೇ ಪ್ರಸಿದ್ಧರಾಗಿದ್ದ ಮಾರ್ಟಿನ್ ಲೂಥರ್ ಕಿಂಗ್‌ರವರ ಮಗನಾದ
ಜೂನಿಯರ್ ಕಿಂಗ್‌ರವರು ಈ ವಿಷಯವನ್ನು ಸಂಕ್ಷಿಪ್ತವಾಗಿ ಅಮೇರಿಕಾ
ದೇಶದವರಾದ ನಾವು ಅಂತಹ ಖಂಡಾಂತರ ಕ್ಷಿಪಣಿಗಳಿಗೆ ಯಶಸ್ವಿಯಾಗಿ
ಸರಿಯಾದ ದಾರಿಯಲ್ಲಿ ಮಾರ್ಗದರ್ಶನ ನೀಡಿದೆವು, ಆದರೆ ಮಾನವರನ್ನು
ತಪ್ಪು ದಾರಿಗೆ ಎಳೆದೆವು ಎಂದು ಹೇಳುತ್ತಾರೆ.

ದಾನಿಯೆಲನು ಎರಡನೇ ಅಧ್ಯಾಯದಲ್ಲಿ ಕೊಡಲ್ಪಟ್ಟಿರುವ ಲೋಹಗಳು ಅತ್ಯಂತ
ಬೆಲೆಬಾಳುವುದರಿಂದ ಆರಂಭವಾಗಿ ಕಡಿಮೆ ಬೆಲೆ ಹೊಂದಿರುವ ಲೋಹವನ್ನು
ಸೂಚಿಸುತ್ತವೆಂದು ಸತ್ಯವೇದದ ವಿದ್ವಾಂಸರು ಅಭಿಪ್ರಾಯಪಡುತ್ತಾರೆ. ಬೆಲೆಬಾಳುವ
ಬಂಗಾರಕ್ಕಿಂತ ಬೆಳ್ಳಿಯು ಕಡಿಮೆ ಮೌಲ್ಯದ್ದು. ಅದೇ ರೀತಿ ಬೆಳ್ಳಿಗಿಂತ ತಾಮ್ರವು
ಕಡಿಮೆ ಬೆಲೆಯದ್ದು ಹಾಗೂ ಕಬ್ಬಿಣ ಮತ್ತು ಜೇಡಿಮಣ್ಣು ಎಲ್ಲದ್ದಕ್ಕಿಂತ ಕಡಿಮೆ
ಬೆಳೆಯುಳ್ಳದ್ದಾಗಿದೆ.

19ನೇ ಶತಮಾನದಲ್ಲಿ ಮಂಗನಿಂದ ಮಾನವ ಎಂಬ ವಿಕಾಸವಾದ ಸಿದ್ಧಾಂತದ
ಮೂಲಪುರುಷನಾದ ಚಾರ್ಲ್ಸ್ ಡಾರ್ವಿನ್ ಮತ್ತು ಕಮ್ಯೂನಿಸ್ಟ್ ಸಿದ್ಧಾಂತದ
ಪಿತಾಮಹನಾದ ಕಾರ್ಲ್ಸ್‌ಮಾರ್ಕ್ಸ್ ಹಾಗೂ ಇತರ ಚಿಂತಕರು ಮಾನವರು ಉತ್ತಮ
ಮಟ್ಟಕ್ಕೆ ಏರುತ್ತಿದ್ದಾರೆಂದು ಜನರಿಗೆ ಮನವರಿಕೆ ಮಾಡಿಕೊಡಲು ಪ್ರಯತ್ನಿಸಿದರು.
ಮನುಷ್ಯರಾದ ನಾವು ಜೈವಿಕವಾಗಿಯೂ (Biological) ಮತ್ತು
ಸಾಮಾಜಿಕವಾಗಿಯೂ ವಿಕಾಸಗೊಳ್ಳುತ್ತಿದ್ದೇವೆಂದು ಅವರು ಪ್ರತಿಪಾದಿಸಿದರು. ಕೆಲವು
ರೀತಿಯಲ್ಲಿ ಮಾನವರಾದ ನಮ್ಮ ಅಸ್ತಿತ್ವವು ಪ್ರಗತಿ ಹೊಂದಿರುವುದು ನಿಜ. ಈ
ಲೋಕದಲ್ಲಿ ಜೀವಿಸುವ ನಾವು ಮುಂದಿನ ಭವಿಷ್ಯವು ಶಾಂತಿಯಿಂದಲೂ ಸುಭದ್ರತೆ,
ಸುರಕ್ಷತೆಯಿಂದಲೂ ಕೂಡಿ ಉತ್ತಮವಾಗಿರುತ್ತದೆಂದು ಎದುರು ನೋಡುತ್ತಿದ್ದೇವೆ.

`"ಜನಕ್ಕೆ ವಿರೋಧವಾಗಿ ಜನವೂ.... ಏಳುವವು... ಯುದ್ಧಗಳಾಗುವುದನ್ನೂ
ಯುದ್ಧವಾಗುವ ಹಾಗಿದೆ ಎಂಬ ಸುದ್ದಿಯನ್ನು ನೀವು ಕೇಳುವಿರಿ, ಅಲ್ಲಲ್ಲಿ ಬರಗಳು
ಬರುವು; ಭೂಕಂಪಗಳೂ ಆಗುವವು' ಎಂದು ಕ್ರಿಸ್ತನು ಎಚ್ಚರಿಕೆ ನೀಡಿದ್ದಾನೆ (ಮತ್ತಾಯ
24:6,7). ಆತನು ಇಷ್ಟೆಲ್ಲಾ ಎಚ್ಚರಿಕೆಗಳನ್ನು ಮುಂದಾಗಿಯೇ ನೀಡಿದ್ದಾನೆಂದು ನಮಗೆ
ತಿಳಿದಿರುವುದರಿಂದ ನಾವು ಹೇಗೆ ಸಮಾಧಾನದಿಂದಿರ ಬಹುದು?`