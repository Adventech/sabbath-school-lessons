---
title:  ಹೆಚ್ಚಿನ ಚಿಂತನೆ
date:   02/05/2025
---

ಶ್ರೀಮತಿ ವೈಟಮ್ಮನವರ "ಪೇಟಿಯಾರ್ಕ್ಸ್ ಅಂಡ್ ಪ್ರಾಫೆಟ್"
ಪುಸ್ತಕದ 'ದಿ ಟವರ್ ಆಫ್ ಬಾಬೆಲ್' ಎಂಬ ಅಧ್ಯಾಯವನ್ನು ಓದಿರಿ.

ಶ್ರೀಮತಿ ವೈಟಮ್ಮನವರು "ದಿ ಗ್ರೇಟ್ ಕಾಂಟ್ರವರ್ಸಿ" ಪುಸ್ತಕದ 674ನೇ
ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ತರುವಾಯ ನಾನು (ಯೋಹಾನನು) ನೂತನಾಕಾಶ ಮಂಡಲವನ್ನೂ, ನೂತನ
ಭೂಮಂಡಲವನ್ನೂ ಕಂಡೆನು. ಮೊದಲಿದ್ದ ಆಕಾಶಮಂಡಲವೂ, ಮೊದಲಿದ್ದ
ಭೂಮಂಡಲವೂ ಇಲ್ಲದೆ ಹೋದವು" (ಪ್ರಕಟನೆ 21:1). ಕ್ರಿಸ್ತನ ಮೂರನೇ
ಬರೋಣದಲ್ಲಿ ದುಷ್ಟರನ್ನು ದಹಿಸುವ ಬೆಂಕಿಯು ಭೂಮಿಯನ್ನು ಶುದ್ದೀಕರಿಸುತ್ತದೆ.
ಶಾಪದ ಎಲ್ಲಾ ಲಕ್ಷಣಗಳು ಸಂಪೂರ್ಣವಾಗಿ ನಾಶವಾಗುತ್ತವೆ. ಪಾಪದ ಭಯಾನಕ
ಪರಿಣಾಮವು ರಕ್ಷಿಸಲ್ಪಟ್ಟವರಿಗೆ ಇನ್ನು ಕಂಡುಬರುವುದಿಲ್ಲ. ಯಾವ ದುಷ್ಟನೂ
ಸಹ ನರಕದ ಬೆಂಕಿಯಲ್ಲಿ ಸದಾಕಾಲವೂ ಉರಿಯಲ್ಪಡುವುದಿಲ್ಲ.

"ನಮ್ಮ ರಕ್ಷಕನಾದ ಯೇಸುಕ್ರಿಸ್ತನು ಶಿಲುಬೆಗೇರಿಸಲ್ಪಟ್ಟಾಗ ಉಂಟಾದ ಗಾಯದ
ಗುರುತುಗಳು ಮಾತ್ರ ಸದಾಕಾಲಕ್ಕೂ ಉಳಿದಿರುವುದು. ಆತನ ತಲೆ, ಕೈಕಾಲುಗಳು
ಹಾಗೂ ಪಕ್ಕೆಯಲ್ಲಿ ಆದ ಗಾಯಗಳು ಪಾಪದ ಭಯಾನಕ ಪರಿಣಾಮವನ್ನು
ರಕ್ಷಿಸಲ್ಪಟ್ಟವರಿಗೆ ನೆನಪಿಸುತ್ತವೆ. ಪ್ರವಾದಿಯಾದ ಹಬಕ್ಕೂಕನು 3:4ನೇ ವಚನದಲ್ಲಿ
ಹೀಗೆ ತಿಳಿಸುತ್ತಾನೆ: "ಆತನ ಅಂದರೆ ಕ್ರಿಸ್ತನ ತೇಜಸ್ಸು ಸೂರ್ಯನಂತಿದೆ; ಅದರ
ಪಕ್ಕಗಳಲ್ಲಿ ಕಿರಣಗಳು ಹೊರಡುತ್ತಿವೆ, ಅದೇ ಆತನ ಶಕ್ತಿ ನಿಧಿ". ಕ್ರಿಸ್ತನ ಪಕ್ಕೆಯನ್ನು
ಈಟಿಯಿಂದ ತಿವಿದಾಗ ಹರಿದು ಬಂದ ರಕ್ತಧಾರೆಯು ಮಾನವರಾದ ನಮ್ಮನ್ನು
ದೇವರೊಂದಿಗೆ ಒಂದು ಮಾಡಿತು. ಅಲ್ಲಿ ನಮ್ಮ ರಕ್ಷಕನಾದ ಕ್ರಿಸ್ತನ ಮಹಿಮೆ
ಹಾಗೂ ಆತನ ಬಲದ ನಿಧಿಯು ಕಂಡುಬರುತ್ತದೆ. ತನ್ನ ಮಹಾಬಲಿದಾನದ
ಮೂಲಕ ಕ್ರಿಸ್ತನು ನಮ್ಮನ್ನು ರಕ್ಷಿಸಲು ಹಾಗೂ ವಿಮೋಚಿಸಲು ಸಮರ್ಥನಾಗಿದ್ದಾನೆ.

"ಆದುದರಿಂದ ದೇವರ ಮಹಿಮೆಯನ್ನು ನಿರಾಕರಿಸಿದವರಿಗೆ ನ್ಯಾಯ
ದಂಡನೆಯನ್ನು ವಿಧಿಸಲು ಕ್ರಿಸ್ತನು ಯೋಗ್ಯನಾಗಿದ್ದಾನೆ. ಆತನ ದೀನಸ್ವಭಾವವು
ಆತನಿಗೆ ಬಂದ ಅತ್ಯುನ್ನತ ಗೌರವವಾಗಿದೆ. ಕಲ್ವಾರಿ ಶಿಲುಬೆಯಲ್ಲಿ ಕ್ರಿಸ್ತನಿಗಾದ
ಗಾಯಗಳು ಯುಗಯುಗಾಂತರಗಳವರೆಗೂ ಆತನನ್ನು ಸ್ತುತಿಸುವುದಕ್ಕೆ ಕಾರಣವಾಗಿದೆ
ಹಾಗೂ ಆತನ ಬಲಸಾಮರ್ಥ್ಯವನ್ನು ಘೋಷಿಸುತ್ತವೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕ್ರಿಸ್ತನ ಎರಡನೇ ಬರೋಣದಲ್ಲಿ ಲೋಕದಲ್ಲಿ ಜನರು ಸಾಧಿಸಿದ ಸಾಧನೆಗಳು,
ಅವು ಎಷ್ಟೇ ಮಹತ್ತವುಳ್ಳವೂ, ವೈಭವವುಳ್ಳವೂ ಆಗಿದ್ದರೂ ಸುಟ್ಟು ಬೂದಿಯಾಗಿ
ಸಂಪೂರ್ಣವಾಗಿ ನಾಶವಾಗುವವು. ಈ ಮಹತ್ವದ ಸಂಗತಿಯನ್ನು
ಯಾವಾಗಲೂ ನಾವು ಯಾಕೆ ನೆನಪಿನಲ್ಲಿಡಬೇಕು? ಲೋಕದಲ್ಲಿರುವುದೆಲ್ಲವೂ
ನಾಶವಾಗುವುದು ಖಚಿತ, ಅಂದಮೇಲೆ ನಾವು ಯಾವುದಕ್ಕೆ ಹೆಚ್ಚಿನ ಆದ್ಯತೆ
ನೀಡಬೇಕು?`

`ಪ್ರಕಟನೆ 13:1-10ನೇ ವಚನಗಳಲ್ಲಿ ತಿಳಿಸಿರುವ ಸಮುದ್ರದಿಂದ ಏರಿಬರುವ
ಮೃಗವನ್ನು ಎಚ್ಚರಿಕೆಯಿಂದ ಗಮನಿಸಿ, ಈ ಮೃಗವು ಯಾವ ರೀತಿಯಲ್ಲಿ
ಬಾಬೆಲ್ ಸಾಮ್ರಾಜ್ಯದ ಪ್ರತಿರೂಪವಾಗಿದೆ ಎಂಬುದನ್ನು ತಿಳಿಸುತ್ತದೆ? ಇದು
ಸ್ಪಷ್ಟವಾಗಿ ಬಾಬೆಲ್‌ನಿಂದ ಆರಂಭವಾಗಿ ಚಿಕ್ಕಕೊಂಬಿನ ಅಧಿಕಾರದವರೆಗೆ
ಆಡಳಿತ ನಡೆಸಿರುವ ಎಲ್ಲಾ ಜನಾಂಗಗಳನ್ನು ಪ್ರತಿನಿಧಿಸುತ್ತದೆ. ನಮ್ಮ ಈ
ಲೋಕವು ಬಾಬೆಲ್ ಅಥವಾ ರೋಮನ್ ಕಥೋಲಿಕ್ ಸಭೆಯ ಮೌಲ್ಯಗಳನ್ನು
ಇಂದಿಗೂ ಸಹ ಯಾವ ರೀತಿಯಲ್ಲಿ ತೋರಿಸುತ್ತದೆ?`

`ಅಡ್ಡೆಂಟಿಸ್ಟ್ ಕ್ರೈಸ್ತರಾದ ನಾವು ದೇವರನ್ನು ಹಿಂಬಾಲಿಸುವುದು ಮತ್ತು ನಾವು
ವಾಸಮಾಡುತ್ತಿರುವ ದೇಶದ ಕಾನೂನು ಕಟ್ಟಳೆಗಳಿಗೆ ವಿಧೇಯರಾಗಿರಬೇಕು -
ಈ ಎರಡೂ ವಿಷಯಗಳ ನಡುವೆ ನಾವು ಹೇಗೆ ಸಮತೋಲನ
ಸಾಧಿಸಬಹುದು? ದೇವರಿಗೆ ವಿಧೇಯರಾಗುವಾಗ ಒಂದು ವೇಳೆ ನಾವು
ದೇಶದ ಕಾನೂನು ಕಟ್ಟಳೆಗಳಿಗೆ ಅವಿಧೇಯರಾಗಬಹುದು ಅಥವಾ ದೇಶಕ್ಕೆ
ವಿಧೇಯರಾದಾಗ, ದೇವರಾಜ್ಞೆಗಳಿಗೆ ಅವಿಧೇಯರಾಗಬಹುದು. ಇವುಗಳಿಂದ
ಆಗುವ ಪರಿಣಾಮಗಳೇನು?`