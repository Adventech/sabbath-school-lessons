---
title:  ಹೆಚ್ಚಿನ ಚಿಂತನೆ
date:   25/04/2025
---

ಯೆಶಾಯ 44:24 ರಿಂದ 45:13ನೇ ವಚನಗಳನ್ನು ಓದಿರಿ.
ಶ್ರೀಮತಿ ವೈಟಮ್ಮನವರು ತಮ್ಮ 'ದಿ ಗ್ರೇಟ್ ಕಾಂಟ್ರೊವರ್ಸಿ' ಪುಸ್ತಕದ 49, 50ನೇ ಪುಟಗಳಲ್ಲಿ ಹೀಗೆ ತಿಳಿಸುತ್ತಾರೆ:

"ಅಧರ್ಮ ಸ್ವರೂಪನ ಮೂಲಕ ಆರಂಭದಲ್ಲಿ ಮತಭ್ರಷ್ಟತೆಯು ನಿಧಾನವಾಗಿ
ರಹಸ್ಯ ವಿಧಾನದಲ್ಲಿ ಕ್ರೈಸ್ತಸಭೆಯಲ್ಲಿ ಸೇರಿತು. ಅನಂತರ ಅದು ಬಲಗೊಂಡು
ಯಾವುದೇ ಮುಚ್ಚುಮರೆಯಿಲ್ಲದೆ ಜನರ ಮನಸ್ಸುಗಳ ಮೇಲೆ ನಿಯಂತ್ರಣ
ಪಡೆದುಕೊಂಡಿತು. ಈ ರೀತಿಯಲ್ಲಿ ಅಧರ್ಮಸ್ವರೂಪನು (2 ಥೆಸಲೋನಿಕ 2:3).
ತನ್ನ ಮೋಸದ ಮತ್ತು ದೇವದೂಷಣೆಯ ಕಾರ್ಯಗಳನ್ನು ಕ್ರೈಸ್ತಸಭೆಯಲ್ಲಿ
ಮುಂದುವರಿಸಿದನು. ಕಣ್ಣಿಗೆ ಕಾಣದಂತೆ ಬಹಳ ಸೂಕ್ಷ್ಮ ರೀತಿಯಲ್ಲಿ ಅನ್ಯ ಜನಾಂಗಗಳ
ಆಚಾರ ವಿಚಾರಗಳು, ಸಂಪ್ರದಾಯಗಳು ಕ್ರೈಸ್ತಸಭೆಗೆ ನುಸುಳಿ ಬಂದವು.
ವಿಗ್ರಹಾರಾಧಕ ರೋಮ್ ಸಾಮ್ರಾಜ್ಯವು ಕ್ರೈಸ್ತಸಭೆಗೆ ಬಹಳ ಹಿಂಸೆ ಕೊಟ್ಟಾಗ,
ಸ್ವಲ್ಪ ಸಮಯದವರೆಗೆ ಅನ್ಯಜನಾಂಗಗಳ ಸಂಪ್ರದಾಯಗಳನ್ನು ಕ್ರೈಸ್ತರು ಅನುಸರಿಸಲಿಲ್ಲ.

ರೋಮ್ ಸಾಮ್ರಾಜ್ಯದ ರಾಜಮಹಾರಾಜರು ಕ್ರೈಸ್ತಧರ್ಮವನ್ನು ಸ್ವೀಕರಿಸಿದಾಗ,
ಕ್ರೈಸ್ತರ ವಿರುದ್ಧವಾಗಿ ನಡೆಯುತ್ತಿದ್ದ ಹಿಂಸಾಚಾರವು ಕೊನೆಗೊಂಡಿತು. ಕ್ರಿಸ್ತನು
ಹಾಗೂ ಅಪೋಸ್ತಲರು ಅನುಸರಿಸುತ್ತಿದ್ದ ಸರಳ ಜೀವನಕ್ಕೆ ಬದಲಾಗಿ ಪಾದ್ರಿಗಳು
ವೈಭವಯುತವಾದ ಜೀವನ ನಡೆಸಲು ಆರಂಭಿಸಿದರು. ದೇವರ ಆಜ್ಞಾವಿಧಿ
ನಿಯಮಗಳಿಗೆ ಬದಲಾಗಿ ಮಾನವ ಸಿದ್ಧಾಂತಗಳು, ತತ್ವಗಳು ಹಾಗೂ
ಸಂಪ್ರದಾಯಗಳನ್ನು ಕ್ರೈಸ್ತಸಭೆಗೆ ತರಲಾಯಿತು. ನಾಲ್ಕನೇ ಶತಮಾನದ ಮೊದಲ
ಭಾಗದಲ್ಲಿ ಕಾನ್‌ಸ್ಟಾಂಟೈನ್ ಚಕ್ರವರ್ತಿಯು ನಾಮಕಾವಸ್ತೆ ಕ್ರೈಸ್ತನಾಗಿ
ಮತಾಂತರಗೊಂಡಾಗ, ಕ್ರೈಸ್ತರಿಗೆ ಬಹಳ ಸಂತೋಷವಾಯಿತು. ದೈವೀಕ ಸಿದ್ಧಾಂತಗಳ
ವೇಷದಲ್ಲಿ ಲೌಕಿಕ ವಿಷಯಗಳು ಸಭೆಯಲ್ಲಿ ಬಂದವು. ಆಗ ಧರ್ಮಭ್ರಷ್ಟತೆಯು
ಸಭೆಯಲ್ಲಿ ವೇಗವಾಗಿ ಹರಡಿಕೊಂಡಿತು.

ನಾಶವಾಗುವ ಸ್ಥಿತಿಯಲ್ಲಿದ್ದ ವಿಗ್ರಹಾರಾಧನೆಯು ಜಯಶಾಲಿಯಾಗಿ ಸಭೆಯಲ್ಲಿ
ವಿಗ್ರಹಾರಾಧನೆ ಆರಂಭವಾಯಿತು. ಅದು ಸಭೆಯನ್ನು ನಿಯಂತ್ರಣಕ್ಕೆ
ತೆಗೆದುಕೊಂಡಿತು. ಧರ್ಮಭ್ರಷ್ಟ ಆಚರಣೆಗಳು ಸಂಸ್ಕಾರಗಳು, ಸಿದ್ಧಾಂತಗಳು ಹಾಗೂ
ಮೂಢನಂಬಿಕೆಗಳು ಕ್ರಿಸ್ತನ ಹಿಂಬಾಲಕರೆಂದು ಹೇಳಿಕೊಳ್ಳುವವರ ನಂಬಿಕೆ ಹಾಗೂ
ಆರಾಧನೆಗೆ ಬದಲಾಗಿ ಸಭೆಯಲ್ಲಿ ಸೇರಿಕೊಂಡವು.

ಇಂದಿನ ಕಾಲದಲ್ಲಿ ಜೀವಿಸುತ್ತಿರುವ ಕ್ರೈಸ್ತರೂ ಸಹ ಇಂತಹ ಧರ್ಮಭ್ರಷ್ಟತೆಗೆ
ಒಳಗಾಗುವ ಸಾಧ್ಯತೆ ಹೆಚ್ಚಾಗಿದೆ. ಕ್ರಿಸ್ತನ ಹಾಗೂ ಅಪೋಸ್ತಲರ ಸರಳತೆಗೆ ಬದಲಾಗಿ
ಇಂದು ಸಭೆಯಲ್ಲಿ ವೈಭವ, ಅಧಿಕಾರ ಮತ್ತು ಲೌಕಿಕವಾದ ವ್ಯಾಮೋಹವು
ಕಂಡುಬರುತ್ತಿದೆ. ಇಲ್ಲವೆಂದು ನಾವು ಹೇಳಿದಲ್ಲಿ ನಮ್ಮನ್ನು ನಾವೇ
ಮೋಸಗೊಳಿಸಿಕೊಳ್ಳುತ್ತಿದ್ದೇವೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರಿಂದ ಆರಿಸಲ್ಪಟ್ಟ ಇಸ್ರಾಯೆಲ್ಯರು ಅನ್ಯದೇವತೆಗಳನ್ನು ಪೂಜಿಸಿದ
ಕಾರಣದಿಂದ ಬಾಬೆಲಿಗೆ ಸೆರೆಯಾಗಿ ಹೋಗಬೇಕಾಯಿತು. ಅಲ್ಲಿಯೂ ಸಹ
ಅವರು ನಂಬಿಗಸ್ತರಾಗಿದ್ದಲ್ಲಿ ಅವರ ಪರಿಸ್ಥಿತಿ ಹೇಗಿರುತ್ತಿತ್ತೆಂಬುದನ್ನು ದೇವರು
ಅವರಿಗೆ ತೋರಿಸಿದನು. ದೇವರಿಗೆ ಬದ್ಧವೈರಿಯಾಗಿದ್ದ ನೆಬೂಕದ್ದೇಚರನು
ಕ್ರಿಸ್ತನನ್ನು ಅಂಗೀಕರಿಸಿದನು. ಅನಂತರ ಪಾರಸೀಯ ರಾಜನಾದ ಕೋರೇಷನು
ಅವರನ್ನು ಬಾಬೆಲಿನ ಸೆರೆಯಿಂದ ಬಿಡಿಸಿದಾಗ ಅವರು ವಾಗ್ದಾನ ಮಾಡಲ್ಪಟ್ಟ
ದೇಶಕ್ಕೆ ಹಿಂದಿರುಗಿದರು. ಕೋರೇಷನು ಇಸ್ರಾಯೇಲ್ಯನಲ್ಲದಿದ್ದರೂ ದೇವರು
ಅವನನ್ನು ಆರಿಸಿಕೊಂಡು ಅವನ ಮೂಲಕ ಜಗತ್ತಿಗೆ ತನ್ನ ರಕ್ಷಣಾ
ಯೋಜನೆಯನ್ನು ತೋರಿಸಿದನು. ದೇವರು ತನ್ನ ಉದ್ದೇಶಗಳನ್ನು ನೆರವೇರಿಸಲು
ಈಗಲೂ ಸಹ ಅನ್ಯರನ್ನು ಉಪಯೋಗಿಸುತ್ತಾನೆಂಬುದರ ಬಗ್ಗೆ
ನೆಬೂಕಚರನು ಹಾಗೂ ಕೋರೇಷನು ಉದಾಹರಣೆಗಳು ನಮಗೇನು
ತಿಳಿಸುತ್ತವೆ?`

`ನಾವು ಈಗ ನಿಜವಾದ ಬಾಬೆಲಿನಲ್ಲಿ ಜೀವಿಸುತ್ತಿಲ್ಲ. ಆದರೂ ಅಲ್ಲಿದ್ದಂತ
ಧರ್ಮಭ್ರಷ್ಟತೆಯು ನಮ್ಮಲ್ಲಿ ಎಷ್ಟರ ಮಟ್ಟಿಗೆ ಕಂಡುಬರುತ್ತದೆ? ಈ ಸಮಸ್ಯೆ
ನಮ್ಮಲ್ಲಿದೆ ಎಂದು ನಾವು ಹೇಗೆ ತಿಳಿಯಬಹುದು? ಹಾಗೂ ಧರ್ಮಭ್ರಷ್ಟ
ಮಾರ್ಗವನ್ನು ಬಿಟ್ಟು ಸತ್ಯದೇವರ ಕಡೆಗೆ ಹೇಗೆ ಹಿಂತಿರುಗಬಹುದು?`