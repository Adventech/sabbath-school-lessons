---
title:  ಹೆಚ್ಚಿನ ಅಧ್ಯಯನ
date:   19/01/2024
---

ಕೀರ್ತನೆ 86:5,15ನೇ ವಚನಗಳು ಮತ್ತು ಶ್ರೀಮತಿ
ವೈಟಮ್ಮನವರ 'ಸ್ಟೆಪ್ ಟು ಕ್ರೈಸ್ಟ್' ಪುಸ್ತಕದಲ್ಲಿ 'ಗಾಡ್ಸ್ ಲ್ ಫಾರ್ ಮ್ಯಾನ್
ಎಂಬ ಅಧ್ಯಾಯ ಓದಿರಿ. ದೇವರು ಪ್ರೀತಿಸ್ವರೂಪಿ ಎಂಬ ಸತ್ಯಾಂಶವು ಕೀರ್ತನೆಗಳಲ್ಲಿ
ಆತನ ಬಗ್ಗೆ ತಿಳಿಸಿರುವ ವರ್ಣನೆ ಹಾಗೂ ಆತನ ಕಾರ್ಯಗಳನ್ನು ತಿಳಿದುಕೊಳ್ಳಲು
ಹೇಗೆ ಸಹಾಯ ಮಾಡುತ್ತವೆ?

ಕೀರ್ತನೆಗಾರನು ಸೃಷ್ಟಿಕರ್ತನೂ, ರಾಜಾಧಿರಾಜನೂ, ನ್ಯಾಯಾಧಿಪತಿಯೂ,
ಆಜ್ಞೆಗಳನ್ನು ಕೊಟ್ಟ ನ್ಯಾಯವಿಧಾಯಕನೂ ಆದ ದೇವರಿಗೆ ಮೊರೆಯಿಡುತ್ತಾನೆ.
ದೇವರಿಗೆ ಇರುವಂತ ಕುರುಬನು (ಕೀರ್ತನೆ 23:1; 80:1), ರಕ್ಷಣೆಯ ಬಂಡೆ
(95:1) ಹಾಗೂ ತಂದೆ (68:5; 89:26) ಮುಂತಾದ ಹೆಸರುಗಳು ಮತ್ತು
ಬಿರುದುಗಳು ದೇವರು ನಮ್ಮ ಲೋಕದಲ್ಲಿ ಹೊಂದಿರುವ ವಿವಿಧ ನಿಯೋಜಿತ
ಕಾರ್ಯಗಳ ಬಗ್ಗೆ ತಿಳಿಸುತ್ತವೆ. ದೇವರು ಸಾರ್ವಭೌಮನೂ ಹಾಗೂ ವಾಗ್ದಾನಗಳಲ್ಲಿ
ನಂಬಿಗಸ್ತನೂ ಆಗಿರುವುದರಿಂದ ಸೈತಾನನು ಮತ್ತು ಕ್ರಿಸ್ತನ ನಡುವಣ
ಮಹಾಹೋರಾಟದ ಗಲಭೆಯಲ್ಲಿಯೂ ನಾವು ಸುರಕ್ಷಿತವಾಗಿಯೂ,
ನೆಮ್ಮದಿಯಾಗಿಯೂ ಇರಬಹುದು. ಧಾರ್ಮಿಕ ವಿಷಯಗಳಿಗೆ ಸಂಬಂಧಪಟ್ಟ
ಈ ಅಂಶಗಳು ದೇವರು ಕೀರ್ತನೆಗಳಲ್ಲಿ ಸ್ವತಃ ತನ್ನನ್ನು ಹೇಗೆ ವಿವಿಧ ರೀತಿಯಲ್ಲಿ
ಪ್ರಕಟಿಸಿಕೊಂಡಿದ್ದಾನೆಂದು ಸೂಚಿಸುತ್ತವೆ.

ಕೀರ್ತನೆಗಳನ್ನು ಅಧ್ಯಯನ ಮಾಡುವಾಗ, ದೇವರ ಗುಣಾತಿಶಯಗಳಾದ
ಪ್ರೀತಿ, ಕೃಪೆ ಮತ್ತು ಈ ಲೋಕವನ್ನು ಮೊದಲಿನ ಸ್ಥಿತಿಗೆ ತಂದು ರಕ್ಷಿಸುವ ಆತನ
ಯೋಜನೆಯನ್ನು ನೆನಪಿನಲ್ಲಿಟ್ಟುಕೊಳ್ಳುವುದು ಪ್ರಾಮುಖ್ಯವಾಗಿದೆ.

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು ತಮ್ಮ 'ಸ್ಪೆಕ್ಸ್ ಟು ಕ್ರೈಸ್ಟ್' ಪುಸ್ತಕದ
15ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಶಿಲುಬೆಯ ಬೆಳಕಿನಲ್ಲಿ ನಾವು ದೇವರ ದೈವೀಕ ಗುಣಸ್ವಭಾವಗಳನ್ನು ಹೆಚ್ಚಾಗಿ
ಅಧ್ಯಯನ ಮಾಡಿದಷ್ಟೂ, ಇನ್ನೂ ಹೆಚ್ಚಾಗಿ ಆತನ ಕರುಣೆ, ಗಾಢಪ್ರೀತಿ ಹಾಗೂ
ಕ್ಷಮಾಗುಣವು ನೀತಿ ನ್ಯಾಯಧರ್ಮದೊಡನೆ ಮಿಳಿತಗೊಂಡಿರುವುದನ್ನು
ಕಾಣಬಹುದು. ದಾರಿತಪ್ಪಿದ ತನ್ನ ಮಗುವಿನ ಬಗ್ಗೆ ತಾಯಿಯು, ಅನುಕಂಪ
ವಾತ್ಸಲ್ಯಗಾಗಿ ಹಂಬಲಿಸುವುದಕ್ಕಿಂತಲೂ ಹೆಚ್ಚಾದ ದೇವರ ಪ್ರೀತಿಯ ಅಸಂಖ್ಯಾತ
ಸಾಕ್ಷಾಧಾರಗಳನ್ನು ನಾವು ಸ್ಪಷ್ಟವಾಗಿ ನೋಡಬಹುದು.

ಕೀರ್ತನೆಗಳಲ್ಲಿ ಜನರು ದೇವರಿಗೆ ವಿರುದ್ಧವಾಗಿ ದಂಗೆ ಎದ್ದ ಕಾರಣದಿಂದ
ಆತನ ದಂಡನೆ ಅನುಭವಿಸಿದರೂ, ಆತನ ಮೇಲೆ ಅವರು ಆತುಕೊಂಡಿದ್ದರು.
ಯಾಕೆಂದರೆ ದೇವರ ಕೋಪವು ಕ್ಷಣಮಾತ್ರವಿರುವುದು, ಆದರೆ ಆತನ ಕರುಣೆಯು
ಯುಗಯುಗಾಂತರಗಳವರೆಗೂ ಇರುತ್ತದೆ (ಕೀರ್ತನೆ 103:8).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರು ರಾಜ್ಯಾಧಿಕಾರ ವಹಿಸಿಕೊಂಡು ಸಾರ್ವಭೌಮನಾಗಿದ್ದರೂ, ಈ
ಲೋಕದಲ್ಲಿ ಇನ್ನೂ ಸಹ ಗಲಭೆಗಳು ಕಷ್ಟಸಂಕಟಗಳು ಕಂಡುಬರುತ್ತವೆ.
ಕ್ರಿಸ್ತನ ಮತ್ತು ಸೈತಾನನ ನಡುವೆ ಇರುವ ಮಹಾಹೊರಾಟವು ವಾಸ್ತವವಾಗಿದೆ
ಹಾಗೂ ಇಂದೂ ಸಹ ನಮಗೂ ಪ್ರಸ್ತುತವಾಗಿದೆ ಎಂಬ ನಿರ್ಣಾಯಕ ಅಂಶವು
ಇದನ್ನು ಅರ್ಥಮಾಡಿಕೊಳ್ಳಲು ಹೇಗೆ ಸಹಾಯಕವಾಗಿದೆ?
ಮಹಾಹೋರಾಟದ ಮುಖ್ಯ ಉದ್ದೇಶವು ಯಾಕೆ ನಮಗೆ ಅಷ್ಟೊಂದು
ಪ್ರಾಮುಖ್ಯವಾಗಿದೆ?`

`ದೇವರು ಸೃಷ್ಟಿಕರ್ತನೆಂಬ ನಮ್ಮ ನಂಬಿಕೆಯು ಇತರ ಸೃಷ್ಟಿಗಳೊಂದಿಗೆ
ನಿಮ್ಮ ಸಂಬಂಧವನ್ನು ಅರಿಯಲು ಹೇಗೆ ಸಹಾಯ ಮಾಡುತ್ತವೆ? ಈ
ಸತ್ಯವನ್ನು ಜನರು ಮರೆತಾಗ ಏನಾಗುವುದು? (ಕೀರ್ತನೆ 106:35-42).`

`ಹಳೆಯ ಒಡಂಬಡಿಕೆಯ ಕಾಲದಲ್ಲಿ ಜನಾಂಗಗಳು ವಿಗ್ರಹಾರಾಧನೆ
ಮಾಡುತ್ತಿದರಲ್ಲಿ ತಪ್ಪೇನಿದೆ? ಈಗ ನಾವು ಪೂಜಿಸುತ್ತಿರುವ ವಿಗ್ರಹಗಳು
ಯಾವುವು? ಇವು ಯಾಕೆ ದೇವರೊಂದಿಗಿನ ನಮ್ಮ ಸಂಬಂಧಕ್ಕೆ
ಅಪಾಯಕಾರಿಯಾಗಿದೆ?`

`ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ- ಒಂದನೇ ತ್ರೈಮಾಸಿಕ
ದೇವರ ನ್ಯಾಯವಿಚಾರಣೆಯು ದೇವರ ಮನೆಯಲ್ಲಿಯೇ ಪ್ರಾರಂಭವಾಗಲಿದೆ
ಎಂಬುದನ್ನು ತಿಳಿದ ಆತನ ಮಕ್ಕಳು ಹೇಗೆ ಜೀವಿಸಬೇಕು? ದೇವರು
ಎಲ್ಲಿಯವರೆಗೆ ಮತ್ತು ಹೇಗೆ ತನ್ನ ಜನರನ್ನು ದಂಡಿಸುತ್ತಾನೆ?`