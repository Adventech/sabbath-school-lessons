---
title:  ಯೆಹೋವನು ರಾಜ್ಯಾಧಿಕಾರ ವಹಿಸಿದ್ದಾನೆ
date:   15/01/2024
---

ಕರ್ತನು ಸೃಷ್ಟಿಕರ್ತನು ಹಾಗೂ ಸಾರ್ವಭೌಮನಾದ ರಾಜನೂ ಆಗಿದ್ದಾನೆ.
ಈ ಎರಡು ವರ್ಣನೆಗಳು ಬೇರ್ಪಡಿಸಲಾಗದಷ್ಟು ನಿಕಟ ಸಂಬಂಧಹೊಂದಿವೆ.
ಯೆಹೋವನು ರಾಜ್ಯಾಧಿಕಾರ ವಹಿಸಿಕೊಂಡಿದ್ದಾನೆಂದು ಕೀರ್ತನೆಗಳು ಮಹಾ
ಗಾಂಭೀರ್ಯದಿಂದ ಪ್ರಕಟಿಸಿವೆ (93:196:10; 97:1 ಹಾಗೂ 99:4). ಆದರೆ
ಇದು ಕೀರ್ತನೆಗಳ 150 ಅಧ್ಯಾಯಗಳಲ್ಲಿಯೂ ಪ್ರತಿಧ್ವನಿಸುತ್ತವೆ.

"ಯೆಹೋವನು ಮಹತ್ವ ಪ್ರಭಾವಗಳಿಂದ ಭೂಷಿತನಾಗಿದ್ದಾನೆ, ಬೆಳಕನ್ನು
ವಸ್ತ್ರದಂತೆ ಹೊದ್ದುಕೊಂಡಿದ್ದಾನೆ (93:1, 104:1) ಮತ್ತು ಮುಗಿಲೂ, ಕಾರ್ಗತ್ತಲೆಯೂ
ಆತನ ಸುತ್ತಲೂ ಇರುತ್ತವೆ (97:2). ಈ ರೂಪಾಲಂಕಾರಗಳು ರಾಜಾಧಿರಾಜನ
ಸಾಮರ್ಥ್ಯ ಹಾಗೂ ವೈಭವವನ್ನು ಉನ್ನತಗೊಳಿಸುತ್ತವೆ. ಅಲ್ಲದೆ ಮಾನವರ
ಗ್ರಹಿಕೆಗೆ ಮೀರಿದ ದೇವರ ಮಹೋನ್ನತೆಯನ್ನು ವ್ಯಕ್ತಪಡಿಸಲು ಶ್ರದ್ಧೆಯಿಂದ ಆರಿಸಲ್ಪಟ್ಟ
ವೈಶಿಷ್ಟ್ಯವುಳ್ಳ ವರ್ಣನೆಗಳಾಗಿವೆ.

`ಕೀರ್ತನೆಗಳು 97ನೇ ಅಧ್ಯಾಯವು ಕರ್ತನ ರಾಜ್ಯಾಡಳಿತವನ್ನು ಹೇಗೆ ವರ್ಣಿಸುತ್ತದೆ
(97:2,10). ಆತನ ಆಳ್ವಿಕೆಯ ಪರಮಾಧಿಕಾರದ ವ್ಯಾಪ್ತಿ ಪ್ರದೇಶಗಳು ಯಾವುವು?
(97:1,5,9).`

ಕರ್ತನಾದ ದೇವರ ರಾಜ್ಯಾಧಿಕಾರವು ಆತನ ಸೃಷ್ಟಿಕಾರ್ಯ (ಕೀರ್ತನೆ 96:5),
ರಕ್ಷಣೆ (98:2) ನ್ಯಾಯವಿಚಾರಣೆ ಹಾಗೂ ನ್ಯಾಯತೀರ್ಪಿನಲ್ಲಿ (96:10) ಕಂಡು
ಬರುತ್ತದೆ. ಆತನು ಭೂಲೋಕಕ್ಕೆಲ್ಲಾ ರಾಜನು... ಹಾಗೂ ಸರ್ವಾಧಿಪತ್ಯವನ್ನು
ವಹಿಸಿಕೊಂಡಿದ್ದಾನೆ (47:6-9). ಆತನ ರಾಜ್ಯವು ಯುಗಯುಗಾಂತರಗಳಲ್ಲಿಯೂ
ಇರುವಂತದ್ದು. ಆತನ ಸಾಮರ್ಥ್ಯ ಮತ್ತು ಮಹಿಮೆಗೆ ಸಮಾನವಾದದ್ದು ಬೇರೆ
ಯಾವುದೂ ಇಲ್ಲ (45:6; 93;1,2; 103:19). ದೇವರ ಸಿಂಹಾಸನವು ನೀತಿ,
ಸತ್ಯತೆ, ನ್ಯಾಯಕರುಣೆಗಳ ಆಧಾರದಲ್ಲಿ ಸ್ಥಾಪಿತವಾಗಿದೆ. ಅದು ಸೃಷ್ಟಿ ಮಾಡಲ್ಪಟ್ಟ
ಲೋಕದಲ್ಲಿ ಭದ್ರತೆ, ಸುವ್ಯವಸ್ಥೆಯನ್ನು ಉಂಟುಮಾಡುತ್ತದೆ (98:3; 99:4).
ದೇವರ ರಾಜ್ಯಾಧಿಕಾರವು ಆತನನ್ನು ಸ್ತುತಿಸಿ ಕೊಂಡಾಡುವುದಕ್ಕೆ ಭೂಪರಲೋಕಗಳ
ಭಕ್ತರೆಲ್ಲರನ್ನೂ ಒಟ್ಟಾಗಿಸುತ್ತದೆ (ಕೀರ್ತನೆ 103:20-22; 148ನೇ ಅಧ್ಯಾಯ).
ಸಮಸ್ತ ವಿಶ್ವವೇ ದೇವರ ಸಾರ್ವಭೌಮತ್ವ, ಅಧಿಕಾರವನ್ನು ಗೌರವಿಸುತ್ತದೆಂದು
ಕೀರ್ತನೆಗಳು ತಿಳಿಸುತ್ತವೆ (96:10; 97:1; 99:1; 145:11-13).

ಆದರೆ ದೇವರ ಆಡಳಿತವನ್ನು ದುಷ್ಟರು ನಿರಂತರವಾಗಿ ಧಿಕ್ಕರಿಸುತ್ತಾರೆ. ಅವರು
ದೇವರನ್ನು ನಿರಾಕರಿಸಿ ಅಪಹಾಸ್ಯ ಮಾಡುತ್ತಾ ಆತನ ಜನರನ್ನು ದಬ್ಬಾಳಿಕೆಯಿಂದ
ಹಿಂಸಿಸುತ್ತಾರೆ (14:1; 74:3-22), ದುಷ್ಟರ ಏಳಿಗೆಯಿಂದಲೂ, ದೇವರ
ತಾಳ್ಮೆಯಿಂದಲೂ ಬಾಧಿಸಲ್ಪಟ್ಟರೂ, ಕೀರ್ತನೆಗಾರರು ದೇವರ ಸಾರ್ವಭೌಮತ್ವದ
ಆಳಿಕೆಯಲ್ಲಿ ಭರವಸವಿಟ್ಟು. ಆತನ ನೀತಿಯುಳ್ಳ ನ್ಯಾಯತೀರ್ಪಿನಲ್ಲಿ ಭರವಸೆಯಿಟ್ಟು
ಅಭಿವೃದ್ಧಿ ಹೊಂದುತ್ತಾರೆ (ಕೀರ್ತನೆ 68:21; 73:17-20), ದೇವಜನರು
ನಂಬಿಕೆಯಿಂದ ಕ್ರಿಸ್ತನ ರಕ್ಷಣಾ ಯೋಜನೆಯ ಮೂಲಕ ದೇವರರಾಜ್ಯವು
ಸ್ಥಾಪನೆಯಾಗುವಾಗ ಅದರಲ್ಲಿ ಉಲ್ಲಾಸಿಸುವರು ಹಾಗೂ ಕ್ರಿಸ್ತನ ಎರಡನೇ
ಬರೋಣದಲ್ಲಿ ಈ ರಾಜ್ಯವು ನೆರವೇರುವುದನ್ನು ನೋಡುವುದಕ್ಕಾಗಿ ಕಾದು
ಕೊಂಡಿರುತ್ತಾರೆ (ಮತ್ತಾಯ 12:26-28; 1 ಕೊರಿಂಥ 15:20-28).

`"ಯೆಹೋವನನ್ನು ಪ್ರೀತಿಸುವವರೇ, ಕೆಟ್ಟತನವನ್ನು ಹಗೆಮಾಡಿರಿ” ಎಂದು ಕೀರ್ತನೆ
97:10ನೇ ವಚನವು ತಿಳಿಸುತ್ತದೆ. ದೇವರ ಮೇಲಿನ ನಮ್ಮ ಪ್ರೀತಿಯು ಯಾಕೆ
ಕೆಟ್ಟದ್ದನ್ನು ದ್ವೇಷಿಸಬೇಕು? ಈ ಎರಡೂ ಅಂಶಗಳು ಹೇಗೆ ಪರಸ್ಪರ ಸಂಬಂಧ
ಹೊಂದಿವೆ?`