---
title:  ಯೆಹೋವನ ಆಜ್ಞೆಗಳು ಬಹು ಖಂಡಿತವಾಗಿವೆ
date:   18/01/2024
---

`ಕೀರ್ತನೆ 19:7; 93:5; 119:165; ಕೀರ್ತನೆ 1:2,6; 18:30 ಹಾಗೂ 25:10ನೇ
ವಚನಗಳನ್ನು ಓದಿರಿ. ಈ ವಚನಗಳಲ್ಲಿರುವ ಸಾಮಾನ್ಯ ಅಂಶಗಳು ಯಾವುವು?`

ದೇವರು ಈ ಲೋಕದ ಸೃಷ್ಟಿಕರ್ತನೂ, ರಾಜಾಧಿರಾಜನೂ ಹಾಗೂ
ನ್ಯಾಯಾಧಿಪತಿಯೂ ಆಗಿ ಸಾರ್ವಭೌಮತ್ವ ಹೊಂದಿರುವುದು ಆತನ ಆಜ್ಞೆಗಳು,
ವಿಧಿನಿರ್ಣಯಗಳು ಬಹುಖಂಡಿತವಾಗಿಯೂ, ವಿಶ್ವಾಸಾರ್ಹವಾಗಿಯೂ ಇರಲಿಕ್ಕೆ
ಕಾರಣವಾಗಿದೆ. ದೇವರ ವಿಧಿವಿಧಾನಗಳು, ಧರ್ಮಶಾಸ್ತ್ರ ಅಥವಾ ಆಜ್ಞೆಗಳು
(Testimonies) ಇಸ್ರಾಯೇಲ್ಯರ ಧಾರ್ಮಿಕ ಮತ್ತು ಸಾಮಾಜಿಕ ಜೀವನದಲ್ಲಿ
ದೇವರ ಆಡಳಿತಕ್ಕೆ ಆಧಾರವಾಗಿವೆ (ವಿಮೋಚನಕಾಂಡ 32:15), ಯೆಹೋವನ
ಆಜ್ಞೆಗಳು ಬಹುಖಂಡಿತವಾಗಿವೆ (933:5), ಇದು ದೇವರ ವಿಧಿನಿರ್ಣಯ, ಆಜ್ಞೆಗಳು
ಹಾಗೂ ಧರ್ಮಶಾಸ್ತ್ರವು ಅತ್ಯಂತ ವಿಶ್ವಾಸಾರ್ಹವೂ, ನಂಬಿಕೆಗೆ ಯೋಗ್ಯವೂ
ಹಾಗೂ ಸ್ಥಿರವಾದದ್ದು ಆಗಿವೆ ಎಂಬುದನ್ನು ತಿಳಿಸುತ್ತವೆ (2 ಸಮುವೇಲನು
7:16; 1 ಪೂ.ಕಾ.ವೃತ್ತಾಂತ 17:23). ದೇವರಾಜೇಗಳು ಎಂದೆಂದಿಗೂ
ಬದಲಾಗುವುದಿಲ್ಲ ಹಾಗೂ ನಾಶವಾಗುವುದಿಲ್ಲ.

ದೇವರು ತನ್ನ ವಾಗ್ದಾನಗಳು ಮತ್ತು ಆಜ್ಞೆಗಳ ಪ್ರಾಮಾಣಿಕತೆಯ ಬಗ್ಗೆ ತಾನೇ
ಸ್ವತಃ ದೃಢಪಡಿಸುತ್ತಾನೆ. ಆತನ ನಂಬಿಗಸ್ತಿಕೆಯು ಆತನ ಆಳಿಕೆಯು ಎಂದೆಂದಿಗೂ
ಬದಲಾಗುವುದಿಲ್ಲವೆಂಬುದನ್ನು ಖಚಿತಪಡಿಸಿ ಪುನರ್‌ಭರವಸೆ ನೀಡುತ್ತದೆ.
ಆದುದರಿಂದ ಆತನ ಜನರ ಅವುಗಳ ಮೇಲೆ ಭರವಸವಿಟ್ಟು ಸಂಪೂರ್ಣ
ವಿಧೇಯರಾಗಿರಬೇಕೆಂದು ಹಕ್ಕಿನಿಂದ ಒತ್ತಾಯಪಡಿಸುತ್ತದೆ. ಅದೇ ಸಮಯದಲ್ಲಿ
ಲೋಕದಲ್ಲಿ ಕಂಡುಬರುವ ಅನ್ಯಾಯ ಅಕ್ರಮಗಳನ್ನು ಲೋಕದ ಅಸ್ತಿವಾರವು
ಅಲುಗಾಡಲ್ಪಡುವುದು (ಕೀರ್ತನೆ 18:7; ಯೆಶಾಯ 24:18-21) ಎಂದು
ಕಾವ್ಯಾತ್ಮಕವಾಗಿ ತಿಳಿಸಲಾಗಿದೆ.

ದೇವರಾಜ್ಞೆಗಳು ಜನರು ನೀತಿವಂತರಾಗಿ ಜೀವಿಸಿ ದೇವರ ನ್ಯಾಯತೀರ್ಪನ್ನು
ತಪ್ಪಿಸಿಕೊಳ್ಳುವಂತೆ ಬೋಧಿಸುತ್ತವೆ. ಈ ಕಾರಣದಿಂದ ದೇವರಾಜೆಗಳಲ್ಲಿ ಬಲವಾಗಿ
ಬೇರೂರಿರುವವರು ಅವುಗಳಿಂದ ಸುರಕ್ಷತೆ ಹೊಂದಿರುವುದರಿಂದ ಅವರು ಎಂದಿಗೂ
ಕದಲುವುದಿಲ್ಲ ಹಾಗೂ ಅವರು ಕರ್ತನಲ್ಲಿ ದೃಢವಾಗಿ ನಿಂತಿರುವರು (ಕೀರ್ತನೆ
112:1,6,7). ದೇವರ ವಿಧಿನಿರ್ಣಯಗಳನ್ನು ಕೈಕೊಂಡು ನಡೆಯುವವರನ್ನು
ಯಾವುದೂ ಸಹ ಎಡವಿ ಬೀಳಿಸುವುದಿಲ್ಲ (119:165). ಇದು ಅವರಿಗೆ ದೇವರ
ರಕ್ಷಣೆ ಮತ್ತು ಮಾರ್ಗದರ್ಶನ ಇದೆ ಎಂಬುದನ್ನು ತಿಳಿಸುತ್ತದೆ (ಕೀರ್ತನೆ 1:2,3,6).

ದೇವರ ವಾಕ್ಯವು ಕೀರ್ತನೆಗಾರನ ಕಾಲಿಗೆ ದೀಪವೂ, ದಾರಿಗೆ ಬೆಳಕೂ
ಆಗಿರುವುದರಿಂದ, ಅದು ಅವನನ್ನು ಶತ್ರುವಿನ ಕೇಡಿನ ಬಲೆಯಿಂದ ತಪ್ಪಿಸುತ್ತದೆ
(119:105, 110) ದೇವರ ಧರ್ಮಶಾಸ್ತ್ರವನ್ನು ಪ್ರೀತಿಸುವವರಿಗೆ ಸಂಪೂರ್ಣ
ಸಮಾಧಾನವಿರುತ್ತದೆ ಎಂದು 119:165ನೇ ವಚನವು ತಿಳಿಸುತ್ತದೆ. ಅಂದರೆ ಅವರು
ಕಷ್ಟಸಂಕಟಗಳನ್ನು ಶೋಧನೆಗಳನ್ನು ಎದುರಿಸುವುದಿಲ್ಲವೆಂದು ಇದರ ಅರ್ಥವಲ್ಲ
(119:161), ಬದಲಾಗಿ ದೇವರ ಸನ್ನಿಧಾನದಲ್ಲಿ ನೆಲೆಗೊಂಡಿದ್ದು, ಆತನೊಂದಿಗೆ
ಸಂಪೂರ್ಣ ಸಂಬಂಧ ಹೊಂದಿರುವವರೆಂದು ಇದು ತಿಳಿಸುತ್ತದೆ.

`ದೇವರ ಆಜ್ಞೆಗಳು, ಧರ್ಮಶಾಸ್ತ್ರ, ವಿಧಿನೇಮಗಳನ್ನು ಕೈಕೊಂಡು
ನಡೆಯುವುದರಿಂದಾಗುವ ಪ್ರಯೋಜನಗಳೇನು? ನಿಮ್ಮ ಜೀವನದಲ್ಲಿ ಇದು ಹೇಗೆ
ಸಹಾಯಕವಾಗಿದೆ. ಅವುಗಳನ್ನು ಮೀರಿ ನಡೆದದ್ದರಿಂದ ನೀವು ಯಾವ ರೀತಿ
ಕಷ್ಟದುಃಖಗಳನ್ನು ಎದುರಿಸಿದಿರಿ?`