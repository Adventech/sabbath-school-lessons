---
title:  ಹೆಚ್ಚಿನ ಅಧ್ಯಯನ
date:   12/01/2024
---

ಕೀರ್ತನೆ 42:8 ಮತ್ತು ಶ್ರೀಮತಿ ವೈಟಮ್ಮನವರು ತಮ್ಮ
ಎಜುಕೇಷನ್ ಪುಸ್ತಕದಲ್ಲಿ ಬರೆದಿರುವ 'ಪೊಯಟ್ರಿ ಅಂಡ್ ಸಾಂಗ್' ಎಂಬ
ಅಧ್ಯಾಯ ಓದಿರಿ, ದೈವಪ್ರೇರಿತವಾದ ಈ ಉಲ್ಲೇಖಗಳ ಪ್ರಕಾರ ಪ್ರಾರ್ಥನೆ ಮತ್ತು
ಸ್ತುತಿ ಗೀತೆಗಳು ಹೇಗೆ ಸಂಬಂಧಹೊಂದಿವೆ?

'ಸ್ಟೆಪ್ಸ್ ಟು ಕ್ರೈಸ್ಟ್' ಪುಸ್ತಕದಲ್ಲಿ ಶ್ರೀಮತಿ ವೈಟಮ್ಮನವರು 'ದಾವೀದನು ಬರೆದ
ಪಶ್ಚಾತ್ತಾಪದ ಕೀರ್ತನೆಗಳು' (ಉದಾಹರಣೆಗೆ 51ನೇ ಅಧ್ಯಾಯ) ಅವನ
ಹೃದಯಾಂತರಾಳದಿಂದ ಹೊರಹೊಮ್ಮಿದ ಪ್ರಾರ್ಥನೆಗಳಾಗಿದ್ದು, ಅವು ಅವನು
ತನ್ನ ಪಾಪಕ್ಕಾಗಿ ಯಥಾರ್ಥವಾಗಿ ವಿಷಾದ ವ್ಯಕ್ತಪಡಿಸಿದ್ದನ್ನು ಸೂಚಿಸುತ್ತವೆ"
ಎಂದು ತಿಳಿಸುತ್ತಾರೆ.

ಎಜುಕೇಷನ್ 162-168ನೇ ಪುಟಗಳಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ
ತಿಳಿಸುತ್ತಾರೆ: "ನಮ್ಮ ಜೀವನದಲ್ಲಿ ದೇವರ ಪ್ರಸನ್ನತೆ ಹಾಗೂ ಶೋಧನೆ ಎದುರಿಸಿದ
ಸಂದರ್ಭಗಳಲ್ಲಿ ಕ್ರಿಸ್ತನು ಯಾವ ರೀತಿ ಕೀರ್ತನೆಗಳನ್ನು ಉಪಯೋಗಿಸಿದನೆಂದು
ನೆನಪಿಸಿಕೊಂಡು ಅದರಿಂದ ಉತ್ತೇಜನ ಪಡೆದುಕೊಳ್ಳಬೇಕು ಹಾಗೂ ಈ
ವಾಕ್ಯಗಳನ್ನು ಬಾಯಿಪಾಠ ಮಾಡಬೇಕು. ಪವಿತ್ರವಾದ ಕೀರ್ತನೆಗಳಲ್ಲಿರುವ ಈ
ಗೀತೆಗಳು ನಮ್ಮ ಹೃದಯಗಳಲ್ಲಿ ಹುದುಗಿರುವ ಪಶ್ಚಾತ್ತಾಪ ಮತ್ತು ನಂಬಿಕೆ,
ನಿರೀಕ್ಷೆ ಹಾಗೂ ಪ್ರೀತಿ, ಹರ್ಷ ಎಂಬ ಬುಗ್ಗೆಗಳು ಚಿಮ್ಮುವಂತೆ ಮಾಡುತ್ತವೆ".

ಕೀರ್ತನೆಗಳನ್ನು ಓದಿ ಪ್ರಾರ್ಥಿಸಿದಾಗ ಅವುಗಳನ್ನು ಬರೆದ ಲೇಖಕರ ಧೈರ್ಯ,
ನಿರೀಕ್ಷೆ ಎದೆಗಾರಿಕೆಯನ್ನು ಊಹಿಸಿಕೊಳ್ಳಬಹುದು. ಈ ಆತ್ಮೀಕ ಜೀವನದಲ್ಲಿ
ನಾವು ಏಕಾಂಗಿಗಳಲ್ಲ ಎಂದು ಭರವಸೆ ನೀಡಿ ಈ ಜೀವನ ಪ್ರಯಾಣ
ಮುಂದುವರೆಸಲು ಉತ್ತೇಜನ ನೀಡುತ್ತವೆ. ನಮ್ಮಂತ ಅನೇಕರು ಕಷ್ಟ ದುಃಖ
ಅನುಭವಿಸಿದ್ದರೂ ದೇವರ ಕೃಪೆಯಿಂದ ಜಯಹೊಂದಿದ್ದಾರೆ. ಅಲ್ಲದೆ ಈ
ಕೀರ್ತನೆಗಳು ನಮಗೋಸ್ಕರ ಕ್ರಿಸ್ತನು ತಂದೆಯ ಮುಂದೆ ವಿಜ್ಞಾಪನೆ ಮಾಡುವುದಕ್ಕೆ
ಯಾವಾಗಲೂ ಬದುಕುವವನಾಗಿದ್ದಾನೆ (ಇಬ್ರಿಯ 7:25) ಎಂದು ಭರವಸೆ
ನೀಡುತ್ತವೆ.

ಕೀರ್ತನೆಗಳು ದೈವೀಕ-ಮಾನವ ಪ್ರಾರ್ಥನೆಗಳೂ ಹಾಗೂ ಗೀತೆಗಳೂ ಆಗಿವೆ.
ಈ ಕಾರಣದಿಂದ ದೇವಾರಾಧನೆಯಲ್ಲಿ ಯಾವಾಗಲೂ ಕೀರ್ತನೆಗಳನ್ನು
ಉಪಯೋಗಿಸುವುದರಿಂದ ವಿಶ್ವಾಸಿಗಳು ದೇವರ ಚಿತ್ತ ಮತ್ತು ಆತನ ಗುಣಪಡಿಸುವ
ಕೃಪೆಯನ್ನು ಪಡೆದುಕೊಳ್ಳಬಹುದು. ಅಲ್ಲದೆ ಮಾನವರ ಅನುಭವಗಳನ್ನು
ಪೂರ್ಣವಾಗಿ ತಿಳಿದುಕೊಳ್ಳಬಹುದು. ನಾವು ಸಹ ಆರಾಧನೆಯಲ್ಲಿ ವಿವಿಧ ರೀತಿಯ
ಇಂತವುಗಳನ್ನು ಅನುಭವಿಸಬಹುದು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಸತ್ಯವೇದದಲ್ಲಿರುವ ಪ್ರಾರ್ಥನೆಗಳಾದ ಕೀರ್ತನೆಗಳಿಂದ ನಮ್ಮ ಪ್ರಾರ್ಥನಾ
ಜೀವಿತವು ಹೇಗೆ ಆತ್ಮೀಕ ಬೆಳವಣಿಗೆಗೆ ಸಹಾಯಕವಾಗಿದೆ?`

`ಕೀರ್ತನೆಗಳು ನಮ್ಮ ಸಾಮೂಹಿಕ ಪ್ರಾರ್ಥನೆಯನ್ನು ಹೇಗೆ
ಉತ್ತಮಗೊಳಿಸುತ್ತವೆ?`

`ಕೀರ್ತನೆಗಳು ಮಾನವರಾದ ನಮ್ಮ ನಂಬಿಕೆಯ ಯಾತ್ರೆ ಮತ್ತು ದೇವರ
ಸ್ವಸ್ಥತಾ ಕೃಪೆಯಲ್ಲಿರುವ ತೊಡಕುಗಳನ್ನು (Complexity) ಹೇಗೆ
ತಿಳಿಸುತ್ತವೆ?`