---
title:  ಕಷ್ಟ ಸಂಕಟಗಳ ಸಮಯದಲ್ಲಿ ಭರವಸೆ
date:   08/01/2024
---

ನಾವೆಲ್ಲರೂ ಒಂದಲ್ಲಾ ಒಂದು ಸಮಯದಲ್ಲಿ ಹತಾಶೆ, ನೋವು ಬಾಧೆಗಳನ್ನು
ಅನುಭವಿಸಿದ್ದೇವೆ. ಆಗ ದೇವರು ಏನು ಮಾಡುತ್ತಿದ್ದಾನೆ ಅಥವಾ ಇಂತಹ ಕಷ್ಟ
ಸಂಕಟಗಳು ನಮಗೆ ಬರುವಂತೆ ಯಾಕೆ ಮಾಡಿದನು? ಎಂದು ನಮ್ಮ ಮನಸ್ಸಿನಲ್ಲಿ
ಸಂದೇಹ ಉಂಟಾಗುತ್ತದೆ. ಕಿರ್ತನೆಗಾರರೂ ಸಹ ಇಂತಹ ಅನುಭವಗಳನ್ನು
ಎದುರಿಸಿದ್ದಾರೆ. ಅಲ್ಲದೆ ಪವಿತ್ರಾತ್ಮನ ಪ್ರೇರಣೆಯಿಂದ ತಾವು ಅನುಭವಿಸಿದ ಎಲ್ಲಾ
ನೋವು, ಕಷ್ಟಗಳನ್ನು ಬರೆದಿದ್ದಾರೆ.

`ಕೀರ್ತನೆ 44ನೇ ಅಧ್ಯಾಯವು ನಮಗೇನು ತಿಳಿಸುತ್ತದೆ? ಇದು ಎಲ್ಲಾ ಕಾಲದಲ್ಲಿ
ಜೀವಿಸುತ್ತಿರುವ ವಿಶ್ವಾಸಿಗಳಿಗೆ ಯಾಕೆ ಸಂಬಂಧಪಟ್ಟಿದೆ?`

ಸಭೆಯ ಆರಾಧನೆಯಲ್ಲಿ ನಾವು ಆರಿಸಿಕೊಳ್ಳುವ ಕೀರ್ತನೆಯು ಹೆಚ್ಚಿನ
ಸಂದರ್ಭಗಳಲ್ಲಿ ವಿಶ್ವಾಸಿಗಳು ಮಾಡುವ ಸಾಮೂಹಿಕ ಪ್ರಾರ್ಥನೆಯಲ್ಲಿ ಅವರು
ವ್ಯಕ್ತಪಡಿಸುವ ಪದಗಳು ಮತ್ತು ಮನೋಭಾವನೆಗಳನ್ನು ಪ್ರತಿಫಲಿಸುತ್ತವೆ. ಇದು
ನಮ್ಮ ಜೀವನದಲ್ಲಿ ಬಂದ ಕಷ್ಟ ಸಂಕಟಗಳನ್ನು ಎದುರಿಸುವಲ್ಲಿ ನಮ್ಮ ಅಸಾಮರ್ಥ್ಯ
ಅಥವಾ ಆತಂಕವನ್ನು ತೋರಿಸುತ್ತದೆ.

ಉದಾಹರಣೆಗೆ ಕೀರ್ತನೆ 44ನೇ ಅಧ್ಯಾಯದಲ್ಲಿ ದೇವರನ್ನು ಆರಾಧಿಸುವವರು
ಅನ್ಯಾಯವಾಗಿ ಕಷ್ಟಸಂಕಟಗಳನ್ನು ಎದುರಿಸುತ್ತಿರುವುದನ್ನು ಮುಕ್ತವಾಗಿಯೂ ಮತ್ತು
ಸಾಕಷ್ಟು ಸ್ಪಷ್ಟವಾಗಿಯೂ ವ್ಯಕ್ತಪಡಿಸುತ್ತದೆ. ಕೀರ್ತನೆಗಳಲ್ಲಿ ನಾವು ಯೋಚಿಸಲಾಗದ
ಅಥವಾ ಹೇಳಲಿಕ್ಕೆ ಧೈರ್ಯ ತೋರಿಸದಂತ ಪದಗಳು ಕಂಡುಬರುತ್ತವೆ. ಕೀರ್ತನೆಗಳು
44:18,19ನೇ ವಚನಗಳಲ್ಲಿ ಹೇಳಿರುವುದನ್ನು ಗಮನಿಸಿ: "ನಮ್ಮ ಹೃದಯವು
ಹಿಂದಿರುಗಲಿಲ್ಲ; ನಮ್ಮ ಕಾಲು ನಿನ್ನ ದಾರಿಯಿಂದ ಅಗಲಲಿಲ್ಲ. ನೀನು ನಮ್ಮನ್ನು
ಪರಾಜಯಪಡಿಸಿ ನಮ್ಮ ದೇಶವನ್ನು ನರಿಗಳಿರುವ ಕಾಡನ್ನಾಗಿ ಮಾಡಿದ್ದೇಕೆ?
ಕಾರ್ಗತ್ತಲು ನಮ್ಮನ್ನು ಕವಿಯುವಂತೆ ಮಾಡಿದ್ದೇಕೆ?" ಇಂತಹ ಮಾತುಗಳನ್ನು
ನಾವು ದೇವರಿಗೆ ಕೇಳಲು ಧೈರ್ಯಮಾಡಲು ಸಾಧ್ಯವೇ?

44ನೇ ಅಧ್ಯಾಯದ ಮೊದಲನೆಯ ವಚನಗಳನ್ನು ಗಮನಿಸಿ. ಹಿಂದೆ ದೇವರು
ತನ್ನ ಜನರಿಗೆ ಮಾಡಿದ ಮಹಾಅದ್ಭುತಕಾರ್ಯಗಳ ಬಗ್ಗೆ ಕೀರ್ತನೆಗಾರರು
ತಿಳಿಸುತ್ತಾನೆ. ಈ ಕಾರಣದಿಂದಲೇ ಅವನು ಬಿಲ್ಲು, ಕತ್ತಿಗಳ ಮೇಲಲ್ಲ, ಬದಲಾಗಿ
ದೇವರಲ್ಲಿ ಭರವಸೆ ವ್ಯಕ್ತಪಡಿಸುತ್ತಾನೆ.

ಇದೆಲ್ಲದರ ನಡುವೆಯೂ ದೇವರ ಮಕ್ಕಳಿಗೆ ಕಷ್ಟಸಂಕಟಗಳು ಬರುತ್ತವೆ.
ಕೀರ್ತನೆಗಾರನು 44ನೇ ಅಧ್ಯಾಯದಲ್ಲಿ ಇಸ್ರಾಯೇಲ್ಯರು ಎದುರಿಸಿದ ಬಾಧೆಗಳ
ಪಟ್ಟಿಯು ಬಹಳ ದೊಡ್ಡದಾಗಿದೆ. ಆದಾಗ್ಯೂ ಎದ್ದು ಬಂದು ಸಹಾಯ ಮಾಡು;
ನಿನ್ನ ಕೃಪೆಯ ನಿಮಿತ್ತ ನಮ್ಮನ್ನು ವಿಮೋಚಿಸು” ಎಂದು ದೇವರಿಗೆ ಮೊರೆಯಿಡುತ್ತಾನೆ
(44:26). ಕಷ್ಟಸಂಕಟ, ಬಾಧೆಗಳನ್ನು ಅನುಭವಿಸುತ್ತಿರುವಾಗಲೂ ದೇವರು
ಪ್ರೀತಿಸ್ವರೂಪನೆಂದು ಕೀರ್ತನೆಗಾರನು ತಿಳಿದಿದ್ದಾನೆ.

`ಹಿಂದೆ ನಾವು ಕಷ್ಟನೋವುಗಳನ್ನು ಅನುಭವಿಸಿದಾಗ, ದೇವರು ನಮಗೆ ಸಹಾಯ
ಮಾಡಿದ್ದಾನೆ. ಈಗ ನಾವು ಅಂತದ್ದೇ ಪರಿಸ್ಥಿತಿ ಅನುಭವಿಸುತ್ತಿದ್ದಲ್ಲಿ, ದೇವರು ಯಾಕೆ
ನಮ್ಮಿಂದ ದೂರವಾಗಿದ್ದಾನೆಂಬ ಹತಾಶೆ ಮನೋಭಾವವನ್ನು ತೊರೆಯಲು ಹಿಂದಿನ
ಅನುಭವವು ಹೇಗೆ ನಮಗೆ ಸಹಾಯ ಮಾಡುತ್ತದೆ?`