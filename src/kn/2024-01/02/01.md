---
title:  ನಮಗೆ ಪ್ರಾರ್ಥನೆ ಮಾಡಲು ಕಲಿಸು
date:   06/01/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಕೀರ್ತನೆ 105:5; 44, 22
ಹಾಗೂ 13ನೇ ಅಧ್ಯಾಯಗಳು, ಕೊಲೊಸ್ಸೆ 3:16; ಯಾಕೋಬನು 5:13 ಮತ್ತು
ಕೀರ್ತನೆ 60:1-5ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಆತನು ಒಂದಾನೊಂದು ಸ್ಥಳದಲ್ಲಿ ಪ್ರಾರ್ಥನೆ ಮಾಡಿ ಮುಗಿಸಿದಾಗ,
ಆತನ ಶಿಷ್ಯರಲ್ಲಿ ಒಬ್ಬನು ಆತನಿಗೆ ಸ್ವಾಮಿ, ಯೋಹಾನನು ತನ್ನ ಶಿಷ್ಯರಿಗೆ ಕಲಿಸಿದ
ಹಾಗೆ ನಮಗೂ ಪ್ರಾರ್ಥನೆ ಮಾಡುವುದನ್ನು ಕಲಿಸು ಅಂದನು" (ಲೂಕ 11:1).

ಸ್ವಾಭಾವಿಕವೂ, ಸ್ವಯಂಪ್ರೇರಿತವೂ ಮತ್ತು ಪಾಂಡಿತ್ಯವಿಲ್ಲದ ಪ್ರಾರ್ಥನೆಯು
ಯಥಾರ್ಥವಾದ ಪ್ರಾರ್ಥನೆಯೆಂಬ ನಂಬಿಕೆ ಅನೇಕ ಕ್ರೈಸ್ತರಲ್ಲಿದೆ. ಆದರೆ
ಯೇಸುಸ್ವಾಮಿಯ ಶಿಷ್ಯರು ಆತನನ್ನು ನಮಗೆ ಪ್ರಾರ್ಥಿಸುವುದನ್ನು ಕಲಿಸು ಎಂದು
ಕೇಳಿಕೊಂಡಾಗ, ಅವರಿಗೆ ಹೇರಳವಾದ ಆಶೀರ್ವಾದವು ದೊರೆಯಿತು. ದೇವರು
ಪ್ರಾರ್ಥನಾ ಪುಸ್ತಕವಾದ ಕೀರ್ತನೆಗಳನ್ನು ಸತ್ಯವೇದದ ಮಧ್ಯಭಾಗದಲ್ಲಿರಿಸಿದ್ದಾನೆ.
ಇಂ ಪುರಾತನಕಾಲದ ದೇವಜನರು ಹೇಗೆ ಪ್ರಾರ್ಥಿಸಿದರೆಂಬುದನ್ನು ತೋರಿಸುವುದಕ್ಕೆ
ಮಾತ್ರವಲ್ಲ, ನಾವೂ ಸಹ ಇಂದು ಹೇಗೆ ಪ್ರಾರ್ಥಿಸಬೇಕೆಂಬುದನ್ನು
ಕಲಿಸಿಕೊಡುತ್ತದೆಂಬುದೇ ಇದಕ್ಕೆ ಕಾರಣವಾಗಿದೆ.

ಆರಂಭದ ಕಾಲದಿಂದಲೂ ಕೀರ್ತನೆಗಳು ಯೇಸುಸ್ವಾಮಿಯ ಪ್ರಾರ್ಥನೆಯನ್ನು
ಒಳಗೊಂಡಂತೆ ಎಲ್ಲಾ ದೇವಜನರ ಪ್ರಾರ್ಥನೆಗಳನ್ನು ಕ್ರಮಬದ್ಧವಾಗಿಯೂ,
ಸ್ಪಷ್ಟವಾಗಿಯೂ ವ್ಯವಸ್ಥೆಗೊಳಿಸಿದೆ (1 ಪೂ.ಕಾ. ವೃತ್ತಾಂತ 16:7,9; ನೆಹೆಮೀಯ
12:8; ಮತ್ತಾಯ 27:46; ಎಫೆಸ 5:19). ಈ ವಾರದ ಪಾಠದಲ್ಲಿ ನಾವು
ದೈವಭಕ್ತರು ಹೇಗೆ ತಮ್ಮ ಜೀವನ ಯಾತ್ರೆಯಲ್ಲಿ ಪ್ರಯಾಣಿಸಬೇಕು ಹಾಗೂ
ದೇವರೊಂದಿಗೆ ಆತ್ಮೀಕ ಸಂಬಂಧದಲ್ಲಿ ಬೆಳವಣಿಗೆ ಹೊಂದುವುದಕ್ಕೆ ಸಹಾಯ
ಮಾಡುತ್ತದೆ ಎಂಬುದನ್ನು ಕಲಿಯುತ್ತೇವೆ. ಕೀರ್ತನೆಗಳು ಪ್ರಾರ್ಥನೆಗಳಾಗಿವೆ
ಎಂಬುದನ್ನು ನಾವು ಮರೆಯಬಾರದು. ಆದುದರಿಂದ ಇವು ನಮ್ಮ ವೈಯಕ್ತಿಕ
ಹಾಗೂ ವಿಶ್ವಾಸಿಗಳಾಗಿ ಮಾಡುವ ಸಾಮೂಹಿಕ ಪ್ರಾರ್ಥನೆಗಳನ್ನು
ಬದಲಾಯಿಸುವುದರಲ್ಲಿ ಅಮೂಲ್ಯವಾಗಿದೆ.

ಈ ಕೀರ್ತನೆಗಳನ್ನು ಉಪಯೋಗಿಸಿ ಪ್ರಾರ್ಥಿಸುವುದರಿಂದ ವಿಶ್ವಾಸಿಗಳು ತಮ್ಮ
ಪ್ರಾರ್ಥನಾ ಜೀವಿತದಲ್ಲಿ ಇನ್ನೂ ದೃಢವಾದ ಭಯಭಕ್ತಿಗಳನ್ನು ರೂಢಿಸಿಕೊಳ್ಳುವುದಕ್ಕೆ
ಸಹಾಯಕವಾಗಿದೆ. ಈ ವಾರ ನಾವು ಕಷ್ಟಸಂಕಟಗಳ ಸಮಯದಲ್ಲಿ ವಿಶೇಷವಾಗಿ
ಈ ಕೀರ್ತನೆಗಳು ಹೇಗೆ ನಮ್ಮನ್ನು ಆತ್ಮೀಕವಾಗಿ ಬಲಪಡಿಸುತ್ತದೆಂದು
ತಿಳಿದುಕೊಳ್ಳೋಣ.