---
title:  ಪುರಾತನ ಇಸ್ರಾಯೇಲ್ಯರ ಆರಾಧನೆಯಲ್ಲಿ ಕೀರ್ತನೆಗಳು
date:   31/12/2023
---

`1 ಪೂ.ಕಾ. ವೃತ್ತಾಂತ 16:7; ನೆಹೆಮೀಯ 12:8; ಕೀರ್ತನೆ 18:1; 30:1; 92:1
ಹಾಗೂ 105:2 ಕೊಲೊಸ್ಸೆ 3:16 ಮತ್ತು ಯಾಕೋಬನು 5:13ನೇ ವಚನಗಳನ್ನು
ಓದಿರಿ. ಕೆಲವು ಕೀರ್ತನೆಗಳನ್ನು ಬರೆಯುವುದಕ್ಕೆ ಪ್ರೇರಣೆಯಾದ ಕೆಲವು ವಿಶೇಷವಾದ
ಸಂದರ್ಭಗಳು ಯಾವುವು? ದೇವಜನರು ಇವುಗಳನ್ನು ಯಾವಾಗ
ಉಪಯೋಗಿಸುತ್ತಿದ್ದರು?`

ಖಾಸಗಿಯಾಗಿ ಮತ್ತು ಸಾಮೂಹಿಕ ಆರಾಧನೆಯ ಸಂದರ್ಭಗಳಲ್ಲಿ
ಉಪಯೋಗಿಸುವುದಕ್ಕಾಗಿ ಕೀರ್ತನೆಗಳು ರಚನೆಗೊಂಡವು. ದೇವಾಲಯದ
ಆರಾಧನೆಯಲ್ಲಿ ಸಂಗೀತವಾದ್ಯಗಳು (ಕೀರ್ತನೆ 61:1), ಹಾಡುವ ಧಾಟಿ (9:1)
ಹಾಗೂ ಸಂಗೀತ ನಾಯಕರುಗಳ (8:1) ನಿರ್ದೇಶನದಂತೆ ಇವುಗಳನ್ನು ದೇವರಿಗೆ
ಸ್ತುತಿಗೀತೆಗಳಂತೆ ಹಾಡಲಾಗುತ್ತಿತ್ತು.

ಇಬ್ರಿಯಭಾಷೆಯ ಬೈಬಲ್ಲಿನಲ್ಲಿ ಕೀರ್ತನೆಗಳಿಗೆ 'ಟೆಹಿಲಿಮ್' (Tehilim)
ಎಂಬ ಶಿರೋನಾಮೆ (Title) ನೀಡಲಾಗಿದೆ. ಸ್ತುತಿಸ್ತೋತ್ರಗಳು ಎಂಬ ಈ ಪದದ
ಅರ್ಥವು ದೇವರಿಗೆ ಸ್ತೋತ್ರ ಸಲ್ಲಿಸುವುದು ಎಂಬ ಇದರ ಮುಖ್ಯ ಉದ್ದೇಶಗಳನ್ನು
ಸೂಚಿಸುತ್ತದೆ. ಕೀರ್ತನೆಗಳು ಇಸ್ರಾಯೇಲ್ಯರ ದೇವಾರಾಧನೆಯ ಅತ್ಯಗತ್ಯವಾದ
ಹಾಗೂ ಅವಿಭಾಜ್ಯ ಅಂಗವಾಗಿತ್ತು (Indispensable), ಉದಾಹರಣೆಗೆ
ಇವುಗಳನ್ನು ದೇವಾಲಯದ ಪ್ರತಿಷ್ಠೆ, ಧಾರ್ಮಿಕ ಹಬ್ಬಗಳು, ಉತ್ಸವದ ಮೆರವಣಿಗೆಗಳು
ಮತ್ತು ದೇವರ ಒಡಂಬಡಿಕೆಯ ಮಂಜೂಷವನ್ನು ಯೆರೂಸಲೇಮಿನ
ದೇವಾಲಯದಲ್ಲಿ ಇರಿಸುವ ಸಂದರ್ಭಗಳಲ್ಲಿ ಓದಲಾಗುತ್ತಿತ್ತು ಇಲ್ಲವೆ
ಹಾಡಲಾಗುತ್ತಿತ್ತು.

120-134ನೇ ಅಧ್ಯಾಯಗಳಲ್ಲಿ ತಿಳಿಸಿರುವ ಕೀರ್ತನೆಗಳನ್ನು ಯಾತ್ರಾ ಗೀತೆಗಳೆಂದು
ಕರೆಯಲಾಗಿದೆ. ಇಸ್ರಾಯೇಲ್ಯರು ವರ್ಷದಲ್ಲಿ ಮೂರು ಪ್ರಮುಖ ಹಬ್ಬಗಳಲ್ಲಿ
ಯೆರೂಸಲೇಮಿಗೆ ಯಾತ್ರೆ ಮಾಡಬೇಕಾಗಿತ್ತು (ವಿಮೋಚನಕಾಂಡ 23:14-17).
ಆಗ ಸಾಂಪ್ರದಾಯಿಕವಾಗಿ ಯಾತ್ರಿಕರು ಈ ಕೀರ್ತನೆಗಳನ್ನು ಹಾಡುತ್ತಿದ್ದರು.
ಕೀರ್ತನೆಗಳು 113-118ನೇ ಅಧ್ಯಾಯಗಳನ್ನು ಈಜಿಪ್ಟಿಯನ್ ಹಲ್ಲೇಲ್ (Egyp-
tian Hallel) ಹಾಗೂ 136ನೇ ಕೀರ್ತನೆಯನ್ನು ಗ್ರೇಟ್ ಹಲ್ಲೇಲ್ ಎಂದೂ
ಕರೆಯಲಾಗುತ್ತದೆ. ಇವುಗಳನ್ನು ಇಸ್ರಾಯೇಲ್ಯರು ಆಚರಿಸುತ್ತಿದ್ದ ಪ್ರಮುಖವಾದ
ಮೂರುವಾರ್ಷಿಕ ಹಬ್ಬಗಳು ಮತ್ತು ಹುಣ್ಣಿಮೆದಿನ ಹಾಗೂ ದೇವಾಲಯದ ಪ್ರತಿಷ್ಠೆಯ
ಸಮಯದಲ್ಲಿ ಹಾಡಲಾಗುತ್ತಿತ್ತು (ಹಲ್ಲೆಲ್ ಎಂದರೆ ಹಲ್ಲೆಲೂಯ, ದೇವರಿಗೆ
ಕೃತಜ್ಞತಾಪೂರ್ವಕವಾಗಿ ಸ್ತುತಿಸ್ತೋತ್ರ ಸಲ್ಲಿಸುವುದು), ಐಗುಪ್ತದ ಹಲ್ಲೆಲೂಯ
ಸ್ತುತಿಸ್ತೋತ್ರ ಗೀತೆಗಳು ಪಸ್ಯಹಬ್ಬದ ಸಂಸ್ಕಾರದಲ್ಲಿ ಪ್ರಮುಖ ಸ್ಥಾನ ಹೊಂದಿದ್ದವು.
113, 114ನೇ ಕೀರ್ತನೆಗಳನ್ನು ಪಸ್ಯಹಬ್ಬದ ಭೋಜನದ ಆರಂಭದಲ್ಲಿಯೂ 115-
118ನೇ ಕೀರ್ತನೆಗಳನ್ನು ಭೋಜನದ ಮುಕ್ತಾಯದಲ್ಲಿಯೂ ಹಾಡಲಾಗುತ್ತಿತ್ತು
(ಮತ್ತಾಯ 26:30), 145-150ನೇ ಅಧ್ಯಾಯಗಳಲ್ಲಿರುವ ಹಾಡುಗಳನ್ನು ಯೆಹೂದ್ಯರ
ದೇವಾಲಯದ ಬೆಳಗಿನ ಆರಾಧನೆಯಲ್ಲಿ ದಿನನಿತ್ಯದ ಪ್ರಾರ್ಥನೆಯ ಸಂದರ್ಭಗಳಲ್ಲಿ
ಹಾಡಲಾಗುತ್ತಿತ್ತು.

ಕೀರ್ತನೆಗಳು ಯೆಹೂದ್ಯರ ಆರಾಧನೆಯಲ್ಲಿ ಹಾಡುತ್ತಿದ್ದುದು ಮಾತ್ರವಲ್ಲದೆ,
ದೇವದರ್ಶನದ ಗುಡಾರದಲ್ಲಿ ದೇವರನ್ನು ಹೇಗೆ ಆರಾಧಿಸಬೇಕೆಂಬುದರ ಬಗ್ಗೆಯೂ
ಆದೇಶ ನೀಡುತ್ತಿದ್ದವು ಯೇಸುಕ್ರಿಸ್ತನು ಕೀರ್ತನೆ 22ನೇ ಅಧ್ಯಾಯದಲ್ಲಿ ತಿಳಿಸಿರುವ
ವಾಕ್ಯಗಳನ್ನು ಉಪಯೋಗಿಸಿ ಪ್ರಾರ್ಥಿಸಿದನು (ಮತ್ತಾಯ 27:46). ಆದಿಕ್ರೈಸ್ತ
ಸಭೆಯಲ್ಲಿಯೂ ಸಹ ಕೀರ್ತನೆಗಳು ಪ್ರಾಮುಖ್ಯವಾದ ಸ್ಥಾನ ಹೊಂದಿದ್ದವು
(ಕೊಲೊಸ್ಸೆ 3:16; ಎಫೆಸ 5:19).

`ಈಗ ನಾವು ದೇವದರ್ಶನದ ಗುಡಾರದಲ್ಲಿ ಆರಾಧಿಸಿದ ರೀತಿಯಲ್ಲಿ ನಮ್ಮ
ದೇವಾಲಯಗಳಲ್ಲಿ ಆರಾಧಿಸುವುದಿಲ್ಲ. ಆದಾಗ್ಯೂ ನಮ್ಮ ವೈಯಕ್ತಿಕ ಹಾಗೂ ಸಾಮೂಹಿಕ
ಆರಾಧನೆಯಲ್ಲಿ ಈ ಕೀರ್ತನೆಗಳನ್ನು ಹೇಗೆ ಉಪಯೋಗಿಸಬಹುದು?`