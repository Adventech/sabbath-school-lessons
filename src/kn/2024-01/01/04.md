---
title:  ಪ್ರತಿಯೊಂದು ಸಂದರ್ಭ, ಸಮಯಕ್ಕೆ ತಕ್ಕಂತ ಗೀತೆ
date:   02/01/2024
---

`ಕೀರ್ತನೆಗಳು 3ನೇ ಅಧ್ಯಾಯ, 33:1-3 ಹಾಗೂ ಕೀರ್ತನೆ 109:6-15ನೇ
ವಚನಗಳನ್ನು ಓದಿರಿ, ಈ ಕೀರ್ತನೆಗಳು ಮಾನವ ಅನುಭವದ ವಿವಿಧವಾದ ಯಾವ
ಅಂಶಗಳನ್ನು ನಮಗೆ ತಿಳಿಸುತ್ತವೆ?`

ನಂಬಿಗಸ್ತರಾದ ಮಾನವರು ಎಲ್ಲಾ ವಿಧವಾದ ಅನುಭವಗಳ ಬಗ್ಗೆ
ಜಾಗರೂಕರಾಗಿರುವಂತೆ ಕೀರ್ತನೆಗಳು ಅವರನ್ನು ಎಚ್ಚರಗೊಳಿಸುತ್ತವೆ. ಅಲ್ಲದೆ
ನಂಬಿಗಸ್ತರಾದ ಕ್ರೈಸ್ತರು ಜೀವನದ ಪ್ರತಿಯೊಂದು ಸಮಯ ಸಂದರ್ಭಗಳಲ್ಲಿಯೂ
ದೇವರನ್ನು ಆರಾಧಿಸಬಹುದೆಂದು ತೋರಿಸಿಕೊಡುತ್ತವೆ. ಕೆಳಕಂಡವುಗಳನ್ನು
ಕೀರ್ತನೆಗಳಲ್ಲಿ ನಾವು ಕಾಣಬಹುದು.

- ಸೃಷ್ಟಿಕಾರ್ಯದಲ್ಲಿ ದೇವರ ಅದ್ಭುತವಾದ ಸಾಮರ್ಥ್ಯ ಮತ್ತು ಸಾರ್ವಭೌಮತ್ವ.
ಆತನ ವೈಭವದ ಆಳ್ವಿಕೆ, ನ್ಯಾಯತೀರ್ಪು ಹಾಗೂ ನ್ಯಾಯವಿಚಾರಣೆ ಮತ್ತು
ನಂಬಿಗಸ್ತಿಕೆಯನ್ನು ಕೀರ್ತನೆಗಳು ಕೊಂಡಾಡುತ್ತವೆ.

- ದೇವರ ಹೇರಳವಾದ ಆಶೀರ್ವಾದಗಳಿಗಾಗಿ ತುಂಬುಹೃದಯದ
ಕೃತಜ್ಞತೆಯನ್ನು ವ್ಯಕ್ತಪಡಿಸುವ ಉಪಕಾರ ಸ್ಮರಣೆಯ ನಿವೇದನಾ ಮಾತುಗಳು.

- ಕಷ್ಟಸಂಕಟಗಳಿಂದ ಬಿಡಿಸುವಂತೆ ಹೃದಯಾಂತರಾಳದಿಂದ ದೇವರಿಗೆ
ಮೊರೆಯಿಟ್ಟ ಶೋಕಗೀತಗಳು (Laments)

- ನೀತಿವಂತರಾಗಿ ಜೀವಿಸುವಂತೆ ಪ್ರೇರೇಪಿಸುವ ಕಾರ್ಯರೂಪದ (Practical) ಮಾರ್ಗದರ್ಶನ ನೀಡುವ ಜ್ಞಾನವಿವೇಕದಿಂದ ಕೂಡಿದ ಕೀರ್ತನೆಗಳು.

- ದೇವಜನರನ್ನು ಬಿಡುಗಡೆಗೊಳಿಸಿದವನೂ ಹಾಗೂ ಸಾರ್ವಭೌಮ ರಾಜನೂ
ಆದ ಕ್ರಿಸ್ತನನ್ನು ಸೂಚಿಸುವ ರಾಜಗಾಂಭೀರ್ಯದಿಂದ ಕೂಡಿದ ಅತ್ಯುತ್ತಮ
ಗೀತೆಗಳು.

- ಕೀರ್ತನೆಗಳಲ್ಲಿರುವ ಕಾವ್ಯಗಳು ಓದುಗರ ಗಮನವನ್ನು ಸೂಜಿಗಲ್ಲಿನಂತೆ ಸೆಳೆಯುವ
ವಿಶಿಷ್ಟವಾದ ಸಾಮರ್ಥ್ಯವನ್ನು ಹೊಂದಿವೆ. ನಮ್ಮ ತಾಯಿನುಡಿಯಲ್ಲಿ ಇವುಗಳನ್ನು
ಅಧ್ಯಯನ ಮಾಡಿದಾಗ, ಅವುಗಳಿಗೆ ನಾವು ಪ್ರಶಂಸೆ ವ್ಯಕ್ತಪಡಿಸುತ್ತೇವೆ.

- ಇಸ್ರಾಯೇಲ್ಯರ ಹಿಂದಿನ ಜೀವಿತವನ್ನೂ, ಅವರ ಅವಿಧೇಯತೆ ಹಾಗೂ
ಅಪನಂಬಿಕೆ ಮತ್ತು ದೇವರ ನಂಬಿಗಸ್ತಿಕೆಯನ್ನು ತೋರಿಸುವ ಚಾರಿತ್ರಿಕವಾದ
ಕೀರ್ತನೆಗಳು. ಇವುಗಳು ನಮಗೆ ಮಾತ್ರವಲ್ಲ, ಮುಂದಿನ ಸಂತತಿಯವರಿಗೂ
ನಮ್ಮ ಪೂರ್ವಿಕರು ಮಾಡಿದ ತಪ್ಪುಗಳನ್ನು ಮಾಡದೆ. ದೇವರಲ್ಲಿ ದೃಢ
ಭರವಸವಿಟ್ಟು, ಆತನ ಒಡಂಬಡಿಕೆಗೆ ನಂಬಿಗಸ್ತರಾಗಿ ನಡೆದುಕೊಳ್ಳಬೇಕೆಂದು
ಎಚ್ಚರಿಸುತ್ತವೆ.

- ಸಾದೃಶ್ಯವಾದ (Parallelism, ಮತ್ತೊಂದರೊಡನೆ ಹೋಲಕೆ
ಮಾಡುವುದು)

ಸಾದೃಶ್ಯವಾದವು ಹೊಂದಿಕೆಯಾಗಿ ರಚಿಸಲ್ಪಟ್ಟ ಪದಗಳು, ಪದಗುಚ್ಛಗಳು
ಅಥವಾ ವಿಚಾರಧಾರೆಗಳನ್ನು ಹೊಂದಿದೆ. ಈ ಸಾದೃಶ್ಯವಾದವು ಇದಕ್ಕೆ
ಸರಿಹೊಂದುವ ಅಥವಾ ಅನುಗುಣವಾದ ಇತರ ಪದಗಳ ಅರ್ಥವನ್ನು ಮನದಟ್ಟು
ಮಾಡಿಕೊಳ್ಳಲು ಸಹಾಯಮಾಡುತ್ತದೆ. ಉದಾಹರಣೆಗೆ ಕೀರ್ತನೆ 103:1ನೇ
ವಚನವನ್ನು ತೆಗೆದುಕೊಳ್ಳೋಣ: ಈ ವಚನವು "ನನ್ನ ಮನವೇ, ಯೆಹೋವನನ್ನು
ಕೊಂಡಾಡು; ನನ್ನ ಸರ್ವೇಂದ್ರಿಯಗಳೇ ಆತನ ಪವಿತ್ರನಾಮವನ್ನು ಕೀರ್ತಿಸಿರಿ"
ಎಂದು ತಿಳಿಸುತ್ತದೆ. ಈ ಸಾದೃಶ್ಯವಾದದಲ್ಲಿ ನನ್ನ ಮನವೇ' ಎಂದು ಹೇಳುವಾಗ
ಒಬ್ಬ ವ್ಯಕ್ತಿಯ ಸಂಪೂರ್ಣ ಅಂಗಾಂಗಗಳನ್ನು ಇದು ಸೂಚಿಸುತ್ತದೆ.

- ಅಲಂಕಾರಿಕ ನಿರೂಪಣೆಯು (Imagery) ಓದುಗರ ಶಾರೀರಿಕ
ಇಂದ್ರಿಯಗಳ ಮೇಲೆ ಬಲವಾದ ಪರಿಣಾಮ ಬೀರುವಂತ ಸಾಂಕೇತಿಕವಾದ
ಭಾಷೆಯನ್ನು ಉಪಯೋಗಿಸುತ್ತದೆ (ಉದಾಹರಣೆಗೆ ದೇವರ ಆಶ್ರಯವನ್ನು
“ಆತನ ರೆಕ್ಕೆಗಳ ನೆರಳು' ಎಂದು ವರ್ಣಿಸಲಾಗಿದೆ (ಕೀರ್ತನೆ 17:8).

- ಕೆಲವು ವಾಕ್ಯಗಳು ಭಿನ್ನವಾಗಿದ್ದರೂ, ಪೂರ್ಣತೆಯನ್ನು ತೋರಿಸುತ್ತವೆ.
ಉದಾಹರಣೆಗೆ ಕೀರ್ತನೆ 88:1ನೇ ವಚನವು "ಯೆಹೋವನೇ, ನನ್ನನ್ನು
ರಕ್ಷಿಸುವ ದೇವರೇ, ಹಗಲಿರುಳು ನಿನಗೆ ಮೊರೆಯಿಡುತ್ತೇನೆ” ಎಂದು
ತಿಳಿಸುತ್ತದೆ. ಹಗಲಿರುಳು ಎಂಬ ಪದವು ಎಡೆಬಿಡದೆ ಪ್ರಾರ್ಥಿಸುತ್ತೇನೆ ಎಂದು
ಅರ್ಥ ಕೊಡುತ್ತದೆ. (ಇಂಗ್ಲಿಷ್ ಬೈಬಲ್ಲಿನಲ್ಲಿ ಹಗಲಿರುಳು ಅಳುತ್ತಿದ್ದೇನೆ ಎಂದು
ಅನುವಾದವಾಗಿದೆ. ಕನ್ನಡದಲ್ಲಿ ಮೊರೆಯಿಡುತ್ತೇನೆ ಎಂದು ತಿಳಿಸಿದೆ).

- ಕೀರ್ತನೆಗಳ ಪುಸ್ತಕದಲ್ಲಿ ಹಾಸ್ಯಕ್ತಿಗಳೂ (Wordplays) ಸಹ ಇವೆ.
ಇವು ಮಾತಿನ ಚಮತ್ಕಾರದಂತೆ ಉಪಯೋಗಿಸಲ್ಪಟ್ಟು ಎರಡರ್ಥಕೊಡುವ
ಒಂದು ದೈವೀಕ ಸಂದೇಶವನ್ನು ಸ್ವಾರಸ್ಯವಾಗಿ ತಿಳಿಸುತ್ತವೆ. ಉದಾಹರಣೆಗೆ
ಕೀರ್ತನೆ 96:4,5ನೇ ವಚನಗಳಲ್ಲಿ ಎಲೋಹಿಮ್ (Elohim) ಎಂಬ
ಇಬ್ರಿಯ ಪದವು ದೇವರುಗಳು ಹಾಗೂ ಎಅಅಮ್ (Elilim) ಎಂಬ ಪದವು
ಬೊಂಬೆಗಳು ಎಂದು ತಿಳಿಸುತ್ತವೆ. ಜನಾಂಗಗಳ ದೇವತೆಗಳು ದೇವರುಗಳಂತೆ
ಕಂಡರೂ, ಅವು ಕೇವಲ ಬೊಂಬೆಗಳು ಅಥವಾ ವಿಗ್ರಹಗಳು ಎಂಬುದನ್ನು
ಹಾಸ್ಯಕ್ತಿಯ ಮೂಲಕ ತಿಳಿಸುತ್ತವೆ. ಕೊನೆಯಲ್ಲಿ ಸೆಲಾ ಎಂಬ ಪದವನ್ನು
ಉಪಯೋಗಿಸಲಾಗಿದೆ (Selah, ಅಂತರವಾದ). ಇದು ಆ ಕೀರ್ತನೆಯ
ಒಂದು ನಿರ್ದಿಷ್ಟ ಭಾಗದಲ್ಲಿ ಕಂಡುಬರುವ ಸಂದೇಶದ ಬಗ್ಗೆ ಬಿಡುವಿನಿಂದ
ಪರಿಶೀಲನೆ ಮಾಡುವುದಕ್ಕೆ ಅಥವಾ ಸಂಗೀತದ ಪಕ್ಕ ವಾದ್ಯಗಳನ್ನು
ಬದಲಾಯಿಸುವುದಕ್ಕೆ ಕರೆಕೊಡುತ್ತದೆ (ಕೀರ್ತನೆ 61:4).