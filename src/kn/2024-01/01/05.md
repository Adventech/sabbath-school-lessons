---
title:  ಪವಿತ್ರಾತ್ಮ ಪ್ರೇರಿತ ಪ್ರಾರ್ಥನೆಗಳು
date:   03/01/2024
---

`2 ಸಮುವೇಲನು 23:1,2; ರೋಮಾಯ 8:26,27ನೇ ವಚನಗಳನ್ನು ಓದಿರಿ.
ಇವು ಪ್ರಾರ್ಥನೆಯ ಬಗ್ಗೆ ನಮಗೇನು ತಿಳಿಸುತ್ತವೆ?`

ಕೀರ್ತನೆಗಳು ಇಸ್ರಾಯೇಲ್ಯರ ಪವಿತ್ರಾತ್ಮಪ್ರೇರಿತ ಪ್ರಾರ್ಥನೆಗಳು ಹಾಗೂ ಸ್ತುತಿ
ಗೀತೆಗಳು ಆಗಿವೆ, ಆದುದರಿಂದ ಇವುಗಳಲ್ಲಿ ದೈವವಾಣಿಯು ದೇವಜನರ
ಶಬ್ದದೊಂದಿಗೆ ಪರಸ್ಪರ ಬೆರೆತುಕೊಂಡಿದೆ. ಕೀರ್ತನೆಗಳಲ್ಲಿ ದೇವರೊಂದಿಗೆ ಪರಸ್ಪರ
ಕ್ರಿಯೆಗಳು (Interactions) ಕಣ್ಣಿಗೆ ಕಾಣುವಂತೆ ಸ್ಪಷ್ಟವಾಗಿ ಕಂಡುಬರುತ್ತವೆ.

ಕೀರ್ತನೆಗಾರರು ದೇವರನ್ನು ವೈಯಕ್ತಿಕವಾಗಿ 'ನನ್ನ ದೇವರೇ', 'ಓ ಕರ್ತನೇ?
ಹಾಗೂ ನನ್ನ ರಾಜ'ನೆಂದು ಸಂಬೋಧಿಸಿದ್ದಾರೆ (ಕೀರ್ತನೆಗಳು 5:2, 84:3).
ಅಲ್ಲದೆ ಅನೇಕ ಸಾರಿ ದೇವರನ್ನು ನನಗೆ ಕಿವಿಗೊಡು (5:1). ನನ್ನ ಪ್ರಾರ್ಥನೆಯನ್ನು
ಲಾಲಿಸು' (39:12) 'ನೋಡು' (25:18), 'ಬಿಡಿಸು (6:4) ಹಾಗೂ ಮೊರೆಗೆ
ಕಿವಿಗೊಡು (102:2) ಎಂದು ಬೇಡಿಕೊಂಡಿದ್ದಾರೆ. ಇವೆಲ್ಲವೂ ಕಷ್ಟದಲ್ಲಿರುವವರು
ದೇವರನ್ನು ಪ್ರಾರ್ಥಿಸುತ್ತಿದ್ದಾರೆಂದು ಸ್ಪಷ್ಟವಾಗಿ ತಿಳಿಸುತ್ತವೆ.

ಕೀರ್ತನೆಗಳು ವಿಶ್ವಾಸಿಗಳು ಮಾಡುವ ಭಕ್ತಿಪೂರ್ವಕ ಪ್ರಾರ್ಥನೆಗಳು ಹಾಗೂ
ದೇವರ ಸ್ತುತಿಗೀತೆಗಳೂ ಆಗಿವೆ. ಈ ಕಾರಣದಿಂದಲೇ ಇವುಗಳು ಗಮನಾರ್ಹವಾದ
ಸೌಂದರ್ಯ ಮತ್ತು ಮನಕರಗಿಸುವಂತ ಬೇಡಿಕೆಗಳಿಂದಲೂ, ಮೊರೆಗಳಿಂದಲೂ
ಕೂಡಿವೆ. ಆದುದರಿಂದಲೇ ಕೀರ್ತನೆಗಳು ದೇವರ ಮಕ್ಕಳಿಗೆ ರೋಮಾಯ
8:26,27ನೇ ವಾಕ್ಯಗಳಲ್ಲಿ ತಿಳಿಸಿರುವಂತಹ ಆಪ್ತತೆಯ ಮನೋಭಾವನೆ
ಉಂಟುಮಾಡುತ್ತವೆ.

"ಹಾಗೆಯೇ ಪವಿತ್ರಾತ್ಮನೂ ಸಹ ನಮ್ಮ ಅಶಕ್ತಿಯನ್ನು ನೋಡಿ ಸಹಾಯ
ಮಾಡುತ್ತಾನೆ. ಹೇಗೆಂದರೆ ನಾವು ತಕ್ಕಪ್ರಕಾರ ಏನು ಬೇಡಿಕೊಳ್ಳಬೇಕೋ, ನಮಗೆ
ಗೊತ್ತಿಲ್ಲದ್ದರಿಂದ ಪವಿತ್ರಾತ್ಮನು ತಾನೇ ಮಾತಿಲ್ಲದ ನರಳಾಟದಿಂದ ನಮಗೋಸ್ಕರ
ಬೇಡಿಕೊಳ್ಳುತ್ತಾನೆ. ಆದರೆ ಹೃದಯಗಳನ್ನು ಶೋಧಿಸಿ ನೋಡುವವನಿಗೆ ಪವಿತ್ರಾತ್ಮನ
ಮನೋಭಾವವು ಏನೆಂದು ತಿಳಿದಿದೆ. ಆ ಆತ್ಮನು ದೇವರ ಚಿತ್ತಾನುಸಾರವಾಗಿ
ದೇವಜನರಿಗೋಸ್ಕರ ಬೇಡಿಕೊಳ್ಳುವನೆಂದು ಆತನು ಬಲ್ಲನು".

ಯೇಸುಸ್ವಾಮಿಯೂ ಸಹ ಲೂಕ 20:43ನೇ ವಚನಗಳಲ್ಲಿ ನೇರವಾಗಿ
ಕೀರ್ತನೆಗಳು 101:1ನೇ ವಚನವನ್ನು ಉದಾಹರಿಸಿದ್ದಾನೆ : "ನಾನು ನಿನ್ನ
ವಿರೋಧಿಗಳನ್ನು ನಿನ್ನ ಪಾದಗಳಿಗೆ ಪೀಠವಾಗಿ ಮಾಡುವ ತನಕ ನನ್ನ ಬಲಗಡೆಯಲ್ಲಿ
ಕೂತುಕೊಂಡಿರು ಎಂದು ಕರ್ತನು ನನ್ನ ಒಡೆಯನಿಗೆ ನುಡಿದನು".

ಕೆಲವು ಕೀರ್ತನೆಗಳು ನಿರ್ದಿಷ್ಟವಾದ ಚಾರಿತ್ರಿಕ ಘಟನೆಗಳು ಮತ್ತು ಸ್ವತಃ
ಕೀರ್ತನೆಗಳನ್ನು ಬರೆದ ಲೇಖಕರು ಹಾಗೂ ಇಸ್ರಾಯೇಲ್ ಜನಾಂಗದ
ಅನುಭವಗಳನ್ನು ತಿಳಿಸುತ್ತವೆ. ಆದಾಗ್ಯೂ, ಅವುಗಳಲ್ಲಿರುವ ಗಾಢವಾದ ಆತ್ಮೀಕ
ಸತ್ಯಗಳು ವಿವಿಧವಾದ ಜೀವನದ ಸನ್ನಿವೇಶಗಳು ಎಲ್ಲಾ ಸಂಸ್ಕೃತಿ, ಜನಾಂಗ,
ಧರ್ಮಗಳು, ಭಾಷೆಗಳಿಗೆ ಅನ್ವಯವಾಗುತ್ತವೆ. ಅಂದರೆ ಕೀರ್ತನೆಗಳನ್ನು ಓದುವಾಗ,
ಎಲ್ಲಾ ಕಡೆಯಲ್ಲಿರುವ ಎಲ್ಲಾ ವಯಸ್ಸಿನವರು ಎಂತಹ ಪರಿಸ್ಥಿತಿಗಳಲ್ಲಿಯೂ ತಮ್ಮ
ಸ್ತುತಿಸ್ತೋತ್ರ, ಭಯ, ಕೋಪ, ದುಃಖ, ನಿರೀಕ್ಷೆ ಹಾಗೂ ವ್ಯಥೆಗಳನ್ನು
ವ್ಯಕ್ತಪಡಿಸುವುದನ್ನು ಕಾಣಬಹುದು. ಈ ಕೀರ್ತನೆಗಳು ನಮ್ಮದೇ ಆದ ಭಾಷೆಗಳಲ್ಲಿ
ನಮ್ಮೆಲ್ಲರಿಗೂ ಮಾತಾಡುತ್ತವೆ.

`ಯೇಸುಸ್ವಾಮಿಯು ಲೂಕನ ಪುಸ್ತಕದಲ್ಲಿ ಕೀರ್ತನೆಯ ವಚನಗಳನ್ನು
ಉಪಯೋಗಿಸಿದ್ದಾನೆ. ಇದು ನಮ್ಮದೇ ಆದ ಅನುಭವದ ಪ್ರಾಮುಖ್ಯತೆಯ ಬಗ್ಗೆ
ನಮಗೇನು ತಿಳಿಸುತ್ತವೆ?`