---
title:  ಕೀರ್ತನೆ ಬರೆದ ಲೇಖಕರು
date:   01/01/2024
---

ಅರಸನಾದ ದಾವೀದನು ಹೆಚ್ಚು ಕೀರ್ತನೆಗಳನ್ನು ಬರೆದಿದ್ದಾನೆ. ಅವನು ತಾನೇ
ಇಸ್ರಾಯೇಲ್ಯರ ಆರಾಧನೆಯ ಧಾರ್ಮಿಕ ವಿಧಿ ಆಚರಣೆಗಳನ್ನು ರೂಪಿಸುವುದರಲ್ಲಿ
ಪ್ರಮುಖನಾಗಿದ್ದಾನೆ. ಈ ಕಾರಣದಿಂದಲೇ ದಾವೀದನನ್ನು "ಇಸ್ರಾಯೇಲಿನ
ಸಂಗಂಧಯುಕ್ತ ಸ್ತುತಿಗೀತಕಾರ' ಅಥವಾ 'ವರಕವಿ' ಎಂದು ಕರೆಯಲಾಗುತ್ತದೆ
(2 ಸಮುವೇಲನು 23:1), ಹೊಸ ಒಡಂಬಡಿಕೆಯಲ್ಲಿ ಮತ್ತಾಯ 22:43-45;
ಅ.ಕೃತ್ಯಗಳು 2:25-29, 34, 35; ಅ.ಕೃತ್ಯಗಳು 4:25 ಹಾಗೂ ರೋಮಾಯ
4:6-8ನೇ ವಾಕ್ಯಗಳಲ್ಲಿ ಉದಾಹರಿಸಿರುವ ಕೀರ್ತನೆಗಳೂ ಸಹ ದಾವೀದನು
ಬರೆದ್ದದ್ದೆಂದು ದೃಢಪಡಿಸುತ್ತವೆ. ಇಸ್ರಾಯೇಲ್ಯರ ದೇವಾಲಯದ ಸಂಗೀತಗಾರರಾಗಿದ್ದ
ಯಾಜಕರೂ ಸಹ ಅನೇಕ ಕೀರ್ತನೆಗಳನ್ನು ರಚಿಸಿದ್ದಾರೆ. ಉದಾಹರಣೆಗೆ 50
ಹಾಗೂ 73-83 ಕೀರ್ತನೆಗಳನ್ನು ಆಸಾಫನು, 42, 44-47, 49, 84, 85ನೇ
ಕೀರ್ತನೆಗಳನ್ನು ಕೋರಹನ ಮಕ್ಕಳಾದ ಕೋರಹೀಯರು, 88ನೇ ಕೀರ್ತನೆಯನ್ನು
ಹೇಮಾನನು, 89ನೇ ಕೀರ್ತನೆಯನ್ನು ಏತಾನನು ರಚಿಸಿದ್ದಾರೆ. ಇದಲ್ಲದೆ 72
ಹಾಗೂ 127ನೇ ಕೀರ್ತನೆಗಳನ್ನು ಅರಸನಾದ ಸೊಲೊಮೋನನು ಮತ್ತು 90ನೇ
ಕೀರ್ತನೆಯನ್ನು ಮೋಶೆಯು ರಚಿಸಿದ್ದಾರೆ.

`ಕೀರ್ತನೆಗಳು 25:1-5; 42:1; 75:1; 77:1 ಹಾಗೂ ಕೀರ್ತನೆಗಳು 84,
88:1-3 ಮತ್ತು 89:1ನೇ ವಚನಗಳನ್ನು ಓದಿರಿ. ಇವುಗಳನ್ನು ಬರೆದ ಲೇಖಕರ
ಅನುಭವಗಳ ಬಗ್ಗೆ ಇವು ನಮಗೇನು ತಿಳಿಸುತ್ತವೆ?`

ದಾವೀದನನ್ನೂ ಒಳಗೊಂಡಂತೆ ಮೇಲೆ ತಿಳಿಸಿದ ಎಲ್ಲಾ ಲೇಖಕರು
ಪವಿತ್ರಾತ್ಮನಿಂದಲೇ ಪ್ರೇರಿತರಾಗಿ ಈ ಕೀರ್ತನೆಗಳನ್ನು ಬರೆದರು. ಪವಿತ್ರಾತ್ಮನು
ದೇವರ ಸೇವೆಗಾಗಿಯೂ ಮತ್ತು ಅವರ ಸಮುದಾಯದ ಧಾರ್ಮಿಕ ನಂಬಿಕೆಯ
ಬೆಳವಣಿಗೆಗಾಗಿಯೂ ಈ ಬರಹಗಾರರ ತಲಾಂತುಗಳನ್ನು ಉಪಯೋಗಿಸಿದನು.
ಇವರೆಲ್ಲರೂ ದೇವರಲ್ಲಿ ಯಥಾರ್ಥವಾದ ದೈವಭಕ್ತಿ ಹಾಗೂ ದೃಢವಾದ ನಂಬಿಕೆ
ಹೊಂದಿದ್ದವರು. ಆದರೂ ನಮ್ಮಂತೆಯೇ ಬಲಹೀನರಾಗಿದ್ದು ನಿರಾಶೆ ಮತ್ತು
ಶೋಧನೆಗಳನ್ನು ಎದುರಿಸಿದರು. ಈ ಕೀರ್ತನೆಗಳನ್ನು ಬಹಳ ಹಿಂದಿನ ಕಾಲದಲ್ಲಿ
ಬರೆದಿದ್ದರೂ, ಅವು ಇಂದು ನಾವು ಅನುಭವಿಸುತ್ತಿರುವುದನ್ನೇ ಪ್ರತಿಫಲಿಸುತ್ತವೆ.

"ಯೆಹೋವನೇ.... ನನ್ನ ಪ್ರಾರ್ಥನೆಯು ನಿನ್ನ ಸನ್ನಿಧಿಯನ್ನು ಮುಟ್ಟಲಿ,
ಕಿವಿಗೊಟ್ಟು ನನ್ನ ಕೂಗನ್ನು ಕೇಳು, ನನ್ನ ಜೀವವು ಕಷ್ಟಗಳಿಂದ ತುಂಬಿಹೋಯಿತು,
ನನ್ನ ಪ್ರಾಣವು ಪಾತಾಳಕ್ಕೆ ಹತ್ತಿರವಾಯಿತು” ಎಂದು ಕೀರ್ತನೆಗಾರನಾದ
ಹೇಮಾನನು ಮೊರೆಯಿಡುತ್ತಾನೆ (88:23), ಮೂರುಸಾವಿರ ವರ್ಷಗಳ ಹಿಂದೆ
ಹೇಮಾನನು ದೇವರಿಗೆ ಮಾಡಿದ ಮೊರೆಯು 21ನೇ ಶತಮಾನದಲ್ಲಿ ಜೀವಿಸುತ್ತಿರುವ
ನಮ್ಮ ಮೊರೆಯೂ ಆಗಿದೆಯಲ್ಲವೇ!

ಕೆಲವು ಕೀರ್ತನೆಗಳು ಕಷ್ಟಸಂಕಟಗಳನ್ನು ತಿಳಿಸಿದರೆ, ಬೇರೆ ಕೆಲವು ಸಂತೋಷದ
ಬಗ್ಗೆ ತಿಳಿಸುತ್ತವೆ. ತಮ್ಮನ್ನು ರಕ್ಷಿಸುವಂತೆ ಅವರು ದೇವರಿಗೆ ಮೊರೆಯಿಟ್ಟರು
ಹಾಗೂ ಆತನ ಕೃಪೆ, ದಯೆಯನ್ನು ಹೊಂದಿಕೊಂಡರು. ದೇವರು ಪ್ರೀತಿಸ್ವರೂಪನೂ,
ನಂಬಿಕೆಗೆ ಅರ್ಹನೂ ಆಗಿರುವುದಕ್ಕಾಗಿ ಕೀರ್ತನೆಗಾರರು ಆತನನ್ನು ಸ್ತುತಿ
ಸ್ತೋತ್ರಗಳಿಂದ ಮಹಿಮೆಪಡಿಸಿದರು ಹಾಗೂ ಆತನಲ್ಲಿ ಅಪಾರವಾದ ದೈವಭಕ್ತಿಯನ್ನು
ಪ್ರಮಾಣಪೂರ್ವಕವಾಗಿ ತೋರಿಸಿದರು. ಈ ಕಾರಣದಿಂದ ಕೀರ್ತನೆಗಳು ದೈವೀಕ
ಬಿಡುಗಡೆಯ ಸಾಕ್ಷಿಗಳೂ ಮತ್ತು ದೇವರಕೃಪೆ ಹಾಗೂ ನಿರೀಕ್ಷೆಯ ಅಧಿಕೃತವಾದ
ಸೂಚನೆಗಳೂ ಆಗಿವೆ. ಕೀರ್ತನೆಗಳು ದೇವರನ್ನು ದೃಢವಾದ ನಂಬಿಕೆಯಿಂದ
ಅಂಗೀಕರಿಸಿದವರಿಗೆ ಆತನ ಕ್ಷಮೆ ಹಾಗೂ ಹೊಸಜೀವನವನ್ನು ಕೊಡುವ ದೈಹಿಕ
ವಾಗ್ದಾನವೂ ಆಗಿದೆ. ಆದಾಗ್ಯೂ, ಪಾಪತುಂಬಿದ ಈ ಲೋಕದಲ್ಲಿ ತುಂಬಿರುವ
ಕಷ್ಟಸಂಕಟ, ವೇದನೆಗಳನ್ನು ಈ ಕೀರ್ತನೆಗಳು ಸ್ಪಷ್ಟವಾಗಿ ತಿಳಿಸುತ್ತವೆ. ಅವುಗಳನ್ನು
ಮರೆಮಾಚಲು ಪ್ರಯತ್ನಿಸುವುದಿಲ್ಲ.