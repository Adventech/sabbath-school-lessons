---
title:  ಹೆಚ್ಚಿನ ಅಧ್ಯಯನ
date:   16/02/2024
---

'ಸ್ಪೆಕ್ಸ್ ಟು ಕ್ರೈಸ್ಟ್' ಪುಸ್ತಕದ 'ದಿ ಸಿನ್ನರ್ ನೀಡ್ ಆಫ್
ಕ್ರೈಸ್ಟ್' ಎಂಬ ಅಧ್ಯಾಯ ಓದಿರಿ.

ದೇವರ ನಿರಂತರವಾದ ಪ್ರೀತಿಗಾಗಿ ದೇವರ ಜನರೆಲ್ಲರೂ ಆತನ ಕೃಪೆಯು
ಶಾಶ್ವತವಾದದ್ದು' ಎಂದು ಒಟ್ಟಾಗಿ ಹೇಳುತ್ತಾರೆ (ಕೀರ್ತನೆ 106:1; 107:1; 118:1
4; 29 ಹಾಗೂ ಕೀರ್ತನೆ 136ನೇ ಅಧ್ಯಾಯ. ದೇವರನ್ನು ಕೊಂಡಾಡದಿದ್ದರೆ
ಆತನು ಮಾಡಿದ ಎಲ್ಲಾ ಉಪಕಾರಗಳನ್ನು ಮರೆಯುವುದೂ ಹಾಗೂ ಆತನು
ಕೊಟ್ಟ ವರಗಳಿಗೆ ಕೃತಜ್ಞತೆ ತೋರಿಸುವುದಿಲ್ಲವೆಂಬ ಅರ್ಥಕೊಡುತ್ತದೆ. ದೇವರನ್ನು
ಸ್ತುತಿಸಿಕೊಂಡಾಡುವವರು ಮಾತ್ರ ಆತನನ್ನು ಮರೆಯುವುದಿಲ್ಲ. ಆತನ ಬಗ್ಗೆ
ಯೋಚಿಸುವುದು ಹಾಗೂ ಮಾತಾಡುವುದರಿಂದ ಆತನನ್ನು ಕೊಂಡಾಡಿದಂತೆ
ಆಗುವುದಿಲ್ಲ. ದೇವರ ಒಳ್ಳೆತನ, ಕರುಣೆ ಹಾಗೂ ವಿವೇಕಕ್ಕಾಗಿ ಆತನನ್ನು
ಆರಾಧಿಸುವುದರ ಮೂಲಕ ಕೊಂಡಾಡಬೇಕು. ಮಾನವರಾದ ನಮ್ಮ ಪಾಪ
ಹಾಗೂ ಆತನ ವಿರುದ್ಧವಾಗಿ ನಾವು ತಿರುಗಿಬಿದ್ದ ಹೊರತಾಗಿಯೂ ಆತನ ಕೃಪೆ,
ಪ್ರೀತಿ, ಕರುಣೆ, ನಂಬಿಗಸ್ತಿಕೆಯು ಎಂದೆಂದೂ ಬದಲಾಗುವುದಿಲ್ಲ. ಇದನ್ನು ನಾವು
ನೆನಪಿಸಿಕೊಂಡಾಗ, ದೇವರ ಕೃಪೆಯು ಶಾಶ್ವತವಾದದ್ದೆಂಬ ಪ್ರಾಮುಖ್ಯತೆಯು
ಹೆಚ್ಚಿನ ಅರ್ಥಕೊಡುತ್ತದೆ.

ಶ್ರೀಮತಿ ವೈಟಮ್ಮನವರು 'ಕ್ರೈಸ್ಟ್ ಆಪ್ಲೆಕ್ಸ್ ಲೆಸನ್ಸ್' ಪುಸ್ತಕದ ಪುಟ 148ರಲ್ಲಿ
ಹೀಗೆ ತಿಳಿಸುತ್ತಾರೆ :

"ನಾವು ದೇವರಿಗೆ ವಿರುದ್ಧವಾಗಿ ಪಾಪಮಾಡಿದ್ದೇವೆ ಹಾಗೂ ಆತನ ದಯೆಗೆ
ನಾವು ಅಯೋಗ್ಯರಾಗಿದ್ದೇವೆ. "ನಿನ್ನ ನಾಮದ ಮೇಲೆ ದೃಷ್ಟಿಯಿಡು; ನಿನ್ನ
ಮಹಿಮೆಯ ಸಿಂಹಾಸನವನ್ನು ಅಸಡ್ಡೆ ಮಾಡಬೇಡ. ಅವಮಾನ ಪಡಿಸಬೇಡ;
ನೀನು ನಮ್ಮೊಂದಿಗೆ ಮಾಡಿಕೊಂಡ ಒಡಂಬಡಿಕೆಯನ್ನು ಜ್ಞಾಪಕಕ್ಕೆ ತಂದುಕೋ,
ಅದನ್ನು ಭಂಗಪಡಿಸದಿರು" ಎಂದು ಪ್ರವಾದಿಯು ಬೇಡಿಕೊಳ್ಳುತ್ತಾನೆ (ಯೆರೆಮೀಯ
14:21). ನಮ್ಮ ಪಾಪಗಳನ್ನು ಮತ್ತು ಅಯೋಗ್ಯತೆಯನ್ನು ಅರಿಕೆಮಾಡಿಕೊಂಡಾಗ,
ದೇವರು ನಮ್ಮ ಮೊರೆಗೆ ಕಿವಿಗೊಡುತ್ತೇನೆಂದು ಮಾತುಕೊಡುತ್ತಾನೆ. ನಮಗೆ
ಮಾಡಿದ ಈ ಪ್ರತಿಜ್ಞೆಯ ನೆರವೇರುವಿಕೆಗಾಗಿ ತನ್ನ ಸಿಂಹಾಸನದ ಗೌರವವನ್ನು
ದೇವರು ಪಣಕ್ಕೆ ಒಡ್ಡುತ್ತಾನೆ".

ದೇವರು ತನ್ನ ಮೇಲೆ ಇಟ್ಟಿರುವ ಕೃಪೆಯನ್ನು ತಿಳಿದುಕೊಂಡ ನಂತರ (ಕೀರ್ತನೆ
103:2). ಕೀರ್ತನೆಗಾರನು "ಯೆಯೋವನು ನೀತಿಯನ್ನು ಸಾಧಿಸುವವನಾಗಿ ಕುಗ್ಗಿ
ಹೋದವರೆಲ್ಲರ ನ್ಯಾಯವನ್ನು ಸಾಧಿಸುತ್ತಾನೆ” ಎಂದು ಹೇಳುವುದಕ್ಕೆ ಉತ್ತೇಜನ
ಗೊಂಡಿದ್ದಾನೆ (103:6). ಈ ಕಾರಣದಿಂದ ಕೀರ್ತನೆಗಾರನು ವೈಯಕ್ತಿಕ ಸಾಕ್ಷಿ
ಮತ್ತು ತನ್ನ ಜೀವನದಲ್ಲಿ ದೇವರ ಕೃಪೆಗಾಗಿ ಆತನಿಗೆ ಸ್ತೋತ್ರ ಸಲ್ಲಿಸುತ್ತಾನೆ.
ಇತರರೂ ಸಹ ದೇವರ ಪ್ರೀತಿ ಹಾಗೂ ಕರುಣೆಯ ಮೇಲೆ ಭರವಸವಿಟ್ಟು ಆತನ
ರಕ್ಷಣಾ ಕೃಪೆಯನ್ನು ಹೊಂದಿಕೊಂಡು ಆತನಿಗೆ ಸ್ತೋತ್ರ ಸಲ್ಲಿಸುವಂತೆ ಅವರನ್ನು
ಪ್ರೇರಿಸುವುದೇ ಕೀರ್ತನೆಗಾರನ ಉದ್ದೇಶವಾಗಿದೆ (ಕೀರ್ತನೆ 9:11,12; 22:22-
27 ಹಾಗೂ ಕೀರ್ತನೆ 66:16).

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಜನರ ರಕ್ಷಣೆಗಾಗಿ ದೇವರ ಕೃಪೆಯು ಶಾಶ್ವತವಾಗಿದೆ ಎಂಬ
ವಾಸ್ತವಾಂಶದಿಂದ ಕಾರ್ಯರೂಪದಲ್ಲಿ ಕಂಡುಬರುವ ಪರಿಣಾಮಗಳೇನು?
ಆತನ ಕೃಪೆಯು ಶಾಶ್ವತವಾಗಿದೆ ಎಂದು ನಾವು ಯಾವಾಗಲೂ ಪಾಪ
ಮಾಡುತ್ತಲೇ ಇರಬೇಕೆಂದು ಯಾಕೆ ಇದರ ಅಭಿಪ್ರಾಯವಾಗಿಲ್ಲ?`

`ದೇವರು ನಮ್ಮ ಪಾಪಗಳನ್ನು ಕ್ಷಮಿಸುತ್ತಾನೆ. ಆದರೆ ಪಾಪಗಳಿಗೆ ನ್ಯಾಯ
ತೀರ್ಪು ಮಾಡುತ್ತಾನೆಂಬ ಅಂಶವನ್ನು ನಾವು ಹೇಗೆ ಅರ್ಥ
ಮಾಡಿಕೊಳ್ಳಬಹುದು?`

`ಹೊಸ ಒಡಂಬಡಿಕೆಯಲ್ಲಿ ವ್ಯಕ್ತವಾಗಿರುವ ದೇವರ ಕೃಪೆಯು
ಕೀರ್ತನೆಗಳೊಂದಿಗೆ ಹೇಗೆ ಸೂಕ್ತವಾಗಿ ಹೊಂದಿಕೊಳ್ಳುತ್ತದೆ? (ಎಫೆಸ 2:4,5;
1 ತಿಮೊಥೆ 1:16; ತೀತನು 3:5 ಹಾಗೂ ಇಬ್ರಿಯ 4:16).`