---
title:  ಹೆಚ್ಚಿನ ಅಧ್ಯಯನ
date:   23/02/2024
---

ಈ ಆಧುನಿಕ ಕಾಲದಲ್ಲಿ ಜ್ಞಾನವಿವೇಕವನ್ನು ಪಡೆದುಕೊಳ್ಳುವು
ದಕ್ಕಿಂತಲೂ ಸಂತೋಷವನ್ನು ಸಾಧಿಸುವುದಕ್ಕೆ ಜನರು ಹೆಚ್ಚಾಗಿ ಅಪೇಕ್ಷೆ ಪಡುತ್ತಾರೆ.
ಜನರು ಜ್ಞಾನಿಗಳಾಗುವುದಕ್ಕೆ ಬದಲಾಗಿ ಸಂತೋಷದಿಂದಿರಲು ಬಯಸುತ್ತಾರೆ.
ಆದರೆ ದೈವೀಕ ವಿವೇಕವಿಲ್ಲದೆ, ನಾವು ನಿಜವಾಗಿಯೂ ಸಂತೋಷಭರಿತರಾಗಿದ್ದು,
ಸಮೃದ್ಧಜೀವನ ನಡೆಸಲು ಸಾಧ್ಯವೇ? ಖಂಡಿತ ಸಾಧ್ಯವಿಲ್ಲವೆಂದು ಕೀರ್ತನೆಗಳು
ತಿಳಿಸುತ್ತವೆ. ಆದರೆ ನಾವು ವಿವೇಕ ಮತ್ತು ಸಂತೋಷ ಇವುಗಳಲ್ಲಿ ಒಂದನ್ನು
ಆರಿಸಿಕೊಳ್ಳಬೇಕೆಂದು ಹೇಳಿಲ್ಲ. ದೈವೀಕವಾದ ವಿವೇಕವು ಯಥಾರ್ಥವಾದ
ಸಂತೋಷ ತರುತ್ತದೆಂಬುದು ಶುಭಸಮಾಚಾರವಾಗಿದೆ. ಸತ್ಯವೇದದಲ್ಲಿ ವಿವೇಕವಾಗಲಿ
ಅಥವಾ ಸಂತೋಷವಾಗಲಿ ಅಮೂರ್ತಸ್ವರೂಪವಾದದ್ದಲ್ಲ. ಅಂದರೆ
ಅನುಭವಿಸದಂತದ್ದಲ್ಲ (Abstract). ಅದು ಒಂದು ವಾಸ್ತವವಾದ ಅನುಭವವಾಗಿದೆ.

ಇವು ದೇವರೊಂದಿಗಿನ ಸಂಬಂಧದಲ್ಲಿ ಕಂಡುಬರುತ್ತದೆ. ಇವು ದೇವರಲ್ಲಿ
ಭಯಭಕ್ತಿ, ಸ್ತುತಿಸ್ತೋತ್ರ ಸಲ್ಲಿಸುವುದು, ಆತನಲ್ಲಿ ಭರವಸವಿಟ್ಟು ಬಲ ಹೊಂದುವುದರ
ಮೂಲಕ ಸಂಬಂಧಹೊಂದಬಹುದು. ಕೀರ್ತನೆ 25:14ನೇ ವಚನವು "ಯೆಹೋವನು
ತನ್ನ ಸದ್ಭಕ್ತರಿಗೆ ಆಪ್ತಮಿತ್ರನಂತಿರುವನು, ಅವರಿಗೆ ತನ್ನ ಒಡಂಬಡಿಕೆಯ
ಅನುಭವವನ್ನು ದಯಪಾಲಿಸುವನು" ಎಂದು ತಿಳಿಸುತ್ತದೆ.

ಶ್ರೀಮತಿ ವೈಟಮ್ಮನವರು 'ಸ್ಟೆಪ್ ಟು ಕ್ರೈಸ್ಟ್' ಪುಸ್ತಕದ 118ನೇ ಪುಟದಲ್ಲಿ
ಹೀಗೆ ತಿಳಿಸುತ್ತಾರೆ :

"ದೇವರು ನಮಗೆ ಕೊಡುವೆನೆಂದು ವಾಗ್ದಾನ ಮಾಡಿರುವ ಆಶೀರ್ವಾದಗಳಿಗಾಗಿ
ಆತನಿಗೆ ಸ್ತೋತ್ರ, ಆತನ ಭಾಗ್ಯಕರವಾದ ನಿರೀಕ್ಷೆಯ ಪ್ರೀತಿಯನ್ನು ನಾವು
ಯಾವಾಗಲೂ ಎದುರುನೋಡೋಣ. ಮಾನವರಾದ ನಮ್ಮನ್ನು ಸೈತಾನನ
ಬಲೆಯಿಂದ ರಕ್ಷಿಸುವುದಕ್ಕಾಗಿ, ದೇವಕುಮಾರನು ತನ್ನ ಮಹಿಮೆಯ ಸಿಂಹಾಸನವನ್ನು
ಮತ್ತು ದೈವೀಕತ್ವವನ್ನು ಬಿಟ್ಟು ಮಾನವ ರೂಪ ಧರಿಸಿಕೊಂಡನು. ನಮ್ಮ ಪರವಾಗಿ
ಆತನು ಪಡೆದ ಜಯವು ನಾವು ಪರಲೋಕಕ್ಕೆ ಪ್ರವೇಶ ಪಡೆಯಲಿಕ್ಕೆ ಸಾಧ್ಯವಾಯಿತು.
ಇದು ದೇವರ ಮಹಿಮೆಯನ್ನು ಪ್ರಕಟಪಡಿಸಿ ಪಾಪಿಗಳಾದ ಮಾನವರನ್ನು ಪಾಪದ
ಕೂಪದಿಂದ ರಕ್ಷಿಸಿತು. ಇದರಿಂದ ಮನುಷ್ಯರು ತಿರುಗಿ ಅಪರಿಮಿತನಾದ
ದೇವರೊಂದಿಗೆ ಪುನಃ ಸಂಬಂಧ ಹೊಂದಲು ಸಾಧ್ಯವಾಯಿತು. ನಮ್ಮ ರಕ್ಷಕನೂ,
ವಿಮೋಚಕನೂ ಆದ ಕ್ರಿಸ್ತನ ಮೇಲಿನ ನಂಬಿಕೆ ಆತನ ನೀತಿಯಿಂದ ಆವರಿಸಿಕೊಂಡದ್ದು
ಹಾಗೂ ದೇವರ ಸಿಂಹಾಸನಕ್ಕೆ ಉನ್ನತಸ್ಥಾನಕ್ಕೇರಿಸಲ್ಪಟ್ಟದ್ದು
ದೇವರ ಈ
ಉತ್ತಮ ಗುಣಾತಿಶಯಗಳನ್ನು ನಾವು ಯಾವಾಗಲೂ ಧ್ಯಾನಿಸಬೇಕು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದೇವರವಾಕ್ಯವು ಹೇಗೆ ನಮ್ಮ ಉಲ್ಲಾಸದ ಮೂಲವಾಗಿರಬೇಕು? ದೇವರ
ವಾಕ್ಯವನ್ನು ಧ್ಯಾನಿಸುವುದು ಹೇಗೆ ಕ್ರಿಸ್ತನೊಂದಿಗೆ ನಾವು ನೆಲೆಗೊಂಡಿರಲು
ಸಹಾಯಕವಾಗಿದೆ? (ಯೋಹಾನ 1:1; 15:5,7).`

`ದೇವರ ಬೋಧನೆಯನ್ನು ಜನರು ಉದ್ದೇಶಪೂರ್ವಕವಾಗಿಯೂ ಮತ್ತು
ಯಾವಾಗಲೂ ತಿರಸ್ಕರಿಸುವುದರಿಂದಾಗುವ ಪರಿಣಾಮಗಳೇನು? (ಕೀರ್ತನೆ
81 ಹಾಗೂ 95ನೇ ಅಧ್ಯಾಯಗಳನ್ನು ಓದಿರಿ).`

`ನೀತಿವಂತರ ಬುದ್ಧಿವಾದಕ್ಕಿಂತಲೂ, ಕೆಟ್ಟವರ ಮಾರ್ಗವು ಕೆಲವು ವೇಳೆ
ಯಾಕೆ ಹೆಚ್ಚು ಆಕರ್ಷಕವಾಗಿರುತ್ತದೆ? (ಕೀರ್ತನೆ 14:1) ಅಂದರೆ ಅನೇಕ
ವೇಳೆ ದುಷ್ಟರು ಏಳಿಗೆ ಹೊಂದುತ್ತಾರೆಂಬ ಸಂಗತಿಯನ್ನು ನಾವು ಹೇಗೆ
ಎದುರಿಸಬೇಕು?`