---
title:  ನಿನ್ನ ವಾಕ್ಯಗಳನ್ನು ನನ್ನ ಹೃದಯದಲ್ಲಿಟ್ಟುಕೊಂಡಿದ್ದೇನೆ
date:   18/02/2024
---

`ಕೀರ್ತನೆ 119:1-16; 161-168ನೇ ವಚನಗಳನ್ನು ಓದಿರಿ. ನಾವು
ದೇವರಾಜ್ಞೆಗಳನ್ನು ಹೇಗೆ ಕೈಕೊಂಡು ನಡೆಯಬೇಕು ಹಾಗೂ ಅದರಿಂದ ಯಾವ
ಆಶೀರ್ವಾದಗಳು ಉಂಟಾಗುತ್ತವೆ?`

ನಮ್ಮ ದಿನನಿತ್ಯದ ನಂಬಿಕೆಯ ಜೀವಿತವು ನಾವು ದೇವರ ನೀತಿಯ ಮಾರ್ಗದಲ್ಲಿ
ನಡೆಯುತ್ತಿದ್ದೇವೆಂದು ವರ್ಣಿಸುತ್ತದೆ. ಯೆಹೋವನ ಧರ್ಮಶಾಸ್ತ್ರವನ್ನು ಅನುಸರಿಸಿ
ನಡೆಯುತ್ತಾ (ಕೀರ್ತನೆ 119:1) ಮತ್ತು ಆತನ ಮುಖ ಪ್ರಕಾಶದಲ್ಲಿ ಸಂಚರಿಸುವಾಗ
ನಮ್ಮ ನಂಬಿಕೆಯ ಜೀವನದಲ್ಲಿ ಮುಂದುವರಿಯಬಹುದು (ಕೀರ್ತನೆ 89:15).
ದೇವರ ಮುಖಪ್ರಕಾಶದಲ್ಲಿ ಸಂಚರಿಸುವುದೆಂದರೆ ಆತನ ಆಜ್ಞೆಗಳನ್ನು
ಸಮರ್ಥಿಸುವುದೆಂದು ಅರ್ಥಕೊಡುತ್ತದೆ. ಅದೇರೀತಿ ಯೆಹೋವನ ಧರ್ಮಶಾಸ್ತ್ರವನ್ನು
ಅನುಸರಿಸಿ ನಡೆಯುವುದೆಂದರೆ, ಆತನನ್ನು ಮನಃಪೂರ್ವಕವಾಗಿ ಹುಡುಕುವುದು
ಎಂದು ಮನವರಿಕೆ ಮಾಡಿಕೊಳ್ಳಬೇಕು (ಕೀರ್ತನೆ 119:1,2,10).

ಕಳಂಕವಿಲ್ಲದ ಅಥವಾ ಅಪವಿತ್ರವಲ್ಲದ ಮಾರ್ಗದಲ್ಲಿ ನಡೆಯುವುದು
ಸದಾಚಾರಿಗಳಾಗಿ ಅಂದರೆ ನೀತಿವಂತರಾಗಿ ಜೀವಿಸುವುದು ಎಂಬ ಅರ್ಥಕೊಡುತ್ತದೆ
(119:1). ಕಳಂಕವಿಲ್ಲದ್ದು ಎಂಬ ಪದವು ದೇವರಿಗೆ ಮೆಚ್ಚುಗೆಯಾಗುವ.
ಪೂರ್ಣಾಂಗವುಳ್ಳ ಸಮರ್ಪಕವಾದ ಬಲಿಯನ್ನು ವಿವರಿಸುತ್ತದೆ (ವಿಮೋಚನಕಾಂಡ
12:5). ಅದೇ ರೀತಿಯಾಗಿ ಒಬ್ಬ ನೀತಿವಂತ ವ್ಯಕ್ತಿಯ ಜೀವನವು ಒಂದು
ಸಜೀವ ಯಜ್ಞವಾಗಿದ್ದು (ರೋಮಾಯ12:1). ಪಾಪವಿಲ್ಲದೆ ಕಳಂಕರಹಿತವಾಗಿರಬೇಕು.
ದೇವರಿಗೆ ಮೀಸಲಾದ ಜೀವನವು ಪರಿಪೂರ್ಣಮಾರ್ಗವಾಗಿದ್ದು ಆತನಿಗೆ
ಮೆಚ್ಚಿಕೆಯಾದ ರೀತಿಯಲ್ಲಿ ಒಬ್ಬನು ಜೀವಿಸುತ್ತಿದ್ದಾನೆಂದು ಅಭಿಪ್ರಾಯಕೊಡುತ್ತದೆ
(ಕೀರ್ತನೆ 101:2; 6; 18:32).

ದೇವರಾಜ್ಞೆಗಳನ್ನು ಕೈಕೊಂಡು ನಡೆಯುವುದು ಕರ್ಮಪ್ರಾಧಾನ್ಯವಾದ ಅಂದರೆ
ಕ್ರಿಯೆಗಳಿಂದ ರಕ್ಷಣೆ ದೊರೆಯುತ್ತದೆಂಬ ಅಭಿಪ್ರಾಯಕೊಡುವುದಿಲ್ಲ. ಬದಲಾಗಿ
ಇದು ಸರಿಯಾದದ್ದು ಮತ್ತು ತಪ್ಪಾದದ್ದು ಹಾಗೂ ಒಳ್ಳೇದರ ಮತ್ತು ಕೆಟ್ಟದ್ದರ
ನಡುವಣ ವ್ಯತ್ಯಾಸವನ್ನು ಉತ್ತಮ ರೀತಿಯಲ್ಲಿ ಮನದಟ್ಟು ಮಾಡಿಕೊಳ್ಳಲು
ಸಹಾಯಕವಾಗಲಿದೆ. ಕೀರ್ತನೆ 111:10; 1 ಪೂ.ಕಾ. ವೃತ್ತಾಂತ (22:12). ಇದು
ಹೊರಗಿನ ಕ್ರಿಯೆಗಳನ್ನಲ್ಲ, ಬದಲಾಗಿ ಸಂಪೂರ್ಣ ವ್ಯಕ್ತಿಯನ್ನು ಒಳಗೊಂಡಿರುತ್ತದೆ.
ಕಳಂಕರಹಿತರಾಗಿ ಜೀವಿಸುವುದು, ದೇವರಾಜ್ಞೆಗಳನ್ನು ಕೈಗೊಳ್ಳುವುದು ಹಾಗೂ
ಕರ್ತನನ್ನು ಪೂರ್ಣಹೃದಯದಿಂದ ಹುಡುಕುವುದು ಜೀವನದಲ್ಲಿ
ಬೇರ್ಪಡಿಸಲಾಗದಂತಹ ಮನೋಭಾವವಾಗಿದೆ (119:1,2).

ದೇವರಾಜ್ಞೆಗಳು ಈ ಲೋಕಕ್ಕೆ ಆತನು ಪ್ರಕಟಪಡಿಸಿದ ಆತನ ಪ್ರಬಲವಾದ
ಇಚ್ಛೆಯಾಗಿದೆ. ಇವು ಮನುಷ್ಯರು ಹೇಗೆ ಜ್ಞಾನಿಗಳಾಗಿ ಸ್ವಾತಂತ್ರ ಹಾಗೂ
ಸಮಾಧಾನದಿಂದ ಜೀವಿಸುವುದೆಂದು ತಿಳಿಸುತ್ತವೆ (119:7-11 ಹಾಗೂ 133ನೇ
ಅಧ್ಯಾಯ), ದೇವರಾಜ್ಞೆಗಳು ದೇವರ ಪ್ರಾಮಾಣಿಕತೆಯನ್ನು ದೃಢಪಡಿಸುವುದರಿಂದ
ಕೀರ್ತನೆಗಾರನು ಇವುಗಳಲ್ಲಿ ಆನಂದಿಸುತ್ತಾನೆ (119:77; 174). "ನಿನ್ನ
ಧರ್ಮಶಾಸ್ತ್ರವನ್ನು ಪ್ರೀತಿಸುವವರಿಗೆ ಸಂಪೂರ್ಣ ಸಮಾಧಾನವಿರುತ್ತದೆ, ಅಂತವರಿಗೆ
ವಿಘ್ನಕರವಾಗಿದ್ದೇನೂ ಇರುವುದಿಲ್ಲ” (119:165) (ಇಂಗ್ಲಿಷ್ ಬೈಬಲ್ಲಿನಲ್ಲಿ
ವಿಘ್ನಕರವಾದದ್ದೇನೂ ಇರುವುದಿಲ್ಲ ಎಂಬುದಕ್ಕೆ ಬದಲಾಗಿ ಅವರು ಯಾವ
ಕಾರಣದಿಂದಲೂ ಎಡವುದಿಲ್ಲ ಅಥವಾ ಮುಗ್ಗರಿಸುವುದಿಲ್ಲ ಎಂದು ತಿಳಿಸಲಾಗಿದೆ.
ಎಡವುದೆಂದರೆ ನೈತಿಕವಾಗಿ ಸೋತು ಹೋದದ್ದೆಂಬ ಅರ್ಥಕೊಡುತ್ತದೆ. ದೇವರ
ವಾಕ್ಯವು ನಮ್ಮ ಕಾಲಿಗೆ ದೀಪವಾಗಿರುವುದರಿಂದ (119:105). ಅದು ನಮ್ಮನ್ನು
ಶೋಧನೆಗೆ ಒಳಗಾಗದಂತೆ ರಕ್ಷಿಸುತ್ತದೆ (119:110).

`ಕ್ರಿಸ್ತನು ತನ್ನ ಜೀವನದಲ್ಲಿ ದೇವರವಾಕ್ಯದ ಶಕ್ತಿಯನ್ನು ಹೇಗೆ ತೋರಿಸಿದನು?
(ಮತ್ತಾಯ 4:1-11), ಇದು ದೇವರಾಜೆಗಳಿಗೆ ವಿಧೇಯತೆ ತೋರುವುದರಿಂದ
ಬರುವ ಸಾಮರ್ಥ್ಯದ ಬಗ್ಗೆ ನಮಗೇನು ತಿಳಿಸುತ್ತದೆ?`