---
title:  ಚೀಯೋನಿನ ರಕ್ಷಣೆ ಮತ್ತು ಸಮಾಧಾನ
date:   13/03/2024
---

`ಕೀರ್ತನೆ 46:1-7ನೇ ವಚನಗಳನ್ನು ಓದಿರಿ. ಈ ವಾಕ್ಯಗಳಲ್ಲಿ ಲೋಕವನ್ನು
ಹೇಗೆ ಕಾವ್ಯಾತ್ಮಕವಾಗಿ (Poetically) ವರ್ಣಿಸಲಾಗಿದೆ?`

ಈ ಕೀರ್ತನೆಯು ಕೋಭೆಗೊಂಡಿರುವ ಜಗತ್ತು ಹಾಗೂ ಹಿಂದೆಂದೂ
ಕಂಡಿರದಂತ ನೈಸರ್ಗಿಕ ವಿಪತ್ತುಗಳು ಸಂಭವಿಸಲಿರುವ ಸಂಗತಿಗಳನ್ನು ವರ್ಣಿಸುತ್ತದೆ
(ಕೀರ್ತನೆ 46:2). ಸಮುದ್ರವು ಘೋಷಿಸುತ್ತಾ ನೊರೆಕಾರುವ ವಿವರಣೆಯು
ಜಗತ್ತಿನ ದೇಶಗಳಲ್ಲಿ ಉಂಟಾಗುವ ದಂಗೆಗಳು ಮತ್ತು ದುಷ್ಟರಿಂದ ಬರುವ
ವಿವಿಧ ಸಮಸ್ಯೆಗಳು ದೊಂಬಿ, ಕ್ರಾಂತಿಗಳ ಬಗ್ಗೆ ವರ್ಣಿಸುತ್ತವೆ (ಕೀರ್ತನೆ 93:3,4;
124:2-5). ಅದೇ ರೀತಿ 46ನೇ ಕೀರ್ತನೆಯಲ್ಲಿ ತಿಳಿಸಿರುವ ನೈಸರ್ಗಿಕ ವಿಪತ್ತುಗಳು
ಜಗತ್ತು ಯುದ್ಧದಾಹಿಗಳಾದ ದೇಶಗಳ ನಿಯಂತ್ರಣಕ್ಕೆ ಒಳಪಟ್ಟಿದೆ ಎಂದು ವಿವರಿಸುತ್ತದೆ
(ಕೀರ್ತನೆ 46:6).

ದೇವರ ಜ್ಞಾನವಿಲ್ಲದಿರುವ ಲೋಕದಲ್ಲಿ ಇಂತಹ ಕ್ಲೋಭೆ, ಗಲಭೆಗಳು ದಂಗೆಗಳು
ಉಂಟಾಗುತ್ತವೆಂದು ಈ ಕೀರ್ತನೆಯು ಸ್ಪಷ್ಟವಾಗಿ ತಿಳಿಸುತ್ತದೆ. ದೇವರು ತನ್ನ
ಜನರ ಮಧ್ಯದಲ್ಲಿರುವಾಗ ಹಾಗೂ ದೇವರು ವಾಸಿಸುವ ಸ್ಥಳದಲ್ಲಿ ಹೇರಳವಾಗಿ
ಸಮಾಧಾನವಿರುತ್ತದೆ. ಲೋಕವು ದೇವರನ್ನು ತಿರಸ್ಕರಿಸಿದರೂ, ಆತನು ಲೋಕವನ್ನು
ಮರೆಯುವುದಿಲ್ಲ ಅಥವಾ ತ್ಯಜಿಸುವುದಿಲ್ಲ. ದೇವರು ತನ್ನ ಜನರ ನಡುವೆ ಇರುವ
ಮೂಲಕ ಈ ಲೋಕದಲ್ಲಿ ಇದ್ದಾನೆ. ಅಂದರೆ ಲೋಕದಲ್ಲಿ ಎಂತಹ ಕೆಟ್ಟ
ಕಾರ್ಯಗಳು ನಡೆದರೂ, ಇಲ್ಲಿ ದೇವರ ಪ್ರಸನ್ನತೆ ಇದೆ. ಇಂತಹ ಮೂಲಭೂತ
ಸತ್ಯವನ್ನು ತಿಳಿದಿರುವ ದೇವಜನರಾದ ನಾವು ಇದರಿಂದ ಉತ್ತೇಜನ ಮತ್ತು
ನಿರೀಕ್ಷೆ ಹೊಂದಬಹುದು.

ಸಂಪೂರ್ಣವಾದ ಆಶ್ರಯದುರ್ಗವಾಗಿರುವ ಕರ್ತನು, ಚೀಯೋನಿನ ಶಾಶ್ವತವಾದ
ಸುರಕ್ಷತೆ ಮತ್ತು ಸಮಾಧಾನ ಕಾರಣಕರ್ತನಾಗಿದ್ದಾನೆ. ಲೋಕದಲ್ಲಿ ಏನೇ ಗಲಭೆ,
ದೊಂಬಿ, ದಂಗೆಯ ಪರಿಸ್ಥಿತಿಯಿರಲಿ, ಆತನ ಮಕ್ಕಳು ಸುರಕ್ಷಿತರಾಗಿರುತ್ತಾರೆ.
ಇದು ಕಷ್ಟಸಂಕಟ, ಶೋಧನೆಗಳು ಸಂಪೂರ್ಣವಾಗಿ ಮುಕ್ತವಾಗಿದ್ದರೂ, ಸಮಾಧಾನ
ಉಂಟಾಗುವುದಿಲ್ಲ, ಬದಲಾಗಿ ತನ್ನ ಮೇಲೆ ವಿಶ್ವಾಸವಿಟ್ಟಿರುವ ಮಕ್ಕಳಿಗೆ ಸಮಾಧಾನವು
ದೇವರು ಕೊಡುವ ವರವಾಗಿದೆ ಎಂದು ಇದರಿಂದ ತಿಳಿಯುತ್ತದೆ. ಎಂತಹ
ಚಂಡಮಾರುತ, ಸುನಾಮಿಯೇ ಬರಲಿ, ದೇವರಲ್ಲಿ ಅಚಲವಾದ ನಂಬಿಕೆ, ಭರವಸೆ
ಇಟ್ಟಿರುವವರು ಸಮಾಧಾನದಿಂದಲೂ, ಸುರಕ್ಷಿತವಾಗಿಯೂ ಇರುತ್ತಾರೆ (ಮತ್ತಾಯ
8:23-37). ಆದರೆ ಈ ಲೋಕವು ವಿನಾಶಕರವಾದ ಆಯ್ಕೆ ಮಾಡಿಕೊಂಡು
ದೇವರಿಗೆ ವಿರುದ್ಧವಾಗಿ ದಂಗೆ ಎದ್ದಿದೆ. ಆದರೆ ದೇವರು ಇದನ್ನು ಸದಾಕಾಲಕ್ಕೂ
ಈ ಸ್ಥಿತಿಯಲ್ಲಿಯೇ ಬಿಟ್ಟುಬಿಡುವನೋ ಎಂಬುದೇ ನಮ್ಮ ಮುಂದಿರುವ ಪ್ರಶ್ನೆ.

`ಕೀರ್ತನೆ 46:6-11ನೇ ವಚನಗಳನ್ನು ಓದಿರಿ. ಈ ಲೋಕದ ಹಿಂಸೆ ಹಾಗೂ
ವಿನಾಶಕಾರಿ ಕೃತ್ಯಗಳಿಗೆ ದೇವರ ಪ್ರತಿಕ್ರಿಯೆ ಏನು?`

ದೇವರು ತನ್ನ ಮಾತಿನಿಂದಲೇ ಈ ಲೋಕವನ್ನು ಉಂಟುಮಾಡಿದ್ದಾನೆ.
ಹಿಂಸೆ ಹಾಗೂ ವಿನಾಶಕಾರಿ ಕೃತ್ಯಗಳು ಈ ಲೋಕದಲ್ಲಿ ಹೆಚ್ಚಾಗುತ್ತಿರುವುದನ್ನು
ಕಂಡ ದೇವರು ಅಸಂತೋಷಗೊಂಡು ಭೂಲೋಕವನ್ನು ಕರಗಿಸುತ್ತಾನೆ (46:6).
ಆದರೆ ಈ ಕರಗಿಸುವಿಕೆ ಅಂದರೆ ಲೋಕದ ನಾಶವು ಸಂಪೂರ್ಣವಾಗಿ
ವಿನಾಶಕಾರಿಯಲ್ಲ, ಬದಲಾಗಿ ನೂತನಾಕಾಶ, ನೂತನ ಭೂಮಂಡಲವನ್ನು ಉಂಟು
ಮಾಡಲು ಕಾರಣವಾಗುತ್ತದೆ. ಇದರಿಂದ ದೇವರು ತನ್ನ ಸಮಾಧಾನವನ್ನು
ಚೀಯೋನಿನಿಂದ ಲೋಕದ ಕಟ್ಟಕಡೆಯವರೆಗೆ ವಿಸ್ತರಿಸುತ್ತದೆಂಬುದನ್ನು ಗಮನಿಸಿ.
ಅಲ್ಲದೆ ಲೋಕದಲ್ಲಿ ಯುದ್ಧಗಳನ್ನು ಕರ್ತನು ಪರಿಪೂರ್ಣವಾಗಿ ಇಲ್ಲದಂತೆ
ಮಾಡುತ್ತಾನೆ ಹಾಗೂ ದುಷ್ಟಜನಾಂಗಗಳು ಇತರರನ್ನು ಶೋಷಿಸಲು, ದಮನಿಸಲು
ಉಪಯೋಗಿಸಿದ ಎಲ್ಲಾ ಆಯುಧಗಳನ್ನು ನಾಶಮಾಡುತ್ತಾನೆ (ಕೀರ್ತನೆ 46:9).
ಕ್ರೈಸ್ತರಲ್ಲಿರುವ ಈ ಮಹಾನಿರೀಕ್ಷೆಯು ಕ್ರಿಸ್ತನು ಎರಡನೇ ಸಾರಿ ಬರುವಾಗ
ನೆರವೇರುತ್ತದೆ.

`ಗಲಭೆ, ದೊಂಬಿ ತುಂಬಿರುವ ಈ ಲೋಕದಲ್ಲಿ ನಾವು ಹೇಗೆ ದೇವರಲ್ಲಿ
ಭರವಸವಿಟ್ಟು ಸಮಾಧಾನ ಹೊಂದಬಹುದು?`