---
title:  ಚೀಯೋನ್ ಎಲ್ಲಾ ಜನಾಂಗಗಳ ನಿವಾಸಸ್ಥಾನ
date:   12/03/2024
---

`ಕೀರ್ತನೆ 87:1,2ನೇ ವಚನಗಳನ್ನು ಓದಿರಿ, ಚೀಯೋನ್ ನಗರವು ಯಾಕೆ
ಅತ್ಯಂತ ಗೌರವಾನ್ವಿತ ಸ್ಥಳವಾಗಿದೆ?`

87ನೇ ಕೀರ್ತನೆಯು ಚಿಯೋನ್ ವಿಶೇಷವಾಗಿ ದೇವರು ಆರಿಸಿಕೊಂಡಿರುವ
ಪ್ರೀತಿಪಾತ್ರ ನಗರವಾಗಿದೆ ಎಂದು ಸ್ತುತಿಸುವ ಗೀತೆಯಾಗಿದೆ. ದೇವಾಲಯದ
ಅಸ್ತಿವಾರವು ಚೀಯೋನ್ ಪರ್ವತದಲ್ಲಿದೆ (ಕೀರ್ತನೆ 2:5; 15:1) 87ನೇ ಕೀರ್ತನೆಯು
ಚೀಯೋನ್ ನಗರಿಯ ವೈಭವವನ್ನು ತಿಳಿಸುವ ಸಲುವಾಗಿ ಅದನ್ನು ಪರಿಶುದ್ಧ
ಪರ್ವತಗಳ ಪಟ್ಟಣ ಎಂದು ವರ್ಣಿಸುತ್ತದೆ (133:3). ದೇವರು ಯಾಕೋಬ್
ವಂಶದವರ ಎಲ್ಲಾ ನಿವಾಸಿಗಳಿಗಿಂತ ಚೀಯೋನ್ ನಗರದ ದ್ವಾರಗಳನ್ನು ಹೆಚ್ಚಾಗಿ
ಪ್ರೀತಿಸುತ್ತಾನೆ (ಕೀರ್ತನೆ 87:2). ಇದು ಈ ಪಟ್ಟಣವು ಹಿಂದೆ ಇಸ್ರಾಯೇಲ್ಯರು
ದೇವಾರಾಧನೆ ಮಾಡುತ್ತಿದ್ದ ಶಿಲೋವ ಮತ್ತು ಬೇತೇಲ್ ಪಟ್ಟಣಗಳನ್ನು
ಒಳಗೊಂಡಂತೆ ಅವರ ಎಲ್ಲಾ ಸ್ಥಳಗಳಿಗಿಂತ ಉನ್ನತವಾದದ್ದೆಂದು ತಿಳಿಸುತ್ತದೆ.
ಈ ರೀತಿಯಲ್ಲಿ ಈ ಕೀರ್ತನೆಯು ದೇವರು ಆರಿಸಿಕೊಂಡ ಸ್ಥಳದಲ್ಲಿ, ಆತನು
ತೋರಿಸಿದಂತೆ ಆರಾಧಿಸುವುದೇ ದೇವರಿಗೆ ನಿಜವಾದ ಆರಾಧನೆಯಾಗಿದೆ ಎಂದು
ದೃಢಪಡಿಸುತ್ತದೆ.

`ಕೀರ್ತನೆ 87:3-7ನೇ ವಚನಗಳನ್ನು ಓದಿರಿ, ಚೀಯೋನ್ ನಗರದ ಬಗ್ಗೆ
ಅದ್ಭುತವಾದ ಬೇರೆ ಯಾವ ವಿಷಯಗಳು ತಿಳಿಸಲ್ಪಟ್ಟಿವೆ?`

ಚೀಯೋನಿನ ಮಹಿಮೆಯು ಎಲ್ಲಾ ಜನಾಂಗಗಳನ್ನೂ ದೇವರ ಬಳಿಗೆ
ಸೆಳೆಯುತ್ತದೆ. ಆದುದರಿಂದ ದೇವರರಾಜ್ಯದ ಗಡಿಗಳು ಸಮಸ್ತ ಲೋಕವನ್ನು
ಒಳಗೊಂಡು ವಿಸ್ತರಿಸಲ್ಪಡುತ್ತದೆ. ಚೀಯೋನ್ ನಗರವು ಕ್ರಿಸ್ತನನ್ನು ಅಂಗೀಕರಿಸಿಕೊಂಡ
ಎಲ್ಲಾ ಜನಾಂಗಗಳಿಗೆ ಆತ್ಮೀಕವಾಗಿ ಜನ್ಮನಗರವೆಂದು ತಿಳಿಸಪಟ್ಟಿದ್ದರೂ, ದೇವರು
ಇತರ ಜನಾಂಗಗಳನ್ನು ಎರಡನೇ ದರ್ಜೆಯ ನಾಗರೀಕರೆಂದು
ಎಣಿಸುವುದಿಲ್ಲವೆಂಬುದನ್ನು ಗಮನಿಸಿ.

ಜನರ ಹುಟ್ಟಿದಸ್ಥಳದ ಪ್ರಕಾರವಾಗಿ ಅವರ ಜನಗಣತಿ (Census)
ಮಾಡಲಾಗುತ್ತಿತ್ತು (ನೆಹೆಮೀಯ 7:5; ಲೂಕ 2:1-3), 87ನೇ ಕೀರ್ತನೆಯಲ್ಲಿ
ಮೂರುಸಾರಿ ಎಲ್ಲಾ ಜನಾಂಗಗಳ ಜನ್ಮಸ್ಥಾನವು ಚೀಯೋನ್ ಎಂದು ತಿಳಿಸಲಾಗಿದೆ
(ಕೀರ್ತನೆ 87:4-6), ಇದರಿಂದ ಕರ್ತನಾದ ಯೆಹೋವನು ತನ್ನನ್ನು
ಅಂಗೀಕರಿಸಿಕೊಂಡ ಎಲ್ಲಾ ಜನರಿಗೂ ಒಂದು ಹೊಸಗುರುತನ್ನು ನೀಡಿ ತಾನು
ಚೀಯೋನಿನಲ್ಲಿ ಆರಿಸಿಕೊಂಡ ಜನರಿಗೆ ಕೊಡುವಂತೆಯೇ, ಇತರರಿಗೂ ಸಹ
ಎಲ್ಲಾ ಸೌಲಭ್ಯಗಳನ್ನು ನೀಡುತ್ತಾನೆಂದು ಅರ್ಥಕೊಡುತ್ತದೆ.

87ನೇ ಕೀರ್ತನೆಯು ಯೆಹೂದ್ಯರಿಗೂ ಮತ್ತು ಅನ್ಯರಿಗೂ ರಕ್ಷಣೆ ಕೊಡಲ್ಪಟ್ಟಾಗ,
ಅವರು ಕ್ರಿಸ್ತನ ವಿಮೋಚನೆಯ ಶುಭವಾರ್ತೆಯ ಮೂಲಕ ಒಂದೇ ಸಭೆಯಾಗಿ
ಐಕ್ಯತೆಯಿಂದಿರುವರೆಂದು ಸೂಚಿಸುತ್ತದೆ (ರೋಮಾಯ 3:22; 10:12; ಕೊಲೊಸ್ಸೆ
3:ll; ಗಲಾತ್ಯ 3:28-29). ಚೀಯೋನ್ ನಗರದ ಸಮೃದ್ಧಿಯ ಬಗ್ಗೆ ಕೀರ್ತನೆಗಾರನು
ತಿಳಿಸಿರುವ ಸಂಗತಿಯು ದಾನಿಯೇಲನು ದರ್ಶನದಲ್ಲಿ ದೇವರ ರಾಜ್ಯವು
ಮಹಾಪರ್ವತದಂತೆ ಸಮಸ್ತ ಲೋಕವನ್ನೆಲ್ಲಾ ತುಂಬಿಕೊಂಡಿರುವ (ದಾನಿಯೇಲನು
2:34,35,44,45) ಹಾಗೂ ಯೇಸುಸ್ವಾಮಿಯು ಸಾಸಿವೆಕಾಳಿನ ಸಾಮ್ಯದಲ್ಲಿ ಅದು
ಬೆಳೆದು ದೊಡ್ಡಮರವಾಗಿ ಆಕಾಶದಲ್ಲಿ ಹಾರಾಡುವ ಪಕ್ಷಿಗಳು ಬಂದು ಅದರ
ಕೊಂಬೆಗಳಲ್ಲಿ ವಾಸಮಾಡುತ್ತವೆ (ಮತ್ತಾಯ 13:32) ಎಂಬ ಚಿತ್ರಣವನ್ನು ನೆನಪಿಗೆ
ತರುತ್ತದೆ.

`ಮತ್ತಾಯ 28:18-20ನೇ ವಚನಗಳಲ್ಲಿ ದೇವರರಾಜ್ಯದ ಸುವಾರ್ತೆಯು ಎಲ್ಲಾ
ಜನಾಂಗಗಳಿಗೆ ಸಾರಲ್ಪಡಬೇಕೆಂದು ದೇವರು ಸಭೆಗೆ ಕೊಟ್ಟ ಆದೇಶವನ್ನು ತಿಳಿಸುತ್ತದೆ.
ಇದು ಚೀಯೋಗ್ ನಗರಿಯು ಎಲ್ಲಾ ಜನರನ್ನು ತನ್ನವರೆಂದು ಸ್ವೀಕರಿಸಲು ಸಿದ್ಧವಾಗಿದೆ
ಎಂಬ ಮಾತನ್ನು ಹೇಗೆ ನೆರವೇರಿಸುತ್ತದೆ? ನಾವು ಮೂರುದೂತರ ವರ್ತಮಾನವನ್ನು
ಸಾರಬೇಕೆಂದು ದೇವರು ನೀಡಿರುವ ಕರೆಗೆ ಇದು ಹೇಗೆ ಸೂಕ್ತವಾಗಿ ಹೊಂದಿಕೊಳ್ಳುತ್ತದೆ?`