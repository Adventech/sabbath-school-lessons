---
title:  ನೀತಿವಂತರು ಶೋಧನೆಗೆ ಒಳಗಾಗದಂತೆ
date:   01/02/2024
---

`ಕೀರ್ತನೆ 37:1,8; 49:5-7; 94:3-7 ಹಾಗೂ ಕೀರ್ತನೆ 125:3ನೇ ವಚನಗಳನ್ನು
ಓದಿರಿ, ಕೀರ್ತನೆಗಾರನು ಎಂತಹ ತೊಂದರೆಗಳನ್ನು ಎದುರಿಸುತ್ತಿದ್ದಾನೆ?`

ಈ ಕೀರ್ತನೆಗಳು ದುಷ್ಟರು ಅಭಿವೃದ್ಧಿಗೊಳ್ಳುವುದರ ಬಗ್ಗೆ ದುಃಖ ವ್ಯಕ್ತಪಡಿಸುತ್ತವೆ.
ಹಾಗೂ ಇದರಿಂದ ನೀತಿವಂತರು ಎದುರಿಸುವ ಹತಾಶೆ ಮತ್ತು ಸವಾಲನ್ನು
ತಿಳಿಸುತ್ತವೆ. ದುಷ್ಟರು ಅಭಿವೃದ್ಧಿ ಹೊಂದುತ್ತಿರುವುದು ಮಾತ್ರವಲ್ಲ, ಕೆಲವು ವೇಳೆ
ದೇವರನ್ನು ಮುಕ್ತವಾಗಿ ತಿರಸ್ಕರಿಸಿ ಅಪಹಾಸ್ಯಮಾಡುತ್ತಾರೆ ಹಾಗೂ ದುರ್ಬಲರನ್ನು
ದಬ್ಬಾಳಿಕೆಯಿಂದ ಶೋಷಣೆ ಮಾಡುತ್ತಾರೆ. ದುಷ್ಟರ ದಂಡಾಧಿಕಾರವು ಲೋಕದಲ್ಲೆಲ್ಲಾ
ಆಡಳಿತ ನಡೆಸುತ್ತಿರುವಾಗ (ಕೀರ್ತನೆ 125:3), ದೇವರ ನ್ಯಾಯಸ್ಥಾಪಕವಾದ
ನೀತಿಯ ರಾಜದಂಡವು (45:6), ವಿಫಲವಾದಂತೆ ಕಂಡುಬರುವುದು. ಗಲಿಬಿಲಿ
ಹುಟ್ಟಿಸುವಂತ ವಿಷಯವಾಗಿದೆ. ಹಾಗಿದ್ದ ಮೇಲೆ ನೀತಿಯನ್ನು ಬಿಟ್ಟು ಕೆಟ್ಟದ್ದನ್ನು
ಯಾಕೆ ಇತರರಂತೆ ಅನುಸರಿಸಬಾರದು?

`ಕೀರ್ತನೆ 73:1-20 ಹಾಗೂ 27ನೇ ವಚನಗಳನ್ನು ಓದಿರಿ. ಇಕ್ಕಟ್ಟಿನ ಪರಿಸ್ಥಿತಿಯನ್ನು
ಕೀರ್ತನೆಗಾರನು ಹೇಗೆ ಎದುರಿಸಿದನು? ವ್ಯರ್ಥವಾದವುಗಳಲ್ಲಿ ಭರವಸೆ ಇಡುವವರ
ಅಂತ್ಯಾವಸ್ಥೆ ಹೇಗಿರುತ್ತದೆ? (1 ಪೇತ್ರನು 1:17ನೇ ವಚನವನ್ನು ಓದಿರಿ).`

ಕೀರ್ತನೆ 73ನೇ ಅಧ್ಯಾಯದಲ್ಲಿ ಕೀರ್ತನೆಗಾರನು ಪ್ರಸ್ತುತ ಲೋಕದಲ್ಲೆಲ್ಲಾ
ಇರುವ ಅಧರ್ಮ, ಪಾಪ, ದುಷ್ಟತನಗಳ ಬಗ್ಗೆ ಮಾತ್ರ ಹೆಚ್ಚು ಗಮನ ನೀಡಿದ
ಕಾರಣದಿಂದ ದೇವರ ವಿಶಾಲವಾದ ದೃಷ್ಟಿಕೋನವನ್ನು ಗಮನಿಸಲು ಸಾಧ್ಯವಾಗುತ್ತಿಲ್ಲ.
ದುಷ್ಟರ ಏಳಿಗೆಯು ಅವನ ನಂಬಿಕೆಗೆ ಬಹಳವಾದ ಸಮಸ್ಯೆ ಉಂಟುಮಾಡಿತು.
ತಾನು ದೇವರಲ್ಲಿ ನಂಬಿಕೆಯಿಡುವುದು ವ್ಯರ್ಥವಾಗಿದೆ ಎಂಬ ಕೀರ್ತನೆಗಾರನ
ಅಭಿಪ್ರಾಯವು ವಾಸ್ತವಾಂಶಗಳಿಂದ ಕೂಡಿದೆ ಎಂದು ಅವನು ನಂಬಿದ್ದಾನೆ.

ಆದರೆ ಕೀರ್ತನೆ 73:1ನೇ ವಚನವು ಸಂಪೂರ್ಣ ಕೀರ್ತನೆಯ ಸಾರಾಂಶವಾಗಿದೆ
ಎಂದು ಮರೆಯಬಾರದು. 'ನಿರ್ಮಲಚಿತ್ತರಾದ ಇಸ್ರಾಯೇಲ್ಯರಿಗೆ ದೇವರು
ದಯಾಪರನೇ ಹೌದು” ಎಂಬುದನ್ನು ನೆನಪಿನಲ್ಲಿಡಬೇಕು. ಕೀರ್ತನೆಗಾರನು ದೇವರ
ಸರ್ವಾಧಿಕಾರದ ಸ್ಥಳವಾದ ದೇವಾಲಯಕ್ಕೆ ಹೋಗಿ ದುಷ್ಟರ ಅಂತ್ಯಾವಸ್ಥೆಯನ್ನು
ಆಲೋಚಿಸಿ, ಅವರು ಒಂದುದಿನ ದೇವರ ನ್ಯಾಯಾಸನದ ಮುಂದೆ ನಿಲ್ಲಬೇಕೆಂದು
ತಿಳಿದುಕೊಂಡನು. ದೇವಾಲಯದಲ್ಲಿ ಹೋದಾಗ ಕೀರ್ತನೆಗಾರನು ಈ ಸತ್ಯವನ್ನು
ಮನವರಿಕೆ ಮಾಡಿಕೊಂಡು, ತನ್ನ ಹಿಂದಿನ ಮೂರ್ಖತನವನ್ನು ಒಪ್ಪಿ ಅರಿಕೆ
ಮಾಡಿಕೊಂಡನು. ಆತ್ಮೀಕ ಒಳದೃಷ್ಟಿಯಿಂದ ಮಾತ್ರ ಈ ವಾಸ್ತವಾಂಶವನ್ನು
ಅರಿತುಕೊಳ್ಳಬಹುದೇ ಹೊರತು, ಮಾನವ ತರ್ಕದಿಂದಲ್ಲ ಎಂಬುದನ್ನು ಇದು
ಸೂಚಿಸುತ್ತದೆ.

`ದುಷ್ಟರಿಗೆ ಯಾವುದೇ ದಂಡನೆ ಬರುತ್ತಿಲ್ಲವೆಂದು ನಮಗೆ ಅನಿಸಬಹುದು. ಆದರೆ
ದೇವರು ದುಷ್ಟತನಕ್ಕೂ ಮತ್ತು ಈ ಲೋಕಕ್ಕೂ ನ್ಯಾಯತೀರಿಸುತ್ತಾನೆಂಬ ವಾಗ್ದಾನವು
ನಮಗೆ ಇಂತಹ ಪರಿಸ್ಥಿತಿಯಲ್ಲಿ ಹೇಗೆ ಆದರಣೆ ನೀಡುತ್ತದೆ?`