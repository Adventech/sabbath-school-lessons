---
title:  ದೇವರ ವಾಗ್ದಾನವು ಎಂದೆಂದಿಗೂ ಇದ್ದೇಹೋಯಿತೇ?
date:   31/01/2024
---

`ಕೀರ್ತನೆ 77ನೇ ಅಧ್ಯಾಯ ಓದಿರಿ. ಲೇಖಕನು ಎಂತಹ ಪರಿಸ್ಥಿತಿಯನ್ನು
ಎದುರಿಸುತ್ತಿದ್ದಾನೆ?`

77ನೇ ಅಧ್ಯಾಯವು ಕೀರ್ತನೆಗಾರನಾದ ಆಸಾಫನು ಹಿಂದಿನ ಕಹಿ
ಅನುಭವಗಳನ್ನು ನೆನಪಿಸಿಕೊಂಡು ದೇವರಲ್ಲಿ ಗೋಳಾಡುತ್ತಾ ಸಹಾಯಕ್ಕಾಗಿ
ಮೊರೆಯಿಡುವುದರೊಂದಿಗೆ ಆರಂಭವಾಗುತ್ತದೆ (77:1-6), ದೇವರಿಂದ ಆದರಣೆ
ಬಂದಾಗ ಮಾತ್ರ, ತನ್ನೆಲ್ಲಾ ಬಾಧೆಗಳಿಂದ ಪರಿಹಾರ ದೊರಕುತ್ತದೆಂದು ತಿಳಿದಿದ್ದಾನೆ.
ಆದರೆ ದೇವರನ್ನು ನೆನಪಿಸಿಕೊಳ್ಳುವುದು ಅವನ ವೇದನೆಯನ್ನು ಅಧಿಕಗೊಳಿಸಿದಂತೆ
ಕಾಣುತ್ತದೆ. ತಾನು ದೇವರನ್ನು ಸ್ಮರಿಸಿದಾಗ, ವ್ಯಥೆಗೊಂಡೆನೆಂದು ಅವನು ಹೇಳುತ್ತಾನೆ
(77:3), ಇಬ್ರಿಯ ಭಾಷೆಯಲ್ಲಿ 'ವ್ಯಥೆ' ಎಂಬ ಪದವು ಅನೇಕ ಸಾರಿ ಸಮುದ್ರವು
ಘೋಷಿಸುತ್ತಾ ಅಲ್ಲಕಲ್ಲೋಲವಾಗಿದೆ ಎಂಬ ಅರ್ಥಕೊಡುತ್ತದೆ (ಕೀರ್ತನೆ 46:3).
ಅದೇರೀತಿ ಕೀರ್ತನೆಗಾರನೂ ಸಹ ಸಮಾಧಾನವಿಲ್ಲದೆ, ಬಹಳ ತೀವ್ರವಾದ ಮಾನಸಿಕ
ತೊಂದರೆಯಲ್ಲಿದ್ದಾನೆ.

ದೇವರನ್ನು ಸ್ಮರಿಸಿಕೊಳ್ಳುವುದರಿಂದ ಹೇಗೆ ಇಂತಹ ತೀವ್ರವಾದ ವ್ಯಥೆ ಹಾಗೂ
ಮಾನಸಿಕ ತಲ್ಲಣ ಉಂಟಾಗುತ್ತದೆ? "ಕರ್ತನು ಸದಾಕಾಲಕ್ಕೂ ಬಿಟ್ಟೇ ಬಿಡುವನೇ?
ಆತನ ವಾಗ್ದಾನವು ಎಂದೆಂದಿಗೂ ಬಿದ್ದೇ ಹೋಯಿತೋ?” ಎಂಬ ಅನೇಕ
ಪ್ರಶ್ನೆಗಳು ಕೀರ್ತನೆಗಾರನ ಅಪಾರ ಯಾತನೆಗೆ ಕಾರಣವಾಗಿದೆ (ಕೀರ್ತನೆ 77:7-
9).

ಹಿಂದೆ ದೇವರು ರಕ್ಷಿಸಿದ್ದು ಮತ್ತು ಈಗ ದೇವರು ತನ್ನಿಂದ ವಿಮುಖನಾಗಿದ್ದಾನೆಂಬ
ಭಾವನೆಯು, ತನ್ನನ್ನು ದೇವರು ಮರೆತಿದ್ದಾನೆಂಬ ಭಾವನೆ ಕೀರ್ತನೆಗಾರನಿಗೆ
ಉಂಟಾಗಲು ಕಾರಣವಾಗಿದೆ. ದೇವರು ಬದಲಾಗಿದ್ದಲ್ಲಿ ತನಗೆ ಇನ್ನು ಯಾವುದೇ,
ನಿರೀಕ್ಷೆಯಿಲ್ಲ, ಆದರೆ ಈ ಅಭಿಪ್ರಾಯ ಒಪ್ಪಲು ಕೀರ್ತನೆಗಾರನಿಗೆ ಸಾಧ್ಯವಾಗುತ್ತಿಲ್ಲ.

ಅದೇ ಸಮಯದಲ್ಲಿ ದೇವರು ಕೀರ್ತನೆಗಾರನು ನಿದ್ರಿಸದಂತೆ ಮಾಡಿರುವುದರಿಂದ
ಅವನಿಗೆ ನಿದ್ರೆ ಬರುತ್ತಿಲ್ಲ (77:4). ಸತ್ಯವೇದದಲ್ಲಿ ಕೆಲವು ಕಡೆ ಜನರಲ್ಲಿ ಕಂಡುಬರುವ
ನಿದ್ರಾಹೀನತೆಯು, ದೇವರು ತನ್ನ ಉದ್ದೇಶವನ್ನು ನೆರವೇರಿಸಲು
ಕಾರಣವಾಗಿರುವುದನ್ನು ನೆನಪಿಗೆ ತರಬೇಕು (ಆದಿಕಾಂಡ 41:1-8; ಎಸ್ತೇರಳು
6:1; ದಾನಿಯೇಲನು 2:1-3). ಆ ರಾತ್ರಿ ನಿದ್ರೆಬಾರದ ಕಾರಣದಿಂದ ಕೀರ್ತನೆಗಾರನು
ದೇವರು ಹಿಂದೆ ಮಾಡಿದ ಅದ್ಭುತ ಬಿಡುಗಡೆಯ ಕಾರ್ಯವನ್ನು ಹೊಸದಾದ
ನಿರ್ಧಾರದಿಂದ ಪರಿಗಣಿಸಲು ಸಾಧ್ಯವಾಯಿತು (77:5,10).

ಕೀರ್ತನೆಗಾರನು ದೇವರಿಂದ ಹೊಂದಿದ ಭರವಸೆಯು ಅವನ ವೈಯಕ್ತಿಕ
ಪರಿಸ್ಥಿತಿಯ ಬಗ್ಗೆ ವಿವರಣೆಯಾಗಿರಲಿಲ್ಲ. ಆದರೆ (ಯೋಬನಂತೆ) ದೇವರ
ನಂಬಿಗಸ್ತಿಕೆ, ಪ್ರಾಮಾಣಿಕತೆ ಹಾಗೂ ವಿಶ್ವಾಸಾರ್ಹತೆಯನ್ನು ತಿರುಗಿ ಅವನಿಗೆ
ದೃಢಪಡಿಸಿತು. ಹಿಂದೆ ಇಸ್ರಾಯೇಲ್ಯರನ್ನು ಅದ್ಭುತವಾಗಿ ಕೆಪವು ಸಮುದ್ರವನ್ನು
ಎರಡುಭಾಗ ಮಾಡಿ ಬಿಡುಗಡೆಗೊಳಿಸಿದ ಅದೇ ದೇವರು ಈಗಲೂ ತನಗೆ
ಬಿಡುಗಡೆಕೊಡುವನೆಂದು ಕೀರ್ತನೆಗಾರನು ತಿಳಿದುಕೊಂಡು, ನಂಬಿಕೆಯಿಂದ
ಕರ್ತನಿಗಾಗಿ ಕಾದುಕೊಂಡಿರುವಂತೆ ಉತ್ತೇಜನ ಹೊಂದಿದನು (ಕೀರ್ತನೆ 77:11-
18). ನಿನ್ನ ಹೆಜ್ಜೆಯ ಗುರುತು ಕಾಣಲಿಲ್ಲ' ಎಂದು ಹೇಳಿರುವುದು ದೇವರು
ನಮ್ಮಿಂದ ದೂರವಾಗಿದ್ದಾನೆಂಬ ಭಾವನೆ ಮನುಷ್ಯನಿಗೆ ಬಂದಾಗಲೂ, ಎಂತಹ
ಪರಿಸ್ಥಿತಿಯಲ್ಲಿಯೂ ದೇವರ ಮಾರ್ಗದರ್ಶನ ಇರುತ್ತದೆಂಬ ವಾಸ್ತವಾಂಶವನ್ನು
ಕೀರ್ತನೆಗಾರನು ಮನವರಿಕೆ ಮಾಡಿಕೊಂಡನು. ದೇವರು ಒಂದೇ ಸಮಯದಲ್ಲಿ
ಪ್ರತ್ಯಕ್ಷವಾಗಿಯೂ ಇರುತ್ತಾನೆ ಹಾಗೂ ಮರೆಯಾಗಿಯೂ ಇರುತ್ತಾನೆಂದು ತಿಳಿದ
ಕೀರ್ತನೆಗಾರನು ಕರ್ತನ ನಿಗೂಢವೂ, ಉತ್ಕೃಷ್ಟವಾದ ಮಾರ್ಗಗಳಿಗಾಗಿ ಸ್ತುತಿ
ಸ್ತೋತ್ರ ಅರ್ಪಿಸುತ್ತಾನೆ.

`ಹಿಂದೆ ನಿಮ್ಮ ಜೀವನದಲ್ಲಿ ದೇವರು ಮಾಡಿದ ಅದ್ಭುತ ಕಾರ್ಯಗಳನ್ನು
ನೆನಪಿಸಿಕೊಳ್ಳಿರಿ. ಈ ಸತ್ಯವು ಈಗ ನೀವು ಎಂತದ್ದೇ ಪರಿಸ್ಥಿತಿ ಎದುರಿಸುತ್ತಿರಲಿ,
ದೇವರಲ್ಲಿ ದೃಢನಂಬಿಕೆಡಲು ಹೇಗೆ ಸಹಾಯಕವಾಗಲಿದೆ?`