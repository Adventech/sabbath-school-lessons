---
title:  ಪರದೇಶದಲ್ಲಿ ಯೆಹೋವ ಗೀತೆಗಳನ್ನು ಹಾಡುವುದು
date:   27/01/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಕೀರ್ತನೆ 22:1; 69:1-3;
73:1-20; 77ನೇ ಅಧ್ಯಾಯ; 79:5-13; ಕೀರ್ತನೆ 88:3-12.

> <p>ಸ್ಮರಣವಾಕ್ಯ</p>
> "ನಾವು ಪರದೇಶದಲ್ಲಿ ಯೆಹೋವಗೀತೆಗಳನ್ನು ಹಾಡುವುದು
ಹೇಗೆ?” (ಕೀರ್ತನೆ 137:4).

ಪಾಪ, ಕಷ್ಟಸಂಕಟಗಳು, ಕೆಟ್ಟತನ ಹಾಗೂ ಮರಣ ತುಂಬಿರುವ ಈ
ಅಪರಿಪೂರ್ಣ ಲೋಕದಲ್ಲಿ ಜೀವಿಸುತ್ತಿರುವ ನಮಗೆ ಕೀರ್ತನೆಗಳು ಏನು
ಹೇಳುತ್ತವೆಂದು ತಿಳಿದುಕೊಳ್ಳೋಣ. ಸಾರ್ವಭೌಮನಾದ ಕರ್ತನು ಪರಿಪಾಲಿಸುತ್ತಿರುವ
ಈ ಸೃಷ್ಟಿ ಮತ್ತು ಆತನ ನೀತಿಯುಳ್ಳ ಆಜ್ಞೆಗಳಿಗೆ ಯಾವಾಗಲೂ ಕೆಟ್ಟತನದಿಂದ
ಬೆದರಿಕೆ ಇದೆ. ಲೋಕವು ಪಾಪದಿಂದ ಹೆಜ್ಜೆಹೆಜ್ಜೆಗೆ ಭ್ರಷ್ಟಗೊಂಡಷ್ಟೂ, ಈ ಲೋಕವು
ದೇವಜನರಿಗೆ ಪರದೇಶವಾಗುತ್ತದೆ. ಈ ವಾಸ್ತವಾಂಶವು ಕೀರ್ತನೆಗಾರನಿಗೆ ಒಂದು
ಸಮಸ್ಯೆ ಉಂಟುಮಾಡಿದೆ. ಅದೆನೆಂದರೆ ಈ ಅಪರಿಚಿತ ಲೋಕದಲ್ಲಿ ನಂಬಿಗಸ್ತರಾಗಿ
ಜೀವಿಸುವುದು ಹೇಗೆ?

ನಾವು ಮೊದಲೇ ತಿಳಿದಿರುವಂತೆ ದೇವರು ಪರಮಾಧಿಕಾರವುಳ್ಳವನೂ, ಬಲಿಷ್ಠನೂ
ಮತ್ತು ಆತನ ನ್ಯಾಯತೀರ್ಪು ನೀತಿಯುಳ್ಳವುಗಳೆಂದು ಕೀರ್ತನೆಗಾರರು ತಿಳಿಸುತ್ತಾರೆ.
ದೇವರು ಯುಗಯುಗಾಂತರಗಳವರೆಗೂ ಇರುವಾತನೂ ಮತ್ತು ಆಪತ್ತಿನ ಸಮಯದಲ್ಲಿ
ಸಹಾಯಕನೂ ಹಾಗೂ ಆಶ್ರಯದುರ್ಗವೂ ಆಗಿದ್ದಾನೆಂದು ಅವರಿಗೆ ತಿಳಿದಿತ್ತು.
ಈ ಕಾರಣದಿಂದಲೇ ಇಂತಹ ಪರಮಾಧಿಕಾರವುಳ್ಳ ಸಾರ್ವಭೌಮ ಕರ್ತನ
ಆಳಿಕೆಯಲ್ಲಿಯೂ ಕೆಟ್ಟತನ ಯಾಕೆ ಅಭಿವೃದ್ಧಿ ಹೊಂದುತ್ತಾ ಇದೆಯೆಂದು
ಕೀರ್ತನೆಗಾರರು ಕೆಲವು ವೇಳೆ ಗಲಿಬಿಲಿಗೊಳ್ಳುತ್ತಾರೆ. ದೇವರು
ಮೌನವಾಗಿರುವನೇನೋ ಎಂಬ ಸಂದರ್ಭದಲ್ಲಿ ಕೀರ್ತನೆಗಾರರ ಉತ್ತರವು
ಪ್ರಾರ್ಥನೆಯ ರೂಪದಲ್ಲಿ ಕೀರ್ತನೆಗಳಲ್ಲಿ ವಿರೋಧಾಭಾಸವಾಗಿ ಕಂಡುಬರುತ್ತವೆ.
ಅಂದರೆ ದೇವರ ಪ್ರಸನ್ನತೆ ಇರುವಾಗಲೂ ಹಾಗೂ ಇಲ್ಲವೆಂದು ತಿಳಿದುಕೊಂಡ
ಸಂದರ್ಭದಲ್ಲಿಯೂ ಕೀರ್ತನೆಗಾರರ ಉತ್ತರವು ಅವರ ಗೀತೆಗಳಲ್ಲಿ ಕಂಡುಬರುತ್ತವೆ.