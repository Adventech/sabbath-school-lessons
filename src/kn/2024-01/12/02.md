---
title:  ಮಹಾಪರಿಶುದ್ಧ ಸ್ಥಳದ ಕಡೆಗೆ ಕೈ ಎತ್ತಿರಿ
date:   17/03/2024
---

`ಕೀರ್ತನೆ 134ನೇ ಅಧ್ಯಾಯ ಓದಿರಿ, ಯೆಹೋವನ ಸೇವಕರು ಆತನಿಗೆ ಎಲ್ಲಿ
ಕೊಂಡಾಟ ಸಲ್ಲಿಸುತ್ತಿದ್ದಾರೆ? ಇದರಿಂದಾದ ಫಲಿತಾಂಶವೇನು?`

ಮಹಾಯಾಜಕನಾದ ಆರೋನನು ಇಸ್ರಾಯೇಲ್ಯರನ್ನು ಹೇಗೆ
ಆಶೀರ್ವದಿಸಬೇಕೆಂದು ಅರಣ್ಯಕಾಂಡ 6:24-26ನೇ ವಚನಗಳಲ್ಲಿ ತಿಳಿಸಲಾಗಿದೆ.
ಕೀರ್ತನೆ 134ನೇ ಅಧ್ಯಾಯವು ಈ ಆಶೀರ್ವಾದವನ್ನು ನೆನಪಿಗೆ ತಂದು ದೇವರಿಗೂ
ಮತ್ತು ಇಸ್ರಾಯೇಲ್ಯರಿಗೂ ನಡುವಣ ಸಂಬಂಧವು ಈ ಆಶೀರ್ವಾದಕ್ಕೆ ಕಾರಣವಾಗಿದೆ
ಎಂಬುದನ್ನು ಕೊಂಡಾಡುತ್ತಾರೆ ಮತ್ತು ದೇವರು ಚೀಯೋನಿನಿಂದ ತನ್ನಜನರನ್ನು
ಆಶೀರ್ವದಿಸುತ್ತಾನೆ. ಕರ್ತನಾದ ಯೆಹೋವನು ಭೂಮ್ಯಾಕಾಶಗಳ
ಸೃಷ್ಟಿಕರ್ತನಾಗಿರುವುದರಿಂದ ಈ ಆಶೀರ್ವಾದವು ಜೀವಮಾನದಾದ್ಯಂತ ಇರುತ್ತದೆ.
ಚೀಯೋನ್ ಪರ್ವತವು ದೈವೀಕವಾದ ವಿಶೇಷ ಆಶೀರ್ವಾದ ತರುವಂತ ಸ್ಥಳವಾಗಿದೆ
ಎಂದು ತಿಳಿಸಿರುವುದು, ದೇವರು ತನ್ನ ಜನರೊಂದಿಗೆ ಮಾಡಿಕೊಂಡ ಒಡಂಬಡಿಕೆಯ
ನಿಕಟ ಸಂಬಂಧವನ್ನು ಸೂಚಿಸುತ್ತದೆ. ಈ ಕಾರಣದಿಂದ ಕೃಪೆಯ
ಒಡಂಬಡಿಕೆಯೊಳಗೆ ಇಸ್ರಾಯೇಲ್ಯರು ದೇವರಿಗೆ ಕೊಂಡಾಟ ಸಲ್ಲಿಸುವ ಮತ್ತು
ಆತನಿಂದ ಆಶೀರ್ವಾದ ಹೊಂದಿಕೊಳ್ಳುವ ವಿಶೇಷ ಅವಕಾಶ ಪಡೆದುಕೊಂಡಿದ್ದಾರೆ.

`ಕೀರ್ತನೆ 18:1; 36:1; ಕೀರ್ತನೆ 113:1; 134:1,2 ಹಾಗೂ 135:1,2ನೇ
ವಚನಗಳನ್ನು ಓದಿರಿ, ದೇವಾರಾಧನೆ ಮಾಡುವ ಭಕ್ತರನ್ನು ಇಲ್ಲಿ ಹೇಗೆ ವರ್ಣಿಸಲಾಗಿದೆ?`

ಕೀರ್ತನೆಗಳು ಅನೇಕ ಸಾರಿ ದೇವಾರಾಧನೆ ಮಾಡುವ ಭಕ್ತರನ್ನು ಯೆಹೋವನ
ಸೇವಕರು ಎಂದು ವರ್ಣಿಸಿದೆ "ರಾತ್ರಿಯಲ್ಲಿ ಆತನ ಮಂದಿರದಲ್ಲಿರುವ ಆತನ
ಸೇವಕರೇ" (134:1) ಎಂಬುದು ಹಗಲಿರುಳು ದೇವದರ್ಶನ ಗುಡಾರವನ್ನು ಕಾಯುತ್ತಿದ್ದ
ಲೇವಿಯರನ್ನು (1 ಪೂ.ಕಾ. ವೃತ್ತಾಂತ 9:23-27) ಇಲ್ಲವೆ ಹಗಲಿರುಳು ದೇವರನ್ನು
ಕೊಂಡಾಡುತ್ತಿದ್ದ ಲೇವಿಯರನ್ನು ಕುರಿತದ್ದಾಗಿದೆ (1 ಪೂ.ಕಾ.ವೃತ್ತಾಂತ 9:33).

ಇಸ್ರಾಯೇಲ್ಯರು ದೇವರನ್ನು ಯಾವುದೇ ವಿಧವಾದ ವಿಗ್ರಹದ ರೂಪದಲ್ಲಲ್ಲ,
ಬದಲಾಗಿ ಅದೃಶ್ಯರೂಪನಾದ ಆತನನ್ನು ಆರಾಧಿಸುತ್ತಿದ್ದರು. ಈ ಕಾರಣದಿಂದ
ದೇವದರ್ಶನಗುಡಾರವು ದೇವರ ಮಹಿಮೆಯನ್ನು ಪ್ರತಿಫಲಿಸುತ್ತಾ, ಪಾಪಿಗಳಾದ
ಜನರು ತಮ್ಮ ಪರಿಶುದ್ಧರಾಜನ ಬಳಿಗೆ ಬರಲು ನಿರ್ಭಯವಾದ ವಾತಾವರಣ
ಒದಗಿಸುತ್ತಿತ್ತು. ಸ್ವತಃ ದೇವರೇ ಇದನ್ನು ಸ್ಥಾಪಿಸಿದನು ಹಾಗೂ ಆತನ ವಿಧಿ
ನಿಯಮಗಳು, ಆಜ್ಞೆಗಳಿಂದ ನಿಯಂತ್ರಿಸಲ್ಪಡುತ್ತಿದ್ದವು.

"ನೀವು ಜೀವವುಳ್ಳ ಕಲ್ಲಾಗಿರುವ ಆತನನ್ನು ಸೇರಿಕೊಂಡಿದ್ದೀರಿ. ಆ ಕಲ್ಲನ್ನು
ಮನುಷ್ಯರು ನಿರಾಕರಿಸಿದರೂ, ದೇವರು ಅದನ್ನು ಆಯಲ್ಪಟ್ಟಿದ್ದೂ, ಮಾನ್ಯವಾದದ್ದೂ
ಎಂದು ಎಣಿಸಿದನು. ನೀವು ಸಹ ಜೀವವುಳ್ಳ ಕಲ್ಲುಗಳಾಗಿದ್ದು, ಆತ್ಮಸಂಬಂಧವಾದ
ಮಂದಿರವಾಗಲಿಕ್ಕೆ ಕಟ್ಟಲ್ಪಡುತ್ತಾ ಇದ್ದೀರಿ ಮತ್ತು ಯೇಸುಕ್ರಿಸ್ತನ ಮೂಲಕ ದೇವರಿಗೆ
ಸಮರ್ಪಕವಾದ ಆತ್ಮೀಯ ಯಜ್ಞಗಳನ್ನು ಸಮರ್ಪಿಸುವುದಕ್ಕೆ ಪವಿತ್ರಯಾಜಕ
ವರ್ಗದವರಾಗಿದ್ದೀರಿ” (1 ಪೇತ್ರನು 2:4,5), ದೇವಜನರು ಪರಿಶುದ್ಧಯಾಜಕ
ವರ್ಗಕ್ಕೆ ಸೇರಿದವರಾಗಿದ್ದು ಕರ್ತನಾದ ಯೇಸುಕ್ರಿಸ್ತನಿಗೆ ಸ್ತುತಿಕೊಂಡಾಟ ಹಾಗೂ
ಕೃತಜ್ಞತೆಗಳನ್ನು ಸಲ್ಲಿಸುತ್ತಿದ್ದಾರೆ. ಕೀರ್ತನೆಗಳಲ್ಲಿ ಹೇಳಿದ್ದ ಅದೇ ಅಂಶಗಳನ್ನು
ಹೊಸ ಒಡಂಬಡಿಕೆಯಲ್ಲಿ ಪೇತ್ರನು ಬೇರೆ ರೀತಿಯಲ್ಲಿ ವ್ಯಕ್ತಪಡಿಸುತ್ತಿದ್ದಾನೆ.
ದೇವಜನರಾದ ನಾವು ನಮ್ಮ ಸೃಷ್ಟಿಕರ್ತನೂ, ವಿಮೋಚಕನೂ ಆದಕ್ರಿಸ್ತನು ಮಾಡಿದ
ಎಲ್ಲಾ ಒಳ್ಳೆಯ ಕಾರ್ಯಗಳಿಗಾಗಿ ಆತನಿಗೆ ಉಪಕಾರ ಸ್ತುತಿಸಲ್ಲಿಸುವುದು
ಯುಕ್ತವಾಗಿದೆ.

`ಹೊಸ ಒಡಂಬಡಿಕೆಯ ಕಾಲದಲ್ಲಿ ಜೀವಿಸುತ್ತಿರುವ ವಿಶ್ವಾಸಿಗಳಾದ ನಾವು
ಯಾಜಕರಾಗಿದ್ದು, ಜಗತ್ತಿಗೆ ಶುಭವಾರ್ತೆಯನ್ನು ಸಾರುವುದಕ್ಕಾಗಿ ಕರೆಯಲ್ಪಟ್ಟಿದ್ದೇವೆ.
ಈ ಶುಭವಾರ್ತೆಯನ್ನು ನಾವು ಹೇಗೆ ಹೆಚ್ಚು ಪರಿಣಾಮಕಾರಿಯಾಗಿ ಸಾರಬಹುದು?`