---
title:  ಯುಗಯುಗಾಂತರಗಳವರೆಗೂ ಕೊನೆಗೊಳ್ಳದ ಆರಾಧನೆ
date:   16/03/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಕೀರ್ತನೆ 101:1-3; 15,96
ಹಾಗೂ 134ನೇ ಅಧ್ಯಾಯಗಳು, ಯೆಶಾಯ 42:10-12; ಪ್ರಕಟನೆ 14:3; 14:6-
12 ಹಾಗೂ ಯೋಹಾನ 4:23,24ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನಾನು ಬದುಕಿರುವವರೆಗೂ ಯೆಹೋವನನ್ನು ಕೀರ್ತಿಸುತ್ತಿರುವೆನು;
ಜೀವಮಾನವೆಲ್ಲಾ ನನ್ನ ದೇವರನ್ನು ಭಜಿಸುತ್ತಿರುವೆನು” (ಕೀರ್ತನೆ 104:33).

ದೇವರ ಸಾಮರ್ಥ್ಯ ಹಾಗೂ ಕೃಪೆಯ ಅನುಭವ ಹೆಚ್ಚಾದಂತೆ, ನಾವೂ ಸಹ
ಕೀರ್ತನೆಗಾರನಂತೆ "ಯೆಹೋವನ ಮಹೋಪಕಾರಗಳಿಗೆ ಬದಲೇನು ಮಾಡಲಿ?"
ಎಂದು ಕೇಳಲು ನಮಗೂ ಉತ್ತೇಜನ ದೊರೆಯುತ್ತದೆ (ಕೀರ್ತನೆ 116;12).
ದೇವರಿಗೆ ನಮ್ಮ ಜೀವನವನ್ನು ಸಂಪೂರ್ಣವಾಗಿ ಸಮರ್ಪಿಸಿ ಆತನಿಗೆ ಸದಾಕಾಲಕ್ಕೂ
ವಿಧೇಯರೂ ನಂಬಿಗಸ್ತರೂ ಆಗಿರುವುದೇ ಕೀರ್ತನೆಗಾರನ ಪ್ರಶ್ನೆಗೆ ನಾವು
ಕೊಡಬೇಕಾದ ಏಕೈಕ ಉತ್ತರವಾಗಿದೆ.

ಕೀರ್ತನೆಗಳಲ್ಲಿ, ಇಸ್ರಾಯೇಲ್ಯ ಕೇವಲ ಒಂದು ದೇಶವಲ್ಲ, ಬದಲಾಗಿ ಅದೊಂದು
ಮಹಾಸಭೆಯೂ, ಮಹಾಜನಸಮೂಹವೂ ಆಗಿದೆ (ಕೀರ್ತನೆ 22:22, 25;
35:18), ಇಸ್ರಾಯೇಲ್ಯರು ಪ್ರಮುಖವಾಗಿ ದೇವರನ್ನೂ ಸ್ತುತಿಸಿಕೊಂಡಾಡುವುದಕ್ಕೂ
ಹಾಗೂ ಇತರ ಜನಾಂಗಗಳಿಗೂ ಆತನಿಗಾಗಿ ಸಾಕ್ಷಿಗಳಾಗಿರಬೇಕೆಂಬ ಪ್ರಮುಖ
ಉದ್ದೇಶದಿಂದ ದೇವರು ಅವರನ್ನು ಆರಿಸಿಕೊಂಡಿದ್ದಾನೆಂದು ಇದರಿಂದ ತಿಳಿದು
ಬರುತ್ತದೆ. ಸಮಸ್ತ ಜಗತ್ತೇ ತನ್ನ ಸ್ವಕೀಯ ಜನರಾದ ಇಸ್ರಾಯೇಲ್ಯರೊಂದಿಗೆ
ಸೇರಿ ತನ್ನನ್ನು ಆರಾಧಿಸಬೇಕೆಂದು ದೇವರು ಬಯಸುತ್ತಾನೆ. ಕರ್ತನ ಜನರು
ನೀತಿವಂತರೊಂದಿಗೆ ಗುರುತಿಸಲ್ಪಟ್ಟಿದ್ದಾರೆ. ಅವರು ಕರ್ತನನ್ನು ಆರಾಧಿಸುತ್ತಾರೆ
ಹಾಗೂ ಆತನಲ್ಲಿಯೂ ಮತ್ತು ಆತನ ಪ್ರೀತಿಯಲ್ಲಿಯೂ ಅವರು ನಿರೀಕ್ಷೆ ಇಟ್ಟಿದ್ದಾರೆ.

ಜನಸಮೂಹ ಅಥವಾ ಮಹಾಸಭೆಯಲ್ಲಿ ದೇವರನ್ನು ಸ್ತುತಿಸುವುದು
ಮಾದರಿಯಾದ ಆರಾಧನೆಯಾಗಿದೆ. ಆದರೆ ಇಸ್ರಾಯೇಲ್ಯರು ವೈಯಕ್ತಿಕವಾಗಿ
ಮಾಡುವ ಪ್ರಾರ್ಥನೆ ಮತ್ತು ಸ್ತುತಿಸ್ತೋತ್ರ, ಕೊಂಡಾಟವು ಅಷ್ಟೊಂದು
ಪ್ರಾಮುಖ್ಯವಲ್ಲವೆಂದು ಇದರ ಅರ್ಥವಲ್ಲ. ಬದಲಾಗಿ ದೇವರನ್ನು ವೈಯಕ್ತಿಕವಾಗಿ
ಆರಾಧಿಸುವುದು, ಸಾಮೂಹಿಕವಾಗಿ ಇನ್ನೂ ಹೆಚ್ಚಿನ ಉತ್ಸಾಹದಿಂದ ದೇವರನ್ನು
ಕೊಂಡಾಡಲು ಉತ್ತೇಜಿಸುತ್ತದೆ (ಕೀರ್ತನೆ 22:22,25) ಹಾಗೂ ಸಮುದಾಯದಲ್ಲಿ,
ಸಮಾಜದಲ್ಲಿ ನಿಕಟವಾದ ಅನ್ನೋನ್ಯತೆ ಎಲ್ಲರಲ್ಲಿಯೂ ಕಂಡುಬರುವುದು "ನೆರೆದ
ಸಭೆಯಲ್ಲಿ ಯೆಹೋವನು ಮನಃಪೂರ್ವಕವಾಗಿ ಕೊಂಡಾಡುವವರು ಯಥಾರ್ಥರು'
ಎಂದು ಕೀರ್ತನೆಗಾರನು ತಿಳಿಸುತ್ತಾನೆ (115:1) ಯಥಾರ್ಥಚಿತ್ತರು ದೇವರನ್ನು
ಅರಿತವರಾಗಿದ್ದಾರೆ (ಕೀರ್ತನೆ 36:10) ಹಾಗೂ ಆತನು ಅವರನ್ನು ತಿಳಿದು
ಅವರ ಜೀವಮಾನವನ್ನು ಲಕ್ಷಿಸುತ್ತಾನೆ (37:18). ಇಂತ ಅನುಭವವು ನಮ್ಮ
ಅಸ್ತಿತ್ವದ ಎಲ್ಲಾ ಅಂಶಗಳಲ್ಲಿಯೂ ವ್ಯಾಪಿಸಿಕೊಳ್ಳುತ್ತದೆ.