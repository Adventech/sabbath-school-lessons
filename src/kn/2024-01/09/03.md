---
title:  ಶ್ರಮೆ, ಸಂಕಟ ಅನುಭವಿಸಿದ ಮೆಸ್ತೀಯನು
date:   26/02/2024
---

`ಕೀರ್ತನೆ 22ನೇ ಅಧ್ಯಾಯ ಮತ್ತು 118:22ನೇ ವಚನ ಓದಿರಿ. ತಮ್ಮನ್ನು
ರಕ್ಷಿಸಲು ಬಂದ ಮೆಸ್ಸಿಯನೊಂದಿಗೆ ಜನರು ಹೇಗೆ ವರ್ತಿಸಿದರು?`

ಅನೇಕ ಕೀರ್ತನೆಗಳಲ್ಲಿ ಶ್ರಮಸಂಕಟ ಅನುಭವಿಸಿದ ಮೆಸ್ಸಿಯನಲ್ಲಿ ತಾನು
ಎಲ್ಲರಿಂದಲೂ ಧಿಕ್ಕರಿಸಲ್ಪಟ್ಟವನೂ ಹಾಗೂ ತಿರಸ್ಕರಿಸಲ್ಪಟ್ಟವನೂ ಎಂಬ ಅಪಾರ
ವೇದನೆಯ ಭಾವನೆ ಉಂಟಾಯಿತೆಂದು ತಿಳಿಸಲಾಗಿದೆ (ಕೀರ್ತನೆ 42, 88
ಹಾಗೂ 102ನೇ ಅಧ್ಯಾಯಗಳನ್ನು ಓದಿರಿ. ಕೀರ್ತನೆ 22ನೇ ಅಧ್ಯಾಯದಲ್ಲಿ
ತಿಳಿಸಲಾಗಿರುವ ಅನೇಕ ವಿವರಣೆಗಳು ಅರಸನಾದ ದಾವಿದನಿಗೆ ಸಂಬಂಧಪಟ್ಟಿಲ್ಲ.
ಆದರೆ ಅವು ಕ್ರಿಸ್ತನ ಮರಣಕ್ಕೆ ಸಂಬಂಧಪಟ್ಟಿರುವುದರಿಂದ ನೇರವಾಗಿ ಮೆಸ್ಸಿಯನ
ಬಗ್ಗೆ ತಿಳಿಸಿರುವ ಪ್ರವಾದನೆಗಳಾಗಿವೆ. ನನ್ನ ದೇವರೇ, ನನ್ನ ದೇವರೇ, ಯಾಕೆ
ನನ್ನನ್ನು ಕೈ ಬಿಟ್ಟಿದ್ದೀ? ಎಂಬ ಮಾತುಗಳನ್ನು (ಕೀರ್ತನೆ 22:11) ಕ್ರಿಸ್ತನು
ಶಿಲುಬೆಯಲ್ಲಿರುವಾಗ ಪ್ರಾರ್ಥಿಸಿದನು (ಮತ್ತಾಯ 27:46).

ಕ್ರಿಸ್ತನು ಸಮಸ್ತ ಲೋಕದ ಪಾಪದ ಭಾರವನ್ನು ಹೊತ್ತುಕೊಂಡಿರುವಾಗ,
ತಾನು ತಂದೆಯಿಂದ ಎಂದೆಂದಿಗೂ ಬೇರ್ಪಡಿಸಲ್ಪಡುತ್ತೇನೆಂಬ ವೇದನೆ
ಆತನಲ್ಲುಂಟಾಯಿತು. ಇದು ತಂದೆ ಮತ್ತು ಮಗನ ನಡುವಣ ಎಣೆಯಿಲ್ಲದ
ಏಕತ್ವವನ್ನು ಅಂದರೆ ಅವರ ನಡುವಣ ನಿಕಟ ಸಂಬಂಧವನ್ನು ಸೂಚಿಸುತ್ತದೆ
(ಯೋಹಾನ 1:1,2; 10:30), ಸಹಿಸಲಾರದಂತ ವೇದನೆ ಶ್ರಮ ಸಂಕಟಗಳೂ
ಸಹ ತಂದೆಯಾದ ದೇವರು ಹಾಗೂ ಮಗನಾದ ಕ್ರಿಸ್ತನ ನಡುವಣ ಸಂಬಂಧವನ್ನು
ಮುರಿಯಲಾಗಲಿಲ್ಲ. ತಂದೆ ತನ್ನನ್ನು ಕೈಬಿಟ್ಟಿದ್ದಾನೆಂಬ ಹತಾಶೆ ಭಾವನೆ ಆತನಲ್ಲಿ
ಬಂದರೂ, ತನ್ನ ತಂದೆಯಲ್ಲಿ ಆತನು ಸಂಪೂರ್ಣ ಭರವಸೆಯಿಟ್ಟಿದ್ದನು.

ಈ ವಿಷಯವಾಗಿ ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್
ಪುಸ್ತಕದ 753ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ನಮ್ಮೆಲ್ಲರ ದೋಷಫಲವು ಕ್ರಿಸ್ತನ ಮೇಲೆ ಹಾಕಲ್ಪಟ್ಟಿತು. ನಮಗೆ ಬದಲಾಗಿ
ಆತನು ತನ್ನ ಪ್ರಾಣ ಅರ್ಪಿಸಿದನು. ಧರ್ಮಶಾಸ್ತ್ರದ ಖಂಡನೆಯಿಂದ ನಮ್ಮನ್ನು
ಬಿಡುಗಡೆಗೊಳಿಸುವ ಸಲುವಾಗಿ ಕ್ರಿಸ್ತನು ದ್ರೋಹಿಯೆಂದು ಎಣಿಸಲ್ಪಟ್ಟನು. ಆದಾಮನ
ಸಂತತಿಯಲ್ಲಿ ಬಂದ ಪ್ರತಿಯೊಬ್ಬರ ಅಪರಾಧವು ಆತನ ಮೇಲೆ ಬಿದ್ದಿತ್ತು. ಪಾಪಕ್ಕೆ
ವಿರುದ್ಧವಾಗಿ ದೇವರ ರೋಷ, ಅಪರಾಧಪಾಪಗಳಿಗೆ ಆತನ ಅಸಂತೋಷವು
ಭಯಾನಕವಾಗಿ ತೋರಿಸಲ್ಪಟ್ಟಿತು. ಇದು ದೇವಕುಮಾರನ ಹೃದಯವನ್ನು
ತಲ್ಲಣಗೊಳಿಸಿತು".

ನಾಯಿಗಳು ನನ್ನನ್ನು ಸುತ್ತಿಕೊಂಡಿವೆ, ಗರ್ಜಿಸುವ ಸಿಂಹಗಳ ಬಾಯಿಂದಲೂ
ಕಾಡುಕೋಣಗಳ ಕೊಂಬುಗಳಿಂದಲೂ, ನನ್ನನ್ನು ತಪ್ಪಿಸು (ಕೀರ್ತನೆ 22:16,21)
ಎಂಬ ಪ್ರಾಣಿಗಳ ಅಲಂಕಾರಿಕ ಚಿತ್ರಣವು (Imagery) ಜನರು ಕ್ರಿಸ್ತನಿಗೆ ತೋರಿಸಿದ
ಕ್ರೂರತೆ ಹಾಗೂ ದ್ವೇಷವನ್ನು ಸೂಚಿಸುತ್ತವೆ (ಕೀರ್ತನೆ 22:12, 13). ಕ್ರಿಸ್ತನು
ಶಿಲುಬೆಯಲ್ಲಿ ಅಪಾರವೇದನೆ ಅನುಭವಿಸುತ್ತಿರುವಾಗ ಜನರು ತಾನು ದೇವರ
ಮಗನಾಗಿದ್ದೇನೆಂದು ಹೇಳಿದನಲ್ಲಾ, ದೇವರು ಅವನಲ್ಲಿ ಇಷ್ಟಪಟ್ಟರೆ ಅವನನ್ನು
ಬಿಡಿಸಲಿ (ಮತ್ತಾಯ 27:43) ಎಂದು ಜನರು ಕ್ರಿಸ್ತನು ತನ್ನ ತಂದೆಗೆ ಉಪಯೋಗಿಸಿದ
ಮಾತುಗಳನ್ನೇ ಉಪಯೋಗಿಸಿ (ಕೀರ್ತನೆ 22:1,8) ಅತ್ಯಂತ ಕ್ರೂರವಾಗಿ ಅಪಹಾಸ್ಯ
ಮಾಡಿದರು ಮತ್ತು ಸಿಪಾಯಿಗಳು ಆತನ ಬಟ್ಟೆಗಳನ್ನು ಚೀಟುಹಾಕಿ ಪಾಲು
ಮಾಡಿಕೊಂಡರು (ಕೀರ್ತನೆ 22:18; ಮತ್ತಾಯ 27:35) ತಾವು ಶಿಲುಬೆಗೆ
ಹಾಕಿಸಿದ ಇದೇ ಕ್ರಿಸ್ತನು ದೇವಾಲಯದ ಮುಖ್ಯವಾದ ಮೂಲೆಗಲ್ಲಾಗುತ್ತಾನೆಂದು
ಜನರು ಕನಸು ಮನಸ್ಸಿನಲ್ಲಿಯೂ ಎಣಿಸಿರಲಿಲ್ಲ (ಕೀರ್ತನೆ 118:22).

ಆದರೆ ಯೆಹೂದ್ಯರು ತಿರಸ್ಕರಿಸಿದ ಮೆಯನಾದ ಕ್ರಿಸ್ತನು, ಪುನರುತ್ಥಾನ
ಹೊಂದಿದ ನಂತರ ದೇವಜನರಿಗೆ ರಕ್ಷಣೆ ನೀಡುವ ರಕ್ಷಕನಾದನು (ಮತ್ತಾಯ
21:42; ಅ.ಕೃತ್ಯಗಳು 4:10-12). ಮಾನವರು ತನ್ನನ್ನು ತಿರಸ್ಕರಿಸಿದ ವೇದನೆಯನ್ನು
ಕ್ರಿಸ್ತನು ಅನುಭವಿಸಿದನು. ಆದರೆ ದೇವರು ತನ್ನ ಮಗನನ್ನು ತನ್ನ ಆತ್ಮೀಕ
ದೇವಾಲಯದ ಸಜೀವವಾದ ಮುಖ್ಯಮೂಲೆಗಲ್ಲನ್ನಾಗಿ ಮಾಡಿ (ಎಫೆಸ 2:20-
22; 1 ಪೇತ್ರನು 2:4-8) ಆತನನ್ನು ಮಹಿಮೆಪಡಿಸಿದನು. ದೇವರ ರಕ್ಷಣೆ
ಮಾರ್ಗವೆಂಬ ಈ ಮೂಲೆಗಲ್ಲನ್ನು ತಿರಸ್ಕರಿಸಿದವರಿಗೆ, ಅದು ನ್ಯಾಯತೀರ್ಪಿನ
ದಿನದಲ್ಲಿ ಎಡವುವ ಕಲ್ಲೂ, ಮುಗ್ಗರಿಸುವ ಬಂಡೆಯೂ ಆಗುವುದು (ಯೆಶಾಯ
8:14; ಮತ್ತಾಯ 21:44).

`ನಾವು ಮಾಡಿದ ಎಲ್ಲಾ ಪಾಪಗಳಿಗೆ ಕ್ರಿಸ್ತನು ಶಿಲುಬೆಯ ಮೇಲೆ ದಂಡನೆ
ಅನುಭವಿಸಿದನು. ನಮ್ಮ ಪರವಾಗಿ ಆತನು ಶ್ರಮೆ, ಸಂಕಟ ಅನುಭವಿಸಿದ್ದು, ಇಂದು
ನೀವು ಹೇಗೆ ಜೀವಿಸುತ್ತಿರುವಿರಿ ಎಂಬುದರ ಮೇಲೆ ಪರಿಣಾಮ ಬೀರಲಿದೆ? ಅಂದರೆ
ಪಾಪವು ಯಾಕೆ ನಿಮಗೆ ಅಷ್ಟೊಂದು ಅಸಹ್ಯಕರವಾಗಿರಬೇಕು?`