---
title:  ಕರ್ತನ ಹೆಸರಿನಲ್ಲಿ ಬರುವವರಿಗೆ ಆಶೀರ್ವಾದ
date:   24/02/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಕೀರ್ತನೆ 2, 22 ಹಾಗೂ
23ನೇ ಅಧ್ಯಾಯಗಳು, ಯೋಹಾನ 10:11-15; ಕೊಲೊಸ್ಸೆ 1:16; ಇಬ್ರಿಯ
7:20-28 ಹಾಗೂ ಕೀರ್ತನೆ 89:27-32ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಮನೆಕಟ್ಟುವವರು ಬೇಡವೆಂದು ಬಿಟ್ಟಿರಲ್ಲೇ ಮುಖ್ಯವಾದ
ಮೂಲೆಗಲ್ಲಾಯಿತು; ಇದು ಯೆಹೋವನಿಂದಲೇ ಆಯಿತು. ನಮಗೆ ಆಶ್ಚರ್ಯವಾಗಿ
ತೋರುತ್ತದೆ” (ಕೀರ್ತನೆ 118:22,23).

ಕೀರ್ತನೆಗಳು ಯೇಸುಕ್ರಿಸ್ತನ ವ್ಯಕ್ತಿತ್ವ ಹಾಗೂ ಆತನ ಸೇವೆಯನ್ನು
ಸಾಕ್ಷ್ಯಾಧಾರವಾಗಿ ತಿಳಿಸುತ್ತವೆ. ರಕ್ಷಣಾ ಯೋಜನೆಯಲ್ಲಿ ಆತನ ಕಾರ್ಯದ
ಹೆಚ್ಚುಕಡಿಮೆ ಎಲ್ಲಾ ಅಂಶಗಳು ಇತರರಲ್ಲಿ ಕಂಡುಬರುತ್ತವೆ. ಕ್ರಿಸ್ತನ ಜೀವನ
ಹಾಗೂ ಕಾರ್ಯಗಳು ಅನೇಕ ವಿಧವಾಗಿ ಅತ್ಯಂತ ಖಚಿತವಾದ ರೀತಿಯಲ್ಲಿ
ಗಮನಾರ್ಹವಾಗಿ ಮುಂದಾಗಿ ತಿಳಿಸಲ್ಪಟ್ಟಿವೆ.

ಕೀರ್ತನೆಗಳಲ್ಲಿ ಕ್ರಿಸ್ತನ ದೈವೀಕತ್ವ, ಆತನು ದೇವರ ಮಗನು, ಆತನ ವಿಧೇಯತೆ,
ದೇವಾಲಯದ ಬಗ್ಗೆ ಆತನಿಗಿರುವ ಅಭಿಮಾನ, ಒಳ್ಳೇ ಕುರುಬನು, ಯೂದನು
ಮಾಡುವ ದ್ರೋಹ, ಆತನ ಶ್ರಮಸಂಕಟಗಳು- ಇವೆಲ್ಲವೂ ಪ್ರಕಟಗೊಂಡಿವೆ.
ಅಲ್ಲದೆ ಕ್ರಿಸ್ತನ ಎಲುಬು ಮುರಿಯಬಾರದು, ಆತನ ಮರಣ, ಪುನರುತ್ಥಾನ
ಪರಲೋಕಕ್ಕೆ ಏರಿಹೋದದ್ದು, ಪರಲೋಕದ ದೇವದರ್ಶನ ಗುಡಾರದಲ್ಲಿ ಆತನ
ಮಹಾಯಾಜಕ ಸೇವೆ ಹಾಗೂ ಆತನು ರಾಜಾಧಿರಾಜನೆಂಬ ಎಲ್ಲಾ ಸಂಗತಿಗಳು
ನೂರಾರು ವರ್ಷಗಳ ಮೊದಲೇ ತಿಳಿಸಲ್ಪಟ್ಟಿವೆ.

ಎಮ್ಮಾಹು ಎಂಬ ಹಳ್ಳಿಗೆ ಹೋಗುತ್ತಿದ್ದ ಶಿಷ್ಯರಿಗೆ ಯೇಸುಸ್ವಾಮಿಯು ತನ್ನ
ಸೇವೆಯ ಬಗ್ಗೆ ತಿಳಿಸುವಾಗ ಕೀರ್ತನೆ ಪುಸ್ತಕದಿಂದ ಉದಾಹರಿಸಿದ್ದು ಆಶ್ಚರ್ಯ
ತರುವುದಿಲ್ಲ (ಲೂಕ 24:44), ಕೀರ್ತನೆಗಳ ಪುಸ್ತಕದಲ್ಲಿ ತಾನು ಯಾರೆಂಬುದನ್ನು
ತಿಳಿದುಕೊಳ್ಳುವಂತ ಸಾಕ್ಷಾಧಾರವನ್ನು ಶಿಷ್ಯರು ತಿಳಿದುಕೊಳ್ಳಬೇಕೆಂದು ಆತನು
ಬಯಸಿದ್ದನು.

ಕೆಲವು ಕೀರ್ತನೆಗಳು ಕ್ರಿಸ್ತನಲ್ಲಿ ಸಾಂಕೇತಿಕವಾಗಿ (Typological)
ನಿರೂಪಣೆಗೊಂಡು ನೆರವೇರಿವೆ. ಅವುಗಳಲ್ಲಿ ಕೀರ್ತನೆಗಳು 24, 45, 72ನೇ
ಅಧ್ಯಾಯಗಳು ಮುಖ್ಯವಾದವು. 101ನೇ ಕೀರ್ತನೆಯು ಕ್ರಿಸ್ತನು ಮಾದರಿಯಾದ
ಅರಸನೂ ಹಾಗೂ ನ್ಯಾಯಾಧಿಪತಿಯೂ ಆಗಿದ್ದಾನೆಂದು ಮತ್ತು 88 ಹಾಗೂ
102ನೇ ಕೀರ್ತನೆಗಳು ಶ್ರಮಸಂಕಟ ಅನುಭವಿಸುತ್ತಿರುವ ದೇವರ ಸೇವಕನ
ಪ್ರಾರ್ಥನೆಗಳಾಗಿವೆ.

ಕೀರ್ತನೆಗಾರನ ಪ್ರಲಾಪ, ಕೃತಜ್ಞತಾ ಸ್ತುತಿ, ಸ್ತೋತ್ರ ಅರ್ಪಣೆ, ನ್ಯಾಯಕ್ಕಾಗಿಯೂ
ಹಾಗೂ ಬಿಡುಗಡೆಗಾಗಿಯೂ ಮಾಡುವ ಮೊರೆ- ಇವುಗಳಲ್ಲಿ ಜಗತ್ತಿನ ರಕ್ಷಣೆಗಾಗಿ
ಕ್ರಿಸ್ತನು ಈ ಲೋಕದಲ್ಲಿದ್ದಾಗ ಮಾಡಿದ ಪ್ರಾರ್ಥನೆಯನ್ನು ಪ್ರತಿಧ್ವನಿಸುತ್ತವೆ.