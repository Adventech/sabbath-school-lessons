---
title:  ಸದಾಕಾಲವೂ ಮೆಜೆದೇಕನ ತರಹದ ಯಾಜಕನು
date:   29/02/2024
---

`ಕೀರ್ತನೆ 110:4-7ನೇ ವಚನಗಳನ್ನು ಓದಿರಿ. ಕ್ರಿಸ್ತನ ಯಾಜಕತ್ವವು ಹೇಗೆ
ವಿಶಿಷ್ಟವಾಗಿದೆ? ಆತನ ಪರಲೋಕದ ಯಾಜಕತ್ವವು ನಮಗೆ ಹೇಗೆ ಮಹಾನಿರೀಕ್ಷೆ
ಕೊಡುತ್ತದೆ?`

ದೇವರು ಮೆಸ್ಸಿಯನಿಗೆ ಶಾಶ್ವತವಾದ ರಾಜತ್ವ ಹಾಗೂ ಅತ್ಯುನ್ನತವಾದ
ಯಾಜಕತ್ವವನ್ನು ಕೊಟ್ಟಿದ್ದಾನೆ (ಕೀರ್ತನೆ 110:1-3; 4-7), ದೇವರು ಗಂಭೀರವಾದ
ವಾಗ್ದಾನದ ಮೂಲಕ ತನ್ನ ಮಾತನ್ನು ದೃಢಪಡಿಸಿದ್ದಾನೆ (ಇಬ್ರಿಯ 6:17; 18).
ವಾಗ್ದಾನವು ಆತನ ಕೃಪೆಯ ಸೂಚನೆಯಾಗಿದೆ. ಜನರ ಪಾಪಗಳು ಹಾಗೂ
ಅವರು ದೇವರ ವಿರುದ್ಧವಾಗಿ ಯಾವಾಗಲೂ ಅವಿಧೇಯರಾಗಿ ದಂಗೆ ಏಳುವುದು,
ಆತನು ತನ್ನ ಜನರನ್ನು ತ್ಯಜಿಸುವುದಕ್ಕೆ ಪ್ರೇರಿಸುತ್ತವೆ. ಆದರೆ ದೇವರು ಮಾಡಿದ
ಆಣೆಯು ಸದಾಕಾಲಕ್ಕೂ ನಿಲ್ಲುವಂತದ್ದಾಗಿದ್ದು, ಪಶ್ಚಾತ್ತಾಪಪಟ್ಟು ತನ್ನ ಬಳಿಗೆ
ಹಿಂದಿರುಗುವವರಿಗೆ ತಾನು ಮಾಡಿದ ನ್ಯಾಯತೀರ್ಪನ್ನು ರದ್ದುಮಾಡಿ ಆತನ
ಕೃಪೆಯನ್ನು ತಿರುಗಿ ಖಚಿತಪಡಿಸುತ್ತದೆ (ವಿಮೋಚನಕಾಂಡ 32:14; ಕೀರ್ತನೆ
106:45), ಮೆಸ್ಪೀಯನಾದ ಕ್ರಿಸ್ತನು ರಾಜನು ಮಾತ್ರವಲ್ಲ, ಯಾಜಕನೂ ಸಹ
ಆಗಿದ್ದಾನೆಂದು ದೇವರು ಮಾಡಿದ ಆಣೆಯು ದಾವೀದನೊಂದಿಗೆ ಮಾಡಿಕೊಂಡ
ಒಡಂಬಡಿಕೆಗೆ ಹೊಸದಾದ ಅಂಶವನ್ನು ಪರಿಚಯಿಸುತ್ತದೆ (ಕೀರ್ತನೆ 110:4).
ಇಸ್ರಾಯೇಲ್ ರಾಜರು ಎಂದೂ ಸಹ ಲೇವಿಯ ಕುಲದ ಯಾಜಕರಾಗಿ ಸೇವೆ
ಮಾಡಲು ಸಾಧ್ಯವಿಲ್ಲ (ಅರಣ್ಯಕಾಂಡ 8:19; 2 ಪೂ.ಕಾ. ವೃತ್ತಾಂತ 26:16-
21). ರಾಜರು ಅಥವಾ ಜನರು ಯಜ್ಞವನ್ನು ಅರ್ಪಿಸುತ್ತಾರೆಂದು ಸತ್ಯವೇದದಲ್ಲಿ
ತಿಳಿಸುವ ಸಂದರ್ಭದಲ್ಲಿ ಅವರು ತಮ್ಮ ಕಾಣಿಕೆಗಳನ್ನು ಯಾಜಕರ ಬಳಿಗೆ ತರುತ್ತಿದ್ದರು
ಹಾಗೂ ಯಾಜಕರು ಅವುಗಳನ್ನು ಅರ್ಪಿಸುತ್ತಿದ್ದರೆಂದು ಪರೋಕ್ಷವಾಗಿ ಸೂಚಿಸುತ್ತದೆ.
ಕೀರ್ತನೆ 110ನೇ ಅಧ್ಯಾಯವು ಮೆಸ್ತೀಯನಾದ ರಾಜನನ್ನು ಇಸ್ರಾಯೇಲ್ಯರ
ರಾಜರುಗಳು ಮತ್ತು ಯಾಜಕರಿಗಿಂತ ಪ್ರತ್ಯೇಕವಾಗಿ ಎಣಿಸಲಾಗಿದೆ. ಕ್ರಿಸ್ತನ ಶಾಶ್ವತ
ಯಾಜಕತ್ವವು ಸಾಲೇಮ್ ಅಂದರೆ ಯೆರೂಸಲೇಮಿನ ಅರಸನೂ ಹಾಗೂ
ಪರಾತ್ಪರನಾದ ದೇವರ ಯಾಜಕನೂ ಆಗಿದ್ದ ಮೆಜೆದೇಕನಿಂದ ಬಂದಿರುತ್ತದೆ
(ಆದಿಕಾಂಡ 14:18-20), ಕೀರ್ತನೆ 110ನೇ ಅಧ್ಯಾಯವನ್ನು ಹೊರತುಪಡಿಸಿ,
ಹಳೆಯ ಒಡಂಬಡಿಕೆಯ ಯಾವ ಪುಸ್ತಕದಲ್ಲಿಯೂ ದಾವೀದನಾಗಲಿ ಅಥವಾ
ಇತರ ಇಸ್ರಾಯೇಲ್ ಅರಸರಾಗಲಿ ಮೆಜೆದೇಕನ ತರಹದ ಯಾಜಕತ್ವ
ಹೊಂದಿದ್ದರೆಂದು ತಿಳಿಸುವುದಿಲ್ಲ. ಇಸ್ರಾಯೇಲಿನ ಇತಿಹಾಸದಲ್ಲಿ ವಿಶಿಷ್ಟವಾದ
ಒಬ್ಬ ಅರಸನು ಹಾಗೂ ಯಾಜಕನೂ ಅದವನ ಬಗ್ಗೆ ಕೀರ್ತನೆಯಲ್ಲಿ ಸ್ಪಷ್ಟವಾಗಿ
ತಿಳಿಸುತ್ತದೆ.

`ಇಬ್ರಿಯ 7:20-28ನೇ ವಚನಗಳನ್ನು ಓದಿರಿ, ಕ್ರಿಸ್ತನ ಉನ್ನತವಾದ ಯಾಜಕತ್ವದ
ಕೆಲವು ಪರಿಣಾಮಗಳೇನು?`

ದೈವೀಕ ರಾಜನೂ ಹಾಗೂ ಶಾಶ್ವತವಾದ ಯಾಜಕನೂ ಆಗಿರುವ ಕ್ರಿಸ್ತನು
ಮಾನವರಾದ ಲೇವಿಕುಲದ ಯಾಜಕರು ಮತ್ತು ರಾಜರ ಮೇಲೆ ಅಭೂತ
ಪೂರ್ವವಾದ ಶ್ರೇಷ್ಠತೆ ಹೊಂದಿದ್ದಾನೆ. ಈ ಕಾರಣದಿಂದ ನಾವು
ನಿರೀಕ್ಷೆಯಿಂದಿರಬಹುದು. ಯೇಸುಸ್ವಾಮಿಯು ದೇವರ ಆಣೆಯೊಡನೆ
ಯಾಜಕನಾದದರಿಂದ ಎಷ್ಟೋ ಶ್ರೇಷ್ಠವಾದ ಒಡಂಬಡಿಕೆಗೆ ಹೊಣೆಗಾರನಾಗಿದ್ದಾನೆ
(ಇಬ್ರಿಯ 7:22). ಆತನು ಪರಲೋಕದ ದೇವದರ್ಶನ ಗುಡಾರದಲ್ಲಿ ಯಾಜಕಸೇವೆ
ಮಾಡುತ್ತಾನೆ. ಲೇವಿಯರು ಶಾಶ್ವತವಾಗಿ ಉದ್ಯೋಗ ನಡೆಸುವುದಕ್ಕೆ ಮರಣವು
ಅಡ್ಡಿಯಾಯಿತು. ಆತನಾದರೋ ಸದಾಕಾಲವೂ ಇರುವುದರಿಂದ ತನ್ನ ಮೂಲಕ
ದೇವರ ಬಳಿಗೆ ಬರುವವರಿಗೆ ವಿಜ್ಞಾಪನೆ ಮಾಡುವುದಕ್ಕೆ ಯಾವಾಗಲೂ
ಬದುಕುವವನಾಗಿದ್ದಾನೆ (ಇಬ್ರಿಯ 7:23-25), ಪರಿಪೂರ್ಣನೂ ಮತ್ತು ಕರುಣೆಯುಳ್ಳ
ಯಾಜಕನೂ ಆದ ಕ್ರಿಸ್ತನು ನಮ್ಮನ್ನು ತಂದೆಯೊಡನೆ ಸಮಾಧಾನಪಡಿಸುತ್ತಾನೆ.
ಇದು ಆತನ ಜನರಾದ ನಮಗೆ ದೇವರ ಸಾನ್ನಿಧ್ಯದಲ್ಲಿ ಸದಾಕಾಲವೂ
ವಾಸಿಸುತ್ತೇವೆಂಬ ಭರವಸೆ ನೀಡುತ್ತದೆ (ಇಬ್ರಿಯ 6:19-20). ಕ್ರಿಸ್ತನ ಯಾಜಕತ್ವವು
ಜನರ ಹೃದಯಗಳಿಂದ ಮಾತ್ರವಲ್ಲ, ಲೋಕದಿಂದಲೂ ಸಹ ದುಷ್ಟತನವನ್ನು
ಸಂಪೂರ್ಣವಾಗಿ ನಾಶಮಾಡುವುದು. ಕೀರ್ತನೆ 2ನೇ ಅಧ್ಯಾಯವು ಕ್ರಿಸ್ತನ ಆಳ್ವಿಕೆಯು
ಅನ್ಯಜನಗಳನ್ನೆಲ್ಲಾ ಅಧೀನ ಮಾಡಿ ಭೂಮಿಯ ಎಲ್ಲಾ ದೇಶಗಳು ಆತನಿಗೆ
ಸ್ವಾಸ್ಥ್ಯವಾಗಿ ಕೊಡಲ್ಪಡುತ್ತವೆಂದು ವಾಗ್ದಾನ ಮಾಡಿರುವುದನ್ನು ಆತನು
ನೆರವೇರಿಸುತ್ತಾನೆ (ಕೀರ್ತನೆ 2:6-9; 110:1,2,5,6). ನಾವು ಸಂಪೂರ್ಣವಾಗಿ
ಕ್ರಿಸ್ತನಿಗೆ ವಿಧೇಯರಾಗಿದ್ದು, ಆತನಲ್ಲಿ ದೃಢ ಭರವಸೆ ಹೊಂದಿರಬೇಕೆಂದು ಆತನ
ದೈವೀಕ ಯಾಜಕತ್ವವು ಒತ್ತಾಯಿಸುತ್ತದೆ.