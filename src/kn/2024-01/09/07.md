---
title:  ಹೆಚ್ಚಿನ ಅಧ್ಯಯನ
date:   01/03/2024
---

ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್ ಆಫ್ ಏಜಸ್
ಪುಸ್ತಕದ 'ಗಾಡ್ ವಿತ್ ಅಸ್' ಎಂಬ ಅಧ್ಯಾಯ ಓದಿರಿ.

ಕೀರ್ತನೆಗಳು ಕ್ರಿಸ್ತನ ಪ್ರಾರ್ಥನೆ ಹಾಗೂ ಕ್ರಿಸ್ತನ ಬಗ್ಗೆ ಪ್ರಾರ್ಥನೆಗಳು-
ಇವೆರಡನ್ನೂ ಒಳಗೊಂಡಿವೆ. ಇವುಗಳು 'ದೇವರು ನಮ್ಮೊಂದಿಗಿದ್ದಾನೆ' ಅಂದರೆ
ಇಮ್ಮಾನುವೇಲ್ ಎಂಬ ಹೆಸರಿನ ಕ್ರಿಸ್ತನ ವ್ಯಕ್ತಿತ್ವ ಮತ್ತು ಆತನ ಬಿಡುಗಡೆಗೊಳಿಸುವ
ಸೇವೆಯನ್ನು ವಿಶಿಷ್ಟವಾದ ರೀತಿಯಲ್ಲಿ ತಿಳಿಯಪಡಿಸುತ್ತದೆ. ನಮ್ಮನ್ನು ಎಲ್ಲರೂ
ಕೈಬಿಟ್ಟಿದ್ದಾರೆ ಎಂಬ ಭಾವನೆ ಬಂದಾಗ ಮತ್ತು ಕಷ್ಟಸಂಕಟಗಳ ಹೋರಾಟದ
ಸಮಯದಲ್ಲಿ ಯೇಸುಸ್ವಾಮಿಯು ಮನುಷ್ಯಾವತಾರವೆತ್ತಿದ ದೇವರಾಗಿದ್ದಾನೆ, ಆತನು
ನಮ್ಮ ಕೂಡ ಇದ್ದಾನೆಂಬ ಭರವಸೆಯು ನಮಗೆ ಧೈರ್ಯ ನೀಡುತ್ತದೆ.
ನ್ಯಾಯಕ್ಕಾಗಿಯೂ ಮತ್ತು ದುಷ್ಪರಿಂದ ಬಿಡುಗಡೆಗಾಗಿಯೂ ನಾವು ಮೊರೆಯಿಟ್ಟಾಗ
ಆತನು ನಮ್ಮೊಂದಿಗೆ ಇರುತ್ತಾನೆ. ನಮ್ಮನ್ನು ಎಲ್ಲರೂ ಕೈಬಿಟ್ಟಿದ್ದಾರೆ ಎಂಬ ಹತಾಶೆ,
ನಿರಾಶೆಯ ಸಂದರ್ಭದಲ್ಲಿ ಆ ಕ್ರಿಸ್ತನು ನಮ್ಮನ್ನು ಎಂದಿಗೂ ತೊರೆಯುವುದಿಲ್ಲವೆಂಬ
ಭರವಸೆ ನಮ್ಮಲ್ಲಿ ಹುಟ್ಟಿಸುತ್ತಾನೆ ಹಾಗೂ ನಂಬಿಕೆಯ ಮೂಲಕ ಜಯ ಪಡೆಯುವಂತ
ಮಾರ್ಗವನ್ನು ನಮಗೆ ತೋರಿಸುತ್ತಾನೆ. ಪಾಪದಿಂದ ನಾಶವಾಗುತ್ತಿದ್ದ ನಮ್ಮನ್ನು
ರಕ್ಷಿಸುವ ಸಲುವಾಗಿ ಆತನು ನಮಗಾಗಿ ಸದಾಕಾಲಕ್ಕೂ ಇರುವ ಯಾಜಕನು
ಮತ್ತು ರಾಜನೂ ಆದನು. ದಾವೀದನ ಬುಡದಿಂದ ಬಂದ ಕ್ರಿಸ್ತನಲ್ಲಿ ದೇವರು
ಮಾಡಿದ ರಕ್ಷಣೆಯ ಗಂಭೀರವಾದ ವಾಗ್ದಾನಗಳು ನೆರವೇರುತ್ತವೆ (1 ಕೊರಿಂಥ
1:20).

ಶ್ರೀಮತಿ ವೈಟಮ್ಮನವರು ತಮ್ಮ 'ದಿ ಡಿಸೈರ್‌ ಆಫ್ ಏಜಸ್' ಪುಸ್ತಕದ 'ಗಾಡ್
ವಿತ್ ಅಸ್' ಎಂಬ ಅಧ್ಯಾಯದಲ್ಲಿ ಮಾನವತ್ವದೊಂದಿಗೆ ಕ್ರಿಸ್ತನ ಐಕ್ಯತೆಯನ್ನು
ಸೂಕ್ಷ್ಮ ದೃಷ್ಟಿಯಿಂದ ಹೀಗೆ ವರ್ಣಿಸುತ್ತಾರೆ: "ಮಾನವ ರೂಪ ಧರಿಸಿ ಬಂದ
ಕ್ರಿಸ್ತನು ಮಾನವರೊಂದಿಗೆ ಮುಖಾಮುಖಿಯಾಗಿ ಸಂಬಂಧ ಹೊಂದಿದನು. ತನ್ನ
ದೈವೀಕತ್ವದಿಂದ ದೇವರ ಸಿಂಹಾಸನಕ್ಕೆ ಹಕ್ಕುದಾರನಾದನು. ಮನುಷ್ಯಕುಮಾರನಾಗಿ
ಹೇಗೆ ವಿಧೇಯರಾಗಿರಬೇಕೆಂದು ಮಾದರಿ ತೋರಿಸಿದನು ಹಾಗೂ ದೇವಕುಮಾರನಾಗಿ
ವಿಧೇಯತೆ ತೋರಿಸಲು ನಮಗೆ ಬಲ ನೀಡುತ್ತಾನೆ. ಹೋರಬ್ ಬೆಟ್ಟದ ಪೊದೆಯಿಂದ
ಮೋಶೆಯ ಸಂಗಡ ಕ್ರಿಸ್ತನು ಮಾತಾಡಿ ನಾನು ಇರುವಾತನೇ ಆಗಿದ್ದೇನೆ, ನೀನು
ಇಸ್ರಾಯೇಲ್ಯರಿಗೆ-ಇರುವಾತನೆಂಬುವನು ನನ್ನನ್ನು ನಿಮ್ಮ ಬಳಿಗೆ ಕಳುಹಿಸಿದನು
ಎಂದು ಹೇಳಬೇಕು" ಎಂದನು (ವಿಮೋಚನಕಾಂಡ 3:14). ಇದು ಇಸ್ರಾಯೇಲ್ಯರನ್ನು
ಐಗುಪ್ತದೇಶದ ದಾಸತ್ವದಿಂದ ಬಿಡುಗಡೆ ಮಾಡುತ್ತೇನೆಂದು ಕ್ರಿಸ್ತನು ಮಾಡಿದ
ಪ್ರತಿಜ್ಞೆ ಆದುದರಿಂದ ಆತನು ಮಾನವ ಸ್ವರೂಪದಲ್ಲಿ ಬಂದಾಗ, ತನ್ನನ್ನು
"ಇರುವಾತನೇ ಆಗಿದ್ದೇನೆ” ಎಂದು ಹೇಳಿಕೊಂಡನು. ಬೆಲ್ಲೆಹೇಮಿನಲ್ಲಿ ದೀನನಾಗಿ
ಗೋದಲಿಯಲ್ಲಿ ಹುಟ್ಟಿದ ರಕ್ಷಕನು ಶರೀರಧಾರಿಯಾಗಿ ಪ್ರತ್ಯಕ್ಷನಾದನು (1 ತಿಮೊಥೆ
3:16). ಕ್ರಿಸ್ತನು ನಮಗೆ "ನಾನೇ ಒಳ್ಳೆ ಕುರುಬನು" ನಾನೇ ಜೀವದ ರೊಟ್ಟಿ
ನಾನೇ ಮಾರ್ಗವೂ ಜೀವವೂ ಸತ್ಯವೂ ಆಗಿದ್ದೇನೆ, ಭೂಪರಲೋಕಗಳಲ್ಲಿ ಎಲ್ಲಾ
ಅಧಿಕಾರವು. ನನಗೆ ಕೊಡಲ್ಪಟ್ಟಿದೆ" ಎಂದು ಹೇಳುತ್ತಾನೆ (ಯೋಹಾನ 10:11;
6:51; 14:6; ಮತ್ತಾಯ 28:18). ಎಲ್ಲಾ ವಾಗ್ದಾನಗಳಿಗೂ ನಾನೇ
ಭರವಸೆಯಾಗಿದ್ದೇನೆ, ಭಯಪಡಬೇಡಿರಿ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಜನರು ಅಪನಂಬಿಗಸ್ತರಾಗಿದ್ದರೂ, ದೇವರು ತಾನು ಮಾಡಿಕೊಂಡ
ಒಡಂಬಡಿಕೆಗೆ ನಂಬಿಗಸ್ತನಾಗಿದ್ದೇನೆಂದು ಹೇಗೆ ತೋರಿಸಿದ್ದಾನೆ? ಇದು ದೇವರ
ಮಕ್ಕಳಿಗೆ ಇಂದು ಯಾವ ಭರವಸೆ ನೀಡುತ್ತದೆ?`

`ಯೇಸುವು ಮೆಜೆದೇಕನ ತರಹದ ಶ್ರೇಷ್ಠ ಯಾಜಕನಾಗಿದ್ದಾನೆ. ಇದು ದೇವರ
ಮಕ್ಕಳಾದ ನಮಗೆ ಹೇಗೆ ರಕ್ಷಣೆಯು ಖಚಿತಪಡಿಸಿದೆ ಎಂಬುದನ್ನು
ತಿಳಿಸುತ್ತದೆ?`

`ಕೀರ್ತನೆಗಳಲ್ಲಿ ಮೆಸ್ತೀಯನಿಗೆ ಸಂಬಂಧಪಟ್ಟ ಎಲ್ಲಾ ವಾಗ್ದಾನಗಳು ಕ್ರಿಸ್ತನಲ್ಲಿ
ನೆರವೇರಿವೆ ಎಂದು ಸುವಾರ್ತೆಗಳು ತಿಳಿಸುತ್ತವೆ. ಇದು ದೇವರವಾಕ್ಯದ
ಪ್ರಾಮಾಣಿಕತೆಯನ್ನು ಹೇಗೆ ತೋರಿಸುತ್ತದೆ?`

`ಪರಲೋಕದಲ್ಲಿಯೂ, ಭೂಲೋಕದಲ್ಲಿಯೂ ಎಲ್ಲಾ ಅಧಿಕಾರವು ನನಗೆ
ಕೊಡಲ್ಪಟ್ಟಿದೆ ಎಂಬ ಕ್ರಿಸ್ತನ ಮಾತುಗಳು (ಮತ್ತಾಯ 28:18) ಹೇಗೆ ನಮಗೆ
ಹೆಚ್ಚಿನ ಆದರಣೆ ನೀಡುತ್ತವೆ? ಈ ವಾಗ್ದಾನವನ್ನು ನಮ್ಮ ಸ್ವಂತ ಅನುಭವಕ್ಕೆ
ಹೇಗೆ ಅನ್ವಯಿಸಬಹುದು?`