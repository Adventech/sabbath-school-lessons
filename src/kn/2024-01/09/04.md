---
title:  ಒಡಂಬಡಿಕೆಗೆ ದೇವರು ಎಂದೆಂದಿಗೂ ನಂಬಿಗಸ್ತನು
date:   27/02/2024
---

`ಕೀರ್ತನೆ 89:27-32; 38-46 ಹಾಗೂ ಕೀರ್ತನೆ 132:10-12ನೇ ವಚನಗಳನ್ನು
ಓದಿರಿ, ದಾವೀದನೊಂದಿಗೆ ಮಾಡಿಕೊಂಡ ಒಡಂಬಡಿಕೆ ಯಾವುದು? ಅದು ಯಾಕೆ
ಅಪಾಯಕ್ಕೆ ಸಿಕ್ಕಿದೆ ಎಂದು ಅನಿಸುತ್ತದೆ?`

ದಾವೀದನೊಂದಿಗೆ ದೇವರು ಮಾಡಿಕೊಂಡ ಒಡಂಬಡಿಕೆಯು ಶಾಶ್ವತವಾಗಿ
ದಾವೀದನ ಸಿಂಹಾಸನವನ್ನು ತಲತಲಾಂತರಗಳಿಗೂ ಸ್ಥಿರಪಡಿಸಿ ಅಭಿವೃದ್ಧಿ
ಪಡಿಸುವನೆಂದು ಆತನು ಮಾಡಿದ ವಾಗ್ದಾನವನ್ನು ಒಳಗೊಂಡಿದೆ (1 ಸಮುವೇಲನು
7:5-16; 89:1-4; 19-37 ಹಾಗೂ ಕೀರ್ತನೆ 132:12-18ನೇ ವಚನಗಳನ್ನು
ಓದಿರಿ).

ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ- ಒಂದನೇ ತ್ರೈಮಾಸಿಕ
ಶಾಶ್ವತವಾದ ಈ ಒಡಂಬಡಿಕೆಯು ದೇವರ ಪವಿತ್ರವಾದ ಆಣೆ ಮತ್ತು
ದಾವೀದನು ದೇವರಿಗೆ ವಿಧೇಯತೆಯ ಮೇಲೆ ಸ್ಥಾಪಿತವಾಗಿತ್ತು. ಆದರೆ ದಾವೀದನನ್ನು
ಒಳಗೊಂಡಂತೆ ಇಸ್ರಾಯೇಲ್ಯರಲ್ಲಿ ಭಕ್ತಿವಂತರಾದ ಅರಸರೂ ಸಹ ಯಾವಾಗಲೂ
ಕರ್ತನಿಗೆ ವಿಧೇಯರಾಗಿರಲಿಲ್ಲ. ಕೀರ್ತನೆ 89ನೇ ಅಧ್ಯಾಯವು ದಾವೀದನೊಂದಿಗೆ
ದೇವರು ಮಾಡಿಕೊಂಡ ಒಡಂಬಡಿಕೆಯ ಮಹೋನ್ನತವಾದ ವಾಗ್ದಾನಗಳು
ಮುರಿದು ಹೋದವೆಂಬ ಕಠಿಣವಾದ ವಾಸ್ತವಾಂಶಕ್ಕಾಗಿ ದುಃಖ ವ್ಯಕ್ತಪಡಿಸುತ್ತದೆ.
ಹಾಗಿದ್ದಲ್ಲಿ ದೇವರು ಇಸ್ರಾಯೇಲ್ಯರನ್ನು ಸದಾಕಾಲಕ್ಕೂ ತಳ್ಳಿಬಿಟ್ಟನೇ? ಎಂದಿಗೂ
ಇಲ್ಲ! ದೇವರ ಕೋಪವು ಆತನ ದೈವೀಕ ನ್ಯಾಯತೀರ್ಪನ್ನು ವ್ಯಕ್ತಪಡಿಸುತ್ತದೆ
(ಕೀರ್ತನೆ 38:1; 74:1) ದೇವರ ಕೋಪವು ಕ್ಷಣಮಾತ್ರವೇ, ಆದರೆ ಆತನ
ಕೃಪೆಯು ಶಾಶ್ವತವಾಗಿರುವುದು. ಜನರು ಪಶ್ಚಾತ್ತಾಪಪಟ್ಟು ಆತನ ಕಡೆಗೆ
ತಿರುಗಿಕೊಂಡಾಗ, ದೇವರು ತನ್ನ ಶಾಶ್ವತವಾದ ಪ್ರೇಮದಿಂದ ಅವರನ್ನು ಕ್ಷಮಿಸುತ್ತಾನೆ.

ಆದಾಗ್ಯೂ, ತನ್ನ ಜನರು ತಪ್ಪು ಮಾಡಿದಾಗ ದೇವರು ಅದನ್ನು ಗಂಭೀರವಾಗಿ
ಎಣಿಸಿ ಅಸಮಾಧಾನಗೊಳ್ಳುತ್ತಾನೆ. ತಮ್ಮ ಅವಿಧೇಯತೆಯ ಕಹಿ ಪರಿಣಾಮಗಳನ್ನು
ಜನರು ಅನುಭವಿಸುತ್ತಾರೆ ಮತ್ತು ಪಾಪದ ತೀವ್ರತೆಯನ್ನು ಮನವರಿಕೆ
ಮಾಡಿಕೊಳ್ಳುತ್ತಾರೆ (ಕೀರ್ತನೆ 89:38-46). ಆದರೂ ಅವರು "ಯೆಹೋವನೇ,
ಇನ್ನೆಷ್ಟರವರೆಗೆ ಮರೆಯಾಗಿರುವಿ? ನಿನ್ನ ಕೋಪಾಗ್ನಿಯು ನಮ್ಮ ಮೇಲೆ ಸದಾಕಾಲ
ಉರಿಯುತ್ತಿರಬೇಕೋ?” ಎಂದು ದೇವರಲ್ಲಿ ದೀನತೆಯಿಂದ ಬೇಡಿಕೊಳ್ಳುತ್ತಾರೆ
(ಕೀರ್ತನೆ 89:46). ಆಗ ನಂಬಿಗಸ್ತನಾದ ದೇವರು ತನ್ನ ಕೃಪೆಯನ್ನು
ನೆನಪಿಸಿಕೊಳ್ಳುತ್ತಾನೆಂಬ ಹೊಸ ಭರವಸೆಯಿಂದ ಅವರಲ್ಲಿ ನಿರೀಕ್ಷೆಯು ಪುನಃ
ಉಂಟಾಗುತ್ತದೆ (ಕೀರ್ತನೆ 89:47,50).

ಸಂಕ್ಷಿಪ್ತವಾಗಿ ಹೇಳುವುದಾದರೆ, ಮನುಷ್ಯರು ದೇವರೊಂದಿಗೆ ಮಾಡಿಕೊಂಡ
ಒಡಂಬಡಿಕೆಯಲ್ಲಿ ವಿಫಲರಾದರು. ಆದರೆ ಮೆಸ್ಸಿಯನ ಮೂಲಕವಾಗಿ ಈ ವಾಗ್ದಾನ
ಪೂರ್ವಕವಾದ ಒಡಂಬಡಿಕೆಯು ಎಂದೆಂದಿಗೂ ಬದಲಾಗುವುದಿಲ್ಲ ಹಾಗೂ
ಸಮಸ್ತ ಲೋಕಕ್ಕೆ ನೀತಿ ಮತ್ತು ರಕ್ಷಣೆಯು ಕ್ರಿಸ್ತನಲ್ಲಿ ಸಾಕಾರಗೊಳಿಸಲ್ಪಡುತ್ತದೆ.
ಅಂದರೆ ನೆರವೇರುತ್ತವೆಂದು ನಾವು ದೃಢವಾದ ಭರವಸೆ ಹೊಂದಿರಬೇಕು. ಅಂತ್ಯದಲ್ಲಿ
ದೇವಜನರಾದ ನಮ್ಮಿಂದಲ್ಲ, ಬದಲಾಗಿ ಯೇಸುಕ್ರಿಸ್ತನಿಂದ ಮಾತ್ರ ದೇವರ ಶಾಶ್ವತವಾದ
ರಾಜ್ಯವು ನಿರಂತರಕ್ಕೂ ಸ್ಥಾಪಿತವಾಗಲಿದೆ.

ಯೇಸುಕ್ರಿಸ್ತನು ದಾವೀದನ ಕುಮಾರನು ಮತ್ತು ಮೆಸ್ಸಿಯನೂ ಆಗಿದ್ದಾನೆ
(ಮತ್ತಾಯ 1:1; ಇಬ್ರಿಯ 1:8). ಆತನು ಸೃಷ್ಟಿಗೆಲ್ಲಾ ಜೇಷ್ಠಪುತ್ರನ ಸ್ಥಾನ
ಹೊಂದಿದವನೂ ಆಗಿದ್ದಾನೆ (ಕೊಲೊಸ್ಸೆ 1:5). ಈ ವಚನವು ಕೀರ್ತನೆ 89:27ನೇ
ವಚನದಲ್ಲಿ ದೇವರು ದಾವೀದನನ್ನು ಕುರಿತು "ಅವನನ್ನು ಜೇಷ್ಠಪುತ್ರನನ್ನೂ,
ಭೂರಾಜರಲ್ಲಿ ಉನ್ನತನನ್ನೂ ಮಾಡಿಕೊಳ್ಳುವೆನು" ಎಂದು ತಿಳಿಸಿರುವುದನ್ನು
ಪರೋಕ್ಷವಾಗಿ ಕುರಿತು ಹೇಳುತ್ತದೆ. ಜೇಷ್ಠಪುತ್ರನು ಎಂಬುದು ಖಂಡಿತವಾಗಿಯೂ
ದಾವೀದನ ಜೈವೀಕವಾದ ಅಂದರೆ ಹುಟ್ಟಿನಿಂದ ತನ್ನ ತಂದೆಗೆ ಮೊದಲನೆಯ
ಮಗನಾಗಿದ್ದಾನೆಂದು ಅರ್ಥವಲ್ಲ. ಯಾಕೆಂದರೆ ಅವನು ತನ್ನ ತಂದೆತಾಯಿಗಳಿಗೆ
ಎಂಟನೆಯ ಮಗನಾಗಿದ್ದನು (1 ಸಮುವೇಲನು 16:10,11), ಜೇಷ್ಠಪುತ್ರನು ಎಂಬ
ಬಿರುದು ಕ್ರಿಸ್ತನ ವಿಶೇಷ ಗೌರವ ಹಾಗೂ ಅಧಿಕಾರವನ್ನು ಸೂಚಿಸುತ್ತದೆ (ಕೊಲೊಸ್ಸೆ
1:16; 20:22). ದೇವರು ಯೇಸುವನ್ನು ಸತ್ತವರೊಳಗಿಂದ ಎಬ್ಬಿಸಿದಾಗ, ಆತನನ್ನು
ಸಮಸ್ತ ಲೋಕಕ್ಕೆ ಶ್ರೇಷ್ಠರಾಜನನ್ನಾಗಿ ಮಾಡಿದನು (ಅ.ಕೃತ್ಯಗಳು 2:30,31).

`ಕೊಲೊಸ್ಸೆ 1:16; 20-22ನೇ ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ಯಾರು
ಹಾಗೂ ಆತನು ನಮಗೇನು ಮಾಡಿದ್ದಾನೆಂಬುದರ ಬಗ್ಗೆ ಈ ವಚನಗಳು ನಮಗೇನು
ತಿಳಿಸುತ್ತವೆ? ಇಲ್ಲಿ ಸೂಚಿಸಿರುವ ವಾಗ್ದಾನಗಳಲ್ಲಿ ಯಾವುದನ್ನು ನೀವು ಬಯಸುವಿರಿ?`