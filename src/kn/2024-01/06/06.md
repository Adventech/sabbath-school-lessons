---
title:  ದೇವರ ನ್ಯಾಯತೀರ್ಪು ಮತ್ತು ದೇವದರ್ಶನದ ಗುಡಾರ
date:   08/02/2024
---

`ಕೀರ್ತನೆ 96:6-10; 99:14 ಹಾಗೂ 132:7-9; 13-18ನೇ ವಚನಗಳನ್ನು
ಓದಿರಿ, ದೇವರ ನ್ಯಾಯವಿಚಾರಣೆಯು ಎಲ್ಲಿ ನಡೆಯುತ್ತದೆ ಹಾಗೂ ಇದರ
ಉತ್ತರವುನಮ್ಮ ಮೇಲೆ ಯಾವ ಪರಿಣಾಮ ಬೀರುತ್ತದೆ?`

ದೇವರ ನ್ಯಾಯವಿಚಾರಣೆ ಹಾಗೂ ನ್ಯಾಯತೀರ್ಪು ದೇವದರ್ಶನ
ಗುಡಾರದೊಂದಿಗೆ ನಿಕಟ ಸಂಬಂಧ ಹೊಂದಿದೆ. ಕೀರ್ತನೆಗಾರನ ದುಷ್ಟತನದ
ಸಮಸ್ಯೆಗೆ ದೇವದರ್ಶನ ಗುಡಾರದಲ್ಲಿ ಉತ್ತರ ಸಿಕ್ಕಿತು (ಕೀರ್ತನೆ 73:17-20).
ದೇವದರ್ಶನ ಗುಡಾರದಲ್ಲಿ ಸೇವೆ ಮಾಡುತ್ತಿದ್ದ ಮಹಾಯಾಜಕನ ದೈವನಿರ್ಣಯದ
(ಎದೆಕವಚ) ಚೀಲದ ಪದಕ (ವಿಮೋಚನಕಾಂಡ 28:15, 28-30) ಹಾಗೂ ಆ
ಚೀಲದಲ್ಲಿ ಇಡಲ್ಪಡುವ ದೈವನಿರ್ಣಯವನ್ನು ತಿಳಿಸುವ ಊರೀಮ್ ಎಂಬ ವಸ್ತುವಿನ
ಮೂಲಕ (ಅರಣ್ಯಕಾಂಡ 27:21) ದೇವದರ್ಶನ ಗುಡಾರವು ದೈವನಿರ್ಣಯವನ್ನು
ತಿಳಿಸಲು ನೇಮಿಸಲ್ಪಟ್ಟ ಸ್ಥಳವಾಗಿತ್ತು. ಇದರ ಪ್ರಕಾರವಾಗಿ ದೇವರು ದೇವದರ್ಶನ
ಗುಡಾರದ ಕೃಪಾಸನದ ಸಿಂಹಾಸನದ ಮೂಲಕ ಪಾಪ ಮತ್ತು ದುಷ್ಟತನದ
ಕಾರಣದಿಂದ ಈ ಲೋಕಕ್ಕೆ ನ್ಯಾಯತೀರಿಸಲು ಸಿದ್ಧನಾಗಿದ್ದಾನೆಂದು ವರ್ಣಿಸುತ್ತದೆ.
ಇಲ್ಲಿಯೇ ರಕ್ಷಣಾ ಯೋಜನೆಯು ಪ್ರಕಟಿಸಲ್ಪಟ್ಟಿತು. ಅನ್ಯ ಧರ್ಮಗಳಲ್ಲಿ ಪಾಪವು
ಒಂದು ಶಾರೀರಿಕ ಕಳಂಕವೆಂದು ಪರಿಗಣಿಸಲ್ಪಟ್ಟು, ಮಂತ್ರವಿದ್ಯೆಯ ಆಚರಣೆ,
ವಿಧಿಗಳ ಮೂಲಕ ಅದನ್ನು ಹೋಗಲಾಡಿಸಬಹುದೆಂದು ತಿಳಿಯಲಾಗಿತ್ತು. ಇದಕ್ಕೆ
ವ್ಯತಿರಿಕ್ತವಾಗಿ ದೇವರ ನೈತಿಕವಾದ ಹತ್ತುಆಜ್ಞೆಗಳನ್ನು ಮೀರುವುದು ಪಾಪವೆಂದು
ಸತ್ಯವೇದವು ತಿಳಿಸುತ್ತದೆ. ದೇವರ ಪಾವಿತ್ರ್ಯತೆ ಎಂದರೆ ಆತನು ನ್ಯಾಯ ಮತ್ತು
ನೀತಿಗಳನ್ನು ಪ್ರೀತಿಸುತ್ತಾನೆಂದು ಅರ್ಥ. ಅದೇ ರೀತಿಯಾಗಿ ದೇವಜನರು ನೀತಿ
ಹಾಗೂ ನ್ಯಾಯವನ್ನು ಅನುಸರಿಸುತ್ತಾ ಆತನನ್ನು ಪರಿಶುದ್ಧತ್ವವೆಂಬ ಭೂಷಣದೊಡನೆ
ಆರಾಧಿಸಬೇಕು. ಇದನ್ನು ಮಾಡಬೇಕಾದಲ್ಲಿ, ದೇವರ ಪರಿಶುದ್ಧತೆಯನ್ನು
ಅಭಿವ್ಯಕ್ತಿಗೊಳಿಸುವ ಆತನ ಆಜ್ಞೆಗಳನ್ನು ಕೈಕೊಂಡು ನಡೆಯಬೇಕು.

ಆದುದರಿಂದ ದೇವದರ್ಶನ ಗುಡಾರವು ಪಾಪಗಳ ಕ್ಷಮೆ ಮತ್ತು ನೀತಿಯನ್ನು
ಪುನರ್‌ಸ್ಥಾಪಿಸುವ ಸ್ಥಳವಾಗಿದೆ. ಇದು ದೇವರ ಸಿಂಹಾಸನದ ಕೃಪಾಸನ ಮತ್ತು
ನ್ಯಾಯವಾದ ಯಜ್ಞಗಳನ್ನು ಸಮರ್ಪಿಸುವುದರಿಂದ ತಿಳಿಸಲ್ಪಡುತ್ತದೆ
(ಧರ್ಮೋಪದೇಶಕಾಂಡ 33:15).

ಹೌದು, ನಮ್ಮನ್ನು ಕ್ಷಮಿಸುವ ದೇವರು ಪಶ್ಚಾತ್ತಾಪಪಡದವರ ಕೆಟ್ಟ ಕಾರ್ಯಗಳ
ನಿಮಿತ್ತ ಅವರಿಗೆ ಪ್ರತೀಕಾರ ಮಾಡುವನು (ಕೀರ್ತನೆ 99:8), ದೇವದರ್ಶನ
ಗುಡಾರವು ದೇವರು ನ್ಯಾಯತೀರಿಸುವ ಸ್ಥಳವಾಗಿದೆ. ಇದು ದೇವರ ಒಡಂಬಡಿಕೆಯ
ಪ್ರಕಾರ ನಾವು ನೀತಿವಂತರಾಗಿ ಜೀವಿಸಬೇಕೆಂದು ಒತ್ತಾಯಪಡಿಸುವುದು ಮಾತ್ರವಲ್ಲ,
ಆತನ ಪರಿಶುದ್ಧತೆಯ ಬಗ್ಗೆ ನಮಗೆ ಅರುಹು ಉಂಟುಮಾಡುತ್ತದೆ.

ಚೀಯೋನಿನಿಂದ ಕರ್ತನು ಕೊಡುವ ನ್ಯಾಯತೀರ್ಪು ನೀತಿವಂತರಿಗೆ ಸುಕ್ಷೇಮ
ಉಂಟುಮಾಡಿದರೆ, ದುಷ್ಟರು ಸೋತು ನಾಚಿಕೆ ಹೊಂದುವಂತೆ ಮಾಡುತ್ತದೆ
(ಕೀರ್ತನೆಗಳು 132:13-18). ದೇವದರ್ಶನ ಗುಡಾರವು ವಿಶೇಷವಾಗಿ ಮಹಾದೋಷ
ಪರಿಹಾರಕ ದಿನದಲ್ಲಿ ಕರ್ತನು ನ್ಯಾಯಾಧಿಪತಿಯಾಗಿ ಬರುತ್ತಾನೆಂಬ ಹರ್ಷದಾಯಕ
ನಿರೀಕ್ಷೆಯನ್ನು ಉತ್ತೇಜಿಸುತ್ತದೆ. ಅದೇ ರೀತಿಯಲ್ಲಿ ಕೀರ್ತನೆಗಳೂ ಸಹ ಪರಲೋಕದ
ದೇವದರ್ಶನ ಗುಡಾರಕ್ಕೆ ದೈವೀಕ ನ್ಯಾಯಾಧಿಪತಿಯಾದ ಯೇಸುಕ್ರಿಸ್ತನು (ಪ್ರಕಟನೆ
11:15-19), ಶೀಘ್ರದಲ್ಲಿಯೇ ಬರಲಿದ್ದಾನೆಂಬ ನಿಸ್ಸಂದೇಹವಾಗಿ ಬಲಪಡಿಸುತ್ತದೆ
(ಕೀರ್ತನೆ 96:13; 98:9).

`ರೋಮಾಯ 8:34ನೇ ವಚನ ಓದಿರಿ, ಯೇಸುಕ್ರಿಸ್ತನು ಪರಲೋಕದ
ದೇವದರ್ಶನದ ಗುಡಾರದಲ್ಲಿ ಯಾಜಕ ಸೇವೆ ಮಾಡುತ್ತಿದ್ದಾನೆಂಬುದು ಆತನ ಜನರಿಗೆ
ಶುಭ ಸಮಾಚಾರವಾಗಿದೆ ಎಂಬುದನ್ನು ಈ ವಚನವು ಹೇಗೆ ತೋರಿಸುತ್ತದೆ?`