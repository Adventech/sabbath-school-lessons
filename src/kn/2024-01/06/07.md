---
title:  ಹೆಚ್ಚಿನ ಅಧ್ಯಯನ
date:   09/02/2024
---

ಶ್ರೀಮತಿ ವೈಟಮ್ಮನವರು ಬರೆದ 'ಥಾಟ್ಸ್ ಫ್ರಮ್ ದಿ
ಮೌಂಟ್ ಆಫ್ ಬ್ಲೆಸಿಂಗ್' ಪುಸ್ತಕದ 'ದಿ ಬೀ ಆಟಿಟ್ಯೂಡ್ಸ್' ಎಂಬ ಅಧ್ಯಾಯ
ಓದಿರಿ.

ಕೀರ್ತನೆಗಳು ಅನ್ಯಾಯದ ಬಗ್ಗೆ ಮಾನವರು ತೋರಿಸುವ ಉದಾಸೀನತೆ
ವಿರುದ್ಧವಾಗಿ ಪ್ರತಿಭಟನೆ ತೋರಿಸುತ್ತವೆ ಹಾಗೂ ಅವು ದುಷ್ಟತನವನ್ನು ಒಪ್ಪಿಕೊಳ್ಳಲು
ನಿರಾಕರಿಸುತ್ತವೆ. ಅವುಗಳು ಸೇಡುತೀರಿಸಿಕೊಳ್ಳಬೇಕೆಂಬ ಉದ್ದೇಶದಿಂದಲ್ಲ, ಬದಲಾಗಿ
ದೇವರ ನಾಮವನ್ನು ಮಹಿಮೆಪಡಿಸುವ ಉತ್ಸಾಹದಿಂದ ಪ್ರೇರಿಸಲ್ಪಟ್ಟಿವೆ. ದೇವರು
ದುಷ್ಟತನದ ವಿರುದ್ಧ ಮುಖ್ಯ ತೀರಿಸಿ ಲೋಕದಲ್ಲಿ ಆತನ ನಾಮವು ಮಹಿಮೆಗೊಂಡು
ನ್ಯಾಯವು ಪುನರ್‌ಸ್ಥಾಪಿತಗೊಳ್ಳುವುದರಿಂದ ನೀತಿವಂತರು ಉಲ್ಲಾಸಪಡುವುದು
ಯುಕ್ತವಾಗಿದೆ (ಕೀರ್ತನೆ 58:10,11). ಜನರು ದುಷ್ಟತನಕ್ಕೆ ವಿರುದ್ಧವಾಗಿ ಪ್ರತಿಭಟನೆ
ಮಾಡುವುದನ್ನು ಮತ್ತು ದೇವರರಾಜ್ಯವು ಸಂಪೂರ್ಣವಾಗಿ ಬರುವುದನ್ನು ಎದುರು
ನೋಡುವುದಕ್ಕೆ ಕೀರ್ತನೆಗಳು ಅವರನ್ನು ಒತ್ತಾಯಿಸುತ್ತವೆ. ಇವುಗಳಲ್ಲಿ ನಮಗೆ
ದೈವೀಕ ಸಾಂತ್ವನ ಮತ್ತು ಬಿಡುಗಡೆಯ ಭರವಸೆ ಕೊಡಲ್ಪಟ್ಟಿದೆ. ದೇವರು ಎದ್ದು
ಬರುವನು!

"ನನ್ನ ನಿಮಿತ್ತ ಜನರು ನಿಮ್ಮನ್ನು ನಿಂದಿಸಿ ಹಿಂಸೆಪಡಿಸಿ, ನಿಮ್ಮ ಮೇಲೆ ಕೆಟ್ಟ
ಕೆಟ್ಟ ಮಾತುಗಳನ್ನು ಸುಳ್ಳಾಗಿ ಹೊರಿಸಿದರೆ ನೀವು ಧನ್ಯರು, ಸಂತೋಷಪಡಿರಿ,
ಉಲ್ಲಾಸಪಡಿರಿ, ಪರಲೋಕದಲ್ಲಿ ನಿಮಗೆ ಬಹಳ ಫಲಸಿಕ್ಕುವುದು, ನಿಮಗಿಂತ
ಮುಂಚೆ ಇದ್ದ ಪ್ರವಾದಿಗಳನ್ನೂ ಹೀಗೆಯೇ ಹಿಂಸೆ ಪಡಿಸಿದರಲ್ಲಾ” ಎಂದು
ಕ್ರಿಸ್ತನು ಪರ್ವತ ಪ್ರಸಂಗದಲ್ಲಿ ತಿಳಿಸಿದ್ದಾನೆ (ಮತ್ತಾಯ 5:11,12). "ಬಾಧೆಯನ್ನು
ತಾಳ್ಮೆಯಿಂದ ಸಹಿಸಿಕೊಳ್ಳುವ ವಿಷಯದಲ್ಲಿ ಕರ್ತನ ಹೆಸರಿನಿಂದ ಮಾತಾಡಿದ
ಪ್ರವಾದಿಗಳನ್ನೇ ಮಾದರಿ ಮಾಡಿಕೊಳ್ಳಿರಿ" ಎಂದು ಸತ್ಯವೇದವು ತಿಳಿಸುತ್ತದೆ
(ಯಾಕೋಬನು 5:10).

ಆದಾಮನ ಮಕ್ಕಳಲ್ಲಿ ಮೊದಲನೆ ಕ್ರೈಸ್ತನಾದ ಹೇಬೆಲನು ದೇವರಿಗಾಗಿ
ರಕ್ತಸಾಕ್ಷಿಯಾದನು. ಹನೋಕನು ದೇವರೊಂದಿಗೆ ಅನ್ನೋನ್ಯತೆಯಲ್ಲಿ ನಡೆದನು,
ಆದರೆ ಈ ಲೋಕವು ಅವನನ್ನು ತಿಳಿದುಕೊಳ್ಳಲಿಲ್ಲ. ನೋಹನನ್ನು ಜನರು ಒಬ್ಬ
ಹುಚ್ಚನೆಂದೂ ಹಾಗೂ ಅನಾವಶ್ಯಕವಾಗಿ ಗಾಬರಿ ಹುಟ್ಟಿಸುವವನೆಂದು ಅಪಹಾಸ್ಯ
ಮಾಡಿದರು. ಬೇರೆ ಕೆಲವರು ಅಪಹಾಸ್ಯ, ಕೊರಡೆಯ ಪೆಟ್ಟು, ಬೇಡಿ ಸೆರೆಮನೆ
ಇವುಗಳನ್ನು ಅನುಭವಿಸಿದರು. ಕೆಲವರು ತಾವು ಯಾತನೆಯ ಯಂತ್ರಕ್ಕೆ ಕಟ್ಟಲ್ಪಟ್ಟಾಗ
ಶ್ರೇಷ್ಠ ಪುನರುತ್ಥಾನವನ್ನು ಹೊಂದುವುದಕ್ಕೋಸ್ಕರ ಬಿಡುಗಡೆ ಬೇಡವೆಂದು ಹೇಳಿ
ಮುರಿಸಿಕೊಂಡು ಸತ್ತರು" ಎಂದು ಶ್ರೀಮತಿ ವೈಟಮ್ಮನವರು 'ಥಾಟ್ಸ್ ಫ್ರಮ್ ದಿ
ಮೌಂಟ್ ಆಫ್ ಬ್ಲೆಸಿಂಗ್' ಪುಸ್ತಕದ ಪುಟ 33ರಲ್ಲಿ ತಿಳಿಸುತ್ತಾರೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕಷ್ಟಸಂಕಟ ವೇದನೆಗಳು ಈ ಲೋಕದಲ್ಲಿ ನಮಗೆ ಬಂದಾಗ, ದೇವರು
ನಿಜವಾಗಿಯೂ ಎಲ್ಲದರ ಮೇಲೆ ಅಧಿಕಾರ ಹೊಂದಿದ್ದಾನೆಯೇ ಎಂಬ
ಸಂಶಯ ಬರುವುದುಂಟು. ಇಂತಹ ಶೋಧನೆಗಳ ನಡುವೆಯೂ ನಮ್ಮ
ನಂಬಿಕೆಯು ಅಚಲವಾಗಿಯೂ ಬಲವಾಗಿಯೂ ಇರುವಂತೆ ನಾವು ಹೇಗೆ
ದೃಢವಾಗಿ ನಿಲ್ಲಬಹುದು? ದೇವರ ಪ್ರೀತಿ, ಸಾಮರ್ಥ್ಯ ಹಾಗೂ ಒಳ್ಳೇತನದಲ್ಲಿ
ನಮ್ಮ ನಂಬಿಕೆಯನ್ನು ಕಾಪಾಡಿಕೊಳ್ಳುವುದಕ್ಕೆ ನಮ್ಮ ದೃಷ್ಟಿಯು ಯಾವುದರ
ಮೇಲೆ ಕೇಂದ್ರೀಕೃತವಾಗಿರಬೇಕು?`

`ನ್ಯಾಯಕ್ಕಾಗಿ ನಾವು ಯಾಕೆ ನಾಯಕರುಗಳು, ಸಂಸ್ಥೆಗಳು ಮತ್ತು ಸಾಮಾಜಿಕ
ಚಳುವಳಿಗಳಲ್ಲಿ ಆತುಕೊಳ್ಳದೆ ದೇವರವಾಕ್ಯ ಹಾಗೂ ಆತನ ತೀರ್ಪಿನ ಮೇಲೆ
ದೃಢವಾಗಿ ಆಧಾರಗೊಂಡಿರಬೇಕು?`

`ದೇವದರ್ಶನ ಗುಡಾರವು ದೈವೀಕ ನ್ಯಾಯತೀರ್ಪಿನ ಸ್ಥಳವಾಗಿದೆ ಎಂಬ
ಸತ್ಯದ ಕಾರ್ಯರೂಪದಿಂದಾಗುವ (Practical) ಪರಿಣಾಮಗಳೇನು?`

`ಕೆಲವು ಕೀರ್ತನೆಗಳಲ್ಲಿರುವ ಕಠಿಣಭಾಷೆಯನ್ನು ನಾವು ಹೇಗೆ
ಅರ್ಥಮಾಡಿಕೊಳ್ಳಬೇಕು? ಇವುಗಳನ್ನು ಬರೆದ ಲೇಖಕರೂ ಸಹ ಮನುಷ್ಯರೇ
ಆಗಿದ್ದರು ಎಂಬುದನ್ನು ಮನವರಿಕೆ ಮಾಡಿಕೊಳ್ಳಲು ಅಲ್ಲಿ ಉಪಯೋಗಿಸಿದ
ಭಾಷೆಯು ಹೇಗೆ ಸಹಾಯಕವಾಗಿದೆ?`