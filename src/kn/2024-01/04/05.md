---
title:  ರಕ್ಷಕನು ಮತ್ತು ವಿಮೊಚಕನು
date:   24/01/2024
---

`1 ಕೊರಿಂಥ 10:1-4ನೇ ವಚನಗಳನ್ನು ಓದಿರಿ, ಇಸ್ರಾಯೇಲ್ಯರು ಐಗುಪ್ತ
ದೇಶದಿಂದ ಕಾನಾನ್‌ದೇಶಕ್ಕೆ ಪ್ರಯಾಣ ಮಾಡಿದ ಘಟನೆಯನ್ನು ಪೌಲನು ಹೇಗೆ
ವಿವರಿಸುತ್ತಾನೆ? ಇದರಿಂದ ನಾವು ಎಂತಹ ಆತ್ಮೀಕ ಪಾಠಗಳನ್ನು ಕಲಿಯಬಹುದು?`

`ಕೀರ್ತನೆ 114ನೇ ಅಧ್ಯಾಯವನ್ನು ಓದಿರಿ. ಇಲ್ಲಿ ಇಸ್ರಾಯೇಲ್ಯರ ಬಿಡುಗಡೆಯನ್ನು
ಕಾವ್ಯಾತ್ಮಕವಾಗಿ ಹೇಗೆ ವರ್ಣಿಸಲಾಗಿದೆ?`

ಕೀರ್ತನೆಗಳು 114ನೇ ಅಧ್ಯಾಯದಲ್ಲಿ ದೇವರು ಇಸ್ರಾಯೇಲ್ಯರನ್ನು
ಆಶ್ಚರ್ಯಕರವಾದ ರೀತಿಯಲ್ಲಿ ಬಿಡುಗಡೆಗೊಳಿಸಿದ್ದನ್ನು ಕಾವ್ಯಾತ್ಮಕವಾಗಿ
ತಿಳಿಸಿದೆಯಲ್ಲವೇ? ಹಳೆಯ ಹಾಗೂ ಹೊಸಒಡಂಬಡಿಕೆಗಳೆರಡರಲ್ಲೂ ಅವರ
ಬಿಡುಗಡೆಯ ವರ್ಣನೆಯು ತನ್ನ ಜನರನ್ನು ರಕ್ಷಿಸುವ ದೇವರ ಸಾಮರ್ಥ್ಯವನ್ನು
ಸಾಂಕೇತಿಕವಾಗಿ ತಿಳಿಸುತ್ತದೆ. ಅಲ್ಲದೆ ಕ್ರಿಸ್ತನಲ್ಲಿ ದೊರೆಯುವ ರಕ್ಷಣೆಯ ಸೂಚಕವೂ
ಸಹ ಆಗಿದೆ.

ಕೀರ್ತನೆ 114ನೇ ಅಧ್ಯಾಯದಲ್ಲಿ ಸೃಷ್ಟಿಕರ್ತನಾದ ದೇವರು ಪ್ರಕೃತಿಯ ಮೇಲೆಯೂ
ಸರ್ವಾಧಿಕಾರ ಮತ್ತು ನಿಯಂತ್ರಣ ಹೊಂದಿದ್ದಾನೆಂದು ಇಸ್ರಾಯೇಲ್ಯರ ದೈವೀಕ
ಬಿಡುಗಡೆಯನ್ನು ವಿವರಿಸಲಾಗಿದೆ. ಕೆಂಪುಸಮುದ್ರ, ಯೋರ್ದನ್ ಹೊಳೆ, ಬೆಟ್ಟ
ಗುಡ್ಡಗಳೆಲ್ಲವೂ ಇಸ್ರಾಯೆಲ್ಯರು ವಾಗ್ದಾನಮಾಡಲ್ಪಟ್ಟ ಕಾನಾನ್‌ದೇಶಕ್ಕೆ ಪ್ರಯಾಣಿಸುವಾಗ
ಅವರಿಗೆ ವಿರುದ್ಧವಾಗಿ ನಿಸರ್ಗ ಶಕ್ತಿಗಳನ್ನು ಕಾವ್ಯಾತ್ಮಕವಾಗಿ ಸೂಚಿಸುತ್ತವೆ
(ಧರ್ಮೋಪದೇಶಕಾಂಡ 1:44; ಯೆಹೋಶುವನು 3:14-17). ಆದರೆ ದೇವರು
ಸೃಷ್ಟಿಕರ್ತನಾಗಿರುವುದರಿಂದ ಇವೆಲ್ಲವುಗಳು ಆತನ ಅಧೀನದಲ್ಲಿವೆ.

ದೇವರ ಮಕ್ಕಳು ತಮ್ಮ ಪರಲೋಕದ ಹೊಸಯೆರೂಸಲೇಮಿಗೆ ಪಯಣಿಸುವಾಗ
ಎಲ್ಲೆಲ್ಲಿಯೂ, ಎಲ್ಲಾ ಸಮಯಗಳಲ್ಲಿಯೂ ಅಪಾಯವೇ ತುಂಬಿರುವಂತೆ
ಕಾಣಬಹುದು. ಆದರೆ ಈ ಬೆಟ್ಟಗುಡ್ಡಗಳಿಗಿಂತಲೂ ಉನ್ನತನಾದ ಭೂಮ್ಯಾಕಾಶಗಳ
ಸೃಷ್ಟಿಕರ್ತನಾದ ದೇವರ ಕಡೆಗೆ ನಾವು ದೃಷ್ಟಿಯಿಡಬೇಕೆಂದು ಕೀರ್ತನೆಗಳು ನಮಗೆ
ಉತ್ತೇಜನ ಕೊಡುತ್ತವೆ (ಕೀರ್ತನೆ 121:1), ಯೇಸುಕ್ರಿಸ್ತನು ಸಮುದ್ರವನ್ನು
ಶಾಂತಗೊಳಿಸುವುದರ ಮೂಲಕ ಮತ್ತು ತಾನು ಲೋಕವನ್ನು ಜಯಿಸಿದ್ದೇನೆ,
ಆದುದರಿಂದ ಕ್ರೈಸ್ತ ಸಭೆಯು ಯಾವುದಕ್ಕೂ ಭಯಪಡುವ ಅಗತ್ಯವಿಲ್ಲವೆಂದು
ಭರವಸೆ ನೀಡುವುದರ ಮೂಲಕ ಕೀರ್ತನೆಗಳು 114ನೇ ಅಧ್ಯಾಯದ ಸಾರಾಂಶವನ್ನು
ಸಾಂಕೇತಿಕವಾಗಿ ವ್ಯಕ್ತಪಡಿಸುತ್ತಾನೆ.

ತನ್ನ ಜನರ ಪರವಾಗಿ ದೇವರು ಮಾಡುವ ಮಹೋನ್ನತ ಕಾರ್ಯಗಳು
ಸಮಸ್ತ ಲೋಕವು ಆತನು ಪ್ರತ್ಯಕ್ಷನಾದಾಗ, ಆತನ ಮುಂದೆ ನಡುಗಬೇಕೆಂದು
ಪ್ರೇರಿಸುತ್ತದೆ (114:7). ಇಲ್ಲಿ ನಡುಗುವುದೆಂದರೆ ಭಯದಿಂದಲ್ಲ, ಬದಲಾಗಿ
ಆತನೊಬ್ಬನೇ ಘನಮಾನ ಸ್ತುತಿಸ್ತೋತ್ರಕ್ಕೆ ಯೋಗ್ಯನೆಂದು ಭಕ್ತಿಭಾವದಿಂದ
ಆರಾಧಿಸಬೇಕೆಂದು ಅರ್ಥಕೊಡುತ್ತದೆ (ಕೀರ್ತನೆ 96:9; 99:1). ದೇವರು ನಮ್ಮ
ಕಡೆ ಇದ್ದಾಗ, ನಾವು ಯಾವುದಕ್ಕೆ ಭಯಪಡುವ ಅಗತ್ಯವಿಲ್ಲ.

`ವಿಶ್ವಾಸಿಗಳಾದ ನಾವು ಎದುರಿಸಲಿರುವ ಕೆಲವು ಆತ್ಮೀಕ ಅಪಾಯಗಳು ಯಾವುವು?
ಆದರೆ ಈ ಅಪಾಯಗಳು ಬಂದಾಗ, ಸೋತುಹೋಗದೆ ಹೇಗೆ ದೇವರ ಸಂರಕ್ಷಣೆಯ
ಸಾಮರ್ಥ್ಯದಲ್ಲಿ ಭರವಸವಿಡಬಹುದು?`