---
title:  ಹೆಚ್ಚಿನ ಅಧ್ಯಯನ
date:   26/01/2024
---

ಶ್ರೀಮತಿ ವೈಟಮ್ಮನವರ 'ಪೇಟಿಯಾರ್ಕ್ಸ್ ಅಂಡ್ ಪ್ರಾಫೆಟ್
ಪುಸ್ತಕದ 'ದಿ ನೈಟ್ ಆಫ್ ರೆಸ್ಲಿಂಗ್' ಎಂಬ ಅಧ್ಯಾಯ ಓದಿರಿ. ಯಾಕೋಬನ
ಅನುಭವದಿಂದ ಪ್ರಾರ್ಥನೆ ಹಾಗೂ ದೇವರಲ್ಲಿ ಅಚಲವಾದ ನಂಬಿಕೆ, ಭರವಸೆ
ಇಡುವುದರ ಪ್ರಾಮುಖ್ಯತೆಯ ಬಗ್ಗೆ ನಾವೇನು ಕಲಿಯಬಹುದು?

ಕೀರ್ತನೆಗಳು ದೇವರಲ್ಲಿ ನಮ್ಮ ನಂಬಿಕೆಯನ್ನು ಬಲಪಡಿಸುತ್ತವೆ. ತನ್ನ ಬಲವಾದ
ಹಸ್ತಗಳಲ್ಲಿ ಭರವಸವಿಡುವವರಿಗೆ ದೇವರು ಎಂದೆಂದಿಗೂ ಆಶ್ರಯ ದುರ್ಗವಾಗಿದ್ದಾನೆ.

ಶ್ರೀಮತಿ ವೈಟಮ್ಮನವರು 'ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್' ಪುಟ 493ರಲ್ಲಿ
ಹೀಗೆ ತಿಳಿಸುತ್ತಾರೆ:

"ದೇವರು ತನ್ನಲ್ಲಿ ದೃಢನಂಬಿಕೆ, ಭರವಸೆ ಇಡುವವರಿಗೆ ಮಹತ್ತರ ಕಾರ್ಯಗಳನ್ನು
ಮಾಡುತ್ತಾನೆ. ದೇವಜನರು ತಮ್ಮದೇ ಆದ ಜ್ಞಾನ ವಿವೇಕಗಳ ಮೇಲೆ ಹೆಚ್ಚಾದ
ಭರವಸೆಯಿಟ್ಟಿರುವುದರಿಂದ, ಅವರಲ್ಲಿ ದೈವೀಕವಾದ ಬಲವಿರುವುದಿಲ್ಲ. ಅಲ್ಲದೆ
ದೇವರು ಅವರ ಜೀವನದಲ್ಲಿ ತನ್ನ ಪರಾಕ್ರಮವನ್ನು ಪ್ರಕಟಪಡಿಸಲು ದೇವಜನರೆಂದು
ಹೇಳಿಕೊಳ್ಳುವವರು. ಅವಕಾಶಕೊಡುವುದಿಲ್ಲ. ದೇವರ ಮಕ್ಕಳು ತಮ್ಮ ಸಂಪೂರ್ಣ
ಭರವಸೆಯನ್ನು ದೇವರಲ್ಲಿಟ್ಟು ನಂಬಿಕೆಯಿಂದ ಆತನಿಗೆ ವಿಧೇಯರಾದಲ್ಲಿ, ಎಂತಹ
ಆಪತ್ತಿನ ಪರಿಸ್ಥಿತಿಯಲ್ಲಿಯೂ ಆತನು ಅವರಿಗೆ ಸಹಾಯ ಮಾಡುತ್ತಾನೆ".

ಕೆಲವು ಕೀರ್ತನೆಗಳಲ್ಲಿ ಮಾಡಿರುವ ವಾಗ್ದಾನಗಳು ಮತ್ತು ನಾವು ಎದುರಿಸುತ್ತಿರುವ
ಈಗಿನ ಪರಿಸ್ಥಿತಿಗಳು ಒಂದಕ್ಕೊಂದು ಹೋಲಿಕೆಯಾಗುವುದಿಲ್ಲ. ಅಂತಹ
ಸಂದರ್ಭಗಳಲ್ಲಿ ದೇವರ ಒಳ್ಳೇತನದ ಮೇಲೆ ದೃಢನಂಬಿಕೆ, ಇಡುವುದು
ಪ್ರಾಮುಖ್ಯವಾಗಿದೆ.

ಅಲ್ಲದೆ ಕೆಲವು ಸಂದರ್ಭಗಳಲ್ಲಿ ಕೀರ್ತನೆಗಳನ್ನು ತಪ್ಪಾದ ನಿರೀಕ್ಷೆ
ಉತ್ತೇಜಿಸುವುದಕ್ಕಾಗಿ ಉಪಯೋಗಿಸಬಹುದು. ಸೈತಾನನು ಯೇಸುಸ್ವಾಮಿಯನ್ನು
ಶೋಧನೆಗೆ ಒಳಪಡಿಸಿದಾಗ ಕೀರ್ತನೆ 91:11,12ನೇ ವಚನಗಳನ್ನು ಸಂದರ್ಭಕ್ಕೆ
ಸೂಕ್ತವಲ್ಲದ ರೀತಿಯಲ್ಲಿ ತಿರುಚಿ ಉಪಯೋಗಿಸಿದನು. ಒಂದು ವಿಷಯ
ನೆನಪಿನಲ್ಲಿಡಬೇಕು. ದೇವರಲ್ಲಿ ಭರವಸವಿಡುವುದನ್ನು, ದೇವರನ್ನು ಶೋಧಿಸುವುದು
ಎಂದು ತಪ್ಪಾಗಿ ತಿಳಿದುಕೊಳ್ಳಬಾರದು (ಮತ್ತಾಯ 4:5-7) ಅಥವಾ
ದುರಹಂಕಾರದಿಂದ ದೇವರಚಿತ್ರಕ್ಕೆ ವಿರುದ್ಧವಾಗಿ ಇಂತದ್ದನ್ನು ಮಾಡು ಎಂದು
ಕೇಳಿಕೊಳ್ಳಬಾರದು.

ಶ್ರೀಮತಿ ವೈಟಮ್ಮನವರು 'ಪೇಟಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್' ಪುಟ 203ರಲ್ಲಿ
ಹೀಗೆ ತಿಳಿಸುತ್ತಾರೆ :

"ಕ್ರೈಸ್ಟ್ ಸಭೆ ಅಥವಾ ಕ್ರೈಸ್ತರು ತಮ್ಮ ತಲಾಂತು (ಪ್ರತಿಭೆ), ಶಿಕ್ಷಣ, ಸಂಪತ್ತು
ಅಥವಾ ಇತರರ ದಯೆಯಿಂದ ಮಹಾಜಯವನ್ನು ಹೊಂದಲಾಗದು. ಅಂತಹ
ಜಯವನ್ನು ಮನಃಪೂರ್ವಕವಾದ ಹಾಗೂ ಸಂಪೂರ್ಣ ಭರವಸೆಯಿಂದ
ಏಕಾಂತವಾಗಿ ದೇವರಿಗೆ ಮಾಡುವ ಪ್ರಾರ್ಥನೆಯ ಮೂಲಕ ಪಡೆಯಬಹುದು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಎಂತಹ ಆಪತ್ತಿನ ಸಂದರ್ಭದಲ್ಲಿಯೂ, ಪರಿಸ್ಥಿತಿಯು ನಮಗೆ ಸಂಪೂರ್ಣ
ವಿರುದ್ಧವಾಗಿದ್ದರೂ ನಾವು ಹೇಗೆ ದೇವರಲ್ಲಿ ದೃಢಭರವಸೆಯಿಡಬೇಕು?
ಕೀರ್ತನೆಗಳಲ್ಲಿ ದೇವರು ತನ್ನ ಜನರ ಸುರಕ್ಷತೆಯ ಬಗ್ಗೆ ಅಷ್ಟೊಂದು
ಅದ್ಭುತವಾದ ವಾಗ್ದಾನಗಳನ್ನು ಮಾಡಿದ್ದರೂ, ದೇವರ ಮಕ್ಕಳಿಗೆ ಇಂತಹ
ಆಪತ್ತುಗಳು ಯಾಕೆ ಬರುತ್ತವೆ? ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ- ಒಂದನೇ ತ್ರೈಮಾಸಿಕ
(ಕೀರ್ತನೆಗಳನ್ನು ಬರೆದ ಲೇಖಕರು ಪವಿತ್ರಾತೃಪ್ರೇರಿತರೂ, ಪ್ರವಾದಿಗಳು
ಆಗಿದ್ದರೂ, ಇಂತಹ ಕಷ್ಟ ಸಂಕಟ, ಆಪತ್ತುಗಳನ್ನು ಸ್ವತಃ
ಅನುಭವಿಸಿದ್ದಾರೆಂಬುದನ್ನು ನೆನಪಿನಲ್ಲಿಡಿ).`

`ಎಂತಹ ಸನ್ನಿವೇಶಗಳಲ್ಲಿಯೇ ಆಗಿರಲಿ, ದೇವರಲ್ಲಿ ನಿಶ್ಚಲವಾದ
ಭರವಸೆಯನ್ನು ನಾವು ಹೇಗೆ ಬೆಳೆಸಿಕೊಳ್ಳಬಹುದು? (ಕೀರ್ತನೆ 91:14:
143:8,10; 145:18-20).`

`ದೇವರ ಮೇಲಿನ ದೃಢನಂಬಿಕೆಯನ್ನು ಕಳೆದುಕೊಳ್ಳಲು ಕಾರಣಗಳೇನು?
ಒಳ್ಳೆಯ ಕಾಲದಲ್ಲಿ ಹೇಗೆ ಭರವಸವಿಡುತ್ತೇವೆಯೋ, ಹಾಗೆಯೇ ಕೆಟ್ಟ
ಸಮಯದಲ್ಲಿಯೂ ದೇವರನ್ನು ದೃಢವಾಗಿ ನಂಬುವುದು ಯಾಕೆ
ಅಗತ್ಯವಾಗಿದೆ?`