---
title:  ಹೆಚ್ಚಿನ ಅಧ್ಯಯನ
date:   08/03/2024
---

ಅ.ಕೃತ್ಯಗಳು 7 ಹಾಗೂ ಇಬ್ರಿಯ 11ನೇ ಅಧ್ಯಾಯಗಳನ್ನು
ಓದಿರಿ, ದೇವರು ಚರಿತ್ರೆಯಾದ್ಯಂತ ತನ್ನ ಮಕ್ಕಳಿಗೆ ಮಾರ್ಗದರ್ಶನ ನೀಡಿ ನಡಿಸುವ
ಆತನ ಪರಮಾಧಿಕಾರದ ಅಂತಿಮ ಉದ್ದೇಶವೇನೆಂದು ಹೊಸ ಒಡಂಬಡಿಕೆಯು
ತಿಳಿಸುತ್ತದೆ?

ಚಾರಿತ್ರಿಕವಾದ ಅಂದರೆ ಇಸ್ರಾಯೇಲ್ಯರ ಇತಿಹಾಸ ತಿಳಿಸುವ ಕೀರ್ತನೆಗಳು
ದೇವರು ತನ್ನ ಜನರಿಗೆ ಆತನ ಯಥಾರ್ಥತೆ ಹಾಗೂ ನಿಷ್ಠೆಯ ಬಗ್ಗೆ ಬಲವಾದ
ಸಾಕ್ಷಿಗಳಾಗಿವೆ. ಇಸ್ರಾಯೇಲ್ಯರ ಇತಿಹಾಸದಲ್ಲಿ ನಡೆದ ಪ್ರತಿಯೊಂದು ಘಟನೆಯು
ದೈವನಿಯಮಿತವಾದ ಕಾರ್ಯಗಳಾಗಿವೆ. ಇವು ಯೇಸುಸ್ವಾಮಿಯು ಈ ಲೋಕದ
ರಕ್ಷಕನಾಗಿ ಮನುಷ್ಯಾವತಾರವೆತ್ತುವನೆಂಬ ದೈವೀಕವಾಗ್ದಾನದ ಅಂತಿಮ ನೆರವೇರಿಕೆಗೆ
ನಡೆಸುತ್ತವೆ. ನಮಗೆ ಬರುವ ಕಷ್ಟಸಂಕಟಗಳ ಸಮಯದಲ್ಲಿ ದೇವರು ನಮ್ಮನ್ನು
ಮರೆತಿದ್ದಾನೆಂಬ ಆಲೋಚನೆ ಬಂದು ನಾವು ಗಲಿಬಿಲಿಗೊಳಗಾಗುತ್ತೇವೆ. ಆದರೆ
ಅವುಗಳೂ ಸಹ ದೇವರ ಪರಮಾಧಿಕಾರದ ಹತೋಟಿಯಲ್ಲಿವೆ ಎಂಬುದನ್ನು
ನೆನಪಿನಲ್ಲಿಡಬೇಕು. ದೇವಜನರು ಆತನಿಗೆ ದ್ರೋಹಮಾಡಿದರೂ, ದೇವರು
ನಂಬಿಗಸ್ತನಾಗಿದ್ದು ಆತನ ಜನರಿಗೆ ಮಾಡಿದ ವಾಗ್ದಾನಗಳನ್ನು ನೆರವೇರಿಸುತ್ತಾನೆಂಬ
ಸತ್ಯವನ್ನು ಕೀರ್ತನೆಗಾರನು ಬಹಳ ಕೌಶಲದಿಂದ ತಿಳಿಸುತ್ತಾನೆ.

ಆದರೆ ದೇವರಿಗೆ ಅವಿಧೇಯರಾಗಿ ತಮ್ಮ ಪಾಪಗಳಿಗೆ ಪಶ್ಚಾತ್ತಾಪಪಡದಿರುವ
ವ್ಯಕ್ತಿಗಳು ಹಾಗೂ ಜನಾಂಗಗಳು ವಾಗ್ದಾನ ಮಾಡಲ್ಪಟ್ಟ ಆಶೀರ್ವಾದಗಳನ್ನು
ಹೊಂದುವುದಿಲ್ಲ. ಅವರ ಅವಮಾನಕರ ಅಂತ್ಯವು ದೇವರನ್ನು ವಿರೋಧಿಸುವವರ
ಗತಿ ಏನೆಂದು ನಮಗೆ ಸದಾ ಎಚ್ಚರಿಕೆ ಕೊಡುತ್ತದೆ. ಕೀರ್ತನೆಗಳು ದೇವರಮಕ್ಕಳು
ಎಲ್ಲಾ ಸಮಯದಲ್ಲಿಯೂ ಕರ್ತನಲ್ಲಿ ನಿರೀಕ್ಷೆಯಿಟ್ಟು ಆತನಿಗೆ ನಂಬಿಗಸ್ತರಾಗಿರ-
ಬೇಕೆಂದು ಪ್ರೇರಿಸುತ್ತದೆ.

ಶ್ರೀಮತಿ ವೈಟಮ್ಮನವರು 'ಲೈಫ್ ಸ್ಕೆಚಸ್' ಪುಸ್ತಕದ 196ನೇ ಪುಟದಲ್ಲಿ ಹೀಗೆ
ತಿಳಿಸುತ್ತಾರೆ :

"ದೇವರು ಹಿಂದೆ ನಮಗೆ ಮಾರ್ಗದರ್ಶನ ನೀಡಿ ಹೇಗೆ ನಡೆಸಿದ್ದಾನೆ ಮತ್ತು
ಗತ ಇತಿಹಾಸದಲ್ಲಿ ಆತನ ಬೋಧನೆಗಳನ್ನು ಮರೆಯದಿದ್ದಲ್ಲಿ ಮಾತ್ರ ನಾವು
ಭವಿಷ್ಯದ ಬಗ್ಗೆ ಭಯಪಡುವ ಅಗತ್ಯವಿಲ್ಲ".

ದೇವಜನರು ನಿರ್ಭಯದಿಂದ ಮುಂದೆ ಹೋಗಬೇಕಾದಲ್ಲಿ, ತಮ್ಮ ಚರಿತ್ರೆಯ
ವಾಸ್ತವಾಂಶಗಳನ್ನು ತಿಳಿಯುವ ಅಗತ್ಯವಿದೆ. 105 ಹಾಗೂ 106ನೇ ಕೀರ್ತನೆಗಳನ್ನು
ಕನಿಷ್ಠ ವಾರದಲ್ಲಿ ಒಮ್ಮೆಯಾದರೂ ಓದಬೇಕೆಂದು ಶ್ರೀಮತಿ ವೈಟಮ್ಮನವರು
ತಮ್ಮ ಟೆಸ್ಟಿಮೊನೀಸ್ ಟು ಮಿನಿಸ್ಟರ್ಸ್ ಅಂಡ್ ಗಾಸ್ಟಲ್ ವರ್ಕಸ್್ರ' ಪುಸ್ತಕದ
98ನೇ ಪುಟದಲ್ಲಿ ತಿಳಿಸುತ್ತಾರೆ.

ದೇವರು ಸತ್ಯವೇದದಲ್ಲಿ ಮಾಡಿರುವ ಎಲ್ಲಾ ವಾಗ್ದಾನಗಳು ನೆರವೇರುತ್ತವೆಂದು,
ದೇವರಮಕ್ಕಳ ಚರಿತ್ರೆಯು ನಮಗೆ ತಿಳಿಸುತ್ತದೆ. ಇವು ಈ ಲೋಕದಲ್ಲಿ ನಾವು
ಜೀವಿಸುವಾಗ ನಮ್ಮ ವೈಯಕ್ತಿಕ ಆಶೀರ್ವಾದಗಳು ಹಾಗೂ ಭವಿಷ್ಯದ ಕ್ರಿಸ್ತನ
ಎರಡನೇ ಬರೋಣ- ಈ ಎರಡೂ ವಾಗ್ದಾನಗಳನ್ನು ಒಳಗೊಂಡಿವೆ. ನೂತನ
ಭೂಮಂಡಲದಲ್ಲಿ ನೀತಿ, ಸಮಾಧಾನದ ದೇವರರಾಜ್ಯದ ಸ್ಥಾಪನೆಯ ಕ್ರಿಸ್ತನ
ಬರೋಣದಲ್ಲಿ ನಡೆಯಲಿದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಇತಿಹಾಸದಲ್ಲಿ ದೇವರು ತನ್ನ ಜನರನ್ನು ನಂಬಿಗಸ್ತನಾಗಿ ನಡೆಸಿದನೆಂಬುದನ್ನು
ನೆನಪಿಸಿಕೊಳ್ಳುವುದರಿಂದ ಬರುವ ಆಶೀರ್ವಾದಗಳು ಯಾವುವು? ಹಿಂದಿನ
ಪಾಠಗಳನ್ನು ನಾವು ಮರೆತಾಗ ಅಥವಾ ಅಲಕ್ಷಿಸಿದಾಗ ಉಂಟಾಗುವ
ಪರಿಣಾಮಗಳೇನು? ಈ ಸಿದ್ಧಾಂತಗಳನ್ನು ನಮ್ಮ ಜೀವನದಲ್ಲಿ ಹೇಗೆ
ಅಳವಡಿಸಿಕೊಳ್ಳಬಹುದು?`

`ನಮಗೆ ಬರುವ ಕಷ್ಟಸಂಕಟಗಳ ಕಾರಣಗಳನ್ನು ಕೆಲವು ವೇಳೆ ನಮ್ಮಿಂದ
ಅರ್ಥಮಾಡಿಕೊಳ್ಳಲಾಗದು. ಆದರೂ ನಾವು ದೇವರಲ್ಲಿ ಭರವಸವಿಟ್ಟು,
ತಾಳ್ಮೆಯಿಂದ ಕಾದುಕೊಂಡಿರಬೇಕೆಂದು ಕೀರ್ತನೆಗಳು ಹೇಗೆ ನಿಮಗೆ
ಉತ್ತೇಜಿಸುತ್ತವೆ?`

`ದೇವಜನರ ಚರಿತ್ರೆಯ ಅಧ್ಯಾಯವು ನಮ್ಮ ವೈಯಕ್ತಿಕ ಹಾಗೂ ಸಭೆಯಾಗಿ
ಕೂಡಿ ಆರಾಧಿಸುವಾಗ ಹೇಗೆ ಪ್ರಾಮುಖ್ಯವಾಗಿದೆ?`