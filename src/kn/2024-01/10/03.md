---
title:  ಚರಿತ್ರೆಯು ನೆನಪು ಹಾಗೂ ದೇವರಿಗೆ ಸ್ತುತಿಸ್ತೋತ್ರ
date:   04/03/2024
---

`ಕೀರ್ತನೆ 105ರಲ್ಲಿ ಯಾವ ಚಾರಿತ್ರಿಕ ಘಟನೆ ಮತ್ತು ಎಚ್ಚರಿಕೆಯು ತಿಳಿಸಲ್ಪಟ್ಟಿದೆ?`

ಈ ಕೀರ್ತನೆಯಲ್ಲಿ ದೇವರು ಹಾಗೂ ಆತನ ಜನರಾದ ಇಸ್ರಾಯೇಲ್ಯರ
ನಡುವಣ ಒಡಂಬಡಿಕೆಯ ಸಂಬಂಧವು ರೂಪುಗೊಂಡ ಪ್ರಮುಖ ಘಟನೆಗಳನ್ನು
ನೆನಪಿಸಲಾಗಿದೆ. ಇದರಲ್ಲಿ ದೇವರು ಅಬ್ರಹಾಮನಿಗೂ ಹಾಗೂ ಅವನ ಸಂತತಿಗೂ
ಕೊಡುತ್ತೇನೆಂದು ವಾಗ್ದಾನ ಮಾಡಿದ ಒಡಂಬಡಿಕೆಯ ಮೇಲೆ ಕೇಂದ್ರೀಕೃತವಾಗಿದೆ.
ಇಸಾಕನಿಗೂ ಹಾಗೂ ಯಾಕೋಬನಿಗೂ ಈ ವಾಗ್ದಾನವು ದೃಢಪಡಿಸಲ್ಪಟ್ಟು
ದೈವಸಂಕಲ್ಪದಿಂದ ಯೋಸೇಫನು, ಮೋಶೆ ಮತ್ತು ಆರೋನರ ಮೂಲಕ ಹಾಗೂ
ಕಾನಾನ್ ದೇಶವನ್ನು ಜಯಿಸಿದ ಸಮಯದಲ್ಲಿ ನೆರವೇರಿದ ಬಗ್ಗೆ ಗಮನವನ್ನು
105ನೇ ಕೀರ್ತನೆಯಲ್ಲಿ ನೀಡಲಾಗಿದೆ. ಹಳೇ ಒಡಂಬಡಿಕೆಯ ಕಾಲದಲ್ಲಿ
ಇಸ್ರಾಯೇಲ್ಯರಿಗೆ ದೇವರು ಮಾಡಿದ ಅತ್ಯದ್ಭುತಕಾರ್ಯಗಳು ಆತನ ಪ್ರೀತಿಯು
ಎಂದೆಂದಿಗೂ ಬದಲಾಗುವುದಿಲ್ಲವೆಂಬುದನ್ನು ಎಲ್ಲಾ ಕಾಲದ ಜನರಿಗೆ
ಖಚಿತಗೊಳಿಸಿದೆ. ಆದುದರಿಂದ ಈ ಕೀರ್ತನೆಯು ದೇವರಮಕ್ಕಳಿಗೂ ಅವರ
ಸಂತತಿಯವರಿಗೂ ನಿರೀಕ್ಷೆಕೊಡುತ್ತದೆ (ಕೀರ್ತನೆ 105:1-5,7,8).

78ನೇ ಕೀರ್ತನೆಯಂತೆ 105ನೇ ಕೀರ್ತನೆಯೂ ಸಹ ಇತಿಹಾಸದಲ್ಲಿ ತನ್ನ
ಜನರಿಗೆ ದೇವರ ಪ್ರಾಮಾಣಿಕತೆ ಹಾಗೂ ನಂಬಿಗಸ್ತಿಕೆಯನ್ನು ಪ್ರಮುಖವಾಗಿ
ತಿಳಿಸುತ್ತದೆ. ದೇವರನ್ನು ಮಹಿಮೆಪಡಿಸುವುದಕ್ಕಾಗಿ ಮತ್ತು
ನಂಬಿಗಸ್ತರಾಗಿರುವಂತೆ ಉತ್ತೇಜನ ನೀಡುವುದಕ್ಕಾಗಿ ಇವೆರಡೂ ಕೀರ್ತನೆಗಳು
ದೇವರ ನಂಬಿಗಸ್ತಿಕೆಯನ್ನು ಪ್ರಮುಖವಾಗಿ ತೋರಿಸುತ್ತವೆ. ಆದರೆ 105ನೇ
ಕೀರ್ತನೆಯು 78ನೇ ಕೀರ್ತನೆಯಂತೆ ಇಸ್ರಾಯೇಲ್ಯರ ಹಿಂದಿನ ತಪ್ಪುಗಳನ್ನು
ಎತ್ತಿಹೇಳುವುದಿಲ್ಲ. ಈ ಕೀರ್ತನೆಯು ಒಂದು ಬೇರೆವಿಧವಾದ ಉದ್ದೇಶ ಹೊಂದಿದೆ.
ಇದರಲ್ಲಿ ಇಸ್ರಾಯೇಲ್ಯರ ಮಹಾನ್‌ಪೂರ್ವಿಕರ ಜೀವನದ ಮೂಲಕ ಅವರ
ಚರಿತ್ರೆಯನ್ನು ತಿರುಗಿ ತಿಳಿಸಲಾಗುವುದು, ದೇವರ ಅದ್ಭುತವಾದ ನಡೆಸುವಿಕೆ
ಮತ್ತು ಪೂರ್ವಿಕರು ಕಠಿಣ ಪರಿಸ್ಥಿತಿಯಲ್ಲಿ ತೋರಿಸಿದ ತಾಳ್ಮೆಯನ್ನು ತಿಳಿಸುತ್ತದೆ.
ದೇವರಿಗೆ ಅವರು ತೋರಿಸಿದ ದೃಢನಿರ್ಧಾರ ಮತ್ತು ನಿಷ್ಠೆಗೆ ದೇವರು ಹೇರಳವಾದ
ಆಶೀರ್ವಾದ ನೀಡಿದನು. ಆದುದರಿಂದ 105ನೇ ಕೀರ್ತನೆಯು ನಾವೂ ಸಹ
ಅಬ್ರಹಾಮ್, ಇಸಾಕ, ಯಾಕೋಬರು ಪೂರ್ವಿಕರಂತೆ ನಂಬಿಕೆಯಿಂದ ದೇವರು
ತನ್ನ ಸಮಯದಲ್ಲಿ ಕೊಡುವ ವಾಗ್ದಾನದ ಆಶೀರ್ವಾದಗಳಿಗಾಗಿಯೂ,
ಬಿಡುಗಡೆಗಾಗಿಯೂ ಭರವಸೆಯಿಂದ ಕಾದುಕೊಂಡಿರಬೇಕೆಂದು ತಿಳಿಸುತ್ತದೆ.

105ನೇ ಕೀರ್ತನೆಯು ಸ್ತುತಿಗೀತೆಗಳ ಸಂಗ್ರಹವಾಗಿದ್ದು (1:7). ನಾವು
ಯಥಾರ್ಥವಾಗಿ ದೇವರನ್ನು ಸ್ತುತಿಸಬೇಕಾದಲ್ಲಿ, ದೇವಜನರು ಅವರ ಇತಿಹಾಸದ
ವಾಸ್ತವಾಂಶಗಳನ್ನು ತಿಳಿದಿರುವುದು ಅಗತ್ಯವೆಂದು ತೋರಿಸುತ್ತದೆ. ಇತಿಹಾಸವು
ನಮ್ಮ ನಂಬಿಕೆಯನ್ನು ನ್ಯಾಯಸಮ್ಮತವೆಂದು ಸ್ವೀಕರಿಸುತ್ತದೆ ಹಾಗೂ ದೇವರನ್ನು
ಸ್ತುತಿಸಿಕೊಂಡಾಡುವುದಕ್ಕೆ ಅಸಂಖ್ಯಾತ ಕಾರಣಗಳನ್ನು ಒದಗಿಸುತ್ತದೆ.

ಯೆಹೋವನ ದರ್ಶನವನ್ನು ಅಪೇಕ್ಷಿಸಿ ಆತನನ್ನು ಆರಾಧಿಸುವವರನ್ನು
ಅಬ್ರಹಾಮನ ಸಂತತಿಯವರು ಹಾಗೂ ಯಾಕೋಬನ ವಂಶದವರು ಎಂದು
ಸಂಬೋಧಿಸಲಾಗಿದೆ (ಕೀರ್ತನೆ 105:6), ಇದು ದೇವರು ನಿನ್ನನ್ನು ಒಂದು
ದೊಡ್ಡ ಜನಾಂಗವಾಗುವಂತೆ ಆಶೀರ್ವದಿಸುವೆನೆಂದು ಅಬ್ರಹಾಮನಿಗೆ ಮಾಡಿದ
ಒಡಂಬಡಿಕೆಯು ನೆರವೇರುತ್ತದೆಂದು ಆತನನ್ನು ಆರಾಧಿಸುವವರು ಎಣಿಸುತ್ತಾರೆ
(ಆದಿಕಾಂಡ 15:3-6), ಕೀರ್ತನೆಗಾರನು ಇಸ್ರಾಯೇಲ್ಯರ ಪೂರ್ವಿಕರಾದ
ಅಬ್ರಹಾಮ್, ಇಸಾಕ, ಯಾಕೋಬ ಮತ್ತು ದೇವರ ಮಕ್ಕಳ ಅನಂತರದ ಸಂತತಿಯ
ನಡುವಣ ಮುಂದುವರಿಕೆಯನ್ನು ಒತ್ತಿಹೇಳುತ್ತದೆ.

"ದೇವರ ನ್ಯಾಯವಿಧಿಗಳು ಭೂಲೋಕದಲ್ಲೆಲ್ಲಾ ಇವೆ” (ಕೀರ್ತನೆ 105:7)
ಎಂದು ಹೇಳುವ ಮೂಲಕ ಕೀರ್ತನೆಗಾರನು ದೇವರ ಮಕ್ಕಳು ಆತನು ಸಮಸ್ತ
ವಿಶ್ವಕ್ಕೂ ಸರ್ವೋನ್ನತ ಕರ್ತನಾಗಿದ್ದಾನೆ ಹಾಗೂ ಆತನ ಪ್ರೀತಿ ಕರುಣೆಯು
ಎಲ್ಲಾ ಜನರಿಗೂ ಕೊಡಲ್ಪಡುವುದೆಂಬುದನ್ನು ಮರೆಯಬಾರದೆಂದು ಎಚ್ಚರಿಸುತ್ತಾನೆ
(ಕೀರ್ತನೆ 96;1,97:1) ಪ್ರತಿಯೊಂದು ತಲೆಮಾರಿನ ದೈವಭಕ್ತರು ದೇವರಿಗೆ
ನಂಬಿಗಸ್ತರಾಗಿರಬೇಕೆಂದು ಇದು ಸ್ಪಷ್ಟವಾಗಿ ಕರೆನೀಡುತ್ತದೆ.

`ಸೆವೆಂತ್ ಡೇ ಅಡ್ಡೆಂಟಿಸ್ಟರಾದ ನಾವು ಅಬ್ರಹಾಮನ ಸಂತತಿಯವರಾಗಿದ್ದೇವೆಯೇ
(ಗಲಾತ್ಯ 3:29). ಇಸ್ರಾಯೇಲ್ಯರ ಚರಿತ್ರೆಯಿಂದ ನಾವು ಕಲಿಯಬೇಕಾದದ್ದೇನು?`