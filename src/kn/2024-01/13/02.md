---
title:  ನಿರೀಕ್ಷಿಸಿಕೊಂಡಿರುವುದಕ್ಕಾಗಿ ಕರೆ
date:   24/03/2024
---

`ಕೀರ್ತನೆ 27:14; 37:7,9,34; ಕೀರ್ತನೆ 39:7; 40:1; 69:6; ಗಲಾತ್ಯ 5:5
ಹಾಗೂ ರೋಮಾಯ 8:18,25ನೇ ವಚನಗಳನ್ನು ಓದಿರಿ, ಈ ವಾಕ್ಯಗಳು ದೇವರ
ಮಕ್ಕಳು ಆತನನ್ನು ದೈನ್ಯದಿಂದ ಯಾವುದಕ್ಕಾಗಿ ಬೇಡಿಕೊಳ್ಳಬೇಕೆಂದು ತಿಳಿಸುತ್ತವೆ?`

ಯಾವುದಕ್ಕಾದರೂ ಅಥವಾ ಯಾರಿಗಾದರೂ ಕಾದುಕೊಂಡಿರುವುದು, ಒಂದು
ದೊಡ್ಡ ಮಾನಸಿಕ ಒತ್ತಡಗಳಲ್ಲಿ ಒಂದಾಗಿದೆ. ನಾವು ಯಾರೇ ಆಗಿರಲಿ, ಎಲ್ಲಿಯೇ
ವಾಸಿಸುತ್ತಿರಲಿ, ಒಂದಲ್ಲಾ ಒಂದು ಸಮಯದಲ್ಲಿ ನಾವೆಲ್ಲರೂ ಯಾವುದಕ್ಕಾದರೂ
ಅಥವಾ ಯಾರಿಗಾದರೂ ಕಾದುಕೊಂಡಿರಲೇಬೇಕು. ಇಷ್ಟವಿಲ್ಲದಿದ್ದರೂ,
ಅನಿವಾರ್ಯವಾಗಿ ಕೆಲವು ವೇಳೆ ಕಾದುಕೊಂಡಿರಲೇಬೇಕಾಗಿರುತ್ತದೆ.

ಹಾಗಿದಲ್ಲಿ, ದೇವರಿಗೋಸ್ಕರ ಕಾದುಕೊಂಡಿರುವುದು ಹೇಗೆ? ಕೀರ್ತನೆಗಳಲ್ಲಿ
ಮಾತ್ರವಲ್ಲದೆ, ಸತ್ಯವೇದದಾದ್ಯಂತ ಕರ್ತನಿಗಾಗಿ ಕಾದುಕೊಂಡಿರಬೇಕೆಂದು
ಅಭಿಪ್ರಾಯ ವ್ಯಕ್ತಪಡಿಸಲಾಗಿದೆ. ಇವೆಲ್ಲವುಗಳಲ್ಲಿ ಪರಿಣಾಮಕಾರಿಯೂ ಹಾಗೂ
ಪ್ರಾಮುಖ್ಯವಾದ ಪದವೆಂದರೆ ದೃಢನಿಷ್ಠೆ, ದೇವರು ನಮ್ಮ ಕಾಲದಲ್ಲಿ
ಬರುವುದಿಲ್ಲವೆಂಬ ನಿರಾಶೆ ಬಂದಾಗಲೂ, ಶ್ರದ್ಧೆಯಿಂದಲೂ, ದೃಢನಿಷ್ಠೆಯಿಂದಲೂ
ಆತನ ವಾಕ್ಯದಲ್ಲಿ ಭರವಸವಿಟ್ಟು, ಆತನಿಗಾಗಿ ಕಾದುಕೊಂಡಿರುವಂತೆ ನಮ್ಮನ್ನು
ಉತ್ತೇಜಿಸುವುದೇ ಈ ದೂರದೃಷ್ಟಿತ್ವ (perseverance).

ದೇವರು ನಂಬಿಗಸ್ತನು, ಆತನ ವಾಗ್ದಾನಗಳು ಯುಗಯುಗಾಂತರಕ್ಕೂ ನಿಲ್ಲುತ್ತವೆ.
ತಡವಾದರೂ ಕಾದುಕೊಂಡಿರಬೇಕೆಂದು ದೇವರ ಮಕ್ಕಳು ದೈವಭಕ್ತಿಯಿಂದ
ಆತನಿಗಾಗಿ ಎದುರುನೋಡುತ್ತಾರೆ. ತನ್ನ ಸಮಯಕ್ಕೆ ತಕ್ಕಂತೆ ದೇವರು ಎಲ್ಲವನ್ನೂ
ನಮಗಾಗಿ ಉತ್ತಮ ರೀತಿಯಲ್ಲಿ ಕಾರ್ಯಸಾಧ್ಯವಾಗುವಂತೆ ಮಾಡುತ್ತಾನೆ.

ಕರ್ತನಿಗಾಗಿ ಕಾದುಕೊಂಡಿರುವುದೆಂದರೆ ನಿರಾಸಕ್ತಿಯಿಂದ ಎದುರು
ನೋಡುವಂತದ್ದಲ್ಲ. ನೀರಿಲ್ಲದೆ ಒಣಗಿದ ಭೂಮಿಯಲ್ಲಿದ್ದವನು ನೀರಿಗಾಗಿಯೇ
ಎಂಬಂತೆ ಆತುರದಿಂದ ಕಾದುಕೊಂಡಿರುವುದು ಹಾಗೂ ಬಾಯಾರಿದ ಜಿಂಕೆಯು
ನೀರಿನ ತೊರೆಗಳನ್ನು ಹೇಗೋ ಹಾಗೆಯೇ, ನಾವೂ ದೇವರಿಗಾಗಿ ಉತ್ಕಟವಾದ
ಬಯಕೆಯಿಂದ ಕಾದುಕೊಂಡಿರುವುದೇ ಆಗಿದೆ (ಕೀರ್ತನೆ 42:1; 63:1).
ಕೀರ್ತನೆಗಾರನು ಅನೇಕ ಆಶೀರ್ವಾದಗಳಿಗಾಗಿ ದೇವರಿಗಾಗಿ ಕಾದುಕೊಂಡಿದ್ದಾನೆ.
ಆದರೆ ಅವನ ಜೀವನದ ಉಳಿದೆಲ್ಲಾ ಬಯಕೆಗಳಿಗಿಂತ ತನ್ನ ದೇವರ ಬಳಿಗೆ
ಬರಬೇಕೆಂಬ ಉತ್ಕಟವಾದ ಭಾವನೆಯು ಅವನ ಇತರೆಲ್ಲಾ ಆಸೆಗಳಿಗಿಂತಲೂ
ಮಹತ್ತರವಾಗಿದೆ.

ಪೌಲನು ರೋಮಾಯದವರಿಗೆ ಬರೆದ ಪತ್ರಿಕೆಯಲ್ಲಿ ಸಮಸ್ತ ಸೃಷ್ಟಿಯೇ ಕೊನೆಯ
ಕಾಲದಲ್ಲಿ ದೇವರನ್ನು ಹಾಗೂ ಆತನ ಮಕ್ಕಳನ್ನು ನೋಡಬೇಕೆಂಬ ಭಾಗ್ಯಕರವಾದ
ನಿರೀಕ್ಷೆಯಿಂದ ಕಾದುಕೊಂಡಿದೆ ಎಂದು ತಿಳಿಸುತ್ತಾನೆ. "ದೇವಪುತ್ರರ ಮಹಿಮೆಯು
ಯಾವಾಗ ಪ್ರತ್ಯಕ್ಷವಾದೀತೆಂದು ಜಗತ್ತು ಬಹು ಲವಲವಿಕೆಯಿಂದ ಎದುರು
ನೋಡುತ್ತಿರುವುದು" (ರೋಮಾಯ 8:19).

ಆದಾಗ್ಯೂ ನಾವೆಲ್ಲರೂ ಅಂತಿಮವಾದ ರಕ್ಷಣೆ ಮತ್ತು ದೇವರೊಂದಿಗೆ ಪುನಃ
ಒಂದಾಗಬೇಕೆಂದು ಕಾದುಕೊಂಡಿರುವಾಗ "ಜಗತ್ತೆಲ್ಲಾ ಇಂದಿನವರೆಗೂ ನರಳುತ್ತಾ
ಪ್ರಸವವೇದನೆ ಪಡುತ್ತಾ ಇರುತ್ತದೆಂದು ನಾವು ಬಲ್ಲೆವು" ಎಂದು ಪೌಲನು ತಿಳಿಸುತ್ತಾನೆ
(ರೋಮಾಯ 8:22), ಕರ್ತನಾದ ದೇವರು ತನ್ನ ಪವಿತ್ರಾತ್ಮನ ಮೂಲಕ ತನ್ನ
ಜನರೊಂದಿಗೆ ಇನ್ನೂ ಸಹ ನೆಲೆಗೊಂಡಿದ್ದಾನೆ.

ಅದೇ ಸಮಯದಲ್ಲಿ ನಾವು ನೂತನ ಸೃಷ್ಟಿಯಲ್ಲಿ ಅಂತ್ಯವಾಗುವ ರಕ್ಷಣಾ
ಯೋಜನೆಯ ಸಾಕ್ಷಿಗಳಾಗಿರಬೇಕೆಂದು ಕರೆನೀಡಲಾಗಿದೆ (ಅಕೃತ್ಯಗಳು 1:4-8).
ನಾವು ಬಹಳ ಬಯಕೆಯಿಂದ ಈ ನೂತನ ಸೃಷ್ಟಿಗಾಗಿ ಕಾದುಕೊಂಡಿದ್ದೇವೆ.
ಅಡ್ಡೆಂಟಿಸ್ಟ್ ಕ್ರೈಸ್ತರಾದ ನಮ್ಮ ಈ ನಿರೀಕ್ಷೆಯು ಅಂತಿಮವಾಗಿ ನೂತನ ಸೃಷ್ಟಿಯಲ್ಲಿ
ನೆರವೇರುತ್ತದೆ. ಅಡ್ರೆಂಟಿಸ್ಟರೆಂಬ ನಮ್ಮ ಹೆಸರು ನಾವು ಕ್ರಿಸ್ತನ ಬರೋಣಕ್ಕಾಗಿ
ನಿರೀಕ್ಷೆಯಿಂದ ಕಾದುಕೊಂಡಿದ್ದೇವೆಂಬ ಅರ್ಥಕೊಡುತ್ತದೆ. ನಾವು ಕಾದು
ಕೊಂಡಿದ್ದೇವೆ. ಆದರೆ ಅದು ವಿಫಲವಾಗುವುದಿಲ್ಲ. ಕ್ರಿಸ್ತನ ಮೂದಲಿಗೆ ಬರೋಣದಲ್ಲಿ
ಆತನ ಮರಣ ಹಾಗೂ ಪುನರುತ್ಥಾನವು, ಆತನ ಎರಡನೇ ಬರೋಣವೂ ಸಹ
ಅಷ್ಟೇ ಖಚಿತವಾಗಿ ನೆರವೇರುತ್ತದೆಂದು ನಮಗೆ ಗ್ಯಾರಂಟಿ ನೀಡುತ್ತದೆ.

`ಈಗ ನೀವು ದೇವರಿಂದ ಯಾವ ಕೆಲವು ವಿಷಯಗಳಿಗಾಗಿ ಕಾದುಕೊಂಡಿರುವಿರಿ?
ಆತನ ಬರೋಣಕ್ಕಾಗಿ ನಾವು ಪ್ರಾರ್ಥಿಸುತ್ತಿದ್ದೇವೆ. ಆದರೂ ಅದು ತಡವಾಗಿದೆ
ಇಂತಹ ಸಮಯದಲ್ಲಿ ನಾವು ಹೇಗೆ ನಂಬಿಕೆಯಿಂದಲೂ, ಭರವಸೆಯಿಂದಲೂ
ಕ್ರಿಸ್ತನಿಗಾಗಿ ಹೇಗೆ ಕಾದುಕೊಂಡಿರಬಹುದು?`