---
title:  ಮೊಲೆ ಬಡಿಸಿದ ಕೂಸಿನಂತ ನೆಮ್ಮದಿ
date:   25/03/2024
---

`131ನೇ ಕೀರ್ತನೆ ಓದಿರಿ, ದೇವರೊಂದಿಗಿನ ನಮ್ಮ ಸಂಬಂಧದ ಬಗ್ಗೆ ಈ
ಕೀರ್ತನೆಯು ನಮಗೇನು ಬೋಧಿಸುತ್ತದೆ?`

ನಂಬಿಗಸ್ತರು ಬಾಧೆ ಅನುಭವಿಸುವಂತೆ ಜಗತ್ತಿನಲ್ಲಿ ನಾವು ಜೀವಿಸುತ್ತಿದ್ದೇವೆ.
ಈ ಲೋಕದಲ್ಲಿ ಹೆಚ್ಚುಕಡಿಮೆ ಎಲ್ಲರೂ ಶೋಧನೆ ಮತ್ತು ಕಷ್ಟಗಳನ್ನು ಅನುಭವಿಸುತ್ತಾರೆ.
ಆದರೆ ತಾನು ದೇವರ ಮಗನೂ ಮತ್ತು ಆತನ ಮೇಲೆ ಆತುಕೊಂಡಿದ್ದೇನೆಂಬ
ಉಲ್ಲಾಸಕರವಾದ ಮನವರಿಕೆಯು ಕೀರ್ತನೆಗಾರನಿಗೆ ಆದರಣೆ ನೀಡುತ್ತದೆ ಮತ್ತು
ತನ್ನ ಅಹಂಕಾರವು ವ್ಯರ್ಥವೆಂದು ಅವನು ಅರಿಕೆ ಮಾಡಿಕೊಳ್ಳುತ್ತಾನೆ. ಅಹಂಕಾರವು
ವಂಚಿಸುವಂತದ್ದಾಗಿದೆ. ಅದು ಅಹಂಕಾರಿಯು ತನ್ನ ಬಗ್ಗೆ ಗಮನ
ಕೇಂದ್ರೀಕೃತವಾಗುವಂತೆ ಮಾಡುವುದರಿಂದ, ಅವನು ತನ್ನ ಸಂಕುಚಿತ
ಭಾವನೆಯಿಂದಲೇ ಕೂಡಿದ್ದು, ವಿಶಾಲ ಮನೊಭಾವ ಬೆಳೆಸಿಕೊಳ್ಳುವುದಿಲ್ಲ. ಈ
ರೀತಿಯಲ್ಲಿ ಸೊಕ್ಕಿನವರು ದೇವರ ಔನ್ನತ್ಯವನ್ನು ತಿಳಿದುಕೊಳ್ಳಲಾಗಿದೆ ಆತ್ಮೀಕವಾಗಿ
ಕುರುಡರಾಗಿದ್ದಾರೆ.

ಇದಕ್ಕೆ ವ್ಯತಿರಿಕ್ತವಾಗಿ ನೀತಿವಂತರು ತಮ್ಮ ಕಣ್ಣುಗಳನ್ನು ಪರಲೋಕದಲ್ಲಿ
ಆಸೀನನಾಗಿರುವಾತನ ಕಡೆಗೆ ಎತ್ತುತ್ತಾರೆ (ಕೀರ್ತನೆ 123:1). ದೇವರ ವೈಭವ,
ಮಹಿಮೆ, ಔನ್ನತ್ಯವು ಅವರನ್ನು ದೀನರನ್ನಾಗಿ ಮಾಡುವುದಲ್ಲದೆ, ವ್ಯರ್ಥವಾದ
ಮಹತ್ವಾಕಾಂಕ್ಷೆ ಬಿಟ್ಟು ಆತನಲ್ಲಿ ಭರವಸವಿಡುವಂತೆ ಮಾಡುತ್ತದೆ. ತಾನು
ಅಸಾಧ್ಯಕಾರ್ಯಗಳಲ್ಲಿ ಕೈಹಾಕುವುದಿಲ್ಲವೆಂದು ಕೀರ್ತನೆಗಾರನು ಒಪ್ಪಿಕೊಳ್ಳುತ್ತಾನೆ
(ಕೀರ್ತನೆ 131:1). ಈ ಲೋಕದಲ್ಲಿ ದೇವರು ಮಾಡುವ ಅದ್ಭುತಕಾರ್ಯಗಳು
ಮಾನವರ ಗ್ರಹಿಕೆಗೆ ಮೀರಿದ್ದೆಂದು ಕೀರ್ತನೆಗಾರನ ಮಾತುಗಳು ವಿವರಿಸುತ್ತವೆ.
ಈ ಜಗತ್ತಿನಲ್ಲಿರುವ ಅತ್ಯಂತ ಸರಳವಾದ ವಸ್ತುಗಳೂ ಸಹ ನಂಬಲಸಾಧ್ಯವಾದ
ರೀತಿಯಲ್ಲಿ ಸಂಕೀರ್ಣವಾಗಿದ್ದು, ಸದ್ಯಕ್ಕೆ ನಮ್ಮ ಮನವರಿಕೆಗೆ ಮೀರಿದ್ದೆಂದು ಆಧುನಿಕ
ವಿಜ್ಞಾನವು ತೋರಿಸುತ್ತದೆ. ಈ ಭೌತಿಕ ಜಗತ್ತಿನ ಬಗ್ಗೆ ನಾವು ಹೆಚ್ಚು ತಿಳಿದುಕೊಂಡಷ್ಟು
ಅದು ನಮಗೆ ನಿಗೂಢವಾಗಿ ತೋರುತ್ತದೆ.

ಕೀರ್ತನೆ 131:2ನೇ ವಚನವು ಮೊಲೆಬಿಟ್ಟ ಕೂಸು ಎಂಬ ರೂಪಾಲಂಕಾರ
ತಿಳಿಸುತ್ತದೆ. ಇದು ದೇವರ ಆಲಿಂಗನದಿಂದ ನೆಮ್ಮದಿಗೊಂಡು ಮಲಗಿರುವ ಮಗುವಿನ
ಒಂದು ಬಲವಾದ ಸಂಕೇತವಾಗಿದೆ. ಇದು ಮಗುವಿನ ವಿವಿಧ ಹಂತದ
ಬೆಳವಣಿಗೆಯಲ್ಲಿ ಅದು ತನ್ನ ತಾಯಿಯೊಂದಿಗೆ ಹೊಂದಿರುವ ವಾತ್ಸಲ್ಯದ
ಸಂಬಂಧವನ್ನು ಸೂಚಿಸುತ್ತದೆ.

ಅವಾಸ್ತವಿಕವಾದ ಅಹಂಕಾರ ಹಾಗೂ ಮಹತ್ವಾಕಾಂಕ್ಷೆಯಿಂದ ನಮ್ಮನ್ನು ಬಿಡಿಸಿದ
ದೇವರು, ನಮ್ಮ ಪೋಷಣೆಗೆ ಅಗತ್ಯವಾದ ಗಟ್ಟಿಯಾದ ಆಹಾರವನ್ನು ಕೊಡುತ್ತಾನೆ.
"ನನ್ನನ್ನು ಕಳುಹಿಸಿದಾತನ ಚಿತ್ತದಂತೆ ಮಾಡಿ ಆತನ ಕೆಲಸವನ್ನು ಪೂರೈಸುವುದೇ
ನನ್ನ ಆಹಾರವು" ಎಂದು ಯೇಸು ಹೇಳಿದ್ದಾನೆ (ಯೋಹಾನ 4:34; ಇಬ್ರಿಯ
5:12-14), ಕೀರ್ತನೆ 131ನೇ ಅಧ್ಯಾಯದಲ್ಲಿ ತಿಳಿಸಿರುವ ಮಗುವಿನಂತ ಭರವಸವು,
ಜೀವನದಲ್ಲಿ ಬರುವ ಎಲ್ಲಾ ರೀತಿಯ ಕಷ್ಟಸಂಕಟಗಳನ್ನು ಎದುರಿಸಿ ಪರೀಕ್ಷಿಸಲ್ಪಟ್ಟ
ಪರಿಪಕ್ವವಾದ ನಂಬಿಕೆಯಾಗಿದೆ. ಕೊನೆಯಲ್ಲಿ ದೇವಜನರ ಸುಕ್ಷೇಮದ ಬಗ್ಗೆ
ಕೀರ್ತನೆಗಾರನ ಗಮನ ಹರಿಯುತ್ತದೆ. ಅಂತಿಮವಾಗಿ ನಾವು ಸಭೆಯನ್ನು
ಆತ್ಮೀಕವಾಗಿ ಬಲಪಡಿಸಲು ದೇವರೊಂದಿಗಿನ ನಮ್ಮ ಅನುಭವವನ್ನು
ಉಪಯೋಗಿಸಬೇಕೆಂದು ಕರೆ ನೀಡಲಾಗಿದೆ. ಅಂದರೆ ದೇವರ ನಂಬಿಗಸ್ತಿಕೆ ಹಾಗೂ
ಒಳ್ಳೇತನಗಳ ಬಗ್ಗೆ ನಾವು ವೈಯಕ್ತಿಕವಾಗಿ ತಿಳಿದುಕೊಂಡಿರುವುದನ್ನು ನಂಬಿಕೆಯಲ್ಲಿ
ಕುಂದಿಹೋಗಿರುವ ಇತರರೊಂದಿಗೆ ಹಂಚಿಕೊಳ್ಳಬೇಕು. ನಮ್ಮ ಸಭೆಯಲ್ಲಿಯೇ
ಇನ್ನೂ ಸಹ ಅನೇಕರು ಆತ್ಮೀಕವಾಗಿ ಬಲಹೀನರಾಗಿರಬಹುದು, ಅವರಿಗೂ
ಸಹ ನಾವು ಕ್ರಿಸ್ತನ ಬಗ್ಗೆ ಸಾಕ್ಷಿ ಹೇಳಬೇಕಾಗಿದೆ.

`"ನೀವು ತಿರುಗಿಕೊಂಡು ಚಿಕ್ಕಮಕ್ಕಳಂತೆ ಆಗಿದೆ ಹೋದರೆ, ನೀವು ಪರಲೋಕ
ರಾಜ್ಯದಲ್ಲಿ ಸೇರುವುದೇ ಇಲ್ಲವೆಂದು ನಿಮಗೆ ಸತ್ಯವಾಗಿ ಹೇಳುತ್ತೇನೆ" (ಮತ್ತಾಯ
18:3). ಇಲ್ಲಿ ಯೇಸುಸ್ವಾಮಿ ನಮಗೇನು ಹೇಳುತ್ತಿದ್ದಾನೆ?`