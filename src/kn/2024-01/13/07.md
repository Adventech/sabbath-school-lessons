---
title:  ಹೆಚ್ಚಿನ ಅಧ್ಯಯನ
date:   29/03/2024
---

"ಶ್ರೀಮತಿ ವೈಟಮ್ಮನವರು ಬರೆದ 'ಸ್ಟೆಪ್ಸ್ ಟು ಕ್ರೈಸ್ಟ್'
ಪುಸ್ತಕದ 'ಗೋಯಿಂಗ್ ಅಪ್ ಇನ್‌ಟು ಕ್ರೈಸ್ಟ್' ಎಂಬ ಅಧ್ಯಾಯ ಓದಿರಿ:

"ಯೆಹೋಮ್ ಸನ್ನಿಧಿಯಲ್ಲಿ ಶಾಂತನಾಗಿ ಆತನಿಗೋಸ್ಕರ ಕಾದುಕೊಂಡಿರು"
ಎಂದು ಹೇಳುವ ಮೂಲಕ ಕೀರ್ತನೆಗಳು ದೇವರಿಗಾಗಿ ನಾವು ಕಾದುಕೊಂಡಿರ-
ಬೇಕೆಂದು ಉತ್ಸಾಹಪೂರ್ವಕವಾಗಿ ಮನವಿ ಮಾಡುತ್ತವೆ. ಕಾದುಕೊಂಡಿರುವುದು
ನಮಗೆ ಮನಸ್ಸನ್ನು ಭಾರಗೊಳಿಸುವಂತೆಯೂ, ಅನಿಶ್ಚಿತವಾಗಿಯೂ ಹಾಗೂ
ಒಂಟಿತನದ ಬೇಸರಿಕೆ ಹುಟ್ಟಿಸಿದಲ್ಲಿ, ಯೇಸುಸ್ವಾಮಿಯು ಪರಲೋಕಕ್ಕೆ ಏರಿಹೋದ
ದಿನದಲ್ಲಿ ಶಿಷ್ಯರಿಗಿದ್ದ ಮನೋಭಾವ ಹೇಗಿತ್ತೆಂಬುದನ್ನು ನೆನಪಿಸಿಕೊಳ್ಳಬೇಕು
(ಅ.ಕೃತ್ಯಗಳು 1:4-11), ಅವರ ಕಣ್ಣುಗಳ ಮುಂದೆಯೇ ಆತನು ಪರಲೋಕಕ್ಕೆ
ಏರಿಹೋದನು, ಆದರೆ ಮುಂದೆ ಭವಿಷ್ಯದಲ್ಲಿ ಯಾರಿಗೂ ತಿಳಿಯದಿದ್ದ ದಿನದಲ್ಲಿ
ತಾನು ತಿರುಗಿ ಬರುತ್ತೇನೆಂಬ ಕ್ರಿಸ್ತನ ವಾಗ್ದಾನದಲ್ಲಿ ನಂಬಿಕೆಯಿಟ್ಟು ಅವರು
ಕಾದುಕೊಂಡಿರಬೇಕಾಗಿತ್ತು. ಶಿಷ್ಯರು ಖಂಡಿತವಾಗಿಯೂ "ಕರ್ತನೇ, ನಮ್ಮನ್ನೂ
ಸಹ ಈಗಲೇ ಕರೆದುಕೋ" ಎಂದು ಹಂಬಲಿಸಿರುವುದು ಖಂಡಿತ. ಆದರೆ ಅವರು
ನಿರಾಶೆ ಅಥವಾ ಹತಾಶೆಗೊಳ್ಳಲಿಲ್ಲ. ಬದಲಾಗಿ ಯೆರೂಸಲೇಮಿಗೆ ಹಿಂದಿರುಗಿ
ಯೇಸುಕ್ರಿಸ್ತನು ಹೇಳಿದಂತೆ ಪವಿತ್ರಾತ್ಮನ ವರಕ್ಕಾಗಿ ಕಾದುಕೊಂಡಿದ್ದರು ಹಾಗೂ
ಬಹಳ ಬಲದಿಂದ ಕೂಡಿದವರಾಗಿ ಸುವಾರ್ತೆ ಸಾರಿದರು (ಅ.ಕೃತ್ಯಗಳು 1:12-
14 ಹಾಗೂ 2ನೇ ಅಧ್ಯಾಯ).

ಪರಿಶುದ್ಧಾತ್ಮನ ಸಹಾಯವಿಲ್ಲದೆ ನಮ್ಮ ಕರ್ತನು ಆಜ್ಞಾಪಿಸಿದಂತೆ ಆತನಿಗಾಗಿ
ಕಾದುಕೊಂಡಿರುವುದು ಅಸಾಧ್ಯ. ಆರಂಭದಲ್ಲಿ ನಾವು ಎಷ್ಟೇ ಉತ್ಸಾಹದಿಂದ
ಕಾದುಕೊಂಡಿದ್ದರೂ, ನಮ್ಮ ಚಂಚಲ ಸ್ವಭಾವದಿಂದ ಕಾದುಕೊಂಡಿರುವುದು
ಪ್ರಯಾಸದ ಕಾರ್ಯ ಕ್ರಿಸ್ತನಲ್ಲಿ ನೆಲೆಗೊಂಡಿರುವುದು ಅಂದರೆ ಆತನೊಂದಿಗೆ
ವೈಯಕ್ತಿಕವಾಗಿ ಆತ್ಮೀಕ ಸಂಬಂಧ ಹೊಂದಿದ್ದಲ್ಲಿ ಮಾತ್ರ ಆತನಿಗಾಗಿ ಶ್ರದ್ಧೆಯಿಂದ
ಕಾದುಕೊಂಡಿರಬಹುದು. ಕ್ರಿಸ್ತನು ನಮ್ಮ ಹೃದಯದಲ್ಲಿ ನೆಲೆಗೊಂಡಿದ್ದಲ್ಲಿ, ಆತನು
ತನ್ನ ಸುಚಿತ್ತವನ್ನು ನೆರವೇರಿಸಬೇಕೆಂದು ನಮ್ಮಲ್ಲಿ ಉದ್ದೇಶವನ್ನೂ, ಪ್ರಯತ್ನವನ್ನು
ಉಂಟು ಮಾಡುವವನಾಗಿದ್ದಾನೆ (ಫಿಲಿಪ್ಪಿ 2:13). ಈ ರೀತಿಯಾಗಿ ನಾವು ಆತನನ್ನು
ಪ್ರೀತಿಸಿ ಆತನಲ್ಲಿ ನೆಲೆಗೊಂಡಿದ್ದಲ್ಲಿ, ನಾವು ಪ್ರೀತಿಯಿಂದ ಸತ್ಯವನ್ನು ಅನುಸರಿಸುತ್ತಾ
ಬೆಳೆದು ಎಲ್ಲಾ ವಿಷಯಗಳಲ್ಲಿಯೂ ಕ್ರಿಸ್ತನ ಐಕ್ಯವನ್ನು ಹೊಂದುವೆವು (ಎಫೆಸ
4:15), ಕರ್ತನಿಗಾಗಿ ನಾವು ಕಾದುಕೊಂಡಿರುವಾಗ ಕೀರ್ತನೆಗಳಲ್ಲಿ ನಮಗೆ ಶಾಂತಿ
ಮತ್ತು ಸಂತೃಪ್ತಿ ದೊರೆಯುತ್ತದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಕರ್ತನಿಗಾಗಿ ಕಾದುಕೊಂಡಿರುವುದು ನಮ್ಮ ಆತ್ಮೀಕ ಜೀವನಕ್ಕೆ ಯಾಕೆ
ಪ್ರಾಮುಖ್ಯವಾಗಿದೆ? ಸತ್ಯವೇದದ ಕೆಲವು ನಾಯಕರು ನಂಬಿಕೆಯಿಂದ
ಕಾದುಕೊಂಡಿದ್ದ ಅನುಭವಗಳ ಬಗ್ಗೆ ಚರ್ಚಿಸಿ, ಕರ್ತನಿಗಾಗಿ ಕಾದು
ಕೊಂಡಿರುವುದು ಹೇಗೆ ಅವರನ್ನು ಶುದ್ಧಿಗೊಳಿಸಿ ಅವರ ನಂಬಿಕೆಯನ್ನು
ಬಲಪಡಿಸಿತು?`

`ನಾವು ಕಾದುಕೊಂಡಿರುವುದರ ಅಂತ್ಯವು ಹೇಗಿರುತ್ತದೆ? (ಕಿರ್ತನೆ 37:34-
40). ಈ ವಾಕ್ಯಗಳಲ್ಲಿ ನಮಗೆ ಯಾವ ನಿರೀಕ್ಷೆಯು ಕಂಡುಬರುತ್ತದೆ?`