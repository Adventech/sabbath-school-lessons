---
title:  ಕರ್ತನಿಗಾಗಿ ಕಾದುಕೊಂಡಿರುವುದು
date:   23/03/2024
---

### ಈ ಪಾಠದ ಅಧ್ಯಯನಕ್ಕಾಗಿ
ಕೀರ್ತನೆ 27:14; ಕೀರ್ತನೆ
92,126 ಹಾಗೂ 131ನೇ ಅಧ್ಯಾಯಗಳು ಮತ್ತಾಯ 18:3; ಮಾರ್ಕ 16:1-8;
ರೋಮಾಯ 8:18-25 ಹಾಗೂ 2 ಪೇತ್ರನು 1:19ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಯೆಹೋವನನ್ನು ನಿರೀಕ್ಷಿಸಿಕೊಂಡಿರು, ದೃಢವಾಗಿರು. ನಿನ್ನ
ಹೃದಯವು ಧೈರ್ಯದಿಂದಿರಲಿ, ಯೆಹೋವನನ್ನು ನಿರೀಕ್ಷಿಸಿಕೊಂಡೇ ಇರು” (ಕೀರ್ತನೆ
27:14).

ಈ ತ್ರೈಮಾಸಿಕದಲ್ಲಿ ಕೀರ್ತನೆಗಳ ಅಧ್ಯಯನದ ಕೊನೆಯ ವಾರಕ್ಕೆ ಬಂದಿದ್ದೇವೆ.
ನಮ್ಮ ಆತ್ಮೀಕವಾದ ಈ ಅಧ್ಯಯನವು ಮಹೋನ್ನತ ಸೃಷ್ಟಿಕರ್ತನೂ,
ರಾಜಾಧಿರಾಜನೂ ಮತ್ತು ನ್ಯಾಯಾಧಿಪತಿಯೂ ಆದ ಕರ್ತನ ಮುಂದೆ
ಭಯಭಕ್ತಿಯಿಂದ ಕೊಂಡಾಟ ಸಲ್ಲಿಸುವುದರ ಅನುಭವದಿಂದ ಆರಂಭಿಸಲಾಗಿದೆ.
ಅನಂತರ ದೈವೀಕ ಬಿಡುಗಡೆ, ಕ್ಷಮೆ ಹಾಗೂ ರಕ್ಷಣೆಯ ಹರ್ಷ, ದುಃಖದಿಂದ
ಪ್ರಲಾಪಿಸುವುದು ಹಾಗೂ ದೇವರ ಮಹೋನ್ನತವಾದ ವಾಗ್ದಾನಗಳು ಮತ್ತು
ಸಮಸ್ತ ವಿಶ್ವವು ಯುಗಯುಗಾಂತರಗಳವರೆಗೂ ಆತನನ್ನು ಆರಾಧಿಸುವ ನಿರೀಕ್ಷೆ
ಇವುಗಳ ಬಗ್ಗೆ ಕಲಿತಿದ್ದೇವೆ.

ಕರ್ತನ ಎರಡನೇ ಬರೋಣದ ನಿರೀಕ್ಷೆಯಲ್ಲಿ ನಾವು ಜೀವಿಸುತ್ತಿದ್ದರೂ, ಅಂತ್ಯದಲ್ಲಿ
ಆತನೊಂದಿಗೆ ಸದಾಕಾಲವೂ ಇರಬೇಕೆಂಬ ನಮ್ಮ ಉತ್ಕಟವಾದ ಬಯಕೆಯು
ಕೊನೆಯಲ್ಲಿ ನೆರವೇರಲಿದೆ. 'ಕರ್ತನನ್ನು ನಿರೀಕ್ಷಿಸಿಕೊಂಡಿರು' ಎಂಬ ವಾಕ್ಯವು
ಕೀರ್ತನೆಯಲ್ಲಿ ಕೊನೆಯ ಪದವಾಗಿದ್ದು, ಅದರಂತೆ ನಾವು ಶಾಂತರಾಗಿ ಆತನಿಗಾಗಿ
ಕಾದುಕೊಂಡಿರೋಣ.

ಕರ್ತನನ್ನು ನಿರೀಕ್ಷಿಸಿಕೊಂಡಿರುವುದೆಂದರೆ ಸೋಮಾರಿಗಳಾಗಿ ಹತಾಶೆಯಿಂದ
ಸಮಯ ಕಳೆಯುವುದು ಎಂಬ ಅರ್ಥಕೊಡುವುದಿಲ್ಲ. ಬದಲಾಗಿ ಈ ವಾಕ್ಯದ
ಮೇಲೆ ಸಂಪೂರ್ಣ ಭರವಸೆ ಹಾಗೂ ನಂಬಿಕೆ ಇಡುವುದು ಹಾಗೂ ಈ ಭರವಸೆ
ಮತ್ತು ನಂಬಿಕೆಯು ಕ್ರಿಯೆಯ ಮೂಲಕ ಕಂಡುಬರಬೇಕಾಗಿದೆ. ಕರ್ತನನ್ನು
ನಾವು ನಿರೀಕ್ಷಿಸಿಕೊಂಡಿರುವಾಗ, ದುಃಖಕರವಾದ ನಮ್ಮ ಸಂಜೆಗಳನ್ನು ಹರ್ಷಧ್ವನಿಯ
ಮುಂಜಾನೆಯಾಗಿ ಪರಿವರ್ತಿಸುತ್ತದೆ (ಕೀರ್ತನೆ 30:5; 143:8). ಇದು ಹೊಸ
ಚೈತನ್ಯದ ನಿರೀಕ್ಷೆ ಮತ್ತು ಶಾಂತಿಯಿಂದ ನಮ್ಮ ಹೃದಯಗಳನ್ನು ಬಲಪಡಿಸುತ್ತದೆ.
ಇದು ನಮ್ಮನ್ನು ಇನ್ನೂ ಹೆಚ್ಚಿನ ಶ್ರಮವಹಿಸಿ ಕೆಲಸ ಮಾಡುವಂತೆ ಪ್ರೇರಿಸುತ್ತದೆ
ಹಾಗೂ ದೇವರ ಸುವಾರ್ತಾ ಸೇವೆಯು ಸಫಲವಾಗಿ ಹರ್ಷಿಸುತ್ತಾ ಸಮೃದ್ಧಿಯಾದ
ಸಿವುಡುಗಳನ್ನು ಆತನ ರಾಜ್ಯಕ್ಕೆ ಕೂರಿಸುತ್ತೇವೆ (ಕೀರ್ತನೆ 126:6; ಮತ್ತಾಯ
9:36-38), ದೇವರಿಗಾಗಿ ನಿರೀಕ್ಷೆ ಕೊಂಡಿರುವಾಗ, ನಾವು ಎಂದೂ ನಾಚಿಕೆಗೆ
ಒಳಗಾಗುವುದಿಲ್ಲ. ಯಾಕೆಂದರೆ ದೇವರು ತನ್ನೆಲ್ಲಾ ವಾಗ್ದಾನಗಳಿಗೆ
ನಂಬಿಗಸ್ತನಾಗಿರುವುದರಿಂದ ನಾವು ಹೇರಳವಾದ ಪ್ರತಿಫಲ ಹೊಂದುವೆವು (ಕೀರ್ತನೆ
37:7-11,18,34; 71:1 ಕೀರ್ತನೆ 119:137,138).