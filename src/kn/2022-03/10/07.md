---
title:  ಹೆಚ್ಚಿನ ಚಿಂತನೆ
date:   02/09/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್‌ ಆಫ್ ಏಜಸ್ ಪುಸ್ತಕದ 'ಪರ್ವತ ಪ್ರಸಂಗ' ಹಾಗೂ 'ಎವಾಂಜಲಿಸಮ್' ಪುಸ್ತಕದ 'ದಿ ವರ್ಕರ್ ಅಂಡ್ ಇಸ್ ಕ್ವಾಲಿಫಿಕೇಶನ್' ಎಂಬ ಅಧ್ಯಾಯಗಳನ್ನು ಓದಿರಿ.

'ದಿ ಡಿಸೈರ್ ಆಫ್ ಏಜಸ್' ಪುಸ್ತಕದ 'ಪರ್ವತ ಪ್ರಸಂಗ' ಅಧ್ಯಾಯದಲ್ಲಿ ಹೀಗೆ ತಿಳಿಸಲಾಗಿದೆ:

"ಕ್ರಿಸ್ತನಂತಹ ನಮಸ್ವಭಾವ ನಮ್ಮಲ್ಲಿದ್ದಲ್ಲಿ ಅನೇಕ ಕಷ್ಟಸಂಕಟಗಳು ಎಷ್ಟೋ ಮಟ್ಟಿಗೆ ಕಡಿಮೆಯಾಗುತ್ತವೆ. ಅಂತಹ ದೀನತೆಯಿದ್ದಲ್ಲಿ ಪ್ರತಿನಿತ್ಯ ನಮಗೆ ಬರುವ ಸುಳ್ಳುನಿಂದನೆ, ಅಪಮಾನ, ಕೆಟ್ಟ ಹೆಸರುಗಳನ್ನು ನಾವು ಧೈರ್ಯವಾಗಿ ಎದುರಿಸಬಹುದು. ಆಗ ನಮಗೆ ಯಾವ ಹತಾಶೆ, ನಿರಾಶೆ ಉಂಟಾಗುವುದಿಲ್ಲ. ಕ್ರೈಸ್ತರು ತಮ್ಮನ್ನು ಎಲ್ಲಾ ವಿಧವಾದ ಕೋಪತಾಪ, ಮತ್ಸರ ಮುಂತಾದ ಕೆಟ್ಟಗುಣಗಳ ವಿರುದ್ಧವಾಗಿ ಆತ್ಮಸಂಯಮ ಬೆಳೆಸಿಕೊಂಡು ಅವುಗಳನ್ನು ಅಧೀನದಲ್ಲಿಟ್ಟುಕೊಂಡಲ್ಲಿ, ಅದು ಅವರ ಉದಾತ್ತಗುಣಕ್ಕೆ ಅತ್ಯುತ್ತಮ ಸಾಕ್ಷಿಯಾಗಿರುತ್ತದೆ. ನಿಂದನೆ, ಅಪಮಾನ ಮತ್ತು ಶೋಷಣೆ ಎದುರಾದಾಗ ಅದನ್ನು ಶಾಂತರಾಗಿ ವರ್ತಿಸಬೇಕು ಮತ್ತು ದೇವರಲ್ಲಿ ತುಂಬು ವಿಶ್ವಾಸವಿಡದೆ ಅಪನಂಬಿಕೆ ವ್ಯಕ್ತಪಡಿಸಬಾರದು. ಇದರಿಂದ ದೇವರು ತನ್ನ ಪರಿಪೂರ್ಣ ಗುಣಗಳನ್ನು ಅವರಲ್ಲಿ ತೋರಿಸಲು ಸಾಧ್ಯವಾಗುವುದಿಲ್ಲ. ನಮ್ರತೆ, ದೀನಸ್ವಭಾವವು ಕ್ರಿಸ್ತನ ಅನುಯಾಯಿಗಳಿಗೆ ಜಯಕೊಡುವ ಶಕ್ತಿಯಾಗಿದೆ. ಅಲ್ಲದೆ ಅವರು ಪರಲೋಕದ ದೇವರೊಂದಿಗೆ ಆತ್ಮೀಯ ಸಂಬಂಧ ಹೊಂದಿದ್ದಾರೆಂಬುದಕ್ಕೆ ಸಂಕೇತವಾಗಿದೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಮಸ್ವಭಾವವು ನಾವು ಹೇಗೆ ಬರುವ ಸುಳ್ಳು ಅಪವಾದ, ನಿಂದನೆಗಳನ್ನು ಮೆಟ್ಟಿನಿಲ್ಲಲು ಸಹಾಯಕವಾಗಲಿದೆ?`

`2. ದೀನತೆ, ನಮ್ರಸ್ವಭಾವವನ್ನು ನಿಮ್ಮ ಸ್ಥಳೀಯ ಸಮುದಾಯ, ಸಮಾಜದಲ್ಲಿ ಯಾವ ರೀತಿ ಪರಿಗಣಿಸುತ್ತಾರೆ? ಅವುಗಳಿಗೆ ಗೌರವ ನೀಡುತ್ತಾರೆಯೇ, ಅಥವಾ ದೌರ್ಬಲ್ಯವೆಂದು ತಿರಸ್ಕರಿಸುತ್ತಾರೆಯೇ? ಇಂತಹ ಉತ್ತಮ ಗುಣಗಳನ್ನು ಬೆಳೆಸಿಕೊಳ್ಳದಂತೆ ನಿಮ್ಮ ಸಮುದಾಯ, ಸಮಾಜದಲ್ಲಿ ಎಂತಹ ಒತ್ತಡದ ಪರಿಸ್ಥಿತಿಯನ್ನು ನೀವು ಎದುರಿಸಬೇಕಾಗಿದೆ?`

`3. ನಮ್ರತೆ, ದೀನತೆ, ಸಾಧುಸ್ವಭಾವ ಹೊಂದಿರುವ ಮಾದರಿಯಾದ ಯಾರಾದರೂ ಮಹಾವ್ಯಕ್ತಿಗಳು ಇಂದು ಜೀವಿಸಿದ್ದಾರೆಯೇ? ಇದ್ದಲ್ಲಿ ಅವರು ಯಾರು? ಅವರಿಂದ ನೀವೇನು ಕಲಿಯಬಹುದು?`

`4. ನಮ್ರತೆ, ದೀನಸ್ವಭಾವವನ್ನು ಯಾಕೆ ಕೆಲವರು ದೌರ್ಬಲ್ಯ, ಬಲಹೀನತೆ ಎಂದು ಎಣಿಸುತ್ತಾರೆ?`

`5. ದಾವೀದನು ಯೆಹೋವನು ನನ್ನ ಆಶ್ರಯವೂ, ಬಂಡೆಯೂ ಆಗಿದ್ದಾನೆಂದು ಆತನನ್ನು ಆಶ್ರಯಿಸಿಕೊಂಡನು. ಸಭೆಯಾಗಿ ನಾವು ಆಶ್ರಯ ಅಗತ್ಯವಿರುವವರಿಗೆ ಹೇಗೆ ಆಶ್ರಯವಾಗಬಹುದು? ಅಂತವರಿಗೆ ನೀವು ಯಾವ ರೀತಿ ಆಶ್ರಯ ನೀಡಬಹುದು?`