---
title:  ಮುರಿದ ರೊಟ್ಟಿ ಮತ್ತು ಚೆಲ್ಲಿದ ದ್ರಾಕ್ಷಾರಸ
date:   28/08/2022
---

ಓಸ್ವಾಲ್ ಚೇಂಬರ್ಸ್ ಎಂಬುವವರು ಕ್ರೈಸ್ತರು ಇತರರಿಗೆ ಮುರಿಯಲ್ಪಟ್ಟ ರೊಟ್ಟಿ ಮತ್ತು ಚೆಲ್ಲಿದ ದ್ರಾಕ್ಷಾರಸದಂತೆಯೂ ಇರಬೇಕೆಂದು ಹೇಳಿದ್ದಾರೆ. ಇದರ ಅರ್ಥವೇನು?

ಓಸ್ವಾಲ್‌ರವರ ಹೇಳಿಕೆಯು ಒಂದು ದೇಶದ ಜನರ ಭಾಷೆಯ ನುಡಿಗಟ್ಟಾಗಿದೆ (Idiom). ಅಂದರೆ ಕ್ರೈಸ್ತರು ಇತರರ ಒಳಿತಿಗಾಗಿ ಕಷ್ಟ ನಷ್ಟಗಳೆಂಬ ಕಠಿಣವಾದ ಪರೀಕ್ಷೆ ಎದುರಿಸಬೇಕು. ಮಾತ್ರವಲ್ಲದೆ ನಿಂದನೆ ಅಪಮಾನ, ಕಠಿಣವಾದ ಮಾತುಗಳನ್ನು ಕೇಳಬೇಕೆಂದು ಇದರ ಅರ್ಥ.

ಸತ್ಯವೇದದಲ್ಲಿ ಇಂತಹ ವ್ಯಕ್ತಿಗಳ ಉದಾಹರಣೆಗಳು ಇವೆ. ಇಸ್ರಾಯೇಲ್ಯರನ್ನು ವಾಗ್ದಾನ ಮಾಡಲ್ಪಟ್ಟ ದೇಶಕ್ಕೆ ಕರೆದೊಯ್ಯುವಾಗ ಮೋಶೆ ಎಂತಹ ಟೀಕೆ, ಅಪಮಾನ ನಿಂದನೆಗಳನ್ನು ಅನುಭವಿಸಿದನೆಂದು ನಾವು ಬಲ್ಲೆವು. ಯೋಸೇಫನ ಅಣ್ಣಂದಿರು ಅವನಿಗೆ ಮಾಡಿದ ದ್ರೋಹ ಮತ್ತು ಐಗುಪ್ತದೇಶದಲ್ಲಿ ಅವನು ಅನ್ಯಾಯವಾಗಿ ಸೆರೆಮನೆವಾಸ ಅನುಭವಿಸಿದನಲ್ಲವೇ! ಈ ಪ್ರಕರಣಗಳಲ್ಲಿ ದೇವರು ತನ್ನ ಜನರಿಗೆ ಮಾತ್ರವಲ್ಲ, ಇತರರಿಗೂ ಸಹ ಒಳ್ಳೆಯದಾಗಬೇಕೆಂಬ ಉದ್ದೇಶದಿಂದ ಮೋಶೆ ಮತ್ತು ಯೋಸೇಫನು ಇಂತಹ ಕಠಿಣವಾದ ಸನ್ನಿವೇಶವನ್ನು ಎದುರಿಸಲು ಅನುಮತಿ ನೀಡಿದನು. ಇದರ ಮೂಲಕ ತನ್ನ ಕೃಪೆ ಮತ್ತು ಕಾಳಜಿಯನ್ನು ದೇವರು ತೋರಿಸಿದನು. ದೇವರು ನಮ್ಮನ್ನು ಇಂದೂಸಹ ಅದೇರೀತಿಯಲ್ಲಿ ಉಪಯೋಗಿಸಬಹುದು. ಮೋಶೆ ಮತ್ತು ಯೋಸೇಫನು ಎದುರಿಸಿದಂತ ಸಂದರ್ಭಗಳಲ್ಲಿ ಕೋಪಗೊಳ್ಳುವುದು ಅಥವಾ ವ್ಯಥೆಯಾಗುವುದು ಸುಲಭ. ಆದರೆ ಶನಿವಾರದ ಪಾಠದಲ್ಲಿ ನಾವು ಕಲಿತಂತೆ ಅಂತಹ ಸಂದರ್ಭಗಳನ್ನು ತಾಳ್ಮೆ ಹಾಗೂ ಯಾವುದೇ ಕೋಪವ್ಯಕ್ತಪಡಿಸದೆ ಎದುರಿಸಲು ಸಾತ್ವಿಕಗುಣ ಅಂದರೆ ನನ್ನತೆ ಅಥವಾ ದೀನಸ್ವಭಾವವು ದೇವರು ನಮಗೆ ಕೊಟ್ಟಿರುವ ಸಾಮರ್ಥ್ಯವಾಗಿದೆ.

`ಯೆಹೆಚ್ಚೇಲನು 24:15-27ನೇ ವಚನಗಳಲ್ಲಿ ಪ್ರವಾದಿಗೆ ಎಂತಹ ಘಟನೆಗಳು ಸಂಭವಿಸುವುದೆಂದು ಹೇಳಲಾಗಿದೆ. ಯೆಹೆಚ್ಚೇಲನು ಯಾಕೆ ಇಂತಹ ಕಠಿಣ ಪರೀಕ್ಷೆ ಎದುರಿಸಬೇಕಾಯಿತು?`

"ಯೆಹೋವನ ಈ ಮಾತನ್ನು ಕೇಳಿರಿ. ಈ ವಿಷಯದಲ್ಲಿ ಯೆಹೆಜೈಲನು ನಿಮಗೆ ಮುಂಗುರುತಾಗಿರುವನು, ಅವನು ಮಾಡಿದಂತೆಯೇ ಎಲ್ಲವನ್ನೂ ಮಾಡುವಿರಿ; ಇದು ಸಂಭವಿಸುವಾಗ ನಾನೇ ಕರ್ತನಾದ ಯೆಹೋವನು ಎಂದು ನಿಮಗೆ ಗೊತ್ತಾಗುವುದು ಎಂದು ದೇವರು ಹೇಳುತ್ತಾನೆ (ಯೆಹೆಚ್ಚೇಲನು 24:24) ಪ್ರವಾದಿಯಾದ ಯೆಹೆಜೈಲನ ಉದಾಹರಣೆಯ ಮೂಲಕ ಇಸ್ರಾಯೇಲ್ಯರು ಕರ್ತನಾದ ಯೆಹೋವನೇ ದೇವರೆಂಬ ಸತ್ಯವನ್ನು ತಿಳಿದುಕೊಳ್ಳುವರು. ಅಲ್ಲದೆ ಪ್ರವಾದಿಯು ಅನುಭವಿಸಿದಂತ ಕಠಿಣವಾದ ಸಂಕಟ ವೇದನೆಯನ್ನು ಅವರು ಅನುಭವಿಸುವರೆಂದು ದೇವರು ಅವರಿಗೆ ತಿಳಿಸುತ್ತಿದ್ದಾನೆ. ಯೆಹೆಚ್ಚೇಲನು ಹೆಂಡತಿಯ ಸಾವಿನಿಂದ ಅನುಭವಿಸಿದ ವೇದನೆಕಷ್ಟಗಳ ಮೂಲಕ ಇಸ್ರಾಯೇಲ್ಯರು ಯೆಹೋವನು ಸರ್ವಶಕ್ತ ಕರ್ತನಾದದೇವರೆಂದು ತಿಳಿದುಕೊಂಡರು. ಅದೇ ರೀತಿ ಆತನ ಮಕ್ಕಳಾದ ನಾವು ಅನುಭವಿಸುವ ಕಠಿಣಪರೀಕ್ಷೆ, ಸಂಕಟ, ವೇದನೆಯ ಮೂಲಕ ಎಷ್ಟು ಜನರು ಸತ್ಯದೇವರಾದ ಕ್ರಿಸ್ತನನ್ನು ತಿಳಿದುಕೊಳ್ಳುವರೆಂದು ಯಾರಿಗೆ ಗೊತ್ತು?

`ನೀವು ಅನುಭವಿಸಿರುವ ಕಠಿಣವಾದ ಕಷ್ಟಸಂಕಟ, ನೋವುಗಳಿಂದ ಯಾವ ಪಾಠ ಕಲಿತಿರುವಿರಿ? ನಿಮ್ಮ ಮುರಿದ ಮನಸ್ಸು ಹಾಗೂ ಇಂತಹ ಕಠಿಣ ಪರಿಸ್ಥಿತಿಯನ್ನು ದೇವರು ಹೇಗೆ ಇತರರಿಗೆ ಸಹಾಯವಾಗುವಂತೆ ಉಪಯೋಗಿಸಬಹುದು?`