---
title:  ಕಠಿಣ ಪರೀಕ್ಷೆಯ ಸಮಯದಲ್ಲಿಯೂ ನಮ್ರತೆ
date:   27/08/2022
---

### ಈ ವಾರದ ಅಧ್ಯಯನಕ್ಕಾಗಿ
ಯೆಹೆಚ್ಚೇಲನು 24:15-17; ವಿಮೋಚನಕಾಂಡ 32:1-14; ಮತ್ತಾಯ 5:43-48; 1 ಪೇತ್ರನು 2:18-25 ಹಾಗೂ ಕೀರ್ತನೆಗಳು 62:1-8ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಶಾಂತರು ಧನ್ಯರು; ಅವರು ಭೂಮಿಗೆ ಬಾಧ್ಯರಾಗುವರು" (ಮತ್ತಾಯ 5:5) (Meekness ಎಂಬ ಪದಕ್ಕೆ ಕನ್ನಡ ಸತ್ಯವೇದದಲ್ಲಿ ಶಾಂತರು ಎಂದು ಅನುವಾದಿಸಲಾಗಿದೆ. ಆದರೆ ಕನ್ನಡ ನಿಘಂಟಿನಲ್ಲಿ 'ಸಾಧುಸ್ವಭಾವ' 'ನಮ್ರತೆ' “ಸೌಮ್ಯತೆ' ಎಂಬ ಪದ ಉಪಯೋಗಿಸಲಾಗಿದೆ).

ಮೋಶೆಯ ಬಗ್ಗೆ ಸ್ವಾಮಿ ಬಹಳ ಸಾತ್ವಿಕ (Meekness) ಮನುಷ್ಯನು ಎಂದು ಹೇಳುತ್ತಾನೆ (ಅರಣ್ಯಕಾಂಡ 12:3), ನಮ್ರತೆ ಅಥವಾ ಸಾತ್ವಿಕ ಸ್ವಭಾವ ಎಂಬ ಪದವನ್ನು ಹೆಚ್ಚಾಗಿ ಉಪಯೋಗಿಸುವುದನ್ನು ನಾವು ಕೇಳಿಲ್ಲ. ಮೋಶೆಯ ಬಗ್ಗೆ ಓದುವಾಗ ಅಥವಾ ಪರ್ವತ ಪ್ರಸಂಗದಲ್ಲಿ ಮಾತ್ರ ಈ ಪದವನ್ನು ನಾವು ಕಾಣುತ್ತೇವೆ. ಇದಕ್ಕೆ ಕಾರಣವೇನೆಂದು ತಿಳಿಯುವುದು ಅಷ್ಟೊಂದು ಕಷ್ಟವಲ್ಲ. ನಮ್ರತೆ, ಸೌಮ್ಯ ಸ್ವಭಾವ, ಸಾಧುಸ್ವಭಾವ (Meekness) ಎಂಬ ಪದಕ್ಕೆ ಮನಸ್ಸಿಗಾದ ನೋವನ್ನು ತಾಳ್ಮೆಯಿಂದಲೂ ಮತ್ತು ಕೋಪಗೊಳ್ಳದೆ ಅಥವಾ ಅಸಮಾಧಾನ ವ್ಯಕ್ತಪಡಿಸದೆ ಸಹಿಸಿಕೊಳ್ಳುವುದು ಎಂಬ ಅರ್ಥವಿದೆ. ಈ ಕಾರಣದಿಂದ ಈ ಪದವನ್ನು ಯಾರೂ ಅಷ್ಟಾಗಿ ಬಳಸುವುದಿಲ್ಲ. ಈ ಗುಣವನ್ನು ಸಮುದಾಯ, ಸಮಾಜದಲ್ಲಿ ಹೆಚ್ಚಾಗಿ ಯಾರೂ ಗೌರವಿಸುವುದಿಲ್ಲ (ಯಾಕೆಂದರೆ ಅನೇಕರು ಈ ನಮ್ರತೆಯನ್ನು ದೌರ್ಬಲ್ಯ ಎಂದು ತಿಳಿದುಕೊಳ್ಳುತ್ತಾರೆ. ಸತ್ಯವೇದದಲ್ಲಿ ಕೆಲವು ಸಾರಿ 'ದೀನಸ್ವಭಾವ' ಎಂಬ ಪದವನ್ನೂ ಸಹ ನಮ್ರತೆಗೆ ಬದಲಾಗಿ ಉಪಯೋಗಿಸಲಾಗಿದೆ).

ಆದರೆ ದೀನತೆ ಅಥವಾ ನಮ್ರತೆಯು ಯೇಸುಕ್ರಿಸ್ತನು ಹಾಗೂ ಆತನ ಶಿಷ್ಯರ ಅತ್ಯಂತ ಬಲವಾದ ಸ್ವಭಾವಗಳಲ್ಲಿ ಒಂದಾಗಿದೆ. ಈ ಸ್ವಭಾವವು ನೋವು ಸಂಕಟ ಅನುಭವಿಸುತ್ತಿರುವವರಿಗೆ ಒಂದು ಪ್ರಬಲವಾದ ಅಸ್ತ್ರವಾಗಿರುತ್ತದೆ (ಆಯುಧ) ಕಷ್ಟಸಂಕಟಗಳೆಂಬ ಕಠಿಣಪರೀಕ್ಷೆಯು ನಮ್ಮಲ್ಲಿ ನಮ್ರತೆ ಎಂಬ ಗುಣ ಬೆಳೆಸಿಕೊಳ್ಳಲಿಕ್ಕೆ ಉತ್ತಮವಾದ ಅವಕಾಶವಾಗಿದೆ. ಇದರ ಮೂಲಕ ನಾವು ದೇವರಿಗೆ ಬಲವಾದ ಸಾಕ್ಷಿಗಳಾಗಬಹುದು.

**ಈ ವಾರದ ಪಾಠದ ಸಾರಾಂಶ**: ಕಷ್ಟಸಂಕಟಗಳು ಮತ್ತು ದೀನಸ್ವಭಾವದ ನಡುವಣ ಸಂಬಂಧವೆನು? ನಾವು ನಮ್ರತೆ/ ದೀನಸ್ವಭಾವ ತೋರಿಸುವ ಮೂಲಕ ಹೇಗೆ ಇತರರಿಗೆ ಸಾಕ್ಷಿಗಳಾಗಿರಬಹುದು? ಕ್ರೈಸ್ತರಿಗೆ ಈ ಸ್ವಭಾವವು ನಿಜವಾಗಿಯೂ ದೌರ್ಬಲ್ಯವಲ್ಲ, ಬದಲಾಗಿ ಹೇಗೆ ಒಂದು ಬಲವಾಗಿದೆ?