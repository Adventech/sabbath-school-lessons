---
title:  ಹೆಚ್ಚಿನ ಚಿಂತನೆ
date:   09/09/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರು ಬರೆದ 'ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್' ಪುಸ್ತಕದ 'ದಾವೀದನಿಗೆ ರಾಜ್ಯಾಭಿಷೇಕ' ಎಂಬ ಅಧ್ಯಾಯ ಓದಿರಿ.

ದೇವರು ನಮ್ಮ ಬಗ್ಗೆ ಹಾಕಿಕೊಂಡಿರುವ ಯೋಜನೆ ನೆರವೇರಲು ನಾವು ಬಹಳಷ್ಟು ಸಮಯ ಕಾಯಬೇಕಾಗಬಹುದು. ಆ ಸಮಯವು ನಮಗೆ ಕಠಿಣ ಪರೀಕ್ಷೆಯಂತಿರುವುದು. ದೇವರು ತಕ್ಕಸಮಯದಲ್ಲಿ ನಮ್ಮ ಬಗೆಗಿನ ತನ್ನ ಯೋಜನೆಯನ್ನು ನೆರವೇರಿಸುತ್ತಾನೆಂದು ಆತನಲ್ಲಿ ಭರವಸವಿಡುವುದಾದಲ್ಲಿ, ನಾವು ತಾಳ್ಮೆ ಬೆಳೆಸಿಕೊಳ್ಳುತ್ತೇವೆ. ಕಾಯುವುದಕ್ಕೆ ಕಾರಣಗಳು ಅನೇಕವಿರಬಹುದು. ಆದರೆ ದೇವರ ಸಮಯಕ್ಕೆ ಮೊದಲೇ ನಾವು ಅದಕ್ಕಾಗಿ ಆತುರಪಟ್ಟ ಪಡೆದುಕೊಳ್ಳಲು ಪ್ರಯತ್ನಿಸಿದಲ್ಲಿ, ನಾವು ಬಹಳ ಕಷ್ಟನಷ್ಟ ಅನುಭವಿಸಬೇಕಾಗುತ್ತದೆ. ನಮಗೆ ಬರುವ ಎಲ್ಲಾ ಶೋಧನೆಗಳ ಬಗ್ಗೆ ದೇವರು ಗಮನಿಸುತ್ತಾನೆ.

ನನ್ನ ಕಷ್ಟ ವೇದನೆಯ ಸಂದರ್ಭದಲ್ಲಿ ದೇವರ ಉದ್ದೇಶವೇನೆಂದು ನನಗೆ ತಿಳಿಯದೆಂದು ಪೌಲನು ಹೇಳುತ್ತಾನೆ. ಆದರೆ ನನಗೆ ಅತ್ಯುತ್ತಮವಾದದ್ದು ಏನೆಂದು ದೇವರಿಗೆ ತಿಳಿದಿದೆ. ನನ್ನ ಶರೀರ, ಆತ್ಮ, ಪ್ರಾಣವನ್ನು ಆತನ ಕೈಗೆ ಒಪ್ಪಿಸುತ್ತೇನೆ ಎಂದು ಹೇಳುವ ಪೌಲನು 2 ತಿಮೊಥೆ 1:12ನೇ ವಚನದಲ್ಲಿ ".... ನಾನು ನಂಬಿರುವಾತನನ್ನು ಬಲ್ಲೆನು. ಆತನು ನನ್ನ ವಶದಲ್ಲಿಟ್ಟಿರುವುದನ್ನು ಆತನು ಆ ದಿನಕ್ಕಾಗಿ ಕಾಪಾಡುವುದಕ್ಕೆ ಶಕ್ತನಾಗಿದ್ದಾನೆಂದು ದೃಢವಾಗಿ ನಂಬಿದ್ದೇವೆ" ಎಂದು ದೇವರಲ್ಲಿ ದೃಢಭರವಸೆ ವ್ಯಕ್ತಪಡಿಸುತ್ತಾನೆ. ನಾವು ದೇವರಲ್ಲಿ ಹೆಚ್ಚಾದ ನಂಬಿಕೆ, ಪ್ರೀತಿ, ತಾಳ್ಮೆ ಹಾಗೂ ಪರಿಪೂರ್ಣ ಭರವಸೆಯಿಟ್ಟಾಗ, ಜೀವನದಲ್ಲಿ ಎಂತಹ ಕಷ್ಟಸಂಕಟಗಳು, ಬಾಧೆಗಳು ಬಂದಾಗಲೂ ನಮ್ಮಲ್ಲಿ ಹೆಚ್ಚಾದ ಸಮಾಧಾನ ಮತ್ತು ಸಂತೋಷ ಕಂಡುಬರುತ್ತದೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಕ್ರಿಸ್ತನ ನಮ್ಮೆಲ್ಲಾ ಶೋಧನೆಗಳನ್ನು ವಿವೇಚನೆಯಿಂದ ಗಮನಿಸುತ್ತಿದ್ದಾನೆ. ನಾವು ಆತನ ಉದ್ದೇಶ ನೆರವೇರುವಿಕೆಗಾಗಿ ಕಾದುಕೊಂಡಿರುವಾಗ, ಇದರಿಂದ ನಮಗೆ ಹೇಗೆ ಸಹಾಯವಾಗುತ್ತದೆ?`

`2. ತಾಳ್ಮೆಯಿಂದ ಕಾದುಕೊಂಡಿರುವಾಗ ವಿಶ್ವಾಸಿಗಳು ಯಾವ ನಿರೀಕ್ಷೆ ಇಟ್ಟುಕೊಂಡಿದ್ದರು ಹಾಗೂ ಅದರಿಂದ ಅವರು ಏನು ಕಲಿತರೆಂಬುದನ್ನು ತರಗತಿಯಲ್ಲಿ ಯಾರಾದರೂ ಸಾಕ್ಷಿ ಹೇಳಲಿ.`

`3. ಕಠಿಣವಾದ ಸಂಕಟ ಅನುಭವಿಸುತ್ತಾ ತಮ್ಮ ನಿರೀಕ್ಷೆ ನೆರವೇರುವುದಕ್ಕಾಗಿ ತಾಳ್ಮೆಯಿಂದ ದೇವರ ಸಮಯಕ್ಕಾಗಿ ಕಾದುಕೊಂಡಿರುವವರಿಗೂ ನೀವು ಹೇಗೆ ಸಹಾಯ ಮಾಡಬಹುದು?`

`4. ತಾಳ್ಮೆಯನ್ನು ಬೆಳೆಸಿಕೊಳ್ಳುವುದರಲ್ಲಿ ಪ್ರಾರ್ಥನೆಯ ಪ್ರಾಮುಖ್ಯತೆ ಏನು?`