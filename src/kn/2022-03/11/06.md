---
title:  ಕರ್ತನಲ್ಲಿ ಸಂತೋಷಿಸುವುದು
date:   08/09/2022
---

> <p></p>
> "ಯೆಹೋವನದಲ್ಲಿ ಸಂತೋಷಿಸು, ಮತ್ತು ಆತನು ನಿನ್ನ ಇಷ್ಟಾರ್ಥಗಳನ್ನು ನೆರವೇರಿಸುವನು” (ಕೀರ್ತನೆ 37:4).

ಈ ವಚನವು ಒಂದು ಅದ್ಭುತವಾದ ವಾಗ್ದಾನವಾಗಿದೆ. ನಮಗೆ ಯಾವಾಗಲೂ ಬೇಕಾದದ್ದನ್ನು ಪಡೆದುಕೊಳ್ಳುವುದರಿಂದಾಗುವ ಸಂತೋಷವನ್ನು ಊಹಿಸಿಕೊಳ್ಳಿ. ಕರ್ತನಲ್ಲಿ ಸಂತೋಷಿಸುವ ಹೃದಯವು ಇದ್ದಾಗ ಮಾತ್ರ, ನಮ್ಮ ಇಷ್ಟಾರ್ಥಗಳೆಲ್ಲಾ ನೆರವೇರುವವು. ಹಾಗಾದಲ್ಲಿ ದೇವರಲ್ಲಿ ಸಂತೋಷಿಸುವುದು ಅಂದರೇನು?

ಕೀರ್ತನೆ 37:1-11ನೇ ವಚನಗಳನ್ನು ಓದಿರಿ, ದಾವೀದನು ನಾಲ್ಕನೇವಚನ ಬರೆದಿರುವ ಸಂದರ್ಭವು ನಮಗೆ ಸ್ವಲ್ಪ ಆಶ್ಚರ್ಯ ತರಬಹುದು. ದುಷ್ಟರು ಅವನಿಗೂ ದೇವರಿಗೂ ವಿರುದ್ಧವಾಗಿ ದುರಾಲೋಚನೆ ಮಾಡುತ್ತಿರುವ ಸಂದರ್ಭದಲ್ಲಿ ದಾವೀದನು ಇದನ್ನು ಬರೆದಿದ್ದಾನೆ. ಜನರು ನಮಗೆ ವಿರುದ್ಧವಾಗಿ ಕೆಲಸಮಾಡುತ್ತಿರುವಾಗ, ಸಹಜವಾಗಿಯೇ ನಾವು ಕೋಪಗೊಳ್ಳುತ್ತೇವೆ ಅಥವಾ ನಮ್ಮನ್ನು ನಾವೇ ಸಮರ್ಥಿಸಿಕೊಳ್ಳಲು ಪ್ರಯತ್ನಿಸುತ್ತೇವೆ. ಆದರೆ ದಾವೀದನು ನಮಗೆ ಬೇರೆ ರೀತಿಯ ಸಲಹೆ ಕೊಡುತ್ತಾನೆ.

ದಾವೀದನು ದೇವಜನರು ಇಂತಹ ಸಂದರ್ಭ ಎದುರಿಸುತ್ತಿರುವಾಗ ನೀಡುವ ಸಲಹೆಗಳನ್ನು ಕೆಳಕಂಡ ವಚನಗಳಲ್ಲಿ ಕಾಣಬಹುದು.

ಕೀರ್ತನೆ 37:1,5:7 ಹಾಗೂ 8ನೇ ವಚನಗಳನ್ನು ಓದಿರಿ.

`ಈ ವಚನಗಳ ಸಂದರ್ಭಕ್ಕೆ ತಕ್ಕಂತೆ ಕರ್ತನಲ್ಲಿ ಸಂತೋಷಿಸುವುದು ಎಂಬುದರ ಅರ್ಥವೇನು?`

ದಾವೀದನು ತನ್ನ ಕೀರ್ತನೆಗಳಲ್ಲಿ ಪದೇಪದೇ ದೇವರಲ್ಲಿ 'ಭರವಸವಿಡಿರಿ ಎಂದು ವಿಧವಿಧವಾಗಿ ತಿಳಿಸುತ್ತಾನೆ. ದೇವರ ಬಗ್ಗೆ ಬೇಸರಪಟ್ಟುಕೊಳ್ಳಬಾರದು. ಆತನು ನಮ್ಮ ದೇವರಾಗಿರುವುದರಿಂದ ಈಗಲೂ ಸಹ ನಮಗಾಗಿ ಕಾರ್ಯ ಮಾಡುತ್ತಿದ್ದಾನೆ. ನಿಮ್ಮ ಸಮಸ್ಯೆಗಳನ್ನು ನೀವೇ ಬಗೆಹರಿಸಿಕೊಳ್ಳಲು ಪ್ರಯತ್ನಿಸಬೇಡಿ. ಪರಲೋಕದ ನಮ್ಮ ತಂದೆಯು ಎಲ್ಲದರ ಮೇಲೆ ನಿಯಂತ್ರಣ ಹೊಂದಿದ್ದಾನೆ. ಆತನನ್ನು ನಂಬಿರಿ, ಸಂಪೂರ್ಣವಾಗಿ ಭರವಸವಿಡಿರಿ.

ಇಂತಹ ಸಂದರ್ಭದಲ್ಲಿ ತಾನೇ ದಾವೀದನು ನಾವು ದೇವರಲ್ಲಿ ಸಂತೋಷ ಪಡುವಂತೆ ತಿಳಿಸುತ್ತಾನೆ. ದೇವರಲ್ಲಿ ಸಂತೋಷಪಡುವುದೆಂದರೆ, ನಾವು ಆತನಲ್ಲಿ ಪರಿಪೂರ್ಣವಾದ ನಂಬಿಕೆ, ಭರವಸೆಯಲ್ಲಿ ಜೀವಿಸುವುದೇ ಆಗಿದೆ. ದೇವರು ನಮ್ಮೊಂದಿಗಿರುವುದರಿಂದ ಯಾವುದೂ ಸಹ ನಮ್ಮ ಶಾಂತಿಯನ್ನು ಕೆಡಿಸಬಾರದು. ಯಾರೂ ಸಹ ನಮ್ಮ ದೇವರನ್ನು ತನ್ನ ಚಾತುರ್ಯದಿಂದ ಮೋಸಗೊಳಿಸಲಾಗದು ಅಥವಾ ಸೋಲಿಸಲೂ ಆಗದ್ದರಿಂದ ನಾವು ಆತನನ್ನು ಸ್ತುತಿಸೋಣ. ಇದನ್ನು ಮಾಡಲು ನಾವು ಕಲಿತಾಗ, ನಮ್ಮ ಹೃದಯದ ಎಲ್ಲಾ ಇಷ್ಟಾರ್ಥಗಳೂ ನೆರವೇರುವವು.

`ದೇವರಲ್ಲಿ ಸಂತೋಷಿಸುವುದನ್ನು ನೀವು ಹೇಗೆ ಕಲಿತುಕೊಳ್ಳಬಹುದು? ದೇವರ ವಾಕ್ಯದ ಅಧ್ಯಯನ, ಪ್ರಾರ್ಥನೆ ಹಾಗೂ ಆತನ ಮಾರ್ಗದರ್ಶನದ ಮೂಲಕ ಜೀವನದಲ್ಲಿ ನಾವು ದೇವರಲ್ಲಿ ಸಂತೋಷಿಸಬಹುದು.`