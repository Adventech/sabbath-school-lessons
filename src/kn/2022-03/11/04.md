---
title:  ಒಂದು ಶ್ರೇಷ್ಠ ಉದಾಹರಣೆ
date:   06/09/2022
---

1 ಸಮುವೇಲನು 16:1-13ನೇ ವಚನದಲ್ಲಿ ಯೌವನಸ್ಥನಾದ ದಾವೀದನನ್ನು ಪ್ರವಾದಿಯಾದ ಸಮುವೇಲನು ಇಸ್ರಾಯೇಲ್ಯರ ಅರಸನನ್ನಾಗಿ ಅಭಿಷೇಕ ಮಾಡಿದನೆಂದು ಓದುತ್ತೇವೆ. ಆದರೆ ಕುರುಬನಾಗಿದ್ದ ದಾವೀದನು ಯೆರೂಸಲೇಮಿನ ಸಿಂಹಾಸನದಲ್ಲಿ ರಾಜ್ಯವಾಳುವುದಕ್ಕೂ ನಡುವೆ ಬಹಳ ಕಾಲದ ಅಂತರವಿದೆ. ಅವನು ಅನೇಕ ಸಂದರ್ಭಗಳಲ್ಲಿ ಕಠಿಣಪರಿಸ್ಥಿತಿ ಎದುರಿಸಿದನೆಂಬುದರಲ್ಲಿ ಸಂದೇಹವಿಲ್ಲ.

ಮೊದಲನೆಯದಾಗಿ ದುರಾತ್ಮಪೀಡಿತನಾದ ಸೌಲನನ್ನು ಉಪಶಮನಗೊಳಿಸಲು ದಾವೀದನು ಕಿನ್ನರಿ ನುಡಿಸಬೇಕಾಗಿತ್ತು (1 ಸಮುವೇಲನು 16:16). ಎರಡನೆಯದಾಗಿ ಫಿಲಿಷ್ಟಿಯರ ರಣವೀರನಾದ ಗೊಲ್ಯಾತನನ್ನು ಕೊಂದಾಗ, ಅವನು ಇಸ್ರಾಯೇಲ್ಯರ ನಾಯಕನಾದನು (1 ಸಮುವೇಲನು 17ನೇ ಅಧ್ಯಾಯ), ಅನಂತರ ದಾವೀದನು ತನ್ನ ಪ್ರಾಣರಕ್ಷಣೆಗಾಗಿ ದೇಶಭ್ರಷ್ಟನಾಗಿ ಅನೇಕವರ್ಷಗಳ ಕಾಲ ಅರಣ್ಯದಲ್ಲಿ ಅಲೆದಾಡಬೇಕಾಯಿತು. ಇಸ್ರಾಯೇಲ್ಯರ ಅರಸನಾದ ಸೌಲ ಹಾಗೂ ಅವನ ಮಗನಾದ ಯೋನಾತಾನನಿಗೆ ಮುಂದೆ ದಾವೀದನು ಇಸ್ರಾಯೇಲ್ಯರ ರಾಜನಾಗುತ್ತಾನೆಂದು ತಿಳಿದಿತ್ತು (1 ಸಮುವೇಲನು 23:17; 24:20). ಆದರೆ ದೇವರು ತಿಳಿಸಿದ್ದ ಸಮಯವು ಬರುವ ತನಕ ದಾವೀದನು ಕಾದುಕೊಂಡಿದ್ದನೇ ಹೊರತು, ಅದಕ್ಕಿಂತ ಮೊದಲೇ ರಾಜನಾಗುವುದಕ್ಕೆ ಅವನು ಯಾವುದೇ ಪ್ರಯತ್ನ ಮಾಡಲಿಲ್ಲ. ಸೌಲನು ದಾವೀದನನ್ನು ಕೊಲ್ಲುವುದಕ್ಕೆ ಪ್ರಯತ್ನಪಟ್ಟರೂ, ದಾವೀದನಿಗೆ ಅವಕಾಶ ದೊರೆತರೂ ಸೌಲನನ್ನು ಕೊಲ್ಲಲು ನಿರಾಕರಿಸಿದನು (1 ಸಮುವೇಲನು 24:5-7: 26:7-11).

`ದಾವೀದನು ಸೌಲನನ್ನು ಕೊಲ್ಲಲು ಯಾಕೆ ನಿರಾಕರಿಸಿದನು? ದೇವರು ತನ್ನ ಯೋಜನೆಗಳನ್ನು ನಮ್ಮ ಜೀವನದಲ್ಲಿ ನೆರವೇರಿಸುವ ಮಾರ್ಗದ ಬಗ್ಗೆ ದಾವೀದನ ಉದಾಹರಣೆಯಿಂದ ನಾವೇನು ಕಲಿಯಬಹುದು?`

ಈಗ 1 ಸಮುವೇಲನು 26:12-25ನೇ ವಚನಗಳನ್ನು ಓದಿರಿ, ಸೌಲನನ್ನು ಕೊಲ್ಲಲು ದಾವೀದನು ನಿರಾಕರಿಸಿದ್ದು ಸೌಲನ ಮೇಲೆ ಯಾವ ಪರಿಣಾಮ ಉಂಟುಮಾಡಿತು? ದೇವರಿಗಾಗಿ ತಾಳ್ಮೆಯಿಂದ ಕಾದುಕೊಂಡಿರುವುದರಿಂದ ಬರುವ ಪ್ರತಿಫಲದ ಬಗ್ಗೆ ಇದು ನಮಗೇನು ತಿಳಿಸುತ್ತದೆ?

ಪ್ರವಾದಿಯಾದ ಸಮುವೇಲನು ದಾವೀದನನ್ನು ಅರಸನನ್ನಾಗಿ ಅಭಿಷೇಕಿಸಿದಾಗ ಬಹುಶಃ ಅವನಿಗೆ 18ವರ್ಷ ಪ್ರಾಯವಾಗಿದ್ದಿರಬಹುದು. ಆದರೆ ಅವನು ಅರಸನಾದಾಗ 40 ವರ್ಷದವನಾಗಿದ್ದನು. ಇಷ್ಟೊಂದು ವರ್ಷಗಳಕಾಲ ಅವನು ತಾಳ್ಮೆಯಿಂದ ಕಾದುಕೊಂಡಿರುವ ಉದಾಹರಣೆಯಿಂದ ನಾವು ಒಂದು ಮಹತ್ತರವಾದ ಪಾಠ ಕಲಿಯಬಹುದು. ಸಂಕ್ಷಿಪ್ತವಾಗಿ ಹೇಳುವುದಾದರೆ, ದೇವರು ಇನ್ನೂ ಕೊಡದಿರುವುದನ್ನು ಆತುರಪಟ್ಟು ಕಸಿದುಕೊಳ್ಳಲು ಎಂದಿಗೂ ಪ್ರಯತ್ನಿಸಬಾರದು. ದೇವರು ಕೊಡುವ ವರಗಳು ಆತನ ಕೈಯಿಂದ ಆತನ ಸಮಯದಲ್ಲಿ ದೊರಕಿದಾಗ ಅತ್ಯುತ್ತಮವಾಗಿರುತ್ತವೆ.

ದಾವೀದನು ಸೌಲನನ್ನು ಕೊಲ್ಲುವುದನ್ನು ಅನೇಕ ರೀತಿಯಲ್ಲಿ ಸಮರ್ಥಿಸಿಕೊಳ್ಳ- ಬಹುದಾಗಿತ್ತು (ದಾವೀದನು ಅರಸನಾಗುವನೆಂದು ಸಮುವೇಲನು ಅಭಿಷೇಕ ಮಾಡಿದ್ದನಲ್ಲಾ). ಆದಾಗ್ಯೂ ಅವನ ಕ್ರಿಯೆಗಳು ಅವನಿಗೆ ದೇವರ ಮೇಲಿದ್ದ -ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ ದೃಢವಾದ ನಂಬಿಕೆಗೆ ಸಾಕ್ಷಿಯಾಗಿವೆ. ದಾವೀದನ ಉದಾಹರಣೆಯಿಂದ ನೀವು ಯಾವುದಕ್ಕಾಗಿ ಕಾದುಕೊಂಡಿರುವರೋ, ಅದರ ಬಗ್ಗೆ ಯಾವ ಪಾಠ ಕಲಿಯಬಹುದು?