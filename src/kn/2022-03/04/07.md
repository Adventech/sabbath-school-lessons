---
title:  ಹೆಚ್ಚಿನ ಚಿಂತನೆ
date:   22/07/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರು ಬರೆದ 'ಸನ್ಸ್ ಅಂಡ್  ಡಾಟರ್ಸ್ ಆಫ್ ಗಾಡ್' ಪುಸ್ತಕದ ನೂರನೇ ಪುಟವನ್ನು ಓದಿರಿ. ಅಲ್ಲದೆ "ಕ್ರೈಸ್ಟ್  ಆಪ್ಟೆಕ್ಸ್ ಲೆಸನ್ಸ್ ನಲ್ಲಿ "ಟು ಮೀಟ್ ದಿ ಬ್ರೆಡ್‌ಗೂಮ್" ಹಾಗೂ "ದಿ ಗ್ರೇಟ್  ಕಾಂಟ್ರೊವರ್ಸಿ" ಪುಸ್ತಕದ "ದಿ ಟೈಮ್ ಆಫ್ ಟ್ರಬಲ್" ಎಂಬ ಅಧ್ಯಾಯಗಳನ್ನು  ಓದಿರಿ.

ಶ್ರೀಮತಿ ವೈಟಮ್ಮನವರು 'ಎಜುಕೇಷನ್' ಪುಸ್ತಕದ 225ನೇ ಪುಟದಲ್ಲಿ ಹೀಗೆ  ತಿಳಿಸುತ್ತಾರೆ :

"ಉತ್ತಮ ಗುಣನಡತೆ ಬೆಳೆಸಿಕೊಳ್ಳುವುದು ಮನುಷ್ಯರಿಗೆ ದೇವರು ವಹಿಸಿಕೊಟ್ಟ  ಬಹಳ ಪ್ರಾಮುಖ್ಯವಾದ ಕರ್ತವ್ಯವಾಗಿದೆ. ಹಿಂದೆಂದಿಗಿಂತಲೂ ಈಗ ಇದರ  ಪ್ರಾಮುಖ್ಯತೆ ಹೆಚ್ಚಾಗಿದೆ. ಹಿಂದಿನ ತಲೆಮಾರಿನವರು ಇಂತಹ ಮಹತ್ವಪೂರ್ಣವೂ,  ಪ್ರಾಮುಖ್ಯವೂ ಆದ ಬೇಡಿಕೆಯನ್ನು ಪೂರೈಸುವ ಸಂದರ್ಭ ಎದುರಾಗಿರಲಿಲ್ಲ.  ಅಲ್ಲದೆ ಯುವಕ ಯುವತಿಯರೂ ಸಹ ಇಂತಹ ಕಷ್ಟಸಂಕಟಗಳನ್ನು ಹಿಂದೆಂದೂ  ಎದುರಿಸಲಿಲ್ಲ".

"ಹತ್ತುಮಂದಿ ಕನೈಯು ಸಾಮ್ಯದಲ್ಲಿ ಐದುಮಂದಿ ಬುದ್ಧಿಹೀನ ಕನೈಯರು  ಬುದ್ಧಿವಂತ ಕನೈಯರನ್ನು ಎಣ್ಣೆ ಕೊಡುವಂತೆ ಕೇಳುತ್ತಾರೆ. ಆದರೆ ಅವರಿಗೆ ಎಣ್ಣೆ  ದೊರೆಯಲಿಲ್ಲ. ಇದು ಇಕ್ಕಟ್ಟಿನ ಸಮಯದಲ್ಲಿ ಧೈರ್ಯವಾಗಿ ನಿಲ್ಲುವುದಕ್ಕೆ ಅಗತ್ಯವಾದ  ಉತ್ತಮ ಗುಣನಡತೆ ಬೆಳೆಸಿಕೊಂಡು ಅದನ್ನು ಎದುರಿಸಲು ಸಿದ್ಧರಾಗಿಲ್ಲವೆಂಬುದನ್ನು  ಇದು ಸಾಂಕೇತಿಕವಾಗಿ ತಿಳಿಸುತ್ತದೆ. ಇದು ಬುದ್ಧಿಹೀನ ಕನೈಯರು ತಮ್ಮ  ನೆರೆಹೊರೆಯವರಿಗೆ ನಿಮ್ಮ ಗುಣಸ್ವಭಾವ ನಮಗೆ ಕೊಡಿರಿ ಇಲ್ಲವಾದರೆ ನಾವು  ನಾಶವಾಗುತ್ತೇವೆಂದು ಹೇಳಿದಂತಾಗುತ್ತದೆ. ಬುದ್ಧಿವಂತ ಕನೈಯರು ಬುದ್ಧಿಹೀನ  ಕನೈಯರ ನಂದಿಹೋಗುತ್ತಿರುವ ಆರತಿಗೆ ತಮ್ಮ ಎಣ್ಣೆಯನ್ನು (ಅಂದರೆ ಉತ್ತಮ  ಗುಣನಡತೆಯನ್ನು ಕೊಡಲು ಸಾಧ್ಯವಾಗಲಿಲ್ಲ. ನಮ್ಮ ಗುಣಸ್ವಭಾವವನ್ನು ಇತರರಿಗೆ  ವರ್ಗಾಯಿಸಲಾಗದು. ಅದನ್ನು ಕೊಂಡುಕೊಳ್ಳಲೂ ಆಗದು ಅಥವಾ ಮಾರಲೂ  ಆಗದು, ಬದಲಾಗಿ ಅದನ್ನು ಸ್ವಂತಕ್ಕೆ ಗಳಿಸಿಕೊಳ್ಳಬೇಕು. ಕೃಪೆಯ ಕಾಲದಲ್ಲಿ  ಪ್ರತಿಯೊಬ್ಬರೂ ನೀತಿಯುಳ್ಳ ಸ್ವಭಾವ ಪಡೆದುಕೊಳ್ಳುವ ಅವಕಾಶವನ್ನು ದೇವರು  ಕೊಟ್ಟಿದ್ದಾನೆ. ಆದರೆ ಒಬ್ಬನು ಕಷ್ಟಸಂಕಟಗಳ ಸಮಯದಲ್ಲಿ ಪವಿತ್ರಾತ್ಮನ  ಸಹಾಯದಿಂದ ಸಹನೆಯಿಂದ ಅವುಗಳನ್ನು ಜಯಿಸಿ ಬೆಳೆಸಿಕೊಂಡ ಉತ್ತಮ  ಗುಣನಡತೆಗಳನ್ನು ಇತರರಿಗೆ ವರ್ಗಾಯಿಸುವಂತ ಮಾರ್ಗವನ್ನು ದೇವರು ಕೊಟ್ಟಿಲ್ಲ  (ಶ್ರೀಮತಿ ವೈಟಮ್ಮನವರು ಬರೆದ 'ದಿ ಯೂತ್ ಇನ್‌ಸ್ಟಕ್ಟರ್‌' ಎಂಬ ಪತ್ರಿಕೆಯ  ಜನವರಿ 16, 1896ರ ಸಂಚಿಕೆಯಿಂದ ಆರಿಸಿಕೊಳ್ಳಲಾಗಿದೆ?

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಉತ್ತಮ ಗುಣಸ್ವಭಾವ ಬೆಳೆಸಿಕೊಳ್ಳುವುದು ಅಂದರೇನು? ಅದನ್ನು ಹೇಗೆ  ಬೆಳೆಸಿಕೊಳ್ಳಬಹುದು? ನೀವು ಹಾಗೂ ಸಭೆಯ ಇತರ ಸದಸ್ಯರು ಇದಕ್ಕೆ  ಎಷ್ಟು ಪ್ರಾಮುಖ್ಯತೆ ನೀಡಿದ್ದೀರಿ?`

`2. ಗುರುವಾರದ ಪಾಠದಲ್ಲಿ ಒಬ್ಬ ಕ್ರೈಸ್ತ ವಿಶ್ವಾಸಿಯ ಜೀವನದಲ್ಲಿ ಸಭೆಯ  ಪ್ರಾಮುಖ್ಯತೆಯ ಬಗ್ಗೆ ಕಲಿತಿದ್ದೇವೆ. ನಿಮ್ಮ ಸ್ಥಳೀಯ ಸಭೆಯು ಕ್ರಿಸ್ತನ  ದೇಹವಾಗಿ ಹೇಗೆ ಕಾರ್ಯನಿರ್ವಹಿಸುತ್ತಿದೆ? ಸಭೆ ಹಾಗೂ ಸಮುದಾಯವಾಗಿ  ಕ್ರೈಸ್ತ ವಿಶ್ವಾಸಿಗಳಾದ ನಾವು ದೇವಜನರಾಗಿ ದೇವರ ಗುಣಸ್ವಭಾವವನ್ನು  ಹೇಗೆ ಇತರರ ಮುಂದೆ ತೋರಿಸುತ್ತಿದ್ದೇವೆ?`

`3. ಕ್ರಿಸ್ತನಲ್ಲಿ ನಂಬಿಕೆಯ ಮೂಲಕ ಕೃಪೆಯಿಂದಲೇನಾವು ರಕ್ಷಣೆ ಹೊಂದುತ್ತೇವೆ.  ಆದಾಗ್ಯೂ ಉತ್ತಮ ಗುಣಸ್ವಭಾವ ಬೆಳೆಸಿಕೊಳ್ಳುವುದು ಯಾಕೆ  ಪ್ರಾಮುಖ್ಯವಾಗಿದೆ?`

`4. ಕ್ರಿಸ್ತನು ಮತ್ತು ಸೈತಾನನ ನಡುವೆ ಮಹಾಹೋರಾಟ ನಡೆಯುತ್ತಿದೆ. ಈ  ಹೋರಾಟಕ್ಕೂ ಮತ್ತು ಕಷ್ಟಸಂಕಟ ಅನುಭವಿಸಿ ಕ್ರಿಸ್ತನಂತ ಉತ್ತಮ ಗುಣಸ್ವಭಾವ  ಬೆಳೆಸಿಕೊಳ್ಳುವುದಕ್ಕೂ ನಡುವೆ ಇರುವ ಸಂಬಂಧಗಳೇನು?`