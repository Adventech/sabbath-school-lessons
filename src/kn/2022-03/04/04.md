---
title:  ಯೇಸುಕ್ರಿಸ್ತನ ಕೊನೆಯ ಮಾತುಗಳು
date:   19/07/2022
---

ಯೇಸುಸ್ವಾಮಿಯು ಇನ್ನೇನು ಸಾಯಬೇಕಾಗಿತ್ತು. ಮತ್ತಾಯನ ಸುವಾರ್ತೆಯ  ಪ್ರಕಾರ ಆತನು ಯೆರೂಸಲೇಮಿನಲ್ಲಿ ಪಸ್ಯಹಬ್ಬಕ್ಕೆ ಸ್ವಲ್ಪ ಮೊದಲು ಕೊನೆಯದಾಗಿ  ತನ್ನ ಶಿಷ್ಯರಿಗೆ ಹತ್ತು ಮಂದಿ ಕನೈಯರು ಮತ್ತು ಆಡುಕುರಿಗಳ ಸಾಮ್ಯದ ಬಗ್ಗೆ  ಬೋಧಿಸುತ್ತಾನೆ. ಈ ಸಾಮ್ಯಗಳು ಕ್ರಿಸ್ತನ ಎರಡನೇ ಬರೋಣಕ್ಕೆ ಕಾದುಕೊಂಡಿರುವ  ನಾವು ಹೇಗೆ ಜೀವಿಸಬೇಕೆಂದು ತಿಳಿಸುತ್ತವೆ. ಕ್ರಿಸ್ತನ ಶೀಘ್ರಬರೋಣದ ಸೂಚನೆಗಳನ್ನು  ನಾವು ನೋಡುತ್ತಿರುವಾಗ, ಈ ಎರಡು ಸಾಮ್ಯಗಳು ಇಂದಿಗೂ ಪ್ರಸ್ತುತವಾಗಿದ್ದು  ಬಹಳ ಪ್ರಾಮುಖ್ಯವಾಗಿವೆ.

ಮತ್ತಾಯ 25:1-12ನೇ ವಚನಗಳಲ್ಲಿ ತಿಳಿಸಿರುವ ಹತ್ತು ಮಂದಿ ಕನೈಯರ  ಸಾಮ್ಯದಲ್ಲಿ ಎಣ್ಣೆಯು ಪವಿತ್ರಾತ್ಮನಿಗೆ ಸಂಕೇತವಾಗಿದೆ ಎಂದು ಸತ್ಯವೇದದ ಅನೇಕ  ವಿದ್ವಾಂಸರು ಅಭಿಪ್ರಾಯಪಡುತ್ತಾರೆ. ಸೆವೆಂತ್ ಡೇ ಅಡ್ಡೆಂಟಿಸ್ಟರು ಪ್ರವಾದಿನಿಯೆಂದು  ಎಣಿಸುವ ಶ್ರೀಮತಿ ವೈಟಮ್ಮನವರು ಅದನ್ನು ಒಪ್ಪಿಕೊಳ್ಳುತ್ತಾರೆ. ಆದರೆ ಅದೇ  ಸಮಯದಲ್ಲಿ ಎಣ್ಣೆಯು ಒಬ್ಬರ ಗುಣಸ್ವಭಾವದ ಸಂಕೇತವೂ ಆಗಿದ್ದು, ನಾವು  ಬೇರೆಯವರಿಗಾಗಲಿ ಅಥವಾ ಬೇರೆಯವರು ನಮಗಾಗಲಿ ಅದನ್ನು  ಕೊಡಲಾಗುವುದಿಲ್ಲವೆಂದೂ ಸಹ ಹೇಳುತ್ತಾರೆ.

ಹತ್ತು ಮಂದಿ ಕನೈಯರ ಸಾಮ್ಯ ಓದಿರಿ. ಎಣ್ಣೆಯು ಪವಿತ್ರಾತ್ಮನ ಸಂಕೇತ  ಅಥವಾ ಒಬ್ಬ ವ್ಯಕ್ತಿಯು ಕ್ರಿಸ್ತನಂತ ಗುಣಸ್ವಭಾವ ಹೊಂದಿರುವ ಸಂಕೇತವಾಗಿದೆ  ಎಂಬುದರ ಮೇಲೆ ಈ ಸಾಮ್ಯದ ಅರ್ಥವು ಹೇಗೆ ಬದಲಾಗುತ್ತದೆ?

`ಮತ್ತಾಯ 25:31-46ನೇ ವಚನಗಳಲ್ಲಿ ತಿಳಿಸಿರುವ ಕುರಿ ಮತ್ತು ಆಡುಗಳ  ಸಾಮ್ಯದಲ್ಲಿ ಅವುಗಳನ್ನು ಪ್ರತ್ಯೇಕಿಸುವುದಕ್ಕೆ ಯಾವ ಮಾನದಂಡವನ್ನು (Crite-  ria) ಉಪಯೋಗಿಸಲಾಗಿದೆ?`

ಅರಸನು ಕುರಿಗಳು ಮತ್ತು ಆಡುಗಳನ್ನು ಅವುಗಳ ಕ್ರಿಯೆ ಹಾಗೂ ಸ್ವಭಾವದ  ಆಧಾರದ ಮೇಲೆ ವಿಂಗಡಿಸುತ್ತಾನೆಂಬುದನ್ನು ಗಮನಿಸಿ, ಕ್ರಿಯೆಗಳ ಮೂಲಕ  ರಕ್ಷಣೆಯಾಗುತ್ತದೆಂದು ಕ್ರಿಸ್ತನು ಇಲ್ಲಿ ಬೋಧಿಸುವುದಿಲ್ಲ. ಆದರೆ ರಕ್ಷಣಾ  ಯೋಜನೆಯಲ್ಲಿ ಒಳ್ಳೆಯ ಹಾಗೂ ಪರೋಪಕಾರ ಗುಣಸ್ವಭಾವವು ಎಷ್ಟೊಂದು  ಪ್ರಾಮುಖ್ಯವಾಗಿದೆ ಎಂಬುದನ್ನು ತಿಳಿಸುತ್ತದೆ. ಅಲ್ಲದೆ ಕ್ರಿಸ್ತನಿಂದ ಯಥಾರ್ಥವಾಗಿ  ರಕ್ಷಿಸಲ್ಪಟ್ಟಿರುವವರು, ಆ ರಕ್ಷಣೆಯನ್ನು ತಮ್ಮ ಜೀವನ ಮತ್ತು ಒಳ್ಳೆಯ ಗುಣಸ್ವಭಾವ  ಹಾಗೂ ಪರೋಪಕಾರದ ಮೂಲಕ ತೋರಿಸುತ್ತಾರೆಂದು ಕ್ರಿಸ್ತನು ತಿಳಿಸುತ್ತಾನೆ.

`ಜನರ ಮುಂದೆ ನಾವು ಒಳ್ಳೆಯ ವ್ಯಕ್ತಿಗಳೆಂಬ ಸೋಗು ಹಾಕಬಹುದು. ಆದರೆ  ಯಾರೂ ನೋಡದಿರುವಾಗ ನಮ್ಮ ಗುಣಸ್ವಭಾವ ಹೇಗಿರುತ್ತದೆ? ಯಾವ  ಬದಲಾವಣೆಯು ನಿಮ್ಮಲ್ಲಿ ಬರಬೇಕಾಗಿದೆ ಎಂದು ನಿಮ್ಮ ಉತ್ತರ ಹೇಳುತ್ತದೆ?`