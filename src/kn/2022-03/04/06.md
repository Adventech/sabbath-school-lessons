---
title:  ಗುಣಸ್ವಭಾವ ಮತ್ತು ಕ್ರೈಸ್ತ ಸಭೆ
date:   21/07/2022
---

ನಾನು ಒಂಟಿಯಾಗಿರಬೇಕೆಂಬ ಭಾವನೆ ನಿಮ್ಮಲ್ಲಿ ಎಂದಾದರೂ ಬಂದಿದೆಯೇ?  "ದೇವರೊಂದಿಗಿನ ನನ್ನ ಸಂಬಂಧವು ನನ್ನ ಖಾಸಗಿ ವಿಷಯ ಅದರ ಬಗ್ಗೆ  ನಾನು ಯಾರೊಂದಿಗೂ ಮಾತಾಡುವುದಕ್ಕೆ ಇಷ್ಟಪಡುವುದಿಲ್ಲವೆಂದು ಜನರು  ಹೇಳುವುದನ್ನು ನೀವು ಕೇಳಿರಬಹುದಲ್ಲವೇ?

`ಎಫೆಸ 4:11-16ನೇ ವಚನಗಳನ್ನು ಓದಿರಿ, ಈ ವಾಕ್ಯಗಳಲ್ಲಿ ಪೌಲನು ತಿಳಿಸುವ  ಅಂಶಗಳು ಯಾವುವು? ಸಭೆ ಅಥವಾ ಸಮುದಾಯವು ಯಾವ ಕಾರ್ಯಗಳನ್ನು  ನಿರ್ವಹಿಸಬೇಕೆಂದು ಪೌಲನು ಇಲ್ಲಿ ತಿಳಿಸುತ್ತಾನೆ?`

ಪೌಲನು ಎಫೆಸ ಸಭೆಯವರಿಗೆ ಪತ್ರ ಬರೆದಾಗ, ಸಭೆಯು ಒಂದು ದೇಹವಾಗಿದೆ  ಎಂದು ವಿವರಿಸುತ್ತಾನೆ. ಕ್ರಿಸ್ತನು ತಲೆ ಮತ್ತು ಆತನ ಜನರು ದೇಹದ ಇತರ  ಅಂಗಗಳಾಗಿದ್ದಾರೆ. ಕ್ರಿಸ್ತನ ಪರಿಪೂರ್ಣತೆಯ ಪ್ರಮಾಣವನ್ನು ದೇವಜನರಾದ  ನಾವು ಮುಟ್ಟಬೇಕೆಂಬುದೇ ಕ್ರೈಸ್ತರಾದ ನಾವು ಸಮುದಾಯ ಅಥವಾ ಸಭೆಯಾಗಿ  ಜೀವಿಸಬೇಕಾದ ಅಂತಿಮ ಉದ್ದೇಶವಾಗಿದೆ ಎಂದು ಎಫೆಸ 4:13ನೇ ವಚನದಲ್ಲಿ  ಅಪೋಸ್ತಲನಾದ ಪೌಲನು ತಿಳಿಸುತ್ತಾನೆ. ಈ ಉದ್ದೇಶಕ್ಕಾಗಿಯೇ ನಮಗೆ ಮತ್ತೊಬ್ಬರ  ಅಗತ್ಯವಿದೆ ಹಾಗೂ ಕ್ರಿಸ್ತನ ದೇಹವಾಗಿ ನಾವು ಐಕ್ಯದಿಂದ ಜೀವಿಸಬೇಕಾಗಿದೆ.

ಒಬ್ಬನು ಒಂಟಿಯಾಗಿ ಒಳ್ಳೆಯ ಕ್ರೈಸ್ತನಾಗಿರಲು ಖಂಡಿತವಾಗಿಯೂ ಸಾಧ್ಯವಿದೆ.  ಶತಶತಮಾನಗಳ ಹಿಂದೆ ಕ್ರಿಸ್ತನಂಬಿಕೆಗಾಗಿ ಅಪಹಾಸ್ಯಕ್ಕೆ ಒಳಗಾಗಿ ಹಿಂಸೆ  ಅನುಭವಿಸಿದ ನಮ್ಮ ಪೂರ್ವಿಕರು ಒಂಟಿಗರಾಗಿಯೇ ಇರಬೇಕಾದದ್ದು  ಅನಿವಾರ್ಯವಾಗಿತ್ತು. ಎಂತಹ ಒತ್ತಡ ಬಂದರೂ ಕ್ರೈಸ್ತರು ನಮ್ಮ ಕ್ರಿಸ್ತನಂಬಿಕೆಯಲ್ಲಿ  ದೃಢವಾಗಿ ನಿಂತದ್ದು ಕ್ರಿಸ್ತನ ಸಾಮರ್ಥ್ಯಕ್ಕೆ ಒಂದು ಬಲವಾದ ಸಾಕ್ಷಿಯಾಗಿದೆ.  ನಾವು ಸಭೆಯಾಗಿ ಐಕ್ಯತೆಯಿಂದಲೂ ಪರಸ್ಪರ ಅನ್ನೋನ್ಯತೆಯಿಂದಲೂ ಸೇವೆ  ಮಾಡುವಾಗ ಕ್ರಿಸ್ತನ ಪರಿಪೂರ್ಣತೆಯ ಪ್ರಮಾಣವನ್ನು ಅನುಭವಿಸುತ್ತೇವೆ ಮತ್ತು  ಅದನ್ನು ಇತರರೂ ಸಹ ಕಾಣುತ್ತಾರೆ.

`ನಮ್ಮ ಕ್ರೈಸ್ತ ಸಭೆ ಸಮುದಾಯದಲ್ಲಿ ಕ್ರಿಸ್ತನ ಪರಿಪೂರ್ಣತೆಯು ಕಾಣುವುದಕ್ಕೆ  ಮೊದಲು ಏನು ನಡೆಯಬೇಕೆಂದು ಪೌಲನು ಎಫೆಸ 4:11-16ನೇ ವಚನಗಳಲ್ಲಿ  ತಿಳಿಸುತ್ತಾನೆ. ಕ್ರಿಸ್ತನು ಮತ್ತು ಸೈತಾನನ ನಡುವಣ ಮಹಾಹೋರಾಟದ ಸಂದರ್ಭಗಳಲ್ಲಿ  ಇದರಿಂದಾಗುವ ಪರಿಣಾಮಗಳೇನು?`

ಅಪರಿಚಿತರ ಜೊತೆಯಲ್ಲಿ ನಾವು ಉತ್ತಮವಾಗಿ ವರ್ತಿಸುವುದು ಸುಲಭ.  ಆದರೆ ನೀವು ಇಷ್ಟಪಡದಿರುವವರೊಂದಿಗೆ ಆ ರೀತಿ ನಡೆದುಕೊಳ್ಳುವುದು ಬಹಳ  ಕಠಿಣ. ಅಂತವರಿಗೂ ಸಹ ನಾವು ಕರುಣೆ ತೋರಿಸಿ ಪ್ರೀತಿಯಿಂದ ವರ್ತಿಸಿದಾಗ,  ದೇವರ ಬಗ್ಗೆ ಬಲವಾದ ಸಾಕ್ಷಿ ಕೊಡುವವರಾಗಿದ್ದೇವೆ.