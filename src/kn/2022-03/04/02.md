---
title:  ಆತನ ಸ್ವರೂಪದಲ್ಲಿ
date:   17/07/2022
---

"ಯಾಕೆಂದರೆ ದೇವರು ತನ್ನ ಮಗನಿಗೆ ಅನೇಕಮಂದಿ ಸಹೋದರರಿದ್ದು, ಅವರಲ್ಲಿ  ಆತನೇ ಹಿರಿಯನಾಗಿರಬೇಕೆಂದು ಉದ್ದೇಶಿಸಿ ತಾನು ಯಾರನ್ನು ತನ್ನವರೆಂದು  ಮೊದಲು ತಿಳುಕೊಂಡನೋ, ಅವರನ್ನು ತನ್ನಮಗನ ಸಾರೂಪ್ಯ ಉಳ್ಳವರಾಗುವುದಕ್ಕೆ  ಮೊದಲೇ ನೇಮಿಸಿದನು” (ರೋಮಾಯ 8:29).

ಆದಿಯಲ್ಲಿ ದೇವರು ಮಾನವರಾದ ನಮ್ಮನ್ನು ತನ್ನ ಸ್ವರೂಪದಲ್ಲಿ ಉಂಟು  ಮಾಡಿದನು (ಆದಿಕಾಂಡ 1:27). ಆದರೆ ಆ ಸ್ವರೂಪವು ಪಾಪದ ನಿಮಿತ್ತ ಕೆಟ್ಟು  ಹೋಯಿತು.

`ದೇವರ ಸ್ವರೂಪವು ಮಾನವರಲ್ಲಿ ವಿರೂಪಗೊಂಡು ಹಾಳಾಗಿರುವುದನ್ನು ನಾವು  ಯಾವ ವಿಧವಾಗಿ ಕಾಣುತ್ತಿದ್ದೇವೆ?`

ನೀತಿವಂತನು ಇಲ್ಲ. ಒಬ್ಬನಾದರೂ ಇಲ್ಲ. ನಾವೆಲ್ಲರೂ ಪಾಪ ಮಾಡಿ ದೇವರ  ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ  ಮಹಿಮೆ ಹೊಂದದೆ ಹೋಗಿರುವುದು ಬಹಳ ಸ್ಪಷ್ಟವಾಗಿದೆ (ರೋಮಾಯ 3:10-  19). ಆದಾಗ್ಯೂ ದೇವರು ಏದೆನ್ ತೋಟದಲ್ಲಿ ಆದಾಮನನ್ನು ಉಂಟು ಮಾಡಿದಾಗ  ಇದ್ದಂತ ಸ್ವರೂಪವನ್ನು ನಮ್ಮಲ್ಲಿ ತಿರುಗಿ ತರಬೇಕೆಂದು ಬಯಸುತ್ತಾನೆ. ಸ್ಮರಣವಾಕ್ಯವು  ಇದನ್ನು ಸ್ಪಷ್ಟವಾಗಿ ತಿಳಿಸುತ್ತದೆ. ಪರಿಶುದ್ಧಾತ್ಮನಿಗೆ ಯಾರು ತಮ್ಮನ್ನು ಪೂರ್ಣವಾಗಿ  ಒಪ್ಪಿಸಿಕೊಡುತ್ತಾರೋ, ಅವರಲ್ಲಿ ಯೇಸುಕ್ರಿಸ್ತನ ಸಾರೂಪ್ಯವು (ಸ್ವರೂಪ) ಕಂಡು  ಬರಬೇಕೆಂದು ರೋಮಾಯ 8:29ನೇ ವಚನವು ದೇವರ ಯೋಜನೆಯನ್ನು  ತಿಳಿಸುತ್ತದೆ.

ಆದರೆ ಇದರಲ್ಲಿ ಮತ್ತೊಂದು ಅಂಶ ಅಥವಾ ಆಯಾಮವಿದೆ (Dimension), ಶ್ರೀಮತಿ ವೈಟಮ್ಮನವರು ಈ ಅಂಶವನ್ನು ತಮ್ಮ 'ದಿ ಡಿಸೈರ್ ಆಫ್  ಏಜಸ್' ಪುಸ್ತಕದ 671ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ದೇವರ ಅದೇ ಪ್ರತಿಸ್ವರೂಪವು ಮಾನವರಲ್ಲಿ ಹೊಸದಾಗಿ ರೂಪಿಸಲ್ಪಡಬೇಕಾಗಿದೆ.  ದೇವಜನರ ಗುಣಸ್ವಭಾವವು ಪರಿಪೂರ್ಣವಾಗುವುದರಲ್ಲಿ ದೇವರು ಹಾಗೂ ಕ್ರಿಸ್ತನ  ಗೌರವವು ಒಳಗೊಂಡಿದೆ".

`ಮೇಲಿನ ಈ ಹೇಳಿಕೆಯಲ್ಲಿ ಶ್ರೀಮತಿವೈಟಮ್ಮನವರು ನಮಗೆ ಏನು  ಹೇಳುತ್ತಿದ್ದಾರೆಂದು ನಾವು ಹೇಗೆ ಅರ್ಥಮಾಡಿಕೊಳ್ಳಬಹುದು? ಯೋಬನು ಮೊದಲನೆ ಅಧ್ಯಾಯ, ಮತ್ತಾಯ 5:16; 1 ಕೊರಿಂಥ 4:9  ಹಾಗೂ ಎಫೆಸ 3:10ನೇ ವಚನಗಳನ್ನು ಓದಿರಿ.`

ಕ್ರಿಸ್ತನು ಮತ್ತು ಸೈತಾನನ ನಡುವೆ ನಡೆಯುತ್ತಿರುವ ಮಹಾಹೋರಾಟದ ನಡುವೆ  ನಾವಿದ್ದೇವೆ ಎಂಬುದನ್ನು ಕ್ರೈಸ್ತರಾದ ನಾವು ಎಂದಿಗೂ ಮರೆಯಬಾರದು. ಇದು  ನಮ್ಮ ಸುತ್ತಲೂ ಪ್ರಕಟವಾಗುತ್ತಾ ಇದೆ. ಈ ಹೋರಾಟವು ಅನೇಕ ರೂಪ  ಪಡೆದುಕೊಂಡು, ಅನೇಕ ವಿಧವಾಗಿ ವ್ಯಕ್ತವಾಗಿ ಕಂಡುಬರುತ್ತಿದೆ. ಕ್ರಿಸ್ತನ ಮತ್ತು  ಸೈತಾನನ ನಡುವಣ ಈ ಮಹಾಹೋರಾಟವನ್ನು ಮಾನವರು ಸಂಪೂರ್ಣವಾಗಿ  ಈಗ ತಿಳಿದುಕೊಳ್ಳಲಾಗುವುದಿಲ್ಲ. ಆದರೆ ಕ್ರಿಸ್ತನ ಹಿಂಬಾಲಕರಾದ ನಾವು ಈ  ಹೋರಾಟದಲ್ಲಿ ನಮ್ಮದೂ ಸಹ ಒಂದು ಪಾತ್ರವಿದೆ ಎಂದು ತಿಳಿದುಕೊಳ್ಳಬಹುದು  ಹಾಗೂ ನಮ್ಮ ಜೀವನದ ಮೂಲಕ ಕ್ರಿಸ್ತನಿಗೆ ಗೌರವ ತರಬಹುದು.

`ಕಳೆದ 24 ಗಂಟೆಗಳ ನಿಮ್ಮ ಜೀವನವನ್ನು ಗಮನಿಸಿದಾಗ, ನೀವು ಈ ಮಹಾ  ಹೋರಾಟದಲ್ಲಿ ಕ್ರಿಸ್ತನ ಕಡೆಗಿದ್ದೀರೋ ಅಥವಾ ಸೈತಾನನ ಕಡೆಗಿದ್ದೀರೋ? ಎಂಬುದನ್ನು  ನೀವೇ ನಿರ್ಣಯಿಸಿ.`