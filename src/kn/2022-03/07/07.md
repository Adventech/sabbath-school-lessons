---
title:  ಹೆಚ್ಚಿನ ಚಿಂತನೆ
date:   12/08/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರು ಬರೆದ 'ಎಜುಕೇಷನ್' ಪುಸ್ತಕದ 'ದಿ ಸ್ಕೂಲ್ ಆಫ್ ದಿ ಹಿಯರ್‌ ಆಪ್ಟ‌' ಹಾಗೂ 'ದಿ ಮಿನಿಸ್ಟ್ರಿ ಆಫ್ ಹೀಲಿಂಗ್' ಪುಸ್ತಕದ 'ಹೆಲ್ಸ್ ಇನ್ ಡೈಲಿ ಲಿವಿಂಗ್' ಎಂಬ ಅಧ್ಯಾಯಗಳನ್ನು ಓದಿರಿ.

ಪ್ರಾಫೆಟ್ಸ್ ಅಂಡ್ ಕಿಂಗ್ಸ್ ಪುಸ್ತಕದ 162ನೇ ಪುಟದಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ :

"ನಾವೆಲ್ಲರೂ ಒಂದಲ್ಲಾ ಒಂದುಸಮಯದಲ್ಲಿ ಅತ್ಯಂತ ನಿರಾಶೆ ಹಾಗೂ ಹತಾಶೆಯನ್ನು ಅನುಭವಿಸಿದ್ದೇವೆ. ಅಂತಹ ಸಮಯದಲ್ಲಿ ದೇವರು ದಯೆ, ಕರುಣೆಯುಳ್ಳವನು ಎಂಬುದನ್ನು ನಂಬಲು ಆತನ ಮಕ್ಕಳಿಗೆ ಕಷ್ಟವಾಗುತ್ತದೆ. ಜೀವಿಸುವುದಕ್ಕಿಂತ ಸಾಯುವುದೇ ಮೇಲೆಂಬ ಭಾವನೆ ಬರಬಹುದು. ಅಂತಹ ಸಂದರ್ಭಗಳಲ್ಲಿ ಅನೇಕರು ದೇವರ ಮೇಲೆ ನಂಬಿಕೆ ಕಳೆದುಕೊಂಡು ಆತನ ಕೃಪೆಯ ಬಗ್ಗೆ ಸಂಶಯ ವ್ಯಕ್ತಪಡಿಸುತ್ತಾರೆ. ಆಗ ನಾವು ನಮ್ಮ ಆತ್ಮೀಕ ದೃಷ್ಟಿಯಿಂಅ ವಿವೇಚಿಸಿದಾಗ ದೈವಾನುಗ್ರಹ ಏನೆಂಬುದರ ಅರ್ಥ ನಮಗಾಗುತ್ತದೆ. ಅಲ್ಲದೆ ದೇವದೂತರು ನಮ್ಮ ನಿರಾಶೆ, ಹತಾಶೆ ಹೋಗಲಾಡಿಸಿ ನಮ್ಮ ನಂಬಿಕೆಯನ್ನು ದೃಢಪಡಿಸಿ ನಮ್ಮಲ್ಲಿ ಹೊಸ ನಂಬಿಕೆ, ಹೊಸ ಜೀವನ ಉಂಟಾಗುವಂತೆ ಮಾಡಲು ಪ್ರಯತ್ನಿಸುವುದನ್ನು ನಾವು ಕಾಣಬಹುದು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಾವೆಲ್ಲರೂ ಒಂದಲ್ಲಾ ಒಂದು ಸಮಯದಲ್ಲಿ ಹೆಚ್ಚಿನ ನಿರಾಶೆ ಹಾಗೂ ಹತಾಶೆ ಅನುಭವಿಸಿದ್ದೇವೆಂದು ಶ್ರೀಮತಿವೈಟಮ್ಮನವರು ಮೇಲಿನ ಹೇಳಿಕೆಯಲ್ಲಿ ತಿಳಿಸುತ್ತಾರೆ. ಇಂತಹ ಕಹಿ ಅನುಭವಗಳ ನಡುವೆಯೂ ನಾವು ಹೇಗೆ ದೇವರಲ್ಲಿ ನಿರೀಕ್ಷೆ ಇಡುವುದನ್ನು ಕಲಿತುಕೊಳ್ಳಬಹುದು?`

`2. ದೇವರು ಸದಾಕಾಲವು ನಮ್ಮ ಸಮೀಪದಲ್ಲಿಯೇ ಇರುತ್ತಾನೆಂಬ ವಾಸ್ತವ ಅಂಶವು ನಿಮ್ಮ ಜೀವನದಲ್ಲಿ ಎಂತಹ ಬದಲಾವಣೆ ತಂದಿದೆ?`

`3. ಯೋಬನು 38-41ನೇ ಅಧ್ಯಾಯಗಳಲ್ಲಿ ದೇವರು ತನ್ನನ್ನು ಅದ್ಭುತವಾದ ರೀತಿಯಲ್ಲಿ ತೋರಿಸಿಕೊಡುತ್ತಾನೆ. ಇದು ನಿಮಗೆ ಕಷ್ಟ ಸಂಕಟದ ಸಮಯದಲ್ಲಿಯೂ ಹೇಗೆ ನಿರೀಕ್ಷೆ ಹಾಗೂ ಉತ್ತೇಜನ ಕೊಡುತ್ತದೆ?`

`4. ಜೀವನದಲ್ಲಿ ಬದಲಾವಣೆ ತರುವ ನಿರೀಕ್ಷೆಯು ದೇವರಿಂದಲೇ ಬರುತ್ತದೆ. ನಾವು ನಿರೀಕ್ಷೆ ಕಳೆದುಕೊಂಡಿರುವವರಿಗಾಗಿ ಪ್ರಾರ್ಥಿಸಿದಾಗ, ಅವರಿಗೂ ಸಹ ದೇವರು ನಿರೀಕ್ಷೆ ತರುವನೆಂದು ಇದರಿಂದ ತಿಳಿಯಬಹುದು. ನಿರಾಶೆ, ಹತಾಶೆಗೊಂಡ ಅಂಥವರಿಗಾಗಿ ಪ್ರಾರ್ಥಿಸಿರಿ.`

`5. ಕಷ್ಟಸಂಕಟಗಳ ನಿಮಿತ್ತ ಹತಾಶೆಹೊಂದಿ ನಿರೀಕ್ಷೆ ಕಳೆದುಕೊಂಡ ಅನೇಕರ ಉದಾಹರಣೆಗಳು ನಿಮಗೆ ತಿಳಿದಿರಬಹುದು. ಅವರು ಇಚ್ಛಿಸಿದಲ್ಲಿ ಅವರ ಅನುಭವವನ್ನು ತರಗತಿಯಲ್ಲಿ ಹಂಚಿಕೊಳ್ಳಲು ಕೇಳಿಕೊಳ್ಳಿ, ಅವರಲ್ಲಿ ಹೇಗೆ ತಿರುಗಿ ನಿರೀಕ್ಷೆ ಉಂಟಾಯಿತೆಂಬ ವಿಷಯವು ಇತರರಲ್ಲಿಯೂ ಸಹ ಉತ್ತೇಜನ ನೀಡಬಹುದು.`