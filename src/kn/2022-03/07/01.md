---
title:  ನಾಶಮಾಡಲಾಗದ ದೃಢನಿರೀಕ್ಷೆ
date:   06/08/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ಹಬಕ್ಕೂಕ 1:1-4; ಯೋಬನು 38-41ನೇ ಅಧ್ಯಾಯಗಳು. ಯೆಶಾಯ 41:8-14; ಯೆರೆಮೀಯ 29:1-10 ಹಾಗೂ ಇಬ್ರಿಯ 12:1-13ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಈ ನಿರೀಕ್ಷೆಯು ನಮ್ಮ ಆಶೆಯನ್ನು ಭಂಗಪಡಿಸುವುದಿಲ್ಲ; ನಮಗೆ ಕೊಟ್ಟಿರುವ ಪವಿತ್ರಾತ್ಮನ ಮೂಲಕವಾಗಿ ದೇವರ ಪ್ರೀತಿರಸವು ನಮ್ಮ ಹೃದಯಗಳಲ್ಲಿ ಧಾರಾಳವಾಗಿ ಸುರಿದಿದೆಯಲ್ಲಾ" (ರೋಮಾಯ 5:5).

ಕ್ರೈಸ್ತಸಭೆಯ ವಿಶ್ವಾಸಿಗಳು ಯಾವುದೇ ತೊಂದರೆಗಳಿಲ್ಲದೆ ಸಮಾಧಾನದಿಂದ ಇರುವಾಗ ನಿರೀಕ್ಷೆಯ ಬಗ್ಗೆ ಮಾತಾಡುವುದು ಬಹಳ ಸುಲಭ. ಆದರೆ ಕಷ್ಟ ಸಂಕಟಗಳು ನಮಗೆ ಬಂದಾಗ, ನಿರೀಕ್ಷೆಯ ವಿಷಯಗಳಲ್ಲಿ ಎದುರು ನೋಡುವುದು ಅಷ್ಟೊಂದು ಸುಲಭವಲ್ಲ. ಸಮಯ, ಸಂದರ್ಭಗಳು ನಮಗೆ ಎಲ್ಲಾ ವಿಧದಲ್ಲಿಯೂ ವಿರುದ್ಧವಾಗಿರುವಾಗ ನಾವು ಎಲ್ಲದರ ಬಗ್ಗೆ ಅದರಲ್ಲಿಯೂ ವಿಶೇಷವಾಗಿ ದೇವರ ಜ್ಞಾನವಿವೇಕಗಳ ಬಗ್ಗೆ ಪ್ರಶ್ನಿಸುತ್ತೇವೆ.

ನಾವು ದೇವರನ್ನು ಯಾವಾಗಲೂ ಸಂಪೂರ್ಣವಾಗಿ ಅರ್ಥಮಾಡಿಕೊಳ್ಳಲು ಸಾಧ್ಯವಿಲ್ಲ. ಆತನು ನಾವು ನಿರೀಕ್ಷೆ ಮಾಡಲಾಗದಂತ ಹಾಗೂ ಊಹಿಸಲಾಗದಂತ ಕಾರ್ಯಗಳನ್ನೇ ಮಾಡುತ್ತಾನೆಂದು ನಮಗೆ ಅನಿಸಬಹುದು. ಆದರೆ ದೇವರು ನಮಗೆ ವಿರುದ್ಧವಾಗಿದ್ದಾನೆಂದು ಇದರ ಅರ್ಥವಲ್ಲ. ಬದಲಾಗಿ ಆ ಘಟನೆಗಳ ಬಗ್ಗೆ ನಮಗೆ ಸಂಪೂರ್ಣವಾಗಿ ಎಲ್ಲವೂ ತಿಳಿದಿಲ್ಲ ಎಂದು ಅರ್ಥಮಾಡಿಕೊಳ್ಳಬೇಕು. ನಮಗೆ ಶಾಂತಿ, ಭರವಸೆ ಹಾಗೂ ನಿರೀಕ್ಷೆ ಇರಬೇಕಾದಲ್ಲಿ ದೇವರು ಅರ್ಥವಾಗುವಂತವನೂ ಮತ್ತು ಆತನು ಏನು ಮಾಡುತ್ತಾನೆಂಬುದರ ಬಗ್ಗೆ ನಮಗೆ ಮುಂದಾಗಿ ನಿರೀಕ್ಷಿಸುವಂತವನೂ ಆಗಿರಬೇಕೆಂದು ನಾವು ಮನಸ್ಸಿನಲ್ಲಿ ಕಲ್ಪಿಸಿಕೊಂಡಿರುತ್ತೇವೆ. ಈ ಕಲ್ಪನೆಯಂತೆ ಘಟನೆಗಳು/ ಕಾರ್ಯಗಳು ನಡೆಯದಿದ್ದಾಗ ನಾವು ನಿರಾಶೆಗೊಳ್ಳುತ್ತೇವೆ.

**ಈ ವಾರದ ಪಾಠದ ಸಾರಾಂಶ**: ದೇವರಸ್ವಭಾವದ ಬಗೆಗಿನ ನಮ್ಮ ತಿಳುವಳಿಕೆಯು ಕಷ್ಟಸಂಕಟಗಳ ಸಮಯದಲ್ಲಿಯೂ ನಮ್ಮ ನಿರೀಕ್ಷೆ ಕುಂದಿಹೋಗದಂತೆ ಹೇಗೆ ಸಹಾಯಮಾಡುತ್ತದೆ?