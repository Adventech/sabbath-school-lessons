---
title:  ನಮ್ಮ ತಂದೆಯ ಸಾನ್ನಿಧ್ಯ
date:   09/08/2022
---

> <p></p>
> "ಭಯಪಡಬೇಡ, ನಾನೇ ನಿನಗೆ ಸಹಾಯಮಾಡುತ್ತೇನೆ ಎಂದು ನಿನಗೆ ಹೇಳುವ ನಿನ್ನ ದೇವರಾದ ಯೆಹೋವನೆಂಬ ನಾನೇ ನಿನ್ನ ಕೈಹಿಡಿಯುತ್ತೇನಲ್ಲಾ” (ಯೆಶಾಯ 41:13).

ಕಷ್ಟಸಂಕಟಗಳು ಬಂದಾಗ, ದೇವರು ನಮ್ಮನ್ನು ತ್ಯಜಿಸಿದ್ದಾನೆಂದು ನಾವು ಅಂದುಕೊಳ್ಳುತ್ತೇವೆ. ಆದರೆ ಆತನು ಎಲ್ಲಿಯೂ ಹೋಗಿಲ್ಲವೆಂಬ ಸತ್ಯವು ನಮಲ್ಲಿರಬೇಕು.

ಯೆಹೂದ್ಯರು ದೇಶಭ್ರಷ್ಟರಾಗಿ ಬಾಬೆಲಿಗೆ ಸೆರೆ ಒಯ್ಯಲ್ಪಟ್ಟಾಗ, ದೇವರು ಅವರಿಂದ ಬಹಳ ದೂರವಾಗಿದ್ದಾನೆಂದು ಅನಿಸುತ್ತಿತ್ತು. ಆದಾಗ್ಯೂ ಪ್ರವಾದಿಯಾದ ಯೆಶಾಯನ ಮೂಲಕ ದೇವರು ಮುಂದೆ ಅವರಿಗೆ ಬಿಡುಗಡೆಯಾಗುತ್ತದೆಂಬ ಭರವಸೆ ನೀಡಿದನು. ಆದರೆ ಅವರು ಯೆರೂಸಲೇಮಿಗೆ ಹಿಂದಿರುಗುವ ಕಾಲ ಇನ್ನೂ ಬಹಳ ವರ್ಷವಿದ್ದರೂ, ತಾನು ತನ್ನ ಜನರಾದ ಯೆಹೂದ್ಯರಿಂದ ದೂರ ಹೋಗಿಲ್ಲವೆಂದು ಅವರು ತಿಳಿದುಕೊಂಡು ನಿರೀಕ್ಷೆಯಿಂದಿರಬೇಕೆಂದು ದೇವರು ಬಯಸಿದ್ದನು.

ಯೆಶಾಯ 41:8-14ನೇ ವಚನಗಳನ್ನು ಓದಿರಿ. ಸೆರೆಯಿಂದ ಬಿಡುಗಡೆಯಾಗುತ್ತದೆಂದು, ತವಕದಿಂದ ಕಾದುಕೊಂಡಿದ್ದ ಜನರಿಗೆ ನಾನೇ ನನ್ನ ಧರ್ಮದ ಬಲಗೈಯಿಂದ ನಿನಗೆ ಆಧಾರವಾಗಿದ್ದೇನೆ, ಸಹಾಯ ಮಾಡುತ್ತೇನೆ. ಆದುದರಿಂದ ಭಯಪಡುವ ಅಗತ್ಯವಿಲ್ಲವೆಂದು ಸೇನಾಧೀಶ್ವರನಾದ ದೇವರು ಇಸ್ರಾಯೇಲ್ಯರಿಗೆ ಭರವಸೆ ನೀಡುತ್ತಾನೆ. ನಮ್ಮ ಭೂಮಿಯಿಂದ ಕೋಟ್ಯಾಂತರ ಬೆಳಕಿನ ವರ್ಷಗಳಷ್ಟು (Light years, ಬೆಳಕು ಒಂದು ಸೆಕೆಂಡಿಗೆ ಮೂರುಲಕ್ಷ ಕಿ.ಮೀ. ವೇಗದಲ್ಲಿ ಹರಿಯುತ್ತದೆ. ಅಂದಮೇಲೆ ಪರಲೋಕದಲ್ಲಿರುವ ದೇವರು ಎಷ್ಟೊಂದು ದೂರದಲ್ಲಿದ್ದಾನೆಂದು ಊಹಿಸಿಕೊಳ್ಳಲೂ ಸಹ ಆಗದು). ದೂರದ ಪರಲೋಕದಲ್ಲಿರುವ ದೇವರು ಅಲ್ಲಿಂದ ಲೋಕದಲ್ಲಿ ನಡೆಯುವ ಘಟನೆಗಳನ್ನು ನಿಯಂತ್ರಿಸಿ ಮಾರ್ಗದರ್ಶನ ನೀಡುವುದು ಸರಿ. ಆದರೆ ತನ್ನ ಪ್ರಿಯಜನರಿಗೆ ತನ್ನ ಕೈಹಿಡಿದುಕೊಳ್ಳುವಷ್ಟು ಸಮೀಪದಲ್ಲಿಯೇ ದೇವರಿದ್ದಾನೆಂಬುದು ಎಂತಹ ಅದ್ಭುತವಾದ ವಿಷಯವಲ್ಲವೇ!

ನಮ್ಮ ಕೆಲಸಕಾರ್ಯಗಳಲ್ಲಿ ನಾವು ನಿರತರಾಗಿರುವಾಗ ದೇವರು ನಮಗೆ ಅತ್ಯಂತ ಸಮೀಪದಲ್ಲಿದ್ದಾನೆಂದು ನೆನಪಿಸಿಕೊಳ್ಳುವುದು ಕಷ್ಟವಾಗಬಹುದು. ಆದರೆ ಆತನು ಇಮ್ಮಾನುವೇಲ್ ಅಂದರೆ 'ದೇವರು ನಮ್ಮ ಸಂಗಡ ಇದ್ದಾನೆ' ಎಂದು ನೆನಪಿಸಿಕೊಂಡಾಗ, ಅದು ನಮ್ಮಲ್ಲಿ ಎಷ್ಟೋ ವ್ಯತ್ಯಾಸ ಉಂಟುಮಾಡುತ್ತದೆ. ದೇವರ ಪ್ರಸನ್ನತೆ ಅಂದರೆ ಆತನ ಸಾನ್ನಿಧ್ಯವು ನಮ್ಮೊಂದಿಗಿದ್ದಲ್ಲಿ, ಆತನ ಉದ್ದೇಶಗಳು, ವಾಗ್ದಾನಗಳು ಹಾಗೂ ನಮ್ಮಲ್ಲಿ ಬದಲಾವಣೆ ತರಬಲ್ಲ ಶಕ್ತಿಯೂ ಸಹ ನಮ್ಮ ಜೊತೆಯಲ್ಲಿರುತ್ತವೆಂದು ನಾವು ಎಂದಿಗೂ ಮರೆಯಬಾರದು.

ಸಾಧ್ಯವಾದಷ್ಟು ಮಟ್ಟಿಗೆ ಸೃಷ್ಟಿಕರ್ತನಾದ ದೇವರು ನಮ್ಮ ಕೈಹಿಡಿದುಕೊಳ್ಳುವಷ್ಟು ಹತ್ತಿರದಲ್ಲಿದ್ದಾನೆ ಹಾಗೂ ನಮಗೆ ಸಹಾಯ ಮಾಡುತ್ತೇನೆಂದು ವಾಗ್ದಾನ ಮಾಡುತ್ತಿದ್ದಾನೆಂದು ನೆನಪಿಸಿಕೊಳ್ಳಲು ಪ್ರಯತ್ನಿಸಿ. ಇದರಿಂದ ನಿಮ್ಮ ಜೀವನದಲ್ಲಿ ಎಂತಹ ಬದಲಾವಣೆ ತಂದಿತೆಂದು ಬರೆದುಕೊಳ್ಳಿ. ನಿಮ್ಮ ಅನುಭವಗಳನ್ನು ತರಗತಿಯಲ್ಲಿ ಇತರರೊಂದಿಗೆ ಹಂಚಿಕೊಳ್ಳಿ.