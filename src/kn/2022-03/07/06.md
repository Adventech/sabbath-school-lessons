---
title:  ಪರಲೋಕದ ನಮ್ಮ ತಂದೆಯು ನೀಡುವ ಶಿಕ್ಷೆ
date:   11/08/2022
---

`ಇಬ್ರಿಯ 12:5-13ನೇ ವಚನಗಳು ನಮಗೆ ನೀಡುವ ಸಂದೇಶವೇನು? ಈ ತ್ರೈಮಾಸಿಕದಲ್ಲಿ ನಾವು ಕಠಿಣವಾದ (ಅಗ್ನಿ) ಪರೀಕ್ಷೆ, ಪರಿಶೋಧನೆ, ಕಷ್ಟಸಂಕಟಗಳ ಬಗ್ಗೆ ಕಲಿಯುತ್ತಿರುವಾಗ, ಇಬ್ರಿಯರಿಗೆ ಬರೆದ ಪತ್ರಿಕೆಯ ಈ ವಾಕ್ಯಗಳು ಹೇಗೆ ಈ ಪಾಠಗಳಿಗೆ ಸೂಕ್ತವಾಗಿ ಅನ್ವಯವಾಗುತ್ತವೆ?`

ಈ ವಚನಗಳಲ್ಲಿ ಅಪೋಸ್ತಲನಾದ ಪೌಲನು ದೇವರು ತನ್ನ ಮಕ್ಕಳನ್ನು ಶಿಕ್ಷಿಸುವಾಗ ಬರುವ ಕಷ್ಟಸಂಕಟಗಳನ್ನು ತಿಳಿಸುತ್ತಾನೆ. ಗ್ರೀಕ್‌ ಭಾಷೆಯಲ್ಲಿ ಶಿಕ್ಷೆ ಎಂಬ ಪದಕ್ಕೆ ಶಿಕ್ಷಣ ಎಂಬ ಅರ್ಥವೂ ಸಹ ಇದೆ. ಆದುದರಿಂದ ದೇವರು ನಮಗೆ ಶಿಕ್ಷೆಬರ ಮಾಡುವಾಗ, ನಮ್ಮ ನಂಬಿಕೆಯನ್ನು ಪರೀಕ್ಷಿಸಿ ಶಿಕ್ಷಣ ನೀಡುತ್ತಿದ್ದಾನೆಂದು ನಾವು ಅರ್ಥಮಾಡಿಕೊಳ್ಳಬೇಕೆಂದು ಪೌಲನು ಅಭಿಪ್ರಾಯ ಪಡುತ್ತಾನೆ. ಇಬ್ರಿಯ ||ನೇ ಅಧ್ಯಾಯದಲ್ಲಿ ಅವನು ಇದನ್ನು ನಂಬಿಕೆಯ ವೀರರ ಉದಾಹರಣೆಗಳ ಮೂಲಕ ನಮಗೆ ವಿವರಿಸುತ್ತಾನೆ.

ಈ ನಂಬಿಕೆಯ ವೀರರು ಎಂತಹ ಕಷ್ಟಸಂಕಟ, ಹಿಂಸೆ ಅನುಭವಿಸುತ್ತಿರು ವಾಗಲೂ ತಮ್ಮ ನಂಬಿಕೆಯನ್ನು ಬಿಡಲಿಲ್ಲವೆಂದು 11ನೇ ಅಧ್ಯಾಯದಲ್ಲಿ ಪೌಲನು ತಿಳಿಸುತ್ತಾನೆ. ಹನ್ನೆರಡನೆಯ ಅಧ್ಯಾಯದಲ್ಲಿ ಓದುಗರಾದ ನಾವೂ ಸಹ ಅವರಂತೆಯೇ ನಂಬಿಗಸ್ತರಾಗಿ ನಮಗೆ ನೇಮಕವಾಗಿರುವ ಓಟವನ್ನು ಓಡಬೇಕೆಂದು ಹೇಳುತ್ತಾನೆ (12:2,3). ಯೇಸುವಿನ ಮೇಲೆ ದೃಷ್ಟಿಯಿಟ್ಟು ಸ್ಥಿರಚಿತ್ತರಾಗಿ ಈ ಲೋಕದಲ್ಲಿ ಕಷ್ಟಸಂಕಟ ಎದುರಿಸಬೇಕೆಂದು ತಿಳಿಸುವುದಲ್ಲದೆ, ಈ ವಿಷಯದಲ್ಲಿ ನಾವು ಕ್ರಿಸ್ತನನ್ನು ಮಾದರಿಯಾಗಿ ಮಾಡಿಕೊಳ್ಳಬೇಕೆಂದೂ ಸಹ ಹೇಳುತ್ತಾನೆ. ಕ್ರಿಸ್ತನ ಮಾದರಿ ಅನುಸರಿಸಿದಾಗ, ಎಂತಹ ಹಿಂಸೆ ಸಂಕಟದ ಸಮಯದಲ್ಲಿಯೂ ನಾವು ದೃಢ ಭರವಸೆಯಿಂದ ನಿರೀಕ್ಷೆ ಹೊಂದಿರುತ್ತೇವೆ.

**ಇಬ್ರಿಯ 12:1-13ನೇ ವಚನಗಳನ್ನು ಓದಿರಿ. 5-13ನೇ ವಚನಗಳ ಬಗ್ಗೆ ವಿಶೇಷ ಗಮನ ನೀಡಿ ಕೆಳಗಿನ ಪ್ರಶ್ನೆಗಳಿಗೆ ಉತ್ತರಿಸಿ.**

`ಶಿಕ್ಷೆಯ ಮೂಲಕಾರಣವೇನು?`

`ಶಿಕ್ಷೆ ಬಂದಾಗ ಅದಕ್ಕೆ ನಮ್ಮ ಪ್ರತಿಕ್ರಿಯೆ ಏನು?`

`ನಮಗೆ ಶಿಕ್ಷೆ ಬರುವ ಉದ್ದೇಶವೇನು?`

`ಇಬ್ರಿಯ 12:1-13ನೇ ವಚನಗಳನ್ನು ತಿರುಗಿ ಓದಿರಿ. ಇಷ್ಟೆಲ್ಲಾ ಶಿಕ್ಷೆಯ ನಡುವೆಯೂ ನಿಮ್ಮ ನಿರೀಕ್ಷೆಗೆ ಇರುವ ಕಾರಣಗಳನ್ನು ಗುರುತಿಸಿ, ದೇವರು ಶಿಕ್ಷೆ ಬರಮಾಡುವುದರ ಮೂಲಕ ನಿಮಗೆ ಆತ್ಮೀಕ ಶಿಕ್ಷಣ ನೀಡುವಾಗಲೂ ನೀವು ಇಂತಹ ನಿರೀಕ್ಷೆ ಹೊಂದಿರುವಿರಾ?`