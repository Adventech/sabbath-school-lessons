---
title:  ದೇವರ ಸ್ವರಕ್ಕೆ ಕಿವಿಗೊಡಲು ಸಂತೋಷದಿಂದ ಸಿದ್ಧವಾಗಿರುವುದು
date:   13/09/2022
---

> <p></p>
> "ಯೆಹೋವನು ಪ್ರತ್ಯಕ್ಷನಾಗಿ ಮುಂಚಿನಂತೆಯೇ ಸಮುವೇಲನೇ, ಸಮುವೇಲನೇ ಅಂದನು. ಸಮುವೇಲನು- ಅಪ್ಪಣೆಯಾಗಲಿ, ನಿನ್ನ ದಾಸನು ಕಾದಿದ್ದಾನೆ ಅಂದನು" (1 ಸಮುವೇಲನು 3:10).

ನೀವು ಎಂದಾದರೂ ಪವಿತ್ರಾತ್ಮನ ಮಂದವಾದ ಸ್ವರಕೇಳಿದ್ದರೂ, ಅದನ್ನು ನಿರ್ಲಕ್ಷಿಸಿದ್ದೀರೋ? ಇದರ ಪರಿಣಾಮವಾಗಿ ಎಲ್ಲವೂ ಅಸ್ತವ್ಯಸ್ತವಾಗಿ, ಅನಂತರ ಅಯ್ಯೋ, ನಾನು ಯಾಕೆ ಪವಿತ್ರಾತ್ಮನ ಮಂದಸ್ವರಕ್ಕೆ ಕಿವಿಗೊಡಲಿಲ್ಲ? ಎಂದು ಪರಿತಪಿಸಿದ್ದೀರಾ? ಮೊದಲನೆ ಸಮುವೇಲ 2-4ನೇ ಅಧ್ಯಾಯಗಳಲ್ಲಿ ಮುದುಕನಾದ ಒಬ್ಬ ಮಹಾಯಾಜಕ ಹಾಗೂ ಅವನ ಇಬ್ಬರು ದುಷ್ಟಮಕ್ಕಳ ಬಗ್ಗೆ ತಿಳಿಸಲಾಗಿದೆ.

ಈ ಇಬ್ಬರು ದುಷ್ಟಮಕ್ಕಳಾದ ಹೊಸ್ನಿ, ಫೀನೇಹಾಸ್ ಎಂಬುವವರು ದೇವರ ಮಾತಿಗೆ ಕಿವಿಗೊಡಲಿಲ್ಲ. ಆದರೆ ಬಾಲಕನಾದ ಸಮುವೇಲನು ಕರ್ತನ ಮಾತಿಗೆ ವಿಧೇಯನಾದನು. ದೇವರು ಅವರ ವಿಷಯವಾಗಿ ಬಲವಾದ ಎಚ್ಚರಿಕೆಯನ್ನು ನಿಡಿದರೂ, ಅವರು ತಮ್ಮ ಕೆಟ್ಟಮಾರ್ಗವನ್ನು ಬಿಡಲಿಲ್ಲ.

`1 ಸಮುವೇಲನು 2:12-3:18ನೇ ವಚನಗಳನ್ನು ಓದಿರಿ, ದೇವರ ಮಾತನ್ನು ಕೇಳಿ ವಿಧೇಯರಾದವರಿಗೂ ಮತ್ತು ಅದನ್ನು ತಿರಸ್ಕರಿಸಿದವರಿಗೂ ನಡುವೆ ಈ ವಚನಗಳಲ್ಲಿ ಕಂಡುಬರುವ ವ್ಯತ್ಯಾಸವೇನು?`

ಮಹಾಯಾಜಕನಾದ ಏಲಿಯ ಮಕ್ಕಳಾದ ಹೊಟ್ಟೆ, ಫೀನೇಹಾಸರು ದೇವರ ಸೇವೆಮಾಡುವುದಕ್ಕಿಂತ ಹೆಚ್ಚಾಗಿ ಇತರ ಲೌಕಿಕವಿಷಯಗಳ ಬಗ್ಗೆ ಗಮನ ನೀಡುತ್ತಿದ್ದರು. ಏಲಿಯು ಮುಂದೆ ತನ್ನ ಮಕ್ಕಳಿಗೆ ಬರಲಿರುವ ದುರಂತದ ಬಗ್ಗೆ ದೇವರಿಂದ ಬಂದ ಎಚ್ಚರಿಕೆಯನ್ನು ಕೇಳಿದ್ದರೂ, ಮಕ್ಕಳನ್ನು ಗದರಿಸಿ ಸರಿದಾರಿಗೆ ತರಲು ಪ್ರಯತ್ನಿಸಲಿಲ್ಲವೆಂದು ಕಾಣುತ್ತದೆ. ಅಲ್ಲದೆ ಹೊಟ್ಟೆ, ಫೀನೇಹಾಸರೂ ಸಹ ದೇವರ ಚಿತ್ತಕ್ಕೆ ತಮ್ಮನ್ನು ಒಪ್ಪಿಸಿಕೊಟ್ಟು ವಿಧೇಯರಾಗಲು ಸಿದ್ಧರಾಗಿರಲಿಲ್ಲವೆಂದು ಸ್ಪಷ್ಟವಾಗಿ ಕಂಡುಬರುತ್ತದೆ. ಇವರ ನಡವಳಿಕೆಗೂ ಮತ್ತು ಬಾಲಕನಾದ ಸಮುವೇಲನ ನಡವಳಿಕೆಗೂ ಎಂತಹ ಅಗಾಧವಾದ ವ್ಯತ್ಯಾಸವಿದೆಯಲ್ಲವೇ!

ದೇವರ ಸೇವಕರಾದ ಚಾರ್ಲ್ಸ್ ಸ್ಪಾನಿ ಎಂಬುವವರು ತಮ್ಮ 'ದಿ ವಂಡರ್ ಫುಲ್ ಸ್ಪಿರಿಟ್ ಫಿಲ್ಡ್ ಲೈಫ್” ಎಂಬ ಪುಸ್ತಕದ 179-180ನೇ ಪುಟಗಳಲ್ಲಿ ದೇವರ ಸ್ವರಕ್ಕೆ ಮುಕ್ತವಾಗಿ ಕಿವಿಗೊಡುವುದು ಎಷ್ಟೊಂದು ಅಗತ್ಯವಾಗಿದೆ ಎಂಬುದನ್ನು ಹೀಗೆ ತಿಳಿಸುತ್ತಾರೆ:

"ಪರಿಶುದ್ಧಾತ್ಮನು ಕೇವಲ ಮಾಹಿತಿ ನೀಡುವುದಕ್ಕಾಗಿ ಮಾತ್ರ ನಮ್ಮೊಂದಿಗೆ ಮಾತಾಡುವುದಿಲ್ಲ. ನಮ್ಮಿಂದ ಪ್ರತ್ಯುತ್ತರಕ್ಕಾಗಿ ಆತನು ಮಾತಾಡುತ್ತಾನೆ. ನಾವು ಇತರ ವಿಷಯಗಳ ಬಗ್ಗೆ ಹೆಚ್ಚಾದ ಗಮನಹರಿಸುವಾಗ ಏನಾದರೂ ಸಲಹೆ ಕೊಡುವುದು ವ್ಯರ್ಥವೆಂದು ಪವಿತ್ರಾತ್ಮನಿಗೆ ಚೆನ್ನಾಗಿ ತಿಳಿದಿದೆ. ಆ ರೀತಿ ಮನೋಭಾವ ಯಾರಿಗಾದರೂ ಇದ್ದಲ್ಲಿ ಪವಿತ್ರಾತ್ಮನು ಮಾತಾಡದೆ ಮೌನವಾಗಿರುತ್ತಾನೆ. ನಾವು ಆತನ ಸ್ವರಕ್ಕೆ ಕಿವಿಗೊಟ್ಟು ವಿಧೇಯರಾಗಲು ಇಚ್ಛಿಸುವ ತನಕ ಆತನು ನಮಗಾಗಿ ಕಾದುಕೊಂಡಿರುತ್ತಾನೆ” :

`ದೇವರ ಸ್ವರಕ್ಕೆ ಮುಕ್ತವಾಗಿ ಕಿವಿಗೊಟ್ಟು ಆತನ ಮಾರ್ಗದರ್ಶನಕ್ಕೆ ವಿಧೇಯರಾಗಲು ನೀವೇನು ಮಾಡಬೇಕು? ಆತನ ಸ್ವರಕ್ಕೆ ಕಿವಿಗೊಡಲು ಇರುವ ಅಡೆತಡೆಗಳು ಯಾವುವು?`