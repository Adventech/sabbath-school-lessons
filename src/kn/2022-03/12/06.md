---
title:  ಪರ್ಯಾಯ/ ಬದಲಿ ವ್ಯವಸ್ಥೆ
date:   15/09/2022
---

ನೆನ್ನೆ ದಿನದ ಪಾಥದಲ್ಲಿ ಕಲಿತಂತೆ ನಾವು ನಮ್ಮದೇ ಬಲ, ಜ್ಞಾನ ವಿವೇಚನೆಯ ಮೇಲೆ ಆತುಕೊಂಡಲ್ಲಿ, ದೇವರ ಚಿತ್ರಕ್ಕೆ ಒಪ್ಪಿಸಿಕೊಡುವುದಕ್ಕೆ ಸಾಧ್ಯವಾಗದು.

ಅದೂ ಅಲ್ಲದೆ ದೇವರಿಗೆ ಬದಲಾಗಿ ಬೇರೆಯದರ ಮೇಲೆ ಆತುಕೊಳ್ಳುವ ಸಂಭವವೂ ಇದೆ. ಕೆಲವರು ಮಾನಸಿಕ ಖಿನ್ನತೆಗೆ ಒಳಗಾದಾಗ, ತಮಗೆ ಇಷ್ಟವೆನಿಸುವ ವಸ್ತುಗಳನ್ನು ಕೊಂಡುಕೊಳ್ಳುವುದರ ಮೂಲಕ ಸಂತೋಷದಿಂದಿರಲು ಪ್ರಯತ್ನಿಸುತ್ತಾರೆ. ಕೆಲವರು ಸಮಾಜದಲ್ಲಿ ತಮಗೆ ಯಾವುದೇ ಸ್ಥಾನಮಾನವಿಲ್ಲವೆಂದು ಭಾವಿಸಿದಲ್ಲಿ, ತಮ್ಮ ಹೆಸರು ಪ್ರಸಿದ್ಧಿಯಾಗುವಂತೆ ಮಾಡಲು ಪ್ರಯತ್ನಿಸುತ್ತಾರೆ. ತಮ್ಮ ಸಂಗಾತಿಯೊಡನೆ ಸಂಬಂಧ ಸರಿಯಿಲ್ಲದಿರುವಾಗ ಇನ್ನೂ ಕೆಲವರು ಬೇರೊಂದು ಸಂಬಂಧ ಹುಡುಕುತ್ತಾರೆ.

ಮೇಲೆ ತಿಳಿಸಿದ ಕೆಲವು ವಿಷಯಗಳು ತತ್ಕಾಲದಲ್ಲಿ ನಮ್ಮ ಮಾನಸಿಕ ಒತ್ತಡ ಕಡಿಮೆ ಮಾಡಬಹುದು. ಆದರೆ ಖಂಡಿತವಾಗಿಯೂ ಮೂಲ ಸಮಸ್ಯೆಯನ್ನು ಪರಿಹರಿಸುವುದಿಲ್ಲ ಅಥವಾ ಇಂತಹ ಪರಿಸ್ಥಿತಿ ಮುಂದೆ ಎದುರಾದಲ್ಲಿ ಅದನ್ನು ಉತ್ತಮವಾಗಿ ಎದುರಿಸುವ ಮಾರ್ಗವನ್ನೂ ಸಹ ತೋರಿಸುವುದಿಲ್ಲ. ದೇವರಿಂದ ಬರುವ ಸಹಾಯವು ಮಾತ್ರ ನಮ್ಮೆಲ್ಲಾ ಸಮಸ್ಯೆಗಳನ್ನು ಬಗೆಹರಿಸಲು ಸಾಧ್ಯ. ದೇವರಿಗೆ ಬದಲಾಗಿ ಇತರ ಪರ್ಯಾಯ ಅಂದರೆ ಬದಲು ವ್ಯವಸ್ಥೆಯ ಮೇಲೆ ನಾವು ಆತುಕೊಂಡಿರುವುದೇ ಈ ಸಮಸ್ಯೆಗಳ ಮೂಲ ಕಾರಣವಾಗಿದೆ.

ಮಾನಸಿಕ ಖಿನ್ನತೆ ಅಥವಾ ಒತ್ತಡವುಂಟಾದಾಗ ನಾವು ದೇವರ ಮೇಲೆ ವಿಶ್ವಾಸವಿಡುವುದಕ್ಕೆ ಬದಲಾಗಿ ಕೆಳಕಂಡ ಇತರ ಪರ್ಯಾಯ ವ್ಯವಸ್ಥೆಗಳ ಮೇಲೆ ಆತುಕೊಳ್ಳುತ್ತೇವೆ :

1. ದೈವೀಕವಾದ ದಿವ್ಯಜ್ಞಾನಕ್ಕೆ ಬದಲಾಗಿ ಮಾನವ ತರ್ಕ ಅಥವಾ ಹಿಂದಿನ ಅನುಭವಗಳನ್ನು ಉಪಯೋಗಿಸುವುದು.

2. ದೇವರಿಂದ ಪರಿಹಾರ ಬೇಕಾದ ಸಮಯದಲ್ಲಿ ನಮ್ಮ ಮನಸ್ಸಿನಲ್ಲಿಯೇ ಸಮಸ್ಯೆಗಳನ್ನು ನಿಯಂತ್ರಿಸುವುದು.

3. ವಾಸ್ತವಾಂಶಗಳನ್ನು ಮರೆಯುವುದು ಹಾಗೂ ದೈವೀಕ ಶಕ್ತಿಗಾಗಿ ದೇವರಲ್ಲಿ ಪ್ರಾರ್ಥಿಸಬೇಕಾದ ಅಗತ್ಯವಿರುವಾಗ, ದೇವರಿಂದ ದೂರಹೋಗಲು ಪ್ರಯತ್ನಿಸುವುದು.

ಜೆಕರ್ಯನ ಪುಸ್ತಕವು ನಮ್ಮ ಮಾನಸಿಕ ಖಿನ್ನತೆ, ಒತ್ತಡದ ಸಮಯದಲ್ಲಿ ಬೇರೆ ವ್ಯವಸ್ಥೆ ಮಾಡಬೇಕೆಂಬ ಶೋಧನೆ ನಮಗೆ ಬಂದಾಗ, ಯಾರ ಮೇಲೆ ನಮ್ಮ ಗಮನವಿರಬೇಕೆಂದು ತಿಳಿಸುತ್ತದೆ (ಜೆಕರ್ಯ 4:6). 70 ವರ್ಷಗಳ ಬಾಬೆಲಿನ ಸೆರೆವಾಸದ ನಂತರ ಯೆಹೂದ್ಯರು ಯೆರೂಸಲೇಮಿಗೆ ಹಿಂದಿರುಗಿ ದೇವಾಲಯ ಕಟ್ಟಲು ಆರಂಭಿಸಿದರು. ಆದರೆ ದೇವಾಲಯ ಕಟ್ಟಲು ನಂಬಲಸಾಧ್ಯವಾದಂತ ವಿರೋಧ ಕಂಡುಬಂದಿತು (ಎಜ್ರನು 4-6ನೇ ಅಧ್ಯಾಯಗಳನ್ನು ಓದಿರಿ). ಆಗ ಪ್ರವಾದಿಯಾದ ಜೆಕರ್ಯನು ದೇಶಾಧಿಪತಿಯಾದ ಯೆರುಬ್ಬಾಬೇಲನಿಗೆ ದೇವಾಲಯ ಕಟ್ಟಲು ದೇವಸಂದೇಶದ ಮೂಲಕ ಉತ್ತೇಜನ ನೀಡಿದನು.

ಜೆಕರ್ಯ 4ನೇ ಅಧ್ಯಾಯದಲ್ಲಿ ಯೆರುಬ್ಬಾಬೇಲನಿಗೆ ಬಂದ ದೈವಸಂದೇಶ ಓದಿರಿ, "ಬಲದಿಂದಲ್ಲ, ಪರಾಕ್ರಮದಿಂದಲ್ಲ, ನನ್ನ ಆತ್ಮನಿಂದಲೇ" ಎಂಬ ಸೇನಾಧೀಶ್ವರನಾದ ಯೆಹೋವ ದೇವರ ಮಾತಿನ ಅಭಿಪ್ರಾಯವೆನು? 4:6). ದೇವಾಲಯ ಕಟ್ಟಡ ಪೂರ್ಣಗೊಳ್ಳುವುದರ ಮೇಲೆ ಪವಿತ್ರಾತ್ಮನು ಹೇಗೆ ಪರಿಣಾಮ ಬೀರುತ್ತಾನೆ? ಇದು ಪರಿಶುದ್ಧಾತ್ಮನು ಮತ್ತು ನಾವು ಮಾಡುವ ಕಾರ್ಯಗಳ ನಡುವೆ ಇರುವ ಸಂಬಂಧದ ಬಗ್ಗೆ ನಮಗೇನು ತಿಳಿಸುತ್ತದೆ?

ದೇವರು ದೇವಾಲಯ ಕಟ್ಟಲು ಎದುರಾಗಿರುವ ವಿರೋಧತೆಯನ್ನು ತಡೆಯಲಿಲ್ಲ ಅಥವಾ ದೇಶಾಧಿಪತಿ ಯೆರುಬ್ಬಬೇಲನಿಗೆ ಬಂದ ಮಾನಸಿಕ ಒತ್ತಡದಿಂದಲೂ ಸಹ ಬಿಡುಗಡೆಗೊಳಿಸಲಿಲ್ಲ. ಅದೇ ರೀತಿ ನಮ್ಮನ್ನೂ ಸಹ ದೇವರು ಯಾವಾಗಲೂ ವಿರೋಧತೆಯಿಂದ ರಕ್ಷಿಸುವುದಿಲ್ಲ. ಬದಲಾಗಿ ನಮಗೆ ವಿರೋಧತೆ ಬಂದಾಗ, ತನ್ನ ಮೇಲೆ ಸಂಪೂರ್ಣವಾಗಿ ಭರವಸೆಯಿಂದ ಆತುಕೊಳ್ಳುವಂತೆ ಮಾಡಲು ದೇವರು ಈ ಪರಿಸ್ಥಿತಿಯನ್ನು ಒಂದು ಕಠಿಣವಾದ ಪರೀಕ್ಷೆಯಂತೆ ಉಪಯೋಗಿಸಿಕೊಳ್ಳಬಹುದು.

`ನಮಗೆ ಮಾನಸಿಕ ಖಿನ್ನತೆ, ಒತ್ತಡ ಬಂದಾಗ ನಮ್ಮ ಪರ್ಯಾಯ/ ಬದಲೀ ವ್ಯವಸ್ಥೆ ಏನು? ದೂರದರ್ಶನವೇ? ಆಹಾರವೇ? ಪ್ರಾರ್ಥನೆಯೇ ಇಲ್ಲಾ ದೇವರಿಗೆ ಸಂಪೂರ್ಣವಾಗಿ ಒಪ್ಪಿಸಿಕೊಡುವುದೋ? ದೇವರ ಮೇಲೆ ಸಂಪೂರ್ಣ ಭರವಸೆ ಹೊಂದಿರುವುದನ್ನು ನಾವು ಹೇಗೆ ಕಲಿತುಕೊಳ್ಳಬಹುದು?`