---
title:  ಸೇವೆಗಾಗಿ ವಿಧೇಯತೆಯಿಂದ ಒಪ್ಪಿಸಿಕೊಡುವುದು
date:   11/09/2022
---

ಫಿಲಿಪ್ಪಿ 2:5-9ನೇ ವಚನಗಳು ನಮಗೆ ತಿಳಿಸುವ ಪ್ರಾಮುಖ್ಯವಾದ ಸಂದೇಶವೇನು? ನಮ್ಮ ಹಕ್ಕುಗಳಿಗಾಗಿ ನಾವು ಹೋರಾಡಿ ಪಡೆದುಕೊಳ್ಳಬೇಕೆಂದು ಸಮಕಾಲೀನ ಸಂಸ್ಕೃತಿಯ ಸಂಪ್ರದಾಯವು ಒತ್ತಾಯಿಸುತ್ತದೆ. ಇದು ಒಳ್ಳೆಯದು. ಆದರೆ ದೇವರ ಚಿತ್ತವು ನಮ್ಮ ಹಕ್ಕುಗಳನ್ನು ಆತನ ಸೇವೆ ಮಾಡುವುದಕ್ಕಾಗಿ ಬಿಟ್ಟುಕೊಡಬೇಕೆಂದು ಹೇಳಬಹುದು. ನಮ್ಮ ಹಕ್ಕೊತ್ತಾಯ (ಡಿಮ್ಯಾಂಡ್) ಬಿಟ್ಟು ಕೊಡುವುದು ಕಷ್ಟಕರವಾಗಿದ್ದು, ಕಠಿಣ ಪರೀಕ್ಷೆಯ ಪರಿಸ್ಥಿತಿ ಇದರಿಂದ ಉಂಟಾಗಬಹುದು.

ಫಿಲಿಪ್ಪಿ 2:5-9ನೇ ವಚನಗಳಲ್ಲಿ ದೇವರು ಇದನ್ನು ಹೇಗೆ ಮಾಡಿದನೆಂದು ಓದಿ. ಈ ವಾಕ್ಯಗಳು ಕ್ರಿಸ್ತನು ದೇವರಚಿತ್ರಕ್ಕೆ ವಿಧೇಯನಾಗಿ ನನ್ನನ್ನು ಒಪ್ಪಿಸಿಕೊಡುವುದಕ್ಕೆ ತೆಗೆದುಕೊಂಡ ಮೂರುಹಂತಗಳನ್ನು ತಿಳಿಸುತ್ತವೆ. ಐದನೇವಚನದಲ್ಲಿ 'ಕ್ರಿಸ್ತಯೇಸುವಿನಲ್ಲಿದ್ದ ಮನಸ್ಸು ನಿಮ್ಮಲ್ಲಿಯೂ ಇರಲಿ” ಎಂದು ಪೌಲನು ನಮಗೆ ನೆನಪಿಸುತ್ತಾನೆ.

ನಮ್ಮನ್ನು ರಕ್ಷಿಸುವ ಸಲುವಾಗ "ಕ್ರಿಸ್ತನು ದೇವಸ್ವರೂಪನಾಗಿದ್ದರೂ, ದೇವರಿಗೆ ಸರಿಸಮಾನವಾಗಿರುವುದೆಂಬ ಅಮೂಲ್ಯ ಪದವಿಯನ್ನು ಬಿಡಲೊಲ್ಲೆನು ಎಂದೆಣಿಸದೆ ತನ್ನನ್ನು ಬರಿದು ಮಾಡಿಕೊಂಡನು” (2:6,7).

ಕ್ರಿಸ್ತನು ಮಹಾಮಹಿಮೆಯುಳ್ಳ ವ್ಯಕ್ತಿಯಾಗಿಯೇ ಇಲ್ಲವೆ ಚಕ್ರವರ್ತಿಯಾಗಿಯೇ ಬರಲಿಲ್ಲ. ಬದಲಾಗಿ "ದಾಸನರೂಪವನ್ನು ಧರಿಸಿಕೊಂಡು ಮನುಷ್ಯರಿಗೆ ಸದೃಶನಾದನು" (2:7).

ದಾಸನರೂಪದಲ್ಲಿ ಬಂದ ಯೇಸುವು ಸಮಾಧಾನಕರವಾಗಿ ದೀರ್ಘಕಾಲ ಜೀವಿಸಲಿಲ್ಲ. ಆದರೆ ಮರಣದವರೆಗೂ ವಿಧೇಯನಾಗಿದ್ದನು. ಆದರೆ ಆತನ ಮರಣವು ವೈಭವದಿಂದ ಕೂಡಿರಲಿಲ್ಲ. ಬದಲಾಗಿ ಮರಣವನ್ನು ಅಂದರೆ ಶಿಲುಬೆಯ್ಯ ಮರಣವನ್ನು ಹೊಂದುವಷ್ಟು ವಿಧೇಯನಾದನು (2:8).

`ನಮ್ಮ ಜೀವನದಲ್ಲಿ ಕ್ರಿಸ್ತನ ಈ ಉದಾಹರಣೆಯು ಹೇಗೆ ಮಾದರಿಯಾಗಿರಬೇಕು?`

ನಮ್ಮ ಹಕ್ಕು ಹಾಗೂ ಸಮಾನತೆ ಒಳ್ಳೆಯದು ಮತ್ತು ಅವುಗಳನ್ನು ಸಂರಕ್ಷಿಸ ಬೇಕಾದದ್ದು ಸರಿ. ಆದರೆ ಇವುಗಳನ್ನು ಕೆಲವು ವೇಳೆ ಬಿಡಬೇಕೆಂಬ ತರ್ಕವನ್ನು ಹೇಗೆ ನೀವು ವಿವರಿಸುವಿರಿ. ಫಿಲಿಪ್ಪಿ 2:9ನೇ ವಚನವನ್ನು ಈಗ ಓದಿ. ದೇವರ ಚಿತ್ರಕ್ಕೆ ವಿಧೇಯರಾಗಬೇಕೆಂಬ ತರ್ಕವನ್ನು ಮನವರಿಕೆ ಮಾಡಿಕೊಳ್ಳಲು ಈ ವಾಕ್ಯವು ಹೇಗೆ ನಮಗೆ ಸಹಾಯಕವಾಗಿದೆ?

`ದೇವರ ಚಿತ್ರಕ್ಕೆ ವಿಧೇಯರಾಗಲು ಅಡೆತಡೆಯಾಗಿರುವ ಯಾವ ಹಕ್ಕು ಬಾಧ್ಯತೆಗಳು ನಮ್ಮಲ್ಲಿವೆ? ಇತರರ ಒಳ್ಳೆಯದಕ್ಕಾಗಿ ಸೇವೆಮಾಡಲು ಎಂತಹ ಕಷ್ಟ ಸಹಿಸಿಕೊಳ್ಳಲು ನೀವು ಸಿದ್ಧರಾಗಿರುವಿರಿ?`