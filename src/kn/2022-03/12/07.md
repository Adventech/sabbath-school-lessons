---
title:  ಹೆಚ್ಚಿನ ಚಿಂತನೆ
date:   16/09/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರ "ಪೇಟ್ರಿಯಾರ್ಕ್ ಅಂಡ್ ಪ್ರಾಫೆಟ್ಸ್" ಪುಸ್ತಕದಲ್ಲಿ "ಏಲಿ ಅಂಡ್ ಇನ್ಸ್" ಹಾಗೂ "ಪ್ರಿಸಂಪ್ಟನ್ ಆಫ್ ಸಾಲ್" ಎಂಬ ಅಧ್ಯಾಯಗಳನ್ನು ಓದಿರಿ.

"ನಮ್ಮ ಆಸೆ, ಬಯಕೆ, ಮಹತ್ವಾಕಾಂಕ್ಷೆಗಳನ್ನು ಸಂಪೂರ್ಣವಾಗಿ ಹತೋಟಿಯಲ್ಲಿಟ್ಟುಕೊಂಡಾಗ ಮಾತ್ರ ನಾವು ದೇವರ ಚಿತ್ರಕ್ಕೆ ವಿಧೇಯರಾಗಬಹುದು. ಇದನ್ನು ಮಾಡದೆ, ದೇವರಿಗಾಗಿ ಜೀವಿಸಲು ಅಥವಾ ದೇವರ ಸ್ವರಕ್ಕೆ ಕಿವಿಗೊಡಲು ಸಾಧ್ಯವಿಲ್ಲ. ನಮ್ಮ ಚಿತ್ತವನ್ನು ನಾವು ಯಥಾರ್ಥವಾಗಿ ದೇವರ ಚಿತ್ತಕ್ಕೆ ಒಪ್ಪಿಸಿ ಕೊಡಬೇಕಾದಲ್ಲಿ, ದೇವರ ವಾಕ್ಯ ಹಾಗೂ ಸಾಮರ್ಥ್ಯದ ಮೇಲೆ ಭರವಸವಿಡಬೇಕು. ಇತರ ಬದಲೀ ವ್ಯವಸ್ಥೆಯ ಮೇಲೆ ಆತುಕೊಂಡಲ್ಲಿ, ಬರಬಹುದಾದ ಅಪಾಯಗಳ ಬಗ್ಗೆ ನಮಗೆ ತಿಳಿದಿರಬೇಕು. ಕ್ರಿಸ್ತನೂ ಸಹ 'ತಂದೆಯೇ, ನಿನ್ನ ಚಿತ್ತವೇ ನೆರವೇರಲಿ ಎಂದು ದೇವರಿಗೆ ತನ್ನನ್ನು ಒಪ್ಪಿಸಿಕೊಟ್ಟನಲ್ಲವೇ! ಅದೇರೀತಿ ನಾವೂ ಸಹ ನಮ್ಮ ಚಿತ್ತವನ್ನು ಆತನಿಗೆ ಒಪ್ಪಿಸಿದಾಗ, ಇಂತಹ ಕಠಿಣಪರೀಕ್ಷೆಗಳು ದೇವರ ಮೇಲೆ ಆತುಕೊಳ್ಳುವಂತೆ ನಮ್ಮನ್ನು ಪ್ರೇರಿಸುತ್ತವೆ".

ಶ್ರೀಮತಿ ವೈಟಮ್ಮನವರು 'ಚೈಲ್ಡ್ ಗೈಡೆನ್ಸ್' ಪುಸ್ತಕದ 276ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಮಹಾಯಾಜಕನಾದ ಏಲಿ ಮಕ್ಕಳನ್ನು ಸರಿಯಾದ ಮಾರ್ಗದಲ್ಲಿ ಬೆಳೆಸಲು ತೋರಿದ ನಿರ್ಲಕ್ಷತನವು ಎಲ್ಲಾ ಇಸ್ರಾಯೇಲ್ ತಂದೆತಾಯಿಯರಿಗೆ ಸ್ಪಷ್ಟವಾಗಿ ತಿಳಿಯಿತು. ತನ್ನ ಮಕ್ಕಳ ಮೇಲೆ ಅವನಿಗಿದ್ದ ಕುರುಡುಪ್ರೀತಿ ಅಥವಾ ಅವರನ್ನು ತಿದ್ದುವುದರಲ್ಲಿ ತೋರಿದ ನಿರ್ಲಕ್ಷ್ಯ- ಇವುಗಳ ನಿಮಿತ್ತ ಏಲಿಯ ಜೀವನದಲ್ಲಿ ಬಹಳಷ್ಟು ದುರಂತಗಳು ಸಂಭವಿಸಿದವು (ಅವನ ಇಬ್ಬರು ಮಕ್ಕಳಾದ ಹೊಟ್ಟೆ, ಫೀನೆಹಾಸ್ ಹಾಗೂ ಅವನ ಸೊಸೆ ಒಂದೇ ದಿನದಲ್ಲಿ ಸತ್ತರು). ಮಕ್ಕಳು ದುಷ್ಟರಾಗಿ ಬೆಳೆಯಲು ಕಾರಣರಾದ ತಂದೆ ತಾಯಿಯರು ಹಾಗೂ ಕೆಟ್ಟವರಾಗಿ ಜೀವಿಸುವ ಮಕ್ಕಳು- ಇವರಿಬ್ಬರೂ ದೇವರ ದೃಷ್ಟಿಯಲ್ಲಿ ದೋಷಿಗಳಾಗಿದ್ದಾರೆ. ತಂದೆ, ತಾಯಿ ಹಾಗೂ ಮಕ್ಕಳ ಈ ಪಾಪಕ್ಕೆ ದೇವರು ಯಾವುದೇ ಕಾಣಿಕೆ ಅಥವಾ ಯಜ್ಞ ಹೋಮಗಳನ್ನು ಒಪ್ಪಿಕೊಳ್ಳುವುದಿಲ್ಲ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಮ್ಮ ಪಾಪಗಳಿಗಾಗಿ ದೇವಕುಮಾರನು ಪರಲೋಕವನ್ನು ಬಿಟ್ಟು ಈ ಲೋಕದಲ್ಲಿ ಮಾನವನಾಗಿ ಜೀವಿಸಿದ್ದರ ಬಗ್ಗೆ ಆಲೋಚಿಸಿ, ಇತರರ ಒಳ್ಳೆಯದಕ್ಕಾಗಿ ನಮ್ಮನ್ನು ನಾವೇ ತ್ಯಾಗಮಾಡಬೇಕು ಹಾಗೂ ಸ್ವಾರ್ಥ ಬಿಡಬೇಕೆಂಬುದರ ಬಗ್ಗೆ ಇದು ನಮಗೇನು ತಿಳಿಸುತ್ತದೆ?`

`2. ಮುಂದೇನಾಗುತ್ತದೆಂದು ತಿಳಿಯದೆ, ದೇವರ ಚಿತ್ರಕ್ಕೆ ಒಪ್ಪಿಸಿಕೊಡುವುದು ಕೆಲವರಲ್ಲಿ ಗಾಬರಿ ಹುಟ್ಟಿಸಬಹುದು. ದೇವರಿಗೆ ಬದಲಾಗಿ ತಮ್ಮ ಮೇಲೆಯೇ ಆತುಕೊಂಡಿರುವವರಿಗೆ ನಿಮ್ಮ ಸಲಹೆಗಳೇನು?`

`3. ದೇವರಿಗೆ ತಮ್ಮನ್ನು ಒಪ್ಪಿಸಿಕೊಡುವುದರಲ್ಲಿ ತೊಂದರೆ ಅನುಭವಿಸುತ್ತಿರುವವರಿಗಾಗಿ ಪ್ರಾರ್ಥಿಸಿ, ನಿತ್ಯವಾದ ಸಮಾಧಾನಕ್ಕೆ ಆತನಿಗೆ ವಿಧೇಯರಾಗಿ ಭರವಸೆಯಿಂದಿರುವುದೇ ಏಕೈಕ ಮಾರ್ಗವಾಗಿದೆ ಎಂದು ಅಂಥವರಿಗೆ ಹೇಗೆ ತಿಳಿಸುವಿರಿ? ದೇವರ ಮಾರ್ಗಗಳು ಶ್ರೇಷ್ಠವೆಂದು ಅವರಿಗೆ ಹೇಗೆ ಮನವರಿಕೆ ಮಾಡಬಹುದು?`