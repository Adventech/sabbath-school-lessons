---
title:  ಕ್ರಿಸ್ತನು ಎದುರಿಸಿದ ಕಠಿಣ ಪರೀಕ್ಷೆ
date:   17/09/2022
---

### ಈ ವಾರದ ಅಧ್ಯಯನಕ್ಕಾಗಿ
ಲೂಕ 2:7, 22-24, ಮತ್ತಾಯ 2:1-18; ಯೋಹಾನ 8:58, 59; ಲೂಕ 22:41-44; ಮತ್ತಾಯ 27:51,52, ರೋಮಾಯ 6:23 ಹಾಗೂ ತೀತನು 1:2ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಸುಮಾರು ಮೂರುಗಂಟೆಗೆ ಯೇಸು-ಏಲೀ, ಏಲೀ, ಲಮಾಸಬಕ್ತಾನಿ ಅಂದರೆ ನನ್ನ ದೇವರೇ, ನನ್ನ ದೇವರೇ, ಯಾಕೆ ನನ್ನನ್ನು ಕೈಬಿಟ್ಟಿದ್ದೀ? ಎಂದು ಮಹಾಧ್ವನಿಯಿಂದ ಕೂಗಿದನು” (ಮತ್ತಾಯ 27:46).

ಕಷ್ಟಸಂಕಟಗಳ ವಿಷಯ ಬಂದಾಗ, ಪಾಪ ಹಾಗೂ ಕಷ್ಟಸಂಕಟಗಳು ಮೊದಲು ಹೇಗೆ ಬಂದವು? ಎಂಬ ಪ್ರಶ್ನೆ ನಮ್ಮಲ್ಲಿ ಬರುವುದು ಸ್ವಾಭಾವಿಕ. ದೇವರ ವಾಕ್ಯದ ಮೂಲಕ ನಾವು ಈ ಪ್ರಶ್ನೆಗೆ ಉತ್ತಮವಾದ ಉತ್ತರಗಳನ್ನು ಕಂಡುಕೊಳ್ಳಬಹುದು. ಸ್ವತಂತ್ರರಾಗಿ ಸೃಷ್ಟಿಸಲ್ಪಟ್ಟ ಆದಾಮ ಹವ್ವಳು ದೇವರು ತಮಗೆ ಕೊಟ್ಟಿದ್ದ ಸ್ವಾತಂತ್ರ್ಯವನ್ನು ದುರುಪಯೋಗ ಮಾಡಿಕೊಂಡ ನಿಮಿತ್ತ ಕಷ್ಟಸಂಕಟಗಳು ಬಂದವೆಂದು ಸತ್ಯವೇದವು ತಿಳಿಸುತ್ತದೆ. ಆಗ ಮತ್ತೊಂದು ಪ್ರಶ್ನೆ ಬರುತ್ತದೆ: ಆದಾಮಹವ್ವಳು ಪಾಪ ಮಾಡುತ್ತಾರೆಂದು ದೇವರಿಗೆ ಮೊದಲೇ ತಿಳಿದಿತ್ತೇ? ಖಂಡಿತವಾಗಿಯೂ ತಿಳಿದಿತ್ತು.

ಬುದ್ಧಿವಂತರಾಗಿ ಸೃಷ್ಟಿಸಲ್ಪಟ್ಟ ಮಾನವರಿಗೆ ಸ್ವಾತಂತ್ರ್ಯವು ಬಹಳ ಪವಿತ್ರವಾಗಿತ್ತು. ಈ ಮುಕ್ತಸ್ವಾತಂತ್ರ್ಯವನ್ನು ಆದಾಮಹವಳು ಪಾಪಮಾಡಿದಾಗ ದೇವರು ನಮಗೆ ನಿರಾಕರಿಸಲಿಲ್ಲ. ಬದಲಾಗಿ ನಮ್ಮ ಸ್ವಾತಂತ್ರದ ದುರುಪಯೋಗದ ಕಾರಣದಿಂದ ಬಂದ ಕಷ್ಟಸಂಕಟ ಬಾಧೆಗಳನ್ನು ನಾವು ಕ್ರಿಸ್ತನ ಜೀವನ ಹಾಗೂ ಮರಣದಲ್ಲಿ ಕಾಣುತ್ತೇವೆ. ಶರೀರಧಾರಿಯಾಗಿ ಶ್ರಮೆ, ಸಂಕಟ ಅನುಭವಿಸುವುದರ ಮೂಲಕ ಕ್ರಿಸ್ತನು ಪರಲೋಕ ಮತ್ತು ಭೂಲೋಕಗಳ ನಡುವೆ ಯುಗಯುಗಾಂತರಗಳ- ವರೆಗೂ ಇರುವ ಬಂಧನವನ್ನು ಉಂಟುಮಾಡಿದನು.

**ಈ ವಾರದ ಪಾಠದ ಸಾರಾಂಶ**: ನಮ್ಮ ಪರವಾಗಿ ಕ್ರಿಸ್ತನು ಯಾವ ಶ್ರಮೆ ಸಂಕಟಗಳನ್ನು ಅನುಭವಿಸಿದನು? ಆತನ ಶ್ರಮಸಂಕಟಗಳಿಂದ ನಾವೇನು ಕಲಿಯಬಹುದು?