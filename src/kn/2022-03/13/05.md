---
title:  ಶಿಲುಬೆಗೇರಿಸಲ್ಪಟ್ಟ ದೇವರು
date:   21/09/2022
---

ಶಿಲುಬೆಯ ಮೇಲಿನ ಮರಣವು ರೋಮನ್ನರು ಅಪರಾಧಿಗಳಿಗೆ ಕೊಡುತ್ತಿದ್ದ ಅತ್ಯಂತ ಕಠಿಣವಾದ ಶಿಕ್ಷೆಗಳಲ್ಲಿ ಒಂದಾಗಿತ್ತು. ಅದು ಅತ್ಯಂತ ಕೆಟ್ಟದ್ದಾದ ಸಾವು ಎಂದು ಪರಿಗಣಿಸಲಾಗಿತ್ತು. ದೇವರು ಮಗನಾದ ಕ್ರಿಸ್ತನು ಇಂತಹ ಘೋರವಾದ ಮರಣಕ್ಕೆ ತುತ್ತಾದದ್ದು ಎಷ್ಟೊಂದು ಭಯಾನಕ ಸಂಗತಿಯಲ್ಲವೇ! ನಮ್ಮಂತೆಯೇ ಆತನು ರಕ್ತಮಾಂಸಧಾರಿಯಾಗಿ ಈ ಲೋಕದಲ್ಲಿ ಜೀವಿಸಿದನು. ಕೊರಡೆಯಿಂದ ಎರಡುಸಾರಿ ಹೊಡೆತ, ಕೈಕಾಲುಗಳಿಗೆ ಮೊಳೆ ಜಡಿದದ್ದು, ತಲೆಗೆ ಮುಳ್ಳಿನ ಕಿರೀಟ, ಶರೀರದ ವೇದನೆ ತಾಳಿಕೊಳ್ಳಲು ಅಸಾಧ್ಯವಾಗಿತ್ತು. ಅತ್ಯಂತ ದುಷ್ಟನಾದ ಅಪರಾಧಿಗೂ ಇಂತಹ ಶಿಕ್ಷೆ ಬಹಳ ಕಠಿಣವಾದದ್ದು. ಅಂದ ಮೇಲೆ ನಿರಪರಾಧಿಯಾದ, ಮನಸ್ಸಿನಲ್ಲಿಯೂ ಪಾಪಮಾಡದ ನಮ್ಮ ಸ್ವಾಮಿಯು ಇಂತಹ ವೇದನೆ ಅನುಭವಿಸಿದ್ದು ಅನ್ಯಾಯವಲ್ಲವೇ!

`ಕ್ರಿಸ್ತನು ಮರಣಹೊಂದಿದಾಗ, ಜನರು ಆ ಸಮಯದಲ್ಲಿ ಅರ್ಥಮಾಡಿಕೊಳ್ಳದಂತ ಯಾವ ಘಟನೆಗಳು ನಡೆದವು?`

ಮತ್ತಾಯ 27:45,51,52 ಹಾಗೂ ಮಾರ್ಕ 15:38ನೇ ವಚನಗಳನ್ನು ಓದಿರಿ. ನಿರಪರಾಧಿಯಾದ ಕ್ರಿಸ್ತನ ಮರಣಕ್ಕಿಂತಲೂ ಹೆಚ್ಚಾದ ಘಟನೆಗಳು ನಡೆದವು. ಮಾನವರಾದ ನಮ್ಮ ಪಾಪಗಳಿಗೆ ದೇವರ ಉಗ್ರವಾದಕೋಪವು ಯೇಸುವಿನ ಮೇಲೆ ಸುರಿಸಲ್ಪಟ್ಟಿತು. ಈ ಲೋಕದ ಸಮಸ್ತಪಾಪಗಳಿಗೆ ವಿರುದ್ಧವಾಗಿ ನೀತಿವಂತನಾದ ದೇವರ ಸಾತ್ವಿಕಕೋಪವನ್ನು ಕ್ರಿಸ್ತನು ಶಿಲುಬೆಯ ಮೇಲೆ ಈ ಎಲ್ಲಾ ಶಿಕ್ಷೆಗಳ ಮೂಲಕ ಅನುಭವಿಸಬೇಕಾಯಿತು. ಮಾನವರಾದ ನಾವು ಇಂತಹ ನೋವನ್ನು ಎಂದೂ ಅನುಭವಿಸಿಲ್ಲ ಮತ್ತು ಕ್ರಿಸ್ತನು ಶಿಲುಬೆಯ ಮೇಲೆ ಅನುಭವಿಸಿದ ಶಾರೀರಿಕ, ಮಾನಸಿಕ, ಭಾವನಾತ್ಮಕ ವೇದನೆಯನ್ನು ನಾವು ಎಂದಿಗೂ ತಿಳಿದುಕೊಳ್ಳಲು ಸಾಧ್ಯವಿಲ್ಲ.

`ನಮ್ಮ ಜೀವನದಲ್ಲಿ ನಾವು ಅನೇಕ ಸಂಕಟ, ಪರೀಕ್ಷೆಗಳನ್ನು ಎದುರಿಸುತ್ತಿರಬಹುದು. ಕ್ರಿಸ್ತನು ನಮಗೋಸ್ಕರ ಶಿಲುಬೆಯಲ್ಲಿ ಅನುಭವಿಸಿದ ಶ್ರಮಸಂಕಟ ಮರಣವು ನಮಗೆ ಯಾವ ಆದರಣೆ ಹಾಗೂ ನಿರೀಕ್ಷೆ ನೀಡುತ್ತದೆ?`