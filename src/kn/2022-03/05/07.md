---
title:  ಹೆಚ್ಚಿನ ಚಿಂತನೆ
date:   29/07/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರು ಬರೆದ "ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್" ಪುಸ್ತಕದ 'ದಿ ಟೆಸ್ಟ್ ಆಫ್ ಫೆಯಿತ್" ಹಾಗೂ "ಟೆಸ್ಟಿಮೋನಿಸ್ ಫಾರ್ ದಿ ಚರ್ಚ್" ಸಂಪುಟ 5ರಲ್ಲಿ 315-319ನೇ ಪುಟಗಳನ್ನು ಓದಿರಿ, 'ದಿ ಟೆಸ್ಟ್ ಆಫ್ ಫೆಯಿತ್' ಎಂಬ ಅಧ್ಯಾಯದಲ್ಲಿ ಹೀಗೆ ತಿಳಿಸಲಾಗಿದೆ :

"ದೇವರು ತನ್ನ ಜನರನ್ನು ಯಾವಾಗಲೂ ಕಷ್ಟಸಂಕಟಗಳೆಂಬ ಕುಲುಮೆಯಲ್ಲಿ ಪರಿಶೋಧಿಸುತ್ತಾನೆ. ಕುಲುಮೆಯ ಬೆಂಕಿಯಲ್ಲಿತಾನೇ ಅಪ್ಪಟಬಂಗಾರವೆಂಬ ಕ್ರೈಸ್ತ ಸ್ವಭಾವದಲ್ಲಿರುವ ಕಿಲುಬು ಬೇರ್ಪಡುತ್ತದೆ. ನಮಗೆ ಇಂತಹ ಸಂದರ್ಭದಲ್ಲಿ ಬರುವ ಕಷ್ಟಸಂಕಟಗಳನ್ನು ಕ್ರಿಸ್ತನು ಗಮನಿಸುತ್ತಾನೆ. ಅಮೂಲ್ಯವಾದ ಲೋಹವೆಂಬ ನಾವು ಆತನ ಪ್ರೀತಿಯ ಹೊಳಪನ್ನು ಪ್ರತಿಫಲಿಸಬೇಕಾದಲ್ಲಿ ಅದನ್ನು ಶುದ್ದೀಕರಿಸಲು ಏನು ಬೇಕೆಂದು ಕ್ರಿಸ್ತನಿಗೆ ತಿಳಿದಿದೆ. ಅತ್ಯಂತ ಕಠಿಣವಾದ (ಅಗ್ನಿ) ಪರೀಕ್ಷೆಯ ಮೂಲಕ ದೇವರು ತನ್ನ ಸೇವಕರನ್ನು ಶಿಸ್ತಿಗೆ ಒಳಪಡಿಸುತ್ತಾನೆ. ಕೆಲವರಲ್ಲಿ ದೇವರ ಸೇವೆಯನ್ನು ಅಭಿವೃದ್ಧಿಪಡಿಸುವ ಸಾಮರ್ಥ್ಯವಿದೆ ಎಂದು ಆತನು ತಿಳಿದಿದ್ದಾನೆ. ಆಗ ಅಂತವರಿಗೆ ದೇವರು ತನ್ನ ಅನುಗ್ರಹದಿಂದ ಕಷ್ಟಸಂಕಟಗಳು ಬರುವಂತೆ ಅನುಮತಿ ನೀಡುತ್ತಾನೆ. ಅವರ ಬಲಹೀನತೆಗಳು/ ದೌರ್ಬಲ್ಯಗಳೇನೆಂದು ಇದರ ಮೂಲಕ ಅವರಿಗೆ ತೋರಿಸಿ, ತನ್ನ ಮೇಲೆ ಆತುಕೊಳ್ಳುವಂತೆ ಅವರಿಗೆ ಬೋಧಿಸುತ್ತಾನೆ... ಈ ರೀತಿಯಾಗಿ ದೇವರ ಉದ್ದೇಶ ನೆರವೇರುತ್ತದೆ. ಅವರಿಗೆ ಯಾವ ಉದ್ದೇಶಕ್ಕಾಗಿ ಆ ಸಾಮರ್ಥ್ಯಗಳು ಕೊಡಲ್ಪಟ್ಟಿವೆಯೋ, ಅಂತಹ ಉತ್ತಮ ಉದ್ದೇಶಗಳನ್ನು ನೆರವೇರಿಸುವುದಕ್ಕಾಗಿ ದೇವರು ಅವರನ್ನು ಶಿಸ್ತಿಗೆ ಒಳಪಡಿಸಿ ಸಿದ್ಧಪಡಿಸುತ್ತಾನೆ".

'ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್' ಸಂಪುಟ5, ಪುಟ 316ರಲ್ಲಿ ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ

"ದೇವರು ತನ್ನ ಅನುಗ್ರಹದಿಂದ ಕಷ್ಟಸಂಕಟಗಳನ್ನು ನಾವು ಎದುರಿಸಬೇಕೆಂದು ಉದ್ದೇಶಿಸಿದ್ದಲ್ಲಿ, ನಾವು ಅದನ್ನು ಸ್ವೀಕರಿಸೋಣ. ಶಿಲುಬೆಯನ್ನು ಹೊತ್ತುಕೊಂಡು ಕಹಿಯಾದ ಆ ಪಾತ್ರೆಯಲ್ಲಿ ಕುಡಿಯೋಣ. ದೇವರು ತಾನೇ ಈ ಶೋಧನೆಗಳನ್ನು ಬರಮಾಡಿದ್ದಾನೆಂಬುದನ್ನು ನಾವು ಯಾವಾಗಲೂ ನೆನಪಿಡಬೇಕು. ಎಲ್ಲಾ ಸಮಯದಲ್ಲಿಯೂ ಆತನ ಮೇಲೆ ಭರವಸವಿಡಬೇಕು. ನಮಗೆ ಕೊಡುವ ಎಲ್ಲವೂ ನಮ್ಮ ಹಿತಕ್ಕಾಗಿಯೇ ಎಂಬ ಆತನ ವಾಗ್ದಾನದ ಮೇಲೆ ನಾವು ನಂಬಿಕೆಯಿಡ ಬೇಕಲ್ಲವೇ? ಕ್ರಿಸ್ತನು ಶಿಲುಬೆಯಲ್ಲಿ ಅತ್ಯಂತ ಕಠಿಣವಾದ ನೋವು ಅನುಭವಿಸುತ್ತಿರುವಾಗಲೂ ನಮ್ಮ ಮೇಲೆ ತನ್ನ ಪ್ರೀತಿಯನ್ನು ವ್ಯಕ್ತಪಡಿಸಿದ್ದಾನೆಂದು ತಿಳಿದಾಗ ನಾವು ಆತನನ್ನು ಸ್ತುತಿಸಿ ಕೊಂಡಾಡಬೇಕಲ್ಲವೇ?.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಸಬ್ಬತ್ತುಶಾಲೆಯಲ್ಲಿ ಯಾರಾದರೂ ಅತ್ಯಂತ ಕಠಿಣವಾದ ಸಂಕಟ ಅನುಭವಿಸಿದ್ದಲ್ಲಿ ಅದನ್ನು ತಿಳಿಸಲಿ, ಅವರ ಅನುಭವದಿಂದ ನೀವು ಯಾವ ಪಾಠ ಕಲಿಯಬಹುದು?`

`2. ಕ್ರಿಸ್ತನು ಶಿಷ್ಯರೊಂದಿಗೆ ಮಾಡಿದ ಕಡೆಯಭೋಜನ, ಗೆಮನೆತೋಟ ಹಾಗೂ ಆ ರಾತ್ರಿಯಲ್ಲಿ ಮತ್ತು ಶಿಲುಬೆಯ ಮೇಲೆ ಎಂತಹ ತೀಕ್ಷ್ಮವಾದ ಪರಿಶೋಧನೆ ಅನುಭವಿಸಿದನು? ಆತನು ಅದನ್ನು ಹೇಗೆ ಸಹಿಸಿದನು? ಇದರಿಂದ ನಾವು ಕಷ್ಟದಪರಿಸ್ಥಿತಿ ಅನುಭವಿಸುವಾಗ ಯಾವ ಪಾಠ ಕಲಿಯಬಹುದು?`

`3. ನಾವು ಕಷ್ಟಸಂಕಟ ಅನುಭವಿಸುತ್ತಿರುವಾಗಲೂ, ಇತರರ ಸಂಕಟಗಳಿಗೆ ಹೇಗೆ ಸ್ಪಂದಿಸಬಹುದು? ಈ ಕಾರ್ಯ ಅಷ್ಟೊಂದು ಸುಲಭವೇ?`

4. ಎಂತಹ ಸಂದರ್ಭಗಳಲ್ಲಿಯೂ ದೇವರ ಮೇಲೆ ಭರವಸೆ ಇಡಬೇಕೆಂದು ಶ್ರೀಮತಿ ವೈಟಮ್ಮನವರು ತಿಳಿಸುತ್ತಾರೆ. ಹೇಳುವುದು ಸುಲಭ, ಅದನ್ನು ಅನುಸರಿಸುವುದು ಕಷ್ಟವೆಂದು ಎಲ್ಲರಿಗೂ ತಿಳಿದ ವಿಷಯ. ಆದಾಗ್ಯೂ ಕಷ್ಟದ ಸಂದರ್ಭಗಳಲ್ಲಿ ದೇವರಲ್ಲಿ ಭರವಸವಿಡುವುದು ಯಾಕೆ ಪ್ರಾಮುಖ್ಯವಾಗಿದೆ?`