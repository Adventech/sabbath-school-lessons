---
title:  ಅತ್ಯಂತ ಕಠಿಣವಾದ (ಅಗ್ನಿ) ಪರೀಕ್ಷೆ
date:   23/07/2022
---

### ಈ ಪಾಠ ಅಧ್ಯಯನಕ್ಕಾಗಿ
ಆದಿಕಾಂಡ 22 ನೇ ಅಧ್ಯಾಯ, ಹೋಶೇಯನು 2:1-12; ಯೋಬನು 1:6-2:10; 2 ಕೊರಿಂಥ 11:23-29 ಹಾಗೂ ಯೆಶಾಯ 43:1-7ನೇ ವಚನಗಳನ್ನು ಓದಿರಿ.

> <p>ಸ್ಮರಣ ವಾಕ್ಯ</p>
> "ಅವನನ್ನು ಜಜ್ಜುವುದು ಯೆಹೋವನ ಸಂಕಲ್ಪವಾಗಿತ್ತು. ಆತನು ಅವನನ್ನು ವ್ಯಾಧಿಯಿಂದ ಬಾಧಿಸಿ ಹೀಗಂದುಕೊಂಡನು, ಇವನು ತನ್ನ ಆತ್ಮವನ್ನು ಪ್ರಾಯಶ್ಚಿತ್ತ ಯಜ್ಞಕ್ಕಾಗಿ ಒಪ್ಪಿಸಿದ ಮೇಲೆ ತನ್ನ ಸಂತಾನವನ್ನು ನೋಡುವನು. ನನ್ನ ಸಂಕಲ್ಪವು ಇವನ ಕೈಯಿಂದ ನೆರವೇರುವುದು” (ಯೆಶಾಯ 53:10).

ಎಲ್ಲೆಲ್ಲಿಯೂ ಅನಿರೀಕ್ಷಿತವಾಗಿ ಏನಾದರೂ ದುರಂತ ಸಂಭವಿಸುವುದನ್ನು ನಾವು ನೋಡಿದ್ದೇವೆ. ನಮ್ಮ ಕುಟುಂಬಗಳಲ್ಲಿ ಅಂತಹ ಘಟನೆ ಸಂಭವಿಸಿ ನಮ್ಮ ಪ್ರಿಯರಾದವರು ಮರಣ ಹೊಂದಿದಾಗ, ಅದನ್ನು ಸಹಿಸಿಕೊಳ್ಳುವುದು ಬಹಳ ಕಷ್ಟ. ಆಗ ನಮಗೆ ನಿಜವಾಗಿಯೂ ದೇವರಿದ್ದಾನೆಯೇ? ಇದ್ದಲ್ಲಿ ಇಂತಹ ದುರಂತ ಯಾಕೆ ಸಂಭವಿಸುತ್ತಿತ್ತು ಎಂಬ ಸಂದೇಹ ಬಂದಿರಬಹುದು. ಕೆಲವರು ದೇವರ ಬಗ್ಗೆ ಸಂಪೂರ್ಣವಾಗಿ ನಂಬಿಕೆ ಕಳೆದುಕೊಳ್ಳಬಹುದು. ಇಲ್ಲವೆ ದೇವರ ಅಸ್ತಿತ್ವವನ್ನೇ ನಿರಾಕರಿಸಬಹುದು. ಕೆಲವರಲ್ಲಿ ಎಲ್ಲಾ ಕೆಟ್ಟದ್ದಕ್ಕೂ ದೇವರೇ ಕಾರಣನೆಂಬ ತಪ್ಪು ಭಾವನೆ ಉಂಟಾಗಬಹುದು. ತನ್ನ ಮಗನ ಸಾರೂಪ್ಯವನ್ನು ನಾವು ಪಡೆದು- ಕೊಳ್ಳಬೇಕೆಂಬುದು ದೇವರ ಅಂತಿಮ ಉದ್ದೇಶ. ಆ ಉದ್ದೇಶ ನಮ್ಮಲ್ಲಿ ನೆರವೇರಿಸು- ವುದಕ್ಕಾಗಿ ಆತನು ನಮಗೆ ಎಂತಹ ಕಠಿಣವಾದ ಪರೀಕ್ಷೆಗೆ ಒಳಪಡಿಸುತ್ತಾನೆಂಬುದು ಎಲ್ಲರ ಮುಂದಿರುವ ಪ್ರಶ್ನೆ.

**ಈ ವಾರದ ಪಾಠದ ಸಾರಾಂಶ**: ನಮ್ಮನ್ನು ತನ್ನ ಮಗನ ಸಾರೂಪ್ಯಕ್ಕೆ ತಕ್ಕಂತೆ ರೂಪಿಸಬೇಕೆಂಬುದು ದೇವರ ಚಿತ್ರವಾಗಿದೆ. ಈ ಕಾರ್ಯದಲ್ಲಿ ಅನೇಕ ಕಷ್ಟಸಂಕಟ, ದುರಂತಗಳು ಸಂಭವಿಸಬಹುದು. ಆಗ ನಮ್ಮ ನಂಬಿಕೆ ಕುಂದಿಹೋಗಿ ದೇವರಿದ್ದಾನೆಂಬ ಸಂಗತಿಯನ್ನು ನಿರಾಕರಿಸಿ ಆತನ ಬಗ್ಗೆ ನಮ್ಮಲ್ಲಿ ತಪ್ಪು ಭಾವನೆ ಉಂಟಾಗಬಹುದು.