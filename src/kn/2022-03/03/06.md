---
title:  ಬಹಳ ಕಠಿಣವಾದ ಶೋಧನೆಗಳು
date:   14/07/2022
---

ಅಲೆಕ್ಸ್ ಎಂಬ ಯೌವನಸ್ಥನು ಎಲ್ಲಾ ವಿಧವಾದ ದುಶ್ಚಟಗಳ ದಾಸನಾಗಿದ್ದನು.  ಮಾದಕವಸ್ತು ಸೇವನೆ ಮಾಡಿ ಜಗಳವಾಡಿದ ಕಾರಣ ಕೆಲವುಸಾರಿ ಸೆರೆಮನೆಯಲ್ಲಿಯೂ  ಇದ್ದನು. ಒಬ್ಬ ಕ್ರೈಸ್ತ ಸಹೋದರನ ಮೂಲಕ ಅಲೆಕ್ಷನಿಗೆ ದೇವರ ವಾಕ್ಯ ದೊರೆತು  ಅವನು ಕ್ರಿಸ್ತನಿಗೆ ತನ್ನ ಜೀವನವನ್ನು ಒಪ್ಪಿಸಿಕೊಟ್ಟನು. ಅವನು ಹಿಂದೆ ಮಾಡಿದ  ಎಲ್ಲಾ ತಪ್ಪು ಕಾರ್ಯಗಳು ಆಗಾಗ್ಗೆ ಅವನನ್ನು ಕಾಡುತ್ತಿದ್ದರೂ, ಈಗ ಅವನು  ಕ್ರಿಸ್ತನಲ್ಲಿ ಹೊಸ ಮನುಷ್ಯನಾದನು. ದೇವರಾಜ್ಞೆಗಳನ್ನು ಕೈಕೊಂಡು ನಡೆಯುವುದರ  ಮೂಲಕ ಆತನನ್ನು ಪ್ರೀತಿಸಬೇಕೆಂದು ಅಲೆಕ್ಸ್ ನಿರ್ಧರಿಸಿದನು (1 ಯೋಹಾನನು  5:1,2). ಅಲ್ಲದೆ ಅಲ್ಲದೆ ಬೋಧಕನಾಗಿ ದೇವರ ಸೇವೆಮಾಡಬೇಕೆಂದು ನಿರ್ಧರಿಸಿದನು.

ಆರಂಭದಲ್ಲಿ ಕಾಲೇಜಿನಲ್ಲಿ ಬೋಧಕ ತರಬೇತಿಯು ಸುಗಮವಾಗಿ ಸಾಗಿತು.  ಆದರೆ ನಂತರದ ಘಟನೆಗಳು ಅವನ ಜೀವನವನ್ನೇ ಬದಲಾಯಿಸಿತು. ಕಾಲೇಜಿನ  ಫೀಸು ತುಂಬಲು ಹಣವಿಲ್ಲದಾಯಿತು. ಅಲೆಕನ ಆತ್ಮೀಯ ಗೆಳೆಯನು ಅವನಿಗೆ  ವಿರುದ್ಧವಾಗಿ ಸುಳ್ಳು ಅಪವಾದ ಹೊರಿಸಿದನು. ಇದರಿಂದ ಅವನಿಗೆ ಕೆಟ್ಟ ಹೆಸರು  ಬಂತು. ಅಲ್ಲದೆ ಆಗಾಗ್ಗೆ ಅಲೆಕ್ಸ್ ಕಾಯಿಲೆಯಿಂದ ನರಳಬೇಕಾಯಿತು. ರೋಗ  ಏನೆಂದು ಯಾರಿಗೂ ತಿಳಿಯಲಿಲ್ಲ. ಇದರಿಂದ ಅವನ ಶಿಕ್ಷಣದ ಮೇಲೆ ಅಗಾಧ  ಪರಿಣಾಮವುಂಟಾಯಿತು. ತನ್ನ ಬೋಧಕ ತರಬೇತಿಯನ್ನು  ನಿಲ್ಲಿಸಬೇಕಾಗುವುದೇನೋ ಎಂಬ ಸಂದೇಹ ಅಲೆಕ್ಸ್‌ಗೆ ಬಂದಿತು.

`ತಾವು ದೇವರನ್ನು ಅಂಗೀಕರಿಸಿಕೊಂಡು ಹೊಸಮನುಷ್ಯನಾಗಿದ್ದರೂ, ಇಂತಹ  ಕಷ್ಟ ತೊಂದರೆಗಳು ಯಾಕೆ ತನಗೆ ಬಂದಿತೆಂದು ಅಲೆಕ್ಸ್‌ನಿಗೆ ಅರ್ಥವಾಗಲಿಲ್ಲ.  ದೇವರನ್ನು ಅಂಗೀಕರಿಸಿದ್ದೇ ತಪ್ಪಾಯಿತೇ? ಎಂದು ಅವನಿಗೆ ಅನಿಸಿತು. ಇದರಿಂದಾಗಿ  ಅವನ ನಂಬಿಕೆಯು ಕುಂದಿಹೋಗುವ ಸ್ಥಿತಿಗೆ ಬಂತು.`

ದೇವರಿಗೆ ತನ್ನನ್ನು ಒಪ್ಪಿಸಿಕೊಟ್ಟಿದ್ದಾಗ್ಯೂ, ಕಷ್ಟಸಂಕಟ ಎದುರಿಸುತ್ತಿರುವ  ಅಲೆಕ್ಸ್‌ನಂತ ವ್ಯಕ್ತಿಗಳು ನಿಮ್ಮ ಬಳಿಗೆ ಬಂದು ನಿಮ್ಮ ಸಲಹೆ ಕೇಳಿದಾಗ, ಅವರಿಗೆ  ನೀವು ಯಾವ ಉತ್ತರ ಕೊಡುವಿರಿ? ಅಂತವರಿಗೆ ಆತ್ಮೀಕವಾಗಿ ಆದರಣೆ ನೀಡುವಂತ  ನಿಮ್ಮದೇ ಆದ ಯಾವ ಅನುಭವವನ್ನು ನೀವು ತಿಳಿಸುವಿರಿ? ಸತ್ಯವೇದದಿಂದ  ಯಾವ ವಾಕ್ಯಗಳ ಮೂಲಕ ಅಲೆಕ್ಸ್‌ನಂತವರಿಗೆ ಸಮಾಧಾನ, ಸಾಂತ್ವನ ನೀಡುವಿರಿ?  (ಯೆರೆಮೀಯ 29:13; ಜ್ಞಾನೋಕ್ತಿ 3ನೇ ಅಧ್ಯಾಯ, ರೋಮಾಯ 8:28; 2  ಕೊರಿಂಥ 12:9 ಹಾಗೂ ಇಬ್ರಿಯ 13:5ನೇ ವಚನಗಳನ್ನು ಓದಿರಿ).

`ದೇವರನ್ನು ಅಂಗೀಕರಿಸುವ ಎಲ್ಲರೂ ಸಹ ಕಷ್ಟಸಂಕಟಗಳಿಗೆ ಒಳಗಾಗುತ್ತಾರೆ.  ಅಲ್ಲದೆ ದೇವರ ನಡೆಸುವಿಕೆಯ ಬಗ್ಗೆ ಅವರಿಗೆ ಸಂದೇಹ ಉಂಟಾಗುವ ಸಂಭವವಿದೆ.  ಅಂತಹ ಸಂದರ್ಭಗಳಲ್ಲಿ ದೇವರ ವಾಗ್ದಾನಗಳ ಮೇಲೆ ಬಲವಾದ ಭರವಸೆ  ಹೊಂದಿರಬೇಕು. ಅಲ್ಲದೆ ದೇವರು ಹಿಂದೆ ಯಾವ ರೀತಿ ನಡೆಸಿದ್ದಾನೆಂದು  ನೆನಪಿಸಿಕೊಂಡು, ಕಷ್ಟಸಂಕಟಗಳನ್ನು ಸಹಿಸುವಂತ ಶಕ್ತಿ ಕೊಡಲು ಪ್ರಾರ್ಥಿಸಬೇಕು.  ದೇವರು ಎಂದಿಗೂ ನಮ್ಮನ್ನು ಕೈಬಿಡುವುದಿಲ್ಲ ಹಾಗೂ ತೊರೆಯುವುದಿಲ್ಲ.`