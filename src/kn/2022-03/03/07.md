---
title:  ಹೆಚ್ಚಿನ ಚಿಂತನೆ
date:   15/07/2022
---

ಶ್ರೀಮತಿ ವೈಟಮ್ಮನವರ 'ಪೇಟ್ರಿಯಾರ್ಕ್ಸ್ ಅಂಡ್ ಪ್ರಾಫೆಟ್ಸ್'  ಪುಸ್ತಕದ 'ದಿ ಎಕ್ಸಡಸ್' ಹಾಗೂ 'ಫ್ರಮ್ ರೆಡ್‌ ಟು ಸೈನಾಯ್' ಮತ್ತು 'ದಿ  ಡಿಸೈರ್ ಆಫ್ ಏಜಸ್' ಪುಸ್ತಕದ 'ದಿ ಟೆಂಪೇಶನ್' ಎಂಬ ಅಧ್ಯಾಯಗಳನ್ನು  ಓದಿರಿ.

ಶ್ರೀಮತಿ ವೈಟಮ್ಮನವರು ಏಪ್ರಿಲ್ 7, 1903ನೇ ಇಸವಿಯಲ್ಲಿ 'ಅಡ್ಡೆಂಟಿ ರಿವ್ಯೂ  ಅಂಡ್ ಸ್ಯಾಬತ್ ಹೆರಾಲ್ಡ್' ಎಂಬ ಮಾಸಪತ್ರಿಕೆಯಲ್ಲಿ ಬರೆದ 'ರೆಫಿದೀಮ್'  ಎಂಬ ಲೇಖನದಲ್ಲಿ ಹೀಗೆ ತಿಳಿಸಿದ್ದಾರೆ :

"ಇಸ್ರಾಯೇಲ್ಯರು ಐಗುಪ್ತದೇಶವನ್ನು ಬಿಟ್ಟು ಕಾನಾನ್ ದೇಶಕ್ಕೆ ಪಯಣಿಸುವಾಗ  ದೇವರು ನೀರಿಲ್ಲದ ರಫೀದೀಮ್ ಎಂಬ ಸ್ಥಳಕ್ಕೆ ಅವರನ್ನು ನಡೆಸಿದನು. ಅದೇ  ರೀತಿ ಈಗಲೂ ಸಹ ನಮ್ಮ ನಿಷ್ಠೆ, ನಂಬಿಕೆ ಪರೀಕ್ಷಿಸಲು ದೇವರು ನಮ್ಮನ್ನು  ಅಂತಹ ಸ್ಥಳಕ್ಕೆ ನಡೆಸಬಹುದು. ಆತನು ನಮ್ಮನ್ನು ಯಾವಾಗಲೂ ಹಿತಕರವಾದ,  ಸುಖವಾದ ಸ್ಥಳಕ್ಕೆ ಬರಮಾಡುವುದಿಲ್ಲ. ಆ ರೀತಿ ಸುಖವಾದ ಸ್ಥಳಕ್ಕೆ ದೇವರು  ನಮ್ಮನ್ನು ನಡೆಸಿದಲ್ಲಿ, ಇದೆಲ್ಲವೂ ನಮ್ಮಿಂದಲೇ ಉಂಟಾಯಿತೆಂಬ ಭಾವನೆ  ಉಂಟಾಗಿ, ದೇವರು ನಮ್ಮ ಸಹಾಯಕನೆಂಬ ವಿಷಯ ಮರೆಯುತ್ತೇವೆ. ದೇವರು  ಹೇರಳವಾದ ಆಶೀರ್ವಾದವನ್ನು ನೀಡಿ, ನಮಗೆ ತನ್ನನ್ನು ತೋರಿಸಿಕೊಳ್ಳಲು  ಬಯಸುತ್ತಾನೆ. ಕಷ್ಟಸಂಕಟ, ನಿರಾಶೆಗಳು ಬಂದಾಗ ನಮ್ಮ ಅಸಹಾಯಕತೆಯನ್ನು  ನಾವು ಮನದಟ್ಟು ಮಾಡಿಕೊಂಡು, ಆತನ ಮೇಲೆ ಆತುಗೊಳ್ಳಬೇಕೆಂಬ ಕಾರಣದಿಂದ  ಇವೆಲ್ಲವನ್ನೂ ದೇವರು ನಮಗೆ ಬರುವಂತೆ ಅನುಮತಿ ನೀಡುತ್ತಾನೆ.  ಮರುಭೂಮಿಯಂತ ನೀರಿಲ್ಲದ ಸ್ಥಳದಲ್ಲಿಯೂ ಗಡುಸಾದ ಬಂಡೆಯಿಂದ ತಂಪಾದ  ತೊರೆಗಳು ಹರಿಯುವಂತೆ ದೇವರು ಮಾಡಬಲ್ಲನು. ನಾವು ನಿಷ್ಕಪಟವಾದ  ನಂಬಿಕೆಯಿಂದ ಆತನ ಬಳಿಗೆ ಬಂದಾಗ ನಮ್ಮ ಭಾರವನ್ನು ಆತನು ಹೊತ್ತುಕೊಳ್ಳಲು  ಸಂತೋಷಿಸುತ್ತಾನೆ. ದೇವರನ್ನು ಮುಖಾಮುಖಿಯಾಗಿ ಪರಲೋಕದಲ್ಲಿ ನೋಡುವ  ತನಕ ಈ ಲೋಕದಲ್ಲಿ ನಾವು ಜೀವಿಸುತ್ತಿದ್ದಾಗ, ನಮಗಾಗಿ ಎಷ್ಟೊಂದು ಭಾರವನ್ನು  ಆತನು ಸಹಿಸಿಕೊಂಡನೆಂಬುದನ್ನು ನಾವು ತಿಳಿಯಲಾಗದು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಅನೇಕ ಸಂದರ್ಭಗಳಲ್ಲಿ ಶೋಧನೆಗಳು ವೈಯಕ್ತಿಕವಾಗಿ ಬರುತ್ತದೆಂದು  ನಾವು ತಿಳಿದುಕೊಂಡಿದ್ದೇವೆ. ಅದು ನಿಜವೂ ಹೌದು. ಆದರೆ ಕೆಲವು ವೇಳೆ  ಸಭೆಯು ಒಟ್ಟಾಗಿ ಕೆಲವು ಶೋಧನೆಗಳನ್ನು ಎದುರಿಸಬೇಕಾಗುವುದು. ಅಂತಹ  ಯಾವ ಶೋಧನೆಯು ನಿಮ್ಮ ಸ್ಥಳೀಯ ಸಭೆಗೆ ಬಂದಿದೆ?`

`2. ನಮ್ಮ ಸಭೆಯಲ್ಲಿ ಕೆಲವರು ಅನೇಕ ಶೋಧನೆಗಳು, ಕಷ್ಟ ತೊಂದರೆಗಳಿಗೆ  ಒಳಗಾಗಿರಬಹುದು. ಅಂತಹ ಅನುಭವಗಳಿಂದ ಅವರು ಕಲಿತ ಪಾಠವೇನು?  ಒಂದುವೇಳೆ ಅಂತಹ ಶೋಧನೆ ಈಗ ಬಂದಲ್ಲಿ, ಅವರು ಹೇಗೆ ಅದನ್ನು  ಬೇರೆ ರೀತಿಯಲ್ಲಿ ಎದುರಿಸುವರೆಂದು ಅವರನ್ನು ಕೇಳಿ ತಿಳಿದುಕೊಳ್ಳಿ.`

`3. ಕಷ್ಟ ಸಂಕಟಗಳ ಮೂಲಕ ದೇವರು ನಮ್ಮ ಗುಣಸ್ವಭಾವಗಳನ್ನು  ಶುದ್ಧಗೊಳಿಸುತ್ತಾನೆಂದು ನಮಗೆ ತಿಳಿದಿದೆ. ಆದರೆ ಯಾರಾದರೂ  ಮೂರನೇ ತ್ರೈಮಾಸಿಕ- ಕ್ರಿಸ್ತನೊಂದಿಗೆ ಕಠಿಣವಾದ ಶ್ರಮೆ ಸಂಕಟ ಅನುಭವಿಸುವುದು. 35  ಅಪಘಾತದಲ್ಲಿ ಸ್ಥಳದಲ್ಲಿಯೇ ಮರಣ ಹೊಂದಿದರೆ, ಅದನ್ನು ನಾವು ಹೇಗೆ  ಅರ್ಥಮಾಡಿಕೊಳ್ಳಬಹುದು?`

`4. ಸಭೆಯಾಗಿ ನಾವೆಲ್ಲರೂ ಕಷ್ಟಸಂಕಟಗಳ ನಡುವೆಯೂ ನಾವು ಅದನ್ನು  ಸಹಿಸಿಕೊಂಡು ನಂಬಿಕೆಯಲ್ಲಿ ದೃಢವಾಗಿ ನಿಲ್ಲುವಂತೆ ಪ್ರಾರ್ಥಿಸೋಣ.`

`5. ಕಠಿಣವಾದ ಶೋಧನೆ, ಕಷ್ಟಸಂಕಟಗಳ ಕಾರಣದಿಂದ ಸಭೆಯನ್ನು ಬಿಟ್ಟು  ದೇವರಿಂದ ದೂರವಾಗಿರುವ ಯಾರಾದರೂ ನಿಮ್ಮ ಸಭೆಯಲ್ಲಿದ್ದಾರೆಯೇ?  ಅಂತವರು ತಿರುಗಿ ದೇವರ ಬಳಿಗೆ ಬರುವಂತೆ ನಾವು ಹೇಗೆ ಅವರಿಗೆ  ಸಹಾಯ ಮಾಡಬಹುದು?`