---
title:  ಕಹಿನೀರು
date:   11/07/2022
---

> <p></p>
> 'ತರುವಾಯ ಇಸ್ರಾಯೇಲ್ಯರ ಸಮೂಹವೆಲ್ಲಾ ಯೆಹೋವನ ಅಪ್ಪಣೆಯ ಪ್ರಕಾರ  ಸೀನ್ ಎಂಬ ಅರಣ್ಯದಿಂದ ಹೊರಟು ಮುಂದೆ ಪ್ರಯಾಣ ಮಾಡಿ ರೆಫಿದೀಮಿನಲ್ಲಿ  ಇಳುಕೊಂಡರು. ಅಲ್ಲಿ ಅವರಿಗೆ ಕುಡಿಯಲು ನೀರಿರಲಿಲ್ಲ” (ವಿಮೋಚನಕಾಂಡ  17:1,2).

`ನಾವು ಬಯಸಿದ್ದೆಲ್ಲವನ್ನೂ ದೇವರಿಂದ ನಾವು ಹೊಂದದೆ ಇರಬಹುದು.  ಆದರೆ ನಮಗೆ ಅತ್ಯಗತ್ಯವಾದವುಗಳನ್ನು ದೇವರು ಒದಗಿಸುತ್ತಾನೆಂದು  ನಿರೀಕ್ಷಿಸಬಹುದಲ್ಲವೇ?`

ಇಸ್ರಾಯೇಲ್ಯರಿಗೆ ಅರಣ್ಯದ ಪ್ರಯಾಣದಲ್ಲಿ ನೀರು ಅತ್ಯಗತ್ಯವಾಗಿ ಬೇಕಾಗಿತ್ತು.  ಮೇಘಸ್ತಂಭದ ಮೂಲಕ ದೇವರು ಅವರನ್ನು ಕೆಂಪುಸಮುದ್ರ ದಾಟಿಸಿದ ನಂತರ,  ಅವರು ಮರುಭೂಮಿಯಲ್ಲಿ ನೀರಿಲ್ಲದೆ ಬಿಸಿಲಿನಲ್ಲಿ ಮೂರು ದಿನ ಪ್ರಯಾಣ  ಮಾಡಿದರು. ಮರುಭೂಮಿಯಲ್ಲಿ ಓಯಸಿಸ್ ಎಂಬ ಸ್ಥಳಗಳಲ್ಲಿ ಬಿಟ್ಟು ಬೇರೆಲ್ಲೂ  ನೀರು ದೊರೆಯುವುದಿಲ್ಲ. ಈ ಕಾರಣದಿಂದ ನೀರಿಗಾಗಿ ಇಸ್ರಾಯೇಲ್ಯರು  ಹತಾಶೆಗೊಂಡದ್ದು ಆಶ್ಚರ್ಯವಲ್ಲ. ನಮಗೆ ನೀರು ಎಲ್ಲಿ? ಯಾವಾಗ ದೊರೆಯುತ್ತದೆ?  ಎಂಬುದೇ ಅವರ ಮುಂದಿದ್ದ ಪ್ರಶ್ನೆ.

ದೇವರು ಅವರನ್ನು ಎಲ್ಲಿಗೆ ನಡೆಸಿದನೆಂದು ಗಮನಿಸಿ, ಮೇಘಸ್ತಂಭವು ಕೊನೆಗೂ  ನೀರುಸಿಕ್ಕಿದ ಮಾರಾ ಎಂಬ ಸ್ಥಳಕ್ಕೆ ಇಸ್ರಾಯೇಲ್ಯರನ್ನು ನಡೆಸಿತು. ಮೂರು  ದಿನಗಳ ನೀರಿಲ್ಲದ ಪ್ರಯಾಣದ ನಂತರ ನೀರನ್ನು ಕಂಡು ಅವರು  ಸಂಭ್ರಮಗೊಂಡಿರಬಹುದು. ಆದರೆ ನೀರು ಕಹಿಯಾಗಿತ್ತು. ಆಗ ಅವರು "ನಾವೇನು  ಕುಡಿಯಬೇಕೆಂದು ಮೋಶೆಯ ಮೇಲೆ ಗುಣಗುಟ್ಟಿದರು (ವಿಮೋಚನಕಾಂಡ  15:24). ಇದಾದ ಕೆಲವು ದಿನಗಳ ನಂತರ ದೇವರು ಮತ್ತೊಮ್ಮೆ ಇಸ್ರಾಯೇಲ್ಯರನ್ನು  ಮೇಘಸ್ತಂಭದ ಮೂಲಕ ನೀರಿಲ್ಲದ ಸ್ಥಳದಲ್ಲಿ ತಂಗುವಂತೆ ಮಾಡಿದನು.

`ವಿಮೋಚನಕಾಂಡ 15:22-27 ಹಾಗೂ 17:1-7ನೇ ವಚನಗಳನ್ನು ಓದಿರಿ.  ಮಾರಾ ಹಾಗೂ ರೆಫೀದಿಮ್ ಎಂಬ ಸ್ಥಳಗಳಲ್ಲಿ ದೇವರು ತನ್ನ ಬಗ್ಗೆ ಇಸ್ರಾಯೇಲ್ಯರಿಗೆ  ಏನು ಪ್ರಕಟಪಡಿಸಿದನು?`

`ರೆಫೀದಿಮ್‌ನಲ್ಲಿ ಇಸ್ರಾಯೇಲ್ಯರು ಕೇಳಿದ ಪ್ರಶ್ನೆ ಯಾವುದು? (ವಿಮೋಚನಕಾಂಡ  17:7). ನೀವು ಎಂದಾದರೂ ಅಂತಹ ಪ್ರಶ್ನೆ ಕೇಳಿದ್ದೀರಾ? ಹೌದಾದಲ್ಲಿ ಯಾಕೆ  ಅಂತಹ ಪ್ರಶ್ನೆ ಕೇಳಿದಿರಿ? ಆ ಪ್ರಶ್ನೆಗೆ ಉತ್ತರ ದೊರಕಿದಾಗ ನೀವು ಕಲಿತ ಪಾಠ  ಯಾವುದು? ಹಾಗೂ ಎಂತಹ ಭಾವನೆ ನಿಮ್ಮಲ್ಲಿ ಉಂಟಾಯಿತು?`