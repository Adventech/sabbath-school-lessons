---
title:  ಹಕ್ಕಿ ಪಂಜರ
date:   09/07/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ವಿಮೋಚನಕಾಂಡ 14ನೇಅಧ್ಯಾಯ; 15:22-27; 17:1-7; ಜ್ಞಾನೋಕ್ತಿ 3ನೇ ಅಧ್ಯಾಯ, ಲೂಕ  4:1-13 ಹಾಗೂ 1 ಪೇತ್ರನು 1:6-9ನೇವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ನೀವು ಸದ್ಯಕ್ಕೆ ಸ್ವಲ್ಪಕಾಲ ದೇವರ ಚಿತ್ತಾನುಸಾರ ನಾನಾ ಕಷ್ಟಗಳಲ್ಲಿದ್ದು  ದುಃಖಿಸುವವರಾಗಿದ್ದರೂ, ಆ ಪದವಿಯನ್ನು ಆಲೋಚಿಸಿ ಹರ್ಷಿಸುವವರಾಗಿದ್ದೀರಿ"  (1 ಪೇತ್ರನು 1:6).

"ಒಬ್ಬ ವ್ಯಕ್ತಿಯು ಒಂದು ಹಕ್ಕಿಯನ್ನು ಸಾಕಿದ್ದನು. ಹಗಲಿನ ಪೂರ್ಣ ಬೆಳಕಿನಲ್ಲಿ  ಆ ಹಕ್ಕಿಯು ಅನೇಕ ಸ್ವರಗಳಿಂದ ಬರುತ್ತಿದ್ದ ಸಂಗೀತವನ್ನು ಕೇಳಬೇಕಾಗಿತ್ತು.  ಅಂತಹ ಸನ್ನಿವೇಶದಲ್ಲಿ ಪಕ್ಷಿಯ ಮಾಲೀಕನು ಅದಕ್ಕೆ ಒಂದು ಹಾಡು ಕಲಿಸಲು  ಪ್ರಯತ್ನಿಸುತ್ತಿದ್ದನು. ಆದರೆ ಎಷ್ಟೇ ಪ್ರಯತ್ನಪಟ್ಟರೂ ಹಕ್ಕಿಗೆ ಆ ಹಾಡನ್ನು  ಕಲಿಯಲಾಗಲಿಲ್ಲ.

ಮಾಲಿಕನಿಗೆ ಒಂದು ಯೋಜನೆ ಹೊಳೆಯಿತು. ಪಕ್ಷಿಯನ್ನು ಕೂಡಿಹಾಕಿದ್ದ  ಪಂಜರವನ್ನು ಬಟ್ಟೆಯಿಂದ ಮುಚ್ಚಿ, ಇತರ ಯಾವ ಸಂಗೀತವೂ ಕೇಳದಂತ  ಸ್ಥಳದಲ್ಲಿ ಅದನ್ನು ಇಟ್ಟು ತಾನೇ ಹಾಡಲು ಆರಂಭಿಸಿದನು. ಕತ್ತಲೆಯಲ್ಲಿ ಹಕ್ಕಿಯು  ನಿಧಾನವಾಗಿ ಮಾಲಿಕನು ಹಾಡುತ್ತಿದ್ದ ಹಾಡಲು ಕಲಿಯಲು ಪ್ರಯತ್ನಿಸುತ್ತಾ,  ತಾನೂ ಹಾಡಲು ಆರಂಭಿಸಿತು. ಕೆಲವೇ ದಿನಗಳಲ್ಲಿ ಹಕ್ಕಿಯು ಮಾಲಿಕನು  ಕಲಿಸಿದ ಹಾಡನ್ನು ತನ್ನ ಮಧುರವಾದ ಸ್ವರದಿಂದ ಹಾಡಿತು.

ಅನಂತರ ಮಾಲಿಕನು ಪಂಜರಕ್ಕೆ ಮುಚ್ಚಿದ್ದ ಬಟ್ಟೆಯನ್ನು ತೆಗೆದುಹಾಕಿ ಬೆಳಕಿರುವ  ಸ್ಥಳಕ್ಕೆ ತಂದಿದ್ದನು. ಅಲ್ಲಿಯೂ ಸಹ ಹಕ್ಕಿಯು ತಾನು ಕಲಿತಿದ್ದ ಹಾಡನ್ನು  ಸರಾಗವಾಗಿ ಹಾಡಲು ಆರಂಭಿಸಿತು. "ದೇವರೂ ಸಹ ತನ್ನ ಮಕ್ಕಳೊಂದಿಗೆ  ಇದೇರೀತಿ ವ್ಯವಹರಿಸುತ್ತಾನೆ, ನಮಗೆ ಆತನು ಒಂದು ಹಾಡನ್ನು ಕಲಿಸಲು  ಬಯಸುತ್ತಾನೆ. ಕಷ್ಟಸಂಕಟಗಳು ಬರುವ ಕಠಿಣ ಸಮಯಗಳಲ್ಲಿ ನಾವು ಆ ಹಾಡನ್ನು  ಕಲಿತಲ್ಲಿ, ಮುಂದೆ ಬರುವ ಎಂತಹ ಸಂದರ್ಭಗಳಲ್ಲಿಯೂ ಅದನ್ನು  ಸರಾಗವಾಗಿಯೂ ಮಧುರವಾಗಿಯೂ ಹಾಡುತ್ತೇವೆ" (ಶ್ರೀಮತಿ ವೈಟಮ್ಮನವರ  "ದಿ ಮಿನಿಸ್ಟ್ರಿ ಆಫ್ ಹೀಲಿಂಗ್" ಪುಸ್ತಕ ಪುಟ 472).

ಹಕ್ಕಿಯನ್ನು ಕತ್ತಲೆ ಸ್ಥಳಕ್ಕೆ ಅದರ ಮಾಲಿಕನೇ ತೆಗೆದುಕೊಂಡು  ಹೋದನೆಂಬುದನ್ನು ಗಮನಿಸಿ.

ನಮ್ಮೆಲ್ಲಾ ದುಃಖನೋವುಗಳಿಗೆ ಸೈತಾನನೇ ಕಾರಣವೆಂದು ಸುಲಭವಾಗಿ  ತಿಳಿದುಕೊಳ್ಳುತ್ತೇವೆ. ಆದರೆ ಸ್ವತಃ ದೇವರೇ ನಾವು ಜೀವನದಲ್ಲಿ ಗಲಿಬಿಲಿ ಅಥವಾ  ನೋವು ಅನುಭವಿಸುವಂತ ಕಠಿಣ/ ಅಗ್ನಿಪರೀಕ್ಷೆಗೆ ನಮ್ಮನ್ನು ನಡೆಸುತ್ತಾನೆಯೇ?

**ಈ ವಾರದ ಪಾಠದ ಸಾರಾಂಶ**: ದೇವರು ತನ್ನ ಜನರು ಕಷ್ಟ ಅನುಭವಿಸುತ್ತಾರೆಂದು  ತಿಳಿದಿದ್ದರೂ, ಅವರು ಅದನ್ನು ಅನುಭವಿಸಲು ನಡೆಸಿದಂತ ಯಾವ ಉದಾಹರಣೆಗಳು  ಸತ್ಯವೇದದಲ್ಲಿ ಕಂಡುಬರುತ್ತವೆ? ಯಾವ ಹೊಸಹಾಡನ್ನು ಆತನು ನಮಗೆ ಕಲಿಸಲು  ಬಯಸುತ್ತಾನೆಂದು ಯೋಚಿಸಿದ್ದೀರಿ?