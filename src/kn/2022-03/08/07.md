---
title:  ಹೆಚ್ಚಿನ ಚಿಂತನೆ
date:   19/08/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರು ಬರೆದ 'ಪ್ರಾಫೆಟ್ ಅಂಡ್ ಕಿಂಗ್ಸ್' ಪುಸ್ತಕದ "ಇನ್ ದಿ ಡೇಸ್ ಆಫ್ ಕ್ಲೀನ್ ಎಸ್ತೇರ್' ಅಧ್ಯಾಯ ಓದಿರಿ.

ಶ್ರೀಮತಿ ವೈಟಮ್ಮನವರು ಮ್ಯಾನುಸ್ಕ್ರಿಪ್ಟ್ ರಿಲೀಸಸ್ ಸಂಪುಟ 6, ಪುಟ 225ರಲ್ಲಿ ಹೀಗೆ ತಿಳಿಸುತ್ತಾರೆ :

"ತನ್ನನ್ನು ಕೇಳಿಕೊಳ್ಳುವವರಿಗೆ ಪವಿತ್ರಾತ್ಮ ವರವನ್ನು ಕೊಡುತ್ತೇನೆಂದು ದೇವರು ವಾಗ್ದಾನ ಮಾಡಿಲ್ಲವೇ? ಪವಿತ್ರಾತ್ಮನು ನಮಗೆ ದೇವರೂ ಹಾಗೂ ಮಾರ್ಗದರ್ಶಕನೂ ಆಗಿಲ್ಲವೇ? ಕೆಲವರು ದೇವರ ವಾಗ್ದಾನಗಳಲ್ಲಿ ನಂಬಿಕೆಯಿಡುವುದಿಲ್ಲ ಅವರು ಕರ್ತನಿಗೆ ಪ್ರಾರ್ಥಿಸುತ್ತಾರೆ. ಆದರೆ ಆತನ ವಾಕ್ಯಗಳನ್ನು ನಂಬುವುದಕ್ಕೆ ಭಯಪಡುತ್ತಾರೆ. ನಾವು ಕುಗ್ಗಿಹೋದ, ಜಜ್ಜಿಹೋದ ಹೃದಯದಿಂದ ದೀನರಾಗಿ ದೇವರ ಬಳಿಗೆ ಬಂದು, ಆತನ ಸ್ವರಕ್ಕೆ ಕಿವಿಗೊಟ್ಟಲ್ಲಿ ಯಾಕೆ ನಾವು ಆತನ ವಾಗ್ದಾನಗಳು ನೆರವೇರುವುದರ ಬಗ್ಗೆ ಸಂದೇಹ ವ್ಯಕ್ತಪಡಿಸಬೇಕು? ನಾವು ದೇವರ ಬಗ್ಗೆ ಒಂದುಕ್ಷಣವೂ ಸಂದೇಹಪಡಬಾರದು, ಹಾಗೆ ಮಾಡಿದಲ್ಲಿ, ಆತನನ್ನು ಅಗೌರವಿಸಿದಂತಾಗುತ್ತದೆ. ಆತನ ಚಿತ್ತವೇನೆಂದು ನೀವು ತಿಳಿದುಕೊಳ್ಳಲು ಬಯಸಿದಲ್ಲಿ ಈ ಕಾರ್ಯದಲ್ಲಿ ಆತನ ಮೇಲೆ ನಂಬಿಕೆಯಿಡುವುದು ಮಾತ್ರ ನಿಮ್ಮ ಕೆಲಸವಾಗಿದೆ. ಆಗ ನೀವು ದೇವರಿಂದ ಮಾರ್ಗದರ್ಶನ ಹೊಂದಿ, ಆತನ ಚಿತ್ತದಂತೆ ನಿಮ್ಮೆಲ್ಲಾ ಕಾರ್ಯಗಳು ಆಶೀರ್ವಾದ ಹೊಂದಿ ಸಫಲವಾಗುತ್ತವೆ. ಆತನ ಬೋಧನೆಗಳನ್ನು ನಾವು ತಪ್ಪಾಗಿ ತಿಳಿದುಕೊಂಡರೂ, ಆತನಲ್ಲಿ ಭರವಸವಿಟ್ಟು ಪ್ರಾರ್ಥಿಸಬೇಕು. ಆಗ ಪವಿತ್ರಾತ್ಮನು ದೇವರ ಬೋಧನೆಗಳನ್ನು ಸರಿಯಾದ ರೀತಿಯಲ್ಲಿ ತಿಳಿದುಕೊಳ್ಳುವಂತೆ ನಮ್ಮನ್ನು ನಡೆಸುತ್ತಾನೆ ಮತ್ತು ಆತನ ದೈವಾನುಗ್ರಹದಿಂದ ನಮ್ಮಲ್ಲಿ ಕಾರ್ಯ ಮಾಡುತ್ತಾನೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ವಾಸ್ತವವಾಗಿವೆ ಎಂದು ತಿಳಿದಿದ್ದರೂ, ನಾವು ನೋಡಲಾಗದಂತವುಗಳ ಮೇಲೆ ನಂಬಿಕೆಯಿಟ್ಟಿರುವ ಕೆಲವು ವಿಷಯಗಳ ಬಗ್ಗೆ ತರಗತಿಯಲ್ಲಿ ಚರ್ಚಿಸಿ. ಅದೃಶ್ಯನಾಗಿರುವಾತನನ್ನು ದೃಷ್ಟಿಸುವುದು ಎಂಬ ವಿಷಯವನ್ನು ಚೆನ್ನಾಗಿ ಅರ್ಥಮಾಡಿಕೊಳ್ಳಲು ಇದು ನಮಗೆ ಹೇಗೆ ಸಹಾಯಮಾಡುತ್ತದೆ?`

`2. ದೇವರು ಎಂತಹ ಸಮಸ್ಯೆಯನ್ನಾದರೂ ಪರಿಹರಿಸುತ್ತಾನೆಂಬುದರಲ್ಲಿ ಸಂಶಯವಿಲ್ಲ. ಆದರೆ ಆ ಪರಿಹಾರವು ನಮಗೆ ಇಷ್ಟವಾಗುವ ರೀತಿಯಲ್ಲಿ ಇರುವುದಿಲ್ಲವೇನೋ ಎಂಬ ಸಂದೇಹ ನಿಮ್ಮ ಜೀವನದಲ್ಲಿ ಎಂದಾದರೂ ಎದುರಿಸುವಿರಾ? ನಮಗೆ ಇಷ್ಟವಿಲ್ಲದಿದ್ದರೂ ದೇವರ ಮಾರ್ಗಗಳು ಅತ್ಯುತ್ತಮವೆಂದು ತಿಳಿದು ದೇವರಲ್ಲಿ ಭರವಸವಿಡಲು ನೀವೇನು ಮಾಡಬಹುದು?`

`3. ಕೆಲವು ಸಂದರ್ಭಗಳಲ್ಲಿ ಕ್ರೈಸ್ತರಲ್ಲಿ ಮಾತ್ರವಲ್ಲ, ಇತರರಲ್ಲಿಯೂ ನಾವು ಪ್ರಾರ್ಥಿಸಿದ್ದರೂ ಅಥವಾ ನಮ್ಮೆಲ್ಲಾ ಉತ್ತಮ ಪ್ರಯತ್ನಗಳ ಹೊರತಾಗಿಯೂ ಕೆಟ್ಟದ್ದು ಸಂಭವಿಸಬಹುದು. ಈ ಪಾಠದ ಹಿನ್ನೆಲೆಯಲ್ಲಿ ನಾವು ಇಂತಹ ದುರಂತ ಪರಿಸ್ಥಿತಿಯನ್ನು ಹೇಗೆ ಅರ್ಥಮಾಡಿಕೊಳ್ಳಬಹುದು?`