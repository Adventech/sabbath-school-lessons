---
title:  ಅದೃಶ್ಯನಾಗಿರುವಾತನನ್ನು ದೃಷ್ಟಿಸುವುದು
date:   13/08/2022
---

### ಈ ವಾರದ ಅಧ್ಯಯನಕ್ಕಾಗಿ
ಯೆಶಾಯ 40:27-31; ಯೋಹಾನ 14:1-14; ರೋಮಾಯ 8:28-39 ಹಾಗೂ ಎಫೆಸ 1:18-23ನೇ ವಚನಗಳನ್ನು ಓದಿರಿ.

> <p>ಸ್ಮರಣ ವಾಕ್ಯ</p>
> "ಅವನು ಅರಸನ ರೌದ್ರಕ್ಕೆ ಭಯಪಡದೆ ಐಗುಪ್ತ ದೇಶವನ್ನು ಬಿಟ್ಟು ಹೋದದ್ದು ನಂಬಿಕೆಯಿಂದಲೇ, ಅವನು ಅದೃಶ್ಯನಾಗಿರುವಾತನನ್ನು ದೃಷ್ಟಿಸುವವನೋ ಎಂಬಂತೆ ದೃಢಚಿತ್ತನಾಗಿದ್ದನು” (ಇಬ್ರಿಯ 11:27).

ಇಬ್ರಿಯ 11ನೇ ಅಧ್ಯಾಯದಲ್ಲಿ ನಂಬಿಕೆಯ ಅರ್ಥವನ್ನು ತಿಳಿಸಲಾಗಿದೆ. "ನಂಬಿಕೆಯೋ ನಾವು ನಿರೀಕ್ಷಿಸುವವುಗಳ ವಿಷಯವಾಗಿ ಭರವಸದಿಂದಿರುವುದೂ, ಕಣ್ಣಿಗೆ ಕಾಣದವುಗಳನ್ನು ನಿಜವೆಂದು ತಿಳುಕೊಳ್ಳುವುದೂ ಆಗಿದೆ. ನಮ್ಮ ಕಣ್ಣಿಗೆ ಕಾಣದವುಗಳ ಬಗ್ಗೆ ನಾವು ಭರವಸವಿಟ್ಟು ನಿಜವೆಂದು ಹೇಗೆ ತಿಳುಕೊಳ್ಳುವುದು? ಆದಾಗ್ಯೂ ನಮ್ಮ ಈ ದಿನದ ಸ್ಮರಣವಾಕ್ಯದಲ್ಲಿ ಮೋಶೆಯ ಬಗ್ಗೆ ...... ಅವನು ಅದೃಶ್ಯನಾಗಿರುವಾತನನ್ನು ದೃಷ್ಟಿಸುವವನೋ ಎಂಬಂತೆ ದೃಢಚಿತ್ತನಾಗಿದ್ದನು' ಎಂದು ಅವನ ನಂಬಿಕೆಯ ಬಗ್ಗೆ ತಿಳಿಸುತ್ತದೆ.

ಸುಖದ ಸಮಯದಲ್ಲಿ ಮಾತ್ರವಲ್ಲದೆ, ಕಷ್ಟಸಂಕಟಗಳ ಸಮಯದಲ್ಲಿಯೂ ನಾವು ಅದೃಶ್ಯನಾಗಿರುವಾತನನ್ನು ದೃಷ್ಟಿಸಬೇಕೆಂದು ನಮಗೆ ತಿಳಿಸಲಾಗಿದೆ ಎಂಬುದನ್ನು ಮನವರಿಕೆ ಮಾಡಿಕೊಂಡಾಗ ಅದು ಇನ್ನೂ ಹೆಚ್ಚಿನ ಕುತೂಹಲಕಾರಿ- ಯಾದ ಸಂಗತಿಯಾಗಿದೆ. ಇದಕ್ಕೆ ನಮ್ಮಲ್ಲಿ ಕ್ರಿಸ್ತನಂತಹ ದೃಢನಂಬಿಕೆ ಇರಬೇಕಾಗಿದೆ. ನಮ್ಮ ತಂದೆಯಾದ ದೇವರ ಒಳ್ಳೇತನ, ಕ್ರಿಸ್ತನ ಹೆಸರಿನಲ್ಲಿರುವ ಶಕ್ತಿ, ಪುನರುತ್ಥಾನದ ಶಕ್ತಿ ಹಾಗೂ ದೇವರ ಅನುಕಂಪ ಇವು ನಾವು ತಿಳಿದುಕೊಳ್ಳಬೇಕಾದ ಸತ್ಯವಾಗಿದೆ. ಇದನ್ನು ಮನವರಿಕೆ ಮಾಡಿಕೊಂಡಾಗ ಅತ್ಯಂತ ಕಠಿಣ ಶೋಧನೆ ಬಂದಾಗಲೂ ಹಾಗೂ ದೇವರ ಬಗ್ಗೆ ಸಂಶಯ ಉಂಟಾದಾಗಲೂ ದೇವರಲ್ಲಿ ದೃಢನಂಬಿಕೆ ಮತ್ತು ನಿರೀಕ್ಷೆ ಹೊಂದಿರಲು ಸಾಧ್ಯವಾಗುತ್ತದೆ.

**ಈ ವಾರದ ಪಾಠದ ಸಾರಾಂಶ**: ಅತ್ಯಂತ ಕಠಿಣವಾದ ಪರಿಸ್ಥಿತಿಯಲ್ಲಿಯೂ ನಾವು ಅದನ್ನು ಎದುರಿಸುವಲ್ಲಿ ದೇವರ ಸಾಮರ್ಥ್ಯದ ಬಗ್ಗೆ ಇರುವ ಯಾವ ಸತ್ಯಗಳು ನಮಗೆ ಸಹಾಯಕವಾಗಿವೆ?