---
title:  ಸ್ತುತಿಸ್ತೋತ್ರ ಸಲ್ಲಿಸಲು ಕಾರಣಗಳು
date:   21/08/2022
---

ರಷ್ಯಾದೇಶದ ಮಹಾನ್ ಲೇಖಕರಾಗಿದ್ದ ದೋಸ್ತೋವ್‌ಸ್ಕಿಯವರನ್ನು ಮರಣದಂಡನೆ ಶಕ್ತಿ ನೀಡಲಾಗಿತ್ತು. ಆದರೆ ಕಡೇಕ್ಷಣದಲ್ಲಿ ಮರಣಶಿಕ್ಷೆ ರದ್ದಾಗಿ ಅನೇಕವರ್ಷಗಳ ಕಾಲ ಅವರು ಸೆರೆಮನೆಯಲ್ಲಿದ್ದರು. ಬಿಡುಗಡೆಯ ನಂತರ ಸೆರೆಮನೆಯ ಅನುಭವದ ಬಗ್ಗೆ ಅವರು "ಕೊನೆಯವರೆಗೂ ನಂಬಿಕೆಯಿರಲಿ, ಎಲ್ಲರೂ ಧರ್ಮಭ್ರಷ್ಟರಾದರೂ, ನೀವೊಬ್ಬರೇ ನಂಬಿಗಸ್ತರಾಗಿರಿ. ಆ ಸಮಯದಲ್ಲಿ ನೀವೊಬ್ಬರೇ ಕ್ರಿಸ್ತ ನಂಬಿಕೆಯನ್ನು ಕಾಪಾಡಿಕೊಂಡು ದೇವರಿಗೆ ಸ್ತುತಿಯಜಗಳನ್ನು ಸಲ್ಲಿಸಿರಿ" ಎಂದು ತಿಳಿಸಿದ್ದಾರೆ.

ಹಿಂದಿನ ಪಾಠಗಳಲ್ಲಿ ಪೌಲನು ಹೇಗೆ ಯೆಹೂದ್ಯರಿಂದ ನಂಬಲಸಾಧ್ಯವಾದ ವಿರೋಧತೆ ಮತ್ತು ಹಿಂಸೆ ಅನುಭವಿಸಿದನೆಂಬುದನ್ನು ಕಲಿತಿದ್ದೇವೆ. ಈಗ ಅವನು ರೋಮ್‌ನಗರದಲ್ಲಿ ಸೆರೆಯಲ್ಲಿದ್ದಾನೆ. ಆದಾಗ್ಯೂ ಅವನು ಮಾನಸಿಕವಾಗಿ ಕುಗ್ಗಿಹೋಗಿ ಹತಾಶನಾಗಿರಲಿಲ್ಲ, ಬದಲಾಗಿ ಫಿಲಿಪ್ಪಿಸಭೆಯ ವಿಶ್ವಾಸಿಗಳಿಗೆ ಯಾವಾಗಲೂ ಕರ್ತನಲ್ಲಿ ಸಂತೋಷಿಸಿರಿ ಎಂದು ಪತ್ರಿಕೆಯ ಮೂಲಕ ಉತ್ತೇಜಿಸುತ್ತಿದ್ದಾನೆ.

`ಫಿಲಿಪ್ಪಿ 4:4-7ನೇ ವಚನಗಳನ್ನು ಓದಿರಿ. ಪೌಲನು ಸ್ವತಃ ಸೆರೆಮನೆಯಲ್ಲಿರು- ವಾಗಲೂ ಆ ರೀತಿ ಬರೆಯಲು ಹೇಗೆ ಸಾಧ್ಯವಾಯಿತು? ಈ ವಾಕ್ಯಗಳ ಪ್ರಕಾರ ಎಲ್ಲಾ ಗ್ರಹಿಕೆಯನ್ನು ಮೀರುವ ದೇವಶಾಂತಿಯನ್ನು ಹೊಂದಿಕೊಳ್ಳುವುದು ಹೇಗೆ?`

ಎಲ್ಲವೂ ಸುಗಮವಾಗಿ ಸಾಗುತ್ತಿರುವಾಗ ಸಂತೋಷಪಡುವುದು ಸರಿ. ಆದರೆ ಯಾವಾಗಲೂ ಸಂತೋಷಿಸಿರಿ ಎಂದು ಪೌಲನು ಹೇಳುವುದು ನಮಗೆ ವಿಚಿತ್ರವಾಗಿ ಕಂಡುಬರಬಹುದು. ಪೌಲನ ಮಾತುಗಳನ್ನು ನಾವು ಅಕ್ಷರಶಃ ನಿಜವೆಂದು ತೆಗೆದುಕೊಂಡಾಗ, ಅವು ನಿರ್ಣಾಯಕವಾದ ಎರಡು ಪರಿಣಾಮಗಳನ್ನು ತಿಳಿಸುತ್ತವೆ.

ಮೊದಲನೆಯದಾಗಿ ನಾವು ಯಾವಾಗಲೂ ಸಂತೋಷಿಸಬೇಕಾದಲ್ಲಿ, ಸಂತೋಷಪಡಲು ಯಾವುದೇ ಕಾರಣಗಳಾಗಲಿ ಅಥವಾ ಸಂದರ್ಭಗಳಾಗಲಿ ಇರದಿದ್ದರೂ ನಾವು ಸಂತೋಷಪಡಲೇಬೇಕು ಎಂಬ ಅರ್ಥ ನೀಡುತ್ತದೆ. ಎರಡನೆಯದಾಗಿ ನಾವು ಯಾವಾಗಲೂ ಸಂತೋಷಪಡಬೇಕಾದಲ್ಲಿ, ನಮಗೆ ಇಚ್ಛೆಯಿಲ್ಲದಿರುವ ಸಂದರ್ಭಗಳಲ್ಲಿಯೂ ಸಂತೋಷದಿಂದಿರಲು ಪ್ರಯತ್ನ ಪಡಬೇಕೆಂಬ ಇನ್ನೊಂದು ಅರ್ಥವನ್ನೂ ಸಹ ಪೌಲನ ವಾಕ್ಯಗಳು ತಿಳಿಸುತ್ತವೆ.

ಕೆಲವು ಸಮಯಗಳಲ್ಲಿ ದೇವರನ್ನು ಸ್ತುತಿಸುವುದು ಅಸಹಜವಾಗಿ ಕಂಡು ಬಂದರೂ, ಆತನಿಗೆ ಸ್ತುತಿಸ್ತೋತ್ರ ಸಲ್ಲಿಸಬೇಕೆಂದು ಪೌಲನು ತಿಳಿಸುತ್ತಾನೆ. ಇದು ನಮಗೆ ಅವಿವೇಕತನವೆಂದು ಅನಿಸಬಹುದು. ನ್ಯಾಯಸಮ್ಮತವಲ್ಲ ಅಥವಾ ಅವಿವೇಕತನವೆಂದು ನಮಗೆ ಅನಿಸುವಾಗಲೂ ನಾವು ದೇವರಲ್ಲಿ ಸಂತೋಷಪಡ ಬೇಕೆಂದು ಪೌಲನು ಫಿಲಿಪ್ಪಿ ಸಭೆಯ ವಿಶ್ವಾಸಿಗಳಿಗೆ ಖಚಿತವಾಗಿ ತಿಳಿಸುತ್ತಿದ್ದಾನೆ. ಅಂದರೆ ಸ್ತುತಿ ಕೊಂಡಾಟ ಸಲ್ಲಿಸುವುದು ನಂಬಿಕೆಯ ಕ್ರಿಯೆಯಾಗಿದೆ. ನಂಬಿಕೆಯು ನಮ್ಮ ಸಮಯ ಸಂದರ್ಭಗಳ ಮೇಲಲ್ಲ, ಬದಲಾಗಿ ದೇವರ ಬಗೆಗಿನ ಸತ್ಯದ ಮೇಲೆ ಆಧಾರಗೊಂಡಿದೆ. ಅದೇ ರೀತಿಯಲ್ಲಿ ಕರ್ತನಿಗೆ ಸ್ತುತಿಸ್ತೋತ್ರ ಸಲ್ಲಿಸುವುದು ನಮ್ಮ ಜೀವನದಲ್ಲಿ ಎಲ್ಲವೂ ತೃಪ್ತಿಕರವಾಗಿದೆ ಎಂಬ ಕಾರಣದಿಂದಲ್ಲ, ಬದಲಾಗಿ ದೇವರು ಯಾರು ಎಂಬ ಸತ್ಯ ಹಾಗೂ ಆತನು ನಮಗೆ ಮಾಡಿದ ವಾಗ್ದಾನಗಳ ಮೇಲಿನ ಭರವಸೆಯಿಂದ ಆಗಿದೆ. ಅಂತಹ ನಂಬಿಕೆಯು ತಾನೇ ನಮ್ಮ ಆಲೋಚನೆಗಳು, ಸನ್ನಿವೇಶಗಳು ಮತ್ತು ಭಾವನೆಗಳನ್ನು ರೂಪಿಸುತ್ತದೆಂಬುದು ನಮಗೆ ವಿಸ್ಮಯ ತರುತ್ತದೆ.

ಪೌಲನು ಸೆರೆಮನೆಯಲ್ಲಿರುವಾಗಲೂ ಅವನು ಸಂತೋಷಪಡುವಂತೆ ಮಾಡುವ ದೇವರ ಬಗೆಗಿನ ಸತ್ಯವು ಫಿಲಿಪ್ಪಿ 4:4-7ನೇ ವಚನಗಳಲ್ಲಿ ಹೇಗೆ ಕಂಡುಬರುತ್ತದೆ? ದೇವರ ಬಗೆಗಿನ ಸತ್ಯ ಯಾವುದೆಂಬುದನ್ನು ಬರೆದು ಪಟ್ಟಿಮಾಡಿ. ಆ ಪಟ್ಟಿಯಲ್ಲಿರುವ ಒಂದೊಂದು ವಿಷಯದ ಬಗ್ಗೆಯೂ ದೇವರಿಗೆ ಸ್ತುತಿಸ್ತೋತ್ರ ಮಾಡಿ. ಇದು ನಿಮ್ಮ ಕಷ್ಟಸಂಕಟಗಳ ಪರಿಸ್ಥಿತಿಯಲ್ಲಿಯೂ ನಿಮ್ಮ ಭಾವನೆಗಳನ್ನು ಬದಲಾಯಿಸಿ ಕೊಳ್ಳಲು ಸಹಾಯಕವಾಗಿದೆ?