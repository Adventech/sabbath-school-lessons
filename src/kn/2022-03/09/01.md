---
title:  ಸ್ತುತಿ ಸ್ತೋತ್ರದ ಜೀವಿತ
date:   20/08/2022
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ಫಿಲಿಪ್ಪಿ 4:4-7; ಯೆಹೋಶುವನು 5:13-6:20; ಕೀರ್ತನೆ 145ನೇ ಅಧ್ಯಾಯ; ಅ.ಕೃತ್ಯಗಳು 16:16- 34; 2 ಪೂ.ಕಾ.ವೃತ್ತಾಂತ 20:1-30ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> "ಯಾವಾಗಲೂ ಕರ್ತನಲ್ಲಿ ಸಂತೋಷಿಸಿರಿ, ಸಂತೋಷಪಡಿರಿ ಎಂದು ತಿರುಗಿ ಹೇಳುತ್ತೇನೆ" (ಫಿಲಿಪ್ಪಿ 4:4).

ನಮಗೆ ಹರ್ಷಾನಂದ ಉಂಟಾದಾಗ ಕರ್ತನಲ್ಲಿ ಸಂತೋಷ ಪಡುವುದು ಬಹಳ ಸುಲಭ, ಆದರೆ ಪರಿಸ್ಥಿತಿ ಕೆಟ್ಟದ್ದಾಗಿರುವಾಗ, ಬಹಳ ಕಷ್ಟದ ಪರಿಸ್ಥಿತಿಯಲ್ಲಿರುವಾಗ ಹಾಗೂ ಕಠಿಣವಾದ ಪರೀಕ್ಷೆಗಳು ಎದುರಾದ ಸಂದರ್ಭಗಳಲ್ಲಿಯೂ ದೇವರನ್ನು ಸ್ತುತಿಸಿ ಆತನಲ್ಲಿ ಸಂತೋಷಪಡುವುದು ಅಷ್ಟೊಂದು ಸುಲಭವಲ್ಲ. ಆದಾಗ್ಯೂ ಅಂತಹ ಸಮಯದಲ್ಲಿಯೂ ಹೆಚ್ಚಾಗಿ ದೇವರಿಗೆ ಸ್ತೋತ್ರ ಸಲ್ಲಿಸಿ ಸಂತೋಷಪಡುವುದು ಅಗತ್ಯವಾಗಿದೆ. ದೇವರಿಗೆ ಸ್ತುತಿ ಸ್ತೋತ್ರ ಸಲ್ಲಿಸುವುದು ನಮ್ಮ ನಂಬಿಕೆಯನ್ನು ಕಾಪಾಡಿಕೊಳ್ಳಲು ಸಹಾಯಕವಾಗಿದೆ.

ದೇವರನ್ನು ಸ್ತುತಿಸುವುದು ಎಂತಹ ಕಷ್ಟದ ಪರಿಸ್ಥಿತಿಯನ್ನೂ ಸಹ ಬದಲಾಯಿಸಬಲ್ಲದು. ಇದರಲ್ಲಿ ಸಂಶಯವಿಲ್ಲ. ನಾವು ಎದುರಿಸುತ್ತಿರುವ ವಾಸ್ತವಾಂಶಗಳು ಒಂದುವೇಳೆ ಬದಲಾಗದಿರಬಹುದು. ಆದರೆ ನಮ್ಮಲ್ಲಿ ಹಾಗೂ ನಮ್ಮ ಸುತ್ತಲೂ ಇರುವವರಲ್ಲಿ ಬದಲಾವಣೆ ತಂದು, ಪರಿಸ್ಥಿತಿಯನ್ನು ಎದುರಿಸಲು ಸಹಾಯ ನೀಡುತ್ತದೆ.

ದೇವರಿಗೆ ಸ್ತುತಿ, ಕೊಂಡಾಟ ಸಲ್ಲಿಸುವುದು ಆತನಲ್ಲಿ ನಮ್ಮ ನಂಬಿಕೆಯನ್ನು ಕ್ರಿಯೆಯ ಮೂಲಕ ತೋರಿಸುವುದೇ ಆಗಿದೆ. ಇದು ನಮ್ಮಲ್ಲಿ ಯಾವಾಗಲೂ ಸಹಜವಾಗಿ ಕಂಡು ಬರದಿರಬಹುದು, ಆದರೆ ಇದನ್ನು ರೂಢಿಮಾಡಿಕೊಂಡಾಗ, ಸ್ತುತಿಸ್ತೋತ್ರ ಸಲ್ಲಿಸುವುದು ನಮ್ಮ ಜೀವನದ ಸಹಜ ಸ್ವಭಾವದ ಭಾಗವಾಗುತ್ತದೆ. ಅದು ನಮ್ಮಲ್ಲಿ ಬದಲಾವಣೆ ಹಾಗೂ ಜಯ-ಇವೆರಡನ್ನೂ ತರುವ ಶಕ್ತಿ ಹೊಂದಿದೆ.

**ಈ ವಾರದ ಪಾಠದ ಸಾರಾಂಶ**: ಸ್ತುತಿ ಸ್ತೋತ್ರ ಎಂದರೇನು? ಕಷ್ಟಸಂಕಟದ ಸಮಯದಲ್ಲಿ ಸ್ತುತಿಕೊಂಡಾಟವು ಹೇಗೆ ಒಂದು ಪ್ರಬಲವಾದ ಆತ್ಮೀಕ ಸಾಧನವಾಗಿದೆ? ಅದು ಹೇಗೆ ನಮ್ಮ ಹಾಗೂ ನಮ್ಮ ಸುತ್ತಲಿರುವ ಪರಿಸ್ಥಿತಿಯನ್ನು ಬದಲಿಸಬಲ್ಲದು?