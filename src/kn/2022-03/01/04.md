---
title:  ಅನಿರೀಕ್ಷಿತವಾದ ಮೊದಲನೆಯ ಬಳಸು ದಾರಿಯಾದ ಕಾರ್ಗತ್ತಲಿನ ಕಣಿವೆ
date:   28/06/2022
---

> <p></p>
> "ನಾನು ಕಾರ್ಗತ್ತಲಿನ ಕಣಿವೆಯಲ್ಲಿ ನಡೆಯುವಾಗಲೂ ನೀನು ಹತ್ತಿರವಿರುವುದರಿಂದ  ಕೇಡಿಗೆ ಹೆದರೆನು; ನಿನ್ನದೊಣ್ಣೆಯೂ, ನಿನ್ನಕೋಲೂ ನನಗೆ ಧೈರ್ಯಕೊಡುತ್ತವೆ"  (ಕೀರ್ತನೆ 23:4).

ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ  ನೀತಿಯ ಮಾರ್ಗಗಳು ಹಸಿರು ಹುಲ್ಲುಗಾವಲು ಆವರಿಸಿಕೊಂಡಿರುವ ತಂಪಾದ  ತೊರೆಗಳ ದಡದಲ್ಲಿ ಮಾತ್ರ ಮುಕ್ತಾಯವಾದರೆ, ಎಷ್ಟೋ ಒಳ್ಳೆಯದಾಗಿರುತ್ತದಲ್ಲವೇ!  ಆದರೆ ದಾವೀದನು ಇಂತಹ ದಾರಿಗಳ ಬಗ್ಗೆ ತಿಳಿಸುತ್ತಿಲ್ಲ. ನಾವ್ಯಾರೂ ಹೋಗಲು  ಇಷ್ಟಪಡದಂತಹ ಪ್ರಾಣಕ್ಕೆ ಅಪಾಯತರುವಂತಹ ಇಳಿಜಾರಿನಸ್ಥಳಗಳೂ ಸಹ ಈ  ಮಾರ್ಗದಲ್ಲಿವೆ. ಇಸ್ರಾಯೇಲ್ ದೇಶದಲ್ಲಿ ಮಳೆಗಾಲದಲ್ಲಿ ಮಾತ್ರ ಹರಿಯುವ  ಅನೇಕ ನೀರಿನ ನಾಲೆಗಳು (Wadis) ಹಾಗೂ ಬೆಟ್ಟಗಳಲ್ಲಿ ಆಳವಾದ ಇಕ್ಕಟ್ಟಾದ  ಕೊರಕಲು (Ravines) ಸ್ಥಳಗಳೂ ಸಾಕಷ್ಟಿದ್ದವು. ಅವು ಕೆಲವು ಮಳೆ ಅನಿರೀಕ್ಷಿತವಾಗಿ  ಭಾರಿ ಮಳೆಯ ಕಾರಣದಿಂದ ಹಠಾತ್ತಾಗಿ ಪ್ರವಾಹದಂತೆ ತುಂಬಿ ಹರಿಯುತ್ತಿದ್ದವು.  ಆಗ ಜನರು ಪ್ರವಾಹದಲ್ಲಿ ಕೊಚ್ಚಿಹೋಗುತ್ತಿದ್ದರು. ಇವು ಬಹಳ ಇಕ್ಕಟ್ಟಾಗಿದ್ದು,  ಇಳಿಜಾರಿನಿಂದ ಕೂಡಿರುವುದರಿಂದ ಬೆಳಕೂ ಸಹ ಅಲ್ಲಿಗೆ ಬೀಳುತ್ತಿರಲಿಲ್ಲ. ಈ  ಕಾರಣದಿಂದಲೇ ದಟ್ಟವಾದ ಕತ್ತಲು ಅಂದರೆ ಕಾರ್ಗತ್ತಲು ಎಂದು ಸಾಂಕೇತಿಕವಾಗಿ  ತಿಳಿಸಲಾಗಿದೆ.

`ನೀವು ಇಂತಹ ಅಪಾಯಕಾರಿಯಾದ ಸನ್ನಿವೇಶ ಎದುರಿಸಿದ ಸಂದರ್ಭವನ್ನು  ನೆನಪಿಸಿಕೊಳ್ಳಿ. ಅದು ಯಾವರೀತಿ ಇತ್ತು? ಕುರುಬನಾದಕ್ರಿಸ್ತನು ನಿಮ್ಮ  ಜೊತೆಯಲ್ಲಿದ್ದರೂ, ನಿಮಗೆ ಬಹಳ ಹೆದರಿಕೆಯಾಗಿತ್ತೇ? ಅಂತಹ ಸಂದರ್ಭಗಳಲ್ಲಿ  ಸತ್ಯವೇದದ ಯಾವ ವಚನಗಳು ನಿಮಗೆ ಧೈರ್ಯ ಕೊಟ್ಟಿವೆ? ಯಾಕೆ ಆ ವಾಕ್ಯಗಳು  ನಿಮಗೆ ಬಹಳ ಅಮೂಲ್ಯವಾಗಿವೆ?`

ಕುರಿಗಳು ಯಾಕೆ ಕಾರ್ಗತ್ತಲಿನ ಕಣಿವೆ ಅಂದರೆ ಪ್ರಾಣಕ್ಕೆ ಅಪಾಯ ತರುವಂತ  ಸ್ಥಳಕ್ಕೆ ಹೋಗಬೇಕಾಯಿತು? ಆ ಕುರಿಗಳು ತಾವಾಗಿಯೇ ಅಲ್ಲಿಗೆ ಹೋದವೇ?  ಅಥವಾ ಕುರುಬನೇ ಅವುಗಳನ್ನು ಅಲ್ಲಿಗೆ ಕರೆದುಕೊಂಡು ಹೋದನೇ? ಕುರಿಗಳು  ತಾವಾಗಿಯೇ ಅಲ್ಲಿಗೆ ಹೋದವೆಂದು ನಿಮ್ಮ ಉತ್ತರವಾದರೆ, ಅದಕ್ಕೆ ಕಾರಣಗಳನ್ನು  ಕೊಡಿರಿ ಇಲ್ಲವೆ ಕುರುಬನೇ ಕುರಿಗಳನ್ನು ಅಲ್ಲಿಗೆ ಕರೆದುಕೊಂಡು ಹೋದನೆಂಬುದು  ನಿಮ್ಮ ಉತ್ತರವಾಗಿದ್ದಲ್ಲಿ ಅದನ್ನು ಸಮರ್ಥಿಸಿಕೊಳ್ಳಿರಿ.

ಎಲಿಸಬೆತ್ ಎಲಿಯಟ್ ಎಂಬುವವರು ತಮ್ಮ 'ಕ್ರೈಸ್ಟ್ ಫಾರ್ ಲವ್' ಎಂಬ  ಪುಸ್ತಕದ 218ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ.

"ಅಪಾಯಕರವಾದ ಸ್ಥಳದಲ್ಲಿ ಸಿಲುಕಿಕೊಂಡ ಕುರಿಗೆ, ಕುರುಬನು ತನ್ನನ್ನು  ತಪ್ಪಾದ ಮಾರ್ಗದಲ್ಲಿ ನಡೆಸಿದನೆಂಬ ಭಾವನೆ ಬರಬಹುದು. ಅಂತಹ  ಸಮಯದಲ್ಲಿಯೂ ಕುರಿಯು ಅಂಜದೆ ಧೈರ್ಯವಾಗಿರುವುದನ್ನು ಕಲಿತುಕೊಳ್ಳುವಂತೆ  ಮಾಡಲು ಅದು ಅಂತಹ ಸ್ಥಳದಲ್ಲಿ ಹಾದುಹೋಗಬೇಕಾದದ್ದು ಅಗತ್ಯವಾಗಿತ್ತು.  ಕುರುಬನು ಅದರೊಂದಿಗೆ ಇದ್ದನೆಂಬುದನ್ನು ಕುರಿಯು ತಿಳಿಯಬೇಕಾಗಿತ್ತು.

`ನಿಮಗೂ ಸಹ ಕೆಲವುವೇಳೆ ಪ್ರಾಣಕ್ಕೆ ಅಪಾಯತರುವಂತ ಸ್ಥಳಕ್ಕೆ ಬಂದಿದ್ದೇವೆಂಬ  ಭಾವನೆ ಎಂದಾದರೂ ಉಂಟಾಗಿದೆಯೇ? ಅಂತಹ ಸಮಯದಲ್ಲಿ ದೇವರ ಬಗ್ಗೆ  ನಿಮ್ಮ ಅಭಿಪ್ರಾಯ ಏನಾಗಿತ್ತು?`