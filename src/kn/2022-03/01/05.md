---
title:  ಅನಿರೀಕ್ಷಿತವಾದ ಎರಡನೇ ಬಳಸುದಾರಿಯಾದ ಔತಣ
date:   29/06/2022
---

> <p></p>
> "ವೈರಿಗಳ ಮುಂದೆಯೇ ನೀನು ನಿನಗೋಸ್ಕರ ಔತಣವನ್ನು ಸಿದ್ಧಪಡಿಸುತ್ತೀ  ನನ್ನತಲೆಗೆ ತೈಲವನ್ನು ಹಚ್ಚಿಸುತ್ತೀ. ನನ್ನ ಪಾತ್ರೆಯು ತುಂಬಿಹೊರಸೂಸುತ್ತದೆ" (ಕೀರ್ತನೆ  23:5).

ನಮ್ಮ ಜೀವನದಾದ್ಯಂತ ನಾವು ಅನೇಕ ಸಾರಿ ಅನಿವಾರ್ಯವಾಗಿ ವೈರಿಗಳನ್ನು  ಎದುರಿಸಬೇಕಾಗುತ್ತದೆ. ಅವರೊಂದಿಗೆ ನಿಮ್ಮ ನಡವಳಿಕೆ ಹೇಗಿರುತ್ತದೆ? ನಿಮಗೆ  ಹಾನಿಮಾಡಬೇಕೆಂದು ಪ್ರಯತ್ನಿಸುವವರು ಅಥವಾ ನಿಮ್ಮ ಕಾರ್ಯಗಳನ್ನು  ಅಡ್ಡಿಪಡಿಸುವವರ ಬಗ್ಗೆ ಹೇಗೆ ಸೇಡು ತೀರಿಸಿಕೊಳ್ಳಬೇಕೆಂದು ರಾತ್ರಿಯೆಲ್ಲಾ ನಿದ್ದೆಗೆಟ್ಟು  ಆಲೋಚಿಸಿದ್ದೀರಾ? ವೈರಿಗಳೊಂದಿಗೆ ಹೇಗೆ ನಡೆದುಕೊಳ್ಳಬೇಕೆಂದು ತಿಳಿಯುವುದು  ಕೆಲವು ವೇಳೆ ಕ್ರೈಸ್ತರಿಗೆ ಬಹಳ ಕಷ್ಟಕರವಾಗಿ ಕಂಡುಬರಬಹುದು.

ನಿಮ್ಮ ಜೀವನದಲ್ಲಿ ಯಾವ ರೀತಿಯಾದ ವೈರಿಗಳು ನಿಮಗೆ ಎದುರಾಗಿದ್ದಾರೆ?  ಅವರೊಂದಿಗೆ ಹೇಗೆ ನಡೆದುಕೊಂಡಿದ್ದೀರಿ? "ನಿಮ್ಮ ವೈರಿಗಳನ್ನು ಪ್ರೀತಿಸಿರಿ; ನಿಮ್ಮನ್ನು  ಹಿಂಸೆ ಪಡಿಸುವವರಿಗೋಸ್ಕರ ದೇವರನ್ನು ಪ್ರಾರ್ಥಿಸಿರಿ" ಎಂದು ಕ್ರಿಸ್ತನು ಹೇಳಿದ್ದಾನೆ  (ಮತ್ತಾಯ 5:44) ನಿಮಗೆ ತೊಂದರೆಕೊಡಲು ಬಯಸುವ ವೈರಿಗಳಿಗಾಗಿ ನೀವು  ಕ್ರಿಸ್ತನು ತಿಳಿಸಿದಂತೆ ಪ್ರಾರ್ಥಿಸಿದ್ದೀರಾ? ಇಲ್ಲವೆ ಅವರಿಗೆ ಪ್ರೀತಿ ತೋರಿಸಿರುವಿರಾ?  ರೋಮಾಯ 12:18,21 ಹಾಗೂ ಜ್ಞಾನೋಕ್ತಿ 25:21-22ನೇ ವಚನಗಳನ್ನು ಓದಿರಿ.

ಕೀರ್ತನೆ 23:5ನೇ ವಚನದಲ್ಲಿ ವೈರಿಗಳೊಂದಿಗೆ ಹೇಗೆ ನಡೆದುಕೊಳ್ಳಬೇಕೆಂದು  ದಾವೀದನು ನಮಗೆ ತಿಳಿಸುತ್ತಾನೆ. ಅವರು ಇದ್ದಾರೆ ಎಂಬುದನ್ನೇ ಅವನು  ಗಮನಕ್ಕೆ ತರುವುದಿಲ್ಲ. ಬದಲಾಗಿ ಅವರ ಪರವಾಗಿ ದೇವರು ತನಗೇನು  ಮಾಡುತ್ತಾನೆಂಬುದರ ಬಗ್ಗೆ ದಾವೀದನು ಗಮನಿಸುತ್ತಾನೆ. ದೇವರು ಅವನಿಗಾಗಿ  ವೈರಿಗಳ ಮುಂದೆ ಔತಣವನ್ನು ಸಿದ್ಧಪಡಿಸುತ್ತಾನೆ.

ಪ್ಯಾಲೆಸ್ಟೈನ್‌ ದೇಶದಲ್ಲಿ ದಾವೀದನ ಕಾಲದಲ್ಲಿ ಒಂದು ಉತ್ತಮವಾದ  ಸಂಪ್ರದಾಯವಿತ್ತು. ಒಬ್ಬ ಗೌರವಾನ್ವಿತ ಅತಿಥಿಯು ಔತಣಕ್ಕೆ ಬಂದಾಗ, ಅವನು  ಔತಣ ನಡೆಯುವ ಸ್ಥಳಕ್ಕೆ ಪ್ರವೇಶಿಸುವಾಗ, ಊಟಕ್ಕೆ ಕರೆದ ವ್ಯಕ್ತಿಯು ಅತಿಥಿಯ  ತಲೆಗೆ ಎಣ್ಣೆಹೊಯ್ದು ಅಭಿಷೇಕಿಸಬೇಕಾಗಿತ್ತು. ಆ ಎಣ್ಣೆಯು ಸುಗಂಧದ್ರವ್ಯ ಮತ್ತು  ಆಲಿವ್ (Olive) ಎಣ್ಣೆಯ ಮಿಶ್ರಣವಾಗಿರುತ್ತಿತ್ತು. ಅನಂತರ ಅತಿಥಿಗೆ ವಿವಿಧ  ರೀತಿಯ ಭಕ್ಷ್ಯಗಳನ್ನು ಬಡಿಸಲಾಗುತ್ತಿತ್ತು.

`ನಾವು ಪ್ರಾಣಕ್ಕೆ ಅಪಾಯ ತರುವಂತ ಪರಿಸ್ಥಿತಿ ಎದುರಿಸುತ್ತಿದ್ದರೂ, ದೇವರು  ನಮ್ಮನ್ನು ಸಂರಕ್ಷಿಸಿ ಎಲ್ಲವನ್ನೂ ಒದಗಿಸಿಕೊಡುತ್ತಾನೆಂಬುದರ ಬಗ್ಗೆ ಔತಣ,  ಎಣ್ಣೆ ಹಾಗೂ ಪಾತ್ರೆ- ಈ ಮೂರು ವಸ್ತುಗಳು ನಮಗೆ ಹೇಗೆ ಸಹಾಯಕವಾಗಿವೆ?`

> <p></p>
> 'ನಾವು ಹೋರಾಡುವುದು ಮನುಷ್ಯ ಮಾತ್ರದವರ ಸಂಗಡವಲ್ಲ;  ರಾಜತ್ವಗಳ ಮೇಲೆಯೂ, ಅಧಿಕಾರಗಳ ಮೇಲೆಯೂ,  ಆಕಾಶಮಂಡಲದಲ್ಲಿರುವ ದುರಾತ್ಮಗಳ ಸೇನೆಯ ಮೇಲೆಯೂ  ನಾವು ಹೋರಾಡುವವರಾಗಿದ್ದೇವೆ' (ಎಫೆಸ 6:12)

ಎಂದು ಪೌಲನು ತಿಳಿಸುತ್ತಾನೆ. ನಮ್ಮ ವೈರಿಗಳಲ್ಲಿ ಕಣ್ಣಿಗೆ ಕಾಣುವವರು  ಮತ್ತು ಕಾಣದಿರುವವರೂ ಇದ್ದಾರೆ. ನಮಗೆ ಇಷ್ಟವಿರಲಿ ಅಥವಾ ಇಲ್ಲದಿರಲಿ-  ಈ ವೈರಿಗಳು ನಮ್ಮನ್ನು ಸುತ್ತಲೂ ಆವರಿಸಿಕೊಂಡಿದ್ದಾರೆ. ಆದಾಗ್ಯೂ ಕುರುಬನು  ನಮ್ಮೊಂದಿಗಿರುವಾಗ, ಕಣ್ಣಿಗೆ ಕಾಣುವ ಅಥವಾ ಕಾಣದಿರುವ ಯಾವ ವೈರಿಯೇ  ಆಗಲಿ, ದೇವರು ನಮಗೆ ಒದಗಿಸುವುದನ್ನು ಎಂದಿಗೂ ಅಪಹರಿಸಲಾಗುವುದಿಲ್ಲ.

`ವೈರಿಗಳು ನಿಮ್ಮ ಸುತ್ತಲೂ ಆವರಿಸಿಕೊಂಡಾಗ, ಕುರುಬನು ನಿಮ್ಮನ್ನು ಯಾವ  ರೀತಿ ಸಂರಕ್ಷಿಸಿದನೆಂಬುದನ್ನು ನೆನಪಿಗೆ ತಂದುಕೊಳ್ಳಿ. ಅಂತಹ ಪರಿಸ್ಥಿತಿಯಲ್ಲಿಯೂ  ದೇವರಿಗೆ ಸ್ತೋತ್ರ ಸಲ್ಲಿಸುವಂತೆ ನಿಮ್ಮನ್ನು ಬಲಗೊಳಿಸಿಕೊಳ್ಳಬೇಕಾಗಿದೆ. ಅಂತಹ  ಕಠಿಣ ಸಂದರ್ಭ ಈಗ ನೀವು ಎದುರಿಸುತ್ತಿರುವಿರಾ?`