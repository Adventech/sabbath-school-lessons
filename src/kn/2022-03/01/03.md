---
title:  ಪ್ರಯಾಣದ ಸ್ಥಳಗಳು
date:   27/06/2022
---

> <p></p>
> "ತನ್ನ ಹೆಸರಿಗೆ ತಕ್ಕಂತೆ ನೀತಿಮಾರ್ಗದಲ್ಲಿ ನಡೆಸುತ್ತಾನೆ" (ಕೀರ್ತನೆ 23:3).

ನಿಮ್ಮ ದೂರಪ್ರಯಾಣದುದ್ದಕ್ಕೂ ನೀತಿಯ ಮಾರ್ಗಗಳಿವೆ ಎಂಬುದನ್ನು  ಕಲ್ಪಿಸಿಕೊಳ್ಳಿ. ಅದರ ಮುಕ್ತಾಯವೆಲ್ಲಿದೆ ಎಂದು ನಿಮಗೆ ತಿಳಿಯದು, ಆದರೆ  ಪ್ರಯಾಣದ ಮುಕ್ತಾಯದಲ್ಲಿ ನಿಮ್ಮ ನಿವಾಸ ಅಂದರೆ ದೇವರ ಮನೆಯಿದೆ ಎಂದು  ನಿಮಗೆ ಖಚಿತವಾಗಿ ತಿಳಿದಿದೆ. ಈ ನೀತಿಮಾರ್ಗವು ನಿಮ್ಮನ್ನು ಎಲ್ಲಿಗೆ  ನಡೆಸುತ್ತದೆಂಬುದರ ಬಗ್ಗೆ ಹೆಚ್ಚಾದ ಗಮನನೀಡಿ. ಈ ಮಾರ್ಗದಲ್ಲಿ ಕೆಲವು  ಸ್ಥಳಗಳು ಬಹಳ ಸ್ಪಷ್ಟವಾಗಿ ಕಂಡುಬರಬಹುದು. ಆದರೆ ಬೇರೆ ಕೆಲವು ಸ್ಥಳಗಳು  ಅಪಾಯಕಾರಿಯಾದ ತೊಂದರೆಗಳಿಂದ ಸಂಪೂರ್ಣವಾಗಿ ನಿಮಗೆ ತೊಂದರೆ  ಉಂಟುಮಾಡುವಂತದ್ದಾಗಿರಬಹುದು. ಕೆಲವು ವೇಳೆ ದಾರಿಯು ಇಳಿಜಾರಿನಿಂದ  ಕೂಡಿದ ಬೆಟ್ಟಗುಡ್ಡಗಳ ಸಾಲಿನಲ್ಲಿ ಕಾಣದಾಗಬಹುದು. ಕೆಲವು ಕಡೆ ದಾರಿಯಲ್ಲಿ  ಸುಲಭವಾಗಿ ನಡೆಯಬಹುದು, ಬೇರೆ ಕೆಲವು ಕಡೆ ನಡೆಯಲು ಕಷ್ಟವಾಗಬಹುದು.  ಇದು ಇಸ್ರಾಯೇಲ್ಯರು ವಾಗ್ದಾನ ಮಾಡಲ್ಪಟ್ಟ ಕಾನಾನ್ ದೇಶಕ್ಕೆ ಪ್ರಯಾಣಿಸದಂತಿದೆ.  ಇದನ್ನು 23ನೇಕೀರ್ತನೆಯಲ್ಲಿ ಅದೇರೀತಿ ವರ್ಣಿಸಲಾಗಿದೆ.

`23ನೇಕೀರ್ತನೆಯಲ್ಲಿ ದಾವೀದನು ಕುರಿಗಳು ದೇವರಮನೆಗೆ ನೀತಿಯ ಮಾರ್ಗದ  ಮೂಲಕ ಪ್ರಯಾಣಿಸುತ್ತಿರುವುದನ್ನು ವಿವರಿಸುತ್ತಾನೆ. ದಾರಿಯಲ್ಲಿ ಅವನು ಯಾವ  ಸ್ಥಳಗಳು ಕಂಡುಬರುತ್ತವೆಂದು ತಿಳಿಸುತ್ತಾನೆ?`

ಈ ಮಾರ್ಗಗಳು ಯಾಕೆ ನೀತಿಯಮಾರ್ಗಗಳು ಅಥವಾ ಸರಿಯಾದ  ಮಾರ್ಗಗಳೆಂದು ಕರೆಯಲ್ಪಟ್ಟಿವೆ? ಅದಕ್ಕೆ ಪ್ರಮುಖವಾದ ನಾಲ್ಕು ಕಾರಣಗಳಿವೆ:

1. ಮೊದಲನೆಯದಾಗಿ ಈ ಮಾರ್ಗಗಳು ಕುರಿಗಳು ಸೇರಬೇಕಾದ ಕುರುಬನ  ಹುಟ್ಟಿಗೆ ನಡೆಸುವುದರಿಂದ ಅವು ನೀತಿಮಾರ್ಗಗಳಾಗಿವೆ. 2. ಎರಡನೆಯದಾಗಿ ಅವುಗಳು ನಮಗೆ ಮಾರ್ಗದರ್ಶನ ನೀಡುತ್ತಿರುವ ಒಳ್ಳೆಯ  ಕುರುಬನೊಂದಿಗೆ ಸಂಬಂಧವು ಸೌಹಾರ್ದಯುತವಾಗಿರುವಂತೆ ಮಾಡುತ್ತವೆ. 3. ಈ ಮಾರ್ಗಗಳು ನಾವೂ ಸಹ ಕುರುಬನಂತೆ ಆಗಲು ನಮಗೆ ತರಬೇತಿ  ನೀಡುತ್ತವೆ. 4. ನಾಲ್ಕನೆಯದಾಗಿ ನಾವು ಉತ್ತಮ ವ್ಯಕ್ತಿಗಳಾಗಿ ದೇವರಿಗೆ ಮಹಿಮೆ ತರುವಂತ  ಉತ್ತಮ ಸಾಕ್ಷಿಗಳನ್ನಾಗಿ ಮಾಡುವುದರಿಂದ ಇವು ನೀತಿಯ ಮಾರ್ಗಗಳಾಗಿವೆ.

ಪ್ರಯಾಣವು ಸುಖಕರವಾಗಿರಲಿ ಇಲ್ಲವೆ ಕಷ್ಟಕರವಾಗಿರಲಿ ಅವು ನೀತಿಯುಳ್ಳ  ಅಥವಾ ಸರಿಯಾದ ಮಾರ್ಗಗಳಾಗಿವೆ.

ದೇವರು ನಮ್ಮನ್ನು ನಡೆಸುವಾಗ, ಅದು ನಮಗೆ ಮಾರ್ಗದರ್ಶನ ಮತ್ತು  ಸುರಕ್ಷತೆಯಾಗಿರುವುದಕ್ಕಿಂತಲೂ ಹೆಚ್ಚಿನದ್ದಾಗಿದೆ ಎಂಬುದನ್ನು ನಾವು ಮನವರಿಕೆ  ಮಾಡಿಕೊಳ್ಳುವುದು ಪ್ರಾಮುಖ್ಯವಾಗಿದೆ. ದೇವರು ಅಬ್ರಹಾಮನನ್ನು ಊರ್ ಎಂಬ  ಪಟ್ಟಣದಿಂದ ಕಾನಾನದೇಶಕ್ಕೆ ಸೇರಿಸುವೆನೆಂದು ವಾಗ್ದಾನಮಾಡಿ ನಡೆಸಿದಾಗ  ಅಥವಾ ಇಸ್ರಾಯೇಲ್ಯರನ್ನು ಹಗಲಿನಲ್ಲಿ ಮೇಘಸ್ತಂಭವಾಗಿಯೂ, ರಾತ್ರಿಯಲ್ಲಿ  ಅಗ್ನಿಸ್ತಂಭವಾಗಿಯೂ ನಡೆಸಿದ ಉದಾಹರಣೆಗಳು ಸತ್ಯವೇದದಲ್ಲಿವೆ. ಅದರಂತೆ  ದೇವರು ನಮಗೆ ಮಾರ್ಗದರ್ಶನ ನೀಡಿ ನಡೆಸುವಾಗ, ಯಾವಾಗಲೂ ತನ್ನ  ಜನರಿಗೆ ನೀತಿಯಲ್ಲಿ ನ್ಯಾಯಬದ್ಧವಾಗಿ ನಡೆಯುವಂತೆ ತರಬೇತಿ ನೀಡುತ್ತಾನೆಂದು  ತಿಳಿದುಕೊಳ್ಳಬೇಕು.

`ನಮ್ಮ ಜೀವನದಲ್ಲಿ ಸದಾಚಾರದಿಂದ ಅಂದರೆ ನ್ಯಾಯಬದ್ಧವಾಗಿ ನೀತಿಯಿಂದ  (Righteous) ನಾವು ನಡೆಯಬೇಕೆನ್ನುವುದು ಒಳ್ಳೆಯ ಕುರುಬನ ಆದ್ಯತೆ ಅಂದರೆ  ಗಮನ ನೀಡುವ ಪ್ರಾಮುಖ್ಯ ವಿಷಯವಾಗಿದೆ ಎಂಬುದರ ಬಗ್ಗೆ ನಿಮಗೆ  ತಿಳಿದಿದೆಯೇ? ಕ್ರಿಸ್ತನ ಗುಣಸ್ವಭಾವವು ನಿಮ್ಮಲ್ಲಿ ಉತ್ತಮವಾಗಿ ಪ್ರತಿಫಲಿಸುವಂತೆ  ಹೇಗೆ ಕಷ್ಟಸಂಕಟಗಳು ನಿಮ್ಮ ಜೀವನದಲ್ಲಿ ಬದಲಾವಣೆ ತಂದಿವೆ?`