---
title:  ಕುರುಬನು ನಮ್ಮ ಪ್ರಯಾಣದ ಮಾರ್ಗದರ್ಶಕ
date:   26/06/2022
---

> <p></p>
> "ಯೆಹೋವನು ನನಗೆ ಕುರುಬನು, ಕೊರತೆಪಡೆನು” (ಕೀರ್ತನೆ 23:1).

ದೇವರು ಪ್ರೀತಿಸ್ವರೂಪಿ ಎಂಬುದರಲ್ಲಿ ಯಾವುದೇ ಸಂದೇಹವಿಲ್ಲ. ಜೀವನದಲ್ಲಿ  ಯಾವುದೇ ಕಠಿಣ ಸಮಸ್ಯೆಯಿಲ್ಲದೆ, ಎಲ್ಲವೂ ಸುಲಲಿತವಾಗಿ ಸಾಗುತ್ತಿರುವಾಗ  ದೇವರು ಹಾಗೂ ಆತನ ಉದ್ದೇಶಗಳ ಬಗ್ಗೆ ಒಳ್ಳೆಯ ಭಾವನೆ ಹೊಂದಿರುವುದು  ಸುಲಭ ಮತ್ತು ಸಹಜ. ಆದರೆ ನಮಗೆ ವಯಸ್ಸಾಗುತ್ತಾ ಬಂದಾಗ, ಜೀವನವು  ಕಠಿಣವೂ ಹಾಗೂ ಜಟಿಲವೂ ಆದಾಗ ದೇವರ ಬಗ್ಗೆ ನಮಗೆ ಮೊದಲಿದ್ದ  ಅಭಿಪ್ರಾಯ ಹೆಚ್ಚಿನ ಸಂದರ್ಭಗಳಲ್ಲಿ ಬದಲಾಗುವ ಸಾಧ್ಯತೆಯಿದೆ. ದೇವರ ಬಗ್ಗೆ  ನಮ್ಮ ಭಾವನೆ ಬದಲಾಗಬಹುದು. ನಾವೂ ಬದಲಾಗುತ್ತೇವೆ. ಆದರೆ ದೇವರು  ಎಂದೆಂದಿಗೂ ಬದಲಾಗುವುದಿಲ್ಲ, ಮಾತ್ರವಲ್ಲದೆ ನಿರಂತರವೂ ಹಾಗೆಯೇ  ಇರುವನೆಂದು ಸತ್ಯವೇದವು ತಿಳಿಸುತ್ತದೆ (ಇಬ್ರಿಯ 13:8; ಯಾಕೋಬನು 1:17).  ಹಳೆಯಒಡಂಬಡಿಕೆಯ ಕಾಲದ ಪೂರ್ವಿಕರೆಲ್ಲರೂ ಹಳ್ಳಿಗಾಡುಗಳಲ್ಲಿ ವಾಸಿಸುತ್ತಿದ್ದ  ಕುರುಬರಾಗಿದ್ದರು. ಈ ಕಾರಣದಿಂದ ಕೀರ್ತನೆಗಾರನಾದ ಹಾಗೂ ಸ್ವತಃ ಕುರುಬನಾದ  ದಾವೀದನು ತನ್ನ ಕೀರ್ತನೆಯಲ್ಲಿ ದೇವರು ನಮ್ಮನ್ನು ಹೇಗೆ ಪರಾಮರಿಸುತ್ತಾನೆಂದು  ವರ್ಣಿಸಲು ಕುರುಬನ ಚಿತ್ರಣ ನೀಡುತ್ತಾನೆ. ಹಳೆಯ ಹಾಗೂ  ಹೊಸಒಡಂಬಡಿಕೆಗಳೆರಡರಲ್ಲೂ ದೇವರಿಗೆ ಕುರುಬನ ಸಂಕೇತವನ್ನು  ಉಪಯೋಗಿಸಲಾಗಿದೆ. ಕುರುಬನ ಈ ಕಲ್ಪನೆಯು ಅದ್ಭುತವಾಗಿದ್ದು, ಅದು  ಎಂದೆಂದಿಗೂ ಬದಲಾಗುವುದಿಲ್ಲ. 23ನೇ ಕೀರ್ತನೆಯನ್ನು ಅಧ್ಯಯನ ಮಾಡುವುದಕ್ಕೆ  ಮೊದಲು ಸತ್ಯವೇದವನ್ನು ಬರೆದಿರುವ ವಿವಿಧ ಲೇಖಕರು ಸತ್ಯವೇದದಾದ್ಯಂತ  ಕುರುಬನ ಕಾರ್ಯ ಹಾಗೂ ಸ್ವಭಾವದ ಬಗ್ಗೆ ಏನು ತಿಳಿದುಕೊಂಡಿದ್ದಾರೆಂಬುದನ್ನು  ಕಲಿಯೋಣ.

`ಈ ಕೆಳಗಿನ ವಾಕ್ಯಗಳಿಂದ ಕುರುಬನ ಬಗ್ಗೆ ನಾವು ಏನು ಕಲಿಯಬಹುದು?  ಯೆಶಾಯ 40:11; ಯೆರೆಮೀಯ 23:3,4; ಯೆಹೆಲನು 34:12; ಯೋಹಾನ  10:14-16 ಹಾಗೂ 1 ಪೇತ್ರನು 2:23.`

ಈಗ 23ನೇಕೀರ್ತನೆ ಅಧ್ಯಯನಮಾಡಿರಿ. ತನ್ನ ಕುರಿಗಳ ಪೋಷಣೆ ಮಾಡುವುದಕ್ಕೆ  ಕುರುಬನು ಏನು ಮಾಡುತ್ತಾನೆಂದು ಕೆಳಗಿನ ವಾಕ್ಯಗಳು ತಿಳಿಸುತ್ತವೆ? ಕೀರ್ತನೆ  23:2-6ನೇ ವಚನಗಳು,

ನಮ್ಮ ಬಗ್ಗೆ ಪರಾಮರಿಸುವಂತ, ಪ್ರೀತಿ ತೋರಿಸುವಂತ ಒಬ್ಬನು ಇದ್ದಾನೆಂದು  ತಿಳಿದಾಗ ನಮಗೆ ಅದು ಯಾವ ಅರ್ಥ ಕೊಡುತ್ತದೆ? ಕೆಲವರು ಜೀವನದಲ್ಲಿ  ಕಠಿಣಪರಿಸ್ಥಿತಿ ಎದುರಿಸುತ್ತಿರುವಾಗ, ದೇವರ ಬಗ್ಗೆ ತಪ್ಪಾದ ಅಭಿಪ್ರಾಯ  ಹೊಂದಿರಬಹುದು. ಅಂತವರಿಗೆ ನೀವು ಹೇಗೆ ದೇವರು ಪ್ರೀತಿಸ್ವರೂಪಿ, ಆತನು  ನಮ್ಮ ಬಗ್ಗೆ ಬಹಳ ಕಾಳಜಿವಹಿಸಿ ಪರಾಮರಿಸುತ್ತಾನೆಂದು ತಿಳಿಸಿ ಅವರನ್ನು  ಆತ್ಮೀಕವಾಗಿ ಬಲಪಡಿಸಬಹುದು?