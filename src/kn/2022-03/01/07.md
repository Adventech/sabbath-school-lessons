---
title:  ಹೆಚ್ಚಿನ ಚಿಂತನೆ
date:   01/07/2022
---

ಹೆಚ್ಚಿನ ವಿವರಗಳಿಗಾಗಿ ಶ್ರೀಮತಿ ವೈಟಮ್ಮನವರ 'ದಿ ಡಿಸೈರ್‌ ಆಫ್ ಏಜಸ್  ಪುಸ್ತಕದ 'ದಿ ಡಿವೈನ್ ಶೆಫರ್ಡ್' ಹಾಗೂ "ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್"  ಸಂಪುಟ 4ರಲ್ಲಿ 'ಮಿಷನರೀಸ್ ಇನ್ ದಿ ಹೋಮ್' ಎಂಬ ಅಧ್ಯಾಯಗಳನ್ನು  ಓದಿರಿ.

'ಮೆಸೇಜಸ್ ಟು ಯಂಗ್ ಪೀಪಲ್' ಎಂಬ ಪುಸ್ತಕದ 63:64ನೇ ಪುಟಗಳಲ್ಲಿ  ಶ್ರೀಮತಿ ವೈಟಮ್ಮನವರು ಹೀಗೆ ತಿಳಿಸುತ್ತಾರೆ :

'ಕೊನೆಯಲ್ಲಿ ಜಯಶಾಲಿಗಳಾಗುವವರು ತಮ್ಮ ಧಾರ್ವಿಕ ಜೀವನದಲ್ಲಿ  ಭಯಂಕರವಾದ ಕಷ್ಟಸಂಕಟಗಳು ಮತ್ತು ದಿಗ್ಧಮೆ ಹುಟ್ಟಿಸುವಂತ ಕಠಿಣ ಪರಿಸ್ಥಿತಿ  ಎದುರಿಸುತ್ತಾರೆ. ಆದರೆ ಇಂತಹ ಸಂದರ್ಭಗಳಲ್ಲಿ ಅವರು ಎಂದಿಗೂ ತಮ್ಮ  ನಂಬಿಕೆ ಹಾಗೂ ದೇವರಲ್ಲಿನ ಭರವಸೆಯನ್ನು ಬಿಡಬಾರದು. ಬಂಗಾರದಲ್ಲಿರುವ  ಕಿಲುಬನ್ನು ಬೆಂಕಿಯ ಮೂಲಕ ತೆಗೆದು ಚೊಕ್ಕ ಬಂಗಾರವನ್ನಾಗಿ ಮಾಡಲಾಗುತ್ತದೆ.  ಅದೇರೀತಿ ದೇವರು ತನ್ನ ಮಕ್ಕಳಲ್ಲಿರುವ ಕೆಲವು ಕೆಟ್ಟಗುಣಗಳನ್ನು ತೆಗೆದು ಅವರನ್ನು  ಪರಿಶುದ್ಧರನ್ನಾಗಿ ಮಾಡಲು ಅವರು ಇಂತಹ ಕಠಿಣ ಪರೀಕ್ಷೆಗಳನ್ನು ಎದುರಿಸುವುದು  ಅಗತ್ಯವಾಗಿದೆ. ಈ ರೀತಿ ಅವರು ಶಿಸ್ತಿಗೆ ಒಳಪಡಬೇಕು. ದೇವರ ಸೇವಕನು  ಸೈತಾನನ ಎಲ್ಲಾವಿಧವಾದ ಆಕ್ರಮಣ, ಮನನೋಯಿಸುವಂತ ಮೂದಲಿಕೆಯನ್ನು  ತಾಳಿಕೊಳ್ಳಲೇಬೇಕು.

ಕಷ್ಟಗಳು ಬಂದಾಗ ನಿರಾಶೆಗೊಳ್ಳದೆ ಕ್ರಿಸ್ತನ ಕಡೆಗೆ ನಮ್ಮ ದೃಷ್ಟಿಯನ್ನಿಟ್ಟಾಗ  ನಮಗೆ ಹಾದಿಯಲ್ಲಿ ಆಯಾಸವಾಗುವುದಿಲ್ಲ. ತನ್ನ ಸಹಾಯ ಹಸ್ತವನ್ನು ನಮ್ಮೊಡನೆ  ಚಾಚಿ ನಮ್ಮನ್ನು ಬಲಪಡಿಸುತ್ತಾನೆ. ಕ್ರಿಸ್ತನು ನಮಗೆ ಮಾರ್ಗದರ್ಶನ ನೀಡುವಂತೆ  ಸಂಪೂರ್ಣವಾದ ಭರವಸೆಯನ್ನು ಆತನ ಮೇಲೆ ಇಡಿರಿ. ಆಗ ನಮ್ಮಲ್ಲಿ ಭರವಸೆಯೂ  ನಿರೀಕ್ಷೆಯೂ ಉಂಟಾಗಲಿದೆ..."

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಿಮ್ಮ ಜೀವನದಲ್ಲಿ ಬಂದ ಭಯಂಕರವಾದ ಕಷ್ಟಸಂಕಟಗಳು ಹಾಗೂ  ಕಠಿಣ ಪರೀಕ್ಷೆಗಳು ದೇವರು ನಿಮ್ಮಲ್ಲಿರುವ ಪಾಪವನ್ನು ತೆಗೆದುಹಾಕಿ ನಿಮ್ಮನ್ನು  ಪರಿಶುದ್ಧರನ್ನಾಗಿ ಮಾಡಿ ಶಿಸ್ತಿಗೆ ಒಳಪಡಿಸುವ ಒಂದು ಭಾಗವೆಂದು ನೀವು  ತಿಳಿದಿರುವಿರಾ?`

`2. ಬಹಳವಾದ ಕಷ್ಟಸಂಕಟಗಳಿಂದ ಹತಾಶೆ, ನಿರಾಶೆಗೊಳಗಾಗಿರುವವರನ್ನು  ನೀವು ಹೇಗೆ ಸಹಾಯಮಾಡಿ ಅವರಿಗೆ ಆದರಣೆ ಹಾಗೂ ಉತ್ತೇಜನ  ನೀಡಬಹುದು?`

`3. ಪ್ರತಿಯೊಬ್ಬರ ಜೀವನದಲ್ಲಿ ದೇವರ ಶುಭವೂ, ಕೃಪೆಯೂ ಯಾವುದೇ  ಸಂದರ್ಭದಲ್ಲಾದರೂ ಹಿಂಬಾಲಿಸಿರಬಹುದು. ಅಂತಹ ಅನುಭವಗಳನ್ನು  ತರಗತಿಯಲ್ಲಿ ಹಂಚಿಕೊಳ್ಳಿರಿ. ಹಾಗೂ ಇತರರ ಈ ಅನುಭವಗಳಿಂದ  ನಾವೇನು ಕಲಿಯಬಹುದು?`

`4. ಕ್ರಿಸ್ತನು ಶಿಲುಬೆಗೆ ಹಾಕಲ್ಪಡುವುದಕ್ಕೆ ಮೊದಲು ಎಂತಹ ಅಗ್ನಿಪರೀಕ್ಷೆಗೆ  ಒಳಗಾದನೆಂಬುದನ್ನು ಆಲೋಚಿಸಿ, ಅದನ್ನು ಆತನು ಹೇಗೆ ಸಹಿಸಿಕೊಂಡನು?  ನಾವು ಇಂತಹ ಕಠಿಣ ಪರಿಸ್ಥಿತಿ ಅಥವಾ ಅಗ್ನಿಪರೀಕ್ಷೆ ಎದುರಿಸುತ್ತಿರುವಾಗ  ಕ್ರಿಸ್ತನ ಉದಾಹರಣೆಯಿಂದ ನಾವೇನು ಕಲಿಯಬಹುದು?`