---
title:  ಪ್ರಯಾಣಕ್ಕೆ ಖಚಿತವಾದ ಒಂದು ವಾಗ್ದಾನ
date:   30/06/2022
---

> <p></p>
> "ನಿಶ್ಚಯವಾಗಿ ನನ್ನ ಜೀವಮಾನದಲ್ಲೆಲ್ಲಾ ಶುಭವೂ ಕೃಪೆಯೂ ನನ್ನನ್ನು  ಹಿಂಬಾಲಿಸುವವು. ನಾನು ಸದಾಕಾಲವೂ ಯೆಹೋವನ ಮಂದಿರದಲ್ಲಿ ವಾಸಿಸುವೆನು"  (ಕೀರ್ತನೆ 23:6).  ವೈರಿಗಳು ನಮ್ಮ ಸುತ್ತಲೂ ಇರುವಾಗ ಅಥವಾ ಪ್ರಾಣಕ್ಕೆ ಅಪಾಯವಾಗುವಂತ  ಸನ್ನಿವೇಶ ಎದುರಿಸುವಾಗ, ದೇವರು ನಮ್ಮ ಕೈಬಿಟ್ಟಿದ್ದಾನೆ. ನಮಗೆ ಯಾರೂ  ಇಲ್ಲ ಎಂಬ ಭಾವನೆ ಕೆಲವುವೇಳೆ ಬರುವುದುಂಟು. ದೇವರು ನಮಗೇನೂ  ಸಹಾಯ ಮಾಡುತ್ತಿಲ್ಲ. ಆತನು ನಮಗೆ ಸಹಾಯಕನಾಗಿದ್ದಲ್ಲಿ, ಇಂತಹ ಪರಿಸ್ಥಿತಿ  ಬರುತ್ತಿರಲಿಲ್ಲವೆಂದು ನಮ್ಮಲ್ಲಿಯೇ ಅಂತಹ ಯೋಚನೆ ಬರಬಹುದು. ಆದರೆ  ದಾವೀದನ ಆಲೋಚನೆಯೇ ಬೇರೆಯಾಗಿದೆ ಎಂಬುದನ್ನು 1ನೇ ವಚನವು  ತಿಳಿಸುತ್ತದೆ.

`ತನಗೆ ಬಂದ ಕಷ್ಟಸಂಕಟಗಳ ನಡುವೆಯೂ ಯಾವ ಎರಡು ವಿಷಯಗಳು  ಖಚಿತವಾಗಿಯೂ ನೆರವೇರುತ್ತದೆಂದು ದಾವೀದನು ತಿಳಿಸುತ್ತಾನೆ? ಕೀರ್ತನೆ 23:6. (ಎಫೆಸ 1:4; 2 ಪೇತ್ರನು 1:10 ಹಾಗೂ ಇಬ್ರಿಯ 11:13-15ನೇ ವಚನಗಳನ್ನು  ಸಹ ಓದಿರಿ).`

ನಿಶ್ಚಯವಾಗಿ ನನ್ನ ಜೀವಮಾನದಲ್ಲೆಲ್ಲಾ ಶುಭವೂ, ಕೃಪೆಯೂ ನನ್ನನ್ನು  ಹಿಂಬಾಲಿಸುವವು ಎಂದು ದಾವೀದನು ಹೇಳುತ್ತಾನೆ.

ಕಣಿವೆಯು ಎಷ್ಟೇ ಆಳವಾಗಿರಲಿ ಅಂದರೆ ನಮ್ಮ ಸಂಕಟಗಳು ಎಂತ ಘೋರವೇ  ಆಗಿರಲಿ ಅಥವಾ ನಮ್ಮ ವೈರಿಗಳು ನಮಗೆ ಕೇಡುಮಾಡಬೇಕೆಂದು ಎಷ್ಟೇ  ಪ್ರಯತ್ನಿಸುತ್ತಿರಲಿ, ದೇವರು ದಯಪಾಲಿಸುವ ಶುಭವೂ ಹಾಗೂ ಕೃಪೆಯೂ  ಎಂದಿಗೂ ತಪ್ಪಿ ಹೋಗುವುದಿಲ್ಲ. ನಮ್ಮ ಪ್ರಯಾಣದ ಮುಕ್ತಾಯದವರೆಗೂ ಆತನ  ಮಾರ್ಗದರ್ಶನ ಇದ್ದೇ ಇರುತ್ತದೆಂಬುದರಲ್ಲಿ ಯಾವುದೇ ಸಂಶಯವಿಲ್ಲ.  ಯೇಸುಕ್ರಿಸ್ತನು ಶಿಲುಬೆಯಲ್ಲಿ ಸಾಯುವವರೆಗೂ ತನ್ನ ತಂದೆಯಾದ ದೇವರು  ತನ್ನ ಜೊತೆಯಲ್ಲಿರುತ್ತಾನೆಂಬ ಭರವಸೆ ಆತನಲ್ಲಿತ್ತು. ಆದುದರಿಂದಲೇ ಆತನು  ಎಲ್ಲಾ ರೀತಿಯ ಶ್ರಮೆ, ಸಂಕಟ, ಅವಮಾನ ಮತ್ತು ಮರಣವನ್ನು ಎದುರಿಸಲು  ಶಕ್ತನಾದನು. ಇದೇ ಭರವಸೆ ಎಂತಹ ಕಠಿಣ ಸಮಯದಲ್ಲಿಯೂ ನಮ್ಮಲ್ಲಿರಬೇಕು.

ಕೆಲವು ಸಂದರ್ಭಗಳಲ್ಲಿ ನಾವು ಬಹಳವಾಗಿ ಪರಾಮರಿಸುವವರಲ್ಲಿ ಅನೇಕ  ಸಂದೇಹಗಳು ಪ್ರಶ್ನೆಗಳು ಉಂಟಾಗಬಹುದು. ಅಂತಹ ಸಮಯದಲ್ಲಿ ದಾವೀದನು  ಹೇಗೆ ತನ್ನ ವೈಯಕ್ತಿಕ ಅನುಭವಗಳಿಂದ ದೇವರಿಂದ ಹೊಂದಿದ ಆಶೀರ್ವಾದಗಳಿಂದ  ದೃಢವಾದ ಭರವಸೆ ಹೊಂದಿರುವ ವಿಷಯದ ಮೂಲಕ ಅವರನ್ನು ಬಲಪಡಿಸಿ.  ಅಲ್ಲದೆ ದೇವರು ಪ್ರೀತಿಸ್ವರೂಪಿ ಎಂಬ ಸತ್ಯವನ್ನು ಸಂದೇಹ ವ್ಯಕ್ತಪಡಿಸುವವರಿಗೆ  ಮನವರಿಕೆ ಮಾಡಿಕೊಡಿ.

`ನಿಶ್ಚಯವಾಗಿಯೂ ದೇವರ ಶುಭವೂ, ಕೃಪೆಯೂ ಹಾಗೂ ಆತನ ಅಪಾರವಾದ  ಪ್ರೀತಿಯ ಅನುಭವನ್ನು ಕಷ್ಟಸಂಕಟಗಳ ಸಮಯದಲ್ಲಿ ನೀವು ಹೊಂದಿರುವಿರಾ?  ಸತ್ಯವೇದದಲ್ಲಿ ಬೇರೆ ಯಾವ ಸಾಕ್ಷಾಧಾರಗಳು ಕಂಡುಬರುತ್ತವೆ? ದೇವರ ಅಪಾರ  ಕೃಪೆ ಹಾಗೂ ಪ್ರೀತಿಯ ಬಗ್ಗೆ ಸಂದೇಹ ವ್ಯಕ್ತಪಡಿಸಿ ಪ್ರಶ್ನಿಸುವವರಿಗೆ ನೀವು ಹೇಗೆ  ಆತನ ವಾಕ್ಯದಿಂದ ಧೈರ್ಯಪಡಿಸಬಹುದು?`