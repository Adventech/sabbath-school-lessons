---
title:  ಹೆಚ್ಚಿನ ಚಿಂತನೆ
date:   05/08/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರ "ಪೇಟ್ರಿಯಾರ್ಕ್ ಅಂಡ್ ಪ್ರಾಫೆಟ್ಸ್" ಪುಸ್ತಕದ 'ದಿ ನೈಟ್ ಆಫ್ ರೆಸ್ಲಿಂಗ್' ಹಾಗೂ 'ಸ್ಟೆಪ್ಸ್ ಟು ಕ್ರೈಸ್ಟ್ ಪುಸ್ತಕದ 'ಕಾನಿಕೇಷನ್' ಎಂಬ ಅಧ್ಯಾಯಗಳನ್ನು ಓದಿರಿ.

'ಮಾನವರ ಗುಣಸ್ವಭಾವದಲ್ಲಿ ಪ್ರಮುಖವಾದ ಇಚ್ಛಾಶಕ್ತಿಯು (Will) ಆದಾಮನು ಪಾಪಮಾಡಿದ ನಂತರ ಸೈತಾನನ ಸ್ವಾಧೀನಕ್ಕೆ ಕೊಡಲ್ಪಟ್ಟಿತು. ಅಂದಿನಿಂದ ಸೈತಾನನು ಮನುಷ್ಯರು ತಮ್ಮ ಇಚ್ಛಾಶಕ್ತಿಯನ್ನು ತಮ್ಮದೇಆದ ಲೌಕಿಕ ಸುಖಸಂತೋಷದಲ್ಲಿ ಮಗ್ನರಾಗಿ ಸಂಪೂರ್ಣವಾಗಿ ಹಾಳಾಗುವುದಕ್ಕೆ ಉಪಯೋಗಿಸಬೇಕೆಂದು ಪ್ರಯತ್ನಿಸುತ್ತಿದ್ದಾನೆ' ಎಂದು ಶ್ರೀಮತಿ ವೈಟಮ್ಮನವರು 'ಟೆಸ್ಟಿಮೊನೀಸ್ ಫಾರ್ ದಿ ಚರ್ಚ್' ಸಂಪುಟ 5, ಪುಟ 515ರಲ್ಲಿ ತಿಳಿಸುತ್ತಾರೆ.

'ದಿ ನೈಟ್ ಆಫ್ ರೆಸ್ಲಿಂಗ್' ಅಧ್ಯಾಯದಲ್ಲಿ ಅವರು ಹೀಗೆ ತಿಳಿಸುತ್ತಾರೆ.

"ದೇವರ ಸಹಾಯವನ್ನು ಪಡೆದುಕೊಳ್ಳಬೇಕಾದಲ್ಲಿ ನಾವು ಮೊದಲನೆಯದಾಗಿ ನಮ್ಮಲ್ಲಿರುವ ಬಲಹೀನತೆ, ಕೊರತೆ ಮತ್ತು ದೌರ್ಬಲ್ಯಗಳನ್ನು ತಿಳಿದುಕೊಳ್ಳಬೇಕು. ನಮ್ಮಲ್ಲಿ ಬರಬೇಕಾದ ದೊಡ್ಡ ಬದಲಾವಣೆಗಳ ಬಗ್ಗೆ ನಾವು ಪೂರ್ಣಮನಸ್ಸಿನಿಂದ ಪ್ರಯತ್ನಿಸಬೇಕು. ದೃಢನಿಷ್ಠೆಯಿಂದಲೂ ಹಾಗೂ ಪ್ರಾಮಾಣಿಕವಾಗಿಯೂ ಪ್ರಾರ್ಥಿಸಬೇಕು. ಎಲ್ಲಾ ವಿಧವಾದ ಕೆಟ್ಟ ಅಭ್ಯಾಸಗಳನ್ನು ಬಿಡಬೇಕು. ಸತತವಾದ ಪ್ರಯತ್ನ ಮತ್ತು ದೇವರಾಜ್ಞೆಗಳಿಗೆ ಸಂಪೂರ್ಣವಾಗಿ ವಿಧೇಯರಾಗುವುದರಿಂದ ಮಾತ್ರ ನಾವು ಕಠಿಣಪರಿಸ್ಥಿತಿಯಲ್ಲಿ ಶೋಧನೆಗೆ ಬೀಳದೆ ಸೈತಾನನ ವಿರುದ್ಧ ಜಯ ಹೊಂದಬಹುದು. ದೇವರಸೇವೆಗೆ ಆರಿಸಲ್ಪಟ್ಟವರು ಅತ್ಯಂತ ಕಠಿಣವಾದ ಮಾನಸಿಕ ಮತ್ತು ನೈತಿಕ ಶಿಸ್ತಿಗೆ ಒಳಗಾಗಬೇಕು. ಆಗ ದೇವರು ಮಾನವರ ಪ್ರಯತ್ನದೊಂದಿಗೆ ತನ್ನ ದೈವೀಕಶಕ್ತಿಯನ್ನು ಸೇರಿಸಿ ಅವರಿಗೆ ಸಹಾಯ ಮಾಡುವನು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಆದಾಮನು ಪಾಪಮಾಡಿದನಂತರ ನಮ್ಮ ಇಚ್ಛಾಶಕ್ತಿಯು ಸೈತಾನನ ನಿಯಂತ್ರಣಕ್ಕೆ ಕೊಡಲ್ಪಟ್ಟಿತೆಂದು ನೀವು ಎಷ್ಟರಮಟ್ಟಿಗೆ ತಿಳಿದುಕೊಂಡಿರುವಿರಿ?`

`2. ಗೆಮನೆ ತೋಟದಲ್ಲಿ ದೇವರ ಚಿತ್ರಕ್ಕೆ ವಿರುದ್ಧವಾದ ಯಾವ ಭಾವನೆಯನ್ನು ಕ್ರಿಸ್ತನು ಹೊಂದಿದ್ದನು? (ಮತ್ತಾಯ 26:36-42). ಈ ಉದಾಹರಣೆಯಿಂದ ನಾವೇನು ಕಲಿಯಬಹುದು?`

`3. ನಿಮ್ಮ ಸಭೆಯ ಕೆಲವು ಸದಸ್ಯರು ಅನೇಕ ವರ್ಷಗಳಿಂದ ಸಭೆಗೆ ಬರುತ್ತಿಲ್ಲ ಎಂದು ನಿಮಗೆ ತಿಳಿದಿದೆಯೇ? ಅವರು ಸಭೆಯನ್ನು ಬಿಟ್ಟಿರಬಹುದು. ಅಂತವರು ಕ್ರಿಸ್ತನಿಂದ ದೂರವಾಗದಂತೆ ನೀವು ಸಭೆಯ ವಿಶ್ವಾಸಿಗಳಿಗೆ ಅವರಿಗೆ ಯಾವ ರೀತಿ ಸಹಾಯಮಾಡಬಹುದು?`