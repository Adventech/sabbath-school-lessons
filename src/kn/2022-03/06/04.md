---
title:  ಶಿಸ್ತಿಗೆ ಒಳಪಟ್ಟ ನಿರ್ಧಾರ/ ಇಚ್ಛೆ
date:   02/08/2022
---

ನಮ್ಮ ಸಂಕಲ್ಪ ನಿರ್ಧಾರಗಳಿಗೆ ವಿರುದ್ಧವಾಗಿರುವ ಅತ್ಯಂತ ದೊಡ್ಡ ವೈರಿಯೆಂದರೆ ನಮ್ಮ ಭಾವನೆಗಳು, ದೂರದರ್ಶನ, ಇಂಟರ್ನೆಟ್, ಸಿನಿಮಾ, ಸಂಗೀತ- ಇವೆಲ್ಲವೂ ನಮ್ಮ ಇಂದ್ರಿಯಗಳಿಗೆ ನೇರವಾಗಿ ಪರಿಣಾಮ ಬೀರುವಂತ ಜಗತ್ತಿನಲ್ಲಿ ನಾವು ಜೀವಿಸುತ್ತಿದ್ದೇವೆ. ಇವು ನಮ್ಮ ಕೋಪ, ಅಂಜಿಕೆ ಅಥವಾ ಶಾರೀರಿಕ ಭೋಗ, ಕಾಮ ಮುಂತಾದ ಭಾವನಾತ್ಮಕ ವಿಷಯಗಳನ್ನು ನಮಗರಿಯದಂತೆಯೇ ನಮ್ಮಲ್ಲಿ ಪ್ರಚೋದಿಸುತ್ತವೆ. ಈ ಭಾವನೆಗಳು ಅಂತಿಮವಾಗಿ ನಾವು ನಿರ್ಧಾರ ತೆಗೆದುಕೊಳ್ಳುವುದರಲ್ಲಿ ಪ್ರಭಾವ ಬೀರುತ್ತವೆ. ಭಾವನೆಗಳು ಕೆಟ್ಟದ್ದಲ್ಲ. ಆದರೆ ಯಾವುದು ಸರಿ ಅಥವಾ ಉತ್ತಮವಾಗಿದೆ ಎಂಬುದರ ಬಗ್ಗೆ ಯಾವುದೇ ಪರಿಣಾಮ ಬೀರದ ವಿಷಯಗಳ ಬಗ್ಗೆ ನನ್ನ ಭಾವನೆ ಹೇಗಿರುತ್ತದೆ? ಅದರ ಮೇಲೆ ನನ್ನ ಭಾವನೆಯು ಒಳ್ಳೆಯದೋ ಕೆಟ್ಟದ್ದೋ ಎಂದು ನಿರ್ಧರಿಸಲ್ಪಡುತ್ತವೆ. "ಹೃದಯವು ಎಲ್ಲಕ್ಕಿಂತಲೂ ವಂಚಕ" ಎಂದು ಯೆರೆಮೀಯನು ಹೇಳುತ್ತಾನೆ (17:9). ಆದುದರಿಂದ ನಮ್ಮ ಭಾವನೆಗಳು ನಮ್ಮನ್ನು ಮೋಸಗೊಳಿಸಿ ವಾಸ್ತವದ ಬಗ್ಗೆ ತಪ್ಪು ಕಲ್ಪನೆ ನೀಡಬಹುದು ಇದರಿಂದ ನಾವು ಅನೇಕ ಕಷ್ಟಸಂಕಟಗಳಿಗೆ ತುತ್ತಾಗುತ್ತೇವೆ.

ದೇವರವಾಕ್ಯದ ಮೇಲಲ್ಲ, ಬದಲಾಗಿ ತಮ್ಮ ಭಾವನೆಗಳಿಂದ ಪ್ರೇರಿತರಾಗಿ ಆಯ್ಕೆ ಮಾಡಿದ ಕೆಲವುವ್ಯಕ್ತಿಗಳ ಯಾವ ಉದಾಹರಣೆಗಳು ಸತ್ಯವೇದದಲ್ಲಿ ಕಂಡುಬರುತ್ತವೆ? ಅದರಿಂದಾದ ಪರಿಣಾಮಗಳೇನು?

`ಆದಿಕಾಂಡ 3:6,2 ಸಮುವೇಲನು 11:2:4, ಹಾಗೂ ಗಲಾತ್ಯ 2:11,12ನೇ ವಚನಗಳನ್ನು ಓದಿರಿ, 1 ಪೇತ್ರನು 1:13ನೇ ವಚನದಲ್ಲಿ ಅಪೋಸ್ತಲನು ಯಾವುದರ ಬಗ್ಗೆ ಚಿಂತೆ ವ್ಯಕ್ತಪಡಿಸುತ್ತಾನೆ? ನಾವೇನು ಮಾಡಬೇಕೆಂದು ಅವನು ವಾಸ್ತವವಾಗಿ ಬಯಸುತ್ತಾನೆ?`

ಮನಸ್ಸು ನಮ್ಮ ಶರೀರವನ್ನು ನಿಯಂತ್ರಿಸುವ ಒಂದು ಚುಕ್ಕಾಣಿಯಾಗಿದೆ ಎಂದು ಪೇತ್ರನಿಗೆ ತಿಳಿದಿದೆ. ಮನಸ್ಸಿನಿಂದ ನಮ್ಮ ಭಾವನೆಗಳು ನಿಯಂತ್ರಿಸಲ್ಪಟ್ಟಲ್ಲಿ ನಾವು ಸ್ವಸ್ಥಚಿತ್ತರಾಗಿರುತ್ತೇವೆ. ಆದರೆ ಭಾವನೆಗಳು ನಮ್ಮ ಶರೀರವನ್ನು ಮನಸ್ಸನ್ನು ನಿಯಂತ್ರಿಸಿದಲ್ಲಿ ನಾವು ಅಡ್ಡದಾರಿ ಹಿಡಿಯುತ್ತೇವೆ. ಆಗ ನಾವು ನಮ್ಮ ಬಯಕೆ, ಭಾವನೆಗಳು, ಮನಸ್ಸಿನ ಮನೋವಿಕಾರ (Emotion) ಗಳ ನಿಯಂತ್ರಣಕ್ಕೆ ಒಳಪಟ್ಟು ಶೋಧನೆಗೆ ಒಳಗಾಗುತ್ತೇವೆ. ಅವು ನಮ್ಮನ್ನು ಕೆಟ್ಟಮಾರ್ಗಕ್ಕೆ ನಡೆಸಬಹುದು. ಒಂದು ವೇಳೆ ಅಂತಹ ದಾರಿಯಿಂದ ಹಿಂದಿರುಗಿ ಸರಿಯಾದ ಮಾರ್ಗಕ್ಕೆ ಬರುವುದು ಅತ್ಯಂತ ಕಷ್ಟವಾಗಬಹುದು.

ಪ್ರಮುಖವಾದ ಯಾವ ನಿರ್ಧಾರ ತೆಗೆದುಕೊಳ್ಳಬೇಕಾದ ಸಮಸ್ಯೆ ನೀವು ಎದುರಿಸುತ್ತಿರುವಿರಿ? ದೇವರವಾಕ್ಯಕ್ಕೆ ಅನುಗುಣವಾಗಿ ನಾನು ನಿರ್ಧಾರ ಮಾಡುತ್ತಿದ್ದೇನೆಯೇ? ಅಥವಾ ನನ್ನ ಆಯ್ಕೆಯು ನನ್ನ ಬಯಕೆಗಳು, ಭಾವನೆಗಳು ಅಥವಾ ಮನಸ್ಸಿನ ಮನೋವಿಕಾರದ ಆಕರ್ಷಣೆಗೆ ಒಳಗಾಗಿ ಮಾಡಿದ್ದೂ ಎಂಬುದನ್ನು ತಿಳಿಯುವುದು ಹೇಗೆ?