---
title:  ಪರಿಪೂರ್ಣತೆಯ ಕಠಿಣ ಪರೀಕ್ಷೆಗಳು
date:   07/07/2022
---

> <p></p>
> ನಾನು ನನ್ನನ್ನು ಅತಿಶಯವಾಗಿ ಹೆಚ್ಚಿಸಿಕೊಳ್ಳಬಾರದೆಂದು ಒಂದು ಶೂಲ  ನನ್ನ ಶರೀರದಲ್ಲಿ ನಾಟಿದೆಯೋ ಎಂಬಂತೆ, ನನ್ನನ್ನು ಗುದ್ದುವುದಕ್ಕೆ ಸೈತಾನನ ದೂತರಲ್ಲಿ  ಒಬ್ಬನು ನನ್ನ ಬಳಿಗೆ ಕಳುಹಿಸಲ್ಪಟ್ಟನು; ನಾನು ಅತಿಶಯವಾಗಿ ಹೆಚ್ಚಿಸಿಕೊಳ್ಳಬಾರದೆಂತಲೇ  ಇದಾಯಿತು” (2 ಕೊರಿಂಥ 12:7).

ಮರಗಳನ್ನು ಕತ್ತರಿಸುವುದಕ್ಕೂ ಮತ್ತು ಅದರಲ್ಲಿ ಅತಿಯಾಗಿ ಬೆಳೆದಿರುವ  ರೆಂಬೆಗಳನ್ನು ಸಮರಿ ಒಪ್ಪಗೊಳಿಸುವುದಕ್ಕೂ ಬಹಳ ವ್ಯತ್ಯಾಸವಿದೆ. ಬೇಡದ ಗಿಡ  ಮರಗಳನ್ನು ಕಡಿದುಹಾಕುತ್ತೇವೆ. ಬೇಕಾದವುಗಳನ್ನು ಒಪ್ಪವಾಗಿ ಅಂದವಾಗಿ  ಕಾಣುವಂತೆ ಮಾಡಲು ಸಮರುತ್ತೇವೆ. ಈ ಎರಡೂ ಕೆಲಸ ಮಾಡಲಿಕ್ಕೆ ಹರಿತವಾದ  ಮಚ್ಚು ಅಥವಾ ಕತ್ತಿಬೇಕು. ತನ್ನ ಶರೀರದಲ್ಲಿ ಒಂದು ಶೂಲವು ನಾಟಿದೆ ಎಂದು  ಪೌಲನು ಹೇಳುವಾಗ ಅದರ ಅರ್ಥವೇನೆಂದು ನಮಗೆ ಆಶ್ಚರ್ಯವಾಗಬಹುದು.  ಯೆಹೂದ್ಯರು ಮತ್ತು ಅನ್ಯಜನರು ಅವನ ಮೇಲೆ ಎಡೆಬಿಡದೆ ದಾಳಿಮಾಡಿ  ಹಿಂಸೆ ಕೊಟ್ಟ ನಿಮಿತ್ತ ಅವನಿಗೆ ಮಾತನಾಡುವುದು ಕಷ್ಟವಾಗುತ್ತಿತ್ತೆಂದು ಕೆಲವರು  ಅಭಿಪ್ರಾಯಪಡುತ್ತಾರೆ. ಆದರೆ ಶ್ರೀಮತಿ ವೈಟಮ್ಮನವರು ಪೌಲನಿಗೆ ಕಣ್ಣಿನ ತೊಂದರೆ  ಇತ್ತೆಂದು ತಿಳಿಸುತ್ತಾರೆ (ಅಥೈಂಟಿಸ್ಟ್ ಬೈಬಲ್ ವ್ಯಾಖ್ಯಾನ, ಸಂಪುಟ 6, ಪುಟ  1107) ಈ ಶೂಲೆಯು ನನಗೆ ಕೊಡಲ್ಪಟ್ಟಿತೆಂದು ಅವನು ಹೇಳುತ್ತಾನೆ (ಆದರೆ  ಇಂಗ್ಲಿಷ್ ಬೈಬಲ್ಲಿನಲ್ಲಿ ಮಗ್ಗುಲಿನ ಮುಳ್ಳು ನನಗೆ ಕೊಡಲ್ಪಟ್ಟಿತೆಂದು ತಿಳಿಸುತ್ತದೆ).

`'ನನಗೆ ಕೊಡಲ್ಪಟ್ಟಿತು' ಎಂದು ಪೌಲನು ಹೇಳುವುದರ ಅಭಿಪ್ರಾಯವೇನು?  ಅದನ್ನು ಅವನಿಗೆ ಕೊಟ್ಟವರು ಯಾರು? ಈ ಶೂಲೆಯನ್ನು ದೇವರು ಹೇಗೆ ಪೌಲನ  ಪ್ರಯೋಜನಕ್ಕಾಗಿ ಉಪಯೋಗಿಸಿದನು?`

ಶೂಲೆಕೊಡಲ್ಪಟ್ಟಿತು ಎನ್ನುವುದಕ್ಕೆ ಅತಿಶಯವಾದ ಅಂದರೆ ಬಹಳವಾಗಿ  ಹೆಚ್ಚಿಸಿಕೊಂಡು ಅಹಂಕಾರಿಯಾಗದಂತೆ ತಡೆಯಿತು ಎಂಬ ಅರ್ಥ ನೀಡುತ್ತದೆ.  ಪೌಲನು ಒಂದು ನಿರ್ದಿಷ್ಟವಾದ ಪಾಪ ಮಾಡಿದ್ದಾನೆಂದು ಇದು ಕೊಡಲ್ಪಡಲಿಲ್ಲ.  ಬದಲಾಗಿ ಮುಂದೆ ಅವನು ಪಾಪಮಾಡದಂತೆ ಅವನನ್ನು ತಡೆಯುವುದಕ್ಕಾಗಿ  ಕೊಡಲ್ಪಟ್ಟಿತು. ತನ್ನ ಬಲಹೀನ ಸ್ವಭಾವದಿಂದ ತಾನು ಸಹಜವಾಗಿಯೇ ಪಾಪ  ಮಾಡುವವನಾಗಿದ್ದೇನೆಂದು ಅವನಿಗೆ ತಿಳಿದಿತ್ತು. ಈ ಶೂಲೆಯು ಪೌಲನು ಪಾಪ  ಮಾಡದಂತೆ ಅವನಿಗೆ ರಕ್ಷಣೆಯಾಗಿತ್ತು.

2 ಕೊರಿಂಥ 12:7-10ನೇ ವಚನಗಳನ್ನು ಓದಿರಿ. ತನಗೆ ಕೊಡಲ್ಪಟ್ಟ ಶೂಲೆಯನ್ನು  ಪೌಲನು ಹೇಗೆ ಎದುರಿಸಿದನು? ಅವನ ಈ ಬಲಹೀನತೆಯು ಅವನಿಗೆ ಬೇರೆ  ಯಾವುದಾದರೂ ಆತ್ಮೀಕ ಪ್ರಯೋಜನ ಉಂಟು ಮಾಡಿತೇ? ನಮ್ಮ ಜೀವನದಲ್ಲಿಯೂ  ನಮಗೆ ಬಹಳವಾಗಿ ಬಾಧಿಸುವಂತ ತೊಂದರೆಗಳು ಶೂಲೆಯಂತೆ ಬರಬಹುದು.  ಆಗ ನೀವು ಪೌಲನ ಮಾದರಿಯಿಂದ ಅವುಗಳನ್ನು ಹೇಗೆ ಎದುರಿಸುವಿರಿ?

`ನಮ್ಮ ಆತ್ಮೀಕ ಬೆಳವಣಿಗೆಗೆ ನಮ್ಮ ಆಲೋಚನೆಗಳಿಗಿಂತ ದೇವರ ಆಲೋಚನೆಗಳು  ಹೇಗೆ ಬಹಳವಾಗಿ ವ್ಯತ್ಯಾಸವಾಗಿರುತ್ತವೆ? ನಿಮ್ಮಲ್ಲಿರುವ ಯಾವ ಆತ್ಮೀಕ ಗುಣ  ಸ್ವಭಾವಗಳನ್ನು ದೇವರು ಕುಡಿ ಸಮರಿ (Pruning) ನೀತಿಯಲ್ಲಿ ಹೆಚ್ಚಾಗಿ  ಫಲಕೊಡುವಂತೆ ಮಾಡಬೇಕಾಗಿದೆ?`