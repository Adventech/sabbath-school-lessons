---
title:  ಪಾಪದ ಕಠಿಣವಾದ (ಅಗ್ನಿ) ಪರೀಕ್ಷೆ
date:   05/07/2022
---

> <p></p>
> "ದುಷ್ಟತನವನ್ನು ನಡಿಸಿ ಸತ್ಯವನ್ನು ಅಣಗಿಸುವವರಾದ (ತುಳಿಯುವವರಾದ)  ಮನುಷ್ಯರ ಎಲ್ಲಾ ವಿಧವಾದ ಭಕ್ತಿಹೀನತೆಯ ಮೇಲೆಯೂ, ದುಷ್ಟತನದ ಮೇಲೆಯೂ  ದೇವರ ಕೋಪವು ಪರಲೋಕದಿಂದ ತೋರಿಬರುತ್ತದೆ. (ರೋಮಾಯ 1:18).

ಕ್ರಿಯೆಗೆ ಪ್ರತಿಕ್ರಿಯೆ ಇದೆ ಎಂದು ಹೇಳುತ್ತಾರಲ್ಲಾ, ಅದೇ ರೀತಿ ನಾವು ಮಾಡುವ  ಪ್ರತಿಯೊಂದು ಕಾರ್ಯಕ್ಕೂ ಪರಿಣಾಮ ಎದುರಿಸಲೇಬೇಕು. ಕಾರಣ ಹಾಗೂ  ಪರಿಣಾಮವು ಒಂದೇ ನಾಣ್ಯದ ಎರಡು ಮುಖಗಳಂತೆ ಒಟ್ಟಾಗಿರುತ್ತವೆ. ನಾವು  ಮಾಡಿದ ಕಾರ್ಯಕ್ಕೆ ಕೆಟ್ಟಪರಿಣಾಮ ಬರಬಾರದೆಂದು ನಾವು ಹತಾಶೆಯಿಂದ  ಎಷ್ಟೇ ಬಯಸಿದರೂ, ಅದು ಸಾಧ್ಯವಾಗುವುದಿಲ್ಲ. ಪರಿಣಾಮ ಎದುರಿಸಲೇಬೇಕು.  ಅದೇರೀತಿ ನಾವು ಪಾಪ ಮಾಡಿದಾಗ, ಅದರ ಪರಿಣಾಮಗಳನ್ನು  ಅನುಭವಿಸಲೇಬೇಕು. ಅದರಿಂದ ತಪ್ಪಿಸಿಕೊಳ್ಳಲು ಎಂದಿಗೂ ಸಾಧ್ಯವಿಲ್ಲ. ಪಾಪ  ಮಾಡಿದವರಿಗೆ ದೇವರು ಶಿಕ್ಷೆ ಕೊಡುವುದಿಲ್ಲ. ಅದರ ಪರಿಣಾಮವು ಶಿಕ್ಷೆಯು  ಪಾಪದ ಕಾರಣದಿಂದಲೇ ಉಂಟಾಗುತ್ತದೆ.

ದೇವರ ಕಣಪ್ಪಿಸಿ ಪಾಪಮಾಡಿ ಅದರ ಕೆಟ್ಟ ಪರಿಣಾಮಗಳಿಂದ  ತಪ್ಪಿಸಿಕೊಳ್ಳಬಹುದೆಂದು ನಾವು ಅನೇಕ ಸಾರಿ ಆಲೋಚಿಸಬಹುದು. ಅದು ಎಂದಿಗೂ  ಸಾಧ್ಯವಿಲ್ಲ. ಪಾಪವು ಈ ಲೋಕದಲ್ಲಿ ನಮಗೆ ದುಃಖಕರ ಪರಿಣಾಮ ಉಂಟು  ಮಾಡುವುದು ಮಾತ್ರವಲ್ಲ. ಪರಲೋಕಕ್ಕೆ ಹೋಗದಂತೆಯೂ ಪರಿಣಾಮ  ಬೀರುತ್ತದೆಂದು ಪೌಲನು ರೋಮಾಯ 1:18ನೇ ವಚನದಲ್ಲಿ ಸ್ಪಷ್ಟವಾಗಿ ತಿಳಿಸುತ್ತಾನೆ.

ರೋಮಾಯ 1:21-32ನೇ ವಚನಗಳಲ್ಲಿ ಪೌಲನು ಮನುಷ್ಯರು ಮಾಡಬಹುದಾದ  ವಿವಿಧವಾದ ಭಯಂಕರವಾದ ಪಾಪಗಳು ಹಾಗೂ ಅದರಿಂದಾಗುವ ಕೆಟ್ಟ  ಪರಿಣಾಮಗಳ ಬಗ್ಗೆ ವಿವರಿಸುತ್ತಾನೆ. ಈ ವಾಕ್ಯಗಳನ್ನು ಪ್ರಾರ್ಥನಾ  ಪೂರ್ವಕವಾಗಿಯೂ ಹಾಗೂ ಎಚ್ಚರಿಕೆಯಿಂದಲೂ ಅಧ್ಯಯನ ಮಾಡಿ, ಪಾಪದ  ವಿವಿಧ ಹಂತಗಳು ಹಾಗೂ ಅವುಗಳಿಂದಾಗುವ ಕೆಟ್ಟ ಪರಿಣಾಮಗಳ ಬಗ್ಗೆ ಪೌಲನು  ಏನು ಹೇಳಿದ್ದಾನೆಂಬುದನ್ನು ಸಂಕ್ಷಿಪ್ತವಾಗಿ ತರಗತಿಯಲ್ಲಿ ವಿವರಿಸಿ,

ರೋಮಾಯ 1:18ನೇ ವಚನದಲ್ಲಿ ಈ ಪರಿಣಾಮಗಳು ದೇವರ ಕೋಪದಿಂದ  ಉಂಟಾಗುತ್ತವೆಂದು ಪೌಲನು ತಿಳಿಸುತ್ತಾನೆ. ಇಲ್ಲಿ ದೇವರ ಕೋಪವೆಂದರೆ,  ಮನುಷ್ಯರು ಏನು ಬಿತ್ತಿರುವರೋ, ಅದನ್ನು ಕೊಯ್ಯಲು ಆತನು ಸಮ್ಮತಿಸುತ್ತಾನೆಂದು  ಅರ್ಥ. ಕ್ರೈಸ್ತರಾದ ನಾವು ಮಾಡಿದ ಪಾಪಕಾರ್ಯಗಳಿಂದಾದ ನೋವು  ಸಂಕಟಗಳನ್ನು ದೇವರು ಯಾವಾಗಲೂ ತಕ್ಷಣದಲ್ಲಿಯೇ ಹೋಗಲಾಡಿಸುವುದಿಲ್ಲ.  ನಮ್ಮ ಪಾಪಗಳಿಂದಾದ ಪರಿಣಾಮಗಳನ್ನು ನಾವು ಅನುಭವಿಸುವಂತೆ ದೇವರು  ಅನೇಕ ಸಂದರ್ಭಗಳಲ್ಲಿ ಅನುಮತಿ ನೀಡುತ್ತಾನೆ. ಯಾಕೆಂದರೆ ನಮ್ಮ ಪಾಪಗಳು  ಆತನ ದೃಷ್ಟಿಯಲ್ಲಿ ಎಷ್ಟೊಂದು ಅಸಹ್ಯಕರವೂ ಹಾಗೂ ಹಾನಿಕರವೂ ಆಗಿದೆ  ಎಂಬುದನ್ನು ನಾವು ಮನವರಿಕೆ ಮಾಡಿಕೊಳ್ಳಲಿ ಎಂಬುದು ಆತನ  ಉದ್ದೇಶವಾಗಿರುವುದೇ ಇದಕ್ಕೆ ಕಾರಣವಾಗಿದೆ.

ದೇವರ ನೀತಿನಿಯಮಗಳು ಅಂದರೆ ನೈತಿಕ ನಿಯಮಗಳಾದ ಹತ್ತು ಆಜ್ಞೆಗಳನ್ನು  ಮೀರಿ ಪಾಪಮಾಡಿದ ಕಾರಣದಿಂದ ಬಂದ ಪರಿಣಾಮಗಳ ಬಗ್ಗೆ ನಾವು ಕಲಿತಿದ್ದೇವೆ.  ಹಾಗಾದರೆ ದೇವರ ಆರೋಗ್ಯದ ನಿಯಮಗಳನ್ನು ಮೀರಿದಲ್ಲಿ ಏನಾಗುವುದು?  ನಮ್ಮ ದೇಹವು ದೇವರ ಗರ್ಭಗುಡಿಯಾಗಿದೆ. ಆದುದರಿಂದ ನಾವು  ಅನಾರೋಗ್ಯಕರವಾದ ಆಹಾರಸೇವಿಸಿ ಅನಾರೋಗ್ಯ ತಂದುಕೊಂಡಾಗ, ಅತಿಯಾಗಿ  ಕೆಲಸ ಮಾಡಿ ಶರೀರಕ್ಕೆ ದಣಿವು ಉಂಟುಮಾಡಿದಲ್ಲಿ ಅಥವಾ ವ್ಯಾಯಾಮ  ಮಾಡದೆ ದೇವರ ಮನೆಯಾಗಿರುವ ನಮ್ಮ ಶರೀರವನ್ನು ದುರುಪಯೋಗ  ಪಡಿಸಿಕೊಳ್ಳುವುದೂ ಸಹ ಆತನಿಗೆ ವಿರುದ್ಧವಾದ ಪಾಪವಾಗಿದೆ. ಇದು ನಮಗೆ  ಕಠಿಣ ಪರೀಕ್ಷೆ ಉಂಟುಮಾಡುವಂತ ಪರಿಣಾಮಕ್ಕೆ ಕಾರಣವಾಗಬಹುದು.

`ನಮ್ಮ ಜೀವನದಲ್ಲಿ ನಾವು ಅನೇಕ ಪಾಪಮಾಡಿದ್ದೇವೆ. ಇದರ ನಿಮಿತ್ತ ನಮಗೆ  ತಕ್ಷಣದಲ್ಲಿ ಯಾವ ಪರಿಣಾಮಗಳು ಉಂಟಾಗಿವೆ? ಇದರಿಂದ ನೀವು ಕಲಿತ  ಪಾಠವೇನು? ಇಂತಹ ಹಾನಿಕರವೂ, ನೋವುತರುವ ಅನುಭವ ತಿರುಗಿ ಉಂಟಾಗದಂತೆ  ನಮ್ಮ ಜೀವನದಲ್ಲಿ ನಾವು ಯಾವ ಬದಲಾವಣೆ ಮಾಡಿಕೊಳ್ಳಬೇಕು?`