---
title:  ಬೆಂಕಿಯಲ್ಲಿ ಪುಟಕ್ಕೆ ಹಾಕಿ ಪರಿಶೋಧಿಸುವ ಕಠಿಣ ಪರೀಕ್ಷೆ
date:   06/07/2022
---

> <p></p>
> "ಸೇನಾಧೀಶ್ವರನಾದ ಯೆಹೋವನು ಇಂತೆನ್ನುತ್ತಾನೆ ಆಹಾ, ನಾನು ಏನು  ಮಾಡಲಿ? ಅವರನ್ನು ಪುಟಕ್ಕೆ ಹಾಕಿ ಶೋಧಿಸುವೆನು" (ಯೆರೆಮೀಯ 9:7).

"ನಿಮಗೆ ಹಾನಿ ಉಂಟುಮಾಡುವ ಅಥವಾ ವೇದನೆತರುವಂತ ದೇವರ ಮಾತನ್ನು  ಪರಿಶುದ್ಧಾತ್ಮನು ನಿಮ್ಮ ಮನಸ್ಸಿಗೆ ಮನವರಿಕೆ ಮಾಡಿಕೊಟ್ಟಾಗ ನಿಮ್ಮಲ್ಲಿರುವ  ಕೆಟ್ಟಪಾಪಗಳನ್ನು ಸಂಪೂರ್ಣವಾಗಿ ತೆಗೆದುಹಾಕಬೇಕೆಂದು ದೇವರು  ಉದ್ದೇಶಿಸಿದ್ದಾನೆಂದು ನೀವು ಖಚಿತವಾಗಿ ತಿಳಿದುಕೊಳ್ಳಬೇಕು' ಎಂದು ಓಸ್ವಾಲ್ಟ್  ಚೇಂಬರ್ಸ್' ಎಂಬ ಲೇಖಕರು ತಮ್ಮ "My utmost for his highest" ಎಂಬ  ಪುಸ್ತಕದಲ್ಲಿ ತಿಳಿಸುತ್ತಾರೆ.

ಓಸ್ವಾಲ್ಡ್ ಚೇಂಬರ್ಸ್‌ರವರ ಮೇಲಿನ ಹೇಳಿಕೆ ಮತ್ತು ಯೆರೆಮೀಯನು ತಿಳಿಸಿದ  ವಾಕ್ಯಗಳನ್ನು ನೀವು ಹೇಗೆ ಅರ್ಥಮಾಡಿಕೊಳ್ಳುವಿರಿ? ನಿಮ್ಮಲ್ಲಿರುವ ಪಾಪಗಳನ್ನು  ಹೋಗಲಾಡಿಸಲು ದೇವರು ಬರಮಾಡಿದ ಕಠಿಣ ಪರೀಕ್ಷೆ ಅಂದರೆ ಬೆಂಕಿಯಲ್ಲಿ  ಪುಟಕ್ಕೆ ಹಾಕಿ ಶೋಧಿಸುವಂತ ಅನುಭವವು ನಿಮಗೆ ಎಂತಹ ನೋವು ತಂದಿತು?

`ಯೆರೆಮೀಯ 9:7-16ನೇ ವಚನಗಳನ್ನು ಅಧ್ಯಯನ ಮಾಡಿರಿ. ಯೆಹೂದ  ರಾಜ್ಯ ಹಾಗೂ ಯೆರೂಸಲೇಮ್ ಪಟ್ಟಣವನ್ನು ಪುಟಕ್ಕೆ ಹಾಕಿ ಶೋಧಿಸುತ್ತೇನೆಂದು  ದೇವರು ಹೇಳುತ್ತಾನೆ. ಇದಕ್ಕೆ ದೇವರು ಕೊಡುವ ಎರಡು ಕಾರಣಗಳೇನು?  (ಯೆರೆಮೀಯ 9:13,14). ಈ ಪರಿಶೋಧಿಸುವ ಕಾರ್ಯವು ಹೇಗೆ ನಡೆಯಲಿದೆ?  (ಯೆರೆಮೀಯ 9:16).`

ದೇವರು ನಮ್ಮನ್ನು ಪುಟಕ್ಕೆ ಹಾಕಿ ಶೋಧಿಸುವ ಅಗ್ನಿಪರೀಕ್ಷೆಯು ತೀವ್ರವಾದ  ಕಾರ್ಯವಾಗಿರುತ್ತದೆ. ಈ ಕಾರ್ಯವು ಯಾಕೆ ಬಹಳ ಕಠಿಣವಾಗಿರುತ್ತದೆಂಬುದಕ್ಕೆ  ಬಹುಶಃ ಮೂರು ಕಾರಣಗಳಿವೆ.

1. ಮೊದಲನೆಯದಾಗಿ, ನಮ್ಮ ಪಾಪಗಳನ್ನು ನಮ್ಮ ಗಮನಕ್ಕೆ ತರುವುದಕ್ಕಾಗಿ  ನಾವು ವೇದನೆ ಅನುಭವಿಸುವಂತೆ ದೇವರು ಸಮ್ಮತಿ ನೀಡುತ್ತಾನೆ. ಯೆರೆಮೀಯ  6:29ನೇ ವಚನದಲ್ಲಿ (ಕುಲುಮೆಯ) ತಿದಿಯು ಬುಸುಬುಸು ಗುಟ್ಟುತ್ತದೆ,  ಸೀಸವು ಉರಿಯಿಂದ ಸುಟ್ಟುಹೋಗುತ್ತದೆ, ಅಕ್ಕಸಾಲಿಗನು ಎಷ್ಟು ಶೋಧಿಸಿದರೂ  ನಿಷ್ಟ್ರಯೋಜನ. ಕಲ್ಮಷವು ತೆಗೆಯಲ್ಪಡುವುದಿಲ್ಲ" ಎಂದು ಬಹಳ ದುಃಖದಿಂದ  ಹೇಳುತ್ತಾನೆ. (ಇಂಗ್ಲಿಷ್ ಬೈಬಲ್ಲಿನಲ್ಲಿ 'ಕಲ್ಮಷವು ತೆಗೆಯಲ್ಪಡುವುದಿಲ್ಲ' ಎಂಬ  ಪದಕ್ಕೆ 'ದುಷ್ಟರು ಶುದ್ಧಿಗೊಳ್ಳುವುದಿಲ್ಲ' ಎಂದು ಬರೆಯಲಾಗಿದೆ. ಕನ್ನಡ  ಅನುವಾದವು ತಪ್ಪಾಗಿದೆ). ಈ ಕಾರಣದಿಂದ ಕೆಲವು ವೇಳೆ ನಮ್ಮ ಪಾಪವನ್ನು  ನಮ್ಮ ಗಮನಕ್ಕೆ ತರಲು ತೀವ್ರವಾದ ಶಿಕ್ಷೆ ಬರುತ್ತದೆ.  2. ಎರಡನೆಯದಾಗಿ ನಾವು ಪಾಪಮಾಡಿದ್ದೇವೆಂದು ಸ್ಪಷ್ಟವಾಗಿ ತಿಳಿದು ಬಂದಾಗ,  ಅದಕ್ಕೆ ವಿಷಾದ ವ್ಯಕ್ತಪಡಿಸುತ್ತೇವೆ. ಇದರಿಂದ ನಮಗೆ ಬಹಳ ಸಂಕಟವಾಗುತ್ತದೆ.  3. ಮೂರನೆಯದಾಗಿ ನಮ್ಮ ಹಳೆಯ ಪಾಪದ ಸ್ವಭಾವ ಬಿಟ್ಟು ಹೊಸಜೀವನ  ನಡೆಸಲು ಪ್ರಯತ್ನಿಸಿದಾಗ, ಹತಾಶೆಯ ಅನುಭವವುಂಟಾಗಬಹುದು.  ಯಾಕೆಂದರೆ ನಮ್ಮಲ್ಲಿ ಬಲವಾಗಿ ಬೇರೂರಿದ ಹಳೆಯ ಸ್ವಭಾವ ಬಿಡುವುದು  ಬಹಳ ಕಷ್ಟಕರವಾಗಿದೆ. ಇದರಲ್ಲಿ ಪದೇಪದೇ ಸೋತುಹೋದಾಗ  ಸಹಜವಾಗಿಯೇ ನನ್ನಿಂದ ಹೊಸಜೀವನ ನಡೆಸಲು ಅಸಾಧ್ಯವೆಂಬ ನಿರಾಶೆಯ  ಭಾವನೆ ಉಂಟಾಗಬಹುದು.

`ನಿಮಗೆ ಬಿಡಲು ಕಷ್ಟಕರವಾದ ಪಾಪಗಳು ಯಾವುವು? ಇಂದು ದೇವರು ನಿಮ್ಮನ್ನು  ಪುಟಕ್ಕೆ ಹಾಕಿ ಶೋಧಿಸಿದಲ್ಲಿ, ಯಾವ ರೀತಿಯ ಕಠಿಣಪರೀಕ್ಷೆಗೆ ನಿಮ್ಮನ್ನು ಒಳಪಡಿಸಿ  ಶೋಧಿಸಬಹುದು? ದೇವರು ಇಂತಹ ಕಠಿಣಪರೀಕ್ಷೆ ನಿಮಗೆ ತರುವುದಕ್ಕೆ ಮೊದಲೇ,  ನಿಮ್ಮ ಪಾಪಗಳನ್ನು ಬಿಡುವುದಕ್ಕೆ ನೀವು ಏನು ಮಾಡಬಹುದು?`