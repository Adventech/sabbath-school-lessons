---
title:  ಹೆಚ್ಚಿನ ಚಿಂತನೆ
date:   08/07/2022
---

ಹೆಚ್ಚಿನ ಅಧ್ಯಯನಕ್ಕಾಗಿ ಅಡ್ಡೆಂಟಿಸ್ಟ್ ಬೈಬಲ್ ವ್ಯಾಖ್ಯಾನ ಸಂಪುಟ 4, ಪುಟ  1182ರಲ್ಲಿ ಶ್ರೀಮತಿ ವೈಟಮ್ಮನವರ ವ್ಯಾಖ್ಯಾನ ಹಾಗೂ 'ಮೈ ಲೈಫ್ ಟುಡೇ  ಎಂಬ ಪುಸ್ತಕದ 92ನೇ ಪುಟ ಓದಿರಿ.

ಶ್ರೀಮತಿ ವೈಟಮ್ಮನವರು "ದಿ ಮಿನಿಸ್ಟ್ರಿ ಆಫ್ ಹೀಲಿಂಗ್" ಪುಸ್ತಕದ 471ನೇ  ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ನಮ್ಮ ಹೃದಯಗಳನ್ನು ಪರಿಶೋಧಿಸುವ ದೇವರಿಗೆ ನಮ್ಮ ಗುಣಸ್ವಭಾವಗಳು  ನಮಗಿಂತಲೂ ಹೆಚ್ಚಾಗಿ ತಿಳಿದಿದೆ. ಕೆಲವರು ತಮ್ಮಲ್ಲಿರುವ ಸಾಮರ್ಥ್ಯಗಳನ್ನು  ಸರಿಯಾಗಿ ಉಪಯೋಗಿಸಿದಾಗ, ತನ್ನ ಸೇವೆಯ ಬೆಳವಣಿಗೆಗೆ ಬಹಳ  ಪ್ರಯೋಜನಕಾರಿಯಾಗಿರುತ್ತದೆಂದು ದೇವರು ಚೆನ್ನಾಗಿ ತಿಳಿದಿದ್ದಾನೆ. ನನ್ನ  ದೈವಾನುಗ್ರಹದಿಂದ ದೇವರು ಇಂತವರನ್ನು ತನ್ನ ಸೇವೆಯಲ್ಲಿ ವಿವಿಧವಾದ ಉನ್ನತ  ಸ್ಥಾನಕ್ಕೆ ತರುತ್ತಾನೆ. ಅಲ್ಲದೆ ವಿವಿಧ ರೀತಿಯ ಸನ್ನಿವೇಶಗಳನ್ನು ಸೃಷ್ಟಿಸಿ ಅವರು  ತಮ್ಮ ಸ್ವಭಾವದಲ್ಲಿರುವ ದೌರ್ಬಲ್ಯಗಳನ್ನು ತಿಳಿದುಕೊಳ್ಳುವಂತೆ ದೇವರು ಮಾಡುತ್ತಾನೆ.  ಅಲ್ಲದೆ ಈ ದೌರ್ಬಲ್ಯಗಳನ್ನು ಸರಿಪಡಿಸಿಕೊಳ್ಳುವಂತ ಅವಕಾಶಗಳನ್ನು ನೀಡಿ  ತನ್ನ ಸೇವೆಗೆ ಅವರು ಯೋಗ್ಯರಾಗುವಂತೆ ಮಾಡುತ್ತಾನೆ. ಅನೇಕ ವೇಳೆ ಅವರು  ತಮ್ಮ ಗುಣನಡತೆಗಳನ್ನು ಪರಿಶೋಧಿಸಿಕೊಂಡು ಪರಿಶುದ್ಧರಾಗುವಂತೆ, ಕಷ್ಟ  ಸಂಕಟಗಳೆಂಬ ಕಠಿಣ ಪರೀಕ್ಷೆಗಳು ಅವರಿಗೆ ಬರಲು ಅನುಮತಿ ಕೊಡುತ್ತಾನೆ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಾವು ಮಾಡಿದ ಪಾಪಗಳ ಪರಿಣಾಮ ಅನುಭವಿಸುವುದು ನಿಜವಾಗಿಯೂ  ಕಠಿಣವಾಗಿದೆ. ನನ್ನ ಸಂಬಂಧವು ದೇವರೊಂದಿಗೆ ತಿರುಗಿ ಸರಿಯಾಗುವುದೇ  ಎಂಬ ಪ್ರಶ್ನೆ ನಮ್ಮನ್ನು ಕಾಡಬಹುದು. ಅಂತಹ ಸಮಯದಲ್ಲಿ ನಾವು  ನಿರಾಶೆಗೊಳ್ಳದಂತೆ ಯಾವ ವಾಗ್ದಾನಗಳನ್ನು ದೇವರು ಮಾಡಿದ್ದಾನೆ?  ರೋಮಾಯ 5:1-11ನೇ ವಚನಗಳನ್ನು ಓದಿರಿ. ಇಂತಹ ಪರಿಸ್ಥಿತಿ  ಎದುರಿಸುತ್ತಿರುವ ಇತರರಿಗೆ ನೀವು ಹೇಗೆ ದೇವರವಾಕ್ಯದ ಮೂಲಕ ಉತ್ತೇಜನ  ಕೊಡಬಹುದು?`

`2. ಶುಕ್ರವಾರದ ಭಾಗದಲ್ಲಿ ಶ್ರೀಮತಿ ವೈಟಮ್ಮನವರು ದೈವಾನುಗ್ರಹ ಎಂದು  ತಿಳಿಸುತ್ತಾರೆ. ಇದರ ಅರ್ಥವೇನು? ಇದು ಹೇಗೆ ಕಾರ್ಯ ಮಾಡುತ್ತದೆ.  ಇದು ದೇವರ ಅನುಗ್ರಹದಿಂದಲೇ ಆಯಿತೆಂದು ನೀವು ಹೇಗೆ ತಿಳಿದುಕೊಳ್ಳ-  ಬಹುದು? ಆತನ ಯಾವ ಅನುಗ್ರಹವು ನಿಮ್ಮ ಜೀವನದಲ್ಲಿ ಕಷ್ಟಸಂಕಟ  ತಂದಿತು? ಕೆಲವು ದುರಂತಗಳು ನಮ್ಮ ಆತ್ಮೀಯರ ಜೀವನದಲ್ಲಿ ನಡೆದಾಗ,  ಇದು ದೇವರ ಅನುಗ್ರಹ (Providence) ಎಂದು ನೀವು ಹೇಗೆ ಅವರಿಗೆ  ಮನವರಿಕೆ ಮಾಡಿಕೊಡಬಹುದು?`

`3. ನಿಮಗೆ ಆಪ್ತರಾಗಿರುವವರು ಯಾವುದೇ ಕಾರಣವಿರಲಿ, ಬಹಳ ಕಠಿಣ  ಪರೀಕ್ಷೆ ಎದುರಿಸುತ್ತಿದ್ದಲ್ಲಿ, ಅದಕ್ಕೆ ನಿಮ್ಮ ಪ್ರತಿಕ್ರಿಯೆ ಏನಾಗಿರುತ್ತದೆ?`

`4. ಒಂದು ಆಸ್ಪತ್ರೆ, ವೃದ್ಧಾಶ್ರಮ ಅಥವಾ ಅನಾಥಾಲಕ್ಕೆ ಭೇಟಿ ನೀಡಿ. ಅವರು  ಅನಾಥಭಾವನೆ, ಒಂಟಿತನ ಮುಂತಾದ ಕಠಿಣ ಪರೀಕ್ಷೆ ಎದುರಿಸುತ್ತಿರುವಾಗ  ಅವರನ್ನು ಸಮಾಧಾನಗೊಳಿಸಿ, ಸಂತೋಷಪಡಿಸಲು ಪ್ರಯತ್ನಿಸಿ.`