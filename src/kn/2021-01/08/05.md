---
title:  ಕರುಣೆಯುಳ್ಳ ಸೃಷ್ಟಿಕರ್ತ
date:   17/02/2021
---

`ಯೆಶಾಯ 40ನೇ ಅಧ್ಯಾಯವು ದೇವರ ಕರುಣೆ ಮತ್ತು ಪರಾಕ್ರಮದ ಸಾರಾಂಶವನ್ನು ಹೇಗೆ ಬೆಳೆಸುತ್ತದೆ?`

ಈ ಅಧ್ಯಾಯದ ಪರ್ಯಂತ ದೇವರ ಕರುಣೆ ಮತ್ತು ಪರಾಕ್ರಮ ಒಂದಕ್ಕೊಂದು ಹೆಣೆದುಕೊಂಡಿವೆ, ಮಾತ್ರವಲ್ಲದೆ ಒಟ್ಟಾಗಿ ಬೆರೆತುಕೊಂಡಿವೆ. ಯಾಕೆಂದರೆ ತನ್ನ ಜನರನ್ನು ರಕ್ಷಿಸಲು ಈ ಎರಡೂ ಸ್ವಭಾವಗಳು ದೇವರಲ್ಲಿ ಅವಶ್ಯಕವಾಗಿವೆ. ಆತನು ಕರುಣಾಶಾಲಿಯಾಗಿರುವುದರಿಂದ ಜನರನ್ನು ರಕ್ಷಿಸುತ್ತಾನೆ. ಆತನು ಪರಾಕ್ರಮಶಾಲಿಯಾಗಿರುವುದರಿಂದ ಜನರನ್ನು ರಕ್ಷಿಸಲು ಸಮರ್ಥನಾಗಿರುತ್ತಾನೆ. ಕರುಣೆ (ಯೆಶಾಯ 40:1-5): ಸಾಂತ್ವನ, ಬಿಡುಗಡೆಕೊಡಲು ಕರ್ತನಾಗಮನ ಪರಾಕ್ರಮ (ಯೆಶಾಯ 40:3-8): ಪ್ರಭಾವ, ನಿತ್ಯತ್ವಕ್ಕೆ ಪ್ರತಿಯಾಗಿ ಮಾನವನ ಬಲಹೀನತೆ, ಕರುಣೆ (ಯೆಶಾಯ 40:9-11): ಬಿಡುಗಡೆಯ ಶುಭಸಮಾಚಾರ. ತನ್ನ ಜನರ ಪಾಲನೆ ಪರಾಕ್ರಮ (ಯೆಶಾಯ 40:12-26) ಹೋಲಿಸಲಾಗದ ಸೃಷ್ಟಿಕರ್ತ ಕರುಣೆ (ಯೆಶಾಯ 40:27-31) ಸೃಷ್ಟಿಕರ್ತನಾಗಿ ಬಳಲಿ ಹೋದವರಿಗೆ ಹೊಸಬಲವನ್ನು ಕೊಡುವುದು...

ಯೆಶಾಯನು ದೇವರ ಪರಾಕ್ರಮವನ್ನು ಆತನ ಮಹಿಮೆ ಮತ್ತು ನಿತ್ಯತ್ವ ರೂಪದಲ್ಲಿ ಪರಿಚಯಿಸುತ್ತಾ (ಯೆಶಾಯ 40:3-8) ಆತನ ಶಕ್ತಿ ಮತ್ತು ಪರಮಜ್ಞಾನವನ್ನು ಸಷ್ಟಪಡಿಸುವಾಗ ಈ ಭೂಮಿ ಮತ್ತು ಇದರಲ್ಲಿರುವ ವಸ್ತುಗಳು ಎಷ್ಟು ಅಲ್ಪವಾದವುಗಳು ಎಂಬುದು ತಿಳಿಯುತ್ತದೆ (ಯೆಶಾಯ 40:12-17).

ಯೆಶಾಯನು ಪರಿಣಾಮಕಾರಿಯಾದ ಪ್ರಶ್ನೆಗಳನ್ನು ಕೇಳುತ್ತಾ ಭೂಮಿ ಮತ್ತು ಅದರಲ್ಲಿರುವ ವಸ್ತುಗಳನ್ನು ಸ್ಪಷ್ಟವಾಗಿ ಹೋಲಿಸುತ್ತಾ ಹೋಗುವಾಗ ಯೋಬನ ಪ್ರಶ್ನೆಗಳಿಗೆ ದೇವರು ಕೊಡುವ ಉತ್ತರಗಳಂತೆ ಭಾಸವಾಗುತ್ತದೆ (ಯೋಬ 38-41 ಅಧ್ಯಾಯಗಳು).

`ಹೀಗಿರಲು ದೇವರನ್ನು ಯಾರಿಗೆ ಹೋಲಿಸುತ್ತೀರಿ? ಎಂಬುದಾಗಿ ಯೆಶಾಯನು ಪರಿಣಾಮಕಾರಿಯಾಗಿ ಕೇಳುವ ಪ್ರಶ್ನೆಗೆ ಉತ್ತರವೇನು? (ಯೆಶಾಯ 40:18).`

ಯೆಶಾಯನು, ಯೋಬನಂತೆಯೇ ದೇವರನ್ನು ಯಾರಿಗೂ ಹೋಲಿಸಲಾಗದು ಎಂಬುದಾಗಿ ಹೇಳುತ್ತಾನೆ. ಆದರೆ ಯೆಶಾಯನು ಈ ಪ್ರಶ್ನೆಯನ್ನು ಎತ್ತಿಕೊಂಡು ಹಿಂದಿನ ಕಾಲದ ಜನರು ತಮ್ಮ ಕೃತ್ಯಗಳಿಂದ ವ್ಯಕ್ತಪಡಿಸಿದುದನ್ನೇ ಉತ್ತರವಾಗಿ ಪರಿಗಣಿಸುತ್ತಾನೆ. ಆ ಜನರು ದೇವರನ್ನು ವಿಗ್ರಹಗಳಿಗೆ ಹೋಲಿಸಿದರು (ಯೆಶಾಯ 40:19,20).

ಈ ಆಲೋಚನೆಗೆ ಯೆಶಾಯನು ಜವಾಬು ಕೊಡುತ್ತಾನೆ. ದೇವರನ್ನು ವಿಗ್ರಹಕ್ಕೆ ಹೋಲಿಸುವುದು ಮೂರ್ಖತನವಾಗಿ ತೋರುತ್ತದೆಂದು ಈಗಾಗಲೇ ಹೇಳಿದ್ದಾನೆ, ಆದರೆ ಜನರಿಗೆ ಸರಿಯಾದುದನ್ನು ದೃಢವಾಗಿ ಅರ್ಥಮಾಡಿಸುವ ಸಲುವಾಗಿ ದೇವರ ವಿಶಿಷ್ಟತೆಯ ಬಗ್ಗೆ ವಿಶದವಾಗಿ ಹೇಳುತ್ತಾ ಹೋಗುತ್ತಾನೆ ಮತ್ತು ಉತ್ತರಿಸಲಾಗದ ವಾದವನ್ನು ಮುಂದಿಟ್ಟು ದೇವರನ್ನು ಪರಿಶುದ್ಧನಾದ ಸೃಷ್ಟಿಕರ್ತನು ಎಂಬುದನ್ನು ಮನದಟ್ಟು ಮಾಡುತ್ತಾನೆ (ಯೆಶಾಯ 40:21- 26).

`ಹೇಗೆ ಯೆಶಾಯನು 40:27ನೇ ವಚನದಲ್ಲಿ ಜನರ ಮನೋಧೋರಣೆಯನ್ನು ತನ್ನ ಸಂದೇಶ ಮೂಲಕ ಮಂಡಿಸಿದ್ದಾನೆ? ನಾವು ಕೂಡ ಅದೇ ಮನೋಧೋರಣೆ ಹೊಂದಿದವರಾಗಿ ಯಾವ ರೀತಿಯಲ್ಲಿ ತಪ್ಪಿತಸ್ಥರಾಗಿದ್ದೇವೆ?`

ಯೋಬನಂತೆ ಕಷ್ಟಸಂಕಟಗಳಲ್ಲಿ ಬಿದ್ದು ಪಾಡುಪಡುತ್ತಾ ದೇವರ ಸ್ವಭಾವದ ಬಗ್ಗೆ ಗೊಂದಲದಲ್ಲಿ ಬಿದ್ದು ಅಧೈರ್ಯಗೊಂಡವರಿಗೆ ಅವಶ್ಯಕವಾದ ಆದರಣೆಯನ್ನು (ಸಾಂತ್ವನ) ನೀಡುವುದೇ ದೈವಸಂದೇಶದ ಉದ್ದೇಶವಾಗಿದೆ.

`ಈ ದಿನಕ್ಕೆ ನೇಮಿತವಾಗಿರುವ ಸತ್ಯವೇದದ ವಚನಗಳನ್ನು ಓದಿರಿ ಈ ವಚನಗಳು ದೇವರ ಪರಾಕ್ರಮ ಮತ್ತು ಕರುಣೆಯನ್ನು ತಿಳಿಸುವುದರೊಂದಿಗೆ ಆತನೇ ಸೃಷ್ಟಿಕರ್ತನು ಎಂಬ ಸಂಗತಿಯನ್ನು ಅರುಹುತ್ತವೆ. ಈ ಸತ್ಯವನ್ನು ತಿಳಿಯುವುದು ಬಹಳ ಮುಖ್ಯವಾಗಿದೆ ಏಕೆ? ಪ್ರತಿವಾರವು ಸಬ್ಬತ್ತು ಈ ಪ್ರಮುಖವಾದ ಅಂಶವನ್ನು ಹೇಗೆ ಗಟ್ಟಿಪಡಿಸುತ್ತದೆ?`