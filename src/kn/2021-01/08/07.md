---
title:  ಹೆಚ್ಚಿನ ಚಿಂತನೆಗಾಗಿ
date:   19/02/2021
---

ಎಲೆನ್ ಜಿ ವೈಟಮ್ಮನವರ "ಪ್ರವಾದಿಗಳು ಮತ್ತು ಅರಸರು" ಎಂಬ ಪುಸ್ತಕದಲ್ಲಿ "ಇಗೋ ನಿಮ್ಮ ದೇವರು!' ಎಂಬ ಅಧ್ಯಾಯದ ಪುಟ 311 ರಿಂದ 321ರವರೆಗೆ.

"ಯೆಶಾಯನ ದಿನಮಾನದಲ್ಲಿ ಮಾನವರು ದೇವರನ್ನು ತಪ್ಪಾಗಿ ಗ್ರಹಿಸಿಕೊಂಡ ಕಾರಣ ಅವರ ಆಧ್ಯಾತ್ಮಿಕತೆಯ ಅರಿವಿಗೆ ಕತ್ತಲು ತುಂಬಿತ್ತು. ಭೂಮಿಯ ಮೇಲೆ ತುಂಬಿರುವ ಪಾಪ, ಕಷ್ಟಸಂಕಟ ಮತ್ತು ಮರಣಕ್ಕೆ ತಮ್ಮ ಸೃಷ್ಟಿಕರ್ತನಾದ ದೇವರೇ ಮೂಲಕಾರಣನೆಂದು ಜನರು ನಂಬಿಕೊಳ್ಳುವ ಹಾಗೆ ಬಹಳ ಕಾಲದಿಂದಲೂ ಸೈತಾನನು ಪ್ರಯತ್ನಪಡುತ್ತಿದ್ದಾನೆ. ಆತನಿಂದ ಮೋಸಹೊಂದಿದ ಜನರು ದೇವರು ಕಠಿಣನು ಮತ್ತು ನಿಷ್ಟುರನು ಎಂದು ಭಾವಿಸುತ್ತಾರೆ. ಅಂತಹ ಜನರು ದೇವರು ನಮ್ಮನ್ನು ಅಲ್ಲಗಳೆದು ಖಂಡಿಸುವುದಕ್ಕಾಗಿ ನಾವು ತಪ್ಪು ಮಾಡುವುದನ್ನೇ ಕಾಯುತ್ತಿರುತ್ತಾನೆ, ಅವರಿಗೆ ಸಹಾಯ ಮಾಡದಿರಲು ಮತ್ತು ಅವರನ್ನು ಅಂಗೀಕರಿಸದಿರಲು ಧರ್ಮಶಾಸ್ತ್ರದ ನಿಯಮವನ್ನು ನೆಪಮಾಡಿಕೊಳ್ಳುತ್ತಾನೆಂದು ಬಗೆಯುತ್ತಾರೆ. ಯಾವ ಪರಲೋಕವು ಪ್ರೀತಿಯ ಆಜ್ಞಾನುಸಾರವಾಗಿ ನಡೆಯುತ್ತದೋ ಅಂತಹ ಆಜ್ಞೆಯು ಮನುಷ್ಯರ ಸಂತೋಷವನ್ನು ನಿರ್ಬಂಧಿಸುತ್ತದೆಯೆಂದೂ ಅದು ಭಾರವಾದ ನೊಗವೆಂದೂ ಅದರಿಂದ ಕಳಚಿಕೊಳ್ಳಲು ಮಾನವರು ಇಷ್ಟಪಡುತ್ತಾರೆಂತಲೂ ಮಹಾವಂಚಕನಾದ ಸೈತಾನನು ದೇವರ ಆಜ್ಞೆಯನ್ನು ತಪ್ಪಾಗಿ ಬಿಂಬಿಸುತ್ತಾನೆ. ದೇವರ ನೇಮಗಳಿಗೆ ವಿಧೇಯರಾಗಿ ನಡೆಯಲು ಸಾಧ್ಯವಿಲ್ಲಎಂತಲೂ ಅವುಗಳನ್ನು ಮೀರಿದಾಗ ಶಿಕ್ಷೆಗಳನ್ನು ಮನಬಂದಂತೆ ವಿಧಿಸುತ್ತಾನೆಂತಲೂ ಸೈತಾನನು ಸಾರಿ ಹೇಳುತ್ತಾನೆ"- ಎಲೆನ್ ಜಿ ವೈಟಮ್ಮನವರ "ಪ್ರವಾದಿಗಳು ಮತ್ತು ಅರಸರು" ಪುಸ್ತಕದಲ್ಲಿ 311ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯೆಶಾಯ 40:12-31ರಲ್ಲಿರುವ ಸಂದೇಶವನ್ನು ನಿಮ್ಮ ಸ್ವಂತ ಮಾತುಗಳಲ್ಲಿ ಸಾರಾಂಶರೂಪದಲ್ಲಿ ಬರೆಯಿರಿ. ನಮ್ಮ ದೇವರ ಭಯಂಕರಶಕ್ತಿಯನ್ನು ಚಿತ್ರಗಳಲ್ಲಿ ಸೆರೆಹಿಡಿದು ತೋರಿಸುವ ಆಧುನಿಕ ವೈಜ್ಞಾನಿಕ ಆವಿಷ್ಕಾರಗಳ ಸಹಾಯದಿಂದ ಬರೆಯಿರಿ. ನೀವು ಬರೆದ ಸಾರಾಂಶವನ್ನು ತರಗತಿಯಲ್ಲಿ ಚರ್ಚಿಸಿರಿ.`

`2. ಯೆಶಾಯನು ದೇವರ ವಾಕ್ಯದ ನಿತ್ಯತ್ವಕ್ಕೆ (ಚಿರಂತನ) ಪ್ರತಿಯಾಗಿ ಮನುಷ್ಯ ಜೀವನವನ್ನು ಬಾಡಿಹೋಗುವ ಹುಲ್ಲಿಗೆ ಹೋಲಿಕೆ ಮಾಡಿ ವಿವರಿಸುತ್ತಾನೆ (ಯೆಶಾಯ 40:6-8). ಇದು ನಿಮಗಿರುವ ಸಾವಿನ ಭಯದ ಬಗ್ಗೆ ಹೇಗೆ ಮಾತಾಡುತ್ತದೆ? ಇದು ಪುನರುತ್ಥಾನದ ನಿರೀಕ್ಷೆಯನ್ನು ಹೇಗೆ ವಿವರಿಸುತ್ತದೆ? (ಯೋಬ 19:25-27, ದಾನಿಯೇಲ 12:2, 1 ಕೊರಿಂಥ 15:51-57 ಮತ್ತು 1 ಥೆಸ 4:13-18).`

`3. ಯೆಶಾಯ 40:12-31 ವಚನಗಳನ್ನು ಹೃದಯಕ್ಕೆ ತೆಗೆದುಕೊಂಡಾಗ ಒಬ್ಬನು ಹೇಗೆ ತನ್ನ ಗರ್ವ ಮತ್ತು ಅಹಂಕಾರಗಳಿಂದ ಗುಣಹೊಂದುತ್ತಾನೆ?`

**ಸಾರಾಂಶ:** ಕಷ್ಟಸಂಕಟಗಳಿಂದ ಬಾಧೆಪಡುತ್ತಿದ್ದ ಜನರಿಗೆ ದೇವರು ಯೆಶಾಯನ ಮೂಲಕ ಸಂತೈಸಿದನು. ಅವರ ಸಂಕಟದ ಕಾಲವು ಅಂತ್ಯಗೊಂಡಿತು ಮತ್ತು ದೇವರು ಅವರ ಕಡೆಗೆ ಹಿಂದಿರುಗಿದನು. ಅಧೈರ್ಯಗೊಂಡು ಗೊಂದಲಕ್ಕೀಡಾಗುವ ಬದಲು ತಮ್ಮ ಸಲುವಾಗಿ ದೇವರು ಸೃಜನಶೀಲ ಶಕ್ತಿಯನ್ನು (ಸೃಷ್ಟಿಸುವ ಶಕ್ತಿ) ಉಪಯೋಗಿಸುತ್ತಾನೆಂದು ಆತನಲ್ಲಿ ಭರವಸೆಯಿಡುತ್ತಾರೆ. 