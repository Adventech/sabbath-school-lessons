---
title:  ವಿಗ್ರಹಾರಾಧನೆಯಲ್ಲಿರುವ ಸಮಸ್ಯೆ
date:   18/02/2021
---

ಮತ್ತಾವುದೋ ಒಂದು ವಸ್ತುವು ದೇವರ ಸ್ಥಾನವನ್ನು ಕಸಿದುಕೊಂಡು ದೇವರೊಂದಿಗಿರುವ ನಿಕಟವಾದ, ವಿಶಿಷ್ಟವಾದ ಸಂಬಂಧವನ್ನು ನಾಶಪಡಿಸುವುದೇ ವಿಗ್ರಹಾರಾಧನೆ (ವಿ.ಕಾಂಡ 20:45, ಯೆಶಾಯ 42:8). ಆದುದರಿಂದ ವಿಗ್ರಹಾರಾಧನೆಯನ್ನು ಪ್ರವಾದಿಗಳು ಆಧ್ಯಾತ್ಮಿಕ ವ್ಯಭಿಚಾರ"ವೆಂದು ಪರಿಗಣಿಸುತ್ತಾರೆ (ಯೆರೆಮೀಯ 3:6-9, ಯೆಹೆಚ್ಚೇಲ 16:15-19).

`ಯೆಶಾಯ 41:29ನೇ ವಚನವನ್ನು ಓದಿರಿ. ಯೆಶಾಯನು ವಿಗ್ರಹಗಳನ್ನು ಏನೆಂದು ನಿರೂಪಿಸಿದ್ದಾನೆ? ಅವುಗಳ ಬಗ್ಗೆ ಏನು ಹೇಳುತ್ತಿದ್ದಾನೆಂಬುದನ್ನು ನೀವು ಹೇಗೆ ಅರ್ಥಮಾಡಿಕೊಳ್ಳುವಿರಿ? ವಿಷಯವು ಏನೇ ಇರಲಿ, ಯಾವುದೇ ವಿಗ್ರಹದ ಬಗ್ಗೆ ಇಲ್ಲಿ ಹೇಳಿರುವ ವಿಷಯವು ನಿಖರವಾದ ವಿವರಣೆಯಾಗಿದೆ ಏಕೆ?`

ಪುರಾತನ ಜನರು ಪ್ರತಿರೂಪಗಳ ಇಲ್ಲವೇ ಸಂಕೇತಗಳ ಮೂಲಕ ಪರಾಕ್ರಮಶಾಲಿಯಾದ ದೇವರುಗಳನ್ನು ಪೂಜಿಸುತ್ತೇವೆಂದು ತಿಳಿದಿದ್ದರು. ಇನ್ನೊಂದು ದೇವರನ್ನು ಪ್ರತಿನಿಧಿಸುವ ಯಾವುದೇ ವಿಗ್ರಹವನ್ನು ಪೂಜಿಸುವುದರಿಂದ 'ನಾನಲ್ಲದೆ ನಿನಗೆ ಬೇರೆ ದೇವರುಗಳಿರಬಾರದು' ಎಂಬ ಮೊದಲನೆ ಆಜ್ಞೆಯನ್ನು ಮೀರುವುದಾಗಿತ್ತು (ವಿ.ಕಾಂಡ 20:3). ಆದರೆ ಒಂದು ವಿಗ್ರಹವು ಬಂಗಾರದ ಬಸವನಂತೆ ನಿಜವಾದ ದೇವರನ್ನು ಪ್ರತಿನಿಧಿಸುವ ಉದ್ದೇಶವಿದ್ದರೂ ಅದು ಅವನ ಪ್ರತಿರೂಪವಾದುದರಿಂದ ದೇವರು ಅದನ್ನು ಸಹಾ ತಿರಸ್ಕರಿಸುತ್ತಾನೆ (ವಿ.ಕಾಂಡ 32:4,5) ಯಾಕೆಂದರೆ ಆತನನ್ನು ಹೇಗೆ ನಿರೂಪಿಸಬೇಕೆಂದು ಯಾರಿಗೂ ಸಹ ಗೊತ್ತಿಲ್ಲ (ಧ.ಕಾಂಡ 4:15-19) ಮತ್ತು ಆತನ ಸಾಟಿಯಿಲ್ಲದ ಮಹಿಮೆ ಮತ್ತು ಮಹತ್ವವನ್ನು ಯಾವುದರಿಂದಲೂ ಪ್ರತಿನಿಧಿಸಲು ಸಾಧ್ಯವಿಲ್ಲ. ಆದುದರಿಂದ ವಿಗ್ರಹವು ಮತ್ತೊಂದು ದೇವರಂತೆ ಪರಿಗಣಿಸಲ್ಪಡುವುದರಿಂದ ಅದನ್ನು ಪೂಜಿಸುವಾಗ ಮೊದಲನೆ ಮತ್ತು ಎರಡನೇ ಆಜ್ಞೆಗಳ ಉಲ್ಲಂಘನೆಯಾಗುತ್ತದೆ.

ದೇವದರ್ಶನಗುಡಾರದಲ್ಲಿ ಆತನ ನಿಜವಾದ ಪ್ರಸನ್ನತೆ ಅವರನ್ನು ಆವರಿಸಿಕೊಳ್ಳುವುದರಿಂದ ದೇವಜನರಿಗೆ ವಿಗ್ರಹಗಳ ಅವಶ್ಯಕತೆ ಇರುವುದಿಲ್ಲ. ಒಂದು ವಿಗ್ರಹವನ್ನು ಆರಾಧಿಸುವುದೆಂದರೆ ದೇವರ ನಿಜವಾದ ಪ್ರಸನ್ನತೆಯನ್ನು ನಿರಾಕರಿಸುವುದು ಮತ್ತು ಆ ಸ್ಥಾನವನ್ನು ಇನ್ನೊಂದಕ್ಕೆ ನೀಡುವುದಾಗಿದೆ.

`ಇಂದು ಸಭೆಯಾಗಿ ನಾವು ಯಾವ ತರದ ವಿಗ್ರಹಾರಾಧನೆಯನ್ನು ಎದುರಿಸುತ್ತಿದ್ದೇವೆ? ಇತ್ತೀಚಿನ ದಿನಗಳಲ್ಲಿ ವಿಗ್ರಹಾರಾಧನೆಯು ಹೆಚ್ಚು ಸೂಕ್ಷ್ಮರೂಪದಲ್ಲಿ ಕಾಣಿಸಿಕೊಳ್ಳುತ್ತಿದೆಯೇ? ಹಾಗಾದರೆ, ಹೇಗೆ ಕಾಣಿಸಿಕೊಳ್ಳುತ್ತಿದೆ?`

"ಕ್ರೈಸ್ತರೆಂದು ಹೆಸರು ಪಡೆದುಕೊಂಡ ಅನೇಕರು ಕರ್ತನಾದ ದೇವರ ಜೊತೆಗೆ ಇತರ ದೇವರುಗಳನ್ನೂ ಸೇವಿಸುತ್ತಾರೆ. ನಮ್ಮನ್ನು ಸೃಷ್ಟಿಸಿದ ಕರ್ತನು ನಮ್ಮ ಪೂರ್ಣವಾದ ಶ್ರದ್ಧೆಯನ್ನು, ಪ್ರಥಮ ಆದ್ಯತೆಯನ್ನು ನಮ್ಮಿಂದ ನಿರೀಕ್ಷಿಸುತ್ತಾನೆ. ಆತನ ಮೇಲಿರುವ ನಮ್ಮ ಪ್ರೀತಿಯನ್ನು ಕಡಿಮೆ ಮಾಡುವ ಯಾವುದೂ ಅಥವಾ ಅವನಿಗೆ ಸಲ್ಲತಕ್ಕ ಸೇವೆಗೆ ಅಡಿಯಾಗುವಂಥದ್ದು ಒಂದು ವಿಗ್ರಹವಾಗಿ ಪರಿಣಮಿಸುತ್ತದೆ"- ಎಲೆನ್ ಜಿ ವೈಟಮ್ಮನವರ The SDA Bible Com- mentary, ಎರಡನೇ ಸಂಪುಟದಲ್ಲಿ ಪುಟ 1011 ಮತ್ತು 102.

ವಿಗ್ರಹರಾಧನೆಯು ಬಹಳ ಆಕರ್ಷಣೀಯವಾಗಿದೆ ಎಂಬುದು ಪುರಾತನ ಬರಹಗಳಿಂದ ನಮಗೆ ಗೊತ್ತಾಗುತ್ತದೆ. ಯಾಕೆಂದರೆ ಅದು ಕಣ್ಣಿಗೆ ಕಾಣುವ ವಸ್ತುಗಳ ವಿಷಯವಾಗಿದೆ (ಭೌತಿಕವಾದುದು), ಆರಾಧನೆಯ ಬೇರೆ ಬೇರೆ ವಿಧಾನಗಳನ್ನು ಅನುಸರಿಸುವವರು. ವಿಗ್ರಹರಾಧಕರು ಪಡೆದಿರುವ ಸನ್ಮಾನ, ಅವರು ನಂಬಿರುವ ಇತರೆ ಶಕ್ತಿಗಳು ಅವರಿಗೆ ಕೊಡುವ ಫಲವತ್ತತೆ ಮತ್ತು ಸಮೃದ್ಧಿ ಮುಂತಾದವುಗಳ ವಿವರಣೆ ಕೊಡಬಲ್ಲವರಾಗಿರುತ್ತಾರೆ. ಅಂತಹ ಧರ್ಮಗಳು ಸ್ವಸಹಾಯ ಧರ್ಮಗಳಾಗಿರುತ್ತವೆ, ಬಹಳ ಪ್ರಸಿದ್ಧವಾಗಿರುವಂತೆ ಅನ್ನಿಸುತ್ತದೆಯಲ್ಲವೆ?

ಮಲಾಕಿಯ 4ನೇ ಅಧ್ಯಾಯವು ಹೇಳಿರುವ ಎಲೀಯನ ಮರುಸಂಧಾನದ ಸಂದೇಶವು ಕ್ರಿಸ್ತನು ಬರುವುದಕ್ಕೆ ಸ್ವಲ್ಪ ಮುಂಚೆ ಅವನ ದಾರಿಯನ್ನು ಸಿದ್ಧಪಡಿಸುವ ಕೆಲಸವಾಗಿದೆ, ಆವಾಗ ನಮಗಿರುವ ಆಯ್ಕೆಯು ಯೆಶಾಯನ ಕಾಲದಲ್ಲಿದ್ದ ಆಯ್ಕೆಯೇ ಆಗಿದೆ. ಅದೇನೆಂದರೆ ನಾವು ನಮ್ಮ ಸೃಷ್ಟಿಕರ್ತನನ್ನು ಆರಾಧಿಸುವುದು ಅಥವಾ ಮತ್ತೊಂದನ್ನು ಆರಾಧಿಸುವುದೇ ಆಗಿದೆ (ಪ್ರಕಟನೆ 13, 14ನೇ ಅಧ್ಯಾಯಗಳು), ಅಂತ್ಯದಲ್ಲಿ ನಾವು ಯಾವುದಾದರೊಂದನ್ನು ಯಾವಾಗಲೂ ಆರಾಧಿಸುವವರಾಗಿರುತ್ತೇವೆ.