---
title:  ಸುವಾರ್ತೆಯ ಜನನ
date:   16/02/2021
---

`ಯೆಶಾಯ 40:9-11 ವಚನಗಳು ಯಾವ ರೀತಿಯ ಘಟನೆಯನ್ನು ವಿವರಿಸುತ್ತದೆ?`

ಮುಂದಿನ ವಚನಗಳು ಶುಭಸಮಾಚಾರವನ್ನು 'ಪುರುಷನ ರೂಪವು ಯೆರೂಸಲೇಮಿಗೆ ಸಾರುವಂತೆ ತೋರುತ್ತದೆ' (ಯೆಶಾಯ 41:27; ಯೆಶಾಯ 52:7). ಆದರೆ ಯೆಶಾಯ 40:9ನೇ ವಚನವು "ಇಗೋ ನಿಮ್ಮ ದೇವರು" ಎಂದು ಪರ್ವತದಿಂದ ಸಾರಿ ಹೇಳುವ ಧ್ವನಿಯು ಸ್ತ್ರೀಯಂತೆ ತೋರುತ್ತದೆ.

ಕೀರ್ತನೆ 68ನೇ ಸಂಧಿಯಲ್ಲಿ "ದೇವರು ಒಬ್ಬಂಟಿಗನನ್ನು ಸಂಸಾರಿಯನ್ನಾಗಿ ಮಾಡುತ್ತಾನೆ; ಸೆರೆಯಲ್ಲಿರುವವರನ್ನು ಬಿಡಿಸಿ ಸುಖಾವಸ್ಥೆಗೆ ತರುತ್ತಾನೆ" ಎಂದು ಕೊಂಡಾಡುತ್ತಾನೆ (ಕೀರ್ತನೆ 68:6). ಈ ವಚನಗಳು ಐಗುಪ್ತದ ದಾಸತ್ವದಿಂದ ಆದ ಬಿಡುಗಡೆಯನ್ನು ಉಲ್ಲೇಖಿಸುತ್ತವೆ, ಯೆಶಾಯನು ಸಹಾ ಇದೇ ಆಲೋಚನೆಯಿಂದ ಇಸ್ರಾಯೇಲ್ಯರ ಎರಡನೆ ಬಿಡುಗಡೆ ಬ್ಯಾಬಿಲೋನಿನಿಂದ ಆಗುವುದನ್ನು ಉಲ್ಲೇಖಿಸುತ್ತಾನೆ.

ಏತನ್ಮಧ್ಯೆ, ಹೊಸ ಒಡಂಬಡಿಕೆಯು ಯೆಶಾಯ 40:3-5 ವಚನಗಳನ್ನು ಯೇಸುಕ್ರಿಸ್ತನ ದಾರಿಯ ಸಿದ್ಧಪಡಿಸಲು ನೇಮಕವಾದ ಸ್ನಾನಿಕನಾದ ಯೋಹಾನನಿಗೆ ಅನ್ವಯ ಮಾಡುತ್ತದೆ. ಕ್ರಿಸ್ತನು ತಾನೇ ಈ ಭೂಮಿಗೆ ನರಾವತಾರ ಎತ್ತಿಬಂದು ಜನರ ಮಧ್ಯೆವಾಸಿಸಿದನು (ಯೋಹಾನ 1:14).

ಯೋಹಾನನಿಗಿಂತ ಮುಂಚೆಯೇ ಕ್ರಿಸ್ತನು ಬರುವ ಶುಭಸಮಾಚಾರವನ್ನು ಇತರರೂ ಸಹಾ ತಿಳಿಸಿದ್ದಾರೆ. ಹಿರಿಯರಾದ ಸಿಮೆಯೋನನು ಮತ್ತು ಅನ್ನಳು ಇಂಥವರಲ್ಲಿ ಮೊದಲಿಗರು, ಇವರು ಮಗುವಾಗಿದ್ದ ಯೇಸುವನ್ನು ಪ್ರತಿಷ್ಠೆಪಡಿಸಲು ದೇವಾಲಯಕ್ಕೆ ಕರೆದುಕೊಂಡು ಬಂದಾಗ ಆತನನ್ನು ಸಂಧಿಸಿದರು (ಲೂಕ 25:38), ಯೆಶಾಯನು ಸಾರಿದಂತೆಯೇ ಅವರು ಪುರುಷ ಮತ್ತು ಸ್ತ್ರೀಯಾಗಿದ್ದರು. ಸಿಮೆಯೋನನು ಇಸ್ರಾಯೇಲ್‌ ಜನಾಂಗವನ್ನು ಸಂತೈಸುವವನು ಮೆಸ್ಸಿಯನಾಗಿ ಯಾವಾಗ ಬಂದನೆಂದು ಹಾರೈಸುತ್ತಿದ್ದನು (ಲೂಕ 2:25,26).

ಯೆಶಾಯನ ಪ್ರವಾದನೆಯ ಸನ್ನಿವೇಶದಲ್ಲಿ ಪ್ರವಾದಿಯಾದ ಅನ್ನಳು ಸಾರ್ವಜನಿಕವಾಗಿ ಮೊಟ್ಟಮೊದಲಿಗೆ ಯೆರೂಸಲೇಮಿನ ಆಲಯದಲ್ಲಿ ಜನರಿಗೆ ಪ್ರಕಟಪಡಿಸಿದುದು ಕೇವಲ ಕಾಕತಾಳೀಯವಲ್ಲವೆಂದು ತೋರುತ್ತದೆ. ಆಕೆ ಅದೇ ಗಳಿಗೆಯಲ್ಲಿ ಹತ್ತಿರಕ್ಕೆ ಬಂದು ದೇವರಿಂದಾದ ಉಪಕಾರವನ್ನು ನೆನಸಿಕೊಂಡಾಡಿದ್ದಲ್ಲದೆ ಯೆರೂಸಲೇಮಿನ ಬಿಡುಗಡೆಯನ್ನು ಹಾರೈಸುತ್ತಿದ್ದವರೆಲ್ಲರ ಸಂಗಡ ಆತನ ವಿಷಯವಾಗಿ ಮಾತಾಡುವವಳಾದಳು (ಲೂಕ 2:38). ನಮಗೆ ಗೊತ್ತಿರುವಂತೆ ಇದುವೆ ಕ್ರೈಸ್ತ ಸುವಾರ್ತೆಯ ಜನನ (ಆರಂಭ)ವಾಗಿದೆ. ಯೇಸುಕ್ರಿಸ್ತನು ರಕ್ಷಣೆಯನ್ನು ಕೊಡುವುದಕ್ಕಾಗಿ ಬಂದನು ಎಂಬ ಸುವಾರ್ತೆಯನ್ನು ಒಳ್ಳೆಯ ಸಮಾಚಾರವನ್ನು ಸಾರಿಹೇಳುವುದು. ನಂತರ, ಕ್ರಿಸ್ತನು ತಾನು ಪುನರುತ್ಥಾನವಾದ ಸುದ್ದಿಯನ್ನು ಮೊತ್ತಮೊದಲಿಗೆ ಮತ್ತೊಬ್ಬ ಸ್ತ್ರೀ ಮಗ್ಗಲದ ಮರಿಯಳಿಗೆ ಕೊಟ್ಟನು (ಯೋಹಾನ 20:17,18). ಇದು ಆತನು ಭೂಮಿಗೆ ಕೊಟ್ಟ ಸುವಾರ್ತಾಸೇವೆಯು ನೆರವೇರುವುದನ್ನು ಖಾತ್ರಿಪಡಿಸುತ್ತದೆ. ನರಜಾತಿಯು ಹುಲ್ಲಿನಂತಿದೆ, ಆದರೆ ನರಾವತಾರವೆತ್ತಿ ಬಂದ ದೇವರವಾಕ್ಯವೆಂಬಾತನು ಎಂದೆಂದಿಗೂ ಇರುವಾತನು (ಯೆಶಾಯ 40:6-8)!

`ಯೆಶಾಯ 40:11ನೇ ವಚನವನ್ನು ನೋಡಿರಿ. ಯಾವ ತರದ ಚಿತ್ರಣವನ್ನು ಇಲ್ಲಿ ಕೊಡಲಾಗಿದೆ? ದೇವರು ನಿಮ್ಮ ಹೇಗೆ ಪೋಷಿಸುತ್ತಿದ್ದಾನೆಂಬ ಅನುಭವವನ್ನು ದೇವರು ಕುರುಬನಾಗಿ ನಿಮ್ಮನ್ನು ಪೋಷಿಸುವುದರ ಸ್ವಂತ ಅನುಭವವನ್ನು ಅರ್ಧಪುಟದಷ್ಟು ಬರೆಯಿರಿ? ದೇವರು ನಿಮ್ಮ ನಡೆಸಿದುದನ್ನು ಆಗಾಗ್ಗೆ ನೆನಪಿಸಿಕೊಳ್ಳುವುದು ಒಳ್ಳೆಯದು ಯಾಕೆ?`