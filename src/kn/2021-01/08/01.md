---
title:  "ನನ್ನ ಜನರನ್ನು ಸಂತೈಸಿರಿ"
date:   13/02/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 40:1,2; ಯೆಶಾಯ 40:3-8; ಯೆಶಾಯ 40:9-11; ಯೆಶಾಯ 40:12-31.

> <p> ಸ್ಮರಣವಾಕ್ಯ </p>
> "ಶುಭ ಸಮಾಚಾರವನ್ನು ತಿಳಿಸಬಲ್ಲ ಚೀಯೋನೇ, ಉನ್ನತ ಪರ್ವತವನ್ನು ಹತ್ತಿಕೋ, ಸುವರ್ತಮಾನವನ್ನು ಪ್ರಕಟಿಸಬಲ್ಲ ಯೆರೂಸಲೇಮೇ, ನಿನ್ನ ಧ್ವನಿಯನ್ನು ಗಟ್ಟಿಯಾಗಿ ಎತ್ತು, ನಿರ್ಭಯವಾಗಿ ಎತ್ತಿ, ಯೆಹೂದದ ಪಟ್ಟಣಗಳಿಗೆ- ಇಗೋ, ನಿಮ್ಮ ದೇವರು! .... ಎಂದುಸಾರು" (ಯೆಶಾಯ 40:9).

ಪ್ರಪಂಚದ ಎರಡನೇ ಮಹಾಯುದ್ಧ ಕ್ರಿ.ಶ.1945ರಲ್ಲಿ ಮುಗಿದಾಗ ಜಪಾನಿನ ಸೈನಿಕ ಶೋಯಕೀ ಬೋಕಿ ಎಂಬಾತನು "ಗ್ವಾಮ್ ದ್ವೀಪ'ದ ಅರಣ್ಯದಲ್ಲಿ ಅಡಗಿಕೊಂಡಿದ್ದನು. ಅಮೇರಿಕ ಸಂಯುಕ್ತ ಸಂಸ್ಥಾನದ ವಿಮಾನಗಳು ಶಾಂತಿಯನ್ನು ಘೋಷಿಸುವ ಕರಪತ್ರಗಳನ್ನು ಮೇಲಿನಿಂದ ಹಾಕುತ್ತಿದ್ದರು. ಆದರೆ ಯೋಕಿಯ ಇದನ್ನು ಶತ್ರುಗಳ ತಂತ್ರವೆಂದು ಬಗೆದನು. ಜಪಾನಿನ ಚಕ್ರವರ್ತಿಯ ನಿಷ್ಠೆಯ ದೇಶಪ್ರೇಮಿಯಾದ ಈ ಸೈನಿಕನು ಶರಣಾಗಬಾರದೆಂದು ಪ್ರತಿಜ್ಞೆ ಮಾಡಿದ್ದನು. ಹೊರ ಪ್ರಪಂಚದ ಸಂಪರ್ಕವಿಲ್ಲದೆ ಅರಣ್ಯದಲ್ಲಿ ಸಿಕ್ಕುವ ಗೆಡ್ಡೆಗೆಣಸು ತಿಂದು ಕಷ್ಟಕರವಾದ ಜೀವನ ನಡೆಸುತ್ತಿದ್ದನು. ಎರಡನೇ ಮಹಾಯುದ್ಧವು ನಡೆದು 27 ವರ್ಷಗಳು ಕಳೆದ ಮೇಲೆ ಕ್ರಿ.ಶ.1972ರಲ್ಲಿ ಬೇಟೆಗಾರರು ಯೋಕಿಯನ್ನು ಭೇಟಿ ಮಾಡಿದಾಗ ಶಾಂತಿ ಸಂದೇಶವು ನಿಜವಾದದೆಂದು ತಿಳಿಯಿತು. ಉಳಿದವರೆಲ್ಲರೂ ಅಷ್ಟು ವರ್ಷಗಳು ಸುಖಶಾಂತಿಯನ್ನು ಅನುಭವಿಸುವಾಗ ಯೋಕಿಯು ಏಕಾಂಗಿಯಾಗಿ ಮಾನಸಿಕ ಒತ್ತಡದಲ್ಲಿ ಬದುಕು ಸಾಗಿಸಿದ್ದನು" - ರಾಯ್ಗಣಿಯವರ ಆಲ್ಟರ್ ಕಾಲ್‌ನ 304ನೇ ಪುಟ.

ಬಹಳ ಶತಮಾನಗಳ ಹಿಂದೆ ಯೆಶಾಯನ ಮುಖಾಂತರ ಜನರ ಕಷ್ಟಸಂಕಟಗಳ ಕಾಲಗಳು ಮುಗಿದವು ಎಂಬುದಾಗಿ ದೇವರು ಅವರಿಗೆ ಪ್ರಕಟಿಸುತ್ತಾನೆ: ನನ್ನ ಜನರನ್ನು ಸಂತೈಸಿರಿ, ಸಂತೈಸಿರಿ; ಯೆರೂಸಲೇಮಿನ ಸಂಗಡ ಹೃದಯಂಗಮವಾಗಿ ಮಾತಾಡಿರಿ; ಅದಕ್ಕೆ ಗಡುತೀರಿತು, ವಿಧಿಸಿದ ದೋಷ ಫಲವೆಲ್ಲಾ ನೆರವೇರಿತು, ಅದರ ಎಲ್ಲಾ ಪಾಪಗಳಿಗೂ ಯೆಹೋವನ ಕೈಯಿಂದ ಎರಡರಷ್ಟು ಶಿಕ್ಷೆಯಾಯಿತು ಎಂದು ಆ ನಗರಿಗೆ ಕೂಗಿ ಹೇಳಿರಿ; ಇದೇ ನಿಮ್ಮ ದೇವರ ಆಜ್ಞೆ" (ಯೆಶಾಯ 40:1,2).

ಮೇಲೆ ಹೇಳಿರುವ ವಚನಗಳು ಅರ್ಥವೇನು ಎಂಬುದನ್ನು ಕಲಿಯೋಣ.

_*ಈ ವಾರದ ಪಾಠವನ್ನು ಫೆಬ್ರವರಿ 20ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._