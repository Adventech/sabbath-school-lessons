---
title:  ಇರುವಿಕೆ, ವಾಕ್ಯ ಮತ್ತು ರಸ್ತೆಯ ಕೆಲಸ
date:   15/02/2021
---

ದೇವಜನರು ಸಾಂತ್ವನವನ್ನು ಹೇಗೆ ಪಡೆಯುತ್ತಾರೆ (ಯೆಶಾಯ 40:1- 8), ದೇವರು ತನ್ನ ಮಹಿಮೆಯನ್ನು ಪ್ರಕಟಿಸಲು ಬರುತ್ತಿದ್ದಾನೆಂಬುದಾಗಿ ಒಬ್ಬ ಅನಾಮಿಕ ದೂತನು ಸಾರುತ್ತಿದ್ದಾನೆ (ಯೆಶಾಯ 40:3-5), ಮತ್ತೊಂದು ಧ್ವನಿಯು ನರಜಾತಿಯೆಲ್ಲಾ ಬಾಡಿಹೋಗುವ ಹುಲ್ಲಿನಂತಿದೆ. ಆದರೆ ನಮ್ಮ ದೇವರ ಮಾತೋ ಸದಾಕಾಲವೂ ಇರುವುದು ಎಂದು ಸಾರಿ ಹೇಳುತ್ತಿದೆ (ಯೆಶಾಯ 40:8).

ದೇವ ಜನರು ಗಡಿಪಾರಾದ ಮೇಲೆ ಸಿನಾಯಿಬೆಟ್ಟದಲ್ಲಿ ಎನು ಹೊಂದಿಕೊಂಡಿದ್ದರೋ ಅದನ್ನು ಹಿಂದಕ್ಕೆ ಪಡೆದುಕೊಂಡರು ಮತ್ತು ಭ್ರಷ್ಟರಾಗಿದ್ದ ಕಾಲದಲ್ಲಿ ಅವುಗಳನ್ನು ನಿರಾಕರಿಸಿದ್ದರು. ಆದ್ದರಿಂದ ಅವರು ಶಿಕ್ಷೆಗೆ ಒಳಗಾದರು. ದೇವರ ಪ್ರಸನ್ನತೆ ಮತ್ತು ವಾಕ್ಯವು ಇಸ್ರಾಯೇಲ್ಯರೊಂದಿಗೆ ದೇವರು ಮಾಡಿದ ಒಡಂಬಡಿಕೆಯ ಮೂಲಪರಿಕರಗಳಾಗಿದ್ದವು. ಆತನ ಪ್ರಸನ್ನತೆ ಮತ್ತು ವಾಕ್ಯವು ಅವರ ಮಧ್ಯೆ ದೇವದರ್ಶನಗುಡಾರದ ಪವಿತ್ರತೆಯಲ್ಲಿ ನೆಲೆಗೊಂಡಿದ್ದವು (ವಿ.ಕಾಂಡ 25:8,16). ದೇವರ ವಾಕ್ಯವನ್ನು ಉಲ್ಲಂಘಿಸಿ ನಡೆದುಕೊಂಡದ್ದರಿಂದ ದೇವರು ತನ್ನ ಪ್ರಸನ್ನತೆಯನ್ನು ಆಲಯದಿಂದ ತೆಗೆದುಬಿಟ್ಟನು (ಯೆಹೆಚ್ಚೇಲನು 9 ರಿಂದ 11 ಅಧ್ಯಾಯಗಳು), ಆದರೆ ಆತನು ಹಿಂದಿರುಗಿ ಬರುವವನಾಗಿದ್ದಾನೆ. ಆತನ ಪ್ರಸನ್ನತೆ (ಇರುವಿಕೆ) ಮತ್ತು ಆತನ ನಂಬಲರ್ಹವಾದ ಶಾಶ್ವತವಾಕ್ಯವು ಆದರಣೆ, ಬಿಡುಗಡೆ ಮತ್ತು ನಿರೀಕ್ಷೆಗಳನ್ನು ತರುತ್ತವೆ.

`ದೇವರ ಬರುವಿಕೆಗಾಗಿ ಯಾವ ಸಿದ್ಧತೆಗಳು ಅವಶ್ಯಕವಾಗಿವೆ? (ಯೆಶಾಯ 40:3-5).`

ರಾಜನಾದವನು ಉಬ್ಬುತಗ್ಗುಗಳಿರುವ ಮಾರ್ಗದಲ್ಲಿ ಕುಲುಕುವ ರಥದ ಮೇಲೆ ಪ್ರಯಾಣಿಸುವುದು ಅವನಿಗೆ ತರವಲ್ಲ. ಅವನು ಬರುವುದಕ್ಕೆ ಮುಂಚೆ ಮಾರ್ಗದಲ್ಲಿರುವ ಉಬ್ಬುತಗ್ಗುಗಳನ್ನು ಸಮಮಾಡಿ ದಾರಿಯನ್ನು ಸುಗಮ ಮಾಡಬೇಕು. ಗಡಿಪಾರಾದ ಜನರ ಮಧ್ಯೆ ಪವಿತ್ರಾಲಯದಂತಿರುವ ರಾಜಾಧಿರಾಜನು ಮೂಡಲಿನಿಂದ ಬರುತ್ತಾನೆಂದು ತೋರುವಾಗ ಇನ್ನೂ ಹೆಚ್ಚಿನ ಸಿದ್ಧತೆ ಮಾಡಬೇಕಾಗುತ್ತದೆ (ಯೆಹೆಜೋಲ 11:16). ಭೂಪ್ರದೇಶದ ದೊಡ್ಡ ಏರ್ಪಾಡು ಮತ್ತೆ ಆಗಬೇಕಾಗುತ್ತದೆ. ಯೆರೂಸಲೇಮಿನ ಪೂರ್ವಭಾಗದಲ್ಲಿರುವ ಬೆಟ್ಟಗುಡ್ಡಗಳ ಪ್ರದೇಶದಲ್ಲಿ ಸಮತಟ್ಟಾದ ನುಣ್ಣನೆಯ ಹೆದ್ದಾರಿಯನ್ನು ನಿರ್ಮಿಸುವುದು ಸಿಡಿಮದ್ದು ಮತ್ತು ರಸ್ತೆನಿರ್ಮಾಣಯಂತ್ರಗಳಿಂದಲೂ ಆಗದ ಒಂದು ಎದೆಗುಂದಿಸುವ ಕೆಲಸವಾಗಿದೆ. ದೇವರಿಂದ ಮಾತ್ರ ಈ ಕೆಲಸವನ್ನು ಮಾಡಲು ಸಾಧ್ಯವಾಗುತ್ತದೆ. ಆತನು ಉಬ್ಬುತಗ್ಗುಗಳುಳ್ಳ ಸ್ಥಳಗಳನ್ನು ಸಮತಟ್ಟಾದ ನೆಲವನ್ನಾಗಿ ಮಾಡುತ್ತಾನೆ (ಯೆಶಾಯ 42:16), ಆದರೆ ಆತನಿಗೆ ನಿಜವಾಗಿ ಅಕ್ಷರಶಃ ನೆಲದ ಮೇಲಿನ ರಸ್ತೆಯ ಮೇಲೆ ಓಡಾಟ ಮಾಡುವವನಲ್ಲ. ಯಾಕೆಂದರೆ ಆತನು ಗಾಳಿಯಲ್ಲಿ ಸಂಚರಿಸಬಲ್ಲ ಕೊರೂಬಿಯರು ನಡೆಸುವ ರಥದಲ್ಲಿ ಬರುತ್ತಾನೆ (ಯೆಹೆಚ್ಚೇಲನು 1:9-11). ಹೊಸ ಒಡಂಬಡಿಕೆಯು ಸ್ಪಷ್ಟವಾಗಿ ಯೆಶಾಯನ ಪ್ರವಾದನೆಯನ್ನು ಆಧ್ಯಾತ್ಮಿಕವಾದ ರಸ್ತೆಯ ಕೆಲಸವು ಸ್ನಾನಿಕನಾದ ಯೋಹಾನನ ಉಪದೇಶದಿಂದ ನೆರವೇರಿದುದಕ್ಕೆ ಅನ್ವಯ ಮಾಡುತ್ತದೆ (ಮತ್ತಾಯ 3:3). ಪರಲೋಕ ರಾಜ್ಯವು ಸಮೀಪವಾಯಿತು. ದೇವರ ಕಡೆಗೆ ತಿರುಗಿಕೊಳ್ಳಿರಿ ಎಂದು ಆತನು ಉಪದೇಶಿಸಿದನು (ಮತ್ತಾಯ 3:2). ನೀವು ಪಾಪ ಪರಿಹಾರಕ್ಕಾಗಿ ದೇವರ ಕಡೆಗೆ ತಿರುಗಿಕೊಂಡು ದೀಕ್ಷಾಸ್ನಾನ ಮಾಡಿಸಿಕೊಳ್ಳಬೇಕೆಂದು ಸಾರಿ ಹೇಳುತ್ತಿದ್ದನು (ಮಾರ್ಕ 1:4). ಆದುದರಿಂದ ದಾರಿ ಸಿದ್ದಪಡಿಸುವುದು ಎಂದರೆ ಪಾಪದ ಜೀವಿತವನ್ನು ಬಿಟ್ಟು ಪಶ್ಚಾತ್ತಾಪಪಟ್ಟು ದೇವರ ಕಡೆಗೆ ತಿರುಗಿಕೊಳ್ಳುವುದೇ ಆಗಿದೆ. ಅದರಿಂದ ಪಾಪಿಯು ಕ್ಷಮಾಪಣೆಯನ್ನು ಹೊಂದುತ್ತಾನೆ. ದೇವರ ಪ್ರಸನ್ನತೆಯಲ್ಲಿ ಅವನಿಗೆ ಸಮಾಧಾನ ಸಿಗುತ್ತದೆ.

ಯೆರೆಮಿಯ 31:31-34 ವಚನಗಳೂ ಸಹಾ ಯೆಹೂದದ ಸೆರೆಯಾಳುಗಳಿಗೆ ಆಧ್ಯಾತ್ಮಿಕ ರೀತಿಯ ದಾರಿಸಿದ್ದತೆಯ ಸಂದೇಶವನ್ನು ಬಹಳ ಸಲ ಸಾರಿ ಹೇಳುತ್ತವೆ. ಯಾರು ಹೊಸದಾಗಿ ಆರಂಭಿಸಲು ಇಚ್ಛಿಸುವರೋ ಅವರಿಗೆ ಕರ್ತನು "ಹೊಸ ಒಡಂಬಡಿಕೆ ಮಾಡಿಕೊಳ್ಳುತ್ತಾನೆ ಮತ್ತು ಅವರ ಹೃದಯಗಳಲ್ಲಿ ತನ್ನ ಆಜ್ಞೆಯನ್ನು ಬರೆದು ಅವರಿಗೆ ದೇವರಾಗಿರುತ್ತೇನೆ ಎಂದು ವಾಗ್ದಾನ ಮಾಡುತ್ತಾನೆ. ಅವರಿಗೆ ಅವನ ಗುಣಸ್ವಭಾವವು ತಿಳಿದಿರುತ್ತದೆ. ಯಾಕೆಂದರೆ ಆತನು ಅವರನ್ನು ಕ್ಷಮಿಸಿರುತ್ತಾನೆ.

`ಯೆಶಾಯ 40:6-8 ವಚನಗಳನ್ನು ಎಚ್ಚರಿಕೆಯಿಂದ ಓದಿರಿ. ಹುಲ್ಲಿನಂತೆ ಒಣಗಿ ಹೋಗುತ್ತಾನೆ, ಹೂವಿನಂತೆ ಬಾಡಿಹೋಗುತ್ತಾನೆ ಎಂಬ ವಚನದಿಂದ ನೀವು ಯಾವ ನಿರೀಕ್ಷೆಯನ್ನು ಹೊಂದಬಲ್ಲಿರಿ? ನಾವು ಯಾವುದರ ಮೇಲೆ ನಮ್ಮ ಭರವಸೆಯನ್ನು ಇಡುವುದರ ವಿರುದ್ಧ ನಮಗೆ ಎಚ್ಚರಿಕೆಯನ್ನು ನೀಡುತ್ತದೆ?`