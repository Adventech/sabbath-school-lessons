---
title:  ಮುಂದಿನ ಕಾಲಕ್ಕಿರುವ ಸಾಂತ್ವನ
date:   14/02/2021
---

`ಯೆಶಾಯ 40:1,2 ವಚನಗಳಲ್ಲಿ ದೇವರು ತನ್ನ ಜನರನ್ನು ಸಂತೈಸುತ್ತಾನೆ. ಅವರ ಶಿಕ್ಷೆಯ ಕಾಲವು ಅಂತಿಮವಾಗಿ ಮುಗಿಯಿತು, ಅವರಿಗಾದ ಶಿಕ್ಷೆ ಯಾವುದು?`

ಈ ಪ್ರಶ್ನೆಗೆ ಅನೇಕ ಉತ್ತರಗಳನ್ನು ಕೊಡಬಹುದು. ಅಶೂರರ ವಿಧಿಸಿದ ಶಿಕ್ಷೆ, ಅಶೂರವನ್ನು ದೇವರು ನನ್ನ ಕೋಪವೆಂಬಕೋಲು ಎಂದು ಹೇಳುತ್ತಾನೆ (ಯೆಶಾಯ 10), ದೇವರು ಸನ್ನೆರೀಬನನ್ನು ಕ್ರಿ.ಪೂ.701ರಲ್ಲಿ ನಾಶಪಡಿಸಿ ಯಹೂದವನ್ನು ಅಕ್ಕೂರರ ಕೈಯಿಂದ ಬಿಡಿಸಿದನು (ಯೆಶಾಯ 37). ಬ್ಯಾಬಿಲೋನಿಯರು ವಿಧಿಸಿದ ಶಿಕ್ಷೆಯೂ ಸಹ ಇತ್ತು. ಅವರು ಜನರನ್ನೂ ಮತ್ತು ಬೆಲೆ ಬಾಳುವ ವಸ್ತುಗಳನ್ನೂ ಹೊತ್ತುಕೊಂಡು ಹೋದರು. ಯಾಕೆಂದರೆ ಹಿಜೇಯನು ಬ್ಯಾಬಿಲೋನಿನ ರಾಜ ಮೆರೋದಕಬಲದಾನ ಕಳುಹಿಸಿದ ರಾಯಭಾರಿಗಳಿಗೆ ತನ್ನ ರಾಜ್ಯದ ಎಲ್ಲಾ ಸಂಪತ್ತನ್ನು ತೋರಿಸಿದ್ದನು (ಯೆಶಾಯ 39), ಉಳಿದ ದೇಶಗಳಿಂದಲೂ ಅವರಿಗೆ ಶಿಕ್ಷೆಯು ಒದಗಿತ್ತು. ಅವುಗಳ ವಿರೋಧವಾಗಿ ಯೆಶಾಯನು ದೈವಸಂದೇಶವನ್ನು ನೀಡಿದ್ದಾನೆ (ಯೆಶಾಯ 14-23).

ಇಷ್ಟರಲ್ಲಿ, ಯೆಶಾಯ 7:17ನೇ ವಚನದಿಂದ 38:6ನೇ ವಚನದವರೆಗೆ ಅರವು ಮತ್ತು ಅಶೂರರು ಎಂಬ ಪದವು 43 ಸಲ ಉಲ್ಲೇಖವಾಗಿದೆ, ನಂತರದ ಅಧ್ಯಾಯಗಳಲ್ಲಿ ಈ ಪದವು ಕೇವಲ ಒಂದೇ ಸಲ ಉಲ್ಲೇಖವಾಗಿದೆ. ಮೊದಲು ಐಗುಪ್ತರು ನಂತರ ಅಸೂರ್ಯರು ತನ್ನ ಜನರನ್ನು ಬಾಧಿಸದರೆಂದು ದೇವರು ಹೇಳುವ ಮಾತು ಯೆಶಾಯ 52:4ರಲ್ಲಿದೆ. ಮುಂದಿನ ಭಾಗಗಳಲ್ಲಿ ಬ್ಯಾಬಿಲೋನಿನ ಸೆರೆಯಿಂದ ಆಗುವ ಬಿಡುಗಡೆಯ ಉಲ್ಲೇಖಗಳಿವೆ (ಯೆಶಾಯ 43:14, ಯೆಶಾಯ 47:1, ಯೆಶಾಯ 48:14,20), ಪಾರಸಿಯ ರಾಜನಾದ ಕೋರೆ ಷನು ಕ್ರಿ.ಪೂ.539ನೇ ವರ್ಷದಲ್ಲಿ ಬ್ಯಾಬಿಲೋನನ್ನು ಜಯಿಸಿ ಸೆರೆಯಾಳುಗಳಾಗಿದ್ದ ಯೆಹೂದ ಜನರನ್ನು ಬಿಡುಗಡೆಗೊಳಿಸಿದನು (ಯೆಶಾಯ 44:28, ಯೆಶಾಯ 45:1, ಯೆಶಾಯ 45:13).

ಯೆಶಾಯ 1 ರಿಂದ 39 ಅಧ್ಯಾಯಗಳು ಕ್ರಿ.ಪೂ.701 ಯೆಹೂದ ಜನರು ಬಿಡುಗಡೆಯಾದ ಕಾಲದವರೆಗೆ ನಡೆದ ಎಲ್ಲಾ ಘಟನೆಗಳಿಗೆ ಒತ್ತುಕೊಡುತ್ತವೆ. ಆದರೆ ಯೆಶಾಯನ 40ನೇ ಅಧ್ಯಾಯದ ಆರಂಭವು ಕೂಡಲೇ 150 ವರ್ಷಗಳು ಮುಂದಕ್ಕೆ ಜಿಗಿಯುತ್ತದೆ. ಕ್ರಿ.ಪೂ.539ರಲ್ಲಿ ಯೆಹೂದ್ಯರು ಬಿಡುಗಡೆ ಹೊಂದಿ ಶೀಘ್ರದಲ್ಲಿಯೇ ತಮ್ಮ ದೇಶಕ್ಕೆ ಹಿಂದಿರುಗುವುದಕ್ಕಿದ್ದರು.

`ಬ್ಯಾಬಿಲೋನಿನಿಂದ ಹಿಂದಿರುಗಿ ಬರುವ ಪ್ರಸಂಗವು ಯೆಶಾಯನ ಕಾಲಕ್ಕಿಂತ ಮುಂಚೆ ನಡೆದ ಯಾವುದಾದರೂ ಘಟನೆಗೆ ಸಂಬಂಧಪಡುತ್ತದೆಯೇ? ಹಾಗಿದ್ದರೆ ಅದು ಯಾವುದು?`

ಯೆಶಾಯ 39ನೇ ಅಧ್ಯಾಯವು ಬ್ಯಾಬಿಲೋನು ಸೆರೆ ಒಯ್ಯುವುದನ್ನು ಮುಂತಿಳಿಸಿದ ನಂತರದ ಅಧ್ಯಾಯಗಳಲ್ಲಿ ವಿಷಯ ಬದಲಾವಣೆಯಾಗುವುದನ್ನು ತೋರಿಸುತ್ತದೆ. ಹಿಜೀಯನ ಬಳಿಕ ಸಿಂಹಾಸನವೇರಿದ ರಾಜರುಗಳಿಗೆ ಅನ್ವಯಿಸಬಹುದು (ಯೆಶಾಯ 39:6,7). ಇದರ ಜೊತೆಗೆ ಯೆಶಾಯ 13,14 ಮತ್ತು 21ನೇ ಅಧ್ಯಾಯಗಳಲ್ಲಿ ಬ್ಯಾಬಿಲೋನು ಅವನತಿಯನ್ನು ಹೊಂದಿ ದೇವಜನರು ಬಿಡುಗಡೆಯಾಗುವುದನ್ನು ಮುಂತಿಳಿಸುತ್ತವೆ. ಯೆಹೋವನು ಯಾಕೋಬ್ಬರನ್ನು ಕನಿಕರಿಸಿ ಮತ್ತೆ ಇಸ್ರಾಯೇಲ್ಯರನ್ನು ಆರಿಸಿಕೊಂಡು ಸ್ವದೇಶದಲ್ಲಿ ತಂಗಿಸಬೇಕೆಂದಿದ್ದಾನಷ್ಟೆ; ಪರದೇಶಿಗಳು ಅವರೊಂದಿಗೆ ಕೂಡಿಬಂದು ಯಾಕೋಬನ ಮನೆತನಕ್ಕೆ ಸೇರಿಸಿಕೊಳ್ಳುವರು. ಜನಾಂಗದವರು ಅವರನ್ನು ಕರತಂದು ಸ್ವಸ್ಥಳಕ್ಕೆ ಸೇರಿಸುವರು (ಯೆಶಾಯ 14:1-4). ಜನರು ಪಡುವ ಕಷ್ಟಸಂಕಟಗಳಿಗೆ ಅಂತ್ಯವಿದೆ ಎಂದು ದೇವರು ತನ್ನ ಜನರಿಗೆ ವಾಗ್ದಾನ ಮಾಡುತ್ತಾನೆ (ಯೆಶಾಯ 40:1,2) ಮತ್ತು (ಯೆಶಾಯ 14:1-4) ಈ ವಚನಗಳಲ್ಲಿರುವ ಹತ್ತಿರದ ಸಂಬಂಧವನ್ನು ಗಮನಿಸಿರಿ.

`ಪ್ರಸ್ತುತ ನೀವು ಕಷ್ಟಸಂಕಟಗಳ ಮಧ್ಯದಲ್ಲಿ ಪಾಡುಪಾಡುತ್ತಿರುವಾಗ ಅವುಗಳು ಅಂತ್ಯಗೊಳ್ಳುವ ಸತ್ಯವೇದದ ವಾಗ್ದಾನಗಳು ನಿಮಗೆ ಈವಾಗ ಯಾವ ಅರ್ಥವನ್ನು ನೀಡುತ್ತವೆ? ಈ ವಾಗ್ದಾನಗಳು ಇಲ್ಲದ ಪಕ್ಷದಲ್ಲಿ ನಮ್ಮ ನಂಬಿಕೆಯು ನಮಗೆ ಎಷ್ಟು ಒಳ್ಳೆಯದಾಗಿರುತ್ತಿತ್ತು? ಆದಾಗ್ಯೂ ನಾವು ಇವುಗಳಿಗೆ ಅಂಟಿಕೊಳ್ಳುವುದು ಬಹಳ ಮುಖ್ಯ ಏಕೆ?`