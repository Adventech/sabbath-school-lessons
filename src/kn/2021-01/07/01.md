---
title:  ಅಶೂರರ ಪರಾಜಯ (ಸೋಲು)
date:   06/02/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 36:1, ಯೆಶಾಯ 36:2-20, ಯೆಶಾಯ 36:21-32, ಯೆಶಾಯ 37:21-38 ಮತ್ತು ಯೆಶಾಯ 38, 39ನೇ ಅಧ್ಯಾಯಗಳು.

> <p> ಸ್ಮರಣವಾಕ್ಯ </p>
> "ಕೆರೂಬಿಗಳ ಮೇಲೆ ಆಸೀನನಾಗಿರುವಾತನೇ, ಇಸ್ರಾಯೇಲ್ ದೇವರೇ, ಸೇನಾಧೀಶ್ವರನಾದ ಯೆಹೋವನೇ, ಎಲ್ಲಾ ಭೂರಾಜ್ಯಗಳನ್ನು ಆಳುವ ದೇವರು ನೀನೊಬ್ಬನೇ, ಪರಲೋಕ, ಭೂಲೋಕಗಳನ್ನುಂಟುಮಾಡಿದವನು ನೀನೇ" (ಯೆಶಾಯ 37:16).

ಒಬ್ಬ ತೆಳ್ಳನೆ ಮನುಷ್ಯನು ತನ್ನ ಇಬ್ಬರು ಗಂಡುಮಕ್ಕಳ ಜೊತೆ ಬರಿಗಾಲಿನಲ್ಲಿ ನಡೆಯುತ್ತಾನೆ. ಮತ್ತೊಂದು ಕುಟುಂಬವು ತಮ್ಮ ವಸ್ತುಗಳನ್ನು ಎತ್ತಿನಗಾಡಿಯ ಮೇಲೆ ಹೇರಿಕೊಂಡು ಅದನ್ನು ಬಡಕಲು ಎತ್ತಿನಿಂದ ಎಳೆಸಿಕೊಂಡು ಹೋಗುತ್ತದೆ. ಒಬ್ಬ ಮನುಷ್ಯನು ಗಾಡಿಯನ್ನು ನಡೆಸುತ್ತಿದ್ದಾನೆ. ಇಬ್ಬರು ಹೆಂಗಸರು ಗಾಡಿಯ ಮೇಲೆ ಕುಳಿತಿದ್ದಾರೆ. ಎತ್ತಿನಗಾಡಿ ಇಲ್ಲದ ಬಡವರು ತಮ್ಮ ಹೊರೆಗಳನ್ನು ಭುಜದ ಮೇಲೆ ಹೊತ್ತುಕೊಂಡು ನಡೆಯುತ್ತಾರೆ.

"ಎಲ್ಲೆಲ್ಲೂ ಸೈನಿಕರು ತುಂಬಿಹೋಗಿದ್ದಾರೆ. ಪಟ್ಟಣದ ದೊಡ್ಡಬಾಗಿಲನ್ನು ಮರದ ದೊಡ್ಡ ದಿಮ್ಮಿಯಿಂದ ತಿವಿದುಮುರಿದುಹಾಕಿದರು, ಬಿಲ್ಲುಗಾರರು ಕೋಟೆ ಮೇಲೆ ನಿಂತುಕೊಂಡು ಅದನ್ನು ರಕ್ಷಿಸುತ್ತಿರುವ ಯೋಧರ ಕಡೆಗೆ ಬಾಣ ಎಸೆಯುತ್ತಿದ್ದಾರೆ. ದೊಡ್ಡ ಹತ್ಯಾಕಾಂಡವು ಪರಮಾಧಿಕಾರ ನಡೆಸುತ್ತಿದೆ. 'ಥಟ್ಟನೆ ಮುಂದೆ ಸರಿಯಿತು. ಒಬ್ಬ ರಾಜನು ತನ್ನ ಸೈನಿಕರು ಸೆರೆಹಿಡಿದು ತಂದವರನ್ನು ಮತ್ತು ಕೊಳ್ಳೆಹೊಡೆದು ತಂದ ವಸ್ತುಗಳನ್ನು ಸ್ವೀಕಾರ ಮಾಡುತ್ತಾ ನಿಧಾನವಾಗಿ ತನ್ನ ಸಿಂಹಾಸನದ ಮೇಲೆ ಕುಳಿತುಕೊಳ್ಳುತ್ತಾನೆ. ಕೆಲವು ಸೆರೆಯಾಳುಗಳು ತಮ್ಮ ಕೈಗಳನ್ನು ಮೇಲೆತ್ತಿಕೊಂಡು ರಾಜನ ಸಿಂಹಾಸನದ ಕಡೆಗೆ ಆತನ ಕರುಣೆಗಾಗಿ ಬೇಡುತ್ತಾ ಬರುತ್ತಿದ್ದಾರೆ, ಇತರರು ಮಂಡಿಯೂರಿಕೊಂಡು ಅಥವಾ ತಲೆಬಾಗಿಸಿಕೊಂಡು ನಿಂತಿದ್ದಾರೆ. ಈ ದೃಶ್ಯಾವಳಿಯು ರಾಜನ ಆಸ್ಥಾನವನ್ನು ವಿವರಿಸುತ್ತಿದ್ದು ಈ ಮಾತುಗಳಿಂದ ಆರಂಭವಾಗುತ್ತಿದೆ: ಸನ್ನೆರೀಬನು, ಭೂಲೋಕಾಧಿಪತಿ, ಅಶೂರರ ಅರಸನು, ನೆಮೇಡು-ಸಿಂಹಾಸನಾಧೀಶ ಎಂಬ ಬಣ್ಣನೆಯ ಉಕ್ತಿಗಳು ಮತ್ತು ಲಾಕೀಪ್ ಪಟ್ಟಣದಿಂದ ಕೊಳ್ಳೆಹೊಡೆದು ತಂದ ವಸ್ತುಗಳನ್ನು ರಾಜನ ಅವಲೋಕನಕ್ಕೆ ಇಡಲಾಗಿದೆ" ಜಾನ್ ಮಲ್ಯಾಮ್ 'The Writing on the Wall' - PP 137, 138.

ಈ ಸರಣಿ ಚಿತ್ರಪಟಗಳು ಒಂದು ಕಾಲದಲ್ಲಿ ಅಕ್ಕೂರರ ಅರಸನಾದ 'ಸನ್ನೇರೀಬನ' "ಎದುರಾಳಿ ಇಲ್ಲದ ಅರಮನೆ" ಎಂದು ಪ್ರಸಿದ್ಧವಾದ ಆತನ ಅರಮನೆಯ ಗೋಡೆಗಳನ್ನು ಅಲಂಕರಿಸಿದ್ದವು. ಈವಾಗ ಬ್ರಿಟಿಷ್ ವಸ್ತು ಸಂಗ್ರಹಾಲಯದಲ್ಲಿವೆ. ದೇವಜನರು ಎಂಥಾ ಪರಿಸ್ಥಿತಿಗೆ ಬಂದರು ಎಂಬುದರ ಬಗ್ಗೆ ಈ ಚಿತ್ರಪಟಗಳು ಹೇಳುವ ಕಥೆಯೇನು ತಿಳಿಯೋಣ!

_*ಫೆಬ್ರವರಿ 13ನೇ ಸಬ್ಬತ್ತಿಗೆ ಈ ಪಾಠವನ್ನು ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._