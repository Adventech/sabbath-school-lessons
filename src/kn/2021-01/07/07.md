---
title:  ಹೆಚ್ಚಿನ ಚಿಂತನೆಗಾಗಿ
date:   12/02/2021
---

"ದೇವರ ನೇರವಾದ ಮಧ್ಯಸ್ತಿಕೆಯಿಂದ ಮಾತ್ರ ಸೋಪಾನ ಪಂಕ್ತಿಯ ನೆರಳು ಹತ್ತು ಮೆಟ್ಟಿಲುಗಳು ಹಿಂದಕ್ಕೆ ಸರಿಯಲು ಸಾಧ್ಯವಾಯ್ತು. ಇದನ್ನು ತಾನೇ ದೇವರು ಹಿಜೇಯನ ಪ್ರಾರ್ಥನೆಯನ್ನು ಕೇಳಿದುದಕ್ಕೆ ಗುರುತಾಗಿ ಕೊಟ್ಟನು. ಅದೇ ಪ್ರಕಾರವಾಗಿ ಪ್ರವಾದಿಯು ದೇವರಿಗೆ ಮೊರೆಯಿಟ್ಟನು ಅದಕ್ಕೆ ದೇವರು ನೆರಳು ಹತ್ತು ಮೆಟ್ಟು ಹಿಂದೆ ಸರಿಯುವ ಹಾಗೆ ಮಾಡಿದನು" ಎಲೆನ್ ಜಿ ವೈಟಮ್ಮನವರ ಪ್ರವಾದಿಗಳು ಮತ್ತು ಅರಸರು" ಎಂಬ ಪುಸ್ತಕದಲ್ಲಿ 342ನೇ ಪುಟ.

ದೂರದೇಶದಿಂದ ಯೆರೂಸಲೇಮಿಗೆ ಬಂದಿದ್ದ ಸಂದರ್ಶಕರು ಹಿಜೀಯನಿಗೆ ಅವನ ದೇವರನ್ನು ಎತ್ತಿಹಿಡಿಯಲು ಒಂದು ಒಳ್ಳೆಯ ಅವಕಾಶವನ್ನು ನೀಡಿದ್ದರು. ದೇವರು ಆತನಿಗೆ ಮಾಡಿದ ಉಪಕಾರವನ್ನು ಅದ್ಭುತವನ್ನು ಅವರಿಗೆ ಹೇಳಿ ದೇವರ ಹೆಸರನ್ನು ಘನಪಡಿಸುವುದು ಅವನಿಗೆ ಎಷ್ಟು ಸುಲಭವಾಗಿತ್ತು!

"ಆದರೆ ಗರ್ವ ಮತ್ತು ಅಹಂಕಾರ ಅವನ ಹೃದಯವನ್ನು ಆಕ್ರಮಿಸಿಕೊಂಡವು. ತನ್ನನ್ನು ಹೆಚ್ಚಿಸಿಕೊಳ್ಳುವ ಸಲುವಾಗಿ ತನ್ನ ಜನರನ್ನು ಸಂಪದ್ಭರಿತರನ್ನಾಗಿ ಮಾಡಲು ಸಂಗ್ರಹಿಸಿದ್ದ ಎಲ್ಲಾ ವಸ್ತುಗಳನ್ನು (ಭಂಡಾರವನ್ನು) ಆಶೆಯುಳ್ಳ ಕಣ್ಣುಗಳಿಗೆ ಒಡ್ಡಿದನು. ರಾಜನು ತನ್ನ ಭಂಡಾರದಲ್ಲಿದ್ದ ಅಮೂಲ್ಯ ವಸ್ತುಗಳನ್ನು ಬೆಳ್ಳಿ ಬಂಗಾರದ ಮತ್ತು ಸಾಂಬಾರ ಪದಾರ್ಥಗಳು, ಪರಿಮಳ ತೈಲ ಮತ್ತು ಸಮಸ್ತ ಶಸ್ತ್ರಾಗಾರವನ್ನು ತೋರಿಸಿದನು (ಯೆಶಾಯ 39:2). ದೇವರನ್ನು ಘನಪಡಿಸುವುದಕ್ಕಾಗಿ ಇದನ್ನು ಮಾಡದೆ ತನ್ನನ್ನು ತಾನು ಅನ್ಯದೇಶದ ಪ್ರಭುಗಳ ಮುಂದೆ ಹೆಚ್ಚಿಸಿಕೊಳ್ಳಲು ಮಾಡಿದನು" ಪ್ರವಾದಿಗಳು ಮತ್ತು ಅರಸರು ಪುಸ್ತಕದಲ್ಲಿ 344 ಮತ್ತು 34ನೇ ಪುಟಗಳು.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಸೈತಾನನು ಹೇಗೆ ಅಶೂರರ ರಬ್ಬಾಕೆಯನ್ನು ಹೋಲುತ್ತಾನೆ? ನೀನು ಪಾಪವನ್ನು ಮಾಡಿದ್ದೀಯ ಎಂಬುದಾಗಿ ಹೇಳುವಾಗ ಸೈತಾನನು ಸತ್ಯವನ್ನು ನುಡಿದನೆ (ಜೆಕರ್ಯ 3:1)? ದೇವರು ಅದಕ್ಕೆ ಹೇಗೆ ಪ್ರತಿಕ್ರಿಯಿಸಿದನು? (ಜೆಕರ್ಯ 3:2-5ನ್ನು ನೋಡಿರಿ). ಈ ಆರೋಪಗಳಿಗೆ ವಿರುದ್ಧವಾಗಿ ನಮಗಿರುವ ಒಂದೇ ನಿರೀಕ್ಷೆ ಏನು?`

`2. ನೀವು ಕ್ಷಮಿಸಲ್ಪಟ್ಟಾಗ ಸೈತಾನನು ನಿಮ್ಮ ಮೇಲೆ ಆರೋಪಿಸುವುದನ್ನು ನಿಲ್ಲಿಸುತ್ತಾನೆಯೆ? (ಪ್ರಕ 12:10ನ್ನು ನೋಡಿರಿ). ನೀವು ಕ್ಷಮಿಸಲ್ಪಟ್ಟ ಮೇಲೆ ಸೈತಾನನು ನಿಮ್ಮನ್ನು ನೀನು ಪಾಪ ಮಾಡಿರುವುದರಿಂದ ನನಗೆ ಸೇರಬೇಕು ಎಂದು ಹೇಳುವಾಗ ಆತನು ನಿಮ್ಮ ಮೇಲೆ ಮಾಡುವ ಆರೋಪವು ಯಾವ ರೀತಿಯದು? (ಧ.ಕಾಂಡ 19:16-21ನ್ನು ನೋಡಿರಿ – ಸುಳ್ಳು ಹೇಳುವ ಮತ್ತು ಮತ್ಸರ ಪೂರಿತವಾದ ಸಾಕ್ಷಿಯು ವಿಷಯದಲ್ಲಿರುವ ಧರ್ಮನಿಯಮಗಳು).`

**ಸಾರಾಂಶ:** ನಂಬಿಗಸ್ತನಾದ ಹಿಮ್ಮೇಯನ ಮೊರೆಗೆ ಪ್ರತಿಯಾಗಿ ದೇವರು ತನ್ನ ಜನರನ್ನು ರಕ್ಷಿಸಿ ತಾನು ಲೋಕದ ಗತಿ ಸ್ಥಾಪನೆ ಮಾಡುವ ಸರ್ವಶಕ್ತನಾದ ದೇವರಾಗಿದ್ದಾನೆ ಎಂಬುದನ್ನು ತೋರಿಸಿಕೊಟ್ಟನು. ತನ್ನ ಜನರನ್ನು ನಾಶಪಡಿಸುವವರನ್ನು ನಾಶಮಾಡುವುದು ಮಾತ್ರವಲ್ಲ ಆತನು ಇತರರಿಗೂ ತನ್ನ ಜನರಾಗುವ ಅವಕಾಶವನ್ನು ಒದಗಿಸಿಕೊಡುತ್ತಾನೆ. ಏನೇ ಆಗಲಿ ಬ್ಯಾಬಿಲೋನಿಯನ್ನರು ಸಹ ತನ್ನ ಜನರಾಗಬೇಕೆಂಬುದು ಆತನ ಚಿತ್ತವಾಗಿದೆ.