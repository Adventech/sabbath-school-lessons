---
title:  ಆತನು ನಡುಗಿಹೋದನು ಆದರೆ ದೇವರು ಅವನ ಕೈಬಿಡಲಿಲ್ಲ
date:   09/02/2021
---

`ರಬ್ಬಾಕೆಯ ಜಾಣತನದ ಮಾತುಗಾರಿಕೆ ಹಿಜೀಯನ ಮತ್ತು ಆತನ ಅಧಿಕಾರಿಗಳ ಮೇಲೆ ಹೇಗೆ ಪರಿಣಾಮ ಬೀರಿದವು? (2 ಅರಸುಗಳು 18:37- 19:4 ಮತ್ತು ಯೆಶಾಯ 36:21-37:4).`

ರಬ್ಬಾಕೆಯ ಮಾತುಗಳನ್ನು ಕೇಳಿ ಹಿಜೀಯನು ಬಹಳವಾಗಿ ತತ್ತರಗೊಂಡನು ಮತ್ತು ದುಃಖದಿಂದ ರೋದಿಸಿದನು.

ಯಾವ ಪ್ರವಾದಿಯ ಸಲಹೆಗಳು ತನ್ನ ತಂದೆಯಿಂದ ಉಪೇಕ್ಷಿಸಲ್ಪಟ್ಟವೋ ಅದೇ ಪ್ರವಾದಿಯಾದ ಯೆಶಾಯನ ಮಧ್ಯಸ್ಥಿಕೆಯನ್ನು ಬಯಸುವವನಾಗಿ ಹಿಜೀಯನು ದೇವರ ಕಡೆಗೆ ತಿರುಗಿದನು.

ಸಂದೇಶವು ಸಂಕ್ಷಿಪ್ತವಾಗಿದ್ದರೂ ಸಾಕಷ್ಟು ಮಾಹಿತಿಯನ್ನು ಹೊಂದಿತ್ತು. ದೇವರು ತನ್ನ ಜನರ ಪಕ್ಷವಾಗಿದ್ದನು. ಯೆಶಾಯನು ಅಶೂರರಾಜನಾದ ಸನ್ನೇರೀಬನು ಯಹೂದವನ್ನು ಆಕ್ರಮಣ ಮಾಡದೆ ಹಿಂದಿರುಗಿ ಹೋಗುವವಂತೆ ಮಾಡುವಂತಹ ವದಂತಿಯನ್ನು ಕೇಳಿ ಅವನಿಗೆ ತಲ್ಲಣವಾಗುತ್ತದೆಯೆಂದು ಯೆಶಾಯನು ಭವಿಷ್ಯವನ್ನು ನುಡಿದಿದ್ದನು. ಇದು ಕೂಡಲೇ ನೆರವೇರಿತು. ತಾತ್ಕಾಲಿಕವಾಗಿ ಬೇಸರಗೊಂಡಾಗ್ಯೂ ದೀರ್ಘ ಸಮಯ ಅದಕ್ಕೆ ಅವಕಾಶ ಕೊಡದೆ ಸನ್ನೆರೀಬನು ಹಿಜೇಯನಿಗೆ ಒಂದು ಬೆದರಿಕೆಯ ಸಂದೇಶವನ್ನು ಕಳುಹಿಸಿದನು: "ಯೆರೂಸಲೇಮನ್ನು ಅಕ್ಕೂರರ ರಾಜನ ಕೈಗೆ ಕೊಡುವುದಿಲ್ಲವೆಂದು ಹೇಳಿದ ನಿನ್ನ ದೇವರ ವಾಗ್ದಾನದಿಂದ ನಿನ್ನನ್ನು ನೀನು ಮೋಸಪಡಿಸಿಕೊಳ್ಳಬೇಡ. ಇತರ ಜನಾಂಗದ ದೇವತೆಗಳು ಅವರನ್ನು ನನ್ನ ಕೈಯಿಂದ ಬಿಡಿಸಲಿಲ್ಲ ಅಲ್ಲವೇ?" (ಯೆಶಾಯ 37:10,12 ಮತ್ತು 2 ಪೂವ್ರ, 32:17ನ್ನು ಸಹಾ ನೋಡಿರಿ).

ಈವಾಗ ಹಿಜೀಯನು ನೇರವಾಗಿ ಆಲಯಕ್ಕೆ ಹೋಗಿ ಆ ಸಂದೇಶವನ್ನು ಕೆರೂಬಿಯರ ನಡುವೆ ಆಸೀನನಾಗಿರುವ ಸೇನಾಧೀಶ್ವರನಾದ ಯೆಹೋವನ ಮುಂದೆ ಇಟ್ಟನು (ಯೆಶಾಯ 37:14-16).

`ಯೆರೂಸಲೇಮ್ ಪಟ್ಟಣದ ಬಿಕ್ಕಟ್ಟಿನಲ್ಲಿ ಯಾವ ಅಪಾಯವನ್ನು ಹಿಜೀಯನ ಪ್ರಾರ್ಥನೆಯಲ್ಲಿ ಹೇಗೆ ಗುರಿತಿಸಬಹುದು? (ಯೆಶಾಯ 37:15-20).`

ಸೆನ್ಸೆರೀಬನು ಹಿಜೀಯನ ಬಲವಾದ ರಕ್ಷಣೆಯಾಗಿದ್ದ ಆತನ ದೇವರ ನಂಬಿಕೆಯ ಮೇಲೆ ಬಹಳ ಬಲವನ್ನು ಕೇಂದ್ರೀಕರಿಸಿ ಆಕ್ರಮಣ ಮಾಡಿದನು. ಅವನ ಆಕ್ರಮಣಕ್ಕೆ ಮಣಿಯದೆ ಹಿಜೀಯನು ಯೆಹೋವನಿಗೆ ತಾನು ಯಾರೆಂಬುದನ್ನು ಸಣ್ಣೀರೀಬನಿಗೆ ತೋರಿಸಬೇಕೆಂದು ಬಿನ್ನೈಸಿದನು.

"ನಮ್ಮ ದೇವರೇ, ನೀನೆ ಅದ್ವಿತೀಯನಾದ ಯೆಹೋವನೆಂಬುದನ್ನು ಭೂರಾಜ್ಯಗಳೆಲ್ಲವೂ ತಿಳಿದುಕೊಳ್ಳುವಂತೆ ನಮ್ಮನ್ನು ಇವರ ಕೈಯಿಂದ ಬಿಡಿಸು ಎಂದು ಪ್ರಾರ್ಥಿಸಿದನು” (ಯೆಶಾಯ 37:20).

`ಹಿಜೀಯನು ಪ್ರಾರ್ಥನೆಯನ್ನು ಪ್ರಾರ್ಥನಪೂರ್ವಕವಾಗಿ ಓದಿರಿ (ಯೆಶಾಯ 37:15-20). ದೇವರ ಯಾವ ಗುಣಗಳ ಮೇಲೆ ಆತನು ತನ್ನ ಗಮನವನ್ನು ಕೇಂದ್ರೀಕರಿಸುತ್ತಾನೆ?`

`ನಾವು ನಮ್ಮ ಸ್ವಂತ ಬಿಕ್ಕಟ್ಟಿನಲ್ಲಿರುವಾಗ ನಾವು ನಂಬಿಗಸ್ತರಾಗಿ ಬಲಹೊಂದಿಕೊಳ್ಳುವಂತೆ ಈ ಪ್ರಾರ್ಥನೆಯಲ್ಲಿ ನಮ್ಮನ್ನು ಧೈರ್ಯಪಡಿಸುವ ಯಾವ ನಿಯಮವನ್ನು ನಾವು ಕಾಣುತ್ತೇವೆ?`