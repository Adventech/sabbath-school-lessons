---
title:  ರೋಗದಲ್ಲಿ ಬಿದ್ದಿರುವಾಗ ಮತ್ತು ಸಂಪತ್ತಿನಲ್ಲಿ ಮುಳುಗಿರುವಾಗ
date:   11/02/2021
---

ಯೆಶಾಯ 38 ಮತ್ತು 39ನೇ ಅಧ್ಯಾಯದ ಘಟನೆಗಳು (2 ಅರಸು 20) ಸನ್ನೇರೀಬನ ಕೈಯಿಂದ ಹಿಜೇಯನು ಬಿಡುಗಡೆ ಹೊಂದಿದ ಸಮಯದಲ್ಲಿ ನಡೆದವು, ಯೆಶಾಯ 37ನೇ (2 ಅರಸುಗಳು 19ರನ್ನು ಸಹಾ ನೋಡಿರಿ). ಅಧ್ಯಾಯದಲ್ಲಿ ಅದು ಇನ್ನೂ ಘಟಿಸಿಲ್ಲವೆಂಬಂತೆ ವಿವರಿಸಲಾಗಿದೆ. ಯಾಕೆಂದರೆ ಯೆಶಾಯ 38:5,6 ಮತ್ತು 2 ಅರಸುಗಳು20:6 ವಾಕ್ಯಗಳು ಯೆಹೂದ್ಯರು ಇನ್ನೂ ಅಕ್ಕೂರರ ಬೆದರಿಕೆಯನ್ನು ಎದುರಿಸುತ್ತಿದ್ದವು ಎಂದು ತಿಳಿಸುತ್ತವೆ.

ಸೈತಾನನು ಹಿಜೇಯನಿಗೆ ಮರಣವನ್ನೂ ಯೆರೂಸಲೇಮಿಗೆ ನಾಶನವನ್ನೂ ಒಟ್ಟಾಗಿ ತರಬೇಕೆಂದು ದೃಢಪಡಿಸಿಕೊಂಡಿದ್ದನು. ಒಂದುವೇಳೆ ಹಿಜೇಯನು ದಾರಿ ಬಿಟ್ಟುಹೋಗಿದ್ದರೆ ಆತನು ಮಾಡಿದ ಸುಧಾರಣೆಗಳು ಆಗುತ್ತಿರಲಿಲ್ಲ ಮತ್ತು ಯೆರೂಸಲೇಮಿನ ಪತನ ಬಹಳ ಸುಲಭವಾಗಿ ಆಗಿಬಿಡುತ್ತಿತ್ತು ಎನ್ನುವುದರಲ್ಲಿ ಸಂಶಯವೇ ಇರುವುದಿಲ್ಲ. ಎಸ್.ಡಿ.ಎ. ಬೈಬಲ್ ಕಾಮೆಂಟರಿ, 4ನೇ ಸಂಪುಟ, 240ನೇ ಪುಟ.

`ದೇವಜನರಿಗೆ ಉತ್ತಮ ನಾಯಕತ್ವ ಎಷ್ಟು ಮುಖ್ಯವಾದುದು ಎಂಬುದರ ಬಗ್ಗೆ ಮೇಲಿನ ಉಲ್ಲೇಖವು ನಮಗೆ ಏನು ಹೇಳುತ್ತದೆ?`

`ಹಿಜೀಯನಿಗೆ ಅವನ ನಂಬಿಕೆಯನ್ನು ದೃಢಪಡಿಸಿಕೊಳ್ಳುವಂತೆ ದೇವರು ಅವನಿಗೆ ಯಾವ ಗುರುತನ್ನು ಕೊಟ್ಟನು? (2 ಅರಸುಗಳು 20:8-10 ಮತ್ತು ಯೆಶಾಯ 38:6-8).`

ದೇವರು ಕೊಡುವ ಗುರುತನ್ನು ತಿರಸ್ಕಾರ ಮಾಡಿದುದರಿಂದ ಅಹಾಜನಿಗೆ ಅಶೂರರ ದೆಸೆಯಿಂದ ತೊಂದರೆ ಉಂಟಾಗುವ ಘಟನೆಗಳು ಸಾಲು ಸಾಲಾಗಿ ನಡೆದವು. ಆದರೆ ದೇವರು ಅವನ ತಂದೆಯಿಂದ ಯಹೂದಕ್ಕೆ ಉಂಟಾದ ಬಿಕ್ಕಟ್ಟನ್ನು ಪರಿಹರಿಸಲು ಹಿಜೇಯನು ಬಲಗೊಳ್ಳುವುದಕ್ಕಾಗಿ ಆತನು ದೇವರಿಗೆ ಒಂದು ಗುರುತನ್ನು ಕೇಳಿದನು (2 ಅರಸುಗಳು 20:8). ಹೌದು ಸೂರ್ಯನ ಇಳಿತರದಿಂದ ಸೋಪಾನ ಪಂಕ್ತಿಯ ನೆರಳು ಹತ್ತು ಮೆಟ್ಟಲು ಹಿಂದೆ ಸರಿಯುವಂತೆ ಮಾಡಲು ಒಂದು ಅದ್ಭುತವೇ ನಡೆಯಬೇಕಾಗಿತ್ತು.

ಬ್ಯಾಬಿಲೋನಿನ ಖಗೋಳ ಶಾಸ್ತ್ರಜ್ಞರು ಆಕಾಶಕಾಯಗಳ ಚಲನವಲನಗಳನ್ನು ಅಧ್ಯಯನ ಮಾಡಿ ನಿಖರವಾಗಿ ದಾಖಲಿಸಿಕೊಳ್ಳುತ್ತಿದ್ದರು. ಹಾಗಾಗಿ ಅವರು ಯಹೋವನು ಮಾಡಿದ ಅದ್ಭುತವನ್ನು ಸೂರ್ಯನ ವಿಚಿತ್ರ ಚಲನೆಯನ್ನು ಗಮನಿಸಿದರು ಮತ್ತು ಏನಾಗಿರಬಹುದೆಂದು ವಿಸ್ಮಯಪಟ್ಟರು. ಈ ಸಂದರ್ಭದಲ್ಲಿ ಮೆರೋದಕಬಲದಾನನು ಯಹೂದ ದೇಶಕ್ಕೆ ರಾಯಭಾರಿಗಳನ್ನು ಕಳುಹಿಸಿದಾಗ ಬ್ಯಾಬಿಲೋನಿನ ಜನರು ಹಿಜೀಯನ ಸ್ವಸ್ಥತೆಗೂ ಅದ್ಭುತವಾದ ಗುರುತಿಗೂ ಇರುವ ಸಂಬಂಧವನ್ನು ತಿಳಿದುಕೊಂಡರು.

ದೇವರು ಯಾಕೆ ಈ ನಿರ್ದಿಷ್ಟವಾದ ಗುರುತನ್ನು ಆರಿಸಿಕೊಂಡನು ಎಂಬುದು ನಮಗೆ ಈವಾಗ ತಿಳಿಯಿತು. ಮುಂದಿನ ಕಾಲದಲ್ಲಿ (ನಂತರದಲ್ಲಿ) ನಕ್ಷತ್ರದಿಂದ ಮೂಡಣ ದೇಶದ ಜೋಯಿಸರು ಬೆತ್ತೆಹೇಮಿಗೆ ಬರುವಂತೆ ಮಾಡಲು ಆತನು ಸೂರ್ಯನ ಸ್ಥಾನ ಪಲಟವನ್ನು ಉಪಯೋಗಿಸಿ ಬ್ಯಾಬಿಲೋನಿನ ದೂತರನ್ನು ಯಹೂದಕ್ಕೆ ಕರತಂದನು. ಇದು ಸತ್ಯದೇವರ ಬಗ್ಗೆ ಅರಿಯಲು ಒಂದು ವಿಶಿಷ್ಟವಾದ ಅವಕಾಶವನ್ನು ಒದಗಿಸಿಕೊಟ್ಟಿತ್ತು. ಮೆರೋದಕಬಲದಾನನು ತನ್ನ ಜೀವನ ಪರ್ಯಂತ ಅಶೂರರಿಂದ ಕಳೆದುಕೊಂಡ ಸ್ವಾತಂತ್ರ್ಯವನ್ನು ಮರಳಿ ಅವರಿಂದ ಪಡೆದುಕೊಳ್ಳಲು ಹವಣಿಸಿದನು. ತನ್ನ ಉದ್ದೇಶವನ್ನು ಹಿಜೀಯನಿಗೆ ಅರುಹಲು ಮತ್ತು ಅವನಿಗೆ ಸಮರ್ಥವಾದ ಮೈತ್ರಿಕೂಟದ ಅವಶ್ಯಕತೆಯನ್ನು ತಿಳಿಸಲು ಅವನ ಹತ್ತಿರಕ್ಕೆ ತನ್ನ ರಾಯಭಾರಿಗಳನ್ನು ಕಳುಹಿಸಿದನು. ಹಿಜೀಯನ ಬಿನ್ನಹಕ್ಕೆ ಸೂರ್ಯನೇ ಸರಿಯುವುದಾದರೆ ಅಶೂರರಿಗೆ ಆತನು ತಕ್ಕುದುದನ್ನೇ ಮಾಡಬಲ್ಲನು ಅಲ್ಲವೇ?

`ದೇವರನ್ನು ಮಹಿಮೆಪ ಡಿಸ ಬಹುದಾದ ನಂಬಲಸಾಧ್ಯವಾದ ಬ್ಯಾಬಿಲೋನಿಯರು ಅವನ ಕಡೆಗೆ ಬರುವ ಒಂದು ಅವಕಾಶವನ್ನು ಹಿಜೀಯನು ಹೇಗೆ ಕಳೆದುಕೊಂಡನು? ಅದರ ಫಲಿತಾಂಶವೇನು? (ಯೆಶಾಯ 39). ಹಿಜೀಯನು ದೇವರಿಗೆ ಸಾಕ್ಷಿಯಾಗಿರುವ ಬದಲು ತನ್ನ ಸ್ವಂತ ಮಹಿಮೆಯನ್ನು ಅವರ ಮುಂದೆ ಪ್ರದರ್ಶಿಸಿದನು. ಇದರಲ್ಲಿ ನಮಗೆ ಯಾವ ಬುದ್ಧಿಪಾಠವಿದೆ?`