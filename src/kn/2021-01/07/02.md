---
title:  ಪೋಣಿಸಲ್ಪಟ್ಟ ಮಾಲೆ
date:   07/02/2021
---

`ಯಹೂದಕ್ಕೆ ಏನು ಘಟಿಸಿತು? (2 ಅರಸುಗಳು 18:13, 2 ಪೂ.ವೃ.32:1 ಮತ್ತು ಯೆಶಾಯ 36:1).`

ದೇವರನ್ನು ನಂಬದೆ ಹೋದ ಆಹಾಜನು ಮರಣಹೊಂದಿದ ಮೇಲೆ ಅವನ ಮಗನಾದ ಹಿಜೀಯನು ಸಿಂಹಾಸನವನ್ನು ಏರಿದನು. ಹಿಜೀಯನು ನಂಬಿಗಸ್ತನಾಗಿದ್ದನು. ಯೆಹೂದವು ಅವನು ರಾಜನಾದಾಗ ತನ್ನ ಸಂಪೂರ್ಣವಾದ ಸ್ವಾತಂತ್ರ ವನ್ನು ಕಳೆದುಕೊಂಡಿತ್ತು. ಅಹಾಜನು ಸಿರಿಯ ಮತ್ತು ಇಸ್ರಾಯೇಲರಾಜರ ವಿರುದ್ಧ ಹೋರಾಡುವುದಕ್ಕೆ ಅಶೂರರಾಜನ ಸಹಾಯ ಪಡೆದುಕೊಂಡಾಗ ಅತ್ತೂರ ರಾಜನಿಗೆ ಅಹಾಜನು ಕಪ್ಪಕಾಣಿಕೆಗಳನ್ನು ಸಲ್ಲಿಸುತ್ತಿದ್ದನು (2 ಪೂ.ವೃ.28:16-21 ವಚನಗಳನ್ನು ನೋಡಿರಿ). ಅಶೂರರ ಅರಸನಾದ ಇಮ್ಮಡಿ ಸರ್ಗಾನನು (Sargon-II) ದೂರದಲ್ಲಿದ್ದ ಯುದ್ಧಭೂಮಿಯಲ್ಲಿ ಮಡಿದನು ಇವನ ನಂತರ ಸಣ್ಣೀರೀಬನು ಕ್ರಿ.ಪೂ.705ರಲ್ಲಿ ಸಿಂಹಾಸನವನ್ನೇರಿದನು. ಆವಾಗ ಅಕ್ರೂರವು ಅಪಾಯದಲ್ಲಿ ಸಿಕ್ಕಿಕೊಂಡಂತೆ ಕಾಣಿಸಿತು. ಈ ಸಂದರ್ಭವನ್ನು ಉಪಯೋಗಿಸಿಕೊಂಡು ಸುತ್ತಮುತ್ತಲಿನ ರಾಜರುಗಳನ್ನು ಸೇರಿಸಿಕೊಂಡು ಅಕ್ಕೂರರ ವಿರುದ್ಧವಾಗಿ ನಿಲ್ಲಲು ಹಿಜೀಯನು ಪ್ರಯತ್ನಪಟ್ಟಿದ್ದಕ್ಕೆ ಸತ್ಯವೇದ ವಚನಗಳು ಮತ್ತು ಅಕ್ಕೂರರ ಚರಿತ್ರೆಯು ನಮಗೆ ಸಾಕಷ್ಟು ಪುರಾವೆಗಳನ್ನು ನೀಡುತ್ತವೆ (2 ಅರಸುಗಳು 18:7).

ದೌರ್ಭಾಗ್ಯವೇನೆಂದರೆ ಹಿಜೀಯನು ಅಶ್ಲೋರರ ವಿರುದ್ದ ಪುಟಿದೇಳುವ ಮಹಾಸಾಮರ್ಥ್ಯದ ಬಗ್ಗೆ ಸರಿಯಾಗಿ ಅಂದಾಜುಮಾಡಿರಲಿಲ್ಲ. ಕ್ರಿ.ಪೂ.701ರಲ್ಲಿ ಸನ್ನೇರೀಬನು ತನ್ನ ಸಾಮ್ರಾಜ್ಯದ ಇತರೆ ಪ್ರಾಂತ್ಯಗಳನ್ನು ತನ್ನ ವಶಕ್ಕೆ ತೆಗೆದುಕೊಂಡು ಸಿರಿಯಾಪ್ಯಾಲೆಸ್ತಾನ್ ವಿರುದ್ಧ ನಿಂತು ಅವರನ್ನು ಸದೆಬಡಿದು ಯಹೂದವನ್ನು ಕೊಳ್ಳೆಹೊಡೆದನು.

`ಅಶೂರರ ವಿರುದ್ಧ ಮುಖಾಮುಖಿಯಾಗಿ ಹೋರಾಡಲು ಹಿದ್ದೀಯನು ಹೇಗೆ ಸಿದ್ಧಪಡಿಸಿಕೊಂಡನು? (2 ಪೂ.ವೈ.32:1-8).`

ಸನ್ನೇರೀಬನು ಯಹೂದದ ರಾಜಧಾನಿ ಯೆರೂಸಲೇಮನ್ನು ತನ್ನ ವಶಕ್ಕೆ ತೆಗೆದುಕೊಳ್ಳಲು ಪ್ರಯತ್ನ ನಡೆಸಿದಾಗ ಹಿಜೀಯನು ಅವನನ್ನು ಎದುರಿಸಲು ವ್ಯಾಪಕವಾದ ಸಿದ್ಧತೆಗಳನ್ನು ನಡೆಸಿದನು. ಆತನು ತನ್ನ ರಾಜ್ಯದ ಕೋಟೆಕೊತ್ತಲುಗಳನ್ನು ಭದ್ರಪಡಿಸಿಕೊಂಡು ತನ್ನ ಸೈನ್ಯವನ್ನು ಸಂಘಟಿಸಿ ಇನ್ನೂ ಹೆಚ್ಚಾಗಿ ಸಜ್ಜುಗೊಳಿಸಿದನು ಮತ್ತು ಯೆರೂಸಲೇಮಿನ ನೀರು ಸರಬರಾಜನ್ನು ಹೆಚ್ಚಿಸಿ ಅದಕ್ಕೆ ಸಾಕಷ್ಟ ಭದ್ರತೆ ನೀಡಿದನು (2 ಅರಸುಗಳು 20:20 ಮತ್ತು 2 ಪೂ.ವೈ.32:30ನ್ನೂ ಸಹಾ ನೋಡಿರಿ). ಈ ಮುತ್ತಿಗೆ ಸಮಯದಲ್ಲಿ ಹಿಜೀಯನು ಮಹತ್ತರವಾದ ಸಿಲೋಮ್ ನೀರಿನ ಸುರಂಗವನ್ನು ಮಾಡಿ ಅದನ್ನು ಹೇಗೆ ನಿರ್ಮಿಸಲಾಯ್ತು ಎಂಬುದನ್ನು ಸ್ಮರಣೆಗಾಗಿ ಶಾಸನ ಕೆತ್ತಿಸಿದ್ದಾನೆ.

ಈ ಹೋರಾಟದ ಸಮಯದಲ್ಲಿ ಸೈನ್ಯದ ಮತ್ತು ರಾಜ್ಯಾಡಳಿತದ ನಾಯಕತ್ವದಂತೆಯೇ ಜನರ ನೈತಿಕ ಬಲವನ್ನು ಹೆಚ್ಚಿಸಲು ಆತ್ಮೀಕನಾಯಕತ್ವವು ಬಹಳ ಮುಖ್ಯವಾದುದೆಂದು ಪರಿಗಣಿಸಿ ಅದನ್ನು ಒದಗಿಸಿಕೊಟ್ಟನು. "ಆದರೆ ರಾಜನು ಇದನ್ನು ಶತ್ರುವನ್ನು ಎದುರಿಸುವ ಸಲುವಾಗಿ (ವಿರುದ್ಧ ಪ್ರತಿಭಟಿಸಲು) ಹೀಗೆ ಮಾಡಿದನು. ಹಿಜೀಯನು ಮನುಷ್ಯ ಜಾಣ್ನೆಯು ಮತ್ತು ಶಕ್ತಿಯು ಸಾಧಿಸಬಹುದಾದುದನ್ನು ಸಾಧಿಸಲು ತನ್ನ ರಾಜ್ಯದ ಎಲ್ಲಾ ಸಾಮರ್ಥವನ್ನು ಒಟ್ಟುಗೂಡಿಸಿಕೊಂಡು ಪ್ರಜೆಗಳು ಒಳ್ಳೆಯ ಧೈರ್ಯ ಹೊಂದುವಂತೆ ಅವರನ್ನು ಹುರಿದುಂಬಿಸಿದನು"- ಎಲೆನ್ ಜಿ ವೈಟಮ್ಮನವರ "ಪ್ರವಾದಿಗಳು ಮತ್ತು ಅರಸರು" ಪುಸ್ತಕದಲ್ಲಿ 351ನೇ ಪುಟ.

ಹಿಜೀಯನು ದೇವರಲ್ಲಿ ಬಹಳವಾಗಿ ಭರವಸವಿಟ್ಟು ಮೇಲೆ ಆತನು ಯಾಕೆ ಸ್ವಂತ ಪರಿಶ್ರಮವನ್ನು ಅಷ್ಟರಮಟ್ಟಿಗೆ ಹಾಕಿದನು? ಆತನ ಕ್ರಿಯೆಗಳು ಅವನ ನಂಬಿಕೆಯನ್ನು ನಿಷ್ಪಲಗೊಳಿಸುತ್ತವೆಯೆ? ಫಿಲಿಪ್ಪಿ 2:1213ನೇ ವಚನಗಳನ್ನು ನೋಡಿರಿ. ದೇವರು ನಿಜವಾಗಿಯೂ ಸಫಲವಾಗುವ ಬಲವನ್ನು ನೀಡುವುದರಿಂದ ನಾವು ಅವನೊಡನೆ ಸಹಕರಿಸಬೇಕು.