---
title:  ಅಪಪ್ರಚಾರ
date:   08/02/2021
---

ಅಶೂರದ ಅರಸರು ಕೂರರು ಮಾತ್ರವಲ್ಲದೆ ಬುದ್ಧಿವಂತರೂ ಆಗಿದ್ದರು. ಅವರ ಗುರಿಯು ಐಶ್ವರ್ಯ ಮತ್ತು ಅಧಿಕಾರವಾಗಿತ್ತು ವಿನಹ ಕೇವಲ ನಾಶಪಡಿಸುವುದಲ್ಲ (ಯೆಶಾಯ 10:13,14ನ್ನು ಹೋಲಿಸಿ ನೋಡಿರಿ). ಒಂದು ನಗರದ ಜನರನ್ನು ಮನವೊಲಿಸಿ ಅವರನ್ನು ವಶಪಡಿಸಿಕೊಳ್ಳುವುದಾದರೆ ಅದನ್ನು ಶರಣಾಗಿಸಲು ಸೈನ್ಯದ ಬಲವನ್ನು ಯಾಕೆ ಉಪಯೋಗಿಸಬೇಕು? ಆದುದರಿಂದ ಸಣ್ಣೀರೀಬನು ಲಾಕೀಷ್ ನಗರದ ಮುತ್ತಿಗೆಯಲ್ಲಿ ತೊಡಗಿಕೊಂಡಿದ್ದಾಗ ಯೆರೂಸಲೇಮನ್ನು ಅಪಪ್ರಚಾರದ ಮೂಲಕ ವಶಪಡಿಸಿಕೊಳ್ಳಲು ಅದರ ಪ್ರಜೆಗಳನ್ನು ಮನವೊಲಿಸಲು ತನ್ನ ಸೈನ್ಯಾಧಿಕಾರಿಯಾದ ರಬ್ಬಾಕೆಯನ್ನು ಹಿಜೀಯನ ಹತ್ತಿರ ಕಳುಹಿಸಿದನು.

`ಯಹೂದದ ಮೇಲೆ ಬೆದರಿಕೆ ಹಾಕಲು ರಬ್ಬಾಕೆಯು ಯಾವ ವಾದವನ್ನು ಉಪಯೋಗಿಸಿದನು? (ಯೆಶಾಯ 36:2-20 ಮತ್ತು 2 ಅರ 18:17-35 ಮತ್ತು 2 ಪೂ. 32:9-19ನ್ನು ಹೋಲಿಸಿರಿ).`

ಇಲ್ಲಿ ರಬ್ಬಾಕೆಯು ಕೆಲವು ಬಲಯುತವಾದ ವಾದಗಳನ್ನು ಮಾಡಿದ್ದಾನೆ. ಐಗುಪ್ತದೇಶವು ಬಲಹೀನವಾಗಿರುವುದರಿಂದ ಮತ್ತು ನಂಬಿಕೆಗೆ ಯೋಗ್ಯವಲ್ಲದ ಕಾರಣ ಅದರ ಮೇಲೆ ಭರವಸವಿಡುವುದಕ್ಕಾಗುವುದಿಲ್ಲ. ರಾಜ್ಯದ ಅನೇಕ ಯಜ್ಞವೇದಿಗಳನ್ನು, ಬಲಿಪೀಠಗಳನ್ನು ಹಿಯನು ನಾಶಪಡಿಸಿರುವುದರಿಂದ ಯೆಹೋವನು ಕುಪಿತನಾಗಿದ್ದಾನೆ ಮತ್ತು ಆತನು ದಿಟವಾಗಿಯೂ ಸಣ್ಣೀರೀಬನ ಪಕ್ಷದಲ್ಲಿದ್ದು ಯೆಹೂದವನ್ನು ನಾಶಪಡಿಸಲು ಅನುಮತಿ ಕೊಟ್ಟಿದ್ದಾನೆ ಎಂದು ಪೌಳಿಗೋಡೆಯ ಮೇಲಿದ್ದ ಜನರಿಗೆ ಸಾರಿ ಹೇಳುತ್ತಾನೆ.

ಹಿಜೀಯನು ತರಬೇತಿ ಹೊಂದಿದ 2000 ಕುದುರೆ ಸವಾರರನ್ನು ಸಹಾ ಹೊಂದಿಲ್ಲ. ಹೀಗಿರುವುದರಿಂದ ನಿಮ್ಮ ರಾಜನು ನಮ್ಮ ಮೇಲೆ ಯುದ್ಧ ಮಾಡುವುದಕ್ಕೆ ಸಾಧ್ಯವಿಲ್ಲ ಎಂದು ಹೇಳುತ್ತಾನೆ.

ನಾವು ಪಟ್ಟಣವನ್ನು ಮುತ್ತಿಗೆ ಹಾಕಿದಾಗ ನಿಮಗೆ ತಿನ್ನುವುದಕ್ಕೆ ಮತ್ತು ಕುಡಿಯುವುದಕ್ಕೆ ಬೇಕಾದುದನ್ನು ರಾಜನು ಕೊಡಲಾರನು ನಿಮ್ಮನ್ನು ಆತನು ರಕ್ಷಿಸಲಾರನು ಯಾಕೆಂದರೆ ಅಶೂರರು ವಶಪಡಿಸಿಕೊಂಡ ದೇಶಗಳನ್ನು ಅವರ ದೇವತೆಗಳು ರಕ್ಷಿಸಲಿಲ್ಲ ಹಾಗೆಯೇ ನಿಮ್ಮ ದೇವರಾದ ಯೆಹೋವನು ಸಹಾ ನಿಮ್ಮನ್ನು ರಕ್ಷಿಸಲಾರನು ಎಂದು ಜನರ ಮನವೊಲಿಸಲು ರಬ್ಬಾಕೆಯು ಪ್ರಯತ್ನಪಟ್ಟನು.

ರಬ್ಬಾಕೆಯು ಸತ್ಯವನ್ನು ಹೇಳುತ್ತಿದ್ದಾನೆಯೆ?

ಆತನ ಮಾತುಗಳಲ್ಲಿ ಸಾಕಷ್ಟು ಸತ್ಯವಿದ್ದುದರಿಂದ ಆತನ ವಾದವು ಜನರನ್ನು ಪ್ರೇರಿಸುವಂಥದ್ದಾಗಿತ್ತು. ಅಲ್ಲದೆ ಅವನು ಹೇಳದ ಎರಡು ವಿಷಯಗಳು ಅವನನ್ನು ಬೆಂಬಲಿಸುತ್ತಿದ್ದವು.

ಮೊದಲನೆಯದು ಕೇವಲ 30 ಮೈಲುಗಳ ದೂರದಲ್ಲಿದ್ದ ಲಾಕೀಷ್ ಪಟ್ಟಣವನ್ನು ಅಕ್ಕೂರರು ಮುತ್ತಿಗೆ ಹಾಕಿ ವಶಪಡಿಸಿಕೊಂಡಿದ್ದರು. ರಬ್ಬಾಕೆಯು ಅಲ್ಲಿಂದಲೇ ಯೆರೂಸಲೇಮಿಗೆ ಬಂದಿದ್ದನು. ಲಾಕೀಷ್ ಪಟ್ಟಣವು ಬಲಯುತ ಕೋಟೆ ಹೊಂದಿದ್ದಾಗ್ಯೂ ಅಕ್ಕೂರರ ಕೈವಶವಾಗಿತ್ತು ಮತ್ತು ರಬ್ಬಾಕೆಯು ಅಶೂರದ ಮಹಾಸೈನ್ಯದೊಡನೆ ಯೆರೂಸಲೇಮಿಗೆ ಬಂದಿದ್ದನು (ಯೆಶಾಯ 36:2). ಅಕ್ರೂರ ಸೈನ್ಯವನ್ನು ಎದುರಿಸಿದ ಇತರೆ ಸೈನ್ಯಗಳ ಮತ್ತು ನಗರಗಳ ಗತಿ ಏನಾಯ್ದೆಂಬುದನ್ನು ತಿಳಿದು ಯೆರೂಸಲೇಮಿಗೂ ಅದೇ ಗತಿಯಾಗುತ್ತದೆ ಎಂದು ಮನುಷ್ಯ ದೃಷ್ಟಿಯಿಂದ ಸಂದೇಹಪಡದಿರುವುದಕ್ಕೆ ಯಾವ ಕಾರಣವೂ ಇಲ್ಲ (2 ಅರಸುಗಳು 18:9,10) (ಇದನ್ನು ಯೆಶಾಯ 10:8-11 ವಚನಗಳೊಂದಿಗೆ ಹೋಲಿಸಿರಿ). ಹಿಜೀಯನು ಯೆರೂಸಲೇಮಿನಲ್ಲಿಯೇ ಎಲ್ಲರೂ ಯಜ್ಞವನ್ನು ಸಮರ್ಪಿಸುವಂತೆ ಮಾಡಲು ಬೇರೆ ಬೇರೆ ಸ್ಥಳಗಳಲ್ಲಿದ್ದ ಎಲ್ಲಾ ಯಜ್ಞವೇದಿಗಳನ್ನು ಕೆಡವಿಹಾಕಿದ್ದನು (2 ಅರಸುಗಳು 18:4 ಮತ್ತು 2 ಪೂ.ವೈ. 31:1). ಆದುದರಿಂದ ಯಹೋವನು ಅವನಿಗೆ ಸಹಾಯ ಮಾಡುವುದಿಲ್ಲವೆಂದು ರಬ್ಬಾಕೆಯು ಹೇಳುತ್ತಿದ್ದದು ಧಾರ್ಮಿಕ ಸುಧಾರಣೆಯು ಕರ್ತನನ್ನು ರೇಗಿಸಿದ್ದ ಪಕ್ಷದಲ್ಲಿ ಜನರ ಪಾಲಿಗಿದ್ದ ಆ ಒಂದು ನಿರೀಕ್ಷೆಯು ಇಲ್ಲವಾಗಿತ್ತು ಅಲ್ಲವೇ? ಆದುದರಿಂದ ಹಿಯನಿಂದ ಜನರು ರಕ್ಷಿಸಲ್ಪಡುತ್ತಿದ್ದರೆ ಅಥವಾ ಅವನಿಂದ ರಕ್ಷಿಸುವುದಕ್ಕೆ ಸಾಧ್ಯವಿತ್ತೆ ಎಂಬ ಪ್ರಶ್ನೆಗಳಿಗೆ ದೇವರು ತಾನೆ ಉತ್ತರವನ್ನು ಕೊಡಬೇಕಾಗಿತ್ತು!

`ಎಲ್ಲಾ ಸಾಧ್ಯತೆಗಳೂ ಅಳಿದು ಹೋದವು ಎಂದು ಮಾನವ ದೃಷ್ಟಿಯಿಂದ ಹೇಳುವ ಪರಿಸ್ಥಿತಿಗೆ ನೀವು ಯಾವಾಗಲೂ ಸಿಲುಕಿಹಾಕಿಕೊಂಡಿದ್ದೀರಾ? ನಿಮಗಿರುವ ಒಂದೇ ಒಂದು ಸಹಾಯ ಯಾವುದು? ನೀವು ಇಷ್ಟಪಟ್ಟರೆ ಅಂತಹ ಒಂದು ಪರಿಸ್ಥಿತಿಯನ್ನು ನೀನು ಹೇಗೆ ನಿಭಾಯಿಸಿದಿರಿ ಎಂಬ ನಿಮ್ಮ ಅನುಭವವನ್ನು ತರಗತಿಯಲ್ಲಿ ಹಂಚಿಕೊಳ್ಳಲು ಸಿದ್ಧವಾಗಿರಿ.`