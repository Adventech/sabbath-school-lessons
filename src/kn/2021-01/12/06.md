---
title:  ನಮ್ಮ ದೇವರು ಮುಖ್ಯತೀರಿಸುವ ದಿನ
date:   18/03/2021
---

`ಎಲ್ಲಾ ಶುಭವರ್ತಮಾನಗಳ ನಡುವೆ, ಯೆಶಾಯ 61ನೇ ಅಧ್ಯಾಯದಲ್ಲಿ ನಿರೂಪಿಸಲಾಗಿರುವಂತೆ ಮೆಸ್ಸಿಯನು ಯಾಕೆ "ದೇವರು ಮುಖ್ಯತೀರಿಸುವ ದಿನವನ್ನು ಸಾರಿ ಹೇಳುತ್ತಾನೆ? ಈ ಪ್ರವಾದನೆಯು ಯಾವಾಗ ನೆರವೇರುತ್ತದೆ?`

ಮೆಸ್ಸಿಯನಾದ ಯೇಸುವು ನಜರೇತಿನ ಸಭಾಮಂದಿರದಲ್ಲಿ ಯೆಶಾಯ 61ನೇ ಅಧ್ಯಾಯದಲ್ಲಿ "ದೇವರ ಶುಭವರುಷ'ವನ್ನು ಹೇಳುವ ವಾಕ್ಯಗಳನ್ನು ಓದಿದನು (ಯೆಶಾಯ 61:2, ಲೂಕ 4:19). ಆತನು ಅದನ್ನು ಓದಿ ಮುಗಿಸಿದ ಮೇಲೆ ಅವರಿಗೆ- "ಈ ಹೊತ್ತು ನೀವು ನನ್ನ ಮಾತನ್ನು ಕೇಳುವಲ್ಲಿ ಈ ವೇದೋಕ್ತಿ ನೆರವೇರಿದೆ" ಎಂದು ಹೇಳಿದನು (ಲೂಕ 4:21), ಆದುದರಿಂದ ಆತನು ಉದ್ದೇಶಪೂರ್ವಕವಾಗಿ, ನಿರ್ದಿಷ್ಟವಾಗಿ ಆ ವಚನದ "ನಮ್ಮ ದೇವರು ಮುಖ್ಯಿ ತೀರಿಸುವ ದಿನ" ಎಂಬುದನ್ನು ಓದದೆ ಬಿಟ್ಟನು. ಯಾಕೆಂದರೆ ಆತನು ಕೆಡುಕನ (ಸೈತಾನ) ಬಂಧನದಿಂದ ಜನರನ್ನು ಬಿಡಿಸಿ ಅವರ ರೋಗಗಳನ್ನು ವಾಸಿಪಡಿಸಿ, ಸತ್ಯದ ಮಾರ್ಗಗಳನ್ನು ಬೋಧಿಸಿ ಅವರಿಗೆ ನಿರೀಕ್ಷೆ ತುಂಬುವ ಶುಭವರ್ತಮಾನದ ಸೇವೆಯನ್ನು ಮಾಡುತ್ತಿರುವಾಗ ಮುಖ್ಯಿ ತೀರಿಸುವ ದಿನ ಇನ್ನು ಮುಂದಕ್ಕೆ ಬರಬೇಕಾಗಿದ್ದುದರಿಂದ ಅದನ್ನು ಓದದೆ ಬಿಟ್ಟನು. ಮತ್ತಾಯ 24ನೇ ಅಧ್ಯಾಯದಲ್ಲಿ (ಮಾರ್ಚ್ 13, ಲೂಕ 21ನ್ನು ಹೋಲಿಕೆ ಮಾಡಿರಿ). ಯೇಸುವು ತನ್ನ ಶಿಷ್ಯರಿಗೆ ಮುಂದೆ ಬರಬೇಕಾದ ನ್ಯಾಯವಿಚಾರಣೆಯ ಬಗ್ಗೆ ಮುಂಚಿತವಾಗಿ ತಿಳಿಸಿದನು.

ಯೆಶಾಯ 61ನೇ ಅಧ್ಯಾಯದಲ್ಲಿ ಹೇಳಿರುವ ದೇವರು ಮುಖ್ಯಿ ತೀರಿಸುವ ದಿನವು "ಯೆಹೋವನ ಆಗಮನದ ಭಯಂಕರವಾದ ಮಹಾದಿನ"ವಾಗಿದ್ದು (ಯೋವೆಲ 2:31, ಮಲಾಕಿ 4:5). ಯೇಸುಕ್ರಿಸ್ತನು ತನ್ನ ವೈರಿಗಳನ್ನು ಸೋಲಿಸಿ ಭೂಮಿಯನ್ನು ವಿಮೋಚಿಸುವುದಕ್ಕೆ ಅಂತ್ಯಕಾಲದ ಹಿಂಸೆಯನ್ನು ತಾಳಿಕೊಂಡ "ಉಳಿದ ಜನರನ್ನು ಬಿಡಿಸುವುದಕ್ಕೆ (ಪ್ರಕಟನೆ 19ನ್ನು ದಾನಿ 2:44,45ಕ್ಕೆ ಹೋಲಿಸಿರಿ), ಎರಡನೇ ಸಲ ಬರುವ ದಿನವಾಗಿದೆ. ಆದುದರಿಂದ ಯೇಸುಕ್ರಿಸ್ತನು ದೇವರು ನೇಮಿಸಿರುವ ಶುಭವರುಷದ ಆರಂಭವನ್ನು ಪ್ರಕಟಿಸಿದಾಗ್ಯೂ ಅದರ ಮುಕ್ತಾಯವು ಆತನ ಎರಡನೇ ಬರೋಣದಲ್ಲಿ ನೆರವೇರುತ್ತದೆ. ಪ್ರೀತಿ ಸ್ವರೂಪಿಯಾದ ದೇವರು ಮುಖ್ಯಿ ತೀರಿಸುವ ದೇವರೂ ಸಹಾ ಆಗಿರುತ್ತಾನೆ ಎಂಬ ಈ ಅಭಿಪ್ರಾಯದೊಡನೆ ಹೇಗೆ ಸಂಧಾನ ಮಾಡಿಕೊಳ್ಳುವಿರಿ? ಈ ಅಭಿಪ್ರಾಯವು ಅಸಂಬದ್ಧವಾದುದೇ? ಅಥವಾ ದೇವರು ಮುಖ್ಯಿ ತೀರಿಸುವಾಗ ಆತನ ಪ್ರೀತಿಯು ವ್ಯಕ್ತವಾಗುತ್ತದೆಯೆ? ಹಾಗಾದರೆ ಅದು ಹೇಗೆ? ನಿಮ್ಮ ಉತ್ತರವನ್ನು ವಿವರಿಸಿರಿ-

"ಒಬ್ಬನು ನಿನ್ನ ಬಲಗೆನ್ನೆಯ ಮೇಲೆ ಹೊಡೆದರೆ ಅವನಿಗೆ ಮತ್ತೊಂದು ಕೆನ್ನೆಯನ್ನು ಒಡ್ಡು" ಎಂದು ಯೇಸುಕ್ರಿಸ್ತನು ಹೇಳುತ್ತಾನೆ. ಮತ್ತಾಯ 5:39 ಆತನು ಹಾಗೆ ಹೇಳಿದ್ದಾಗ್ಯೂ ನ್ಯಾಯ ಮತ್ತು ದಂಡನೆ ಖಂಡಿತವಾಗಿಯೂ ವಿಧಿಸಲ್ಪಡುತ್ತದೆ ಎಂಬುದನ್ನು ಸಹಾ ಸ್ಪಷ್ಟಪಡಿಸುತ್ತಾನೆ (ಮತ್ತಾಯ 8:12). ಪೌಲನು, "ಯಾರೂ ಅಪಕಾರಕ್ಕೆ ಅಪಕಾರ ಮಾಡದಂತೆ ನೋಡಿಕೊಳ್ಳಿರಿ" ಎಂದು ಹೇಳಿದ್ದಾಗ್ಯೂ (1 ಥೆಸ 5:15), "ನಮ್ಮ ಕರ್ತನಾದ ಯೇಸುವು ದೇವರನ್ನರಿಯದವರಿಗೂ ತನ್ನ ಸುವಾರ್ತೆಗೆ ಒಳಪಡದವರಿಗೂ ಪ್ರತೀಕಾರವನ್ನು ಸಲ್ಲಿಸುವನು" ಎಂಬುದಾಗಿಯೂ ಸಹ ಹೇಳುತ್ತಾನೆ (2 ಥೆಸ 1:8). ಇದರಲ್ಲಿ ವ್ಯತ್ಯಾಸವಿದೆ ನಿಜ, ಅದೇನೆಂದರೆ ದೇವರು ಅನಂತ ಜ್ಞಾನದಿಂದಲೂ ಕರುಣೆಯಿಂದಲೂ ನ್ಯಾಯ ಮತ್ತು ಪ್ರತೀಕಾರ ಎರಡನ್ನೂ ಸಂಪೂರ್ಣ ಸಮಂಜಸವಾಗಿ ತರಬಲ್ಲದವನಾಗಿದ್ದಾನೆ. ಮನುಷ್ಯನು ನೀಡುವ ನ್ಯಾಯ, ಮಾಡುವ ಪ್ರತೀಕಾರ ಯಾವಾಗಲೂ ಮಾನವೀಯ ದೋಷದಿಂದಲೂ ದೌರ್ಬಲ್ಯದಿಂದಲೂ ಅಸ್ಥಿರತೆಯಿಂದಲೂ ಕೂಡಿರುತ್ತವೆ. ದೇವರ ನ್ಯಾಯದಲ್ಲಿ ದಿಟವಾಗಿಯೂ ಈ ಯಾವ ಮಾನವೀಯ ಪರಿಮಿತಿಗಳು (ನ್ಯೂನತೆಗಳು) ಇರುವುದಿಲ್ಲ.

`ಕೆಳಗೆ ಹೇಳಿರುವ ಯಾವ ಸಂದರ್ಭಗಳಲ್ಲಿ ನೀವು ಕೆಟ್ಟದ ಕ್ಕೆ ಪ್ರತೀಕಾರವಾಗುವುದನ್ನು ನೋಡಲು ಬಯಸುವಿರಿ? (1) ನಿಮಗೆ ಪ್ರೀತಿಸುವವರನ್ನು ಅವಮಾನ ಪಡಿಸುವ ವ್ಯಕ್ತಿಗೆ? ದೇವರು ನಮಗೆ ತೋರಿಸುವ ಪ್ರೀತಿಗೂ ಮತ್ತು ಪ್ರತೀಕಾರಕ್ಕೂ ಇರುವ ಸಂಬಂಧವನ್ನು ನಾವು ಹೇಗೆ ಅರ್ಥಮಾಡಿಕೊಳ್ಳುತ್ತೇವೆ?`