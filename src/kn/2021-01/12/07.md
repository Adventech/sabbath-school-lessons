---
title:  ಹೆಚ್ಚಿನ ಚಿಂತನೆಗಾಗಿ
date:   19/03/2021
---

ಎಲೆನ್ ಜಿ ವೈಟಮ್ಮನವರ Patriarchs and Prophets, pp 376-378, The Desire of Ages PP 236-243 ನ್ನು ಸಹಾ ಓದಿರಿ.

ಯೇಸು ಕ್ರಿಸ್ತನು ತನ್ನನ್ನು ಕುರಿತ ಪ್ರವಾದನೆಗಳ ಸಜೀವ ಪ್ರತಿಪಾದಕನಾಗಿ ಜನರ ಮುಂದೆ ನಿಂತನು. ತಾನು ಓದಿದ ವಚನಗಳಿಂದ, ಮೆಸ್ಸಿಯನು ಮಾಡುವ ಸೇವೆಯನ್ನು ಕುರಿತು ಆತನು ಕುಗ್ಗಿಹೋದವರನ್ನು ಸಂತೈಸುವವನು, ಸೆರೆಯಾದವರನ್ನು ಬಿಡಿಸುವವನು, ರೋಗ ಬಾಧಿತರನ್ನು ಗುಣಪಡಿಸುವವನು, ಕುರುಡರಿಗೆ ಕಣ್ಣು ಕೊಡುವವನು, ಲೋಕಕ್ಕೆ ಸತ್ಯ ಬೆಳಕನ್ನು ಪ್ರಕಟಪಡಿಸುವವನು ಎಂಬುದನ್ನು ಜೀವಿಸಿ ತೋರಿಸಿದನು.

ಆತನ ಸಭ್ಯ ನಡವಳಿಕೆ ಮತ್ತು ಬಾಯಿಂದ ಹೊರಡುತ್ತಿದ್ದ ಅದ್ಭುತವಾದ ಮಾತುಗಳು ಕೇಳುಗರಿಗೆ ಹಿಂದೆ ಎಂದೂ ಅನುಭವಿಸದ ಪುಳಕವನ್ನುಂಟು ಮಾಡುತ್ತಿದ್ದವು. ಆತನ ದಿವ್ಯಪ್ರಭಾವದ ಉಬ್ಬರಇಳಿತವು ಎಲ್ಲಾ ತಡೆಗೋಡೆಗಳನ್ನು ನೆಲಕ್ಕೆ ಕೆಡುಹಿತು. ಮೋಶೆಯ ಹಾಗೆಯೇ ಜನರು ಕಣ್ಣಿಗೆ ಕಾಣದ್ದನ್ನು ಕಂಡರು. ಅವರ ಹೃದಯಗಳು ಪರಿಶುದ್ಧಾತ್ಮನಿಂದ ಓಲಾಡಿದವುಗಳಾಗಿ ಅವರು ಉತ್ಸಾಹದಿಂದ ದೇವರಿಗೆ ಸ್ತೋತ್ರಗೈದು ಪ್ರತಿಕ್ರಿಯೆ ವ್ಯಕ್ತಪಡಿಸುತ್ತಿದ್ದರು" ಎಲೆನ್ ಜಿ ವೈಟಮ್ಮನವರ The Desire of Ages P 237.

ದೇವರು ಮುಖ್ಯಿ ತೀರಿಸುವ ದಿನವು ಬರುತ್ತಿದೆ – ಆತನ ರೋಷಭರಿತವಾದ ಕೋಪದ ದಿನ. ಆತನು ಬರುವ ದಿನವನ್ನು ಯಾರು ತಾಳಿಕೊಳ್ಳುವರು? ದೇವರ ಆತ್ಮನ ವಿರುದ್ಧವಾಗಿ ಮನುಷ್ಯರು ತಮ್ಮ ಹೃದಯಗಳನ್ನು ಕಠಿಣ ಮಾಡಿಕೊಳ್ಳುತ್ತಾರೆ. ಆತನ ಕೋಪದ ಬಾಣಗಳು ಅಪರಾಧವನ್ನು ಮನಸ್ಸಿಗೆ ಅರುಹುವ ಬಾಣಗಳು ಎಲ್ಲ ಛೇದಿಸಿ ಹೋಗಲಾರವೋ ಅಲ್ಲಿಗೆ ಆತನ ರೋಷದ ಬಾಣಗಳು ಛೇದಿಸಿಕೊಂಡು ಹೋಗುತ್ತವೆ. ದೇವರು ಪಾಪಿಗೆ ತಕ್ಕ ಶಾಸ್ತಿ ಮಾಡುವ ದಿನವು ದೂರದಲ್ಲಿ ಉಳಿದಿಲ್ಲ. ಸುಳ್ಳು ಕುರುಬನು ದ್ರೋಹಿಯನ್ನು ಆ ದಿನದಲ್ಲಿ ರಕ್ಷಿಸಬಲ್ಲನೆ? ಯಾವನು ಅವಿಧೇಯತೆಯ ಮಾರ್ಗದಲ್ಲಿ ನಡೆಯುವ ಜನಸಮೂಹದ ಜೊತೆ ಹೋಗುತ್ತಾನೋ ಅವನಿಗೆ ಕ್ಷಮಾಪಣೆಯಾಗುತ್ತದೆಯೆ? ಜನಪ್ರಿಯತೆ ಅಥವಾ ಜನಬಲ ಯಾರನ್ನಾದರೂ ನಿರಪರಾಧಿಯನ್ನಾಗಿ ಮಾಡುತ್ತದೋ? ಒಬ್ಬ ಅಲಕ್ಷ ಗಾರನೂ ಉದಾಸೀನ ಮಾಡುವವನೂ ಆದ ಮನುಷ್ಯನು ಪರಿಗಣಿಸಿಕೊಂಡು ಇತ್ಯರ್ಥ ಮಾಡಿಕೊಳ್ಳಬೇಕಾದ ಪ್ರಶ್ನೆಗಳು ಇವುಗಳೆ" – ಎಲೆನ್ ಜಿ ವೈಟಮ್ಮನವರ Faith and Works ಪುಸ್ತಕದಲ್ಲಿ 33ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಒಬ್ಬ ಸೆವೆಂತ್ ಡೇ ಅಲ್ವೆಂಟಿಸ್ಟ್ ಸಭೆಯ ಬೋಧಕರು ತಮ್ಮ ಸಭೆಯ ಸದಸ್ಯರು ಪ್ರತ್ಯೇಕವಾದಿಗಳಾಗಿದ್ದು ಸಭೆಗೆ ಯಾರನ್ನು ಹೊಸದಾಗಿ ಸೇರಿಕೊಳ್ಳಲು ಒಪ್ಪದಿರುವುದೇ ನನ್ನ ಸೇವೆಯಲ್ಲಿರುವ ನಂಬರ್ ಒಂದನೇ ಸಮಸ್ಯೆಯಾಗಿದೆಯೆಂದು ಪರಹಿತ ಚಿಂತನೆಯ ಹೇಳಿಕೆಯನ್ನು ನೀಡಿದ್ದಾರೆ. ತಮ್ಮ ಸಭೆಯಲ್ಲಿ ಯಾರಾದರೂ ಮಾರ್ಗ ತಪ್ಪಿಹೋದರೆ ಅವರನ್ನೇ ಸೇರಿಸಿಕೊಳ್ಳದ ಕ್ರೈಸ್ತರು, ಇತರರಿಗೆ ಅಂತ್ಯಕಾಲದಲ್ಲಿ ರಕ್ಷಣೆ ಹೊಂದುವ ಅವಕಾಶವು ಸಿಗುವಂತೆ ಪ್ರೀತಿ, ನಿರೀಕ್ಷೆಮತ್ತು ಪರಲೋಕ ರಾಜ್ಯದ ಸುವಾರ್ತೆಯನ್ನು ಲೋಕದಲ್ಲಿರುವ ಎಲ್ಲರಿಗೂ ತೆಗೆದುಕೊಂಡು ಹೋಗುವುದು ಹೇಗೆ?`

**ಸಾರಾಂಶ:** ದೇವರು ಅನ್ಯಾಯ ತುಂಬಿದ ಸಮಾಜವನ್ನು ಶುದ್ದೀಕರಿಸುತ್ತಾನೆ. ಎದುರು ಬಿದ್ದವರನ್ನು ಹೊರಕ್ಕೆ ಹಾಕಿ, ಪಾಪದ ಜೀವಿತವನ್ನು ನಡೆಸಿ ತನ್ನಿಂದ ದೂರ ಹೋಗಿದ್ದವರು ಅವುಗಳನ್ನು ತ್ಯಜಿಸಿ ತಿರುಗಿಕೊಂಡು ಬಂದಾಗ ಅವರನ್ನು ಮತ್ತೆ ಸೇರಿಸಿಕೊಳ್ಳುವುದರ ಮೂಲಕ ಈ ಸಮಾಜವನ್ನು ಶುದ್ದೀಕರಿಸುತ್ತಾನೆ. ದೇವರ ಇರುವಿಕೆಯಿಂದ ಸಿಗುವ ಆಶೀರ್ವಾದಗಳನ್ನು ಇತರೆ ಜನಾಂಗಗಳೂ ಕೂಡ ಹೊಂದಿಕೊಳ್ಳುವಂತೆ ಅವರನ್ನು ತನ್ನ ಕಡೆಗೆ ಮತ್ತು ತನ್ನ ಜನರ ಕಡೆಗೆ ಸೆಳೆಯುತ್ತಾನೆ. ಆದುದರಿಂದ ಮೆಸ್ಸಿಯನು (ಯೇಸುಕ್ರಿಸ್ತನು) ಸಾರಿ ಹೇಳುವ "ದೇವರು ನೇಮಿಸಿದ ಶುಭವರುಷದ" ಕಾಲದಲ್ಲಿ ಅವರೂ ಸಹ ಸಂತೋಷವನ್ನು ಅನುಭವಿಸುತ್ತಾರೆ.