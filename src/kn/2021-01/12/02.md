---
title:  ಪಾಪದ ಪರಿಣಾಮಗಳು
date:   14/03/2021
---

`ಯೆಶಾಯ 58:3ರಲ್ಲಿ ಜನರು ದೇವರನ್ನು ಕೇಳುತ್ತಾರೆ: "ನಾವು ಉಪವಾಸ ಮಾಡಿದ್ದೇವೆ, ನೀನು ಏಕೆ ಕಟಾಕ್ಷಿಸುವುದಿಲ್ಲ? ನಮ್ಮ ಆತ್ಮವನ್ನು ಕುಂದಿಸಿಕೊಂಡಿದ್ದೇವೆ, ನೀನು ಗಮನಿಸದಿರುವುದೇಕೆ?`

ಇದಕ್ಕೆ ತದ್ವಿರುದ್ಧವಾಗಿ ಯೆಶಾಯ 59:1 ಮತ್ತೊಂದು ಪ್ರಶ್ನೆಯನ್ನು ಸೂಚಿಸುತ್ತದೆ. ನಾವು ದೇವರ ಹಸ್ತವನ್ನು ರಕ್ಷಣೆ ಮಾಡಬೇಕೆಂದು ಕೇಳಿಕೊಂಡೆವು. ಆದರೆ ನೀನು ಏಕೆ ರಕ್ಷಿಸಲಿಲ್ಲ? ನಾವು ನಿನಗೆ ಮೊರೆಯಿಟ್ಟೆವು. ಆದರೆ ನೀನು ನಮ್ಮನ್ನು ಯಾಕೆ ಕೇಳಲಿಲ್ಲ? ಅದಕ್ಕೆ ಯೆಶಾಯನು ದೇವರು ನಿಮ್ಮನ್ನು ರಕ್ಷಿಸುತ್ತಾನೆ ಮತ್ತು ಮೊರೆಯನ್ನು ಕೇಳುತ್ತಾನೆ ಎಂದು ಹೇಳುತ್ತಾನೆ (ಯೆಶಾಯ 59:1). ಆತನು ಇವೆರಡನ್ನು ಮಾಡುವುದಕ್ಕೆ ವಿಫಲನಾಗುತ್ತಾನೆ ಎಂಬುದು ಸಂಪೂರ್ಣವಾಗಿ ಬೇರೊಂದು ವಿಷಯವಾಗಿದೆ. ಅದೇನೆಂದು ನೋಡೋಣ.

`ಯೆಶಾಯ 59:2ನ್ನು ಓದಿರಿ. ಇದರಲ್ಲಿ 59:1 ರಲ್ಲಿರುವ ಪ್ರಶ್ನೆಗಳಿಗೆ ಉತ್ತರ ಯಾವ ಸಂದೇಶವಿದೆ?`

ದೇವರು ತನ್ನ ಜನರನ್ನು ಅಲಕ್ಷ ಮಾಡಲು ಇಷ್ಟಪಡುವುದಿಲ್ಲ. ಆದರೆ ನಿಮ್ಮ ಪಾಪಗಳು ನಿಮ್ಮನ್ನು ನಿಮ್ಮ ದೇವರಿಂದ ಅಗಲಿಸುತ್ತವೆ (ಯೆಶಾಯ 59:2). ಪಾಪದ ದೆಸೆಯಿಂದ ದೇವರ ಮತ್ತು ಮಾನವನ ಸಂಬಂಧದ ಮೇಲೆ ಆಗುವ ಪರಿಣಾಮಗಳ ವಿಷಯದಲ್ಲಿ ಸತ್ಯವೇದದ ಹೇಳಿಕೆಗಳಲ್ಲಿ ಇದು ಒಂದು ಸ್ಪಷ್ಟವಾದ ಹೇಳಿಕೆಯಾಗಿದೆ. ಯೆಶಾಯನು 59ನೇ ಅಧ್ಯಾಯದ ಉಳಿದ ವಚನದಲ್ಲಿ ಈ ವಿಷಯವನ್ನು ವಿವರವಾಗಿ ವರ್ಣಿಸುತ್ತಾ ಹೋಗುತ್ತಾನೆ.

ಇದನ್ನು ಚರಿತ್ರೆಯಾದ್ಯಂತ ನಾವು ಕಾಣಬಹುದು. ಪಾಪವು ಕರ್ತನೊಂದಿಗೆ ನಮಗಿರುವ ಸಂಬಂಧವನ್ನು ನಾಶ ಮಾಡುತ್ತದೆ ಮತ್ತು ಶಾಶ್ವತವಾದ ವಿನಾಶದ ಕಡೆಗೆ ನಡೆಸುತ್ತದೆ- ಯಾಕೆಂದರೆ ಪಾಪಗಳು ದೇವರನ್ನು ನಮ್ಮಿಂದ ದೂರ ಹೋಗುವಂತೆ ಮಾಡುವುದಿಲ್ಲ. ಆದರೆ ನಮ್ಮನ್ನು ದೇವರಿಂದ ದೂರ ಹೋಗುವಂತೆ ಮಾಡುತ್ತವೆ.

`ಆದಿಕಾಂಡ 3:8ನ್ನು ಓದಿರಿ. ಈ ಉದಾಹರಣೆಯು ಮೇಲೆ ವ್ಯಕ್ತವಾಗಿರುವ ತತ್ವವನ್ನು ಹೇಗೆ ಪ್ರಕಟಪಡಿಸುತ್ತದೆ?`

ಪಾಪವು ಪ್ರಾಥಮಿಕವಾಗಿ ನಾವು ದೇವರನ್ನು ತಿರಸ್ಕರಿಸುವುದು, ಆತನೆಡೆಯಿಂದ ತಿರುಗಿಕೊಂಡು ದೂರಕ್ಕೆ ಹೋಗುವುದು. ಪಾಪವು ನಿಜವಾಗಿ ತಮ್ಮನ್ನು ತಾನು ಹೇಳು ಮಾಡಿಕೊಳ್ಳುವ ಕೆಲಸವನ್ನು ಮಾಡುತ್ತದೆ. ಅಂದರೆ ಆ ಕೆಲಸವು ದೇವರಿಗೆ ದೂರವಾಗುತ್ತದೆ. ಅದರ ಪರಿಣಾಮದಿಂದ ಅದನ್ನು ಮಾಡಿದವನು (ಪಾಪಿಯು) ದೇವರಿಂದ ದೂರ ಸರಿಯುತ್ತಾನೆ. ಪಾಪವು ನಮ್ಮನ್ನು ದೇವರಿಂದ ಪ್ರತ್ಯೇಕಪಡಿಸುತ್ತದೆ. ಅಂದರೆ ದೇವರು ಪಾಪಿಯನ್ನು ತಲುಪಿಸಲಾರದಂತೆ ಮಾಡುವುದರಿಂದಲ್ಲ (ನಿಜವಾಗಿ, ಇಡೀ ಸತ್ಯವೆದವು ಪಾಪಿಗಳನ್ನು ರಕ್ಷಿಸುವ ಸಲುವಾಗಿ ದೇವರು ಅವರನ್ನು ಬೆನ್ನಟ್ಟಿ ಹೋಗುವ ನಿದರ್ಶನಗಳನ್ನು ಹೊಂದಿದೆ, ಆದರೆ ಪಾಪವು ದೈವೀಕ ಸಂಧಾನವನ್ನು ನಾವು ತಿರಸ್ಕರಿಸುವಂತೆ ಮಾಡುವುದರಿಂದ ದೂರ ಸರಿಯುತ್ತಾ ಹೋಗುತ್ತೇವೆ. ಆದುದರಿಂದ, ನಾವು ನಮ್ಮ ಜೀವಿತದಲ್ಲಿ ಯಾವ ಪಾಪವನ್ನೂ ಸಹಿಸಿಕೊಳ್ಳಲಾರೆವು ಎಂಬುದು ಬಹಳ ಮುಖ್ಯವಾದ ವಿಷಯ.

`ಪಾಪವು ನಮ್ಮನ್ನು ದೇವರಿಂದ ಪ್ರತ್ಯೇಕ ಪಡಿಸುವುದನ್ನು ವಾಸ್ತವಿಕವಾಗಿ ಯಾವ ರೀತಿಯಲ್ಲಿ ನೀವು ಅನುಭವಿಸಿದ್ದೀರಿ? ನಿಮ್ಮ ಸ್ವಂತ ಅನುಭವದಲ್ಲಿ ಈ ಸಮಸ್ಯೆಗೆ ಇರುವ ಒಂದೇ ಪರಿಹಾರವೇನು?`