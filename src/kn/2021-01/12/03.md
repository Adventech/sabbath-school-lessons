---
title:  ಕ್ಷಮಿಸಲ್ಪಟ್ಟವರು ಯಾರು?
date:   15/03/2021
---

ಯೆಶಾಯ 59ನೇ ಅಧ್ಯಾಯವು ಪಾಪದ ಸಮಸ್ಯೆಯನ್ನು ಕುರಿತು ಒಂದು ಗಾಬರಿ ಪಡಿಸುವ ಚಿತ್ರವನ್ನು ಮಂಡಿಸುತ್ತದೆ. ಸತ್ಯವೇದವು ನಮಗೆ ವಿಮೋಚನೆಯ ನಿರೀಕ್ಷೆಯನ್ನು ಸಹಾ ಕೊಡುವುದು ಸುದೈವವೇ ಸರಿ? ಮೊದಲ ಪ್ರಶ್ನೆಯಿಂದ ಆರಂಭಿಸೋಣ, ನಮ್ಮಲ್ಲಿ ಎಷ್ಟು ಜನರು ಪಾಪವೆಸಗಿದ್ದಾರೆ? ಎಲ್ಲರೂ ಪಾಪ ಮಾಡಿ ದೇವರ ಮಹಿಮೆಯನ್ನು ಹೊಂದದೆ ಹೋಗಿದ್ದಾರೆಂದು ಸತ್ಯವೇದವು ಸ್ಪಷ್ಟವಾಗಿ ಹೇಳುತ್ತದೆ. ಆದುದರಿಂದ ವಿಮೋಚನೆ ಎಂಬುದು ಪಾಪವಿಲ್ಲದುದರ ಮೇಲೆ ಆಧಾರವಾಗಿಲ್ಲ; ಇದು ಕ್ಷಮಾಪಣೆಯ ಮೇಲೆ ಆಧಾರಗೊಂಡಿದೆ (ಯೆರೆ 31:34), ಪೌಲನು ಎಲ್ಲರು ಪಾಪ ಮಾಡಿದ್ದಾರೆ ಎಂಬುದನ್ನು ಒಪ್ಪಿಕೊಳ್ಳುತ್ತಾನೆ ( ರೋಮ 3:9-20, 23). ಆದುದರಿಂದ ಅದರ ಆಧಾರದ ಮೇಲೆ ಉತ್ತಮ ಶ್ರೇಣಿ ಎಂಬುದಿಲ್ಲ (ರೋಮ 3:22). ಯಾರು ನೀತಿ ನಿರ್ಣಯವನ್ನು ಹೊಂದಿರುತ್ತಾರೋ ಅವರು ನೀತಿವಂತರೆಂದು ತೀರ್ಪು ಹೊಂದುತ್ತಾರೆ. ಅವರು ಯೇಸುಕ್ರಿಸ್ತನ ಬಲಿದಾನದ ಮೂಲಕ ನಂಬಿಕೆಯಿಂದ ಮಾತ್ರ ದೇವರ ಬಹುಮಾನವಾದ ನೀತಿಯನ್ನು ಪಡೆದುಕೊಂಡಿರುತ್ತಾರೆ.

`ರೋಮಾಪುರದವರಿಗೆ 3:21-24ನ್ನು ಓದಿರಿ. ನಾವು ಹೇಗೆ ರಕ್ಷಣೆ ಪಡೆದುಕೊಂಡಿದ್ದೇವೆ ಎಂಬುದರ ಬಗ್ಗೆ ಈ ವಚನಗಳು ಏನು ಹೇಳುತ್ತವೆ? ನ್ಯಾಯವಿಚಾರಣೆಯಲ್ಲಿ ಯಾವ ಭರವಸೆಯನ್ನು ಇವು ನಮಗೆ ಕೊಡುತ್ತವೆ?`

ನ್ಯಾಯವಿಚಾರಣೆಯಲ್ಲಿ ಕೇಳುವ ಪ್ರಶ್ನೆ ಯಾರು ಪಾಪ ಮಾಡಿದ್ದಾರೆ? ಎಂದು ಬಹುತೇಕ ಜನರು ನೆನೆಸುತ್ತಾರೆ. ಆದರೆ ಅಲ್ಲಿ ಕೇಳಬೇಕಾದ ಪ್ರಶ್ನೆ ಅದಲ್ಲ ಯಾಕೆಂದರೆ ಎಲ್ಲರೂ ಪಾಪ ಮಾಡಿದ್ದಾರೆ. ಇದರ ಬದಲು ಯಾರು ಕ್ಷಮಿಸಲ್ಪಟ್ಟಿದ್ದಾರೆ? ಎಂಬುದು ಪ್ರಶ್ನೆಯಾಗಿರುತ್ತದೆ. ಯೇಸುಕ್ರಿಸ್ತನ ಮೇಲೆ ನಂಬಿಕೆ ಇಟ್ಟವನಿಗೆ ದೇವರು ನೀತಿನಿರ್ಣಯ ಮಾಡುವಾಗ ನ್ಯಾಯವಂತನೆ ಆಗಿರುತ್ತಾನೆ (ರೋಮ 3:26), ನ್ಯಾಯವಿಚಾರಣೆಯಲ್ಲಿ ಯೇಸುಕ್ರಿಸ್ತನ ನಂಬಿಕೆಯಿಂದ ಯಾರು ಕ್ಷಮಾಪಣೆ ಹೊಂದಿದರು ಮತ್ತು ಹೊಂದಿಕೊಳ್ಳುತ್ತಾ ಮುಂದುವರೆದರು ಎಂಬುದು ನಿರ್ಣಯಾತ್ಮಕ ಅಂಶವಾಗಿರುತ್ತದೆ.

ಈವಾಗ, ನಾವು ನಮ್ಮ ಕ್ರಿಯೆಗಳ ಆಧಾರದ ಮೇಲೆ ತೀರ್ಪು ಹೊಂದುತ್ತೇವೆ ಎಂಬುದು ನಿಜವಾದ ವಿಷಯ, ಆದರೆ ನಮ್ಮ ಕ್ರಿಯೆಗಳು ನಮ್ಮನ್ನು ರಕ್ಷಿಸುತ್ತವೆ ಎಂಬ ಅರ್ಥದಲ್ಲಿ ಇದನ್ನು ತೆಗೆದುಕೊಳ್ಳಬಾರದು. ಹಾಗೆ ತೆಗೆದುಕೊಂಡರೆ ನಂಬಿಕೆಯು ವ್ಯರ್ಥವಾಗುತ್ತದೆ (ರೋಮ 4:14). ಇದನ್ನು ನಮ್ಮ ಕ್ರಿಯೆಗಳು ನಾವು ನಿಜವಾಗಿಯೂ ರಕ್ಷಣೆ ಹೊಂದಿದ್ದೇವೆಯೋ ಅಥವಾ ಇಲ್ಲವೋ ಎಂಬುದನ್ನು ತೋರಿಸಿಕೊಡುತ್ತವೆ ಎಂಬುದಾಗಿ ಅರ್ಥಮಾಡಿಕೊಳ್ಳಬೇಕು (ಯಾಕೋಬ 2:18).

`ಈಗಾಗಲೇ ಆಗಲಿ ಅಥವಾ ನ್ಯಾಯವಿಚಾರಣೆಯಲ್ಲೇ ಆಗಲಿ ನಮ್ಮ ಕ್ರಿಯೆಗಳು ನಮ್ಮನ್ನು ರಕ್ಷಿಸಲಾರವು ಏಕೆ? (ರೋಮ 3:20, 23ನ್ನು ನೋಡಿರಿ).`

ಒಳ್ಳೆಯ ಕೆಲಸ ಗಳಿ೦ದಾಗಲೀ ಅಥವಾ ಧರ್ಮಶಾಸ್ತ್ರಕ್ಕೆ ವಿಧೇಯರಾಗುವುದರಿಂದಾಗಲಿ ವಿಮೋಚನೆ (ರಕ್ಷಣೆ) ಯಾಗುವುದು ಬಹಳ ತಡವಾದ ವಿಷಯ. ಈ ಪಾಪತುಂಬಿದ ಲೋಕದಲ್ಲಿ ಧರ್ಮಶಾಸ್ತ್ರದ ಉದ್ದೇಶ ರಕ್ಷಿಸುವುದಕ್ಕಲ್ಲ. ಆದರೆ ಪಾಪವೆಂದರೆ ಏನೆಂಬುದನ್ನು ಬಿಟ್ಟು ಮಾಡಿ ತೋರಿಸುವುದಕ್ಕೆ, ಪ್ರೀತಿಯಿಂದ ಕೆಲಸ ನಡಿಸುವ ನಂಬಿಕೆಯಿಂದಲೇ ರಕ್ಷಣೆ ಎಂಬುದು ಸರಿ (ಗಲಾತ್ಯ 5:6). ಪವಿತ್ರಾತ್ಮನ ಮೂಲಕವಾಗಿ ದೇವರ ಪ್ರೀತಿರಸವು ನಮ್ಮ ಹೃದಯಗಳಲ್ಲಿ ಧಾರಾಳವಾಗಿ ಸುರಿದಿದೆಯಲ್ಲಾ (ರೋಮ 5:5). ಇದು ವ್ಯಕ್ತಿಯು ಯೇಸುಕ್ರಿಸ್ತನಲ್ಲಿ ಜೀವವುಳ್ಳ ನಂಬಿಕೆಯನ್ನು ಹೊಂದಿದ್ದಾನೆಂದು ತೋರಿಸಿ ಕೊಡುತ್ತದೆ (ಯಾಕೋಬ 2:26ನ್ನು ಸಹಾ ನೋಡಿರಿ).

ಕ್ರಿಯೆಗಳು ಮನುಷ್ಯರು ಹೊಂದಿರುವ ನಂಬಿಕೆಯನ್ನು ಹೊರಜಗತ್ತಿಗೆ ತೋರಿಸಿ ಕೊಡುತ್ತವೆ. ಆದುದರಿಂದ ನಿಜವಾದ ಕ್ರೈಸ್ತೀಯ ಅನುಭವ ಎಂಬುದು ಧರ್ಮಶಾಸ್ತ್ರಕ್ಕೆ ವಿಧೇಯವಾಗುವುದರಲ್ಲಿ ಪ್ರಕಟವಾಗುವ ನಂಬಿಕೆಯನ್ನು ಪ್ರತಿನಿತ್ಯವು ಬದ್ಧತೆಯಿಂದ ದೇವರಿಗೆ ವ್ಯಕ್ತಪಡಿಸುವುದೇ ಆಗಿದೆ. ನ್ಯಾಯವಿಚಾರಣೆಯಲ್ಲಿ ತಾನು ಸೃಷ್ಟಿಸಿದ ಜೀವಿಗಳು ನಂಬಿಕೆಯ ಆಲೋಚನೆಗಳನ್ನು ತನ್ನಂತೆ ಓದಿಕೊಳ್ಳಲಾಗದ ಕಾರಣ ದೇವರು ಕ್ರಿಯೆಗಳನ್ನು ನಂಬಿಕೆಗೆ ಪುರಾವೆಯನ್ನಾಗಿ (ಸಾಕ್ಷಿಯನ್ನಾಗಿ) ಉಪಯೋಗಿಸುತ್ತಾನೆ. ಆದರೆ ಒಬ್ಬ ವ್ಯಕ್ತಿಯು ಮಾನಸಾಂತರಪಟ್ಟ ಮೇಲೆ ತಕ್ಕ ಕ್ರಿಯೆಗಳಿಂದ ಮಾನಸಾಂತರವಾಗಿರುವುದನ್ನು ತೋರ್ಪಡಿಸಬೇಕು, ಜೀವನವು ಕ್ರಿಸ್ತನಿಂದಲೂ ಪವಿತ್ರಾತ್ಮನಿಂದಲೂ ಬಲವರ್ಧನೆಗೊಂಡಿರುವಾಗ ನ್ಯಾಯವಿಚಾರಣೆಯಲ್ಲಿ ಕ್ರಿಯೆಗಳು ಸಂಗತವಾಗಿರುತ್ತವೆ. ಮಾನಸಾಂತರವಾಗುವ ಮುಂಚೆ ಮಾಡಿದ ಎಲ್ಲಾ ಪಾಪಗಳು ಯಜ್ಞದ ಕುರಿಯಾದಾತನ ರಕ್ತದಿಂದ ತೊಳೆಯಲ್ಪಟ್ಟು ಕೊಚ್ಚಿ ಹೋಗಿರುತ್ತವೆ (ರೋಮ 6ನೇ ಅಧ್ಯಾಯ ನೋಡಿರಿ).