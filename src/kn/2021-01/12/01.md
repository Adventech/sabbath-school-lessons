---
title:  ಜನಾಂಗಗಳ ಬಯಕೆ
date:   13/03/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 59, ಯೆಶಾಯ 59:15-21, ಯೆಶಾಯ 60:1.2, ಯೆಶಾಯ 61:2.

> <p> ಸ್ಮರಣವಾಕ್ಯ </p>
> "ಜನಾಂಗಗಳು ನಿನ್ನ ಬೆಳಕಿಗೆ ನೆರೆಯುವವು, ಅರಸರು ನಿನ್ನಲ್ಲಿನ ಉದಯಪ್ರಕಾಶಕ್ಕೆ ಬರುವರು” (ಯೆಶಾಯ 60:3).

ನಾವು ಯೇಸುಕ್ರಿಸ್ತನ ಪಾಠಶಾಲೆಯಲ್ಲಿ ಕಲಿಯಬೇಕು ಮತ್ತಾವುದೂ ಅಲ್ಲ, ಆದರೆ ಆತನ ನೀತಿಯು ಮಾತ್ರ ಒಡಂಬಡಿಕೆಯ ಆಶೀರ್ವಾದಗಳಲ್ಲಿ ಒಂದಾದ ಕೃಪೆಯನ್ನು ಪಡೆಯುವ ಬಾಧ್ಯತೆಯನ್ನು ಕೊಡುತ್ತದೆ. ನಾವು ಬಹಳ ಕಾಲದಿಂದಲೂ ಆಶೆಪಟ್ಟು ಆಶೀರ್ವಾದಗಳನ್ನು ಹೊಂದಿಕೊಳ್ಳಲು ಪ್ರಯತ್ನ ಮಾಡುತ್ತಿದ್ದೇವೆ. ಆದರೆ ನಾವು ಅವುಗಳನ್ನು ಹೊಂದಿಕೊಳ್ಳಲಿಲ್ಲ. ಯಾಕೆಂದರೆ ಅವುಗಳನ್ನು ಹೊಂದಿಕೊಳ್ಳಲು ಯೋಗ್ಯತೆ ಪಡೆದುಕೊಳ್ಳಲು ಏನಾದರೊಂದು ಪುಣ್ಯಕಾರ್ಯ ಮಾಡಬೇಕೆಂದು ತಪ್ಪುಭಾವನೆಯನ್ನು ಹೃದಯದಲ್ಲಿ ಬೆಳೆಸಿಕೊಂಡಿದ್ದೇವೆ. ಯೇಸುಕ್ರಿಸ್ತನು ಜೀವಿಸುತ್ತಿರುವ ರಕ್ಷಕನೆಂದು ನಂಬಿರುವಾಗಲೂ ನಮಗೆ ನಮ್ಮನ್ನು ಬಿಟ್ಟು ದೂರ ನೋಡುವುದಕ್ಕೆ ಆಗುತ್ತಿಲ್ಲ. ನಮ್ಮ ಕೃಪೆ ಮತ್ತು ಪುಣ್ಯಕ್ರಿಯೆಗಳು ನಮ್ಮನ್ನು ರಕ್ಷಿಸುತ್ತವೆ ಎಂದು ತಿಳಿಯಬಾರದು; ಯೇಸುಕ್ರಿಸ್ತನ ಕೃಪೆ ಮಾತ್ರ ನಮ್ಮ ರಕ್ಷಣೆಯ ಭರವಸೆಯಾಗಿದೆ. ತನ್ನ ಪ್ರವಾದಿಯ ಮೂಲಕ ಕರ್ತನು ನಮಗೆ ವಾಗ್ದಾನ ಮಾಡುತ್ತಾನೆ, ದುಷ್ಕನು ತನ್ನ ದುರ್ಮಾರ್ಗವನ್ನು ಬಿಡಲಿ, ಕೆಡುಕನು ತನ್ನ ದುರಾಲೋಚನೆಗಳನ್ನು ತ್ಯಜಿಸಲಿ, ಯಹೋವನ ಕಡೆಗೆ ತಿರುಗಿಕೊಂಡುಬರಲಿ ಆತನು ಅವನನ್ನು ಕರುಣಿಸುವನು, ನಮ್ಮ ದೇವರನ್ನು ಆಶ್ರಯಿಸಲಿ, ಆತನು ಮಹಾಕೃಪೆಯಿಂದ ಕ್ಷಮಿಸುವನು (ಯೆಶಾಯ 55:7). "ನಾವು ಮುಚ್ಚು ಮರೆಯಿಲ್ಲದ ವಾಗ್ದಾನಗಳನ್ನು ನಂಬಬೇಕು, ಕೇವಲ ಭಾವನೆಯನ್ನು ನಂಬಿಕೆಯೆಂದು ಒಪ್ಪಿಕೊಳ್ಳಬಾರದು. ದೇವರನ್ನು ನಾವು ಸಂಪೂರ್ಣವಾಗಿ ನಂಬಿದಾಗ, ಯೇಸುಕ್ರಿಸ್ತನನ್ನು ಪಾಪ ಕ್ಷಮಿಸುವ ರಕ್ಷಕನೆಂದು ಆತನ ಯೋಗ್ಯತೆಯನ್ನು ಆತುಕೊಂಡಾಗ ನಾವು ಬಯಸುವ ಎಲ್ಲಾ ಸಹಾಯವನ್ನು ಪಡೆದುಕೊಳ್ಳಬಹುದು'- ಎಲೆನ್ ಜಿ ವೈಟಮ್ಮನವರ Faith and Works ಪುಸ್ತಕದಲ್ಲಿ 36ನೇ ಪುಟ.

ಈ ವಾರ ನಾವು ಪ್ರವಾದಿ ಯೆಶಾಯನ ಬರಹದಲ್ಲಿ ಪ್ರಕಟವಾಗಿರುವ ಮಹಾನ್‌ಸತ್ಯದಲ್ಲಿ ಹೆಚ್ಚಿನದನ್ನು ಕಾಣುತ್ತೇವೆ.

_*ಈ ಪಾಠವನ್ನು ಮಾರ್ಚ್ 20ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._