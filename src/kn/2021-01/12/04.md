---
title:  ಸಾರ್ವತ್ರಿಕ ಮನವಿ
date:   16/03/2021
---

`ಯೆಶಾಯ 60:1,2 ವಚನಗಳು ಯಾವುದರ ಬಗ್ಗೆ ಹೇಳುತ್ತವೆ? ಸತ್ಯವೇದದಾದ್ಯಂತ ತೋರಿಬರುವ ಯಾವ ನಿಯಮವನ್ನು ಇಲ್ಲಿ ನೀವು ಕಾಣುವಿರಿ? ಯಾವ ನಿರೀಕ್ಷೆಯನ್ನು ಇದು ಕೊಡುತ್ತದೆ?`

ಯೆಶಾಯ 60:1,2 ವಚನಗಳಲ್ಲಿ ದೇವರು ತನ್ನ ಜನರನ್ನು ಬಿಡುಗಡೆ ಮಾಡಿದ ಗಡಿಪಾರದ ಬಳಿಕ ಬಿಡುಗಡೆ ಮಾಡಿದ ಚಿತ್ರವನ್ನು ನಮಗೆ ಕೊಡುತ್ತವೆ.

ದೇವರು ಕತ್ತಲೆಯಿಂದ ಜನರನ್ನು ತನ್ನ ಬೆಳಕಿಗೆ ಕರೆದು ಅಂತ್ಯದಲ್ಲಿ ಯೇಸುಕ್ರಿಸ್ತನ ಮೂಲಕ ಉಂಟಾಗುವ ರಕ್ಷಣೆಯ ಚಿತ್ರಣವನ್ನು ಇದು ಕೊಡುತ್ತದೆ.

`ಯೆಶಾಯ 60:3ರಲ್ಲಿ ಯಾರ ಬೆಳಕಿಗೆ ಜನಾಂಗಗಳು ಮತ್ತು ರಾಜರು ನೆರೆದು ಬರುವರು?`

ಇಬ್ರಿಯ ಭಾಷೆಯ ಈ ವ್ಯಕ್ತಿಯನ್ನು ಒಬ್ಬ ಸ್ತ್ರೀಯಂತೆ ವಿವರಿಸುತ್ತದೆ (ಯೆಶಾಯ 60:1,2ನ್ನು ಸಹಾ ನೋಡಿರಿ). ಇದು ಚೀಯೋನ್ ಆಗಿದ್ದು ಇದನ್ನು ಸ್ತ್ರೀಯಂತೆ ಸಂಬೋಧಿಸಲಾಗಿದೆ, ಹಿಂದಿನ ಅಧ್ಯಾಯದಲ್ಲಿ ಉಲ್ಲೇಖವಾಗಿದೆ (ಯೆಶಾಯ 59:20). ಹಾಗಾಗಿ ಭೂಲೋಕದ ಜನರು ಕತ್ತಲೆಯಿಂದ ಚಿಯೋನಿಗೆ ಆಗಮಿಸುವರು. ಆಕೆಯ ಮೇಲೆ ಉದಯಿಸಿದ ದೇವರ ತೇಜಸ್ಸಿನ ಬೆಳಕಿಗೆ ಅವರು ಸೆಳೆಯಲ್ಪಡುತ್ತಾರೆ (ಯೆಶಾಯ 60:2) ಚೀಯೋನಿಗಿರುವ ಬೆಳಕಿಗೆ ಪ್ರವೇಶಿಸಲು, ಆ ಬೆಳಕಿಗೆ ನೆರೆದು ಬರುವವರನ್ನು ನೋಡಲು ಮತ್ತು ಅವರಿಗೆ ಪ್ರತಿಕ್ರಿಯೆ ನೀಡಲು ಆಕೆಯು ಕರೆಯಲ್ಪಡುತ್ತಾಳೆ - J. Alec Motyer, The Prophecy of Isaiah 494ನೇ ಪುಟ. ಚೀಯೋನ್ ಮತ್ತು ಯೆರೂಸಲೇಮ್ ಒಂದೇ ಆಗಿದ್ದು ಈ ಪಟ್ಟಣದ ಜಾಗಕ್ಕಿಂತ ಪಟ್ಟಣದ ಜನರ ಮೇಲೆ ಹೆಚ್ಚಿನ ಒತ್ತು ನೀಡಿರುವುದನ್ನು ಗಮನಿಸಿರಿ.

ಯೆಶಾಯ 60ನೇ ಅಧ್ಯಾಯದ ಉಳಿದ ವಚನಗಳು 1 ರಿಂದ 3 ವಚನದ ವಿಷಯವನ್ನು ಪ್ರಸ್ತುತ ಪಡಿಸುತ್ತದೆ. ಲೋಕದ ಜನರು ಯೆರೂಸಲೇಮಿಗೆ ಸೆಳೆಯಲ್ಪಡುತ್ತಾರೆ. ಯೆರೂಸಲೇಮು ದೇವರ ಪ್ರಭಾವದಿಂದ ಆಶೀರ್ವದಿಸಲು ಬರುತ್ತದೆ.

`ಈ ಪ್ರವಾದನೆಯನ್ನು ದೇವರು ಅಬ್ರಹಾಮನೊಂದಿಗೆ ಮಾಡಿಕೊಂಡ ಒಡಂಬಡಿಕೆಯ ವಾಗ್ದಾನಕ್ಕೆ ಹೇಗೆ ಹೋಲಿಕೆ ಮಾಡುವಿರಿ? (ಆದಿಕಾಂಡ 12:23).`

ದೇವರು ಅಬ್ರಹಾಮ ಮತ್ತು ಆತನ ವಂಶಸ್ಥರನ್ನು ಸಾರ್ವತ್ರಿಕವಾದ ಉದ್ದೇಶದಿಂದ ಆಯ್ದುಕೊಂಡನು. ಅಬ್ರಹಾಮನ ಮೂಲಕ ಲೋಕದ ಎಲ್ಲಾ ಕುಲಗಳು ಆಶೀರ್ವಾದ ಹೊಂದುತ್ತವೆ. ಆದಿಕಾಂಡ 12:3, ಆ.ಕಾಂಡ 18:18 ಮತ್ತು ಆದಿಕಾಂಡ 22:18). ಆದುದರಿಂದ ದೇವರು ಅಬ್ರಹಾಮನೊಂದಿಗೆ ಮಾಡಿಕೊಂಡ ಒಡಂಬಡಿಕೆಯು ಅಂತಿಮವಾಗಿ ಮಾನವ ಕುಲದೊಂದಿಗೆ ಒಡಂಬಡಿಕೆ ಮಾಡಿಕೊಳ್ಳುವ ಉದ್ದೇಶದಿಂದ ಕೂಡಿದೆ. ಲೋಕಕ್ಕೆ ದೇವರು ಪ್ರಕಟನೆಯನ್ನು ತಲುಪಿಸುವ ಕಾಲುವೆಯಂತೆ ಅಬ್ರಹಾಮ ಮತ್ತು ಆತನ ವಂಶಸ್ಥರು ಆರಿಸಲ್ಪಟ್ಟರು.

ಯೆಶಾಯನು ತನ್ನ ಜನರನ್ನು ಪುರಾತನವಾದ ಸಾರ್ವತ್ರಿಕವಾದ (ಲೋಕದ ಎಲ್ಲಾ ಜನರಿಗೆ ಅನ್ವಯವಾಗುವ) ದೈವೀಕ ಉದ್ದೇಶಕ್ಕೆ ಹಿಂದಿರುಗಿಸಲು ಪ್ರಯತ್ನ ಪಟ್ಟನು. ದೇವರ ಪ್ರತಿನಿಧಿಗಳಾಗಿ ಅವರು ತಮ್ಮ ಮಟ್ಟಿಗೆ ಮಾತ್ರವಲ್ಲದೆ ಇಡೀ ಲೋಕಕ್ಕೆ ಜವಾಬ್ದಾರಿಯುಳ್ಳವರಾಗಿದ್ದರು.

ದೇವರು ಹುಡುಕುವ ಅನ್ಯದೇಶೀಯರನ್ನೂ ಸಹಾ ಅವರು ಆಹ್ವಾನ ಮಾಡಬೇಕಾಗಿತ್ತು (ಯೆಶಾಯ 56:3-8ನ್ನು ನೋಡಿರಿ). ಯಾಕೆಂದರೆ "ಆತನ ಆಲಯವು ಎಲ್ಲಾ ಜನಾಂಗಗಳಿಗೂ ಪ್ರಾರ್ಥನಾಲಯವೆನಿಸಿಕೊಳ್ಳುವುದು" (ಯೆಶಾಯ 56:7).

`ಈ ಸಾಂದರ್ಭಿಕ ಹಿನ್ನೆಲೆಯಿಂದ ನಿಮ್ಮ ಅಥವಾ ಸೆವೆಂತ್ ಡೇ ಅಡ್ಡೆಂಟಿಸ್ಟ್ ಸಭೆಯ ಪಾತ್ರವೇನೆಂದು ನೀವು ಅರ್ಥಮಾಡಿಕೊಳ್ಳುವಿರಿ?`