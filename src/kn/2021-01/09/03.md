---
title:  ಅನಾಮಧೇಯ ಸೇವಕ
date:   22/02/2021
---

`ದೇವರು ಆರಿಸಿಕೊಂಡು ತನ್ನ ಆತ್ಮವನ್ನು ಇರಿಸಿದ ಹೆಸರಿಲ್ಲದ ಸೇವಕನ ಪಾತ್ರ ಮತ್ತು ಗುಣಸ್ವಭಾವಗಳೇನು? (ಯೆಶಾಯ 42:1-7) ಉತ್ತಮವಾದ ಉತ್ತರವನ್ನು ಅಥವಾ ಉತ್ತರಗಳನ್ನು ಆಯ್ಕೆ ಮಾಡಿರಿ.`

1. ಆತನು ಜನಾಂಗಗಳಿಗೆ ನ್ಯಾಯವನ್ನು ಒದಗಿಸುವನು (ಸದ್ಧರ್ಮವನ್ನು ಪ್ರಚುರಪಡಿಸುವನು).

2. ಆತನು ಕೂಗಾಡದೆ, ಆರ್ಭಟಿಸದೆ ಯಶಸ್ವಿಯಾಗಿ ತನ್ನ ಗುರಿಯನ್ನು ಸಾಧಿಸುತ್ತಾನೆ.

3. ಆತನು ಒಬ್ಬ ಬೋಧಕನು

4. ಆತನು ದೇವರು ಮತ್ತು ಜನಗಳ ಮಧ್ಯೆ ಒಡಂಬಡಿಕೆಯಾಗಿರುತ್ತಾನೆ.

5. ಆತನು ಕುರುಡರಿಗೆ ಕಣ್ಣುಕೊಟ್ಟು ಸೆರೆಯವರನ್ನು ಬಿಡಿಸಿ ಅವರಿಗೆ ಬೆಳಕನ್ನು ಅಥವಾ ನಿರೀಕ್ಷೆಯನ್ನು ಕೊಡುತ್ತಾನೆ.

6. ಮೇಲಿನ ಎಲ್ಲವೂ ಸರಿಯಾದ ಉತ್ತರಗಳು.

`ಈ ಸೇವಕನ ಪಾತ್ರ ಮತ್ತು ಗುಣಲಕ್ಷಣಗಳನ್ನು ಇಷಯನ ಬುಡದಿಂದ ಒಡೆದ ಚಿಗುರು ಎಂದು ಕರೆಯಲ್ಪಟ್ಟಿರುವ, ಕರ್ತನ ಆತ್ಮವು ನೆಲಸಿರುವವನಿಗೆ ಹೇಗೆ ಹೋಲಿಕೆಯಾಗುತ್ತದೆ (ಯೆಶಾಯ 11)?`

ಯೆಶಾಯ 42ನೇ ಅಧ್ಯಾಯದಲ್ಲಿರುವಂತೆ 11ನೇ ಅಧ್ಯಾಯದಲ್ಲಿರುವ ದಾವೀದ ವಂಶಕ್ಕೆ ಸೇರಿದ ಆಡಳಿತಗಾರನು ಸಹಾ ದೇವರ ಚಿತ್ತಾನುಸಾರವಾಗಿ ಕಾರ್ಯ ನಿರ್ವಹಿಸುತ್ತಾನೆ. ಬಡವರಿಗೋಸ್ಕರ ನ್ಯಾಯವಾಗಿ ತೀರ್ಪು ಮಾಡುವನು, ಲೋಕದ ದೀನರಿಗೋಸ್ಕರ ಧರ್ಮವಾಗಿ ನಿರ್ಣಯಿಸುವನು, ಜ್ಞಾನ ವಿವೇಕದಾಯಕ ಆತ್ಮವನ್ನು ಹೊಂದಿರುವಾತನು ಆಗಿದ್ದಾನೆ. ಇಷಯನ ಬುಡದಿಂದ ಒಡೆದು ಬಂದ ಚಿಗುರು ಮೆಸ್ಸಿಯನಾಗಿದ್ದಾನೆ, ಯೆಶಾಯ 9:6,7ರಲ್ಲಿರುವ ದೈವೀಕ ಶಿಶುವೇ ದಾವೀದದ ರಾಜ್ಯದಲ್ಲಿ ನಿತ್ಯ ಸಮಾಧಾನವನ್ನು ತಂದು ನೀತಿನ್ಯಾಯಗಳ ಮೂಲಕ ರಾಜ್ಯವನ್ನು ಸ್ಥಾಪಿಸುವವನಾಗಿದ್ದಾನೆ (ಯೆಶಾಯ 9:7). ಯೆಶಾಯ 42ರಲ್ಲಿ ಬರುವ ಸೇವಕನು ಸ್ಪಷ್ಟವಾಗಿ ಮೆಸ್ಲಿಯನೇ ಆಗಿದ್ದಾನೆ.

`ಸದ್ಧರ್ಮವನ್ನು ಪ್ರಚುರಪಡಿಸುವ ಯೆಶಾಯ 42:1-7ರಲ್ಲಿರುವ ಸೇವಕನನ್ನು ಹೊಸಒಡಂಬಡಿಕೆಯು ಹೇಗೆ ಗುರುತುಹಿಡಿಯುತ್ತದೆ? (ಮತ್ತಾಯ 12:15- 21).`

ಮತ್ತಾಯ 12ನೇ ಅಧ್ಯಾಯವು ಯೆಶಾಯ 42ನೇ ಅಧ್ಯಾಯದ ವಚನಗಳನ್ನು ಉಲ್ಲೇಖಿಸುತ್ತದೆ ಮತ್ತು ನನಗೆ ಇಷ್ಟನು ಎಂದು ಹೇಳಿರುವ ದೇವರು ಪ್ರೀತಿಯ ಮಗನು, ಕೂಗಾಡದೆ ಆರ್ಭಟಿಸದೆ ಮಾಡುವ "ರೋಗಗಳನ್ನು ಗುಣಪಡಿಸುವ ಸೇವೆ'ಗೆ ಈ ವಚನಗಳನ್ನು ಅನ್ವಯಿಸುತ್ತದೆ (ಮತ್ತಾಯ 3:16,17; ಮತ್ತಾಯ 17:5), ದೇವರು ತನ್ನ ಜನರೊಂದಿಗೆ ಮಾಡಿಕೊಂಡ ಒಡಂಬಡಿಕೆಯನ್ನು ಮರುಸ್ಥಾಪಿಸುವ ಕೆಲಸವನ್ನು ಯಾವನು ಮಾಡುವನೋ ಅವನೇ ಈತನು (ಯೆಶಾಯ 42:6, ದಾನಿ 9:27)

ಯೇಸು ಮತ್ತು ಆತನ ಶಿಷ್ಯರು ಜನರನ್ನು ಸೈತಾನನ ಹಿಡಿತದಿಂದ ಉಂಟಾಗಿದ್ದ ಬಾಧೆಗಳಿಂದ, ದುರಾತ್ಮಗಳ ಬಂಧನದಿಂದ, ಅಜ್ಞಾನದಿಂದ ಬಿಡಿಸಿ ಜನರಿಗೆ ನ್ಯಾಯವನ್ನು ಒದಗಿಸಿಕೊಟ್ಟರು (ಲೂಕ 10:19), ಹೊಸ ಒಡಂಬಡಿಕೆಯನ್ನು ಸ್ಥಿರಪಡಿಸುವುದಕ್ಕಾಗಿ ಯೇಸುಕ್ರಿಸ್ತನು ಮರಣ ಹೊಂದಿದನು (ಮತ್ತಾಯ 26:28) ಮತ್ತು ಈ ಲೋಕದ ಅಧಿಕಾರವನ್ನು ಕಸಿದುಕೊಂಡು ಸೈತಾನನನ್ನು ಸೋಲಿಸಿ ನ್ಯಾಯವನ್ನು ಸ್ಥಾಪಿಸಿದನು (ಯೋಹಾನ 12:31-33).

`ಯೆಶಾಯ 42:1-4 ವಚನಗಳು ಕ್ರಿಸ್ತನನ್ನು ನಿರೂಪಿಸುತ್ತವೆ. ಯೇಸುಕ್ರಿಸ್ತನ ಜೀವನದ ಬಗ್ಗೆ ಆಲೋಚಿಸಲು ಸ್ವಲ್ಪ ಸಮಯವನ್ನು ವಿನಿಯೋಗಿಸಿರಿ. ಆತನ ಸೇವೆಯಲ್ಲಿರುವ ಯಾವ ನಿರ್ದಿಷ್ಟ ಗುಣಸ್ವಭಾವಗಳು ಪ್ರವಾದನೆಯನ್ನು ಕರಾರುವಕ್ಕಾಗಿ ನೆರವೇರಿಸಿವೆ? ಹಾಗೆಯೇ, ನಾವು ಸಹಾ ಇತರರಿಗೆ ಸೇವೆ ಮಾಡುವ ಬಗ್ಗೆ ಯಾವ ಪಾಠಗಳನ್ನು ಕಲಿತುಕೊಳ್ಳಬಹುದು?`