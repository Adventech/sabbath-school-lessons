---
title:  ಸೇವಕನಾದ ಇಸ್ರಾಯೇಲ್
date:   21/02/2021
---

`ಯೆಶಾಯ 41:8ರಲ್ಲಿ ದೇವರು ಇಸ್ರಾಯೇಲ್ ಕುರಿತು ಮಾತಾಡುತ್ತಾ "ನನ್ನ ಸೇವಕನಾದ ಇಸ್ರಾಯೇಲೇ" ಎಂದು ಕರೆಯುತ್ತಾನೆ, 42:1ರಲ್ಲಿ "ನನ್ನ ಸೇವಕನು" ಎಂಬುದಾಗಿ ಪರಿಚಯಿಸುತ್ತಾನೆ, ಈ ಸೇವಕನು ಯಾರು?`

`ಯಾಕೋಬ, ಇಸ್ರಾಯೇಲ್ ಎಂದು ಕರೆದಿರುವುದು ಇಸ್ರಾಯೇಲ್ಯರ ಮೂಲಪಿತೃವನ್ನೊ? ಇಸ್ರಾಯೇಲ್ಯ ಜನಾಂಗವನ್ನೊ? ಹೊಸ ಒಡಂಬಡಿಕೆಯ ಮೆಸ್ಸಿಯನನ್ನಾಗಿ, ಕ್ರಿಸ್ತನನ್ನಾಗಿ ಗುರುತಿಸುವ ಯೇಸುವನ್ನೊ?`

ಯೆಶಾಯ 41 ರಿಂದ 53ನೇ ಅಧ್ಯಾಯಗಳು ಸೇವಕ ಎಂಬುದಕ್ಕೆ ಎರಡುತರದ ಉಲ್ಲೇಖಗಳನ್ನು ಎಣೆದುಕೊಂಡುಬಂದಿವೆ. ಒಂದು ಸೇವಕನಿಗೆ "ಇಸ್ರಾಯೇಲ್" ಅಥವಾ "ಯಾಕೋಬ್ಯ' ಎಂದು ಕರೆಯಲಾಗಿದೆ. ಯೆಶಾಯ 41:8, ಯೆಶಾಯ 44:1,2,21; ಯೆಶಾಯ 45:4 ಮತ್ತು ಯೆಶಾಯ 48:20 ವಚನಗಳಲ್ಲಿ ಹೀಗೆ ಮತ್ತು ಯೆಶಾಯ 48:20 ವಚನಗಳಲ್ಲಿ ಹೀಗೆ ಕರೆಯಲಾಗಿದೆ. ಯಾಕೆಂದರೆ ದೇವರು ವರ್ತಮಾನ ಕಾಲದಲ್ಲಿ ಇಸ್ರಾಯೇಲೇ, ಯಾಕೋಬೇ ಎಂದು ಸಂಬೋಧಿಸುತ್ತಿದ್ದಾನೆ. ಯಾಕೋಬೇ ಎಂದರೆ ಆತನಿಂದ ಉತ್ಪತ್ತಿಯಾದ ಜನಾಂಗ (ದೇಶ) ವೆಂಬುದು ಸ್ಪಷ್ಟವಾಗುತ್ತದೆ. ಬಾಬೆಲಿನಿಂದ ಹೊರಡಿರಿ... ಯೆಹೋವನು ತನ್ನ ಸೇವಕನಾದ ಯಾಕೋಬನನ್ನು ವಿಮೋಚಿಸಿದ್ದಾನೆಂದು ಹೇಳಿರಿ (ಯೆಶಾಯ 48:20) ಎಂಬ ವಚನಗಳು ಇದನ್ನು ಸಮರ್ಥಿಸುತ್ತವೆ.

ಇನ್ನಿತರೆ ಸಂದರ್ಭಗಳಲ್ಲಿ, ಉದಾಹರಣೆಗೆ ಯೆಶಾಯ 42:1; ಯೆಶಾಯ 50:10; ಯೆಶಾಯ 52:13 ಮತ್ತು ಯೆಶಾಯ 53:11 ಮುಂತಾದ ವಚನಗಳಲ್ಲಿ ದೇವರ ಸೇವಕನನ್ನು ಹೆಸರಿಸಲಾಗಿಲ್ಲ. ಪ್ರಥಮವಾಗಿ ಯೆಶಾಯ 42:1ರಲ್ಲಿ ಉಲ್ಲೇಖವಾಗಿದೆಯಾದರೂ ಈತನ ಗುರುತು ಕೂಡಲೇ ಸಿಕ್ಕಿದಂತೆ ತೋರುವುದಿಲ್ಲ. ಆದರೂ ಯೆಶಾಯನು ಮುಂದಿನ ಅಧ್ಯಾಯಗಳಲ್ಲಿ ಆತನ ಪರಿಚಯವನ್ನು ಮಾಡುತ್ತಾ ಹೋದಂತೆ ಈತನು ಒಬ್ಬ ವ್ಯಕ್ತಿ ಎನ್ನುವುದು ನಮಗೆ ಸ್ಪಷ್ಟದಾಗುತ್ತದೆ. ಈತನು ಇಸ್ರಾಯೇಲ್‌ ಜನಾಂಗವನ್ನು ದೇವರ ಬಳಿಗೆ ತಂದು ಅವರನ್ನು ಪುನರ್‌ಸ್ಥಾಪಿಸುತ್ತಾನೆ (ಯೆಶಾಯ 49:5,6), ಪಾಪಿಗಳಿಗಾಗಿ ಪ್ರಾಯಶ್ಚಿತ್ತ ಯಜ್ಞವಾಗಿ ಸಾಯುತ್ತಾನೆ (ಯೆಶಾಯ 52:13 ರಿಂದ 58:12 ರವರೆಗೆ) ಮತ್ತು ಯೆಶಾಯ 49:5,6ನ್ನು ಸಹಾ ನೋಡಿರಿ. ಆದುದರಿಂದ ಈತನು ಇಸ್ರಾಯೇಲ್ ಜನಾಂಗವನ್ನು ಸೂಚಿಸುವುದಿಲ್ಲ. ಆದುದರಿಂದ ಯೆಶಾಯನು ದೇವರು ಇಬ್ಬರು ಸೇವಕರ ಬಗ್ಗೆ ಮಾರಾಡುತ್ತಿದ್ದಾನೆ. ಒಬ್ಬ ಸೇವಕನು ಏಕವ್ಯಕ್ತಿಯಾಗಿದ್ದಾನೆ. ಇನ್ನೊಂದು ಇಡೀ ಜನಾಂಗವನ್ನೇ ಸೇವಕ ಎಂಬುದಾಗಿ ಕರೆಯುವುದು. ಸೇವಕನಾಗಿ ಇಸ್ರಾಯೇಲ್ ಜನರ ಪಾತ್ರವೇನು? (ಯೆಶಾಯ 41:8-20).

ದೇವರು ಇಸ್ರಾಯೇಲ್‌ ಜನಾಂಗಕ್ಕೆ ನೀವು ಈಗಲೂ ನನ್ನ ಸೇವಕ ಎಂದು ಖಾತ್ರಿಪಡಿಸುತ್ತಾ "ನೀನು ನನ್ನ ಸೇವಕನು, ನಾನು ನಿನ್ನನ್ನು ಆರಿಸಿಕೊಂಡೆನು ತಳ್ಳಲಿಲ್ಲ” (ಯೆಶಾಯ 41:9). ನಂತರ ದೇವರು ಸತ್ಯವೇದದಲ್ಲಿರುವ ವಾಗ್ದಾನಗಳಲ್ಲಿ ಬಹಳ ಅತಿಶಯವಾದ ವಾಗ್ದಾನವನ್ನು ಇಸ್ರಾಯೇಲ್‌ಗೆ ಕೊಡುತ್ತಾನೆ. ನೀನಂತು ಹೆದರಬೇಡ, ನಾನೇ ನಿನ್ನೊಂದಿಗಿದ್ದೇನೆ; ದಿಗ್ಧಮೆಗೊಳ್ಳದಿರು, ನಾನೇ ನಿನ್ನ ದೇವರು, ನಾನು ನಿನ್ನನ್ನು ಬಲಪಡಿಸುತ್ತೇನೆ; ಹೌದು, ನಿನಗೆ ಸಹಾಯ ಮಾಡುತ್ತೇನೆ; ನನ್ನ ಧರ್ಮದ ಬಲಗೈಯನ್ನು ನಿನಗೆ ಆಧಾರ ಮಾಡುತ್ತೇನೆ" (ಯೆಶಾಯ 41:10). ಇದರಲ್ಲಿ ಮತ್ತು ನಂತರದ ವಚನಗಳಲ್ಲಿ ಇಸ್ರಾಯೇಲ್ಯ ಮುಖ್ಯವಾದ ಪಾತ್ರವೇನೆಂದರೆ ಅವರನ್ನು ದೇವರು ರಕ್ಷಿಸುವಂತೆ ನಂಬಬೇಕು (ಆದರೆ ರಾಜನಾದ ಅಹಾಜನು ಹಾಗೆ ಮಾಡಲಿಲ್ಲ). ಇತರರು ಅನ್ಯದೇವರುಗಳ ಮೇಲೆ ಮತ್ತು ಅವುಗಳ ವಿಗ್ರಹಗಳ ಮೇಲೆ ಭರವಸೆ ಇಡುವಂತೆ ಇಸ್ರಾಯೇಲ್ಯರು ಮಾಡಬಾರದು ಎಂಬುದೇ (ಯೆಶಾಯ 41:7, 21-24, 28,29).

`ಯೆಶಾಯ 41:14ರಲ್ಲಿ ದೇವರು ಇಸ್ರಾಯೇಲ್ ದೇಶವನ್ನು ಕ್ರಿಮಿ ಎಂಬುದಾಗಿ ಕರೆಯುವುದನ್ನು ಗಮನಿಸಿ, ಇಲ್ಲಿ ಯಾವ ವಿಷಯವನ್ನು ಹೇಳುತ್ತಿದ್ದಾನೆ? ಇಡೀ ವಚನವನ್ನು ಓದಿದಾಗ ಒಳ್ಳೆಯ ಉತ್ತರ ಸಿಗುತ್ತದೆ. ನಾವು ಸಂಪೂರ್ಣವಾಗಿ ಕರ್ತನ ಮೇಲೆ ಅವಲಂಬನೆ ಮಾಡಿಕೊಳ್ಳುವ ಅವಶ್ಯಕತೆಯ ಬಗ್ಗೆ ನಮಗೆ ಇದು ಏನನ್ನು ಬೋಧಿಸುತ್ತದೆ?`