---
title:  ಹೆಚ್ಚಿನ ಚಿಂತನೆಗಾಗಿ
date:   26/02/2021
---

ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ 'At Capernum' ಅಧ್ಯಾಯದಲ್ಲಿ ಪುಟ 252 ರಿಂದ 261 ರವರೆಗೆ ಯೇಸುಕ್ರಿಸ್ತನ ಸ್ವಸ್ಥತೆ ಮತ್ತು ಬೋಧನೆ ಸೇವೆಯ ಬಗ್ಗೆ ಇರುವ ವಿವರಣೆಯನ್ನು ಓದಿರಿ.

ಆತ್ಮಗಳನ್ನು ಗೆಲ್ಲುವ ಕೆಲಸಕ್ಕೆ ಸಮಯೋಚಿತವಾದ ಪ್ರಜ್ಞೆ ಮತ್ತು ಬುದ್ಧಿಯು ಅಗತ್ಯವಾಗಿದೆ. ರಕ್ಷಕನು ಎಂದಿಗೂ ಸತ್ಯವನ್ನು ಅದುಮಿಡದೆ ಅದನ್ನು ಪ್ರೀತಿಯಿಂದ ತಿಳಿಸಿದನು. ಜನರೊಂದಿಗೆ ತಾನು ವ್ಯವಹರಿಸುವಾಗ ಯಾವಾಗಲೂ ಪರಹಿತ ಚಿಂತಕನಾಗಿ, ದಯಾಶೀಲನಾಗಿ ಸಮಯೋಚಿತ ಪ್ರಜ್ಞೆಯಿಂದ ವರ್ತಿಸುತ್ತಿದ್ದನು. ಆತನೂ ಎಂದಿಗೂ ಅಸಭ್ಯವಾಗಿ ನಡೆದುಕೊಳ್ಳಲಿಲ್ಲ. ಮನನೋಯಿಸುವ ಮಾತುಗಳನ್ನಾಡಲಿಲ್ಲ. ಸೂಕ್ಷ್ಮ ಭಾವನೆಗಳುಳ್ಳವರಿಗೆ ಅನಾವಶ್ಯಕವಾದ ನೋವುಂಟು ಮಾಡಲಿಲ್ಲ. ಆತನು ಮನುಷ್ಯನ ಬಲಹೀನತೆಗಳನ್ನು ನಿರಾಕರಿಸಲಿಲ್ಲ. ಆತನು ನಿರ್ಭಯದಿಂದ ಕಪಟತನವನ್ನು, ಅಪನಂಬಿಕೆಯನ್ನು ಮತ್ತು ದುರಾಚಾರವನ್ನು ಸಾರ್ವಜನಿಕವಾಗಿ ಜರಿದನು, ಆತನು ಹಾಗೆ ನಿಷ್ಟುರವಾಗಿ ಖಂಡಿಸುವಾಗ ಅವನ ಸ್ವರವು ಗದ್ಗದಿತವಾಗಿರುತ್ತಿತ್ತು. ಆತನು ಸತ್ಯವನ್ನು ಕ್ರೂರಪಡಿಸಲಿಲ್ಲ. ಆದರೆ ಮಾನವಕುಲಕ್ಕೆ ಅಗಾಧವಾದ ಕೋಮಲತೆಯನ್ನು (ಸೌಮ್ಯವನ್ನು) ವ್ಯಕ್ತಪಡಿಸಿದನು, ಆತನ ದೃಷ್ಟಿಯಲ್ಲಿ ಪ್ರತಿಯೊಂದು ಆತ್ಮವು ಅಮೂಲ್ಯವಾಗಿತ್ತು. ಆತನು ದೈವೀಕಗಾಂಭೀರ್ಯವುಳ್ಳವನಾಗಿದ್ದನು. ಆದಾಗ್ಯೂ ಅತಿಕೋಮಲವಾದ ಕನಿಕರದಿಂದ ದೀನನಾಗಿದ್ದನು ಮತ್ತು ದೈವಕುಟುಂಬದ ಪ್ರತಿಸದಸ್ಯನನ್ನು ಗೌರವಿಸುವವನಾಗಿದ್ದನು. ಪ್ರತಿಯೊಂದು ಆತ್ಮವು ತನ್ನಿಂದ ರಕ್ಷಣೆಯಾಗಬೇಕೆಂದು ಎಲ್ಲರನ್ನೂ ಕಂಡುಕೊಂಡಿದ್ದನು" ಎಲೆನ್ ಜಿ ವೈಟಮ್ಮನವರ ಗಾಸ್ಟೆಲ್ ವರ್ಕಸ್್ರ 117ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಒಂದು ತರಗತಿಯಾಗಿ ಯೇಸುಕ್ರಿಸ್ತನು ಇತರರಿಗೆ ಹೇಗೆ ಸೇವೆ ಮಾಡಿದನು ಎಂಬುದರ ಬಗ್ಗೆ ಎಲೆನ್ ಜಿ ವೈಟಮ್ಮನವರು ಮೇಲೆ ಬರೆದಿರುವುದನ್ನು ಓದಿರಿ. ಇದರಲ್ಲಿರುವ ತತ್ವಗಳನ್ನು (ನಿಯಮಗಳನ್ನು ಚರ್ಚಿಸಿರಿ ಮತ್ತು ತರಗತಿಯಾಗಿ ನಿಮ್ಮ ಸ್ವಂತ ಸಭೆಯು ಇವುಗಳನ್ನು ಹೇಗೆ ಒಟ್ಟಾಗಿ ಪ್ರತಿಬಿಂಬಿಸುತ್ತಿದೆ ಎಂಬುದನ್ನು ಚರ್ಚಿಸಿರಿ.`

`2. ಜಜ್ಜಲ್ಪಟ್ಟ ದಂಟನ್ನು ಅಥವಾ ಮಂದವಾಗಿ ಉರಿಯುತ್ತಿರುವ ದೀಪದ ಬತ್ತಿಯನ್ನು ನೀವು ಬಲ್ಲಿರಾ (ಯೆಶಾಯ 42:3)? ಹಾಗಾದರೆ ಆ ದಂಟನ್ನು ಮುರಿಯದ ಹಾಗೆ ಮತ್ತು ಆ ಉರಿಯುತ್ತಿರುವ ಬತ್ತಿಯು ನಂದಿಹೋಗದ ಹಾಗೆ ಆ ವ್ಯಕ್ತಿಗೆ ಹೇಗೆ ಸಹಾಯ ಮಾಡುವಿರಿ? ಅಂಥವರನ್ನು ನೀವು ಯಾವ ರೀತಿಯಲ್ಲಿ ಕ್ರಿಸ್ತನ ಕಡೆಗೆ ನಡೆಸುವಿರಿ? ಅವರ ದೈನಂದಿನ ಜೀವಿತದಲ್ಲಿ ಅವರಿಗೆ ಅಗತ್ಯವಾದ ಸ್ವಸ್ಥತೆ ಮತ್ತು ನೆರವು ದೊರಕುವಂತಾಗಲು ಅವರಿಗೆ ಏನೆಂದು ಹೇಳುತ್ತೀರಿ?`

`3. ಯೆಶಾಯನಂತೆ ಭವಿಷ್ಯವನ್ನು ನುಡಿಯಲಾರದ ಹೊರಗಿನ ಜನರು ಯೆಶಾಯನ ಗ್ರಂಥವನ್ನು ಇಬ್ಬರು ಬರೆದಿದ್ದಾರೆಂದು ವಾದ ಮಾಡುತ್ತಾರೆ. ಈ ವಾರದಲ್ಲಿರುವ ಮೂಲಭೂತವಾದ ಸಮಸ್ಯೆಯೇನು? ಕ್ರೈಸ್ತರಾದ ನಾವು ಯಾಕೆ ಈ ಪೂರ್ವಸಿದ್ಧಾಂತವನ್ನು ಸಂಪೂರ್ಣವಾಗಿ ನಿರಾಕರಿಸಬೇಕು?`

**ಸಾರಾಂಶ:** ವಿಮೋಚನೆಯು ಆಗಬೇಕಾದರೆ ಒಬ್ಬ ವಿಮೋಚಕನು ಬೇಕು. ದೇವರ ಜನಾಂಗವು ಇಬ್ಬರು ವಿಮೋಚಕರಿಂದ ಬಿಡುಗಡೆ ಹೊಂದುತ್ತದೆ. ಬ್ಯಾಬಿಲೋನಿನಲ್ಲಿ ಸೆರೆಯಾದವರನ್ನು ಕೋರೆಷನು ಸೆರೆಯಾಳುಗಳನ್ನು ಬಿಡಿಸಿ ಸ್ವತಂತ್ರಗೊಳಿಸಿದನು. ಇವನು ಮೊದಲನೆಯವನು ಮತ್ತೊಬ್ಬನು ಹೆಸರಿಲ್ಲದ (ಅನಾಮಧೇಯ) ದೇವರ ಸೇವಕನು ಇವನೇ ಮೆಸ್ಸಿಯನೆಂಬುದಾಗಿ ನಾವು ಮುಂದುವರಿದಂತೆ ಗೊತ್ತಾಗುತ್ತದೆ. ಈತನು ನ್ಯಾಯವನ್ನು (ಸದ್ಧರ್ಮ) ಪುನರ್‌ಸ್ಥಾಪಿಸುವವನು ಮತ್ತು ರಕ್ಷಿಸಲ್ಪಟ್ಟ ಜನರನ್ನು ದೇವರಿಗೆ ಹಿಂದಿರುಗಿಸುವವನು ಆಗಿದ್ದಾನೆ. ಈತನೇ ಯೇಸುಕ್ರಿಸ್ತನು.