---
title:  ಮುಂಚಿತವಾದ ನಿರೀಕ್ಷೆ
date:   24/02/2021
---

ಯೆಶಾಯನು ನಿಖರವಾಗಿ ಕೊರೆಷನನ್ನು ಅವನ ಹೆಸರಿನಿಂದ ಮುಂತಿಳಿಸಿರುವ (ಭವಿಷ್ಯ ನುಡಿದಿರುವುದು) ಸಂಗತಿಯಿಂದ ಪ್ರವಾದಿಗಳು ದೇವರ ಸಹಾಯದಿಂದ ಪ್ರವಾದನೆಯನ್ನು ನುಡಿಯುತ್ತಾರೆ ಎಂಬುದನ್ನು ನಂಬದಿರುವ ಜನರು ತಲ್ಲಣಗೊಳ್ಳುತ್ತಾರೆ. ಇದನ್ನು ಸರಿದೂಗಿಸಲು ಅವರು "ಎರಡನೆ ಯೆಶಾಯ" ಎಂಬ ವಾದವನ್ನು ಅಂಗೀಕರಿಸುತ್ತಾರೆ. ಕೋರೆಷನ ಕಾಲದಲ್ಲಿ ಜೀವಿಸುತ್ತಿದ್ದ ಮತ್ತೊಬ್ಬ ಪ್ರವಾದಿಯು ಯೆಶಾಯ ಗ್ರಂಥದ 40 ರಿಂದ 60 ಅಧ್ಯಾಯಗಳನ್ನು ಬರೆದನೆಂಬುದಾಗಿ ಬಗೆಯುತ್ತಾರೆ. ಹಾಗಾಗಿ ಯೆಶಾಯನ ಗ್ರಂಥವನ್ನು ಎರಡು ಭಾಗಗಳಾಗಿ ವಿಂಗಡಿಸಿರುವಂತೆಯೇ ಪ್ರವಾದಿಯಾದ ಯೆಶಾಯನನ್ನೂ ಎರಡು ಭಾಗವಾಗಿ ಗರಗಸದಿಂದ ಕಾಯ್ದು ಹಾಕಿದರು ಎಂದು ಸಾಂಪ್ರದಾಯಕವಾಗಿ ತಿಳಿದುಕೊಂಡಿದ್ದೇವೆ (ಇಬ್ರಿಯ 11:37).

ಆದಾಗ್ಯೂ, ಎರಡನೇ ಯೆಶಾಯನು ಇದ್ದನು ಎಂಬುದಕ್ಕೆ ಯಾವುದೇ ಚಾರಿತ್ರಿಕ ಪುರಾವೆಯಿಲ್ಲ. ಒಂದುವೇಳೆ ಇದ್ದಿದ್ದಾದರೆ ಸತ್ಯವೇದವು ಆತನ ಬಗ್ಗೆ ಹೇಳದಿರುವುದು ಬಹಳ ವಿಚಿತ್ರ ಸಂಗತಿಯಾಗುತ್ತದೆ. ಯಾಕೆಂದರೆ ಅವನ ಸಂದೇಶವು ಬಹಳ ಮುಖ್ಯವಾದದ್ದು ಮತ್ತು ಆತನ ಸಾಹಿತ್ಯಶೈಲಿಯು ಅಸಾಧಾರಣವಾದ್ದು ಆಗಿದೆ. ಬಹಳ ಹಳೆಯ ಕೈಬರಹಗಳಲ್ಲೂ ಯೆಶಾಯ ಗ್ರಂಥದ ಕುಮ್ರಾನ್ ಸುರಳಿಗಳಲ್ಲಿಯೂ 39 ಮತ್ತು 40ನೇ ಅಧ್ಯಾಯಗಳ ನಡುವೆ ಹೊಸಕೃತಿಕಾರನ ಬದಲಾವಣೆ ತೋರಿಸುವ ಯಾವುದೇ ಭಿನ್ನತೆ ಕಾಣುವುದಿಲ್ಲ. ಯೆಶಾಯನ ಗ್ರಂಥದ ಪರ್ಯಂತ ಅದರಲ್ಲಿರುವ ಮೂಲಸಂದೇಶವು ಸ್ಥಿರತೆಯಿಂದ ಕೂಡಿದೆ. ಇತರೆ ಶಕ್ತಿಗಳನ್ನು ಬಿಟ್ಟು ಸತ್ಯದೇವರ ಮೇಲೆ ಮತ್ತು ಆತನ ಅಭಿಷಿಕ್ತನಾದ ವಿಮೋಚಕ (ಮೆಸ್ಸಿಯ)ನ ಮೇಲೆ ಭರವಸವಿಡಿರಿ.

ಅಶೂರರ ಕಾಲಾವಧಿಯನ್ನು ಒಳಗೊಂಡಿರುವ ಯೆಶಾಯ 1 ರಿಂದ 39 ಅಧ್ಯಾಯಗಳ ಮೇಲಿನ ಗಮನವು ಬ್ಯಾಬಿಲೋನಿಯರ ಕಾಲವನ್ನು ವಿವರಿಸುವ 40ನೇ ಅಧ್ಯಾಯದಿಂದ ಹಿಡಿದು ಉಳಿದೆಲ್ಲಾ ಅಧ್ಯಾಯಗಳ ಮೇಲೆ ವರ್ಗಾವಣೆಯಾಗುವುದನ್ನು ವಿದ್ವಾಂಸರು ಸಮರ್ಪಕವಾಗಿ ಗುರುತಿಸುತ್ತಾರೆ. ಆದರೆ ಯೆಶಾಯ 13, 14 ಮತ್ತು 39ನೇ ಅಧ್ಯಾಯಗಳಲ್ಲಿಯೇ ಬ್ಯಾಬಿಲೋನಿನ ಮುತ್ತಿಗೆಯ ಬಗ್ಗೆ ಸುಳಿವು ನೀಡಿರುವುದನ್ನು ನಾವು ಕಾಣುತ್ತೇವೆ. ಯೆಶಾಯ 1 ರಿಂದ 39 ಅಧ್ಯಾಯಗಳು ದೇವರ ನ್ಯಾಯತೀರ್ಪಿಗೆ ಒತ್ತುಕೊಡುತ್ತವೆ. ಹಾಗೆಯೇ 40-66 ಅಧ್ಯಾಯಗಳು ದೇವರ ಸಂತೈಸುವಿಕೆಗೆ ಒತ್ತುಕೊಡುತ್ತವೆ ಎಂಬುದು ಸತ್ಯವಾದ ಸಂಗತಿಯಾಗಿದೆ. ಆದರೆ ಆರಂಭದ ಅಧ್ಯಾಯಗಳಲ್ಲೂ ದೇವರ ಸಂತೈಸುವಿಕೆ ಮತ್ತು ಭರವಸೆಗಳು ಹೇರಳವಾಗಿವೆ. ಅಂತೆಯೇ ನಂತರದ ಅಧ್ಯಾಯಗಳ ವಚನಗಳು ಉದಾಹರಣೆಗೆ 42:18-25; ಯೆಶಾಯ 43:22- 28 ಮತ್ತು ಯೆಶಾಯ 48:1-11 ದೇವರು ಯೆಹೂದದ ಮೇಲೆ ನ್ಯಾಯತೀರ್ಪು ಮಾಡಿ ಅದನ್ನು ತಿರಸ್ಕರಿಸಿರುವುದನ್ನು ಹೇಳುತ್ತವೆ. ಸಂಗತಿಯೇನೆಂದರೆ ಯೆಶಾಯನು ಮುಂತಿಳಿಸಿರುವ ಭವಿಷ್ಯದ ಸಂತೈಸುವಿಕೆಯ ಕಾಲದ ನಡುವೆ ಕಷ್ಟಸಂಕಟಗಳಿಂದ ಬಾಧೆಪಡುವುದನ್ನು ಸಹ ಸೂಚಿಸುತ್ತದೆ.

ಜನರ ಪಾಪಕೃತ್ಯಗಳಿಂದ ದೇಶದ ಜನರು ಭಯಂಕರವಾದ ಆಪತ್ತು ವಿಪತ್ತುಗಳನ್ನು ಎದುರಿಸುತ್ತಿರುವಾಗಲೂ ಅವರಲ್ಲಿ ಕೆಲವರು ತಮ್ಮ ನಿರೀಕ್ಷೆಯನ್ನು ಬಿಟ್ಟುಬಿಡಲಿಲ್ಲ. ಅವರು ಯಾಜಕಕಾಂಡ 26:40 ರಿಂದ 45ನೇ ವಚನಗಳಲ್ಲಿರುವ ದೇವರ ವಾಗ್ದಾನಗಳಿಗೆ ಗಟ್ಟಿಯಾಗಿ ಅಂಟಿಕೊಳ್ಳುವರು. ಮೇಲೆ ಹೇಳಿರುವ ಯಾಜಕಕಾಂಡದ ವಚನಗಳನ್ನು ಎಚ್ಚರಿಕೆಯಿಂದ ಓದಿರಿ. ನೀವು ನಿಮ್ಮನ್ನು ಬ್ಯಾಬಿಲೋನಿನಿಂದ ಸೋತುಹೋದ ಮೇಲೆ ಬದುಕುಳಿದ ಯೆಹೂದ್ಯರ ಸ್ಥಾನದಲ್ಲಿರಿಸಿಕೊಳ್ಳಿರಿ. ಆವಾಗ ಮೇಲಿನ ವಚನಗಳಿಂದ ನಿಮಗೆ ಯಾವ ಭರವಸೆ ಸಿಗುತ್ತವೆ?

`ಮತ್ತೊಮ್ಮೆ ಯಾಜಕಕಾಂಡ 26:40-45 ವಚನಗಳನ್ನು ಓದಿರಿ. ಈ ವಚನಗಳಲ್ಲಿ ಆತ್ಮೀಕವಾದ ಯಾವ ನಿಯಮಗಳು ಕೆಲಸ ಮಾಡುತ್ತವೆಯೆಂದು ನೋಡುವಿರಿ? ನಮ್ಮ ಸ್ವಂತ ಜೀವಿತದಲ್ಲಿ ಈ ನಿಯಮಗಳು ಹೇಗೆ ಪ್ರವರ್ತಿಸುತ್ತವೆ?`