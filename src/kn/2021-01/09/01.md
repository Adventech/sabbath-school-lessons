---
title:  ಸೇವೆ ಮಾಡಲು ಮತ್ತು ರಕ್ಷಿಸಲು
date:   20/02/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 41, ಯೆಶಾಯ 42:1-7, ಯೆಶಾಯ 44:26-45, ಯೆಶಾಯ 49:1-12.

> <p> ಸ್ಮರಣವಾಕ್ಯ </p>
> "ಇಗೋ, ನನ್ನ ಸೇವಕನು! ಇವನಿಗೆ ನಾನೇ ಆಧಾರ; ಇವನು ನನಗೆ ಇಷ್ಟನು, ನನ್ನ ಪ್ರಾಣಪ್ರಿಯನು. ಇವನಲ್ಲಿ ನನ್ನ ಆತ್ಮವನ್ನು ಇರಿಸಿದ್ದೇನೆ; ಇವನು ಅನ್ಯಜನಗಳಲ್ಲಿಯೂ ಸದ್ಧರ್ಮವನ್ನು ಪ್ರಚುರಪಡಿಸುವವನು" (ಯೆಶಾಯ 42:1).

ಅನೇಕರು ಯೇಸುಕ್ರಿಸ್ತನು ಜೀವಿಸಿದ ಸ್ಥಳ, ಅವನು ನಡೆದಾಡಿದ ದಾರಿ, ಉಪದೇಶಮಾಡಿದ ಸಮುದ್ರತೀರ, ಬೆಟ್ಟಗಳು ಗುಡ್ಡಗಳು ಮತ್ತು ಕಣಿವೆಗಳು ಇವೆಲ್ಲವನ್ನು ಸಂದರ್ಶಿಸುವುದು ಒಂದು ವಿಶೇಷವಾದ ಭಾಗ್ಯವೆಂದು ಭಾವಿಸುತ್ತಾರೆ. ಆದರೆ ನಾವು ಯೇಸುಕ್ರಿಸ್ತನು ಹೆಜ್ಜೆಹಾಕಿದ ಸ್ಥಳಗಳಲ್ಲಿ ಹೆಜ್ಜೆಹಾಕುವುದಕ್ಕೆ ನಜರೇತಿಗೆ, ಹೋಗಬೇಕಾದ ಅಗತ್ಯವಿಲ್ಲ ಕಪರ್ನ್‌ಮಿಗೆ ಇಲ್ಲವೇ ಬೇಥಾನ್ಯಕ್ಕೆ ಹೋಗಬೇಕಾದ ಅಗತ್ಯವಿಲ್ಲ. "ಆತನ ಪಾದಗಳ ಗುರುತನ್ನು ಅಸ್ವಸ್ಥರ ಹಾಸಿಗೆಯ ಪಕ್ಕದಲ್ಲಿ ಬಡವರ ಜೋಪಡಿಗಳಲ್ಲಿ ದೊಡ್ಡ ಪಟ್ಟಣದ ಜನಜಂಗುಳಿಯ ಓಣಿಗಳಲ್ಲಿ ಮತ್ತು ಆದರಣೆಗಾಗಿ (ಸಂತೈಸುವಿಕೆಗಾಗಿ ಹಂಬಲಿಸುವ ಪ್ರತಿಮನುಷ್ಯರ ಹೃದಯಗಳಲ್ಲಿ ನಾವು ಕಾಣಬಹುದು. ಯೇಸು ಕ್ರಿಸ್ತನು ಈ ಭೂಮಿಯಲ್ಲಿದ್ದಾಗ ಮಾಡಿದುದನ್ನು ನಾವು ಮಾಡುವಾಗ ಕ್ರಿಸ್ತನ ಹೆಜ್ಜೆಜಾಡಿನಲ್ಲಿ ನಡೆದಿರುತ್ತೇವೆ" ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್ ಪುಸ್ತಕದಲ್ಲಿ 640ನೇ ಪುಟ.

ಯೆಶಾಯನು ಇದೇ ತೆರನಾದ ಕರುಣೆಯುಳ್ಳ ಸೇವೆಯನ್ನು ಮಾಡುವ ಕರ್ತನ ಸೇವಕನ ಬಗ್ಗೆ ಮಾತಾಡುತ್ತಾನೆ: "ಜಜ್ಜಿದ ದಂಟನ್ನು ಮುರಿದು ಹಾಕದೆ ಕಳಿಗುಂದಿದ ದೀಪವನ್ನು ನಂದಿಸದೆ ಸದ್ಧರ್ಮವನ್ನು ಪ್ರಚುರಪಡಿಸಿ ಸಿದ್ಧಿಗೆ ತರುವನು. ಲೋಕದಲ್ಲಿ ಸದ್ಧರ್ಮವನ್ನು ಸ್ಥಾಪಿಸುವತನಕ ಇವನು ಕಳೆಗುಂದದೆಯೂ ಜಜ್ಜಿಹೋಗದೆಯೂ ತನ್ನ ಕಾರ್ಯದಲ್ಲಿ ನಿರತನಾಗಿರುವನು... ನೀನು ಕುರುಡರಿಗೆ ಕಣ್ಣುಕೊಟ್ಟು ಬಂದಿಗಳನ್ನು ಸೆರೆಯಿಂದಲೂ ಕತ್ತಲಲ್ಲಿ ಬಿದ್ದವರನ್ನು ಕಾರಾಗೃಹದಿಂದಲೂ ಹೊರಗೆ ಕರತರಬೇಕು ಎಂದು ಯೆಹೋವನೆಂಬ ನಾನು ನನ್ನ ಧರ್ಮದ ಸಂಕಲ್ಪನುಸಾರವಾಗಿ ನಿನ್ನನ್ನು ಕರೆದು ಕೈಹಿಡಿದು ಕಾಪಾಡಿ ನನ್ನ ಜನರಿಗೆ ಒಡಂಬಡಿಕೆಯ ಆಧಾರವನ್ನಾಗಿಯೂ ಅನ್ಯಜನಗಳಿಗೆ ಬೆಳಕನ್ನಾಗಿಯೂ ನೇಮಿಸಿದ್ದೇನೆ' ಯೆಶಾಯನು 42:3 ರಿಂದ 7.

ಈ ಸೇವಕನು ಯಾರು? ಈತನು ಏನನ್ನು ಸಿದ್ಧಿಗೆ ತರುವನು? ಈ ಸೇವಕನ ಬಗ್ಗೆ ನಮ್ಮ ಗಮನ ಹರಿಸೋಣ.

_*ಈ ವಾರದ ಪಾಠವನ್ನು ಫೆಬ್ರವರಿ 27ರ ಸಬ್ಬತ್ತಿಗೆ ಅಧ್ಯಯನ ಮಾಡಿರಿ ಮತ್ತು ಸಿದ್ಧಪಡಿಸಿಕೊಳ್ಳಿರಿ._