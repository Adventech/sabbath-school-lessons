---
title:  ಪಾರಸೀಯನಾದ "ಮೆಸ್ತೀಯ"
date:   23/02/2021
---

`ಯೆಶಾಯ 44:26 ರಿಂದ 45:6ನೇ ವಚನಗಳಲ್ಲಿ ಬೆರಗುಗೊಳಿಸುವ ಎಂತಹ ಪ್ರವಾದನೆಯು ಕಾಣಿಸುತ್ತದೆ?`

ಯೆಶಾಯನು ದೇವರ ಸೇವೆಯನ್ನು ಕ್ರಿ.ಪೂ.745ರಿಂದ ಕ್ರಿ.ಪೂ.685ರವರೆಗೆ ಮಾಡಿದನು. ಮೂಡಲಿನಿಂದ ಮತ್ತು ಬಡಗಲಿನಿಂದ ಒಬ್ಬನು ಬರುತ್ತಾನೆ. ಜನಾಂಗಗಳ ಮೇಲೆ ಆಕ್ರಮಣ ಮಾಡಿ ಅವರನ್ನು ಜೈಸುತ್ತಾನೆ (ಯೆಶಾಯ 41:2,3,25) ಎಂದು ಯೆಶಾಯನು ಉಲ್ಲೇಖಿಸುತ್ತಾನೆ. ಇದು ಯೆರೂಸಲೇಮಿಗೆ ಶುಭ ಸಮಾಚಾರವಾಗಿ ಸೂಚಿತವಾಗಿದೆ (ಯೆಶಾಯ 41:27). ಇವುಗಳ ನಂತರ ಯೆಶಾಯನು ಕೋರೆಷನ ವಿಷಯವಾಗಿ ಆತನ ಹೆಸರನ್ನು ಹಿಡಿದು ಆತನು ಮಾಡುವ ಕಾರ್ಯಗಳ ಸಹಿತವಾಗಿ ನಿಖರವಾದ ಪ್ರವಾದನೆಯನ್ನು ನುಡಿದಿದ್ದಾನೆ. ಆತನು ಕ್ರಿ.ಪೂ.539ನೇ ವರ್ಷದಲ್ಲಿ ಬ್ಯಾಬಿಲೋನಿಗೆ ಪೂರ್ವದಿಂದಲೂ ಉತ್ತರದಿಂದಲೂ ಒಂದು ಮುತ್ತಿಗೆ ಹಾಕಿ ಅದನ್ನು ವಶಪಡಿಸಿಕೊಂಡನು. ಆತನು ಬ್ಯಾಬಿಲೋನಿನಲ್ಲಿ ಸೆರೆಯಾದ ಯೆಹೂದ್ಯರನ್ನು ಬಿಡುಗಡೆಗೊಳಿಸಿ ದೇವರ ಚಿತ್ತವನಂತೆ ನಡೆದುಕೊಂಡನು ಮತ್ತು ಯೆರೂಸಲೇಮಿನಲ್ಲಿ ಆಲಯವನ್ನು ಜೀರ್ಣೋದ್ಧಾರಮಾಡಲು ಅಧಿಕೃತವಾಗಿ ಆದೇಶ ನೀಡಿದನು (ಎಜ್ರನು 1ನೇ ಅಧ್ಯಾಯ).

ಈ ಪ್ರವಾದನೆಯ ಸ್ವರೂಪವನ್ನು ಯಥಾದೃಷ್ಟಿಯಿಟ್ಟು ನೋಡೋಣ. ಯೆಶಾಯನ ಮರಣಕ್ಕೂ ಅದರ ನಂತರ ಘಟಿಸಿದ ಬ್ಯಾಬಿಲೋನ್ ಪತನಕ್ಕೂ ಸುಮಾರು 146 ವರ್ಷಗಳ ಅಂತರವಿದೆ. ಆತನು ನುಡಿದ ಭವಿಷ್ಯವು ನೂರೈವತ್ತು ವರ್ಷಗಳ ನಂತರ ನಡೆಯುವ ಘಟನೆಯಾಗಿತ್ತು. ಇದು ಅಮೇರಿಕ ಸಂಯುಕ್ತ ಸಂಸ್ಥಾನದ ಪ್ರಪ್ರಥಮ ಅಧ್ಯಕ್ಷರಾದ ಜಾರ್ಜ್ವಾಷಿಂಗ್ಟನ್ (ಕ್ರಿ.ಶ.1789 ರಿಂದ 1797) ಡೈಟ್ ಐಸನ್‌ಹಾವರ್ ಎಂಬ ಹೆಸರಿನ ಸೇನಾ ದಂಡನಾಯಕನು ಕ್ರಿ.ಶ.1945 ಇಸ್ವಿಯಲ್ಲಿ ಯೂರೋಪ್ ಖಂಡವನ್ನು ವಿಮೋಚಿಸಲು ಸಹಾಯ ಮಾಡುತ್ತಾನೆಂದು ಭವಿಷ್ಯನುಡಿದಂತಿತ್ತು.

ಪಾರಸೀಯ ಚಕ್ರವರ್ತಿಯಾದ ಕೋರೇಷನು ನಡೆಸಿದ ಕೃತ್ಯಗಳು ನಾನಾ ಬಗೆಯ ಪುರಾತನ ಮೂಲಗಳಿಂದ ಸಮರ್ಪಕವಾಗಿ ದೃಢಪಡುತ್ತವೆ ಬ್ಯಾಬಿಲೋನಿನ ಕಾಲಾನುಕ್ರಮ ಚರಿತ್ರೆ, ಅವನೇ ಬರೆದ 'ಸೈರಸ್ ಸಿಲಿಂಡರ್' ಮತ್ತು ಸತ್ಯವೇದ (2 ಪೂ.ವೃ.36:22,23 ಮತ್ತು ಎಜ್ರ 1ನೇ ಅಧ್ಯಾಯ, ದಾನಿಯೇಲ 5ನೇ ಅಧ್ಯಾಯ, 6:28 ಮತ್ತು 10:1). ಈತನ ಬಗ್ಗೆ ಮಾಹಿತಿ ನೀಡುತ್ತವೆ, ಯೆಶಾಯನು ನುಡಿದ ಪ್ರವಾದನೆಯು ಅಕ್ಷರಶಃ ಸತ್ಯವಾಗಿತ್ತು. ಇದರಿಂದ, ನಿಜವಾದ ಪ್ರವಾದಿಗಳು ಭವಿಷ್ಯವನ್ನು ಅರಿತಿರುವ ದೇವರಿಂದ ಕರಾರುವಕ್ಕಾಗಿ ನಡೆಯುವ ಪ್ರವಾದನೆಗಳನ್ನು ಹೊಂದುತ್ತಾರೆಂದು ನಂಬುವವರ ನಂಬಿಕೆಯನ್ನು ದೃಢಪಡಿಸುತ್ತವೆ.

`ಯಾಕೆ ದೇವರು ಕೋರೇಷನನ್ನು ತನ್ನ ಅಭಿಷಿಕ್ತನು ಎಂದು ಕರೆಯುತ್ತಾನೆ?`

ಅಭಿಷಿಕ್ತ ಎಂಬುದರ ಇಬ್ರಿಯ ಪದದಿಂದ ನಮಗೆ ಸಿಗುವ ಪದವೇ ಮೆಸ್ಸಿಯ ಎಂಬುದು. ಹಳೆಯ ಒಡಂಬಡಿಕೆಯಲ್ಲಿ ಬೇರೆಲ್ಲಿಯಾದರೂ ಅದು ಮಹಾಯಾಜಕನಿಗೆ ಅನ್ವಯವಾಗುತ್ತದೆ (ಯಾ.ಕಾಂಡ 4:3,5,16; ಯಾಕಾಂಡ 6:22). ಅಭಿಷಿಕ್ತನಾದ ಇಸ್ರಾಯೇಲ್ ಅರಸ ಅಥವಾ ದಾವೀದನ ರಾಜ್ಯವನ್ನು ಶಾಶ್ವತವಾಗಿ ಆಳುವವನು ಮತ್ತು ವಿಮೋಚಕನಾದ ಮೆಸ್ಸಿಯನು (ಕೀರ್ತನೆಗಳು 2:2, ದಾನಿ 9:25,26). ಯೆಶಾಯನ ದೃಷ್ಟಿಯಲ್ಲಿ ಪಾರಸೀಯ ರಾಜನಾದ ಕೋರೆಷನು ದೇವರಿಂದ ಕಳುಹಿಸಲ್ಪಡುತ್ತಾನೆ, ಆತನು ಇಸ್ರಾಯೇಲ್ಯರನ್ನು ಸೆರೆಯಿಂದ ಬಿಡಿಸುತ್ತಾನೆ. ಆತನು ವಿಶೇಷವಾದ ಮೆಸ್ಸಿಯನು ಯಾಕೆಂದರೆ ಕೋರೆಷನು ಇಸ್ರಾಯೇಲ್ಯನಲ್ಲ. ಕೋರೆಷನು ಮೆಸ್ಸಿಯನು ಮಾಡುವ ಕೆಲಸವನ್ನು ಮಾಡುವುದರಿಂದ, ದೇವರ ವೈರಿಗಳನ್ನು ಸೋಲಿಸಿ, ಆತನ ಜನರನ್ನು ಸೆರೆಯಿಂದ ಬಿಡಿಸುತ್ತಾನೆ, ಆದರೆ ಆತನು ಮೆಸ್ಸಿಯನಂತೆಯೇ ಇರುವುದಿಲ್ಲ. ಯಾಕೆಂದರೆ ಆತನು (ಕೋರೆಷನು) ದಾವೀದನ ವಂಶಕ್ಕೆ ಸೇರಿದವನಲ್ಲ.

ಕೋರೆಷನನ್ನು ಮುಂಚಿತವಾಗಿಯೇ ದೇವರು ಮುಂತಿಳಿಸಿರುವುದರಿಂದ ಆತನೊಬ್ಬನಿಗೆ ಮಾತ್ರ ಭವಿಷ್ಯ ಗೊತ್ತಿರುತ್ತದೆ ಎಂಬುದನ್ನು ಮತ್ತು ಆತನ ದೈವೀಕತೆಯ ವೈಶಿಷ್ಟ್ಯವನ್ನು ಸಾಬೀತುಪಡಿಸಿದ್ದಾನೆ (ಯೆಶಾಯ 41:4, 21- 23, 26-28 ಮತ್ತು ಯೆಶಾಯ 44:26). ಆತನು ಕೋರೆಷನಿಗೆ ಅನುಗ್ರಹ ಮಾಡಿದನು "ನಿನ್ನ ಹೆಸರು ಹಿಡಿದು ಕರೆಯುವ ನಾನು ಯೆಹೋವನು, ಇಸ್ರಾಯೇಲ್ಯರ ದೇವರು ಎಂದು ನೀನು ತಿಳಿದುಕೊಳ್ಳುವ ಹಾಗೆ ಕತ್ತಲಲ್ಲಿ ಬಚ್ಚಿಟ್ಟಿರುವ ಆಸ್ತಿಪಾಸ್ತಿಯನ್ನೂ ಗುಪ್ತಸ್ಥಳದಲ್ಲಿ ಮರೆಮಾಡಿರುವ ನಿಧಿನಿಕ್ಷೇಪವನ್ನು ನಿನಗೆ ಕೊಡುವೆನು" (ಯೆಶಾಯ 45:3).

`ಸತ್ಯವೇದದಲ್ಲಿರುವ ಮುಂತಿಳಿಸಿರುವಂತೆ ನಡೆದಿರುವ ಇನ್ನಿತರ ಪ್ರವಾದನೆಗಳ ಬಗ್ಗೆ ಆಲೋಚಿಸಿರಿ (ಉದಾಹರಣೆಗೆ ಕಡೆಯ ರಾಜ್ಯವನ್ನು ಹೊರತುಪಡಿಸಿ ದಾನಿಯೇಲನು ಹೇಳಿರುವ ಎಲ್ಲಾ ರಾಜ್ಯಗಳು-ದಾನಿಯೇಲ 2ನೇ ಅಧ್ಯಾಯ, ದಾನಿಯೇಲ 7ನೇ ಅಧ್ಯಾಯ ಅಥವಾ ದಾನಿಯೇಲ 9:24-27ರಲ್ಲಿರುವ ಯೇಸುಕ್ರಿಸ್ತನ ಕಾಲ), ವೈಯಕ್ತಿಕವಾಗಿ ಈ ಪ್ರವಾದನೆಗಳು ನಮಗೆ ಎಂಥಾ ನಿರೀಕ್ಷೆಯನ್ನು ಕೊಡುತ್ತವೆ?`