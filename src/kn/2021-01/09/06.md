---
title:  ಬಾಧೆಪಡುತ್ತಿರುವ ಸಂವೇದನೆಯುಳ್ಳ ಒಬ್ಬ ಸೇವಕ
date:   25/02/2021
---

`ಯೆಶಾಯ 49:1-12 ವಚನಗಳಲ್ಲಿರುವ ದೇವರ ಸೇವಕನಾರು?`

ದೇವರು ಆತನು ಹುಟ್ಟುವ ಮೊದಲೆ ಆತನನ್ನು ಕರೆದನು ಮತ್ತು ಆತನಿಗೆ ಹೆಸರಿಟ್ಟನು, ಆತನ ಬಾಯನ್ನು ಹದವಾದ ಖಡ್ಗವನ್ನಾಗಿ ಮಾಡಿ ಆತನಲ್ಲಿ ಮಹಿಮೆ ಹೊಂದಿಕೊಳ್ಳುವನು. ದೇವರು ತನ್ನ ಸೇವಕನ ಮೂಲಕ ಇಸ್ರಾಯೇಲ್ ಜನಾಂಗವನ್ನು ಹಿಂದಿರುಗಿ ತನ್ನ ಬಳಿಗೆ ಕರೆತಂದು ಲೋಕದ ಸಮಸ್ತ ಜನಾಂಗಗಳಿಗೆ ರಕ್ಷಣೆಯ ಬೆಳಕಾಗಿರುವಂತೆ ಮಾಡುತ್ತಾನೆ. ಯೆಶಾಯ 42ನೇ ಅಧ್ಯಾಯವು ದೇವರ ಸೇವಕನನ್ನು ಮೆಸ್ಸಿಯನೆಂದು ಗುರುತಿಸುತ್ತದೆ. ಇದರಲ್ಲಿರುವ ವಿವರಣೆಯು ಬಹಳವಾಗಿ 49:1-2ರಲ್ಲಿರುವ ವಿವರಣೆಯೊಂದಿಗೆ ಒಂದಕ್ಕೊಂದು ಬೆಸೆದುಕೊಳ್ಳುತ್ತಿವೆ. ಸೇವಕನಲ್ಲಿರುವ ಗುಣಲಕ್ಷಣಗಳನ್ನು ಹೊಸ ಒಡಂಬಡಿಕೆಯು ಯೇಸುಕ್ರಿಸ್ತನಲ್ಲಿ ಕಂಡುಕೊಳ್ಳುತ್ತದೆ (ಮತ್ತಾಯ 1:21, ಯೋಹಾನ 8:12, ಯೋಹಾನ 17:1-5, ಪ್ರಕ 1:16, ಪ್ರಕ 2:16, ಪ್ರಕ 19:15).

`ಈ ಸೇವಕನು "ಮೆಸ್ಸಿಯ'ನಾಗಿದ್ದ ಪಕ್ಷದಲ್ಲಿ ದೇವರು ಈತನನ್ನು "ಇಸ್ರಾಯೇಲೇ' ಎಂದು ಯಾಕೆ ಕರೆಯುತ್ತಾನೆ? (ಯೆಶಾಯ 49:3).`

ಇದಕ್ಕೂ ಮುಂಚೆ ಯೆಶಾಯ ಗ್ರಂಥದ ಇದೇ ವಿಭಾಗದಲ್ಲಿ ಇಸ್ರಾಯೇಲೇ, ಯಾಕೋಬೇ ಎಂದು ದೇವರ ಸೇವಕನನ್ನು ಕರೆದಿರುವುದು ಆ ಜನಾಂಗಕ್ಕೆ ಸೂಚಿತವಾಗಿದೆ. ಆದರೆ 49ನೇ ಅಧ್ಯಾಯದಲ್ಲಿ 'ಇಸ್ರಾಯೇಲ್' ಎಂಬ ಪದವು ಜನಾಂಗವನ್ನು ಮರುಸ್ಥಾಪಿಸುವ ಒಬ್ಬ ವ್ಯಕ್ತಿಗೆ ಅನ್ವಯವಾಗುತ್ತದೆ (ಇಲ್ಲಿ ಯಾಕೋಬೇ ಎಂಬ ಸಂಬೋಧನೆ ಜೊತೆಯಾಗಿ ಬಂದಿಲ್ಲ) (ಯೆಶಾಯ 49:5).

ಒಬ್ಬ ವ್ಯಕ್ತಿಯು ಇಡೀ ಜನಾಂಗದ ವಿಫಲತೆಯನ್ನು ಸಮರ್ಪಕವಾಗಿ ಪ್ರತಿನಿಧಿಸುವುದರಿಂದ 'ಇಸ್ರಾಯೇಲ್' ಎಂಬ ಪದವನ್ನು ವ್ಯಕ್ತಿಯ ಹೆಸರಂತೆ ಬಳಸಲಾಗಿದೆ (ಯೆಶಾಯ 48:1).

`ಇಲ್ಲಿ ಹೊಸದಾಗಿರುವ ಯಾವ ಅಂಶವು ಕಾಣಿಸಿಕೊಳ್ಳುತ್ತದೆ? (ಯೆಶಾಯ 49:4,7).`

'ಸೇವಕನು' ಮಾಡುವ ಕೆಲಸದಲ್ಲಿರುವ ಕಷ್ಟವನ್ನು ಇಲ್ಲಿ ಮೊದಲ ಸಲ ಪ್ರಸ್ತಾಪಿಸುತ್ತದೆ ನನ್ನ ಪ್ರಯಾಸವು ವ್ಯರ್ಥ, ನನ್ನ ಶಕ್ತಿಯನ್ನೆಲ್ಲಾ ವ್ಯಯ ಮಾಡಿದ್ದು ಹಾಳೇ (ಯೆಶಾಯ 49:4), ಇದೇ ಆಲೋಚನೆಯು ದಾನಿ 9:26ರಲ್ಲಿಯೂ ಪ್ರತಿಧ್ವನಿಸುತ್ತದೆ. "ಅಭಿಷಿಕ್ತನೊಬ್ಬನು ಛೇದಿಸಲ್ಪಡುವನು; ಅವನಿಗೆ ಏನೂ ಇರದು. "ಆದರೂ ನನ್ನ ನ್ಯಾಯವು ಯೆಹೋವನಲ್ಲಿದೆ. ನನಗೆ ಲಾಭವು ನನ್ನ ದೇವರಿಂದಲೇ ಆಗುವುದು ಅಂದುಕೊಂಡನು” (ಯೆಶಾಯ 49:4). "ಹಾಗಾಗಿ, ನಮ್ಮ ಹಾಗೆ ಶೋಧಿಸಲ್ಪಟ್ಟ ಮತ್ತು ಪೂರ್ಣವಾದ ನಂಬಿಕೆಯ ದಾರಿಗೆ ಕರ್ತೃವಾಗಿ ತನ್ನನ್ನು ಸಾಬೀತುಪಡಿಸಿಕೊಂಡ ಒಬ್ಬ ಮಾನವನ ನಿಜಸ್ವಭಾವವುಳ್ಳ ಏನೂ ಪ್ರಯೋಜನಯಿಲ್ಲವೆಂದು ಕಾಣುವ ಸಂದರ್ಭದಲ್ಲೂ ನಿಜವಾದ ನಂಬಿಕೆಯಿಂದ ನನ್ನ ದೇವರೇ ಎಂದು ಕರೆಯಬಲ್ಲವನಾಗಿರುವ ಸೇವಕನನ್ನು ಯೆಶಾಯನು WWONDEIDOS" - J. Alec Motyer, The prophecy of Isaiah ಯ 387 ಪುಟದಲ್ಲಿ ಹೇಳಿರುವ ಅಭಿಪ್ರಾಯ.

ಯೆಶಾಯ 49:7ರಲ್ಲಿ ಹೇಳಿರುವುದು ನಮ್ಮನ್ನು ಬೆಚ್ಚಿಬೀಳಿಸುತ್ತದೆ. "ಮನಃಪೂರ್ವಕವಾಗಿ ತಿರಸ್ಕರಿಸಲ್ಪಟ್ಟವನೂ ಅನ್ಯಜನಾಂಗಕ್ಕೆ ಅಸಹ್ಯನೂ ಜನದೊಡೆಯರ ಸೇವಕನೂ ಆದವನಿಗೆ ಇಸ್ರಾಯೇಲಿನ ವಿಮೋಚಕನೂ ಸದಮಲಸ್ವಾಮಿಯೂ ಆದ ಯೆಹೋವನು ಹೀಗೆ ಹೇಳುತ್ತಾನೆ. ಯೆಹೋವನ ಪ್ರಾಮಾಣಿಕತೆಯನ್ನೂ ಇಸ್ರಾಯೇಲಿನ ಸದ ವಲಸ್ವಾಮಿ ನಿನ್ನನ್ನು ಪರಿಗ್ರಹಿಸಿರುವುದನ್ನು ಅರಸನು ನೋಡಿ ಎದ್ದು ನಿಲ್ಲುವರು. ಅಧಿಪತಿಗಳು ಅಡ್ಡಬೀಳುವರು".

`ಯೇಸುಕ್ರಿಸ್ತನ ಸೇವಾಕಾರ್ಯವನ್ನು ನೋಡಿರಿ. ಆರಂಭದಿಂದ ಮುಕ್ತಾಯದವರಿಗೂ ಆತನನ್ನು ಅಧೈರ್ಯಪಡಿಸುವ ಕಾರಣಗಳಿಲ್ಲವೆ? ಆದಾಗ್ಯೂ ಆತನು ಹೊರಗಿನ ತೋರಿಕೆಗಳಿಂದ ವಿಚಲಿತನಾಗದೆ ನಂಬಿಗಸ್ತನಾಗಿಯೇ ಉಳಿದುಕೊಂಡನು. ನಾವು ಕೂಡ ಹೊರಗಿನ ತೋರಿಕೆಗಳು ಏನೇ ಇದ್ದರೂ ಆತನ ಹಾಗೆಯೇ ನಡೆದುಕೊಳ್ಳುವುದು ಹೇಗೆ?`