---
title:  ಬಾಧೆಗೊಳಗಾದ ಸೇವಕನ ಗೀತೆ
date:   01/03/2021
---

ಯೆಶಾಯ 52:13 ರಿಂದ 53:12 ನೆಯ ವಚನಗಳು ಬಾಧಿತನಾದ ಸೇವಕನ ಗೀತೆ ಎಂದು ಪ್ರಸಿದ್ಧವಾಗಿದೆ. ಇದು ಯೆಶಾಯನನ್ನು ಸುವಾರ್ತೆಯ ಪ್ರವಾದಿ ಎಂಬ ಹೆಸರನ್ನು ದೃಢಪಡಿಸುತ್ತದೆ. ಸುವಾರ್ತೆಯ ಉತ್ಕೃಷ್ಟತೆಗೆ ಸರಿ ಹೊಂದುವುದರಿಂದ ಗೀತೆ೦ಯು ಇತರೆ ಸಾಹಿತ್ಯಗಳಿಗೆ ಗೋಪುರದೋಪಾದಿಯಲ್ಲಿ ಇದೆ. ಈ ಗೀತೆಯ (ಪದ್ಯದ) ಸಾಲುಗಳು ಅಚ್ಚರಿ ಮೂಡಿಸುವಷ್ಟು ಚಿಕ್ಕದಾಗಿದ್ದರೂ ಪ್ರತಿಪದ ವೃಂದವೂ ಆಳ ವಾದ ಅರ್ಥ ತುಂಬಿಕೊಂಡು ಪಾಪದಲ್ಲಿ ಮುಳುಗಿ ಕಳೆದುಹೋದ ಮಾನವ ಕುಲದ ರಕ್ಷಣೆಗಾಗಿ ನಿಮ್ಮ ಆಲೋಚನೆಗೆ ಮೀರಿದ ದೇವರ ಹಂಬಲದ ತಿರುಳನ್ನು ಪ್ರಕಟಿಸುತ್ತದೆ. ಯೆಶಾಯನ ಮಾತಿನ ಇಂಗಿತವು (ಸಾರವು) ಈ ಗೀತೆಯೊಂದರಲ್ಲಿ ಮಾತ್ರವೇ ಇಲ್ಲ. ಇದಕ್ಕಿಂತ ಮುಂಚಿನ ಅಧ್ಯಾಯಗಳಿಂದಲೂ ಆತನು ಓದುಗರನ್ನು ಮೆಸ್ಸಿಯನಿಗೆ ಸಂಬಂಧವಾದ ಪ್ರಸಂಗಕ್ಕೆ ಸಿದ್ಧಪಡಿಸುತ್ತಾ ಬಂದಿದ್ದಾನೆ. ಈ ಲೋಕದಲ್ಲಿ (ಭೂಮಿಯಲ್ಲಿ) ಮೆಸ್ಬಿಯನ ಜೀವನದ ಸಮಗ್ರತೆಯನ್ನು ಕಟ್ಟಿಕೊಡುವ ಸಲುವಾಗಿ ಯೆಶಾಯನು ಆತನ ಗರ್ಭಾವಣೆ ಮತ್ತು ಜನನದಿಂದ ಆರಂಭಿಸುತ್ತಾನೆ (ಯೆಶಾಯ 7:14). ಆತನನ್ನು ದಾವೀದನ ಸಿಂಹಾಸನದಲ್ಲಿ ಶಾಶ್ವತವಾಗಿ ಆಳುವ ದೈವೀಕ ಅರಸನನ್ನಾಗಿ ಗುರುತಿಸುತ್ತಾನೆ (ಯೆಶಾಯ 9:6,7), ಇಸ್ರಾಯೇಲ್ಯರನ್ನು ಮರುಸ್ಥಾಪಿಸುವ ಆತನ ಕೆಲಸವನ್ನು ವಿವರಿಸುತ್ತಾನೆ (ಯೆಶಾಯ 11:1-16) ಮತ್ತು ಜನರನ್ನು ಅನ್ಯಾಯ ಹಾಗು ಹಿಂಸೆಗಳಿಂದ ಬಿಡಿಸಲು ನಡೆಸುವ ಗದ್ದಲವಿಲ್ಲದ ಸೇವೆಯ ಬಗ್ಗೆ ಹೇಳುತ್ತಾನೆ (ಯೆಶಾಯ 42:1-7) ನಂತರ ಯೆಶಾಯನು ಮೆಸ್ಸಿಯನು ಉನ್ನತಸ್ಥಾನಕ್ಕೆ ಏರುವ ಮೊದಲು ಒಳಗಾಗುವ ಯಾತನೆಯ ಅದ್ದೂರಿ ಚಿತ್ರವನ್ನು ನಿರೂಪಿಸುತ್ತಾನೆ (ಯೆಶಾಯ 49:1-12, ಯೆಶಾಯ 50:6-10). ಈವಾಗ ಬಾಧಿತನಾದ ಸೇವಕನ ಗೀತೆಯು ದುರಂತದ ಆಳವನ್ನು ನಿಖರವಾಗಿ ತೋರಿಸುತ್ತಾ ಹೋಗುತ್ತದೆ.

`ಮೇಲಿನ ಪುಟಭಾಗದಲ್ಲಿ ನೀವು ಪಟ್ಟಿ ಮಾಡಿರುವ ವಿಭಾಗಗಳನ್ನು ಮತ್ತೆ ಗಮನಿಸಿರಿ. ಅವುಗಳು ಮೆಸ್ಸಿಯನಾದ ಯೇಸುವಿನ ಬಗ್ಗೆ ಏನು ಹೇಳುತ್ತವೆ ಅವಲೋಕಿಸಿರಿ. ಯೆಶಾಯ 52 ಮತ್ತು 53 ಅಧ್ಯಾಯದಲ್ಲಿ ಬರುವ ಹಿಂಸೆಗಳಿಗೆ ಸಿದ್ಧರಾಗಲು ಹೇಗೆ ಸಹಾಯ ಮಾಡುತ್ತದೆ? ಅಥವಾ ಇವು 52 ಮತ್ತು 53ನೇ ಅಧ್ಯಾಯದಲ್ಲಿ ನುಡಿಯುವುದನ್ನು ಹೆಚ್ಚು ಎದ್ದು ಕಾಣುವಂತೆ ಮಾತ್ರ ಮಾಡುತ್ತವೆಯೆ?`

ಯೆಶಾಯ 52:13 ರಿಂದ 53:1ನೇ ವಚನಗಳು ಪದ್ಯವನ್ನು ಬೆರಗು ಹುಟ್ಟಿಸುವ ಭಿನ್ನತೆಯೊಂದಿಗೆ ಆರಂಭಿಸುತ್ತವೆ, ಸೇವಕನು ಪ್ರಗತಿ ಹೊಂದಿ ಉನ್ನತಕ್ಕೇರಿಸಲ್ಪಡುತ್ತಾನೆ. ಆದರೆ ಆತನ ರೂಪವು ಗುರುತು ಹಿಡಿಯಲಾರದಷ್ಟು ಮಾರ್ಪಾಡಾಗಿರುತ್ತದೆ. ಹಾಗಿರುವುದರಿಂದ ಈತನನ್ನು ಯಾರು ನಂಬುತ್ತಾರೆ? ಯೆಶಾಯ 53:2 ಮತ್ತು 3ನೇ ವಚನಗಳು ಆತನು ಶೋಚನೀಯ ಪರಿಸ್ಥಿತಿಯಿಂದ ದೀನನಾಗಿ ಸಾಧಾರಣ ರೂಪಿನಲ್ಲಿ ಹುಟ್ಟಿಬರುವುದರಿಂದ ಹಿಡಿದು ದುಃಖಿತನಾಗಿ ದಿಕ್ಕರಿಸಲ್ಪಡುವವರೆಗೂ ಇರುವ ವಿಷಯದಿಂದ ಆರಂಭವಾಗುತ್ತವೆ. ಯೆಶಾಯ 53:4-6 ವಚನಗಳು ಆತನು ಹೊತ್ತಹೊರೆಯು ನಮ್ಮ ಸಂಕಟವೆಂದು ನಮ್ಮ ದ್ರೋಹಗಳ ದೆಸೆಯಿಂದ ಆತನ ಬಾಧೆಪಡುವುದನ್ನು ವಿವರಿಸುತ್ತವೆ. ಯೆಶಾಯ 53:7-9 ವಚನಗಳು ಆತನು ಯಾವ ಅನ್ಯಾಯವನ್ನು ಮಾಡದಿದ್ದರೂ ದುಷ್ಟರ ಮಧ್ಯೆ ಪುಷ್ಟರ ನಡುವೆ ಹೂಣಿಡುವುದನ್ನು ವಿವರಿಸುತ್ತವೆ. ಯೆಶಾಯ 53:10- 12 ವಚನಗಳು ಸೇವಕ ಉನ್ನತಸ್ಥಿತಿಗೆ ಏರುವುದನ್ನು ಯೆಶಾಯ 52:13ರಲ್ಲಿ ಮುಂದಾಗಿ ಕಂಡು ಹೇಳಿರುವಂತೆ ನಡೆಯುವುದನ್ನು ನೋಡುತ್ತೇವೆ. ಈ ಗೀತೆಯನ್ನು ಫಿಲಿಪ್ಪಿ 2:5-11 ವಚನಗಳಿಗೆ ಹೋಲಿಸಿರಿ. ಇಲ್ಲಿ ಯೇಸುಕ್ರಿಸ್ತನು ದೇವರಾಗಿರುವುದರಿಂದ ಆರಂಭಿಸಿ ದಾಸನರೂಪವನ್ನು ಧರಿಸಿಕೊಂಡು ಶಿಲುಬೆಯ ಮರಣಕ್ಕೆ ಒಪ್ಪಿಸಿಕೊಡುವವರೆಗೂ ತಿಳಿಸುತ್ತವೆ. ಆದುದರಿಂದ ದೇವರು ಆತನನ್ನು ಎಲ್ಲರೂ ಕರ್ತನೆಂದು ಒಪ್ಪಿಕೊಳ್ಳುವ ಹಾಗೆ ಮಹೋನ್ನತ ಸ್ಥಾನಕ್ಕೆ ಏರಿಸುತ್ತಾನೆ ಯೆಶಾಯ 49:7ಕ್ಕೆ ಹೋಲಿಸಿರಿ).

`ಯೆಶಾಯ 52:13 ರಿಂದ 53:12 ರವರೆಗಿನ ಎಲ್ಲಾ ವಚನಗಳನ್ನು ಓದಿರಿ. ಯೇಸುಕ್ರಿಸ್ತನು ನಮಗೆ ಮಾಡಿದುದೆಲ್ಲವನ್ನೂ ಬರೆಯಿರಿ. ನಮಗಾಗಿ ಆತನು ಮಾಡಿರುವ ಯಾವ ಕಾರ್ಯಗಳು ನಮ್ಮ ರಕ್ಷಣೆಗೆ ಆಧಾರವಾಗಿವೆ ಎಂಬುದನ್ನು ಚಿಂತಿಸಿರಿ.`