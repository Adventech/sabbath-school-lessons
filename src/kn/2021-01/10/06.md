---
title:  ಪರಿವರ್ತಿಸುವ ಒಂದು ಪರಿಹಾರಕ ಯಜ್ಞ
date:   04/03/2021
---

`ಸೇವಕನ ಪ್ರಾಣವು "ಒಂದು ಪಾಪಪರಿಹಾರ ಯಜ್ಞ' ಎಂಬುದರ ಅರ್ಥವೇನು? (ಯೆಶಾಯ 53:10).`

ಪಾಪಪ್ರಜ್ಞಾಯಜ್ಞ ಅಥವಾ 'ಪರಿಹಾರಕ ಯಜ್ಞ' ಎಂಬುದನ್ನು ಸೂಚಿಸುವ ಇಬ್ರಿಯ ಪದವು (ಯಾ.ಕಾಂಡ 5:14 ರಿಂದ 6:7 ಮತ್ತು ಯಾ.ಕಾಂಡ 7:1- 7) ಮತ್ತೊಬ್ಬರಿಗೆ ಉದ್ದೇಶಪೂರ್ವಕವಾಗಿ ಮಾಡಿದ ದ್ರೋಹ (ತಪ್ಪು)ಗಳನ್ನು ಪರಿಹರಿಸುವ ಯಜ್ಞ (ಯಾಕಾಂಡ 6:23) ಅಂತಹ ಪಾಪಗಳನ್ನು ಯೆಶಾಯನು ಒಟ್ಟಾಗಿಸಿ ಹೇಳುತ್ತಾನೆ (ಯೆಶಾಯ 1 ರಿಂದ 3 ಅಧ್ಯಾಯಗಳು, ಯೆಶಾಯ 10:1,2, ಯೆಶಾಯ 58). ಮಾತ್ರವಲ್ಲದೆ ಪಾಪವನ್ನೆಸಗಿದ ವ್ಯಕ್ತಿಯು ಯಾರ ವಿರೋಧವಾಗಿ ಎಸಗಿದ್ದಾನೋ ಅವನೊಂದಿಗೆ ಸಂಧಾನ ಮಾಡಿಕೊಳ್ಳಲು ಮೊದಲು ಅವನಿಗೆ ನಷ್ಟವನ್ನು ಅದರ ಜೊತೆಗೆ ದಂಡವನ್ನು (ಶಿಕ್ಷೆಯನ್ನು ಕೊಟ್ಟು ಅನಂತರ ಯಜ್ಞವನ್ನು ಅರ್ಪಿಸುವಾಗ ದೇವರಿಂದ ಕ್ಷಮಾಪಣೆ ಹೊಂದುತ್ತಿದ್ದನು (ಯಾ.ಕಾಂಡ 6:4-7 ಇದನ್ನು ಮತ್ತಾಯ 5:23,24ಕ್ಕೆ ಹೋಲಿಸಿ ನೋಡಿರಿ). ಒಂದುವೇಳೆ ಆಕಸ್ಮಿಕವಾಗಿ ದೇವರಿಗೆ ಸೇರಿದ ವಸ್ತುವನ್ನು ದುರುಪಯೋಗ ಮಾಡಿದ್ದರೆ ಪರಿಹಾರವು ದೇವರಿಗೆ ಸೇರುತ್ತಿತ್ತು (ಯಾ.ಕಾಂಡ 5:16).

ಯೆಶಾಯ 40:2ರು ಅದಕ್ಕೆ ಗಡು ತೀರಿತು, ವಿಧಿಸಿದ ದೋಷಫಲವೆಲ್ಲಾ ನೆರವೇರಿತು, ಅದರ ಎಲ್ಲಾ ಪಾಪಗಳಿಗೂ ಯೆಹೋವನ ಕೈಯಿಂದ ಎರಡರಷ್ಟು ಶಿಕ್ಷೆಯಾಯಿತು' ಎಂದು ಗಡಿಪಾರದ ಜನರಿಗೆ ದೇವರು ಹೇಳಿದುದರ ಅರ್ಥವು ಈವಾಗ ನಮಗೆ ತಿಳಿಯುತ್ತದೆ. ಪರಿಹಾರವಾದ ನಂತರ ಅದಕ್ಕಾಗಿ ಒಂದು ಯಜ್ಞವನ್ನು ಅರ್ಪಿಸಬೇಕಾಗುತ್ತದೆ. ಇದುವೆ ತಾನೆ ಯೆಶಾಯ 53ರಲ್ಲಿ ಇರುವುದು. ದಾರಿ 37 ತಪ್ಪಿಹೋದವರಿಗೋಸ್ಕರ (ಯೆಶಾಯ 53:6) ಕುರಿಯ ಬದಲು ದೇವರ ಸೇವಕನು ವಧ್ಯಸ್ಥಾನಕ್ಕೆ ಒಯ್ಯಲ್ಪಟ್ಟನು (ಯೆಶಾಯ 53:7).

"ಆತನು ಜೀವಲೋಕದಿಂದ ಕೀಳಲ್ಪಟ್ಟನು" (ಯೆಶಾಯ 53:8). ಇದನ್ನು ದಾನಿಯೇಲ 9:26ಕ್ಕೆ ಹೋಲಿಸಿರಿ ಎಂದರೆ ನಮ್ಮ ನಿರೀಕ್ಷೆಯ ಕಿಡಿಯನ್ನು ಹೊತ್ತಿಸುವಂತಹ ಪೂರ್ಣವಾಗಿ ದಹಿಸಿಹೋಗುವ ಸರ್ವಾಂಗ ಹೋಮವಾಗಿ ಅರ್ಪಿಸಿಕೊಂಡು ಆ ಸೇವಕನು ಎಂದೆಂದಿಗೂ ಮರಳಿಬಾರದ ದೇಶದಿಂದ (ಸಮಾಧಿಯಿಂದ) ಮರಣವನ್ನು ಗೆದ್ದು ತನ್ನ ಸಂತಾನವನ್ನು ನೋಡುವುದಕ್ಕೆ ಚಿರಂಜೀವಿಯಾಗಿ ಉನ್ನತ ಸ್ಥಾನವನ್ನು ಪಡೆದುಕೊಳ್ಳಲು ಎದ್ದು ಬಂದನು (ಯೆಶಾಯ 53:10-12).

**ಈ ಕೆಳಗೆ ಕೊಟ್ಟಿರುವ ಪ್ರತಿಯೊಂದು ವಚನಗಳನ್ನು ನೋಡಿರಿ. ಯೆಶಾಯ 53ನೇ ಅಧ್ಯಾಯದಲ್ಲಿರುವ ಮೂಲ ಸಂದೇಶವನ್ನೇ ಈ ವಚನಗಳು ಹೇಗೆ ಪ್ರತಿಬಿಂಬಿಸುತ್ತವೆ?**

`ಕೀರ್ತನೆ 32:1, 2`

`ರೋಮ 5:8`

`ಗಲಾತ್ಯ 2:16`

`ಫಿಲಿ 3:9`

`1 ಪೇತ್ರ 2:24`

`ಯೆಶಾಯ 52:13 ರಿಂದ 53:12ನೇ ವಚನದವರೆಗಿರುವ ಸಂದೇಶವನ್ನು ಒಂದೇ ಪುಟಾರ್ಧದಲ್ಲಿ ಸಂಗ್ರಹ ಮಾಡಿ ಬರೆಯಿರಿ ಎಂದು ಯಾರಾದರೂ ನಿಮ್ಮನ್ನು ಕೇಳಿದರೆ ನೀವು ಏನನ್ನು ಬರೆಯುವಿರಿ?`