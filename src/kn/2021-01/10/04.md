---
title:  ಯಾರು ನಂಬಿದ್ದರು?
date:   02/03/2021
---

ಯೆಶಾಯ 52:13ನೇ ವಚನದಲ್ಲಿ ದೇವರ ಸೇವಕನು ಉನ್ನತಸ್ಥಾನಕ್ಕೆ ಏರಿಸಲ್ಪಡುವುದನ್ನು ನೋಡುತ್ತೇವೆ, ಯಾವುದೇ ಮುನ್ಸೂಚನೆಯನ್ನೂ ಎಚ್ಚರಿಕೆಯನ್ನೂ ನೀಡದೆ ಆತನ ರೂಪವು ವಿಕಾರವಾಗಿರುವುದನ್ನು ವರ್ಣಿಸುತ್ತದೆ. ಆತನು ಸಕಲ ಮನುಷ್ಯರಲ್ಲಿ ಒಬ್ಬನೆಂದು ಗುರುತು ಹಿಡಿಯಲಾರದಂತಾಗಿದ್ದಾನೆ. ಯೇಸುಕ್ರಿಸ್ತನ ಮುಖವು (ರೂಪವು) ಯಾಕೆ ವಿಕಾರವಾಯಿತು ಎಂಬುದನ್ನು ಹೊಸ ಒಡಂಬಡಿಕೆಯು ನಮಗೆ ನಿರೂಪಿಸುತ್ತದೆ. ಆತನನ್ನು ಕೊರಡೆಗಳಿಂದ ಹೊಡೆದರು, ಮುಳ್ಳಿನ ಕಿರೀಟ ತೊಡಿಸಿದರು, ಶಿಲುಬೆಗೇರಿಸಿದರು ಇವೆಲ್ಲವುಗಳಿಗಿಂತ ಮುಖ್ಯದ ಕಾರಣವೇನೆಂದರೆ ಆತನು ಮಾನವಕುಲದ ಸಕಲ ಪಾಪಗಳನ್ನು ಹೊತ್ತುಕೊಂಡಿದ್ದನು. ಪಾಪವು ಎಂದಿಗೂ ಸಹಜವಾದ ಉದ್ದೇಶವನ್ನು ಹೊಂದಿಲ್ಲ, ಅದನ್ನು ಹೊತ್ತುಕೊಂಡ ಪ್ರಯುಕ್ತ ಮನುಷ್ಯ ಕುಮಾರನು ಮನುಷ್ಯನಂತೆ ಕಾಣಿಸಲಿಲ್ಲ (ವಿಕಾರನಾದನು).

ಇದನ್ನು ಯೋಬನ ಕಥೆಯೊಂದಿಗೆ ಹೋಲಿಸಿರಿ. ಆಸ್ತಿ, ಅಂತಸ್ತು ಬಲದಲ್ಲಿ ಬಹಳ ಎತ್ತರಸ್ಥಾನದಲ್ಲಿದ್ದ ಯೋಬನು ಇದ್ದಕ್ಕಿದ್ದ ಹಾಗೆಯೇ ಒಮ್ಮೆಲೆ ಎಲ್ಲವನ್ನು ಕಳೆದುಕೊಂಡು ಚಿಂತಾಜನಕ ಸ್ಥಿತಿಗೆ ಒಂದು ನೆಲದ ಮೇಲೆ ಬೂದಿಯಲ್ಲಿ ಕೂತುಕೊಂಡು ತನ್ನ ಮೈಮೇಲಿನ ಗಾಯಗಳನ್ನು ಬೋಕಿಯಿಂದ ಕೆರೆದುಕೊಳ್ಳುತ್ತಿದ್ದನು (ಯೋಬ 1 ಮತ್ತು 2ನೇ ಅಧ್ಯಾಯ). ಅವನ ಮೊದಲ ಸ್ಥಿತಿಗೂ ಈಗಿನ ಸ್ಥಿತಿಗೂ ಬಹಳ ಅಂತರವಿದ್ದ ಕಾರಣ ಮೊದಮೊದಲಿಗೆ ಅವನ ಸ್ನೇಹಿತರೇ ಅವನನ್ನು ಗುರುತು ಹಿಡಿಯಲಾರದೆ ಹೋದರು. ಪ್ರಶ್ನೆ ಏನೆಂದರೆ ಯೋಬನು ಯಾಕೆ ಕಷ್ಟದಲ್ಲಿ ಬಿದ್ದನು? ಅವನಂತೆಯೇ ದೇವರಿಂದ ಅಭಿಷಿಕ್ತನಾದ ಯೇಸುಕ್ರಿಸ್ತನು ಸಹಾ ಯಾಕೆ ಬಾಧೆಪಟ್ಟನು? ಇವರಿಬ್ಬರೂ ಶಿಕ್ಷೆಗೆ ಅಪಾತ್ರರಾಗಿದ್ದರು. ನಿರಪರಾಧಿಗಳಾಗಿದ್ದರು, ಆದಾಗ್ಯೂ ಅವಿರಿಗೇಕೆ ಘೋರಕಷ್ಟಗಳು?

`ಈ ದಿನದ ಅಧ್ಯಯನಕ್ಕಿರುವ ಸತ್ಯವೇದ ವಚನಗಳನ್ನು ಓದಿರಿ ಮತ್ತು ಯಾವ ವಚನಗಳಲ್ಲಿ ನಿರಪರಾಧಿಯಾದವನು ಅಪರಾಧಿಗಳಿಗೋಸ್ಕರ ಬಾಧೆ ಪಡುವುದನ್ನು ಕಾಣುತ್ತೇವೆ? ಅಲ್ಲಿ ನಮಗೆ ಅವಶ್ಯಕವಾಗಿರುವ ಯಾವ ಸಂದೇಶಗಳಿವೆ?`

ಯೆಶಾಯ 53:1ನೇ ವಚನದಲ್ಲಿರುವ ಪ್ರಶ್ನೆಗಳನ್ನು ನೋಡಿರಿ. ಈ ಪ್ರಶ್ನೆಗಳು ನಂಬಲಾರದ ವಿಷಯಗಳನ್ನು ನಂಬುವಂತೆ ಒಡ್ಡುವ ಸವಾಲನ್ನು ಒತ್ತಿ ಹೇಳುತ್ತವೆ (ಇದನ್ನು ಯೋಹಾನ 12:37-41ರ ಜೊತೆಗೆ ಹೋಲಿಸಿರಿ) ಮತ್ತು ಇನ್ನುಳಿದ ಕಥಾಭಾಗವನ್ನು ಮೌನವಾಗಿ ಕೇಳಿಸಿಕೊಳ್ಳುವಂತೆ ಎಚ್ಚರಿಕೆ ನೀಡುತ್ತವೆ.

ಆದರೆ ಪ್ರಶ್ನೆಗಳು ಒಂದುಮನವಿಯಾಗಿಯೂ ಸೂಚಿತವಾಗಿದೆ. ಈ ಸಾಂದರ್ಭಿಕತೆಯಲ್ಲಿ ಎರಡು ಪ್ರಶ್ನೆಗಳ ನಡುವೆಯಿರುವ ಸಮಾನತೆಯು ದೇವರ ಬಾಹು ಅಥವಾ ರಕ್ಷಣಾ ಸಾಮರ್ಥ (ಯೆಶಾಯ 52:10ರ ಜೊತೆ ಹೋಲಿಸಿರಿ). ಇದು ಯಾರು ಈ ಸಂದೇಶ (ವರದಿ)ಯನ್ನು ನಂಬುತ್ತಾರೋ ಅವರಿಗೆ ಪ್ರಕಟವಾಗುವುದನ್ನು ಸೂಚಿಸುತ್ತದೆ. ನೀವು ದೇವರ ರಕ್ಷಣಾ ಸಾಮರ್ಥ್ಯವನ್ನು ಅನುಭವಿಸಬೇಕೆ? ಹಾಗಾದರೆ ನೀವು ಈ ಸಂದೇಶವನ್ನು (ವರದಿಯನ್ನು ನಂಬಿರಿ.

`ಯೆಶಾಯ 53:6ನೇ ವಚನವನ್ನು ಎಚ್ಚರಿಕೆಯಿಂದ ಗಮನಿಸಿರಿ ಇಲ್ಲಿರುವ ನಿರ್ದಿಷ್ಟ ಸಂದೇಶ ಯಾವುದು? ನೀನು ಹಿಂದೆ ಮಾಡಿದ ಪಾಪಗಳು ಮತ್ತು ಸೋಲುಗಳ ಹೊರತಾಗಿಯೂ ವೈಯಕ್ತಿಕವಾಗಿ ನಿಮಗೆ ನಿರೀಕ್ಷೆಯನ್ನು ಕೊಡುವುದರ ಬಗ್ಗೆ ಈ ವಚನವು ಏನು ಹೇಳುತ್ತದೆ?`