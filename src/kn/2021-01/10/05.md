---
title:  ಇತರರು ನಮ್ಮನ್ನು ತಲುಪಲಾರದ ಪರಿಸ್ಥಿತಿ
date:   03/03/2021
---

ನೋಡುವುದಕ್ಕೆ ವಿಶೇಷವಾದ ಮೌಲ್ಯವಿಲ್ಲದ, ತಿರಸ್ಕೃತವಾದ ಒಂದು ಅಪಾಯಕರ ಸ್ಥಿತಿಯಲ್ಲಿರುವ ಮರವನ್ನು ಬಾಧೆಗೊಳಗಾದ ಸೇವಕನನ್ನು ನಿರೂಪಿಸುವುದಕ್ಕೆ ನಮಗೆ ಕೊಡಲಾಗಿದೆ (ಯೆಶಾಯ 53:2,3) ಯೆಶಾಯನು ನಮ್ಮನ್ನು ಪಾತಾಳದ ಸಮೀಪದಲ್ಲಿ ನಿಂತಿರುವ ತರುಣನ ಬಳಿಗೆ ಕರೆದೊಯ್ಯುತ್ತಾನೆ. ಇದರ ಹಿನ್ನೆಲೆಯು ನಮಗೆ ಮುಂಚಿತವಾಗಿ ಕೊಡಲ್ಪಟ್ಟಿದ್ದರೂ ನಾವು ಸಿದ್ಧರಾಗಿಲ್ಲವೆಂಬುದರ ಅರ್ಥವೇನೆಂದರೆ ನಾವು ಆ ಸೇವಕನ ಸೌಭಾಗ್ಯವನ್ನು ಅನಿವಾರ್ಯವೆಂದು ಒಪ್ಪಿಕೊಂಡಿದ್ದೇವೆ. ಇದಕ್ಕೆ ವ್ಯತಿರಿಕ್ತವಾಗಿ ಯೆಶಾಯನು ನಮಗಾಗಿ ಒಂದು ವರದ ಮಗುವು ಹುಟ್ಟಿದೆ, ಆತನು ಸಮಾಧಾನದ ಪ್ರಭುವು ಇತರರು ಆತನನ್ನು ತಿರಸ್ಕರಿಸುತ್ತಾರೆ. ಆದರೆ ಆತನು ನಿಜವಾಗಿ ಯಾರೆಂದು ನಮಗೆ ತಿಳಿದಿದೆ.

ಯಾರೋ ಒಬ್ಬರು "ನಾವು ನಮ್ಮ ವೈರಿಗಳನ್ನು ಭೇಟಿಯಾದೆವು ನಾವೇ ಆ ವೈರಿಗಳು" ಎಂದು ಹೇಳಿರುವಂತೆ, ಧಿಕ್ಕರಿಸಲ್ಪಟ್ಟವರಲ್ಲಿ, ತಿರಸ್ಕೃತರಾದವರಲ್ಲಿ ಅಥವಾ ಬಾದೆಪಡುತ್ತಿರುವವರ ಪೈಕಿ ಈ ಸೇವಕನೇ ಮೊದಲಿಗನಲ್ಲ. ದಾವೀದನು ತನ್ನ ಮಗನಾದ ಅಬ್ದಾಲೋವ ದೆಸೆಯಿಂದ ಪಲಾಯನ ಮಾಡಿ ಅಲೆಯುತ್ತಿರುವಾಗ ಈ ಎಲ್ಲಾ ಅವಮಾನಗಳನ್ನು ಅನುಭವಿಸಿದ್ದನು (2 ಸಮುವೇಲ 15:30). ಆದರೆ ಈ ಸೇವಕನು ಹೊತ್ತುಕೊಂಡ ಬಾಧೆಗಳು ಅವನವುಗಳಲ್ಲ ಅವನ ಸ್ವಯಂಕೃತ ಪಾಪಗಳ ಫಲಿತಾಂಶಗಳಲ್ಲ. ಕೇವಲ ಇನ್ನೊಬ್ಬನ ವೈಯಕ್ತಿಕವಾದ ಪಾಪಗಳನ್ನು ಹೊರಲಿಲ್ಲ. ನಮ್ಮೆಲ್ಲರ ದೋಷಫಲವನ್ನು ಯೆಹೋವನು ಅವನ ಮೇಲೆ ಹಾಕಿದನು" (ಯೆಶಾಯ 53:6). ಯಾಕೆ ಬಾಧೆ ಪಡಬೇಕು? ಎಂಬ ಪ್ರಶ್ನೆಗೆ ಉತ್ತರವಾಗಿ ಯೆಶಾಯನು ಹೇಳುವ "ಪರೀಕ್ಷಿಸುವ ಸತ್ಯ' ಎಂದು ಹೇಳಬಹುದು. ದೇವರ ಪ್ರೀತಿಯ ದೆಸೆಯಿಂದ ಆತನ ಅಭಿಷಿಕ್ತನು (ಮೆಸ್ಸಿಯನು) ಬಾಧೆಪಡಲು ಆಯ್ಕೆ ಮಾಡಿಕೊಂಡನು. ಆದರೆ ಯಾಕೆ? ಯೆಶಾಯನು ಯೋಚಿಸಲಾಗದ ಸತ್ಯವನ್ನು ಪೂರ್ಣಗೊಳಿಸಲು ಬಂಗಾರದ ಮೊಳೆಯನ್ನೇ ಹೊಡೆದು ನಾಟಿಸುತ್ತಿದ್ದಾನೆ. ದೇವರ ಅಭಿಷಿಕ್ತನು ಬಾಧೆಯನ್ನು ಅನುಭವಿಸಲು ಯಾಕೆ ಆಯ್ಕೆ ಮಾಡಿಕೊಂಡನೆಂದರೆ ತಲುಪಲಾಗದವರನ್ನು ತಲುಪುವುದಕ್ಕೋಸ್ಕರ, ತಲುಪಲಾಗದವರೆಂದರೆ ನಾವೇ (ಮಾನವರು). ಇದನ್ನು ಅರ್ಥಮಾಡಿಕೊಳ್ಳಲಾಗದವರು ಆತನು ದೇವರಿಂದಲೇ ಬಾಧಿತನಾಗಿದ್ದಾನೆ ಎಂದು ಎಣಿಸುತ್ತಾರೆ (ಯೆಶಾಯ 53:4). ಯೋಬನ ಸ್ನೇಹಿತರು ಯೋಬನು ಪಡುತ್ತಿರುವ ಬಾಧೆಗೆ ಅವನ ಪಾಪಗಳೇ ಕಾರಣವೆಂದು ತಿಳಿದುಕೊಂಡಂತೆಯೇ ಮತ್ತು ಯೇಸುಕ್ರಿಸ್ತನು ಶಿಷ್ಯರು ಆತನನ್ನು "ಗುರುವೇ, ಇವನು ಕುರುಡನಾಗಿ ಹುಟ್ಟುವುದಕ್ಕೆ ಯಾರು ಪಾಪ ಮಾಡಿದರು? ಇವನೋ? ಇವನ ತಂದೆತಾಯಿಗಳೊ” (ಯೋಹಾನ 9:2) ಎಂದು ಕೇಳಿದಂತೆಯೇ ಶಿಲುಬೆಯ ಮೇಲೆ ತೂಗುಹಾಕಲ್ಪಟ್ಟ ಕ್ರಿಸ್ತನನ್ನು ನೋಡಿದವರು ಆತನನ್ನು ಕುರಿತು ಬಹಳ ಕೆಟ್ಟದ್ದನ್ನೇ ಊಹಿಸುತ್ತಾರೆ. "ಮರಕ್ಕೆ ತೂಗುಹಾಕಲ್ಪಟ್ಟವನು ದೇವರ ಶಾಪವನ್ನು ಹೊಂದಿದವನು" ಎಂದು ಮೋಶೆ ಹೇಳಿಲ್ಲವೆ? (ಧ.ಕಾಂಡ 21:23 ಇದನ್ನು ಅರಣ್ಯಕಾಂಡ 25:4ಕ್ಕೆ ಹೋಲಿಸಿರಿ).

ಆದಾಗ್ಯೂ ಇದೆಲ್ಲಾ ದೇವರ ಚಿತ್ತ (ಯೆಶಾಯ 53:10). ಯಾಕೆ? "ಯಾಕೆಂದರೆ ಕ್ರಿಸ್ತನು ನಮ್ಮನ್ನು ಧರ್ಮಶಾಸ್ತ್ರದ ಶಾಪದಿಂದ ಬಿಡಿಸಲು ಆತನೇ ನಮಗೋಸ್ಕರ ಶಾಪಗ್ರಸ್ತನಾದನು" (ಗಲಾತ್ಯ 3:13). ನಾವು ಆತನಲ್ಲಿ ದೇವರಿಗೆ ಸಮರ್ಪಕರಾದ ನೀತಿ ಸ್ವರೂಪಿಗಳಾಗುವಂತೆ ದೇವರು ಪಾಪಜ್ಞಾನವಿಲ್ಲದ ಆತನನ್ನು ನಮಗೋಸ್ಕರ ಪಾಪರೂಪಿಯಾಗಿ ಮಾಡಿದನು (2 ಕೊರಿಂಥ 5:23).

"ಎಂಥಾ ಬೆಲೆಯನ್ನು ಶಿಲುಬೆಯ ಮೇಲೆ ಕ್ರಿಸ್ತನು ನಮಗೆ ತೆತ್ತಿದ್ದಾನೆ! ಶಿಲುಬೆಯನ್ನು ಅದರ ಮೇಲೆ ತೂಗಾಡುವ ಯಜ್ಞದ ಕುರಿಯನ್ನು ನೋಡಿರಿ. ಕ್ರೂರವಾದ ಮೊಳೆಗಳಿಂದ ತೂರಿಸಿಕೊಂಡ ಆತನ ಅಂಗೈಗಳನ್ನು ನೋಡಿರಿ. ಕಂಬಕ್ಕೆ ಸೇರಿಸಿ ಮೊಳೆ ನಾಟಿಸಿಕೊಂಡ ಕಾಲುಗಳನ್ನು ನೋಡಿರಿ. ಯೇಸುಕ್ರಿಸ್ತನು ನಮ್ಮ ಪಾಪಗಳನ್ನು ತನ್ನ ದೇಹದಲ್ಲಿ ಹೊತ್ತುಕೊಂಡನು. ಆ ಬಾಧೆ, ಆ ಯಾತನೆ ನಮ್ಮ ವಿಮೋಚನೆಗೆ ತೆತ್ತ ಬೆಲೆಯಾಗಿದೆ" ಎಲೆನ್ ಜಿ ವೈಟಮ್ಮನವರ God's Amazing Grace ಪುಟ 172.

ನಮ್ಮನ್ನು ರಕ್ಷಿಸುವ ಒಂದೇ ಸಾಧನವೆಂಬಂತೆ ಒಮ್ಮೆಲೆ ಇಡೀ ಲೋಕದ ಪಾಪಗಳ ಭಾರ, ಪಾಪಪ್ರಜ್ಞೆ ಮತ್ತು ಶಿಕ್ಷೆ ಪ್ರತಿಪಾಪಿಯ ಪ್ರತಿ ಪಾಪವು ಶಿಲುಬೆಯ ಮೇಲೆ ತೂಗುವ ಕ್ರಿಸ್ತನ ಮೇಲೆ ಬಿದ್ದವು! ನಮ್ಮನ್ನು ಅದರಿಂದ ಬಿಡಿಸಲು ಅಂತಹ ಬೆಲೆಯನ್ನು ಬೇಡುವ ಪಾಪವು ಎಷ್ಟು ಕೆಟ್ಟದ್ದು ಎಂಬುದರ ಬಗ್ಗೆ ಸೇವಕನ ತ್ಯಾಗ ಏನು ಹೇಳುತ್ತದೆ? ಇದು ನಮಗೋಸ್ಕರ ಅಂತಹ ದೊಡ್ಡ ಬೆಲೆಯನ್ನು ತರುವಂತೆ ಮಾಡಿದ ದೇವರ ಪ್ರೀತಿಯ ಬಗ್ಗೆ ಏನು ಹೇಳುತ್ತದೆ?