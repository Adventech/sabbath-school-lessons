---
title:  ಯೋಚಿಸಲಾಗದ್ದನ್ನು ಮಾಡುವುದು
date:   27/02/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 50:4-10: ಯೆಶಾಯ 52:13 ರಿಂದ 5:12 ರವರೆಗೆ, ಯಶಾಯ 53:9. ಯೆಶಾಯ 53:10-12.

> <p> ಸ್ಮರಣವಾಕ್ಯ </p>
> "ನಮ್ಮ ದ್ರೋಹಗಳ ದೆಸೆಯಿಂದ ಅವನಿಗೆ ಗಾಯವಾಯಿತು, ನಮ್ಮ ಅಪರಾಧಗಳ ನಿಮಿತ್ತ ಅವನು ಜಜ್ಜಲ್ಪಟ್ಟನು; ನಮಗೆ ಸುಕ್ಷೇಮವನ್ನುಂಟು ಮಾಡುವ ದಂಡನೆಯನ್ನು ಅವನು ಅನುಭವಿಸಿದನು. ಅವನ ಬಾಸುಂಡೆಗಳಿಂದ ನಮಗೆ ಗುಣವಾಯಿತು” (ಯೆಶಾಯ 53:5).

ಚೀಣಾ ದೇಶದ ಕ್ರಿಸ್ತವಿಶ್ವಾಸಿ ಲಾಪೂಕ್ ಎಂಬಾತನಿಗೆ ದಕ್ಷಿಣ ಅಮೇರಿಕಾದಲ್ಲಿ ಗುಲಾಮರಾಗಿ ಗಣಿಯಲ್ಲಿ ಕೆಲಸ ಮಾಡುತ್ತಿದ್ದ ತನ್ನ ದೇಶಬಾಂಧವರ ಬಗ್ಗೆ ಅವನಲ್ಲಿ ಅನುಕಂಪ ಹುಟ್ಟಿತು. ಆ ಗುಲಾಮರಿಗೆ ಸುವಾರ್ತೆಯ ನಿರೀಕ್ಷೆಯನ್ನು ಕೊಡಲು ಆತನು ಬಯಸಿದನು, ಆದರೆ ಅವರನ್ನು ತಲುಪುವುದಾದರೂ ಹೇಗೆ? ಅದಕ್ಕೆ ಆತನು ಕಂಡುಕೊಂಡ ಪರಿಹಾರವೇನೆಂದರೆ ತನ್ನನ್ನು ತಾನು ಐದು ವರ್ಷಗಳ ಅವಧಿಗೆ ಗುಲಾಮನನ್ನಾಗಿ ಮಾರಿಕೊಂಡು ಅವರ ಹತ್ತಿರ ಹೋಗುವುದು. ಅವನು ಗುಲಾಮನಾಗಿ ಡೆಮೆರಾರಾಕ್ಕೆ ಒಯ್ಯಲ್ಪಟ್ಟನು, ಅಲ್ಲೇ ಆತನು ಗಣಿಯ ಕೆಲಸವನ್ನು ಮಾಡುತ್ತ ತನ್ನ ಜೊತೆಗಾರರಿಗೆ ಯೇಸುವಿನ ಬಗ್ಗೆ ತಿಳಿಸಿದನು. ಲಾಭೂಕನು ಸತ್ತುಹೋದನು. ಆದರೆ ಸಾಯುವುದರೊಳಗೆ ಸುಮಾರು 200 ಜನರಿಗೆ ಸುವಾರ್ತೆಯನ್ನು ಸಾರಿ ಅವನು ಯೇಸುಕ್ರಿಸ್ತನನ್ನು ತನ್ನ ಸ್ವಂತ ರಕ್ಷಕನನ್ನಾಗಿ ಅಂಗೀಕರಿಸಿಕೊಳ್ಳುವಂತೆ ಮಾಡಿದ್ದನು.

ಇತರರಿಗೆ ಒಳ್ಳೆಯದನ್ನು ಮಾಡುವ ಸಲುವಾಗಿ ಆತನು ಮಾಡಿದ ಸ್ವತ್ಯಾಗವು ಆಶ್ಚರ್ಯಕರವಾಗಿದೆ! ಎಂಥಾ ಉದಾಹರಣೆ! "ತನ್ನನ್ನು ತಾನು ತಗ್ಗಿಸಿಕೊಂಡು ಗುಲಾಮನನ್ನಾಗಿ ಮಾಡಿಕೊಂಡಿದ್ದು" ಯಾರು ಯೋಚಿಸಿಕೊಳ್ಳುವುದಕ್ಕೂ ಸಾಧ್ಯವಿಲ್ಲದ ಕೆಲಸ (ಫಿಲಿ 2:7) ಯೇಸುಕ್ರಿಸ್ತನೂ ಸಹ ಪಾಪದ ಗುಂಡಿಯಲ್ಲಿ ಯರೂ ತಲುಪಲಾಗದೆ ಬಿದ್ದಿದ್ದ ನನ್ನನ್ನು ನಿಮ್ಮನ್ನು ಮತ್ತು ಇಡೀ ಲೋಕವನ್ನು ತಲುಪಿದನು.

ನೂರಾರು ವರ್ಷಗಳು ಮುಂಚಿತವಾಗಿಯೇ ಪ್ರವಾದಿಸಿದಂತೆ ನಂಬಲಾಗದ ಈ ಘಟನೆಯು ನಡೆಯಿತು. ಈ ವಾರದಲ್ಲಿ ಇದರ ಬಗ್ಗೆ ಗಮನ ಹರಿಸೋಣ.

_*ಈ ಪಾಠವನ್ನು ಮಾರ್ಚ್ 6ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._