---
title:  ಹೆಚ್ಚಿನ ಚಿಂತನೆಗಾಗಿ
date:   15/01/2021
---

ಆತನಿಗೆ ಇಮ್ಮಾನುವೇಲ್ ಎಂದು ಹೆಸರಿಡುವರು.... ದೇವರು ನಮ್ಮ ಕೂಡ ಇದ್ದಾನೆ. ಈತನ ಮುಖದಲ್ಲಿ ದೇವಪ್ರಭಾವ ಜ್ಞಾನವೆಂಬ ಪ್ರಕಾಶವು ತೋರಿಬರುತ್ತದೆ. ಅನಾದಿ ಕಾಲದಿಂದಲೂ ಕರ್ತನಾದ ಯೇಸುಕ್ರಿಸ್ತನು ತಂದೆಯಲ್ಲಿ ಒಂದಾಗಿದ್ದನು. ಈತನು ದೇವರ ಪ್ರಭಾವದ ಪ್ರಕಾಶವೂ ಆತನ ತತ್ವದ ಮೂರ್ತಿಯೂ ಆಗಿದ್ದಾನೆ. ದೇವರ ಮಹಿಮೆಯನ್ನು ಲೋಕಕ್ಕೆ ಪ್ರಕಟಿಸಲು (ತೋರಿಸಲು) ಭೂಮಿಗೆ ಬಂದನು. ಪಾಪಾಂಧಕಾರದಲ್ಲಿ ಮುಳುಗಿ ಹೋದ ಭೂಮಿಗೆ ದೇವರ ಪ್ರೀತಿಯ ಬೆಳಕನ್ನು ತೋರಿಸಿಕೊಡಲು, ದೇವರು ನಮ್ಮ ಕೂಡ ಇರುವಂತಾಗಲು ಬಂದನು ಆದುದರಿಂದ ಪ್ರವಾದನೆ ನುಡಿದುದೇನೆಂದರೆ ಆತನಿಗೆ "ಇಮ್ಮಾನುವೇಲ್' ಎಂದು ಹೆಸರಿಡುವರು - ಎಲೆನ್ ಜಿ ವೈಟ್ ಪ್ರವಾದಿಗಳು ಮತ್ತು ಅರಸರು" ಪುಸ್ತಕದಲ್ಲಿ 329ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನೀವು ಯಾವುದಾದರೂ ನಿರ್ಧಾರ ತೆಗೆದುಕೊಳ್ಳಬೇಕಾದಾಗ ದೇವರಿಗೆ ಒಂದು ಗುರುತುಕೊಡೆಂದು ಕೇಳುವುದು ಸರಿಯೇ? ಎಂತಹ ಅಪಾಯಗಳು ಅದರಿಂದ ಬರುವ ಸಾಧ್ಯತೆಗಳಿವೆ?`

`2. ಮನುಷ್ಯರ ಸಹಕಾರ ಸಹಾಯ ಪಡೆದುಕೊಳ್ಳುವುದು ಸರಿ ಆದರೆ ಅದರ ಪರಿಮಿತಿಯನ್ನು ಗುರುತಿಸುವುದು ಹೇಗೆ?`

`3. ರಷ್ಯಾದ ಸಾಹಿತಿಯಾದ ಲಿಯೋಟಾಲ್‌ಸ್ಟಾಯಿಯವರು ಒಮ್ಮೆ ತಮ್ಮ ಸ್ನೇಹಿತರಿಗೆ ಹೀಗೆ ಬರೆದರು ಒಂದು ವೇಳೆ ಮನುಷ್ಯನು ಮರಣವು ಎಲ್ಲದರ ಅಂತ್ಯವೆಂದು ಅರಿತುಕೊಂಡರೆ ನಂತರ ಜೀವನದಷ್ಟು ಕೆಟ್ಟದ್ದು ಬೇರೆ ಯಾವುದೂ ಇರುವುದಿಲ್ಲ. ದೇವರು ನಮ್ಮ ಕೂಡ ಇದ್ದಾನೆಯೆಂಬ ಅರಿವು ಅಂತಹ ಹೇಳಿಕೆಗೆ ಹೇಗೆ ಉತ್ತರ ಕೊಡುತ್ತದೆ?`

**ಸಾರಾಂಶ:** ದೇವರು ನಂಬಿಕೆಯಿಲ್ಲದ ರಾಜನಾದ ಆಹಾಜನನ್ನು ಒಂದು ಕಷ್ಟಕರವಾದ ನಿರ್ಧಾರ ತೆಗೆದುಕೊಳ್ಳಬೇಕಾದ ಪರಿಸ್ಥಿತಿಗೆ ತಂದನು: ನಂಬಬೇಕು ಅಥವಾ ನಂಬದಿರಬೇಕು ಎಂಬುದನ್ನೇ ನಿರ್ಧರಿಸಬೇಕಾಗಿತ್ತು. ಆತನು ತನ್ನ ಮನಸ್ಸಿನಲ್ಲಿ ಕಲ್ಪಿಸಿಕೊಳ್ಳುವಂತಹ ಯಾವುದೇ ಗುರುತನ್ನು ಕೇಳುವುದಕ್ಕೆ ದೇವರು ಅವನಿಗೆ ಅವಕಾಶಕೊಟ್ಟನು. ಆದರೆ ಯಾಕೆ ನಂಬಬೇಕು ಎಂಬುದನ್ನು ಮಾಡಿ ತೋರಿಸುವುದಕ್ಕೆ ಆತನು ದೇವರಿಗೆ ಅವಕಾಶ ಕೊಡಲು ಸಮ್ಮತಿಸಲಿಲ್ಲ. ಅದಕ್ಕೆ ಬದಲಾಗಿ ಆತನು ಅಶೂರದ ರಾಜನನ್ನು ಮಿತ್ರನನ್ನಾಗಿ ಆರಿಸಿಕೊಂಡನು.