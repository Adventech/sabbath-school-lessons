---
title:  "ದೇವರು ನಮ್ಮೊಂದಿಗಿದ್ದಾನೆ"
date:   14/01/2021
---

ಯೆಶಾಯನ ಮಕ್ಕಳ ಹೆಸರುಗಳಂತೆಯೇ ಇಮ್ಮಾನುವೇಲ್ ಎಂಬ ಹೆಸರಿಗೆ ಅರ್ಥವಿದೆ ಯೆಶಾಯನ ಮೊದಲ ಮಗನ ಹೆಸರು ಶಿಯಾರ್ ಯಶ್ಬ ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ ಇದು ಜನಶೇಷವು ತಿರುಗಿಕೊಳ್ಳುವುದು ಎಂಬ ಅರ್ಥವುಳ್ಳದ್ದು ಹಾಗೆಯೇ ಅವನ ಎರಡನೇ ಮಗನ ಹೆಸರು ಮಹೇರ್‌ ಶಾಲಾಲ್ ಹಾಪ್ ಬಜ್ ಎಂಬುದಾಗಿ ಇದು ಸೂರೆಗೆ ಆತುರ ಕೊಳ್ಳೆಗೆ ಅವಸರ ಎಂಬ ಅರ್ಥವನ್ನು ಕೊಡುತ್ತದೆ. ಇಮ್ಮಾನುವೇಲ್ ಎಂಬ ವಾಚ್ಯಾರ್ದ "ದೇವರು ನಮ್ಮೊಂದಿಗೆ" ಎಂದು ಆದರೆ ಸಾಮಾನ್ಯವಾಗಿ ಅಂಗೀಕರಿಸಲ್ಪಟ್ಟ ಪದ 'ನಮ್ಮ ಕೂಡ ದೇವರು' ಎಂಬುದು ಇದರಲ್ಲಿ ಬಹಳ ಮುಖ್ಯವಾದುದೊಂದು ತಪ್ಪಿಹೋಗುತ್ತಿದೆ. ಇಬ್ರಿಯ ಹೆಸರುಗಳಲ್ಲಿ ಕ್ರಿಯಾಪದಗಳು ಇರುವುದಿಲ್ಲ. ಹಾಗೆಯೇ ಇದರಲ್ಲೂ ಆಗಿದೆ. ಇದಕ್ಕೆ ಇದ್ದಾನೆ ಎಂಬುದನ್ನು ಸೇರಿಸಬೇಕು. ಆದುದರಿಂದ ಇಮ್ಮಾನುವೇಲ್ ಎಂಬುದು 'ದೇವರು ನಮ್ಮ ಕೂಡ ಇದ್ದಾನೆ' ಎಂದು ಭಾಶಾಂತರವಾಗಬೇಕು (ಯೆಶಾಯ 8:10 ಹೀಗೆಯೇ ಇದೆ ಇದನ್ನು ಹೋಲಿಸಿ ನೋಡಿರಿ). ಹಾಗೆಯೇ "ಯೇಸು" ಎಂಬ ಹೆಸರಿನ ಅರ್ಥ "ಕರ್ತನು ರಕ್ಷಣೆಯಾಗಿದ್ದಾನೆ" (ಯೆಶಾಯ ಎಂಬ ಪದವು “ಯೆಹೋವನ ರಕ್ಷಣೆ' ಎಂಬ ಅರ್ಥಹೊಂದಿದೆ).

ಆದರೆ ಇಮ್ಮಾನುವೇಲ್ ಎಂಬ ಹೆಸರು ಕೇವಲ ಇಂದ್ರಿಯಾನುಭವಕ್ಕೆ ಬಾರದ ವಿವರಣೆಯಲ್ಲ. "ದೇವರು ನಮ್ಮ ಕೂಡ ಇದ್ದಾನೆ" ಎಂಬುದು ನೆರವೇರಿದ ವಾಗ್ದಾನವಾಗಿದ್ದು ಖಂಡಿತವಾದ ಮಾತಾಗಿದೆ (ನುಡಿಯಾಗಿದೆ).

ದೇವರು ನಮ್ಮ ಕೂಡ ಇದ್ದಾನೆ ಎಂಬ ವಾಗ್ದಾನದ ಮಹತ್ವವೇನು?

ಬಲಯುತವಾದ ಭರವಸೆ ಮತ್ತು ಆದರಣೆ ಎಂಬುದಿಲ್ಲ. ತನ್ನ ಜನರು ಕಷ್ಟಗಳನ್ನು ನೋವುಗಳನ್ನು ಸಹಿಸಲಾರರು ಎಂಬುದಾಗಿ ದೇವರು ಹೇಳುವುದಿಲ್ಲ, ಆದರೆ ಆತನು ಅಂತಹ ಸಂದರ್ಭದಲ್ಲಿ ಅವರೊಡನೆ ಇರುತ್ತಾನೆಂದು ವಾಗ್ದಾನ ಮಾಡಿದ್ದಾನೆ. ಕೀರ್ತನೆಗಾರನು ಹೀಗೆ ಹೇಳುತ್ತಾನೆ: "ನಾನು ಕಾರ್ಗತ್ತಲಿನ ಕಣಿವೆಯಲ್ಲಿ ನಡೆಯುವಾಗಲೂ ನೀನು ಹತ್ತಿರವಿರುವುದರಿಂದ ನಾನು ಕೇಡಿಗೆ ಹೆದರೆನು. ನಿನ್ನ ಕೋಲೂ ದೊಣ್ಣೆಯೂ ನನಗೆ ಧೈರ್ಯಕೊಡುತ್ತವೆ” (ಕೀರ್ತನೆ 23:4).

ದೇವರು ಹೀಗೆ ಹೇಳುತ್ತಾನೆ: ನೀನು ಜಲರಾಶಿಯನ್ನು ಹಾದು ಹೋಗುವಾಗ ನಾನು ನಿನ್ನ ಸಂಗಡವಿರುವೆನು; ನದಿಗಳನ್ನು ದಾಟುವಾಗ ಅವು ನಿನ್ನನ್ನು ಮುಣಗಿಸವು; ಉರಿಯಲ್ಲಿ ನಡೆಯುವಾಗ ನೀನು ಕಂದದಿರುವಿ, ಜ್ವಾಲೆಯು ನಿನ್ನನ್ನು ದಹಿಸದು (ಯೆಶಾಯ 43:2).

ಬ್ಯಾಬಿಲೋನಿಯರು ದಾನಿಯೇಲನ ಮೂವರು ಸ್ನೇಹಿತರನ್ನು ಉರಿಯುವ ಆವಿಗೆಗೆ ಹಾಕಿದಾಗ ದೇವರು ಎಲ್ಲಿದ್ದನು? ಅವರ ಜೊತೆಯಲ್ಲಿ (ದಾನಿಯೇಲ 3:23-25). ಯಾಕೋಬನ ಸಂಕಟ ಕಾಲದಲ್ಲಿ ಆತನು ಬೆಳಗಾಗುವವರೆಗೆ ಹೋರಾಟ ಮಾಡುವಾಗ ದೇವರು ಎಲ್ಲಿದ್ದನು? ಯಾಕೋಬನ ತೋಳುಗಳ ಮಧ್ಯದಲ್ಲಿ, ಸಾಧ್ಯವಾದಷ್ಟು ಹತ್ತಿರದಲ್ಲಿಯೇ ಇದ್ದನು (ಆದಿಕಾಂಡ 32:24- 30).

ದೇವರು ದೈಹಿಕವಾಗಿ ಭೂಮಿಯ ಮೇಲೆ ಕಾಣಿಸಿಕೊಳ್ಳದಿದ್ದರೂ ಆತನ ಜನರ ಕಷ್ಟ ಸಂಕಟಾನುಭವಗಳಲ್ಲಿ ಅವರ ಜೊತೆಯಾಗಿರುತ್ತಾನೆ. ಸ್ತೆಫನನನ್ನು ಜನರು ಕೊಲ್ಲುವುದಕ್ಕೆ ಮುತ್ತಿಕೊಂಡಾಗ ದೇವರು ಎಲ್ಲಿದ್ದನು? ದೇವರ ಬಲಗಡೆ ನಿಂತಿದ್ದನು (ಅ.ಕೃ 7:55). ಆದರೆ ಯೇಸುವು ಪರಲೋಕಕ್ಕೆ ಏರಿ ಹೋದಾಗ ದೇವರ ಬಲಗಡೆಯಲ್ಲಿ ಆಸನಾರೂಢನಾದನು (ಇಬ್ರಿಯ 1:3). ಸೈಫನನು ಕಷ್ಟಕ್ಕೀಡಾದಾಗ, ಜನರು ಕಲ್ಲೆಸೆದು ಕೊಲ್ಲುವಾಗ ಯೇಸುಕ್ರಿಸ್ತನು ದೇವರ ಬಲಗಡೆ ನಿಂತಿದ್ದನು? "ಯೇಸುಕ್ರಿಸ್ತನು ಆವಾಗ ಕುಳಿತುಕೊಂಡಿರಲಾರನು" ಎಂದು ಮೇರಿಸ್ ವೆಂಡನ್ ಹೇಳುತ್ತಾರೆ: Review and Herald, 1996 publication, PP 66.

ದೇವರು ನಮ್ಮ ಕೂಡ ಇದ್ದಾನೆಂಬ ವಾಗ್ದಾನವು ಇದ್ದಾಗ್ಯೂ ನಾವು ಭಯಂಕರವಾದ ಶೋಧನೆಗಳು ಮತ್ತು ಕಷ್ಟಸಂಕಟಗಳಲ್ಲಿ ಸಿಲುಕಿರುವಾಗ ಇದು ಯಾವ ವ್ಯತ್ಯಾಸವನ್ನು ಕೊಡುತ್ತದೆ? ಆತನ ಇರುವಿಕೆಯ ಅರಿವು ಇರುವಾಗ ಅದು ನಮಗೆ ಏನು ಒಳ್ಳೆಯದನ್ನು ಮಾಡುತ್ತದೆ? ನಿಮ್ಮ ಉತ್ತರವನ್ನು ವಿವರಿಸಿರಿ?