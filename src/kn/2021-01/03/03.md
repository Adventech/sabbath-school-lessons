---
title:  ಅಡ್ಡಗಟ್ಟುವ ಪ್ರಯತ್ನ
date:   11/01/2021
---

ಅಹಾಜನು ಇಸ್ರಾಯೇಲ್ ಮತ್ತು ಸಿರಿಯಾ ರಾಜ್ಯಗಳಿಂದ ಬಂದ ಬೆದರಿಕೆಯನ್ನು ನಿವಾರಿಸಿಕೊಳ್ಳಲು ಅಗತ್ಯವಾದ ರಾಜಕೀಯ ನಡೆಯನ್ನು ಆಲೋಚನೆ ಮಾಡುತ್ತಿರುವಾಗ ಆತನಿಗೆ ಅರಿಯದ ವಿಷಯಗಳು ದೇವರಿಗೆ ತಿಳಿದಿತ್ತು. ಅಹಾಜನು ಬುದ್ಧಿ ಕಲಿಯುವಂತೆ ಮತ್ತು ಅವನನ್ನು ಶಿಸ್ತಿಗೆ ಒಳಪಡಿಸಲು ದೇವರು ಈ ಸಮಸ್ಯೆಯನ್ನು ಆತನಿಗೆ ಬರಮಾಡಿದ್ದನು (2 ಪೂವ್ರ, 28:5,19). ಇದಲ್ಲದೆ ಇಂತಹ ಬಿಕ್ಕಟ್ಟಿನ ಪರಿಸ್ಥಿತಿಯಲ್ಲಿ ಅಕ್ರೂರ ರಾಜನಾದ ಪೂಲನ ಸಹಾಯವನ್ನು ಯಾಚಿಸುದುದು ಮಾನವ ಬುದ್ಧಿಗೆ ಸರಿಯೆಂದು ಕಂಡರೂ ಇದರಿಂದ ಯೂದಾಯವು ಅನ್ಯರ ಆಡಳಿತಕ್ಕೆ ಒಳಗಾಗಿ ಎಂದೆಂದಿಗೂ ಚೇತರಿಸಿಕೊಳ್ಳಲಾರದ ಪರಿಸ್ಥಿತಿಯುಂಟಾಗುತ್ತದೆಯೆಂದು ದೇವರಿಗೆ ತಿಳಿದಿತ್ತು.

`ಅಪಾಯವು ದಿಗಿಲುಪಡಿಸುವಷ್ಟು ಹೆಚ್ಚಾಗಿತ್ತು. ಆದುದರಿಂದ ದೇವರು ಇದನ್ನು ತಡೆಯುವಂತೆ ಯೆಶಾಯನನ್ನು, ಅಹಾಜನು ಅಶೂರ ರಾಜನ ಹತ್ತಿರಕ್ಕೆ ಹೋಗದಂತೆ ತಡೆಯಲು ಕಳುಹಿಸಿದನು (ಯೆರೂಸಲೇಮನ್ನು ಮುತ್ತಿಗೆ ಹಾಕಿದಾಗ ಅದಕ್ಕೆ ಬೇಕಾದ ನೀರು ಸರಬರಾಜನ್ನು ಪರಿವೀಕ್ಷಣೆ ಮಾಡುವವನಂತೆ) ಯಾಕೂಬನನ್ನು ಜೊತೆಗೆ ಕರೆದುಕೊಂಡು ಹೋಗೆಂದು ಯಾಕೆ ಹೇಳಿದನು? (ಯೆಶಾಯ 7:3).`

ಯೆಶಾಯನು ಅರಸನಾದ ಅಹಾಜನ ಬಳಿಗೆ ಹೋಗಿ ತನ್ನ ಮಗನನ್ನು "ಉಳಿದವನು ತಿರುಗಿಬರುವನು" ಎಂಬುದಾಗಿ ಪರಿಚಯಿಸಿದಾಗ ಅರಸನು ಗಲಿಬಿಲಿಗೊಂಡನು. ಉಳಿದವನು- ಯಾರಿಂದ ಉಳಿದವನು? ತಿರುಗಿ ಬರುವನು ಯಾವುದರಿಂದ ತಿರುಗಿ ಬರುವನು? ಯಾಕೆಂದರೆ ಆ ಹುಡುಗನ ತಂದೆ ಪ್ರವಾದಿಯಾಗಿದ್ದ ಕಾರಣ ಆ ಹುಡುಗನ ಹೆಸರು ಅಹಾಜನಿಗೆ ಅಶುಭವಾದ ಸಂದೇಶದಂತೆ ಕಂಡಿತು. ಇದು ಜನರು ಸೆರೆಯಾಗಿ ಹೋಗುತ್ತಾರೆಯೇ? ಅಥವಾ ತಮ್ಮ ತಪ್ಪಿಗೆ ಪಶ್ಚಾತ್ತಾಪ ಪಡುತ್ತಾರೆಯೆ ಅಂದರೆ ದೇವರ ಹತ್ತಿರ ಬರುತ್ತಾರೆಯೆ?

ನಿನ್ನ ಪಾಪಗಳಿಂದ ಹಿಂದಿರುಗು ಇಲ್ಲವೆ ಸೆರೆಯಾಗಿ ಹೋಗು. ಯಾವುದು ಸರಿಯಾದದೋ ಅದನ್ನು ಮಾಡಿದರೆ ಅದು ನಿನ್ನನ್ನು ಉಳಿಸುವುದು ಎಂಬುದು ಅಹಾಜನಿಗೆ ದೇವರು ಕೊಟ್ಟ ಸಂದೇಶವಾಗಿತ್ತು.

`ದೇವರ ಸಂದೇಶವು ಅರಸನ ಪರಿಸ್ಥಿತಿಯನ್ನು ಹೇಗೆ ಎತ್ತಿ ತೋರಿಸುತ್ತಿದೆ? (ಯೆಶಾಯ 7:4-9).`

ಸಿರಿಯ ಮತ್ತು ಇಸ್ರಾಯೇಲ್ ರಾಜ್ಯಗಳಿಂದ ಬಂದ ಬೆದರಿಕೆಯು ಅಳಿದು ಯಹೂದವು ಉಳಿಯುತ್ತಿತ್ತು. ದೊಡ್ಡ ಜ್ವಾಲಾಮುಖಿಯಂತೆ ಅಹಾಜನಿಗೆ ಕಂಡ ಸೇನಾಬಲಗಳು ದೇವರ ದೃಷ್ಟಿಯಲ್ಲಿ ಕೇವಲ ಹೊಗೆಯಾಡುವ ಎರಡು ಮೋಟುಕೊಳ್ಳಿಗಳಾಗಿದ್ದವು (ಯೆಶಾಯ 7:4). ಹಾಗಾಗಿ ಅಹಾಜನ ಅಕ್ರೂರ ಅರಸನ ಸಹಾಯಕ್ಕಾಗಿ ಮೊರೆಹೋಗುವ ಅಗತ್ಯವಿರಲಿಲ್ಲ.

ಆದರೆ ಸರಿಯಾದ ನಿರ್ಧಾರ ತೆಗೆದುಕೊಳ್ಳುವುದಕ್ಕಾಗಿ ಅಹಾಜನು ದೇವರ ಮೇಲೆ ಮತ್ತು ಆತನ ವಾಗ್ದಾನಗಳ ಮೇಲೆ ಭರವಸೆ ಇಡಬೇಕಾಗಿತ್ತು. ತಾನು ನೆಲೆಗೊಳ್ಳಲು (ಸ್ಥಿರವಾಗಿ ನಿಲ್ಲಲು) ಅಹಾಜನು ದೇವರನ್ನು ನಂಬಬೇಕಾಗಿದ್ದಿತು (ಯೆಶಾಯ 7:9), ನಂಬು ಮತ್ತು ನೆಲೆಗೊಳ್ಳು ಎಂಬ ಎರಡು ಪದಗಳು ಇಬ್ರಿಯ ಭಾಷೆಯಲ್ಲಿ ಸತ್ಯ (ನಂಬಲರ್ಹವಾದದ್ದು) ಎಂಬುದಕ್ಕಿರುವ ಪದವೇ ಮೂಲವಾಗಿದೆ. ಆ ಮೂಲಪದವು ಯಾವುದು ಸತ್ಯವೋ ನಂಬಲರ್ಹವೋ ಅದನ್ನು ದೃಢಪಡಿಸುವಂಥದ್ದು ಎಂಬ ಅರ್ಥಕೊಡುತ್ತದೆ.

ಅಹಾಜನು ಭರವಸೆ ಇಡಬಹುದಾದ ವ್ಯಕ್ತಿಯಾಗಬೇಕಿದ್ದರೆ ದೇವರ ಮೇಲೆ ಭರವಸೆ ಇಡಬೇಕಾಗಿತ್ತು ಮತ್ತು ವಿಶ್ವಾಸಾರ್ಹ ವ್ಯಕ್ತಿಯಾಗಬೇಕಿದ್ದರೆ ದೇವರ ಮೇಲೆ ವಿಶ್ವಾಸವಿಡಬೇಕಾಗಿತ್ತು.

`ಯೆಶಾಯ 7:9ನೇ ವಚನದ ಕಡೆಯ ಭಾಗವನ್ನು ನೋಡಿರಿ. ವಿಶ್ವಾಸ ಮತ್ತು ನಂಬಿಕೆ ನಾವು ನೆಲೆಗೊಳ್ಳುವುದಕ್ಕೆ ಬಹಳ ಮುಖ್ಯವಾಗಿದೆ ಯಾಕೆ? ಯಾವುದರಲ್ಲಿ ನೆಲೆಗೊಳ್ಳಬೇಕು? ಈ ನಿಯಮವನ್ನು ಕ್ರೈಸ್ತೀಯ ಜೀವನಕ್ಕೆ ಹೇಗೆ ಅನ್ವಯ ಮಾಡಿಕೊಳ್ಳಬೇಕು?`