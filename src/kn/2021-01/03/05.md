---
title:  ಪುತ್ರನ ಗುರುತು
date:   13/01/2021
---

ಪಾತಾಳದಷ್ಟು ಆಳದ ಮತ್ತು ಮೇಲಣ ಲೋಕದಷ್ಟು ಮೇಲಿರುವಂತಹ ಗುರುತನ್ನು ಕೇಳುವ ಅವಕಾಶವು ಅಹಾಜನ ಮೇಲೆ ಯಾವ ಪರಿಣಾಮವನ್ನೂ ಮಾಡಲಿಲ್ಲ. ಆದುದರಿಂದ ದೇವರು ತಾನಾಗಿಯೇ ಒಂದು ಗುರುತನ್ನು ಕೊಡುವುದಕ್ಕೆ ಬಂದಾಗ (ಯೆಶಾಯ 7:14). ನಾವು ನಮ್ಮ ಉಸಿರನ್ನು ಬಿಗಿಹಿಡಿಯುವಷ್ಟು ದೊಡ್ಡ ಪ್ರಮಾಣದ ದೇವರ ಜ್ಞಾನವು ಮಾತ್ರ ಯೋಜಿಸಬಹುದಾದ ಅತಿಶಯವಾದ ಗುರುತನ್ನು ನಿರೀಕ್ಷಿಸಬಹುದು (ಯೆಶಾಯ 55:9, 1 ಕೊರಿಂಥ 2:9ನ್ನು ಹೋಲಿಸಿರಿ).

ಪರಮಾಶ್ಚರ್ಯ! ಒಂದು ಮಗುವಿನ ಗುರುತು. ಆದರೆ ಒಬ್ಬ ಕನ್ಯಯು ಬಸುರಾಗಿ ಗಂಡುಮಗುವನ್ನು ಹಡೆದು ಅದಕ್ಕೆ ಇಮ್ಮಾನುವೇಲ್ ಎಂದು ಹೆಸರಿಡುವುದು ಪರಿಶುದ್ಧ ಗ್ರಂಥವು ಉಲ್ಲೇಖಿಸುವಷ್ಟು ಮಹತ್ತಾದ ಗುರುತೇನು?

ಆ ಸ್ತ್ರೀಯು ಯಾರು ಮತ್ತು ಅವಳ ಮಗುವು ಯಾವುದು?

ಗಿದ್ಯೋನನ ವಿಷಯದಲ್ಲಿ ಅವನು ಕೇಳಿಕೊಂಡ ಗುರುತು ನೆರವೇರಿದ್ದನ್ನು ನೋಡುತ್ತೇವೆ (ನ್ಯಾಯ 6:36-40). ಆದರೆ ಅಹಾಜನಿಗೆ ಕೊಟ್ಟ ಮಗನ ಗುರುತು ಹಳೆಯ ಒಡಂಬಡಿಕೆಯಲ್ಲಿ ನೆರವೇರಿವುದನ್ನು ಅದು ಎಲ್ಲೂ ತೋರಿಸಿಕೊಟ್ಟಿಲ್ಲ. ಈ ಗುರುತಿಗೆ ಸಂಬಂಧವಾಗಿ ಕೆಲವು ಸಾಧ್ಯವಿರುವ ನೆರವೇರಿಕೆಗಳು ಕೆಳಕಂಡಂತಿವೆ.

1) ಕನ್ನಿಕೆ ಎಂಬ ಪದವು ಮದುವೆಯ ವಯಸ್ಸಿಗೆ ಬಂದ ತರುಣ ಸ್ತ್ರೀಯನ್ನು ಉಲ್ಲೇಖಿಸುತ್ತದೆ. ಅನೇಕರು ಈಕೆಯನ್ನು ಯೆರೂಸಲೇಮಿನಲ್ಲಿ ವಾಸಿಸುತ್ತಿದ್ದ ಮದುವೆಯಾದ ಸ್ತ್ರೀ ಎಂದು ಭಾವಿಸುತ್ತಾರೆ. ಈಕೆಯು ಯೆಶಾಯನ ಹೆಂಡತಿ ಆಗಿರಬಹುದು. ಯೆಶಾಯ 8:3ನೇ ವಚನವು ಯೆಶಾಯನಿಗೆ ತನ್ನ ಹೆಂಡತಿಯಿಂದ ಹುಟ್ಟಿದ ಮಗುವಿನ ಬಗ್ಗೆ ದಾಖಲಿಸುತ್ತದೆ (ಇಲ್ಲಿ ಯೆಶಾಯನ ಹೆಂಡತಿಯನ್ನು ಪ್ರವಾದಿನಿಯೆಂದು ಭಾವಿಸಲಾಗಿದೆ. ಯಾಕೆಂದರೆ ಆಕೆಯಲ್ಲದಿದ್ದರೂ ಕನಿಷ್ಠ ಆಕೆಯ ಮಕ್ಕಳು ಪ್ರವಾದನೆಯ ಸಂದೇಶದ ಭಾಗವಾಗಿದ್ದಾರೆ, ಯೆಶಾಯ 7:3 ಮತ್ತು ಯೆಶಾಯ 8:18ನ್ನು ಹೋಲಿಸಿರಿ).

ಅದು ಏನೇ ಇರಲಿ, ಈ ಮಗುವಿಗೆ ಮಹೇರ್‌ ಶಾಲಾಲ್ ಹಾಷ್ಬಚ್ ಎಂಬ ಹೆಸರಿಡಲಾಯ್ತು (ಯೆಶಾಯ 8:1-4), ಆದರೆ ಇಮಾನುವೇಲ್ ಎಂಬುದಾಗಿ ಕರೆಯಲಿಲ್ಲ. ಆದಾಗ್ಯೂ ಈ ಎರಡು ಹುಡುಗರ ಹುಡುಗರಿಗೆ ಅನ್ವಯಿಸುವ ಗುರುತುಗಳು ಒಂದೇ ರೀತಿಯಾಗಿವೆ. ಆ ಹುಡುಗರು ಒಳ್ಳೇದು ಬೇಕು ಕೆಟ್ಟದ್ದು ಬೇಡ ಎಂದು ಹೇಳುವ ವಯಸ್ಸಿಗೆ ಬರುವುದರೊಳಗೆ ಸಿರಿಯ ಮತ್ತು ಉತ್ತರಪ್ರಾಂತ್ಯವಾದ ಇಸ್ರಾಯೇಲು ನಾಶವಾಗುವವು ಎಂಬುದು ಆ ಗುರುತು (ಯೆಶಾಯ 7:16, ಯೆಶಾಯ 8:4).

(2) ಕೆಲವರು ಆಹಾಜನ ಮಗನಾದ ಹಿಜೀಯವನ್ನು ಇಮ್ಮಾನುವೇಲ್ ಎಂದು ಸೂಚಿಸುತ್ತಾರೆ. ಆದರೆ ಇಮ್ಮಾನುವೇಲ್ ಎಂಬ ಹೆಸರು ಹಿಜೀಯನಿಗೆ ಎಲ್ಲೂ ಅನ್ವಯವಾಗುವುದಿಲ್ಲ.

(3) ಯಾಕೆಂದರೆ ಇಮ್ಮಾನುವೇಲ್ ಎಂಬುದರ ಅರ್ಥವು ನಿಗೂಢವಾಗಿ ಕಾಣುತ್ತದೆ. ಆತನ ಹೆಸರು ದೇವರ ಇರುವಿಕೆಯನ್ನು ಉಲ್ಲೇಖಿಸಲು ಸಲುವಾಗಿ "ದೇವರು ನಮ್ಮೊಂದಿಗಿದ್ದಾನೆ" ಎಂದು ಅನುವಾದಿಸಲಾಗಿದೆ. ಯೆಶಾಯ 9 ಮತ್ತು 11ನೇ ಅಧ್ಯಾಯಗಳು ವರದ ಮಗನು ಎಂದು ಹೇಳಿರುವ ಮಗು ಮತ್ತು ಇಮಾನುವೇಲ್ ಎಂದು ಕರೆಸಿಕೊಳ್ಳುವ ಒಂದೇ ಆಗಿದೆ. ಹಾಗಿದ್ದ ಪಕ್ಷದಲ್ಲಿ, ದೆವ್ವ ಮಟ್ಟಕ್ಕೆ ಏರಿಸಲ್ಪಟ್ಟ ಆತನನ್ನು ಏರಿಸಲ್ಪಟ್ಟ ಮಟ್ಟವು ದೈವೀಕ ಮಟ್ಟವಾಗಿದೆ (ಯೆಶಾಯ 9:6) ಮತ್ತು 'ಇಷಯನ ಅಂಕುರ' (ಯೆಶಾಯ 11:10) ಎಂಬುದು ಹಿಜೀಯನಿಗೆ ಸಲ್ಲಲಾರದಷ್ಟು ಮೀರಿದ ಮಟ್ಟದ್ದಾಗಿದೆ.

(4) ವಯಸ್ಸಿಗೆ ಬಂದ ಸ್ತ್ರೀಯು ಮದುವೆಯಾಗದೆ ಹೆರುವುದು ಅನೈತಿಕವಾದ ಕೃತ್ಯವೆಂದು ಎಣಿಸಲ್ಪಡುತ್ತದೆ (ಧ.ಕಾಂಡ 22:20,21) ಅಂತಹ ಮಗುವನ್ನು ದೇವರು ನಂಬಿಕೆಯನ್ನು ಪ್ರೇರಿಸುವ ಗುರುತನ್ನಾಗಿ ಪರಿಗಣಿಸುತ್ತಾನೆ ಏಕೆ?

ಇದಕ್ಕೆ ವ್ಯತಿರಿಕ್ತವಾಗಿ ಹೊಸ ಒಡಂಬಡಿಕೆಯು ಯೇಸುಕ್ರಿಸ್ತನನ್ನು ಇಮ್ಮಾನುವೇಲ್ ಎಂಬುದಾಗಿ ಗುರುತಿಸುತ್ತದೆ (ಮತ್ತಾಯ 1:21-23). ಈತನು ಇನ್ನೂ ಮದುವೆಯಾಗಿಲ್ಲದ, ಮದುವೆಗೆ ನಿಶ್ಚಿತವಾಗಿರುವ ಒಬ್ಬ ಕನೈಯಲ್ಲಿ ಜನಿಸಿ ಬಂದನು. ಹಾಗೆಯೇ ಯೇಸುಕ್ರಿಸ್ತನು ದೇವಪುತ್ರನೂ ಆಗಿದ್ದಾನೆ (ಯೆಶಾಯ 9:6 ಮತ್ತು ಮತ್ತಾಯ 3:17) ಮತ್ತು ಇಷಯನ ಬುಡದಿಂದ ಬಂದ ಚಿಗುರೂ (ಅಂಕುರ) ಇಷಯನ ಸಂತಾನದ ಬುಡವೂ (ಬೇರೂ) ಆಗಿದ್ದಾನೆ. (ಯೆಶಾಯ 11:1,10, ಪ್ರಕ 22:16). ಬಹುಶಃ ಇದಕ್ಕಿಂತ ಮುಂಚಿನ ಇಮ್ಮಾನುವೇಲನು ಮತ್ತು ಆತನ ಬೆಳವಣಿಕೆಯು ಅಹಾಜನಿಗೆ ಪ್ರವಾದನೆಯ ನೆರವೇರಿಕೆಯ ಉಚಿತವಾದ ಸಮಯವನ್ನು ಸಾಬೀತುಪಡಿಸುತ್ತದೆ, ಕ್ರಿಸ್ತನಿಗೆ ಮುಂದಾಗಿ ಓಡುವ ಓಟಗಾರನಾಗಿ ನಮಗೆ ಎಲ್ಲವೂ ಗೊತ್ತಿಲ್ಲದಿದ್ದರೂ ಗೊತ್ತಾಗಬೇಕಿರುವುದು ಏನೆಂದು ಗೊತ್ತಾಗಿದೆ. ಅದೇನೆಂದರೆ "ಕಾಲವು ಪರಿಪೂರ್ಣವಾದಾಗ ದೇವರು ತನ್ನ ಮಗನನ್ನು ಕಳುಹಿಸಿಕೊಟ್ಟನು. ಆತನು ಸ್ತ್ರೀಯಲ್ಲಿ ಹುಟ್ಟಿದವನಾಗಿ ಬಂದನು" (ಗಲಾತ್ಯ 4:4) ಬಂದು ದೇವರ ಸಾನಿಧ್ಯವನ್ನು ನಮ್ಮ ಮಧ್ಯದಲ್ಲಿ ತಂದನು.

ಕ್ರಿಸ್ತನು ಮಾನವನಾಗಿ ಬರುವುದರ ವಾಸ್ತವಿಕತೆಯನ್ನು ಚೆನ್ನಾಗಿ ಚಿಂತನೆ ಮಾಡಿರಿ. ಭಯಭೀತಿಯಿರುವ ಯಾವುದನ್ನೂ ಲಕ್ಷಿಸದ ಭಾವಶೂನ್ಯವಾಗಿ ತೋರುವ ಈ ಪ್ರಪಂಚದಲ್ಲಿ ಇದು ನಮ್ಮನ್ನು ಯಾವ ರೀತಿಯಲ್ಲಿ ಸಂತೈಸುತ್ತದೆ?