---
title:  ಉತ್ತರ ದಿಕ್ಕಿನಿಂದ ಬಂದ ಅಪಾಯ
date:   10/01/2021
---

`ಅರಸನಾದ ಅಹಾಜನು ತನ್ನ ಆಳ್ವಿಕೆಯ ಆರಂಭದಲ್ಲಿ ಯಾವ ತೆರನಾದ ಭಯಂಕರವಾದ ಬಿಕ್ಕಟ್ಟನ್ನು ಎದುರಿಸಿದನು? (2 ಅರಸುಗಳು 15:37,38 ಮತ್ತು 16:5,6, ಯೆಶಾಯ 7:1,2).`

ಉತ್ತರದ ರಾಜ್ಯಗಳಾದ ಇಸ್ರಾಯೇಲು (ಎಫಾಯಿಯ್) ಮತ್ತು ಸಿರಿಯ (ಆರಾಮ್) ದೇಶಗಳು ಒಟ್ಟಾಗಿ ಸೇರಿಕೊಂಡು ದಕ್ಷಿಣದ ಸಣ್ಣರಾಜ್ಯವಾದ ಯೆಹೂದದ ವಿರುದ್ಧವಾಗಿ ನಿಂತವು. ಎದೋಮ್ಯರು ಮತ್ತು ಫಿಲಿಸ್ಟಿಯರು ಯೂದಾಯದ ಮೇಲೆ ಆಕ್ರಮಣ ಮಾಡಿ ಅದನ್ನು ದುರ್ಬಲಗೊಳಿಸಿದ್ದರು. ಇದಕ್ಕೂ ಮೊದಲು ಯೂದಾಯವು ಇಸ್ರಾಯೇಲಿನ ವಿರುದ್ಧ ಹೋರಾಡಿತ್ತು. ಆದರೆ ಇಸ್ರಾಯೇಲು ಮತ್ತು ಸಿರಿಯಾ ರಾಜ್ಯಗಳ ಮೈತ್ರಿಯು ಯುದಾಯದ ಮೇಲೆ ಮಿತಿಮೀರಿದ ಅಪಾಯವನ್ನು ತಂದಿತ್ತು. ಈ ಎರಡೂ ರಾಜ್ಯಗಳು ಯೂದಾಯವನ್ನು ತಮ್ಮೊಂದಿಗೆ ಸೇರಿಸಿಕೊಂಡು ದೊಡ್ಡ ಬಲವಾದ ಅಶೂರದ ರಾಜ ಪೂಲನ ವಿರುದ್ಧ ಹೋರಾಡುವ ಉದ್ದೇಶವನ್ನು ಹೊಂದಿದ್ದವು ಎಂಬುದಾಗಿ ತೋರುತ್ತದೆ (2 ಅರಸುಗಳು 15:19). ಯಾಕೆಂದರೆ ಪೂಲನು ತನ್ನ ರಾಜ್ಯವನ್ನು ವಿಸ್ತರಿಸುವ ಸಲುವಾಗಿ ಮುಂದುವರಿಸಿದ ಆಕ್ರಮಣಗಳು ಇವರುಗಳಲ್ಲಿ ಭೀತಿಯನ್ನು ಉಂಟುಮಾಡಿದ್ದವು. ಇಸ್ರಾಯೇಲು ಮತ್ತು ಸಿರಿಯಾ ರಾಜ್ಯಗಳು ಪರಸ್ಪರ ತಮ್ಮಲ್ಲಿದ್ದ ದೀರ್ಘವಾದ ಹಗೆತನವನ್ನು ಬದಿಗೆ ಇರಿಸಿ ದೊಡ್ಡ ಅಪಾಯದ ವಿರುದ್ಧ ಹೋರಾಡಬೇಕಾಗಿದ್ದಿತು. ಅವು ಯಹೂದವನ್ನು ಗೆದ್ದುಕೊಂಡರೆ ತಮಗೆ ಕೈಗೊಂಬೆಯಾದ ರಾಜನೊಬ್ಬನನ್ನು ಸಿಂಹಾಸನದ ಮೇಲೆ ಕುಳ್ಳಿರಿಸಿ ಆ ರಾಜ್ಯದ ಸಂಪನ್ಮೂಲಗಳನ್ನು ಮತ್ತು ಜನಬಲವನ್ನು ಬಳಸಿಕೊಳ್ಳಬಹುದಾಗಿತ್ತು (ಯೆಶಾಯ 7:5,6).

`ತನ್ನ ರಾಜ್ಯಕ್ಕೆ ಅಪಾಯ ಒದಗಿದಾಗ್ಯೂ ಅಹಾಜನು ಕಂಡುಕೊಂಡ ಪರಿಹಾರವೇನು? (2 ಅರಸುಗಳು 16:7-9 ಮತ್ತು 2 ಪೂ.ವೈ.28:16).`

ತನ್ನನ್ನೂ ತನ್ನ ರಾಜ್ಯವನ್ನೂ ಅಪಾಯದಿಂದ ಪಾರು ಮಾಡುವಂತಹ ಸ್ನೇಹಿತನು ದೇವರು ಎಂದು ಮನಗಾಣದೆ ಅಹಾಜನು ತನ್ನ ಶತ್ರುಗಳ ಶತ್ರುವಾದ ಅಶೂರದ ರಾಜ ಪೂಲನ ಸ್ನೇಹವನ್ನು ಬಯಸಿದನು. ಸಿರಿಯ ಮತ್ತು ಇಸ್ರಾಯೇಲಿನ ವಿರುದ್ಧ ನಿಲ್ಲುವುದಕ್ಕೆ ಪೂಲನು ಅಹಾಜನ ಮನವಿಯನ್ನು ಸಂತೋಷದಿಂದ ಒಪ್ಪಿಕೊಂಡನು. ಅದಕ್ಕಾಗಿ ಪೂಲನು ಹೇರಳವಾದ ಕಪ್ಪಕಾಣಿಕೆಗಳನ್ನು ಪಡೆದನು ಮತ್ತು ಸಿರಿಯವನ್ನು ಕೆಣಕಲು ಒಂದು ಕಾರಣವೂ ಸಿಕ್ಕಿತು (2 ಅರಸುಗಳು 16:9), ಇಸ್ರಾಯೇಲುಮತ್ತು ಸಿರಿಯಾದ ಮೈತ್ರಿಯ ಬಲವು ಮುರಿಯಿತು. ಸದ್ಯಕ್ಕೆ ಅಹಾಜನು ಯಹೂದವನ್ನು ಅಪಾಯದಿಂದ ಪಾರು ಮಾಡಿದನೆಂದು ತೋರುತ್ತಿತ್ತು.

ಅಹಾಜನು ಮಾಡಿದ ಈ ಏರ್ಪಾಟು ನಮಗೆ ಆಶ್ಚರ್ಯವನ್ನುಂಟು ಮಾಡಬಾರದು. ಅದುವರೆಗೆ ಯೂದಾಯವನ್ನು ಆಳಿದ ಎಲ್ಲಾ ರಾಜರುಗಳಲ್ಲಿ ಅಹಾಜನು ಬಹಳ ಮೋಸಕರವಾದ ರಾಜನಾಗಿದ್ದನು (2 ಅರಸುಗಳು 16:3,4) ಮತ್ತು 2 ಪೂ. 28:2-4ನ್ನು ನೋಡಿರಿ).

`ಅಹಾಜನು ಎಂಥವನಾಗಿದ್ದನು ಮತ್ತು ಅಪಾಯ ಸಂದರ್ಭದಲ್ಲಿ ಯಾಕೆ ಮೊದಲನೇ ತ್ರೈಮಾಸಿಕ - ಯೆಶಾಯ "ನನ್ನ ಜನರನ್ನು ಸಂತೈಸಿರಿ". ಹಾಗೆ ನಡೆದುಕೊಂಡನು ಎಂಬುದು ಆತನ ಬಗ್ಗೆ ಓದಿದ ಮೇಲೆ ನಮಗೆ ಅರ್ಥವಾಗುತ್ತದೆ. ವೈಯಕ್ತಿಕವಾಗಿ ನಮಗೆ ಯಾವ ಪಾಠವು ಇದರಲ್ಲಿದೆ? ಈವಾಗ ನಾವು ದೇವರನ್ನು ನಂಬಿಕೊಂಡು ವಿಧೇಯರಾಗದೆ ನಿಜವಾಗಿ ಕಷ್ಟಗಳು ಬಂದಾಗ ಆತನ ಮೇಲೆ ಭರವಸವಿಡುವ ವಿಶ್ವಾಸವು ನಮ್ಮಲ್ಲಿ ಬರುತ್ತದೆ ಎಂದು ಆಲೋಚಿಸುವಂತೆ ಮಾಡುವಂಥದ್ದು ಯಾವುದು? (ಯಾಕೋಬ 2:22, ಯೆರೆ 12:5).`