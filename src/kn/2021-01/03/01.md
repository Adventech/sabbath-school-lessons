---
title:  ನಿನ್ನ ರಾಜ್ಯವು ಮುರಿದು ಬೀಳುತ್ತಿರುವಾಗ
date:   09/01/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 7:1-9, ಯೆಶಾಯ 7:10-13, ಯೆಶಾಯ 7:14.

> <p> ಸ್ಮರಣವಾಕ್ಯ </p>
> "ನೀವು ನಂಬದೆ ಹೋದರೆ ನೀವೆಂದಿಗೂ ಸ್ಥಿರವಾಗಿ ನೆಲೆಗೊಳ್ಳುವುದಿಲ್ಲ” (ಯೆಶಾಯ 7:9).

ಒಂದು ಸಬ್ಬತ್ತಿನ ದಿನದಲ್ಲಿ ಆರಾಧನೆ ಮುಗಿಸಿಕೊಂಡು ಕಾನಿ ಮತ್ತು ರಾಮ್ ತಮ್ಮ ವಾಹನದಲ್ಲಿ ಮನೆಯ ಕಡೆಗೆ ಹೊರಟರು. ಮನೆ ಸಮೀಪಿಸುತ್ತಿದ್ದಂತೆಯೇ ಅಂಗಳದಿಂದ ಗಾಬರಿಗೊಂಡ ಕೋಳಿಯೊಂದು ಅಡ್ಡಲಾಗಿ ಹಾರಿಕೊಂಡು ಹೋಯ್ತು. ಏನೋ ಎಡವಟ್ಟು ಆಗಿರುವಂತೆ ತೋರಿತು. ಪಂಜರದೊಳಗೆ ಭದ್ರವಾಗಿರಬೇಕಾಗಿದ್ದ ಕೊಳಗಳು ಹೊರಗೆ ಚೆಲ್ಲಾಪಿಲ್ಲಿಯಾಗಿ ಓಡಾಡುತ್ತಿದ್ದವು. ಏನಾಯ್ತು ಎಂದು ಗಾಬರಿಯಿಂದ ನೋಡಲಾಗಿ ವಿಷಯವು ತಿಳಿದುಬಂತು. ಅವರ ಪಕ್ಕದ ಮನೆಯ ನಾಯಿಯು ಅವರ ಅಂಗಳದಿಂದ ಹೊರಬಂದು ಡೈಸಿಯನ್ನು ಬಾಯಲ್ಲಿ ಕಚ್ಚಿಕೊಂಡು ನಿಂತಿತ್ತು. ಡೈಸಿಯು ಒಂದು ಸುಂದರವಾದ ಬಿಳಿ ಬಣ್ಣದ ಗರಿಗಳುಳ್ಳ ಮೊಟ್ಟೆಯಿಡುವ ಕೋಳಿ, ಕಾನಿಯು ಅದರ ಬಾಯಿಂದ ತನ್ನ ಮುದ್ದಿನ ಕೋಳಿಯನ್ನು ಬಿಡಿಸಿದಳು. ಆದರೆ ಅದರ ಕತ್ತು ನಜ್ಜುಗುಜ್ಜಾಗಿತ್ತು ಸ್ವಲ್ಪ ಹೊತ್ತಿನಲ್ಲಿಯೇ ಆಕೆಯ ಮಡಿಲಿನಲ್ಲಿ ಡೈಸಿಯು ಸತ್ತುಹೋಯ್ತು. ಸತ್ತುಹೋದ ತನ್ನ ಕೋಳಿಯನ್ನು ಕೈಯಲ್ಲಿ ಹಿಡಿದುಕೊಂಡು ರೋದಿಸಿದಳು.

ಕಾನಿಯ ಮುದ್ದಿನ ಇನ್ನೊಂದು ಉದ್ದನೆಯ ಬಾತುಕೋಳಿಯು ಸಹಾ ಬಹಳವಾಗಿ ಗಾಸಿಗೊಂಡಿತ್ತು. ಡೈಸಿಯನ್ನು ( ಕೋಳಿ) ಈಕೆಯೆ ಹೊಡೆದು ಸಾಯಿಸಿದ್ದಾಳೆಂದು ಬಾತುಕೋಳಿಯು ಭಾವಿಸಿಕೊಂಡಂತೆ ಕಾಣಿಸುತ್ತಿತ್ತು. ಅದು ಕಾನಿಯನ್ನು ಕಂಡಾಗಲೆಲ್ಲಾ ತನ್ನ ಗಟ್ಟಿಯಾದ ಕೊಕ್ಕಿನಿಂದ ಅವಳನ್ನು ನೋವಾಗುವಂತೆ ಕುಕ್ಕುತ್ತಿತ್ತು.

ಕೆಲವು ಸಲ ನಮ್ಮ ಸ್ನೇಹಿತರು ಯಾರು ವೈರಿಗಳು ಯಾರು ಎಂದು ವಿಂಗಡಿಸಿ ಹೇಳುವುದು ಬಹಳ ಕಷ್ಟ, ಈ ವಾರದ ಪಾಠದಲ್ಲಿ ಯುದಾಯದ ಅರಸನೂ ಇದೇ ತರದ ಸಮಸ್ಯೆ ಹೊಂದಿದ್ದುದನ್ನು ನೋಡುತ್ತೇವೆ. ಅವನು ಯಾಕೆ ತಪ್ಪಾದ ಆಯ್ಕೆಗಳನ್ನು ಮಾಡಿಕೊಂಡನು ಎಂಬುದನ್ನು ಅರ್ಥಮಾಡಿಕೊಳ್ಳಲು ಪ್ರಯತ್ನಪಡೋಣ.

_*ಈ ಪಾಠವನ್ನು ಜನವರಿ 16ರ ಸಬ್ಬತ್ತಿನ ಸಿದ್ಧತೆಗಾಗಿ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._