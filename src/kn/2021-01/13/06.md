---
title:  "ನಿಮ್ಮ ಸಂತತಿಯೂ ನಿಮ್ಮ ಹೆಸರೂ ಸ್ಥಿರವಾಗಿ ನಿಲ್ಲುವವು"
date:   25/03/2021
---

`ಯೆಶಾಯ 66:22ನ್ನು ಓದಿರಿ ಈ ವಚನಗಳು ನಮಗೆ ಏನು ಹೇಳುತ್ತವೆ? ಯಾವ ನಿರೀಕ್ಷೆಯನ್ನು ಇಲ್ಲಿ ನಾವು ಕಂಡುಕೊಳ್ಳುತ್ತೇವೆ?`

ಯೆಶಾಯ 66:22ರಲ್ಲಿರುವ ಅದ್ಭುತವಾದ ವಾಗ್ದಾನಗಳಲ್ಲಿ ಒಂದಾದ ವಾಗ್ದಾನವನ್ನು ನೋಡುತ್ತೇವೆ. ಎಚ್ಚರಿಕೆಯಿಂದ ಇದನ್ನು ಓದಿರಿ, ನೂತನಾಕಾಶ ಮಂಡಲದಲ್ಲಿ ಮತ್ತು ನೂತನ ಭೂಮಂಡಲದಲ್ಲಿ ನಮ್ಮ ಸಂತಾನವೂ ನಮ್ಮ ಹೆಸರೂ ಎಂದೆಂದೂ ಸ್ಥಿರವಾಗಿ ನಿಲ್ಲುವವು. ಅಲ್ಲಿ ಎಂದೆಂದಿಗೂ ಕಡಿದು ಹಾಕುವುದು, ಚಿವುಟುವುದು, ಕಸಿಕಟ್ಟುವುದು ಅಥವಾ ಬೇರುಸಹಿತ ಕಿತ್ತುಹಾಕುವುದು ಮುಂತಾದ ಕೃತ್ಯಗಳು ಇಲ್ಲವೇ ಇಲ್ಲ ಹೊಸದಾಗಿ ಸೃಷ್ಟಿಯಾದ ಲೋಕದಲ್ಲಿ ನಮಗೆ ನಿತ್ಯಜೀವದ ವಾಗ್ದಾನವಿರುತ್ತದೆ ಇದು ಪಾಪರಹಿತ, ಮರಣರಹಿತ ಮತ್ತು ಕಷ್ಟ ಸಂಕಟರಹಿತ ಲೋಕವಾಗಿದ್ದು ನಮ್ಮ ಕೈಸ್ತ ನಂಬಿಕೆಯು ಅಂತಿಮ ಮತ್ತು ಪರಿಪೂರ್ಣವಾಗಿ ನೆರವೇರಲ್ಪಟ್ಟು ಶಿಲುಬೆಯ ಮೇಲೆ ಕ್ರಿಸ್ತನು ನಮಗಾಗಿ ಏನನ್ನು ಸಾಧಿಸಿದನೋ ಅದರ ಫಲಿತಾಂಶವಾಗಿದೆ.

`ನೂತನ ಆಕಾಶಮಂಡಲ ಮತ್ತು ಭೂಮಂಡಲದಲ್ಲಿ ಸಬ್ಬತ್ತಿನ ಜೊತೆಗೆ ಅಮಾವಾಸ್ಯೆಯ ವರ್ಣನೆಯನ್ನು ಯೆಶಾಯ 62:23ರಲ್ಲಿ ಮಾಡಲಾಗಿದೆ. ಏಕೆ?`

ಈ ಕಠಿಣವಾದ ವಚನಗಳನ್ನು ಅನೇಕವಾದ ರೀತಿಯಲ್ಲಿ ನೋಡಿದಾಗ್ಯೂ ಒಂದು ರೀತಿ ಹೀಗಿದೆ: ದೇವರು ಧಾರ್ಮಿಕ ವ್ಯವಸ್ಥೆಗೂ ಮೊದಲೇ ಸಬ್ಬತ್ತನ್ನು ಸೃಷ್ಟಿಸಿದನು (ಆ.ಕಾಂಡ 2:23). ಆದುದರಿಂದ ಸಬ್ಬತ್ತು ಧಾರ್ಮಿಕ ವ್ಯವಸ್ಥೆಯಲ್ಲಿ ಆಚರಿಸಲ್ಪಟ್ಟರೂ ಈವಾಗ ಅವುಗಳು ಯಜ್ಞಹೋಮದ ಮೇಲೆ ಆಧಾರವಾಗಿಲ್ಲ. ಹಾಗಾಗಿ, ಸಬ್ಬತ್ತು ಮರುಸ್ಥಾಪನೆಯಾದ ಅವಧಿಯಲ್ಲಿ ಅಬಾಧಿತವಾಗಿ ಹೊಸ ಭೂಮಂಡಲದಲ್ಲಿ ಮುಂದುವರೆಯುತ್ತಾ ಹೋಗುತ್ತದೆ.

ಅಮಾವಾಸ್ಯೆಯು ಯಜ್ಞಸಮರ್ಪಣೆಗೆ ಮೀಸಲಾಗಿತ್ತಲ್ಲದೆ ಅದು ಆರಾಧನೆಯ ದಿನವಾಗಿತ್ತು ಎಂಬುದಕ್ಕೆ ಸತ್ಯವೇದದಲ್ಲಿ ಯಾವುದೇ ಸುಳುಹು ಸಿಕ್ಕುವುದಿಲ್ಲ. ಅವುಗಳು ಆರಾಧನೆಯ ದಿನಗಳಾಗಿರಬಹುದು (ಆದರೆ ವಿಶ್ರಾಂತಿ ಪಡೆದುಕೊಳ್ಳುವ ವಾರದ ಸಬ್ಬತ್ತುಗಳ ಹೊಸ ಭೂಮಂಡಲದಲ್ಲಿ ತಿಂಗಳು ತಿಂಗಳಿಗೆ ಫಲಗಳನ್ನು ನೀಡುವ ಜೀವವೃಕ್ಷದ ಕಾಲ ಚಕ್ರಕ್ಕೆ ಸಂಬಂಧಿಸಿರಬಹುದು-ಪ್ರಕ 22:2).

ಯೆಶಾಯ 66:23ರಲ್ಲಿ ಯಾವುದೇ ನಿರ್ದಿಷ್ಟ ಅರ್ಥವಿರಬಹುದು, ದೇವರ ಜನರು ನಿತ್ಯಕ್ಕೂ ಆತನನ್ನು ಆರಾಧಿಸುತ್ತಾರೆಂಬುದು ನಿರ್ಣಯಾತ್ಮಕವಾದ ಅಂಶವಾಗಿ ತೋರಿಬರುತ್ತದೆ.

`ಯೆಶಾಯನು ಕೊನೆಗೆ ರಕ್ಷಣೆಹೊಂದಿದ ಜನರು ದೇವರಿಗೆ ಎದುರು ಬಿದ್ದವರ ಹೆಣವನ್ನು ನೋಡುತ್ತಾರೆ ಎಂಬ ನಕಾರಾತ್ಮಕ ಚಿತ್ರವನ್ನು ಕೊಡುತ್ತಾನೆ ಏಕೆ? ಯೆಶಾಯ 66:24.`

ಆತನ ಕಾಲದ ಜನರಿಗೆ ಎಚ್ಚರಿಕೆ ಕೊಡುವವನಾಗಿ ಯೆಶಾಯನು ಬ್ಯಾಬಿಲೋನಿನ ನಾಶದಲ್ಲಿ ಬದುಕುಳಿದ ನಂಬಿಗಸ್ತರಿಗೂ, ದೇವರಿಗೆ ಎದುರು ಬಿದ್ದವರಿಗೂ ಇದ್ದ (ಅಂತರ) ವ್ಯತ್ಯಾಸವನ್ನು ಕೂಲಂಕಷವಾಗಿ ತಿಳಿಸಿದ್ದಾನೆ. ಇದು ನಿತ್ಯಕ್ಕೂ ಉಳಿಯುವ ನರಕವಲ್ಲ. ದೇವರಿಗೆ ಎದುರು ಬಿದ್ದವರು (ದಂಗೆ ಎದ್ದವರು) ಹೆಣವಾಗುವರು.

ಆಕಾಶದಿಂದ ಬೆಂಕಿಯು ಬಿದ್ದು ದುಷ್ಟರನ್ನು ದಹಿಸುತ್ತದೆ. ಅವರು ಸಂಪೂರ್ಣವಾಗಿ ಸುಟ್ಟು ಬೂದಿಯಾಗುವವರೆಗೆ ಬೆಂಕಿಯು ತನ್ನ ಸುಡುವ ಕೆಲಸವನ್ನು ಮುಂದುವರೆಸುತ್ತದೆ. ಈ ಕೆಲಸವು ಪೂರ್ಣಗೊಂಡ ಮೇಲೆ ನೂತನ ಭೂಮಂಡಲದ ಮರುಸೃಷ್ಟಿ ಕೆಲಸವು ಆರಂಭಗೊಳ್ಳುತ್ತದೆ.

ಯೆಶಾಯನು ಕೊಡುವ ಎಚ್ಚರಿಕೆಯು ಪ್ರಕಟನೆ ಪುಸ್ತಕದ ಪ್ರವಾದನೆಯು ಅಂತಿಮವಾಗಿ ನೆರವೇರುವುದರ ಕಡೆಗೆ ಬೆಟ್ಟು ಮಾಡಿತೋರಿಸುತ್ತದೆ: ಪಾಪಿಗಳು, ಸೈತಾನ ಮತ್ತು ಮರಣವು ಬೆಂಕಿಯ ಕೆರೆಯಲ್ಲಿ ನಾಶವಾಗುವುವು (ಪ್ರಕಟನೆ 20ನೇ ಅಧ್ಯಾಯ) ಇದಾದ ಮೇಲೆ ನೂತನಾಕಾಶಮಂಡಲ, ನೂತನ ಭೂಮಂಡಲ ಮತ್ತು ಪರಿಶುದ್ದ ಪಟ್ಟಣ ಅಲ್ಲಿ ಗೋಳಾಟವಿರುವುದಿಲ್ಲ ನರಳಾಟವಿರುವುದಿಲ್ಲ, ಮೊದಲಿದ್ದದೆಲ್ಲಾ ಇಲ್ಲದೆ ಹೋಯಿತು (ಪ್ರಕಟನೆ 21:1- 4, ಇದನ್ನು ಯೆಶಾಯ 65:17-19 ಹೋಲಿಸಿರಿ).

ಎಲ್ಲವೂ ಹೊಸತಾಗುವುದು, ಭೂಮಿಯಲ್ಲಿ ವಿಮೋಚನೆ ಹೊಂದಿದವರಿಗೆಲ್ಲಾ ನಿತ್ಯಜೀವವು ಸಿಗುವುದು.