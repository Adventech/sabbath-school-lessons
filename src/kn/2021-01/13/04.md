---
title:  ಧರ್ಮಪ್ರಚಾರಕರು ಮತ್ತು ಆರಾಧನಾ ನಾಯಕರು
date:   23/03/2021
---

`ಜನಾಂಗಗಳಲ್ಲಿ ಚದುರಿಹೋಗಿರುವ ಆತನ ಜನರನ್ನು ದೇವರಿಗೆ ಕಾಣಿಕೆಯಾಗಿ ತರುವ ಹತಶೇಷ (ಬದುಕುಳಿದ) ಜನರು ಎಂಬುದರ ಅರ್ಥವೇನು? (ಯೆಶಾಯ 66:19,20).`

ದೇವರು ಭೂಮಿಯ ಕಟ್ಟಕಡೆಯವರೆಗೂ ನಾಶ ಮಾಡಿದಾಗ ಬದುಕುಳಿದವರನ್ನು (ಹತಶೇಷರನ್ನು ತನ್ನ ಬಗ್ಗೆ ಅರಿಯದ ಜನರಿಗೆ ತನ್ನ ಮಹಿಮೆಯನ್ನು ಪ್ರಕಟಿಸಲು ಕಳುಹಿಸುವನು (ಯೆಶಾಯ 66:19). ಇದು ಹಳೆಯ ಒಡಂಬಡಿಕೆಯು ಧರ್ಮಪ್ರಚಾರದ ವಿಷಯದಲ್ಲಿ ಹೇಳುವ ಹೇಳಿಕೆಗಳಲ್ಲಿ ಬಹಳ ಸ್ಪಷ್ಟವಾದ ಹೇಳಿಕೆಯಾಗಿದೆ. ಇದನ್ನೇ ಇನ್ನೊಂದು ರೀತಿಯಲ್ಲಿ ಹೇಳುವುದಾದರೆ ಇಬ್ರಿಯ ಜನಾಂಗದ ಕಡೆಗೆ ಜನರನ್ನು ಸೆಳೆಯುವುದು ಮಾತ್ರವಲ್ಲ. ಆದರೆ ಕೆಲವು ಇಬ್ರಿಯರು ಎಲ್ಲಾ ದೇಶಗಳಿಗೆ ಹೋಗಿ ಸತ್ಯದೇವರ ಬಗ್ಗೆ ಸಾರುವರು. ಇದು ಹೊಸ ಒಡಂಬಡಿಕೆಯು ವ್ಯಕ್ತಪಡಿಸುವ ಮಾದರಿಯಾಗಿದೆ. ಯೆಹೂದ್ಯರು ಬ್ಯಾಬಿಲೋನಿಗೆ ಸೆರೆಯಾಗಿ ಹೋದ ಕಾಲದಿಂದ ಯೇಸುಕ್ರಿಸ್ತನ ಕಾಲದವರೆಗೆ ಯೆಹೂದ್ಯ ಧರ್ಮಪ್ರಚಾರದ ಕೆಲಸಗಳು ನಡೆದಾಗ್ಯೂ (ಮತ್ತಾಯ 23:15) ಆರಂಭಿಕ ಕ್ರೈಸ್ತರು ಸುವಾರ್ತೆಯನ್ನು ದೊಡ್ಡ ಪ್ರಮಾಣದಲ್ಲಿ ಪ್ರಚಾರ ಮಾಡಿದರು (ಕೊಲಸ್ಟ್ 1:23).

ಹೇಗೆ ಇಸ್ರಾಯೇಲ್ಯರು ಧಾನ್ಯ ನೈವೇದ್ಯವನ್ನು ದೇವರಿಗೆ ತಂದು ದೇವಾಲಯದಲ್ಲಿ ಅರ್ಪಿಸುತ್ತಿದ್ದರೋ ಹಾಗೆಯೇ ಧರ್ಮಪ್ರಚಾರಕರು ಆತನಿಗೆ ಕಾಣಿಕೆಯನ್ನು ಸಮರ್ಪಿಸುತ್ತಾರೆ, ಸಮಸ್ತ ಜನಾಂಗಗಳಲ್ಲಿ ಚದುರಿ ಹೋಗಿರುವ ಸಹೋದರರನ್ನು ಸಮರ್ಪಿಸುತ್ತಾರೆ (ಯೆಶಾಯ 66:20). ಇದು ದೇವರ ಸನ್ನಿಧಾನದಲ್ಲಿ ವಿಧಿಸುವ ಯಜ್ಞವಾಗಿರದೆ ಧಾನ್ಯಗಳನ್ನು ತಂದು ಸಮರ್ಪಿಸಿದಂತೆಯೇ ಮಾನಸಾಂತರ ಪಟ್ಟ ಜನರನ್ನು ಸಜೀವ ಯಜ್ಞವಾಗಿ ದೇವರಿಗೆ ಸಮರ್ಪಣೆ ಮಾಡುವುದಾಗಿದೆ (ರೋಮ 12:1) ಯಜ್ಞಗಳನ್ನು ಸಮರ್ಪಿಸುತ್ತಿದ್ದಂತೆಯೇ, ಧಾನ್ಯ ಮತ್ತು ಇತರೆ ಕಾಣಿಕೆಗಳನ್ನು ಸಮರ್ಪಿಸುತ್ತಿದ್ದಂತೆಯೇ ದೇವರಿಗೆ ಮೀಸಲಾದ ಲೇವಿಯರನ್ನು ಸಹಾ ದೇವರ ಸೇವೆಯ ಮಾಡುವ ಸಲುವಾಗಿ ಆತನಿಗೆ ಪ್ರತಿಷ್ಠೆ ಮಾಡಬೇಕಾಗಿತ್ತು (ಅರಣ್ಯಕಾಂಡ 8:11). ಅವರಲ್ಲಿ ಯಾಜಕರೂ ಲೇವಿಯರೂ ಆಗತಕ್ಕವರನ್ನು ಆರಿಸಿಕೊಳ್ಳುವ ದೇವರ ವಾಗ್ದಾನದ ಮಹತ್ವವೇನು? (ಯೆಶಾಯ 66:21).

ಯೆಶಾಯ 66:21ರಲ್ಲಿ ಸಮಸ್ತ ಜನಾಂಗಗಳಲ್ಲಿ ಚದುರಿ ಹೋಗಿರುವ ನಮ್ಮ ಸಹೋದರರು ಎಂದು ತಿಳಿಸುತ್ತದೆ. ಇದರ ಹಿಂದಿನ ವಚನವು ದೇವರ ಮಹಿಮೆಯ ನೋಡದಿರುವ ಅನ್ಯಜನಾಂಗಗಳು, ಜನಾಂಗಗಳಲ್ಲಿ ದೇವರ ಮಹಿಮೆಯನ್ನು ಪ್ರಕಟಿಸುವವರಾಗಿದ್ದು ಇವರನ್ನು ಯಾಜಕರು ಮತ್ತು ಲೇವಿಯರೊಂದಿಗೆ ಆರಾಧಿಸುವವರ ನಾಯಕರನ್ನು ದೇವರು ಆರಿಸಿಕೊಳ್ಳುತ್ತಾನೆ. ಇದುವೆ ತಾನೆ ಕ್ರಾಂತಿಕಾರಕ ಬದಲಾವಣೆ, ದೇವರು ಆರೋನನ ಸಂತಾನದವರನ್ನು ಮಾತ್ರ ಯಾಜಕರಾಗಿ ಸೇವೆ ಸಲ್ಲಿಸಲು ಆರಿಸಿಕೊಂಡಿದ್ದು, ಲೇವಿಯರು ಆರೋನನ ಸಂತಾನದ ವರಿಗೆ ದೇವರ ಸೇವೆಯಲ್ಲಿ ಸಹಾಯಕರಾಗಿರಬೇಕಾಗಿತ್ತು. ಅನ್ಯಜನಾಂಗದವರು ಎಂದೆಂದಿಗೂ ಅಕ್ಷರಶಃ ಆರೋನನ ಸಂತಾನದವರಾಗಲೀ ಲೇವಿಯ ಸಂತಾನದವರಾಗಲೀ ಆಗುವಂತಿಲ್ಲ. ಆದರೆ ದೇವರು ಅವರಲ್ಲಿ ಕೆಲವರನ್ನು ತನ್ನ ಸೇವೆಗೆ ಅಧಿಕೃತವಾಗಿ ನೇಮಿಸಿಕೊಳ್ಳುತ್ತಾನೆ, ಆರೋನ ಮತ್ತು ಲೇವಿಯರ ಸಂತಾನ ಹೊರತುಪಡಿಸಿ ಇತರೆ ಯೆಹೂದ್ಯರನ್ನೂ ಸಹಾ ನಿಷೇಧಿಸಲಾಗಿತ್ತು.

`1 ಪೇತ್ರ 2:9,10ನ್ನು ಓದಿರಿ ಇದನ್ನು ಪೇತ್ರನು ಯಾರನ್ನು ಕುರಿತು ಬರೆಯುತ್ತಾನೆ? ಪರಿಶುದ್ಧ ಜನಾಂಗದ ಸದಸ್ಯರಾಗಿರುವ ನಮ್ಮೊಬ್ಬಬ್ಬರಿಗೂ ಇಂದು ಯಾವ ಸಂದೇಶವನ್ನು ಕೊಡುತ್ತಾನೆ? ನಾವು ಆತನು ಆರಿಸಿಕೊಂಡ ಮೂಲ ಜನಾಂಗದವರಿಗಿಂತ ಉತ್ತಮರಾಗಿದ್ದೇವೆಯೇ? (ವಿ.ಕಾಂಡ 19:6).`