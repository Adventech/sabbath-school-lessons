---
title:  ಹೆಚ್ಚಿನ ಚಿಂತನೆಗಾಗಿ
date:   26/03/2021
---

"ಭೂಮಿಯನ್ನು ಪಾಪದಿಂದ ಶುದ್ದೀಕರಿಸುವುದು ಎಲೆನ್ ಜಿ ವೈಟಮ್ಮನವರ "ಮಹಾಹೋರಾಟ” ಪುಸ್ತಕದಲ್ಲಿ "ಹೋರಾಟ ಕೊನೆಗೊಂಡಿತು" ಅಧ್ಯಾಅದಲ್ಲಿ ಪುಟ 662 ರಿಂದ 678.

ಅನಂತಕಾಲದ ವರುಷಗಳು ಉರುಳುತ್ತಿರುವ ಹಾಗೆಯೇ ದೇವರ ಮತ್ತು ಕ್ರಿಸ್ತನ ಮಹಿಮೆಯು ವೈಭವಯುತವಾಗಿ ಪ್ರಕಟವಾಗುವುದು ಜ್ಞಾನವು ವೃದ್ಧಿಯಾಗುತ್ತಾ ಹೋದಂತೆ ಪ್ರೀತಿ, ಭಕ್ತಿ ಮತ್ತು ಸಂತೋಷವು ಹೆಚ್ಚುತ್ತಾ ಹೋಗುವುದು.

ಮನುಷ್ಯರು ದೇವರ ಬಗ್ಗೆ ಹೆಚ್ಚಾಗಿ ಕಲಿಯುತ್ತಾ ಹೋದಂತೆ ಅವರು ದೇವರ ಸ್ವಭಾವವನ್ನು ಹೆಚ್ಚಾಗಿ ಮೆಚ್ಚುತ್ತಾ ಹೋಗುತ್ತಾರೆ. ಯೇಸುಕ್ರಿಸ್ತನು ಅವರ ಮುಂದೆ ವಿಮೋಚನೆಯ ಸಂಪತ್ತನ್ನು ತೆರೆಯುತ್ತಿದ್ದಂತೆಯೇ ಮತ್ತು ಸೈತಾನನ ಜೊತೆ ಮಹಾಹೋರಾಟದಲ್ಲಿ ಮಾಡಿದ ಅದ್ಭುತ ಸಾಧನೆಯನ್ನು ಅವರ ಮುಂದೆ ತೆರೆದಿಡುತ್ತಾನೆ. ಆವಾಗ ವಿಮೋಚನೆ ಹೊಂದಿದವರು ಹೆಚ್ಚು ಶ್ರದ್ಧಾಭಕ್ತಿಯಿಂದ ಪುಳಕಿತರಾಗಿ ಆನಂದ ಪರವಶರಾಗಿ ಬಂಗಾರದ ಸ್ವರಮಂಡಲಗಳನ್ನು ಕೈಗೆತ್ತುಕೊಳ್ಳುವರು. ಲಕ್ಟೋಪಲಕ್ಷ ಜನರ ಸ್ವರಗಳು ಹೊರಡಿಸಿದ ಸ್ತುತಿಯ ಹಿಮ್ಮೇಳವು ದೊಡ್ಡದಾಗಿ ಹೊಮ್ಮುತ್ತದೆ. ಆಕಾಶದಲ್ಲಿಯೂ ಭೂಮಿಯ ಮೇಲೆಯೂ ಭೂಮಿಯ ಕೆಳಗೆಯೂ ಸಮುದ್ರದ ಮೇಲೆಯೂ ಇರುವದೆಲ್ಲವೂ ಸಿಂಹಾಸನಾಸೀನನಿಗೂ ಯಜ್ಞದ ಕುರಿಯಾದಾತನಿಗೂ ಸ್ತೋತ್ರಮಾನ ಪ್ರಭಾವ ಅಧಿಪತ್ಯಗಳು ಯುಗಯುಗಾಂತರಗಳಲ್ಲಿಯೂ ಇರಲಿ ಎಂದು ಹೇಳುವುದನ್ನು ಕೇಳಿದೆನು (ಪ್ರಕಟನೆ 5:13).

"ಮಹಾಹೋರಾಟವು ಮುಕ್ತಾಯವಾಗಿದೆ. ಪಾಪ ಮತ್ತು ಪಾಪಿಗಳು ಕೊನೆಗೊಂಡವು. ಇಡೀ ವಿಶ್ವವೇ ಶುದ್ಧಗೊಂಡಿದೆ. ಸಾಮರಸ್ಯದ ಸಂತೋಷದ ಒಂದು ನಾಡಿಯು ಅಗಾಧವಾದ ಸೃಷ್ಟಿಯನ್ನೇ ಮಿಡಿಯುತ್ತದೆ. ಯಾವಾತನು ಸಮಸ್ತವನ್ನು ಸೃಷ್ಟಿಸಿದನೋ ಆತನಿಂದ ಜೀವ, ಬೆಳಕು ಮತ್ತು ಸಂತೋಷವು ಅಪರಿಮಿತವಾದ ಅಂತರಿಕ್ಷದ ತುಂಬೆಲ್ಲಾ ಹರಿಯುತ್ತದೆ. ಅತಿಸೂಕ್ಷದ ಅಣುವಿನಿಂದ ಹಿಡಿದು ದೊಡ್ಡಲೋಕದವರಿಗೂ ಎಲ್ಲಾ ನಿರ್ಜಿವ ಮತ್ತು ಸಜೀವ ವಸ್ತುಗಳಲ್ಲಿ ಕಳಂಕವಿಲ್ಲದ ಸೌಂದರ್ಯವು ಮತ್ತು ಪರಿಪೂರ್ಣ ಆನಂದವು "ದೇವರು ಪ್ರೀತಿಸ್ವರೂಪಿ" ಎಂದು ಪ್ರಕಟಪಡಿಸುತ್ತವೆ"- ಎಲೆನ್ ಜಿ ವೈಟಮ್ಮನವರ ಮಹಾಹೋರಾಟ ಪುಸ್ತಕದಲ್ಲಿ 678ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ನೂತನ ಆಕಾಶಮಂಡಲದಲ್ಲಿ ಮತ್ತು ನೂತನಭೂಮಂಡಲದಲ್ಲಿ ನೀತಿವಂತರಿಗೆ ಕೊಡಲ್ಪಡುವ ನಿತ್ಯಜೀವದ ವಾಗ್ದಾನವು ಕ್ರೈಸ್ತೀಯ ವಿಶ್ವಾಸಕ್ಕೆ ಅಸ್ತಿವಾರವಾಗಿದೆ ಏಕೆ? ಆ ವಾಗ್ದಾನವು ಇಲ್ಲದಿದ್ದರೆ ನಮ್ಮ ವಿಶ್ವಾಸದಿಂದ ನಮಗೆ ಏನು ಪ್ರಯೋಜನವಾಗುತ್ತಿತ್ತು?`

`2 ಪೇತ್ರ 3:10-14ನ್ನು ಓದಿರಿ. ಈ ವಚನಗಳು ಯೆಶಾಯ 66ನೇ ಅಧ್ಯಾಯದಲ್ಲಿರುವ ಆಲೋಚನೆಯನ್ನೇ ಪ್ರತಿಬಿಂಬಿಸುತ್ತವೆ ಹೇಗೆ?`

**ಸಾರಾಂಶ:** ಯೆಶಾಯನು ಪ್ರಸ್ತುತಪಡಿಸುತ್ತಿರುವ ದರ್ಶನವು ನಂಬಲಾಗದಷ್ಟು ವ್ಯಾಪ್ತಿಯುಳ್ಳದ್ದಾಗಿದೆ. ದೇವರು ತಾನು ಆಯ್ದುಕೊಂಡ ಸಮುದಾಯದ ಜನರನ್ನು (ಇಸ್ರಾಯೇಲ್ಯರನ್ನು) ಶುದ್ದೀಕರಿಸುವುದು ಮಾತ್ರವಲ್ಲ. ಆದರೆ ಆತನು ರಕ್ಷಣೆಯ ಗಡಿಯು ಎಲ್ಲಾ ಜನಾಂಗಗಳನ್ನು ಒಳಗೊಳ್ಳುವಂತೆ ದೊಡ್ಡದು ಮಾಡುತ್ತಾನೆ. ಅಂತಿಮವಾಗಿ ತನ್ನಲ್ಲಿ ನಂಬಿಕೆಯಿಟ್ಟು ನೀತಿಯ ಜೀವಿತವನ್ನು ಜೀವಿಸಿದ ಭಕ್ತಸಮುದಾಯವನ್ನು ಮರುಸೃಷ್ಟಿ ಮಾಡುತ್ತಾನೆ. ಇವರ ಮರುಸೃಷ್ಟಿಯು ಭೂಮಂಡಲದ ಮರುಸೃಷ್ಟಿಗೆ ಎಡೆಮಾಡಿಕೊಡುತ್ತದೆ. ಅಲ್ಲಿ, ಆವಾಗ ಆತನ ಪ್ರಸನ್ನತೆಯೇ ಆತನ ಜನರಿಗೆ ಪರಮ ಆದರಣೆಯನ್ನು ನೀಡುತ್ತದೆ.