---
title:  ನಂಬಿಕೆಯ ಸಮುದಾಯ
date:   24/03/2021
---

ಇಸ್ರಾಯೇಲ್ಯರು ಯಾಜಕರಾಜ್ಯವೂ ಪರಿಶುದ್ಧ ಜನಾಂಗವೂ ಆಗಿದ್ದರು (ವಿ.ಕಾಂಡ 19:6) ವಿಶೇಷವಾದ ಯಾಜಕರು ಮೀಸಲಾದ ಆರಾಧನಾ ನಾಯಕರಾಗಿರುತ್ತಿದ್ದರು. ಆದರೆ ಭವಿಷ್ಯಕಾಲದಲ್ಲಿ ಕೆಲವು ಅನ್ಯಜನಾಂಗದವರು ಆರಾಧನಾ ನಾಯಕರಾಗುತ್ತಾರೆ (ಯೆಶಾಯ 66:21).

`ಈ ಬದಲಾವಣೆಯು ನಂಬಿಕೆಯ ಸಮುದಾಯದ ಮೇಲೆ ಹೇಗೆ ಪರಿಣಾಮ ಬೀರುತ್ತದೆ? (ನೋಡಿರಿ ಮತ್ತಾಯ 28:19, ಅ.ಕೃ. 26:20, ಗಲಾತ್ಯ 3:28, ಕೋಲಸ್ಸೆ 3:11, 1 ತಿಮೊಥೆ 3:16).`

ದೇವರ ಹೊಸ ಸೃಷ್ಟಿಯಲ್ಲಿ ಅನ್ಯಜನಾಂಗವು ದೇವರ ಜನರೊಂದಿಗೆ ಸೇರುವುದು ಮಾತ್ರವಲ್ಲ ನಂಬಿಕೆಯ ಮೂಲಕ ಎಲ್ಲಾ ಜನಾಂಗದವರು ಸೇರಿದ ಸಮುದಾಯವು ರಾಜವಂಶಸ್ಥರಾದ ಯಾಜಕರಾಗಿದ್ದು ಅನ್ಯಜನಾಂಗದವರು ಯೆಹೂದ್ಯರೊಟ್ಟಿಗೆ ಪಾಲುಗಾರರಾಗಿದ್ದಾರೆ. ಆದುದರಿಂದ ಯೆಹೂದ್ಯರು ಮತ್ತು ಅನ್ಯರು ಎಂಬ ಭೇದವು ಕಾರ್ಯತಹ ಅಸಂಗತವಾಗಿದೆ.

`ಯೆಶಾಯ ಈ ಪ್ರವಾದನೆಯು ಯಾವಾಗ ನೆರವೇರಿತು?`

ಅನ್ಯರಿಗೆ ಸುವಾರ್ತೆ ಸಾರುವವನಾದ ಪೌಲನು ಯೆಹೂದ್ಯ, ಗ್ರೀಕ್ ಎಂಬ ಭೇದವಿಲ್ಲ ಕ್ರಿಸ್ತನಲ್ಲಿ ಎಲ್ಲರೂ ಒಂದೇ ಎಂದು ನುಡಿದಿದ್ದಾನೆ. ನೀವು ಕ್ರಿಸ್ತನವರಾಗಿದ್ದರೆ ಅಬ್ರಹಾಮನ ಸಂತತಿಯವರೂ ವಾಗ್ದಾನಕ್ಕನುಸಾರವಾಗಿ ಬಾಧ್ಯರೂ ಆಗಿದ್ದೀರಿ (ಗಲಾತ್ಯ 3:28,29), ವಾಗ್ದಾನಕ್ಕನುಸಾರವಾಗಿ ಬಾಧ್ಯತೆಯನ್ನು ರಾಜವಂಶಸ್ಥ ಯಾಜಕರೆಂಬ ಉನ್ನತವಾದ ಪದವಿಯನ್ನು ಪಡೆದುಕೊಳ್ಳುವುದು ಶ್ರೇಷ್ಠ ವರ್ಗಕ್ಕೆ ಸೇರುವುದಕ್ಕೋಸ್ಕರ ನೀಡಿದ ಹಕ್ಕುದಾರಿಕೆಯಲ್ಲ. ಆದರೆ ಇದು ನಮ್ಮನ್ನು ಕತ್ತಲೆಯೊಳಗಿಂದ ಕರೆದು ಆಶ್ಚರ್ಯಕರವಾದ ಬೆಳಕಿಗೆ ಸೇರಿಸಿರುವಾತನ ಮಹತ್ಕಾರ್ಯಗಳನ್ನು ಯಹೂದ್ಯರೊಂದಿಗೆ ಸೇರಿಕೊಂಡು ಸಾರಿ ಹೇಳುವುದಕ್ಕೆ ಕೊಟ್ಟ ಆದೇಶವಾಗಿದೆ. ಅನ್ಯರು ಉನ್ನತ ಸ್ಥಾನ ಪಡೆದುಕೊಳ್ಳುವುದರಿಂದ ದೇವರು ನಮಗೆ ಅನ್ಯಾಯ ಮಾಡಿದ್ದಾನೆಂದು ಗೊಣಗುಟ್ಟುವ ಹಕ್ಕು ಯೆಹೂದ್ಯರಿಗಿಲ್ಲ.

ಹಾಗೆಯೇ ರಕ್ಷಣೆ ಪಡೆದ ಅನ್ಯರು ತಮಗೆ ಉತ್ತಮ ಸ್ಥಿತಿ ದೊರಕಿತೆಂದು ಯೆಹೂದ್ಯ ಸಹೋದರ ಸಹೋದರಿಯರನ್ನು ಅಗೌರವದಿಂದ ಕಾಣುವ ಹಕ್ಕನ್ನು ಅವರೂ ಸಹಾ ಪಡೆದಿಲ್ಲ. ಹೊತ್ತು ಮಾಡಿಕೊಂಡು ಕೂಲಿಗೆ ಬಂದವರು ಮುಂಚಿತವಾಗಿ ಬಂದವರನ್ನು ತಾತ್ಸಾರ ಮಾಡಬಾರದು (ಮತ್ತಾಯ 20:1- 16). ದೈವೋಕ್ತಿಗಳು ಮೊದಲು ಯೆಹೂದ್ಯರ ವಶಕ್ಕೆ ಒಪ್ಪಿಸಲ್ಪಟ್ಟವು, ಅವರು ದೇವರು ಕೊಡುವ ಪ್ರಕಟನೆಯನ್ನು ಜನರಿಗೆ ತಲುಪಿಸುವ ಕಾಲುವೆಗಳಾಗಿದ್ದರು (ರೋಮ 3:2).

ಪೌಲನು ಅನ್ಯರನ್ನು ಕುರಿತು 'ಕೆಲವು ಕೊಂಬೆಗಳು ಮುರಿದುಹಾಕಲ್ಪಡಲು ಕಾಡೆಣ್ಣೆ ಮರದಂತಿರುವ ನೀನು ಅವುಗಳ ತಾವಿನಲ್ಲಿ ಕಸಿ ಕಟ್ಟಿಸಿಕೊಡವನಾಗಿ ಊರೆಣ್ಣೆ ಮರದ ರಸವತ್ತಾದ ಬೇರಿನಲ್ಲಿ ಪಾಲು ಹೊಂದಿದರೂ ಆ ಕೊಂಬೆಗಳನ್ನು ಕಡೆಗಾಣಿಸಿ ನಿನ್ನನ್ನು ಹೆಚ್ಚಿಸಿಕೊಳ್ಳಬೇಡ, ಹೆಚ್ಚಿಸಿಕೊಂಡರೂ ಆ ಬೇರಿಗೆ ನೀನು ಆಧಾರವಲ್ಲ ಅದು ನಿನಗೆ ಆಧಾರವಾಗಿದೆಯಷ್ಟೆ ( ರೋಮ 11:17,18).

`ಶಿಲುಬೆಯ ಸನ್ನಿವೇಶದಲ್ಲಿ ಸುವಾರ್ತೆಯ ಆದೇಶದ ಸನ್ನಿವೇಶದಲ್ಲಿ ಆತ್ಮಿಕ ಅಥವಾ ಜನಾಂಗೀಯ ಅಥವಾ ರಾಜಕೀಯ ವರ್ಗಶ್ರೇಷ್ಠತೆ ಯಾಕೆ ದೇವರ ದೃಷ್ಟಿಯಲ್ಲಿ ಹೇಯಕರವಾಗಿದೆ?`

ನಿಮ್ಮನ್ನು ನೀವು ಚೆನ್ನಾಗಿ ಅರಿತುಕೊಳ್ಳಿರಿ: ನೀವು ಆತ್ಮೀಕ ಅಥವಾ ಜನಾಂಗೀಯ ಮೇಲರಿಮೆಯ ಭಾವನೆಯನ್ನು ಬೆಳೆಸಿಕೊಂಡಿರುವಿರಾ? ಬೆಳೆಸಿಕೊಂಡಿದ್ದರೆ ಪಶ್ಚಾತ್ತಾಪಪಡಿರಿ!