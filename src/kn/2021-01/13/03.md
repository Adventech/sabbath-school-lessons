---
title:  ದೈವೀಕ "ಅಯಸ್ಕಾಂತ"
date:   22/03/2021
---

`ಯೆಶಾಯ 66:1-19 ವಚನಗಳನ್ನು ಓದಿರಿ. ಯೆಶಾಯನು ಇದನ್ನು ಬರೆದ ಕಾಲವನ್ನು ಮನಸ್ಸಿನಲ್ಲಿಟ್ಟುಕೊಂಡು ಆತನು ಮೂಲತಃ ನಮಗೆ ಯಾವ ಸಂದೇಶವನ್ನು ಇಲ್ಲಿ ಕೊಡುತ್ತಿದ್ದಾನೆ ಹೇಳಿರಿ?`

ಪ್ರವಾದಿಯ ಮುಖಾಂತರ ದೇವರು ಸತ್ಯವೇದದ ಪಠ್ಯಂತವಿರುವ ಎಚ್ಚರಿಕೆಯ ಮನವಿಗಳನ್ನು ತಿರುಗಿ ಹೇಳುತ್ತಿದ್ದಾನೆ. ನಾನು ಕಟಾಕ್ಷಿಸುವುದು ಎಂಥವನೆಂದರೆ ದೀನನೂ ಮನಮುರಿದವನೂ ನನ್ನ ಮಾತಿಗೆ ಭಯಪಡುವವನೂ ಆಗಿರುವನೇ/ ಯೆಹೋವನ ಮಾತಿಗೆ ಭಯಪಡುವವರೇ (ಯೆಶಾಯ 66:2,5), ಯೆಶಾಯ 40:1ರಲ್ಲಿ ಹೇಳಿರುವಂತೆ ಅವರನ್ನು ಆತನು ಸಂತೈಸುತ್ತಾನೆ (ಯೆಶಾಯ 66:13). ಆದರೆ ತನಗೆ ತಿರುಗಿ ಬಿದ್ದವರನ್ನು ನಾಶಮಾಡುತ್ತಾನೆ. ಇಂಥವರಲ್ಲಿ ಯಜ್ಞ ನೈವೇದ್ಯ ಧೂಪ ಅರ್ಪಿಸುವ ಕಪಟಿಗಳನ್ನು ನಾಶಪಡಿಸುತ್ತಾನೆ.

(ಯೆಶಾಯ 66:3,4ನ್ನು ಯೆಶಾಯ 1:10-15 ವಚನಗಳಿಗೆ ಹೋಲಿಸಿರಿ). ತನಗೆ ವಿಧೇಯರಾದವರನ್ನು ದ್ವೇಷಿಸುವವರನ್ನೂ ತಿರಸ್ಕರಿಸುವವರನ್ನೂ ನಾಶಪಡಿಸುತ್ತಾನೆ (ಯೆಶಾಯ 66:5). ಅನ್ಯಧಾರ್ಮಿಕ ಪದ್ಧತಿಗಳನ್ನು ಅಸಹ್ಯ ಆಚರಣೆಗಳನ್ನು ಮಾಡುವವರನ್ನು ನಾಶ ಮಾಡುತ್ತಾನೆ (ಯೆಶಾಯ 66:17). ಇವರು ಯೆರೂಸಲೇಮಿನ ದೇವಾಲಯದಲ್ಲಿ ಅಸಹ್ಯ ಆಚರಣೆಗಳನ್ನು ಯಾಕೆಂದರೆ ಮಾಡುತ್ತಿದ್ದವರಂತೆಯೇ ಇವರೂ ಸಹಾ ಮಾಡುತ್ತಿದ್ದರು (ಯೆಹೆ 8:7-12).

`ಯೆಶಾಯ 66:3ನೇ ವಚನವನ್ನು ನೋಡಿರಿ ವಚನವು ಏನು ಹೇಳುತ್ತದೆ? ಅಧ್ಯಾತ್ಮಿಕವಾದ ಯಾವ ನಿಯಮಗಳು ಇಲ್ಲಿ ಪ್ರಕಟಗೊಂಡಿವೆ? ಸಮಕಾಲೀನ ಕ್ರೈಸ್ತರ ಮತ್ತು ಆರಾಧನೆಯ ವಿಷಯದಲ್ಲಿ ಸಂದರ್ಭಾನುಸರವಾಗಿ ಇದೇ ಆಲೋಚನೆಯನ್ನು ವ್ಯಕ್ತಪಡಿಸಬಹುದು ಹೇಗೆ?`

`ದೇವರು ಜನಾಂಗಗಳನ್ನು ತನ್ನ ಕಡೆಗೆ ಸೆಳೆಯಲು ಅಯಸ್ಕಾಂತದಂತೆ ಕಾರ್ಯನಿರ್ವಹಿಸುತ್ತಾನೆ ಹೇಗೆ? (ಯೆಶಾಯ 66:18,19).`

ತನ್ನ ವೈರಿಗಳನ್ನು ನಾಶಮಾಡಿದ ಮೇಲೆ (ಯೆಶಾಯ 66:14-17) ದೇವರು ಜನರನ್ನು ಯೆರೂಸಲೇಮಿಗೆ ಸೆಳೆಯಲು ಅಯಸ್ಕಾಂತದಂತಾಗಿ ತನ್ನ ಮಹಿಮೆಯನ್ನು ಪ್ರಕಟಿಸುತ್ತಾನೆ (ಯೆಶಾಯ 2:2-4 ವಚನಗಳಿಗೆ ಹೋಲಿಸಿರಿ). ಆತನು ಒಂದು ಸೂಚಕವನ್ನು ಅವರ ಮಧ್ಯದಲ್ಲಿ ಇಡುತ್ತಾನೆ. ಇದನ್ನು ಇಲ್ಲಿ ಹೆಸರಿಸಿಲ್ಲವಾದರೂ ಅಂತಿಮದಲ್ಲಿ ಯೆಶಾಯನು ಹೇಳಿರುವ ಗುರುತನ್ನು ಸೂಚಿಸುತ್ತದೆ. ದೇವರು ಆತನ ಜನರಿಗೆ ಅವರ ದೇಶದಲ್ಲಿ ಸಂತೋಷವನ್ನು ಆನಂದವನ್ನು ಕೊಡುತ್ತಾನೆ (ಯೆಶಾಯ 55:12,13), ನಾಶಮಾಡಿದ ಮೇಲೆ ತನ್ನ ಜನರನ್ನು ಮರುಸ್ಥಾಪನೆ ಮಾಡಿ ತನ್ನ ಮಹಿಮೆಯನ್ನು ಪ್ರಕಟಿಸುತ್ತಾನೆ. ಅದು ಆತನ ಮರುಸ್ಥಾಪನೆಯ ಅನುಗ್ರಹಕ್ಕೆ ಗುರುತಾಗಿರುತ್ತದೆ. ಇದು ದೇವರು ನೋಹನಿಗೆ ಜಲಪ್ರಳಯದ ನಂತರ ಕೊಟ್ಟ ಮುಗಿಲುಬಿಲ್ಲಿನ ಗುರುತಿನಂತಿದೆ (ಆ.ಕಾಂಡ 9:13-17).

`ಯೆಶಾಯ 66:5ನ್ನು ಓದಿರಿ. ಆತನ ವಾಕ್ಯಕ್ಕೆ (ಮಾತಿಗೆ) ಭಯಪಡುವುದು ಎಂದರೇನು? ಯಾಕೆ ದೇವರು ತನ್ನ ಮಾತಿಗೆ ನಾವು ಭಯಪಡಬೇಕೆಂದು ಯಸುತ್ತಾನೆ? ನೀವು ಭಯಪಡುತ್ತಿಲ್ಲವೆಂದರೆ ನಿಮ್ಮ ಹೃದಯದ ಸ್ಥಿತಿಯ ಬಗ್ಗೆ ಇದು ಏನನ್ನು ಹೇಳುತ್ತದೆ?`