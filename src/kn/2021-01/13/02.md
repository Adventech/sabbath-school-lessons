---
title:  ನೂತನಾಕಾಶಮಂಡಲ ಮತ್ತು ನೂತನಭೂಮಂಡಲ
date:   21/03/2021
---

`ಯೆಶಾಯ 65:17-25 ವಚನಗಳನ್ನು ಓದಿರಿ. ಯಾವ ತರದ ಮರುಸೃಷ್ಟಿಯನ್ನು ದೇವರು ಇಲ್ಲಿ ವಾಗ್ದಾನ ಮಾಡಿದ್ದಾನೆ?`

ದೇವರ ಹೊಸಸೃಷ್ಟಿಯ ವಾಗ್ದಾನವು ಈ ವಾಕ್ಯದಿಂದ ಶುರುವಾಗುತ್ತದೆ: "ಇಗೋ, ನೂತನಾಕಾಶಮಂಡಲವನ್ನೂ ನೂತನ ಭೂಮಂಡಲವನ್ನೂ ಸೃಷ್ಟಿಸುವೆನು; ಮೊದಲಿದ್ದನ್ನು ಯಾರೂ ಜ್ಞಾಪಿಸಿಕೊಳ್ಳರು, ಅದು ನೆನಪಿಗೆ ಬಾರದು" (ಯೆಶಾಯ 65:17). ಈ ಒಂದು ಗಮನಾರ್ಹವಾದ ಪ್ರವಾದನೆಯಲ್ಲಿ ದೇವರು ಯೆರೂಸಲೇಮನ್ನು ಉಲ್ಲಾಸದ ನಿವಾಸವನ್ನಾಗಿಯೂ ಅದರ ಜನರನ್ನು ಹರ್ಷಭರಿತರನ್ನಾಗಿಯೂ ಮಾಡುವೆನು ಎಂದು ವಾಗ್ದಾನ ಮಾಡುತ್ತಾನೆ (ಯೆಶಾಯ 65:18). ಪಟ್ಟಣದಲ್ಲಿ ಇನ್ನೆಂದಿಗೂ ಗೋಳಾಟವು ಇರುವುದಿಲ್ಲ (ಯೆಶಾಯ 65:19), ಅಕಾಲಿಕವಾಗಿ ಯಾರೂ ಮರಣ ಹೊಂದುವುದಿಲ್ಲ (ಯೆಶಾಯ 65:20) ಅವರು ಮಾಡುವ ಕೆಲಸ ಉಳಿಯುವುದು ಅವರಿಗೆ ಹುಟ್ಟಿದ ಮಕ್ಕಳು ಸಹ ಉಳಿಯುವರು (ಯೆಶಾಯ 65:21-23) ಅವರು ಮೊರೆಯಿಡುವುದಕ್ಕೆ ಮೊದಲೇ ಉತ್ತರ ಕೊಡುವೆನು ಎಂದು ಭರವಸೆ ಕೊಡುತ್ತಾನೆ.

`ಹೀಗೆ ಇರುವುದು ಬಹಳ ಚೆನ್ನಾಗಿರುತ್ತದೆ, ಆದರೂ ಇದು ನಮ್ಮ ಅಂತಿಮ ನಿರೀಕ್ಷೆಯಾದ ಅಂತ್ಯದ ಮರುಸ್ಥಾಪನೆಯಲ್ಲ ಯಾಕೆ?`

ಹಾಗಾಗಿ, ಈ ಸಮಾಧಾನದ ಜೀವನವು ವಾಶ್ಚಾತ್ಯ ದೇಶದಲ್ಲಿ ಇರುತ್ತದೆ. ಇಲ್ಲಿ ಜನರು ದೀರ್ಘಕಾಲ ಬಾಳಿ ಬದುಕಿದರೂ, ನಂತರ ಸಾಯುತ್ತಾರೆ. ನೂತನಾಕಾಶಮಂಡಲ ಮತ್ತೂ ನೂತನಭೂಮಂಡಲವು ಸೃಷ್ಟಿಯಾದಾಗ ನಿಸರ್ಗದಲ್ಲಿ ನಾವು ನಿರೀಕ್ಷಿಸುವ ಸಂಪೂರ್ಣ ಬದಲಾವಣೆ ಇಲ್ಲಿ ಕಾಣುತ್ತಿಲ್ಲ ಅಲ್ಲವೇ? ಮುಂದಿನ ವಚನವು "ತೋಳವು ಕುರಿಯ ಸಂಗಡ ಮೇಯುವುದು, ಸಿಂಹವು ಎತ್ತಿನಂತೆ ಹುಲ್ಲು ತಿನ್ನುವುದು ಹಾವಿಗೆ ಧೂಳೇ ಆಹಾರವಾಗುವುದು. ನನ್ನ ಪರಿಶುದ್ಧ ಪರ್ವತದಲ್ಲೆಲ್ಲಾ ಯಾರೂ ಕೇಡು ಮಾಡುವುದಿಲ್ಲ, ಯಾರೂ ಹಾಳು ಮಾಡುವುದಿಲ್ಲ" ಎಂದು ಹೇಳುತ್ತದೆ (ಯೆಶಾಯ 65:25).

ಮಾಂಸಹಾರಿ ಪ್ರಾಣಿಯಾದ ಸಿಂಹವು ಸಸ್ಯಹಾರಿಯಾಗುವುದು ಸಸ್ಯಹಾರಿ ಮನುಷ್ಯ ವರ್ಗದವರಿಗಿಂತ ಇನ್ನೂ ಹೆಚ್ಚಿನ ಬದಲಾವಣೆಯಾಗಿದೆ, ಪಾಪವು ಏದೆನ್ ತೋಟದಲ್ಲಿ ಹುಟ್ಟುವುದಕ್ಕಿಂತ ಮುಂಚೆ ಇದ್ದಂತಹ ಆದರ್ಶಪ್ರಾಯವಾದ ಸ್ಥಿತಿಯು ಮರುಸ್ಥಾಪನೆಯಾಗಬೇಕಾದರೆ ಮರುಸೃಷ್ಟಿಯೇ ಆಗಬೇಕಾದ ಅಗತ್ಯವಿದೆ.

ಯೆಶಾಯ 65 ಅಧ್ಯಾಯದಲ್ಲಿ ದೇವರು ಮಾಡುವ ನೂತನಾಕಾಶಮಂಡಲ ಮತ್ತು ನೂತನ ಭೂಮಂಡಲದ ಸೃಷ್ಟಿಯನ್ನು ಯೆರೂಸಲೇಮಿನ ಮರುಸೃಷ್ಟಿಯೊಂದಿಗೆ ವಿವಿಧ ಹಂತಗಳಲ್ಲಿ ಜರುಗುವ ಸೃಷ್ಟಿ ಪ್ರಕ್ರಿಯೆಯನ್ನು ಪ್ರಸ್ತುತಪಡಿಸುತ್ತದೆ. ಇದನ್ನು ಯೆಶಾಯ 11ನೇ ಅಧ್ಯಾಯದೊಂದಿಗೆ ಹೋಲಿಸಿರಿ. ಇಲ್ಲಿ ಮೆಸ್ಸಿಯನು ನ್ಯಾಯವಾಗಿ ತೀರ್ಪುಮಾಡುತ್ತಾನೆ (ಯೆಶಾಯ 11:1-5) ನಂತರ, ಎಲ್ಲವೂ ಮುಗಿದ ಬಳಿಕ ಭೂಮಿ ಪರ್ಯಂತ ವ್ಯಾಪಿಸಿದ ದೇವರ ಪರಿಶುದ್ಧ ಪರ್ವತದಲ್ಲಿ ಶಾಂತಿಯು ನೆಲೆಸಿರುತ್ತದೆ. ಯೆಶಾಯ 11ನೇ ಅಧ್ಯಾಯದಲ್ಲಿ ಪ್ರಸ್ತುತಪಟ್ಟಿರುವ ಚಿತ್ರಣವು ಯೆಶಾಯ 65ನೇ ಅಧ್ಯಾಯದಲ್ಲಿರುವ ಚಿತ್ರಣಕ್ಕೆ ಹೋಲುತ್ತದೆ: "ತೋಳವು ಕುರಿಯ ಸಂಗಡ ವಾಸಿಸುವುದು, ಚಿರತೆಯು ಮೇಕೆ ಮರಿಯೊಂದಿಗೆ ಮಲಗುವುದು.... ಸಿಂಹವು ಎತ್ತಿನಂತೆ ಹುಲ್ಲು ತಿನ್ನುವುದು (ಯೆಶಾಯ 11:6,7). ಇಲ್ಲಿರುವ ದೇವರ ಪರಿಶುದ್ಧ ಪರ್ವತವು ಚೀಯೋನ್ ಬೆಟ್ಟವೆಂದು ಆರಂಭದಲ್ಲಿ ಕರೆಯಲ್ಪಟ್ಟಿದೆ, ಇದು ಅಂತಿಮವಾಗಿ ದೇವರು ಬಿಡುಗಡೆ ಹೊಂದಿದ ತನ್ನ ಜನರಿರುವ ನೂತನ ಲೋಕದಲ್ಲಿ ಏನು ಮಾಡುತ್ತಾನೆಂದು ವಾಗ್ದಾನ ಮಾಡಿರುವನೋ ಅದರ ಪೂರ್ವಸೂಚಕವಾದರೂ, ಸಾಂಕೇತಿಕವಾದದೂ ಆಗಿದೆ.

`ಕೇವಲ 60, 70, 90 ಮತ್ತು ನೂರು ವರುಷಗಳು ಬದುಕುವ ಬದಲು ಹೆಚ್ಚಿನ ಜನರು ಸಾವಿರ ವರುಷ ಅಥವಾ ಅದಕ್ಕಿಂತಲೂ ಹೆಚ್ಚು ವರುಷಗಳು ಬದುಕುತ್ತಾರೆ ಎಂದು ಭಾವಿಸಿದರೂ ಮನುಷ್ಯರ ಮೂಲಭೂತ ಸಮಸ್ಯೆಯು ಬಗೆಹರಿಯುವುದಿಲ್ಲ ಯಾಕೆ? ನಿತ್ಯಜೀವವೊಂದೆ ಮನುಷ್ಯರ ಅತಿದೊಡ್ಡ ಕೊರತೆಗೆ ಉತ್ತರವಾಗಿದೆ ಯಾಕೆ?`