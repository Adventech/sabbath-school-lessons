---
title:  ಭೂಮಿಯ ಮರುಸೃಷ್ಟಿ
date:   20/03/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 65:17-25, ಯೆಶಾಯ 66:1-19, ಯಶಾಯ 66:19-21, ಯೆಶಾಯ 66:24- 24.

> <p> ಸ್ಮರಣವಾಕ್ಯ </p>
> "ಇಗೋ, ನೂತನಾಕಾಶಮಂಡಲವನ್ನೂ ನೂತನ ಭೂಮಂಡಲವನ್ನೂ ಸೃಷ್ಟಿಸುವೆನು; ಮೊದಲಿದ್ದದ್ದನ್ನು ಯಾರೂ ಜ್ಞಾಪಿಸಿಕೊಳ್ಳರು. ಅದು ನೆನಪಿಗೆ ಬಾರದು” (ಯೆಶಾಯ 65:17).

ಒಂದು ದಿನ, ಹನ್ನೆರಡು ವರ್ಷದ ಒಬ್ಬ ಹುಡುಗನು ಖಗೋಳಶಾಸ್ತ್ರದ ಒಂದು ಪುಸ್ತಕವನ್ನು ಆಗ ತಾನೆ ಓದಿ ಮುಗಿಸಿ ಶಾಲೆಗೆ ಹೋಗಲೊಲ್ಲದೆ ಮನೆಯಲ್ಲುಳಿದನು ಅವನ ತಾಯಿಯು ಅವನನ್ನು ಕುಟುಂಬದ ವೈದ್ಯರ ಬಳಿಗೆ ಕರೆದುಕೊಂಡು ಹೋದಳು. ವೈದ್ಯರು ಆತನನ್ನು ಕುರಿತು, ಬಿಲ್ಲಿ ಏನು ವಿಷಯ? ನಿನಗೆ ಯಾಕೆ ಶಾಲೆಗೆ ಹೋಗಲು ಅಥವಾ ವ್ಯಾಸಂಗ ಮಾಡಲು ಇಷ್ಟವಿಲ್ಲ? ಎಂದು ಕೇಳಿದರು. ಅದಕ್ಕೆ ಆತನು, "ವೈದ್ಯರೇ, ಸೂರ್ಯನು ಉರಿದು ಉರಿದು ಒಂದು ದಿನ ಸುಟ್ಟು ಹೋಗುತ್ತಾನೆ ನಂತರ ಭೂಮಿಯ ಮೇಲಿನ ಎಲ್ಲಾ ಜೀವಗಳು ನಾಶವಾಗುತ್ತವೆಯೆಂದು ಈ ಖಗೋಳಶಾಸ್ತ್ರದ ಪುಸ್ತಕದಲ್ಲಿ ಬರೆದಿದೆ, ಎಲ್ಲವೂ ನಾಶವಾಗಿರುವುದಾದರೆ ನಾನು ಶಾಲೆಗೆ ಹೋಗುವುದಕ್ಕೆ ಯಾವ ಕಾರಣವೂ ಇಲ್ಲ ಎಂದು ಉತ್ತರ ಕೊಟ್ಟನು. ಅದಕ್ಕೆ ಅವನ ತಾಯಿಯು ಆವೇಶದಿಂದ ನಿನಗೆ ಅದರ ಉಸಾಬರಿಬೇಡ "ಅದು ನಿನ್ನ ವ್ಯವಹಾರವಲ್ಲ! ಅದು ನಿನ್ನ ವ್ಯವಹಾರವಲ್ಲ!" ಎಂದು ಕೂಗಾಡಿದರು.

ಆವಾಗ ವೈದ್ಯರು ಮುಗಳ್ನಗುತ್ತಾ ಬಿಲ್ಲಿ, ಆದರೆ ನೀನು ಕಳವಳ ಪಡಬೇಕಾಗಿಲ್ಲ ಯಾಕೆಂದರೆ ಇದೆಲ್ಲಾ ನಡೆಯುವ ಹೊತ್ತಿಗೆ ನಾವೆಲ್ಲರೂ ಸತ್ತು ಬಹಳ ವರ್ಷಗಳೇ ಕಳೆದುಹೋಗಿರುತ್ತವೆ ಎಂದು ಹೇಳಿದರು ಹೌದು, ಇದು ಸಮಸ್ಯೆಯ ಒಂದು ಭಾಗ, ಅಂತ್ಯದಲ್ಲಿ ಹೇಗೂ ನಾವೆಲ್ಲರೂ ಸತ್ತು ಹೋಗಿರುತ್ತೇವೆ.

ಸುದೈವವೇನೆಂದರೆ, ನಮ್ಮ ಅಸ್ತಿತ್ವವು ನಮ್ಮ ಮರಣದೊಂದಿಗೆ ಕೊನೆಯಾಗುವುದಿಲ್ಲ ಇದಕ್ಕೆ ತದ್ವಿರುದ್ಧವಾಗಿ ನಾವು ಮತ್ತೆ ಜೀವ ಪಡೆಯುತ್ತೇವೆ, ಈ ಲೋಕವು ನೂತನವಾಗಿ ಸೃಷ್ಟಿಯಾದಾಗ ನಮಗೆ ನಿತ್ಯಜೀವವು ಸಿಗುತ್ತದೆ.

_*ಈ ಪಾಠವನ್ನು ಮಾರ್ಚ್ 27ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._