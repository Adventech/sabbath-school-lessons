---
title:  ನಾವು ದೇವರಿಗೆ ಭಯಪಟ್ಟು ನಡೆಯುವಾಗ ಯಾವುದಕ್ಕೂ ಭಯಪಡಬಾರದು
date:   20/01/2021
---

ದಿನಾಂಕ 04.03.1933 ರಂದು ಅಮೇರಿಕಾದ ಅಧ್ಯಕ್ಷರಾದ ರೂಸ್‌ವೆಲ್ಟ್ (Roosevelt) ರವರು ದೇಶವು ದೊಡ್ಡ ಆರ್ಥಿಕ ಕುಸಿತವನ್ನು ಅನುಭವಿಸುತ್ತಿರುವಾಗ ತಮ್ಮ ಮೊದಲ ಭಾಷಣದಲ್ಲಿ ಜನರನ್ನು ಕುರಿತು "ನಾವು ಯಾವುದಕ್ಕೂ ಭಯಪಡಬೇಕಾಗಿಲ್ಲ. ಆದರೆ ಭಯವೆಂಬುದಕ್ಕೆ ಭಯಪಡಬೇಕು" ಎಂದು ಹೇಳಿದರು. ಆದರೆ ಯೆಶಾಯನು ನಾವು ದೇವರಿಗೆ ಭಯಪಟ್ಟು ನಡೆದುಕೊಂಡರೆ ಮತ್ತಾವುದಕ್ಕೂ ಭಯಪಡಬೇಕಾಗಿಲ್ಲ ಎಂದು ಕುಗ್ಗಿ ಹೋದ ಜನರಿಗೆ ಸಂದೇಶ ನೀಡುತ್ತಾನೆ.

ದೇವರು ಯೆಶಾಯನಿಗೆ "ಜನರು ಯಾವುದಕ್ಕೆ ಭಯಪಡುತ್ತಾರೋ ಅದಕ್ಕೆ ನೀನು ಭಯಪಡಬೇಡ" ಆದರೆ ತನಗೆ ಭಯಪಟ್ಟು ನಡೆದುಕೊಳ್ಳಬೇಕೆಂದು ಹೇಳುತ್ತಾನೆ (ಯೆಶಾಯ 8:12,13), ಇದು ಪರಿಶುದ್ದ ಗ್ರಂಥದ ಮುಖ್ಯವಾದ ಸಾರಾಂಶ. ಉದಾಹರಣೆಗೆ ಪ್ರಕಟನೆ 14:6-12 ವಚನಗಳಲ್ಲಿ ಮೂರು ದೂತರು ಲೋಕದ ಎಲ್ಲಾ ಜನರಿಗೆ ನೀವು ದೇವರಿಗೆ ಭಯಪಟ್ಟು ಆತನನ್ನು ಘನಪಡಿಸಿರಿ. ಆದರೆ ಪ್ರಕಟನೆ 13ರಲ್ಲಿರುವ ಈ ಲೋಕದ ಮೃಗಕ್ಕೆ ಭಯಪಟ್ಟು ಘನಪಡಿಸಬೇಡಿರಿ ಎಂದು ಸಾರಿ ಹೇಳುತ್ತಾರೆ.

`ದೇವರಿಗೆ ಭಯಪಡುವುದು ಎಂಬುದನ್ನು ಹೇಗೆ ಅರ್ಥಮಾಡಿಕೊಳ್ಳುವಿರಿ? ವಿಶೇಷವಾಗಿ ದೇವರನ್ನು ಪ್ರೀತಿಸಬೇಕೆಂಬ ಆಜ್ಞೆಯ ಸನ್ನಿವೇಶದಲ್ಲಿ ಇದರ ಅರ್ಥವೇನು (ಮತ್ತಾಯ 22:37)?`

ಪರಿಶುದ್ಧನಾದ ದೇವರಿಗೆ ನಿಜವಾಗಿ ಭಯಪಡುವುದು ಎಂದರೆ ಆತನನ್ನು ಪರಮಾಧಿಕಾರ(ಸರ್ವಶಕ್ತನು)ಎಂದು ಗುರುತಿಸುವುದೇ ಆಗಿದೆ. ಅಂತಹ ಭಯವು ನಮಗೆ ಮತ್ತಾವುದೇ ಭಯವನ್ನು ತೆಗೆದುಹಾಕುತ್ತದೆ. ಆತನು ನಿಮ್ಮ ಪರವಾಗಿದ್ದರೆ. ಆತನ ಅಪ್ಪಣೆಯಿಲ್ಲದೆ ಯಾರೂ ಸಹ ನಿಮ್ಮನ್ನು ಮುಟ್ಟಲಾರರು. ಆತನಿಗೆ ಎದುರುಬಿದ್ದರೆ ನೀವು ಓಡಿಹೋಗಬಹುದು, ಆದರೆ ಅವಿತುಕೊಳ್ಳಲಾರಿರಿ!

ದೇವರಿಗೆ ಭಯಪಡಬೇಕೆಂಬ ಆಲೋಚನೆಯು 1 ಯೋಹಾನ 4:18ನ್ನು ಪ್ರತಿರೋಧಿಸುವುದಿಲ್ಲವೆ? "ಪ್ರೀತಿಯು ಇರುವಲ್ಲಿ ಹೆದರಿಕೆಯಿಲ್ಲ ಹೆದರಿಕೆಯು ಯಾತನೆಯನ್ನು ಹೊಂದುತ್ತಾ ಇರುವುದು; ಪೂರ್ಣ ಪ್ರೀತಿಯು ಹೆದರಿಕೆಯನ್ನು ಹೊರಡಿಸಿಬಿಡುತ್ತದೆ".

ನಾನಾ ಬಗೆಯ ಭಯ (ಹೆದರಿಕೆ) ಗಳಿವೆ. ನೀವು ನಿಮ್ಮ ಪ್ರೀತಿಯನ್ನು ಹಂಚಿಕೊಳ್ಳುವ ಸ್ನೇಹಿತನೊಬ್ಬನು ಅದ್ಭುತವಾದ ಸಾಮರ್ಥ್ಯವುಳ್ಳವನಾಗಿದ್ದಾಗ ಅವನು ನಿಮಗೆ ತೊಡಕು (ತೊಂದರೆ) ಮಾಡುತ್ತಾನೆಂಬ ಭಾವದಲ್ಲಿ ಆತನಿಗೆ ಭಯಪಡುವುದಿಲ್ಲ. ಆದರೆ ನಿಮ್ಮ ಸ್ನೇಹದ ಪರಿಮಿತಿಗನುಗುಣವಾಗಿ ಆತನ ಸಾಮರ್ಥ್ಯಕ್ಕೆ ಗೌರವಕೊಡುವಂತಹ ಭಯವು ನಿಮಗಿರುತ್ತದೆ.

`ಕ್ರೈಸ್ತರಾಗಿ ನಾವು ಲೋಕವನ್ನಾಗಲೀ ಲೋಕದಲ್ಲಿರುವ ವಸ್ತುಗಳನ್ನಾಗಲೀ ಲೋಕದ ಜನರು ಪ್ರೀತಿಸುವಂತೆ ಪ್ರೀತಿಸುವುದಿಲ್ಲ (1 ಯೋಹಾನ 2:15). ಇದಕ್ಕೆ ಸಮಾಂತರದಲ್ಲಿ ಆಲೋಚಿಸುವವರಾಗಿ, ಕ್ರೈಸ್ತರಾದ ನಾವು ಭಯಪಡಬಾರದ, ಮತ್ತು ಲೋಕದವರು ಭಯಪಡುವ ವಿಷಯಗಳಾವುವು? ಹಾಗಾದರೆ ಅವುಗಳು ಯಾವವು ಮತ್ತು ಯಾಕೆ ನಾವು ಅವುಗಳಿಗೆ ಭಯಪಡಬಾರದು? ಅದೇ ಸಂದರ್ಭದಲ್ಲಿ ಕ್ರೈಸ್ತರಾದ ನಾವು ಲೋಕದವರು ಭಯಪಡದಂತಹ ಯಾವುಗಳಿಗೆ ಭಯಪಡಬೇಕು? (ಉದಾಹರಣೆಗೆ ಮತ್ತಾಯ 10:28 ಮತ್ತು ಯೆರೆ 10:2,3ನ್ನು ನೋಡಿರಿ).`