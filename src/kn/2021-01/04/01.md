---
title:  ಕಠಿಣವಾದ ದಾರಿ
date:   16/01/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯಶಾಯ 7:14-16, ಯೆಶಾಯ 7:17-25, ಯೆಶಾಯ 8:1-10, ಯೆಶಾಯ 8:11-15, ಯಶಾಯ 8:16-22.

> <p> ಸ್ಮರಣವಾಕ್ಯ </p>
> "ಯಾಕೋಬನ ಮನೆತನದವರಿಗೆ ಮುಖವನ್ನು ಮರೆ ಮಾಡಿಕೊಂಡಿರುವ ಯೆಹೋವನಿಗಾಗಿ ಕಾದುಕೊಂಡು ಎದುರು ನೋಡುತ್ತಿರುವೆನು" (ಯೆಶಾಯ 8:17).

ಉತ್ತರ ಅಮೇರಿಕಾದ ನ್ಯೂಯಾರ್ಕ್‌ನಗರದ ಬೆಂಕಿಯಿಂದ ಉರಿಯುತ್ತಿರುವ ಒಂದು ದೊಡ್ಡಕಟ್ಟಡದ ನಾಲ್ಕನೇ ಅಂತಸ್ತಿನಿಂದ ಒಂದು ಕುರುಡು ಹುಡುಗಿಯು ಚೀರುತ್ತಿದ್ದಾಳೆ. ಅಗ್ನಿಶಾಮಕ ದಳದ ಕಾರ್ಮಿಕನು ದಿಕ್ಕುತೋಚದೆ ಹತಾಶನಾಗಿದ್ದಾನೆ. ಏಣಿ ಜೋಡಿಸಿರುವ ವಾಹನವನ್ನು ಎರಡು ಕಟ್ಟಡದ ನಡುವೆ ತೆಗೆದುಕೊಂಡು ಹೋಗುವುದಕ್ಕೆ ಆಗುತ್ತಿಲ್ಲ ಮತ್ತು ಅವಳನ್ನು ಪಾರುಮಾಡಲು ಒಡ್ಡಿದ್ದ ಒಲೆಗೆ ಅವಳನ್ನು ಜಿಗಿಸುವುದಕ್ಕೂ ಆಗುತ್ತಿಲ್ಲ. ಯಾಕೆಂದರೆ ಅವಳಿಗೆ ಏನೂ ಕಾಣಿಸುತ್ತಿಲ್ಲ.

"ಅಂತಿಮವಾಗಿ ಆಕೆಯ ತಂದೆಯು ಅಲ್ಲಿಗೆ ಧ್ವನಿವರ್ಧಕದಿಂದ ತನ್ನ ಮಗಳಿಗೆ ಜಿಗಿ ಎಂದು ಅಪ್ಪಣೆಕೊಟ್ಟ ಕೂಡಲೇ ಆಕೆಯು ಕಟ್ಟಡದ ಕೆಳಗೆ ಒಡ್ಡಿದ್ದ ಒಲೆಗೆ ಜಿಗಿಯಬೇಕಾಗಿತ್ತು. ಆಕೆಯು 4ನೇ ಅಂತಸ್ತಿನಿಂದ ಬಲೆಗೆ ಧುಮುಕಿದಳು. ಅವಳಿಗೆ ಸಣ್ಣ ಒಂದು ಮೂಳೆಯೂ ಮುರಿಯಲಿಲ್ಲ. ತರಚಿದ ಗಾಯಗಳೂ ಆಗಲಿಲ್ಲ. ಅವಳು ಸ೦ಪೂರ್ಣವಾಗಿ ಅಪಾಯದಿಂದ ಪಾರಾಗಿ ಸಮಾಧಾನಗೊಂಡಳು. ಯಾಕೆಂದರೆ ಆಕೆಯು ತನ್ನ ತಂದೆಯ ಮೇಲೆ ಪೂರ್ಣವಾದ ಭರವಸೆ ಇಟ್ಟಿದ್ದಳು. ತನ್ನ ತಂದೆಯ ಸ್ವರವನ್ನು ಕೇಳಿ ತಾನು ಏನನ್ನು ಮಾಡಬೇಕೋ ಅದನ್ನು ಉತ್ತಮವಾಗಿ ಮಾಡಿದಳು"- ಮೈಕೇಲ್ ಪಿ. ಗ್ರೀನ್‌ರವರು ಸಂಪಾದಿಸಿದ "ಸತ್ಯವೇದದ 1500 ಉಪದೇಶಗಳು" 135ನೇ ಪುಟ.

ಅದೇ ರೀತಿಯಲ್ಲಿ ದೇವರು ತನ್ನ ಮಕ್ಕಳಿಗೆ ಉತ್ತಮವಾದದ್ದನ್ನೇ ಇಟ್ಟಿದ್ದಾನೆ ಎಂಬುದಕ್ಕೆ ಬಲವಾದ ಪುರಾವೆಯನ್ನು ಒದಗಿಸಿದ್ದಾನೆ. ಆದರೆ ಅವರು ಅವನ ಮೃದುಮಧುರವಾದ ಸ್ವರವನ್ನು ತಿರಸ್ಕರಿಸಿದ ಪ್ರಯುಕ್ತ ಅವರೊಂದಿಗೆ ಗರ್ಜಿಸಿ ಮಾತಾಡಬೇಕಾಯಿತು.

_*ಈ ಪಾಠವನ್ನು ಜನವರಿ 23ರ ಸಬ್ಬತ್ತಿಗೆ ಸಿದ್ಧಪಡಿಸಲಾಗಿದೆ._