---
title:  ಹೆಚ್ಚಿನ ಚಿಂತನೆಗಾಗಿ
date:   22/01/2021
---

ಎಲೆನ್ ಜಿ ವೈಟಮ್ಮನವರ ಮಹಾಹೋರಾಟ ಪುಸ್ತಕದಲ್ಲಿ "ಸತ್ತವರಾದ ನಮ್ಮ ಜನ ನಮ್ಮೊಂದಿಗೆ ಮಾತಾಡಬಲ್ಲರೆ?" ಎಂಬ ಅಧ್ಯಾಯದಲ್ಲಿ ಪುಟ 551-562.

"ಇಂದಿನ ದಿನದಲ್ಲಿರುವಂತಹ ಬೇತಾಳಿಕರ ಹಾಗೆಯೇ ಯಹೂದ್ಯರ ಕಾಲದಲ್ಲಿಯೂ ಅದನ್ನು ಮಾಡಬಲ್ಲೆವು ಎಂದು ಹೇಳಿಕೊಳ್ಳುವ ಬೇತಾಳಿಕರಿದ್ದರು. ಅವರು ಸತ್ತವರೊಂದಿಗೆ ಸಂವಾದ ಮಾಡುವುದಾಗಿ ಹೇಳುತ್ತಿದ್ದರು. ಲೋಕದಿಂದ ಕರೆಯುವವರನ್ನು ಆದರೆ ಈ “ಪರಿಚಿತ ಆತ್ಮಗಳು' ಬೇರೆ ಲೋಕದಿಂದ ಕರೆಯಲ್ಪಟ್ಟ ಸಂದರ್ಶಕರು ಎಂಬುದನ್ನು ಸತ್ಯವೇದವು 'ದೇವಗಳ ಆತ್ಮಗಳು' ಎಂದು ಕರೆಯುತ್ತದೆ. ಅರಣ್ಯಕಾಂಡ 25:1-3 ಮತ್ತು ಕೀರ್ತನೆಗಳು 106:28 ಮತ್ತು 1 ಕೊರಿಂಥ 10:20 ಪ್ರಕಟನೆಗಳು 16:14ನ್ನು ಹೋಲಿಸಿರಿ). ಈ ಪರಿಚಿತ ಆತ್ಮಗಳೊಂದಿಗೆ ವ್ಯವಹರಿಸುವ ಕೆಲಸವು ಕರ್ತನಿಗೆ ಹೇಯಕರವಾದುದೆಂದು ಹೇಳಲ್ಪಟ್ಟಿದೆ ಮತ್ತು ಹಾಗೆ ಮಾಡುವವರಿಗೆ ಮರಣಶಿಕ್ಷೆ ಕೊಟ್ಟು ಅದನ್ನು ಮಾಡದ ಹಾಗೆ ದೇವರು ನಿಷೇಧಿಸುತ್ತಾನೆ (ಯಾಜಕಕಾಂಡ 19:31 ಮತ್ತು 20:27). ಈವಾಗ ಬೇತಾಳಿಕೆ ಎಂಬ ಹೆಸರೇ ಬಹಳ ಹೇಯಕರವಾಗಿ ಪರಿಗಣಿಸಲ್ಪಟ್ಟಿದೆ. ಮನುಷ್ಯರು ದುರಾತ್ಮಗಳೊಡನೆ ಮಾತುಕತೆ (ಸಂವಾದ) ಮಾಡಬಹುದು ಎಂಬುದನ್ನು ಕತ್ತಲೆಯುಗದ ಕಟ್ಟುಕಥೆ ಎಂದು ಪರಿಗಣಿಸಲ್ಪಟ್ಟಿದೆ. ಆದರೆ ಬೇತಾಳಿಕೆಯ ನೂರಾರು, ಸಾವಿರಾರು ಹೌದು ಲಕ್ಷಾಂತರ ಜನರನ್ನು ತನ್ನ ಕಡೆಗೆ ಎಳೆದುಕೊಳ್ಳುತ್ತಿದೆ. ಇದು ವಿಜ್ಞಾನಕ್ಷೇತ್ರಕ್ಕೂ ಪ್ರವೇಶ ಮಾಡಿದೆ, ಸಭೆಗಳನ್ನು ಸಹ ಆಕ್ರಮಿಸಿಕೊಂಡಿದೆ ಮತ್ತು ಶಾಸನ ಸಭೆಗಳಲ್ಲೂ ಜಾಗ ಪಡೆದುಕೊಂಡಿದೆ. ಮಾತ್ರವಲ್ಲದೆ ಅರಸುಗಳ ಆಸ್ಥಾನವನ್ನೂ ಸಹ ಹೊಕ್ಕಿದೆ. ಈ ದೊಡ್ಡವಂಚನೆಯು ಹೊಸ ವೇಷವನ್ನು ಧರಿಸಿಕೊಂಡು ಚಾಲ್ತಿಗೆ ಬಂದಿದೆ.

ಬೇತಾಳಿಕೆಯು ದೇವರು ಪೂರ್ವಕಾಲದಲ್ಲಿ ನಿಷಿದ್ಧಪಡಿಸಿದ್ದ ಮಾಟಗಾರಿಕೆಯು ಹೊಸವೇಷವನ್ನು ಧರಿಸಿಕೊಂಡು ಚಾಲ್ತಿಗೆ ಬಂದಿರುವ ಮಹಾವಂಚನೆಯಾಗಿದೆ" ಎಲೆನ್ ಜಿ ವೈಟಮ್ಮನವರ 'ಮಹಾಹೂರಾಟ' ಪುಟ 556.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಸಿನಿಮಾ, ಪುಸ್ತಕಗಳು, ದೂರದರ್ಶನ ಮತ್ತು ಜನಪ್ರಿಯ ಸಂಸ್ಕೃತಿಗಳಲ್ಲಿ ಕಂಡುಬರುವ ಬೇತಾಳಿಕೆಯ ವಿಚಾರಗಳ ಬಗ್ಗೆ ಚರ್ಚಿಸಿರಿ. ಬೇತಾಳಿಕೆಯನ್ನು ನಿಲ್ಲಿಸುವುದಕ್ಕೆ ನಮ್ಮಿಂದ ಏನೂ ಮಾಡಲಾಗದಿದ್ದಾಗ ಇದನ್ನು ಜನರು ಅಪಾಯಕರವಲ್ಲದ ಆಕರ್ಷಣೆ ಮಾತ್ರ ಬೇರೇನೂ ಅಲ್ಲ ಎಂಬುದಾಗಿ ಹೇಳುವುದರಿಂದ ಆಗುವ ಅನಾಹುತದ ಬಗ್ಗೆ ಜನರಿಗೆ ಹೇಗೆ ಎಚ್ಚರಿಕೆ ನೀಡಬಹುದು? ಈ ತರದ ವಂಚನೆಗಳಿಗೆ ಗುರಿಯಾಗದಂತೆ ಸುರಕ್ಷಿತರಾಗಿರಲು ಸತ್ತವರ ಸ್ಥಿತಿಯ ಬಗ್ಗೆ ಸರಿಯಾದ ತಿಳುವಳಿಕೆ ಹೊಂದಿರುವುದು ಬಹಳ ಮುಖ್ಯವಾಗಿದೆ ಏಕೆ?`

`2. ಅವರಲ್ಲಿ ಬೆಳಕು ಇಲ್ಲದಿರುವುದರಿಂದ ವಾಕ್ಯವನ್ನು ಧರ್ಮ- ಶಾಸ್ತಾನುಸಾರವಾಗಿ ಮತ್ತು ಸಾಕ್ಷಿಗನುಗುಣವಾಗಿ ಹೇಳಲಾರರು- ಯೆಶಾಯ 8:20, ಇದನ್ನು ಸರಿಯಾಗಿ ಅರ್ಥಮಾಡಿಕೊಂಡು ನಿಮ್ಮ ಸ್ವಂತವಾಕ್ಯದಲ್ಲಿ ಅಭ್ಯಾಸ ಮಾಡಿರಿ, ಹಾಗೆಯೇ ತರಗತಿಯಲ್ಲಿರುವ ಬೇರೆ ಬೇರೆ ಜನರು ಇದನ್ನು ಗಟ್ಟಿಯಾಗಿ (ಸತ್ಯವೇದ ಬೇರೆ ಬೇರೆ ಆವೃತ್ತಿಗಳಿಂದ) ಓದುವಂತೆ ಮಾಡಿರಿ. ಈ ವಾಕ್ಯದಲ್ಲಿ ದೇವರು ನಮಗೆ ಏನು ಹೇಳುತ್ತಿದ್ದಾನೆ?`

`3. ದೇವರನ್ನು ಪ್ರೀತಿಸಲೂ ಬೇಕು ಮತ್ತು ಭಯಪಡಲೂ ಬೇಕು ಎಂಬ ಆಲೋಚನೆಯ ಬಗ್ಗೆ ಹೆಚ್ಚಾದ ಚಿಂತನೆ ಮಾಡಿರಿ. ಯಾವ ರೀತಿಯಲ್ಲಿ ಪ್ರೀತಿಯು ಭಯದಿಂದ ಚಿಗುರೊಡೆಯುತ್ತದೆ? ಅಥವಾ ಭಯವು ಪ್ರೀತಿಯಿಂದ ಚಿಗುರೊಡೆಯುತ್ತದೆ? ಚರ್ಚಿಸಿರಿ.`

**ಸಾರಾಂಶ:** ಯೆಶಾಯನ ಕೆಲಸಗಳಿಂದ, ಕುಟುಂಬದಿಂದ ಮತ್ತು ತನ್ನ ವಾಕ್ಯದಿಂದ ದೇವರು ಎಚ್ಚರಿಕೆಯ ಮತ್ತು ನಿರೀಕ್ಷೆಯ ಸಂದೇಶಕ್ಕೆ ಹೆಚ್ಚಿನ ಬಲ ನೀಡಿದ್ದಾನೆ. ದೇವರು ತಾನು ಮಾಡುವುದನ್ನು ಚೆನ್ನಾಗಿ ಬಲ್ಲವನಾಗಿದ್ದಾನೆ ಎಂದು ಆತನ ಮೇಲೆ ಭರವಸವಿಡುವುದೇ ನಮಗೆ ಕ್ಷೇಮಕರವಾಗಿದೆ. ನಾವು ಆತನಿಗೆ ಅವಕಾಶ ನೀಡಿದರೆ ಆತನಿಗೆ ನಮ್ಮನ್ನು ಪ್ರೀತಿಸುವ, ನಡೆಸುವ ಮತ್ತು ಕಾಪಾಡುವ ಸಾಮರ್ಥ್ಯವುಳ್ಳವನಾಗಿದ್ದಾನೆ. ಯಾರು ಆತನನ್ನು ಬಿಟ್ಟು ಇನ್ನಿತರ ಶಕ್ತಿಗಳನ್ನು ಅವಲಂಬಿಸುತ್ತಾರೋ ಆವಾಗ ಅಲ್ಲಿ ಕತ್ತಲೆ ಮಾತ್ರವಿರುತ್ತದೆ. 