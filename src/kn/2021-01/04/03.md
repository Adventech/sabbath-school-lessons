---
title:  ಮುಂಚಿತವಾಗಿ ಕಂಡುಕೊಂಡ ತತ್ಪರಿಣಾಮಗಳು
date:   18/01/2021
---

`ಮೇಲೆ ಹೇಳಿರುವ ವಚನಗಳನ್ನು ಓದಿರಿ. ದೇಶ ಕ್ಕೆ ಏನು ಸಂಭವಿಸುತ್ತದೆಯೆಂದು ಕರ್ತನು ವಿವರಿಸುತ್ತಾನೆ? ನಾವು ಈ ಫಲಿತಾಂಶಗಳನ್ನು ನೋಡಿ ಆಶ್ಚರ್ಯಪಟ್ಟುಕೊಳ್ಳಬಾರದು ಏಕೆ?`

"ದೇವರೊಂದಿಗೆ ಮತ್ತೆ ಸಂಬಂಧ ಹೊಂದುಕೊಳ್ಳುವಂತೆ ತಪ್ಪಾಗಿ ನಡೆದುಕೊಳ್ಳುತ್ತಿದ್ದ ಇಸ್ರಾಯೇಲಿಗೆ ಕರೆಯಮೇಲೆ ಕರೆಯನ್ನು ನೀಡಲಾಯ್ತು. ಜನರ ಮುಂದೆ ನಿಂತು ಆದರಣೀಯವಾಗಿ ಅವರನ್ನು ಎಚ್ಚರಿಸುತ್ತಾ ಪಶ್ಚಾತ್ತಾಪಪಟ್ಟು ಮತ್ತೆ ದೇವರ ಕಡೆ ತಿರುಗಿಕೊಳ್ಳಬೇಕೆಂದು ಹೇಳುತ್ತಿದ್ದ ಪ್ರವಾದಿಗಳ ಮಾತುಗಳು ಮೃದುವಾಗಿರುತ್ತಿದ್ದವು. ಅವರ ಮಾತುಗಳು ದೇವರ ಮಹಿಮೆಗಾಗಿ ಫಲ ನೀಡಿದವು" ಎಲೆನ್ ಜಿ ವೈಟಮ್ಮನವರ "ಪ್ರವಾದಿಗಳು ಮತ್ತು ಅರಸುಗಳು" 325ನೇ ಪುಟ.

ಹಾಗಾಗಿ, ನಂಬಿಕೆಯ ಮನುಷ್ಯನಾಗಿರದೆ ಅಂಜಿಕೆಯ ಮನುಷ್ಯನಾಗಿದ್ದ ಅಹಾಜನಿಗೆ ಸಿರಿಯ ಮತ್ತು ಇಸ್ರಾಯೇಲ ರಾಜ್ಯಗಳು ನಾಶವಾಗುತ್ತವೆ ಎಂಬ ವಾರ್ತೆಯು ಅವನಿಗೆ ಒಂದು ಒಳ್ಳೆಯ ಸುದ್ದಿಯಾಗಿತ್ತು. ತನ್ನ ಶತ್ರುಗಳಾದ ಇಸ್ರಾಯೇಲ್ ಮತ್ತು ಸಿರಿಯ ದೇಶಗಳ ವಿರೋಧಕ್ಕಿಂತ ತಾನು ಆಯ್ಕೆ ಮಾಡಿಕೊಂಡ ಅಶೂರದ ಮೈತ್ರಿ ಮತ್ತು ಸ್ನೇಹ ಹೆಚ್ಚು ಅಪಾಯಕರವಾಗಿತ್ತು. ದೇವರು ನೀಡಿದ ಮುಕ್ತವಾದ ವಾದ ಬಿಡುಗಡೆಯನ್ನು ನಿರಾಕರಿಸಿದ ಅಹಾಜನಿಗೆ ಸೋಲು ಖಚಿತವಾಗಿತ್ತು. ತಾನು ನಾಶವಾಗುತ್ತಿದ್ದೇನೆ ಎಂಬುದಾಗಿ ಅಹಾಜನು ಅಂದುಕೊಂಡಿದ್ದರೆ ವಿಷಯಗಳು ಇನ್ನೂ ಕೆಟ್ಟದಾಗಿರುತ್ತಿದ್ದವು.

"ಪ್ರಭುಗಳಲ್ಲಿ ಭರವಸವಿಡುವುದಕ್ಕಿಂತ ಯೆಹೋವನನ್ನು ಆಶ್ರಯಿಸುವುದು ಒಳ್ಳೆಯದು” (ಕೀರ್ತನೆಗಳು 118:9). ಅಶೂರ ಅರಸನಾದ ಪೂಲನು (ತಿಗಳತ್- ಪಿಲೇಸರನು) ಉತ್ತರ ದೇಶವಾದ ಇಸ್ರಾಯೇಲ್ಯರ ಮೇಲೆ ದಾಳಿ ಮಾಡಿದ ಮೇಲೆ ತೃಪ್ತನಾಗಿ ಯೆಹೂದವನ್ನು ಬಿಟ್ಟುಬಿಡುತ್ತಾನೆ (ಗೌರವಿಸುತ್ತಾನೆ) ಎಂಬುದಾಗಿ ಅಹಾಜನು ನಂಬುವುದಾದರೂ ಹೇಗೆ? ಅಶೂರರ ಅರಸುಗಳ ಚರಿತ್ರೆಯು ಅವರ ಅಧಿಕಾರದ ದಾಹವು ಎಂದೆಂದಿಗೂ ತಣಿಸಲಾಗದ್ದು ಎಂಬುದಾಗಿ ಸಾಕ್ಷಿ ನುಡಿಯುತ್ತದೆ.

2 ಅರಸುಗಳು 16:10-18 ಮತ್ತು 2 ಪೂರ್ವಕಾಲವೃತ್ತಾಂತ 28:20- 25ನ್ನು ಓದಿರಿ. ಅರಸನಾದ ಅಹಾಜನಿಗೆ ಏನಾಗುತ್ತಿದೆ? ಪಾರಮಾರ್ಥಿಕವಾದ ಯಾವ ನಿಯಮವು ಇಲ್ಲಿ ಬಿಚ್ಚಿಕೊಳ್ಳುತ್ತಿದೆ? ಆತನು ತೆಗೆದುಕೊಳ್ಳುವ ಕ್ರಮಗಳಿಗೆ ನಾವು ಆಶ್ಚರ್ಯಪಡಬಾರದು ಏಕೆ? ಎರಡನೇ ಪೂರ್ವಕಾಲವೃತ್ತಾಂತವು 28:20-23 ವಚನಗಳು ಅಹಾಜನು ದೇವರ ಮೇಲೆ ಭರವಸವಿಡುವ ಬದಲು ಅಶೂರದ ಸಹಾಯ ಕೇಳಿದ್ದರಿಂದ ಏನಾಯ್ತು ಎಂಬುದನ್ನು ಸಾರಾಂಶ ರೂಪವಾಗಿ ತಿಳಿಸುತ್ತದೆ.

`ನಾವು ಮುಟ್ಟಬಹುದಾದ, ನೋಡಬಹುದಾದ, ಅನುಭವಿಸಬಹುದಾದ ಲೋಕದ ವಿಷಯಗಳನ್ನು (ವಸ್ತುಗಳನ್ನು ನಂಬುವುದು ನಮ್ಮ ಸ್ವಾಭಾವಿಕ ಗುಣವಾಗಿದೆ. ಆದರೂ ಈ ಲೋಕದಲ್ಲಿ ಕಾಣುವಂಥ ಎಲ್ಲಾ ವಸ್ತುಗಳು ನಾಶವಾಗುತ್ತವೆ ಎಂದು ತಿಳಿದವರಾಗಿದ್ದೇವೆ. 2 ಕೊರಿಂಥ 4:18ನ್ನು ಓದಿರಿ. ಈ ವಚನಗಳು ನಮಗೆ ಏನನ್ನು ಹೇಳುತ್ತವೆ? ಇದರಲ್ಲಿರುವ ಸಂದೇಶವನ್ನು ನಮ್ಮ ಜೀವಿತಕ್ಕೆ ಹೇಗೆ ಅನ್ವಯಿಸಿಕೊಳ್ಳಬಹುದು? ಹಾಗೆ ಮಾಡುವುದರಿಂದ ಅದು ನಮ್ಮಲ್ಲಿ ಯಾವ ವ್ಯತ್ಯಾಸವನ್ನು ಕೊಡುತ್ತದೆ?`