---
title:  ಪ್ರವಾದನೆಯು ನೆರವೇರಿತು
date:   17/01/2021
---

ಯೆಶಾಯ 7:14-16 ವಚನಗಳಲ್ಲಿ ಜನ ಇಮ್ಮಾನುವೇಲ ಎಂಬ ಒಂದು ಗುರುತು ಅಹಾಜನ ನಿರ್ದಿಷ್ಟವಾದ ಸಂದೇಹಕ್ಕೆ ಸಂಬಂಧಪಟ್ಟದ್ದಾಗಿತ್ತು. ಮಗುವಾದ ಇಮ್ಮಾನುವೇಲನು ಇದು ಬೇಕು ಇದು ಬೇಡವೆಂದು ಹೇಳುವಷ್ಟು ತಿಳುವಳಿಕೆ ಬರುವುದರೊಳಗೆ "ನೀನು ಯಾವ ಇಬ್ಬರು ರಾಜರುಗಳಿಗೆ ಹೆದರಿ ನಡುಗುತ್ತೀಯೋ ಅವರ ದೇಶವು ನಿರ್ಜನವಾಗುವುದು' ಎಂದು ದೇವರು ರಾಜನಿಗೆ ತಿಳಿಸಿದನು (ಯೆಶಾಯ 7:16). ಇದು ಸಿರಿಯ ಮತ್ತು ಇಸ್ರಾಯೇಲ್ ರಾಜ್ಯವನ್ನೂ ರಾಜರುಗಳನ್ನೂ ಕುರಿತು ಹೇಳುತ್ತದೆ (ಯೆಶಾಯ 7:1,2, 4- 9ನ್ನು ನೋಡಿರಿ). ಈ ರಾಜರುಗಳ ಬಲವು ಅತಿಬೇಗನೆ ಅಳಿದು ಹೋಗುತ್ತದೆ ಎಂಬ ದೇವರ ವಾಗ್ದಾನವನ್ನು ಈ ವಾಕ್ಯಗಳು ಮತ್ತೆ ಹೇಳುತ್ತಿವೆ.

`ಯೆಶಾಯನು ಮಗುವು ತಿನ್ನವಂತಹ ಮೊಸರು ಮತ್ತು ಜೇನನ್ನು ಏಕೆ ಹೆಸರಿಸುತ್ತಿದ್ದಾನೆ? (ಯೆಶಾಯ 7:15).`

ಯಹೂದದ ಹೋಲಗಳು ಮತ್ತು ಅದರ ಬೆಳೆಗಳು ಅಶೂರರಿಂದ ನಾಶ ಮಾಡಲ್ಪಡುತ್ತವೆ (ಯೆಶಾಯ 1:23,25), ಹಾಗಾಗಿ ಎಲ್ಲಾ ಜನರು, ಹಳೆಯ ಒಡಂಬಡಿಕೆಯ ಇಮ್ಮಾನುವೇಲ ಮತ್ತು ಯಾರೇ ಆಗಲಿ ಎಲ್ಲರೂ ಅಲೆಮಾರಿಗಳ ಆಹಾರಪದ್ಧತಿಗೆ ಹಿಂದಿರುಗುತ್ತಾರೆ (ಯೆಶಾಯ 7:21,22). ಆದರೆ ಅವರು ಬಡವರಾಗಿದ್ದಾಗ್ಯೂ ಬದುಕುಳಿಯುವುದಕ್ಕೆ ಸಾಕಾಗುವಷ್ಟು ಆಹಾರವನ್ನು ಹೊಂದಿರುತ್ತಾರೆ.

`ಸಿರಿಯ ಮತ್ತು ಉತ್ತರ ಇಸ್ರಾಯೇಲನ್ನು ಕುರಿತ ಪ್ರವಾದನೆಯು ಯಾವಾಗ ನೆರವೇರುತ್ತದೆ? (2 ಅರ 15:29,30; 2 ಅರಸು 16:7-9 ಮತ್ತು 1 ಪೂ.. 5:6,26).`

ಸುಮಾರು ಕ್ರಿಸ್ತಪೂರ್ವ 734ರಲ್ಲಿ ಯೆಶಾಯನ ಪ್ರವಾದನೆ ಕೊಡಲ್ಪಟ್ಟಿತು. ಅಹಾಜನು ಅಶೂರದ ರಾಜ ಮುಮ್ಮುಡಿ ತಿಗಳತ್-ಪಿಲೇಸರನಿಗೆ ಕೊಟ್ಟ ಕಪ್ಪ ಕಾಣಿಕೆಗಳಿಗೆ ಪ್ರತಿಯಾಗಿ ಏನು ಮಾಡುವ ಸಂಭವವಿತ್ತೋ ಅದನ್ನು ಮಾಡಿದನು: ಉತ್ತರದೇಶ ಮತ್ತು ಸಿರಿಯ ದೇಶಗಳ ಮೈತ್ರಿಯನ್ನು ಮುರಿದನು, ಇಸ್ರಾಯೇಲ್ ದೇಶದ ಉತ್ತರ ಪ್ರಾಂತ್ಯಗಳನ್ನು ಮತ್ತು ಗಲಿಲಾಯ ಸೀಮೆಯನ್ನು ಗೆದ್ದುಕೊಂಡನು ಮತ್ತೆ ಕೆಲವು ಪ್ರಾಂತ್ಯಗಳಿಂದ ಜನರನ್ನು ಹೊರಕ್ಕೆ ಹಾಕಿ ಆ ಪ್ರಾಂತ್ಯಗಳನ್ನು ಅಶೂರದ ಪ್ರಾಂತ್ಯಗಳಿಗೆ ಸೇರಿಸಿಕೊಂಡನು (ಕ್ರಿ.ಪೂ. 734-733) ಹೊಶೆಯನು ಪಕನನ್ನು ಹತ್ಯೆ ಮಾಡಿ ಅಶೂರನಿಗೆ ಶರಣಾಗತನಾಗಿ ಕಪ್ಪಗಳನ್ನು ಕೊಟ್ಟಾಗ ಅಶೂರದ ರಾಜನು ಉಳಿದ ಇಸ್ರಾಯೇಲಿನ ಪ್ರಾಂತ್ಯಗಳನ್ನು ಸಂರಕ್ಷಿಸಿದನು. ಕ್ರಿ.ಪೂ. 733 ಮತ್ತು ಕ್ರಿ.ಪೂ. 732ರಲ್ಲಿ ತಿಗಳತ್ ಪಿಲೇಸರನು ಸಿರಿಯ ದೇಶದ ರಾಜಧಾನಿಯಾದ ದಮಸ್ಕವನ್ನು ಗೆದ್ದುಕೊಂಡನು ಮತ್ತು ಅದನ್ನು ಅಕ್ಕೂರ ರಾಜ್ಯದ ಪ್ರಾಂತ್ಯವನ್ನಾಗಿ ಸೇರಿಸಿಕೊಂಡನು. ಯೆಶಾಯನು ನುಡಿದ ಪ್ರವಾದನೆಯು ಸುಮಾರು ಎರಡು ವರ್ಷಗಳೊಳಗೆ ಸಿರಿಯ ಮತ್ತು ಇಸ್ರಾಯೇಲು ನಿರ್ಣಾಯಕವಾಗಿ ಸೋತುಹೋದವು. ಅಹಾಜನನ್ನು ಭಯಪಡಿಸುತ್ತಿದ್ದ ಆ ಎರಡು ರಾಜ್ಯಗಳು ಸಂಪೂರ್ಣವಾಗಿ ಕೊನೆಗೊಂಡವು.

ಬಳಿಕ ಕ್ರಿ.ಪೂ. 727ರಲ್ಲಿ ಐದನೇ ಶಾಲ್ಮಾನೇಸರನು ಮೂರನೇ ತಿಗಳತ್ ಪಿಲೇಸರನ ಸ್ಥಾನಕ್ಕೆ ಬಂದನು, ಇಸ್ರಾಯೇಲ್ ಅರಸನಾದ ಹೊಶೀಯನು ಅಶೂರಕ್ಕೆ ವಿರುದ್ಧವಾಗಿ ನಿಂತು ತನ್ನ ರಾಜಕೀಯ ಜೀವನದ ಹತ್ಯೆ ಮಾಡಿಕೊಂಡನು. ಕ್ರಿ.ಪೂ. 722ರಲ್ಲಿ ಅಕ್ಕೂರರು ಸಮೇರಿಯದ ರಾಜಧಾನಿಯನ್ನು ವಶಪಡಿಸಿಕೊಂಡು ಅಲ್ಲಿದ್ದ ಸಾವಿರಾರು ಇಸ್ರಾಯೇಲರನ್ನು ಮೆಸಪೊಟೇಮಿಯ ಮತ್ತು ಮೇದ್ಯ ಪ್ರಾಂತ್ಯಗಳಿಗೆ ಗಡಿಪಾರು ಮಾಡಿದನು ಅಲ್ಲಿ ಸ್ಥಳೀಯ ಜನರೊಂದಿಗೆ ಬೆರೆತು ತಮ್ಮ ತನದ ಗುರುತನ್ನು ಕಳೆದುಕೊಂಡರು. ಯೆಶಾಯ 7:8ನೇ ವಚನವು "ಅರವತ್ತೈದು ವರುಷಗಳೂ ಎಫಾಯಿಯ್ಯರು ಭಂಗಪಟ್ಟು ಜನಾಂಗವೆನಿಸಿಕೊಳ್ಳರು" ಎಂದು ಹೇಳಿದ ಮಾತು ನೆರವೇರಿತು. ದೇವರು ಇದು ಯೆಹೂದದ ವೈರಿಗಳಿಗೆ ಹೀಗೆ ಆಗುತ್ತದೆಯೆಂದು ನುಡಿದಿದ್ದನು. ಅದಕ್ಕಾಗಿ ಯೆಹೂದವು ಅಶೂರದ ಮೇಲೆ ನಂಬಿಕೆ ಇಡುವ ಅವಶ್ಯಕತೆ ಇರಲಿಲ್ಲ.

`ಇದೆಲ್ಲವೂ ಸಂಭವಿಸಿದ ಕಾಲದಲ್ಲಿ ನೀವು ಉತ್ತರಪ್ರಾಂತ್ಯದಲ್ಲಿ ಜೀವಿಸುತ್ತಾ ಇದ್ದಿರಿ ಎಂದು ಅಂದುಕೊಳ್ಳಿರಿ. ಆವಾಗ ನಮ್ಮ ನಂಬಿಕೆಯನ್ನು ನೀಗಿಕೊಳ್ಳುವುದು ಎಷ್ಟು ಸುಲಭವಾಗಿರುತ್ತದೆಯಲ್ಲವೇ? ನಾಳೆ ಅಂತಹ ವಿಪತ್ತುಗಳು ಸಂಭವಿಸಿದಾಗ ನಮ್ಮ ನಂಬಿಕೆಯನ್ನು ದೃಢವಾಗಿಟ್ಟುಕೊಳ್ಳುವಂತೆ ಕಲಿಯಲು ನಾವು ಏನು ಮಾಡಬಹುದು? (1 ಪೇತ್ರ 1:13-25 ವಚನಗಳನ್ನು ನೋಡಿರಿ).`