---
title:  ಒಂದು ಹೆಸರಿನಲ್ಲಿ ಏನಿದೆ?
date:   19/01/2021
---

ಯೆಶಾಯನ ಎರಡನೇ ಮಗನ ಜೊತೆ ಚೆಂಡಾಟ ಆಡುತ್ತಿರುವಿರಿ ಎಂದು ಭಾವಿಸಿಕೊಳ್ಳುವಿರಾ? "ಆ ಚೆಂಡನ್ನು ನನ್ನ ಕಡೆಗೆ ಎಸೆಯೋ!!! ಮಹೇರ್ ಶಾಲಾಲ್ ಹಾಷ್ ಬಜ್" ಎಂದು ಕರೆಯುವುದರೊಳಗಾಗಿ ತಡವಾಗಿಬಿಡುವಷ್ಟು ಆತನ ಹೆಸರು ಉದ್ದವಾಗಿದೆ. ಅದರ ಅರ್ಥವು 'ಸೂರೆಗೆ ಆತುರಕೊಳ್ಳೆಗೆ ಅವಸರ' ಎಂಬುದು ಇನ್ನೂ ಉದ್ದವಾಗಿದೆ.

`ಈ ಹೆಸರಿನಲ್ಲಿರುವ ಸಂದೇಶವು ತ್ವರೆಯಾಗಿ ಜೈಸು ಎಂದು ಹೇಳುತ್ತದೆ. ಆದರೆ ಯಾರು ಯಾರನ್ನು ಜೈಸಬೇಕು?`

ಯೆಶಾಯ 8:1-10ರಲ್ಲಿರುವ ವಚನಗಳು ಯೆಶಾಯ 7ನೇ ಅಧ್ಯಾಯದ ವಚನಗಳನ್ನು ಬಲಪಡಿಸುತ್ತವೆ (ಇಂಬು ಕೊಡುತ್ತವೆ). ಒಂದು ಮಗು ಒಂದು ವಯಸ್ಸನ್ನು ತಲುಪುವುದರೊಳಗಾಗಿ ಸಿರಿಯ ಮತ್ತು ಇಸ್ರಾಯೇಲು ಯುದ್ಧದಲ್ಲಿ ಮಾಡಿದ ಸೂರೆಯನ್ನು (ಕೊಳ್ಳೆಯನ್ನು) ಅವುಗಳ ರಾಜಧಾನಿಯಿಂದ ಅಕ್ಕೂರರು ತೆಗೆದುಕೊಳ್ಳುತ್ತಾರೆ. ಇನ್ನೂ ಹೆಚ್ಚಿನ ಸಂಗತಿಯೇನೆಂದರೆ ಯರೂಸಲೇಮಿನ ಶಿಲೋವಿನಿಂದ ಶಾಂತವಾಗಿ ಹರಿಯುವ ನೀರಿಗೆ ಹೋಲಿಕೆಯಾಗಿರುವ ದೇವರ ಭರವಸೆಯ ಸಂದೇಶವನ್ನು ಯಹೂದವು ತಿರಸ್ಕರಿದ್ದರಿಂದ ಯೂಫ್ರೆಟಿಸ್ ನದಿಯ ಪ್ರವಾಹದಂತಿರುವ ಅಶೂರದ ಸೇನಾಬಲವು ಅದನ್ನು ನಾಶಪಡಿಸುತ್ತದೆ.

`ಅಹಾಜನು ತನ್ನ ಸಹಾಯಕ್ಕಾಗಿ ಅಶೂರದ ಕಡೆಗೆ ತಿರುಗಿಕೊಂಡದ್ದರಿಂದ ಯೆಶಾಯನ ಮಕ್ಕಳ ಹೆಸರುಗಳು ಯುದಾಯವನ್ನೂ ಇಸ್ರಾಯೇಲನ್ನು ಸೂಚಿಸುತ್ತವೆ: "ಸೂರೆಗೆ ಆತುರಕೊಳ್ಳೆಗೆ ಅವಸರ ಆದರೆ ಉಳಿದವನು ಹಿಂದಿರುಗುವನು" ಈವಾಗಲೂ ಇದರಲ್ಲಿ ಭರವಸೆ ನಿರೀಕ್ಷೆಯಿದೆ ಏಕೆ?`

ಅಶೂರವು ಇಮ್ಮಾನುವೇಲನ ದೇಶವನ್ನು ತುಂಬಿಕೊಂಡಾಗ್ಯೂ (ಯೆಶಾಯ 8:8) "ದೇವರು ನಮ್ಮೊಂದಿಗಿದ್ದಾನೆ' ಎಂಬ ವಾಗ್ದಾನವು ಅವರಲ್ಲಿತ್ತು (ಯೆಶಾಯ 8:10). ನಿಜ! ನಾವು ಇಲ್ಲಿ ಏನನ್ನು ಕಾಣುತ್ತೇವೆಯೋ ಅದನ್ನೇ ಇಡೀ ಯೆಶಾಯನ ಗ್ರಂಥದಲ್ಲಿ ಕಾಣುತ್ತೇವೆ. ಏನೆಂದರೆ ದೇವರು ಯೆಹೂದ ಮತ್ತು ಇಸ್ರಾಯೇಲಿನಲ್ಲಿರುವ ತನ್ನ ವೈರಿಗಳ ಮೇಲೆ ಸೇನೆಯ ವಿಪತ್ತುಗಳು, ಕಷ್ಟಗಳು ಗಡಿಪಾರು ಮುಂತಾದ ತೀರ್ಪುಗಳನ್ನು ಬರ ಮಾಡುತ್ತಾನಾದರೂ ತನಗೆ ನಂಬಿಗಸ್ತರಾಗಿ ಉಳಿದುಕೊಂಡ ತನ್ನ ಜನರನ್ನು ಮತ್ತೆ ಅವರ ದೇಶದಲ್ಲಿ ಅವರನ್ನು ಪುನರ್‌ಸ್ಥಾಪಿಸುತ್ತಾನೆ (ನೆಲೆಗೊಳಿಸುತ್ತಾನೆ).

`ಯೆಶಾಯನು ತನ್ನ ಮಕ್ಕಳ ಹೆಸರನ್ನು ದಾಖಲಿಸಿರುವುದು ಮತ್ತು ಪ್ರವಾದಿನಿಯಾದ ಹೆಂಡತಿಯೊಂದಿಗಿನ ಆತನ ಸ೦ಬ೦ಧವು ಧರ್ಮಾನುಸಾರವಾದದು ಎಂದು ಏಕೆ ಹೇಳುತ್ತಾನೆ? (ಯೆಶಾಯ 8:1-3).`

ಮಗನು ಒಂದು ಗುರುತಾಗಿ ಮಹತ್ವಹೊಂದಿರುವುದು ಆತನು ಬರುವ ಅವಧಿಯಿಂದಲೇ (ಕಾಲ) ತನ್ನ ತಾಯಿಯ ಗರ್ಭದಲ್ಲಿ ಅಂಕುರನಾದಾಗಿನಿಂದ ಅಶೂರವು ಸಿರಿಯ ಮತ್ತು ಇಸ್ರಾಯೇಲನ್ನು ಸೋಲಿಸುವ ಕಾಲವು ಹುಡುಗನು ಒಂದು ವಯಸ್ಸಿನ ಹಂತಕ್ಕೆ ಬರುವಷ್ಟು ಕಾಲಕ್ಕಿಂತ ಕಡಿಮೆಯಾಗಿರುತ್ತದೆ. ಅಂದರೆ ಮಗುವು ಹುಟ್ಟಿದಾಗಿನಿಂದ ತನ್ನ ತಂದೆ ಮತ್ತು ತಾಯಿಯನ್ನು ಬಾಯಿಂದ ಕರೆಯಲು ಆರಂಭಮಾಡುವ ಕಾಲಾವಧಿಗಿಂತ ಮುಂಚೆ, ಹುಡುಗನು ಹುಟ್ಟುವುದಕ್ಕೆ ಮೊದಲು ತಾಯಿಯ ಗರ್ಭದಲ್ಲಿ ಅಂಕುರನಾದಾಗಲೇ ಯೆಶಾಯನು ಅವನ ಹೆಸರನ್ನು ನಿಯಮಾನುಸಾರವಾಗಿ ದಾಖಲೆ ಪಡಿಸಿ ಅವನನ್ನು ಅವನ ಹೆಸರನ್ನು ತದನಂತರದ ಘಟನೆಗಳೊಂದಿಗೆ ಹೋಲಿಸಿನೋಡಲು ಅನುಕೂಲವಾಗುವಂತೆ ಪ್ರವಾದನೆಯನ್ನು ಬಹಿರಂಗಪಡಿಸಿದನು.

ತನ್ನ ಜನರೆಂದು ಹೇಳಿಕೊಂಡು ಮತ್ತೆ ಮತ್ತೆ ತಪ್ಪುಗಳನ್ನು ಎಸಗುತ್ತಿದ್ದಾಗ್ಯೂ ದೇವರು ಅವರನ್ನು ರಕ್ಷಿಸಲು ಸಿದ್ಧನಾಗಿದ್ದನು. ಈ ನಿಯಮವನ್ನು ನಾವು ನಮ್ಮ ವೈಯಕ್ತಿಕ ಜೀವನಕ್ಕೆ ಅದರಲ್ಲೂ ನಮ್ಮ ಆತ್ಮೀಕ ಜೀವನದಲ್ಲಿ ಸೋಲುಗಳನ್ನು ಪತನಗಳನ್ನು ಹೊಂದಿರುವಾಗ ಹೇಗೆ ಅನ್ವಯ ಮಾಡಿಕೊಳ್ಳಬಹುದು.