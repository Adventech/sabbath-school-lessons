---
title:  ಕೃತಘ್ನರಾಗಿ ಜೀವಿಸುತ್ತಾ ಸತ್ತಂತಿರುವರ ಕತ್ತಲು
date:   21/01/2021
---

`ಯೆಶಾಯ 8:16-22. ಮೇಲೆ ಹೇಳಿರುವ ವಾಕ್ಯಗಳನ್ನು ಓದಿರಿ. ಇದು ಯಾವುದನ್ನು ಕುರಿತು ಮಾತಾಡುತ್ತದೆ? ಇದು ಅರಸನಾದ ಅಹಾಜನಿಗೆ ಸಂಬಂಧಪಡುತ್ತದೆ? ನಿಮ್ಮ ಆಲೋಚನೆಗಳ ಸಾರಾಂಶವನ್ನು ಹೇಳಿರಿ.`

ಅರಸನಾದ ಅಹಾಜನು ಬಹಳವಾದ ಆಚರಣ ಪದ್ಧತಿಗಳನ್ನೊಳಗೊಂಡ ಅನ್ಯಧರ್ಮದಲ್ಲಿ ತನ್ನನ್ನು ಆಳವಾಗಿ ತೊಡಗಿಸಿಕೊಂಡಿದ್ದನು (2 ಅರಸುಗಳು 16:3,4,10-15 ಮತ್ತು 2 ಪೂ.ವೃ, 28:2-4 ಮತ್ತು 23-25 ವಚನಗಳು) ಧರ್ಮೋಪದೇಶಕಾಂಡ 32:17ನೇ ವಚನದೊಡನೆ ಹೋಲಿಸಿ ನೋಡಿರಿ. ಅವರು ದೆವ್ವಗಳಿಗೆ ಬಲಿಯನ್ನು ಅರ್ಪಿಸುತ್ತಿದ್ದರು (1 ಕೊರಿಂಥ 10:20). ಆಧುನಿಕ ಮಾಟಗಾರಿಕೆಯ ಅನೇಕ ಅಂಶಗಳು ಪುರಾತನ ಕಾಲದಲ್ಲಿ ಪೂರ್ವದೇಶಗಳಲ್ಲಿದ್ದ ಮಾಟಗಾರಿಕೆಯನ್ನು ಹೋಲುತ್ತವೆ. ಇವುಗಳನ್ನು ಸತ್ಯವೇದದಂತೆ ಬರೆಯಲ್ಪಟ್ಟ ಬೇರೆ ಬರಹಗಳಲ್ಲಿ ಕಾಣುತ್ತೇವೆ. ಹೌದು! ಇಂದಿಗೂ ಇರುವ ಅನೇಕ ಆಧುನಿಕ ಪದ್ಧತಿಗಳು ಕೇವಲ ಪುರಾತನ ಕಾಲದ ಪದ್ಧತಿಗಳಾಗಿದ್ದು ಸಮಾಕಾಲೀನ ರೂಪದಲ್ಲಿ ವ್ಯಕ್ತಗೊಂಡಿವೆ.

ಯೆಶಾಯನು ವಿವರಿಸಿರುವ ಹತಾಶೆಯು ದೇವರನ್ನು ಬಿಟ್ಟು ಬೇರೆಯದನ್ನು ಆಶ್ರಯಿಸಿಕೊಂಡುದರ ಫಲಿತಾಂಶವಾಗಿದೆ (ಯೆಶಾಯ 8:21,22) ಇದಕ್ಕೆ ಅಹಾಜನು ಸರಿಹೊಂದುತ್ತಾನೆ (2 ಪೂ.ವೈ.28:22.23ರ ಜೊತೆಗೆ ಹೋಲಿಸಿ ನೋಡಿರಿ). ಜನರು ಕೋಪೋದ್ರಿಕ್ತರಾಗಿ ತಮ್ಮ ರಾಜನನ್ನು ಶಪಿಸತೊಡಗಿದರೆಂದು ಯೆಶಾಯನು ಸೂಚಿಸುತ್ತಾನೆ (ಯೆಶಾಯ 8:21) ಜನರನ್ನು ಇಂತಹ ಶಪಿಸುವ ಪದ್ಧತಿಯೆಡೆಗೆ ಮುನ್ನೆಡಿಸಿದ ಪ್ರಯುಕ್ತ ಅಹಾಜನು ಜನರಿಂದ ಶಪಿಸಿಕೊಂಡು ಎಚ್ಚರಿಕೆ ಪಟ್ಟುಕೊಳ್ಳುವಂತಾಯ್ತು. ಆ ಇದರಿಂದ ಅಹಾಜನು ಮರಣ ಹೊಂದಿದಾಗ ರಾಜಸ್ಮಶಾನದಲ್ಲಿ ಹೂಣಿಡುವಷ್ಟು ಗೌರವವನ್ನು ಕಳೆದುಕೊಂಡಿದ್ದರಿಂದ ಆತನನ್ನು ಬೇರೊಂದು ಸ್ಥಳದಲ್ಲಿ ಹೂಣಿಟ್ಟರು (2 ಪೂ. 28:27).

`ಅನ್ಯದೇವತೆಗಳನ್ನು ಪೂಜಿಸುವ ಬಗ್ಗೆ ಈ ವಚನಗಳು ಏನು ಹೇಳುತ್ತವೆ? (ಯಾ.ಕಾಂಡ 20:27, ಧ.ಕಾಂಡ 18:9-14).`

ಅನ್ಯದೇವತೆಗಳನ್ನು ಪೂಜಿಸುವ ಪದ್ಧತಿಯಿಂದ ತಮ್ಮನ್ನು ಪ್ರತ್ಯೇಕ ಪಡಿಸಿಕೊಳ್ಳುವುದು ದೇವರಿಗೆ ನಿಷ್ಠೆ ತೋರಿಸುವುದಾಗಿತ್ತು. 1 ಪೂ.ವೈ.10:13,14 ಈ ನಿಯಮವನ್ನು ಅರಸನಾದ ಸೌಲನ ವಿಷಯಕ್ಕೆ ಅನ್ವಯಿಸಬಹುದಾಗಿತ್ತು. ಹಾಗಾಗಿ ಸೌಲನು ತನ್ನ ಅವಿಧೇಯತನದ ನಿಮಿತ್ತ ಮರಣ ಹೊಂದಿದನು. ದೇವರು ಹೇಳಿದ ಆಜ್ಞೆಗಳಿಗೆ ವಿಧೇಯನಾಗದ ಕಾರಣ ಆತನು ದೇವರಿಗೆ ಅಪನಂಬಿಗಸ್ತನಾಗಿದ್ದನು. ಹೆಚ್ಚಿನ ವಿಷಯವೇನೆಂದರೆ ಆತನು ತನ್ನ ಸಹಾಯಕ್ಕಾಗಿ (ಮಾರ್ಗದರ್ಶನಕ್ಕೆ) ಮಾಧ್ಯಮದವರ ಸಲಹೆಯನ್ನು ಪಡೆದುಕೊಂಡು ಆತನು ದೇವರು ಕೊಡುವ ಮಾರ್ಗದರ್ಶನವನ್ನು ಬಯಸಲಿಲ್ಲ. ಆದುದರಿಂದ ದೇವರು ಆತನನ್ನು ಮರಣಕ್ಕೆ ಒಪ್ಪಿಸಿದನು ಮತ್ತು ಇಷಯನ ಮಗನಾದ ದಾವೀದನಿಗೆ ರಾಜ್ಯವನ್ನು ಒಪ್ಪಿಸಿದನು.

`ನಿಮ್ಮ ಜೀವನದಲ್ಲಿ ನಿಮ್ಮ ಸುತ್ತಲೂ ನಿಮ್ಮ ಮೇಲೆ ಬೀರುವ ಪ್ರಭಾವಗಳ ಕಡೆಗೆ ನೋಡಿರಿ. ಇಂತಹ ಪೂಜಾಪದ್ಧತಿಗಳ ಮತ್ತು ಬೈತಾಳಿಕತೆಯ ವಿವಿಧ ಪದ್ಧತಿಗಳ ಹಿಂದಿರುವ ವಿಧಾನಗಳಾವುವು? ಇವುಗಳ ಪ್ರಭಾವದಿಂದ ಸಂಪೂರ್ಣವಾಗಿ ತಪ್ಪಿಸಿಕೊಳ್ಳಲು ಸಾಧ್ಯವಿಲ್ಲದಿರುವಾಗ ನಿಮ್ಮ ಮತ್ತು ನಿಮ್ಮ ಕುಟುಂಬದ ಮೇಲೆ ಬೀರುವ ಇವುಗಳ ಪ್ರಭಾವವನ್ನು ತಗ್ಗಿಸಲು ಏನು ಮಾಡಬಹುದು?`