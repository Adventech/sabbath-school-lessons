---
title:  ಚೀಯೋನಿನ ಅಂತಿಮ ಜಯ
date:   04/02/2021
---

ಯೆಶಾಯ 13 ರಿಂದ 23ರವರೆಗಿನ ಅಧ್ಯಾಯಗಳು ವೈಯಕ್ತಿಕವಾಗಿ ಒಂದೊಂದು ದೇಶಗಳ ವಿರೋಧವಾಗಿ ದೈವೋಕ್ತಿಗಳನ್ನು ನುಡಿದ ತರುವಾಯ ಯೆಶಾಯ 24 ರಿಂದ 27 ಅಧ್ಯಾಯಗಳು ಪ್ರಪಂಚದ ಮಟ್ಟದಲ್ಲಿ ಅಂತ್ಯಕಾಲದ ಅಂತಿಮ ಘಟನೆಯಾಗಿ ದೇವರ ವೈರಿಗಳು ಸೋತು ಹೋಗಿ ಆತನ ಪ್ರಜೆಗಳು ಬಿಡುಗಡೆ ಹೊಂದುವುದನ್ನು ವಿವರಿಸುತ್ತವೆ.

ಯೆಶಾಯನು 24ನೇ ಅಧ್ಯಾಯದಲ್ಲಿ ವಿವರಿಸಿರುವ ಹಾಳುಬಿದ್ದ ಭೂಮಿಯ ವಿವರಣೆಯು ಯೋಹಾನನು ಕ್ರಿಸ್ತನ ಎರಡನೇ ಬರೋಣವಾದ ತರುವಾಯ ಭೂಮಿಯ ಮೇಲೆ ಇರುವ ಸಾವಿರ ವರುಷಗಳ ಪರಿಸ್ಥಿತಿಯ ವಿವರಣೆಗೆ ಸಂಬಂಧಪಡುವಂತೆ ಕಾಣುತ್ತದೆ ಹೇಗೆ (ಪ್ರಕಟನೆ 20ನೇ ಅಧ್ಯಾಯ).

ಯೆಶಾಯ 13 ಮತ್ತು 14ನೇ ಅಧ್ಯಾಯಗಳಲ್ಲಿ ನಿಜವಾದ ಬ್ಯಾಬಿಲೋನಿನ ಅಂಶಗಳು ನಂತರದ ಅಧಿಕಾರಗಳಿಗೆ ಅನ್ವಯವಾಗುತ್ತವೆ. "ಬ್ಯಾಬಿಲೋನಿನ ರಾಜನು" ಇತರೆ ಅಧಿಕಾರಿಗಳ ಕೂಟವನ್ನು ಪ್ರತಿನಿಧಿಸುತ್ತಾನೆ. ಇದರ ಹಿಂದೆಯಿರುವ "ಪ್ರಮುಖ ದುಷ್ಟಶಕ್ತಿ' ಸತಃ ಸೈತಾನನೇ ಆಗಿದ್ದಾನೆ. ಹಾಗಾಗಿ ಬ್ಯಾಬಿಲೋನು ಬಿತ್ತು ಎಂಬ ಸಂದೇಶವು (ಯೆಶಾಯ 21:9). ನಂತರಕಾಲದಲ್ಲಿ (ಪ್ರಕ 14:8, ಪ್ರಕ 18:2) ಪುನರಾವರ್ತನೆಯಾಗಿ ಬರುತ್ತದೆ. ನಂತರ ಸಾವಿರ ವರ್ಷಗಳು ಕಳೆದ ಮೇಲೆ ಅಂತಿಮವಾಗಿ ಸೈತಾನನು ನಾಶಹೊಂದುತ್ತಾನೆ (ಪ್ರಕ 20:10). ಪುರಾತನ ಬ್ಯಾಬಿಲೋನಿನ ನಾಶವು ದೇವರ ನ್ಯಾಯತೀರ್ಪಿನ ದಿನವಾಗಿದ್ದರೆ (ಯೆಶಾಯ 13:6,9) ಮತ್ತೊಂದು ದೇವರ ಭಯಂಕರವಾದ ದೊಡ್ಡ ದಿನವು ಬರುವುದಕ್ಕಿದೆ (ಯೋವೇಲ 2:31, ಮಲಾಕಿ 4:5ನ್ನು ಚೆಫನ್ಯ 1:7ಕ್ಕೆ ಹೋಲಿಸಿರಿ).

ಇದೇ ರೀತಿಯಲ್ಲಿ ಯೆಶಾಯ 24ನೇ ಅಧ್ಯಾಯವು ಯೆಶಾಯನಿಗೆ ಪರಿಚಿತವಾದ ಕಾಲದ (ಸನ್ನಿವೇಶದ) ದರ್ಶನವು ಆಗುತ್ತದೆ. ಆ ಕಾಲವು ಯಾವುದೆಂದರೆ "ಆ ದಿನದಲ್ಲಿ... ಚಂದ್ರನು ನಾಚಿಕೆಪಡುವನು, ಸೂರ್ಯನು ಲಜ್ಜೆಗೊಳ್ಳುವನು; ಸೇನಾದೀಶ್ವರನಾದ ಯಹೋವನು ಚೀಯೋನ್ ಪರ್ವತದಲ್ಲಿ ಯೆರೂಸಲೇಮಿನೊಳಗೆ ಆಳುವನಷ್ಟೆ. ಆತನ ಪರಿವಾರದ ಹಿರಿಯರ ಮುಂದೆ ಪ್ರಭಾವವು ಪ್ರತ್ಯಕ್ಷವಾಗುವುದು (ಯೆಶಾಯ 24:23). ಯೆಶಾಯನು ಇದನ್ನು ನಿಸ್ಸಂದೇಹವಾಗಿ ತನಗೆ ಗೊತ್ತಿರುವ ಯೆರೂಸಲೇಮಿಗೆ ಅನ್ವಯಸಿಕೊಳ್ಳುತ್ತಾನೆ. ಆದರೆ ಪ್ರಕಟನೆ ಪುಸ್ತಕವು ಇದು ದಿಟವಾಗಿ ಹೊಸಯೆರೂಸಲೇಮಿನಲ್ಲಿ ನೆರವೇರುತ್ತದೆಯೆಂದು ವಿವರಿಸುತ್ತದೆ (ಪ್ರಕ 21:2). "ಇದಲ್ಲದೆ ಪರಿಶುದ್ಧ ಪಟ್ಟಣವಾದ ಹೊಸಯೆರೂಸಲೇಮು ಪರಲೋಕದಿಂದ ದೇವರ ಬಳಿಯಿಂದ ಇಳಿದು ಬರುವುದನ್ನು ಕಂಡೆನು... ಪಟ್ಟಣಕ್ಕೆ ಬೆಳಕನ್ನು ಕೊಡುವುದಕ್ಕಾಗಿ ಸೂರ್ಯನಾಗಲಿ ಚಂದ್ರನಾಗಲಿ ಬೇಕಾಗಿಲ್ಲ. ಅದಕ್ಕೆ ದೇವರ ಪ್ರಭಾವವೇ ಬೆಳಕನ್ನು ಕೊಟ್ಟಿತು. ಯಜ್ಞನ ಕುರಿಯಾದಾತನೇ ಅದರ ದೀಪವು (ಪ್ರಕ 21:23).

`ದೇವರು ನಿಜವಾಗಿಯೂ ದುಷ್ಟರನ್ನು ನಾಶಮಾಡುತ್ತಾನೆಯೆ? ಯೆಶಾಯ 28:21ನೇ ವಚನವು ದೇವರು ನಾಶಪಡಿಸುವ ಕೆಲಸವನ್ನು ಅಪರೂಪದ ಕೆಲಸವೆಂದು, ಅಪೂರ್ವವಾದ ಕಾರ್ಯವೆಂದು ಹೇಳುತ್ತದೆ.`

ನಾಶಮಾಡುವುದು ಅವನಿಗಿಷ್ಟವಿಲ್ಲದಿರುವುದರಿಂದ ಅದು ಅವನಿಗೆ ಅಪರೂಪದ ಕೆಲಸವಾಗಿದೆ. ಆದಾಗ್ಯೂ ಇದು ಮಾಡಲೇಬೇಕಾದ ಕೃತ್ಯ ಅಥವಾ ಕೆಲಸವಾಗಿದೆ. ಪಾಪವು ತನ್ನೊಂದಿಗೆ ನಾಶದ ಬೀಜವನ್ನು ಕೊಂಡೊಯ್ಯುತ್ತದೆ ಎಂಬುದು ನಿಜವಾದ ಮಾತು (ಯಾಕೋಬ 1:15). ಆದರೆ ದೇವರ ಮರಣದ ಮೇಲೆ ಪರಮಾಧಿಕಾರವನ್ನು ಹೊಂದಿರುವುದರಿಂದ ಅಂತಿಮ ನಾಶನದ ಸಮಯ, ಸ್ಥಳ ಮತ್ತು ವಿಧಾನವನ್ನು ಆತನೆ ನಿರ್ಧರಿಸುತ್ತಾನೆ (ಪ್ರಕಟನೆ 20). ಹೀಗಿರುವುದರಿಂದ ದೇವರು ಪಾಪದ ಫಲಿತಾಂಶವನ್ನು ಅಂತಿಮವಾಗಿ ತನ್ನಷ್ಟಕ್ಕೆ ತಾನೆ ನಾಶವಾಗುವ ಅದನ್ನು ಹಾಗೆಯೇ ಬಿಟ್ಟು ಬಿಡುತ್ತಾನೆ ಎಂದು ವಾದ ಮಾಡುವುದರಲ್ಲಿ ಯಾವುದೇ ಹುರುಳಿಲ್ಲವಾದುದಾಗಿದೆ.

`ಯೆಶಾಯ 24ರಿಂದ 27ನೇ ಅಧ್ಯಾಯಗಳಲ್ಲಿ ನಾವು ಏನು ನೋಡುತ್ತೇವೆಯೋ ಅದನ್ನು ಸತ್ಯವೇದದಾದ್ಯಂತವು ನೋಡುವವರಾಗಿದ್ದೇವೆ, ಈವಾಗ ಕಷ್ಟಸಂಕಟ ನೋವು ನರಳಾಟ ಹಾಳುಮಾಡುವಂಥದ್ದು ಏನೇ ಇರಲಿ ಅಂತಿಮವಾಗಿ ದೇವರು ಮತ್ತು ಆತನ ಒಳ್ಳೆಯತನವು ಕೆಟ್ಟದ್ದರ ಮೇಲೆ ಗೆಲವು ಹೊಂದುತ್ತದೆ. ನಿಮ್ಮಷ್ಟಕ್ಕೆ ನೀವೇ ಆ ಗೆಲುವಿನ ಭಾಗವಾಗ ಬೇಕಾದರೆ ಮಾಡಬೇಕಾಗಿರುವ ಒಂದೇ ಒಂದು ವಿಷಯ (ಕೆಲಸ) ಯಾವುದು? (ಜ್ಞಾ 3:5-7, ರೋಮ 10:9).`