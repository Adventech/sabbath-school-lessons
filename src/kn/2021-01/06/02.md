---
title:  ಜನಾಂಗಗಳ ದುರ್ಗತಿ
date:   31/01/2021
---

`ಯೆಶಾಯ 13:1ರಲ್ಲಿ ಅದನ್ನು ಬರೆದವನ ಹೆಸರು ತಲೆಬರಹವಾಗಿ ಬಂದಿದೆ (ಇದನ್ನು ಯೆಶಾಯ 1:1 ಮತ್ತು 2:1 ರ ಜೊತೆ ಹೋಲಿಸಿರಿ) ಗ್ರಂಥದ ಹೊಸಭಾಗದ ಪ್ರಾರಂಭವನ್ನು ಇದು ಹೇಳುತ್ತದೆ. ಯೆಶಾಯ 13 ರಿಂದ 25 ಅಧ್ಯಾಯಗಳು ದೇವರು ಸಕಲ ಜನಾಂಗಗಳ ವಿರೋಧವಾಗಿ ನೀಡುವ ನ್ಯಾಯತೀರ್ಪನ್ನು ದೈವೋಕ್ತಿಗಳನ್ನು ಜನಾಂಗಗಳ ವಿರುದ್ಧ ಹೇಳಲಾದ ಪ್ರವಾದನೆಗಳು ಬ್ಯಾಬಿಲೋನಿನಿಂದ ಆರಂಭವಾಗುತ್ತವೆ ಏಕೆ?`

ಯೆಶಾಯ 10ನೇ ಅಧ್ಯಾಯ 5-34 ವಚನಗಳು ಅಶೂರದ ವಿರುದ್ಧವಾಗಿ ದೇವರು ಮಾಡಿರುವ ನ್ಯಾಯತೀರ್ಪನ್ನು ಪ್ರಕಟಿಸುತ್ತದೆ. ಯೆಶಾಯನ ದಿನಗಳಲ್ಲಿ ಅಶೂರರಿಗೆ ಸಂಭವಿಸುವ ಅಪಾಯಗಳು ಇಲ್ಲಿ ತಿಳಿಸಲ್ಪಟ್ಟಿವೆ. ಯೆಶಾಯ 14:24-27 ವಚನಗಳು ಅಣ್ಣೂರವನ್ನು ಮುರಿಯುವ ದೇವರ ಯೋಜನೆಯನ್ನು ಸಂಕ್ಷಿಪ್ತವಾಗಿ ತಿರುಗಿ ಹೇಳುತ್ತಿರುವಾಗ ಯೆಶಾಯ 13-23 ಅಧ್ಯಾಯಗಳು ಇತರ ಅಪಾಯಗಳ ಬಗ್ಗೆ ಅದರಲ್ಲೂ ಬಹಳ ಮುಖ್ಯವಾಗಿ ಬ್ಯಾಬಿಲೋನಿನ ಮೇಲೆ ಬರುವ ಅಪಾಯದ ಬಗ್ಗೆ ಹೇಳುತ್ತವೆ.

ಸಂಪದ್ಭರಿತವಾದ ಪುರಾತನ ಸಾಂಸ್ಕೃತಿಕ, ಧಾರ್ಮಿಕ ಮತ್ತು ರಾಜಕೀಯ ಪರಂಪರೆಯನ್ನು ಹೊಂದಿದ ಬ್ಯಾಬಿಲೋನ್ ಬಳಿಕ ಯಹೂದವನ್ನು ಆಕ್ರಮಿಸಿಕೊಂಡು ಜನರನ್ನು ಗಡಿಪಾರು ಮಾಡುವ ದೊಡ್ಡಶಕ್ತಿಯಾಗಿ ಹೊರಹೊಮ್ಮಿತು. ಆದರೆ ಯೆಶಾಯನ ಕಾಲದಲ್ಲಿ ಬ್ಯಾಬಿಲೋನು ದೇವರ ಪ್ರಜೆಗಳಿಗೆ ಅಪಾಯಕರವಾಗುತ್ತದೆಯೆಂದು ಅವರಿಗೆ ತೋರಲಿಲ್ಲ. ಯೆಶಾಯನ ಸೇವೆಯ ಬಹುತೇಕ ಅವಧಿಯಲ್ಲಿ ಅಕ್ರೂರವು ಬ್ಯಾಬಿಲೋನಿಗಿಂತ ಬಲಾಡ್ಯವಾಗಿತ್ತು. ಕ್ರಿ.ಪೂ. 720ರಿಂದ ಕ್ರಿ.ಪೂ. 689ರವರೆಗೆ ಅನೇಕ ಸಲ (ಕ್ರಿ.ಪೂ. 710, ಕ್ರಿ.ಪೂ 702, ಕ್ರಿ.ಪೂ. 689) ಅಶೂರದ ಅರಸರು ಬ್ಯಾಬಿಲೋನಿನ ಮೇಲೆ ಜಯಸಾಧಿಸಿ ತಮ್ಮ ವಶಕ್ಕೆ ತೆಗೆದುಕೊಂಡಿದ್ದಾರೆ. ಮೂರನೇ ಆಗ್ಲಿಸರನು ಬ್ಯಾಬಿಲೋನನ್ನು ಗೆದ್ದು ತನ್ನನ್ನು ಅದರ ಅರಸನನ್ನಾಗಿ 'ಪೂಲ' ಎಂಬ ಹೆಸರಿನಿಂದ ಘೋಷಿಸಿಕೊಂಡನು (2 ಅರಸುಗಳು 15:19) ಮತ್ತು 1 ಪೂ. ವೃತ್ತಾಂತ 5:26 ವಚನಗಳನ್ನು ನೋಡಿರಿ).

ಆದಾಗ್ಯೂ ಕಡೆಯಲ್ಲಿ ಬ್ಯಾಬಿಲೋನು ಯಹೂದ ರಾಜ್ಯವನ್ನು ನಾಶಪಡಿಸುವಂತಹ ಪರಮಾಧಿಕಾರಿಯಾಗಿ ಆ ಪ್ರದೇಶದಲ್ಲಿ ಹೊರಹೊಮ್ಮಿತು.

ಯೆಶಾಯ 13ನೇ ಅಧ್ಯಾಯವನ್ನು ಪೂರ್ಣವಾಗಿ ಓದಿದಾಗ ಅದರ ಭಾಷೆಯು ಎಷ್ಟು ಕಠಿಣವಾಗಿದೆ ಎಂದು ಗೊತ್ತಾಗುತ್ತದೆ. ಪ್ರೀತಿಸ್ವರೂಪನಾದ ದೇವರು ಇಂಥವುಗಳನ್ನು ಮಾಡುತ್ತಾನೆಯೇ ಅಥವಾ ಇಂಥವುಗಳು ನಡೆಯುವಂತೆ ಬಿಡುತ್ತಾನೆಯೇ? ಖಂಡಿತವಾಗಿ ಕೆಲವರು ಅಮಾಯಕರು (ನಿರಪರಾಧಿಗಳು) ಸಹಾ ಕಷ್ಟ ಅನುಭವಿಸುತ್ತಾರೆ ಅಲ್ಲವೆ? (ಯೆಶಾಯ 13:16). ದೇವರಿಂದ ನಡೆಯುವ ಇಂಥಾ ಕೃತ್ಯಗಳನ್ನು ಹೇಗೆ ಅರ್ಥಮಾಡಿಕೊಳ್ಳುವಿರಿ? ಈ ವಚನಗಳಲ್ಲದೆ ಸತ್ಯವೇದದಲ್ಲಿ ಪಾಪ ಮತ್ತು ದುಷತ್ವದ ವಿಷಯದಲ್ಲಿ ದೇವರು ತೋರಿಸುವ ಕೋಪ ಮತ್ತು ರೋಷದ ಬಗ್ಗೆ ಮಾತಾಡುವ ಎಲ್ಲಾ ವಚನಗಳು ಪಾಪ ಮತ್ತು ದುಷತ್ವದ ಆಘಾತಕಾರಿ ಸ್ವಭಾವದ ಬಗ್ಗೆ ಏನನ್ನು ತಿಳಿಸಿಕೊಡುತ್ತವೆ? ಪ್ರೀತಿ ಸ್ವರೂಪಿಯಾದ ದೇವರು ಪಾಪದ ವಿರುದ್ಧ ತೋರಿಸುವ ಕಠಿಣವಾದ ಪ್ರತಿಕ್ರಿಯೆಯು ಪಾಪವು ಎಷ್ಟು ಘೋರವಾದದ್ದು ಎಂಬುದಕ್ಕೆ ಅಗತ್ಯವಾದ ಸಾಕ್ಷಿ ನೀಡುತ್ತದೆ. ಯಾವ ಕ್ರಿಸ್ತನು ಜನರನ್ನು ಕ್ಷಮಿಸಿದನೋ, ಸ್ವಸ್ಥಪಡಿಸಿದನೋ ಪಾಪಿಗಳನ್ನು ಎಚ್ಚರಿಸಿ, ಪಶ್ಚಾತ್ತಾಪ ಪಡುವಂತೆ ಬೇಡಿಕೊಂಡನೋ ಅದೇ ಕ್ರಿಸ್ತನು ಯೆಶಾಯನ ಮೂಲಕ ಈ ಎಚ್ಚರಿಕೆಯ ಮಾತುಗಳನ್ನು ಆಡುತ್ತಿದ್ದಾನೆ ಎಂಬುದನ್ನು ನಾವು ನೆನಪು ಮಾಡಿಕೊಳ್ಳಬೇಕು.

ಪ್ರೀತಿಸ್ವರೂಪಿಯಾದ ದೇವರ ಸ್ವಭಾವದಲ್ಲಿರುವ ಈ ಅಂಶದ ಬಗ್ಗೆ ನಿಮ್ಮ ಸ್ವಂತ ಮನಸ್ಸಿನಲ್ಲಿ ಯಾವ ತೀರ್ಮಾನಕ್ಕೆ ಬರುವಿರಿ? ಇಂಥಾ ರೋಷವು ಹೊರಹೊಮ್ಮುವುದು ನಿಜವಾಗಿಯೂ ಆತನ ಪ್ರೀತಿಯಿಂದಲ್ಲವೇ ಎಂಬ ಪ್ರಶ್ನೆಯನ್ನು ನೀವೇ ಕೇಳಿಕೊಳ್ಳಿರಿ. ಹಾಗಾದರೆ, ಇದು ಹೇಗಾಗುತ್ತದೆ? ಅಥವಾ ಇದನ್ನು ಇನ್ನೊಂದು ದೃಷ್ಟಿಕೋನದಿಂದ ನೋಡೋಣ.

`ಇಸ್ರಾಯೇಲ್ಯರ ಪಾಪದಿಂದ ಆ ದೇಶದ ನಿರಪರಾಧಿಗಳು ಪಟ್ಟ ಹಿಂಸೆಗಿಂತಲೂ ಶಿಲುಬೆಯ ಮೇಲೆ ಇಡೀ ಲೋಕದ ಪಾಪವನ್ನು ಹೊತ್ತು ಘೋರ ಹಿಂಸೆಯನ್ನು ಕ್ರಿಸ್ತನು ಅನುಭವಿಸದದು ಈ ಕಠಿಣವಾದ ಪ್ರಶ್ನೆಗಳಿಗೆ ಉತ್ತರ ನೀಡಲು ಹೇಗೆ ಸಹಾಯ ಮಾಡುತ್ತದೆ?`