---
title:  ಅಡುವ ದೇವರು
date:   30/01/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 13, ಯಶಾಯ 13:2-22, ಯೆಶಾಯ 14, ಯೆಶಾಯ 24-27.

> <p> ಸ್ಮರಣವಾಕ್ಯ </p>
> "ಆಹಾ, ಈತನೇ ನಮ್ಮ ದೇವರು, ನಮ್ಮನ್ನು ರಕ್ಷಿಸಲಿ ಎಂದು ಈತನನ್ನು ನಿರೀಕ್ಷಿಸಿಕೊಂಡಿದ್ದೇವೆ; ಈತನೇ ಯಹೋವನು; ಈತನನ್ನು ನಿರೀಕ್ಷಿಸಿಕೊಂಡಿದ್ದೇವೆ; ಈತನ ರಕ್ಷಣೆಯಲ್ಲಿ ಆನಂದಿಸಿ ಉಲ್ಲಾಸ ಪಡುವೆವು" (ಯೆಶಾಯ 25:9).

ದೇವರ ಸೇವಕನು 'ಗರ್ವ'ದ ಬಗ್ಗೆ ಹೃದಯವನ್ನು ಶೋಧಿಸಿಕೊಳ್ಳುವಂತಹ ಒಂದು ಉಪದೇಶ ಕೊಟ್ಟ ನಂತರ ಆ ಉಪದೇಶವನ್ನು ಕೇಳಿದ ಮಹಿಳೆಯೊಬ್ಬಳು ಸೇವಕನ ಜೊತೆ ಮಾತಾಡುವುದಕ್ಕಾಗಿ ಕಾಯ್ದಳು. ತಾನು ಬಹಳವಾದ ಮನೋವ್ಯಥೆಯಲ್ಲಿರುವುದಾಗಿ ಹೇಳಿದಳು ಮತ್ತು ತನ್ನ ಪಾಪವನ್ನು ಅರಿಕೆ ಮಾಡಿಕೊಳ್ಳಲು ಬಯಸಿದಳು. ಆ ಸೇವಕನು ಆಕೆಯನ್ನು ನೀನು ಅರಿಕೆ ಮಾಡಬೇಕಾಗಿರುವ ಪಾಪ ಯಾವುದು ಎಂದು ಕೇಳಿದನು. ಅದಕ್ಕೆ ಆಕೆಯು ಗರ್ವದ ಪಾಪವೆಂದು ಹೇಳಿದಳು. "ನಾನು ಕೆಲವು ದಿನಗಳ ಹಿಂದೆ ಕನ್ನಡಿಯ ಮುಂದೆ ಕುಳಿತುಕೊಂಡು ಒಂದು ಗಂಟೆಯವರೆಗೆ ನನ್ನ ಸೌಂದರ್ಯವನ್ನು ನಾನು ಸವಿಯುತ್ತಿದ್ದೆನು" ಎಂದು ಹೇಳಿದಳು. ಅದಕ್ಕೆ ಆ ಸೇವಕನು ಅದು 'ಗರ್ವ'ದ ಪಾಪವಲ್ಲ. ಆದರೆ ಕಲ್ಪನೆಯ ಪಾಪವೆಂದು ಹೇಳಿದನು"- ಪಾಲ್ ಲೀ ಟ್ಯಾನ್‌ರವರು ಸಂಪಾದಿಸಿದ 7700 ನಿದರ್ಶನಗಳ ವಿಶ್ವಕೋಶ ಸೈನ್ಸ್ ಆಫ್ ಟೈಮ್ಸ್ ಪುಟ 1100.

ಬಲಾಡ್ಯನಾದ ದೂತನ ಹೃದಯದಲ್ಲಿ ಪಾಪವು ಹುಟ್ಟಿದಾಗಿನಿಂದ 'ಗರ್ವವು' ವಾಸ್ತವತೆಯ ಪರಿಮಿತಿಯನ್ನು ಅರಿತುಕೊಳ್ಳದ ಹಾಗೆ ಮಾಡಿತು ಅಂದರೆ ಸತ್ಯವಾದ ಸಂಗತಿಯ ಮನವರಿಕೆ ಆಗದ ಹಾಗೆ ಮಾಡಿತು (ದೇವದೂತರಲ್ಲಿ ಅಥವಾ ಮನುಷ್ಯರಲ್ಲಿ) ಎಲ್ಲಿ ಆತ್ಮೀಕವಾದ ಗರ್ವವು ಮನೆ ಮಾಡಿರುತ್ತದೋ ಅಲ್ಲಿ ಎಲ್ಲದಕ್ಕಿಂತ ಹೆಚ್ಚಿನ ಸಮಸ್ಯೆಯನ್ನು ಕಾಣಬಹುದು, ಮತ್ತೊಬ್ಬರು ಅವರ ಪರವಾಗಿ ನಿಂತು ಕೆಲಸ ಮಾಡದಿದ್ದರೆ ಅವರ ರಕ್ಷಣೆಯು ಸಾಧ್ಯವಾಗದ ದುಃಸ್ಥಿತಿಗೆ ಅವರು ತಲುಪಿರುತ್ತಾರೆ (ಕೆಟ್ಟುಹೋಗಿರುತ್ತಾರೆ).

ಈ ವಾರದಲ್ಲಿ ಇತರ ವಿಷಯಗಳ ಜೊತೆಗೆ ಗರ್ವದ ಮೂಲ ಮತ್ತು ಅಹಂಭಾವದ ಬಗ್ಗೆ ತಿಳಿದುಕೊಳ್ಳೋಣ.

_*ಫೆಬ್ರವರಿ ??ನೇ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠ ಅಧ್ಯಯನ ಮಾಡಿರಿ._