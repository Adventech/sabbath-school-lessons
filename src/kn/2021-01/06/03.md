---
title:  ಹಾಳುಬಿದ್ದ ಮಹಾನಗರ – ಬ್ಯಾಬಿಲೋನ್
date:   01/02/2021
---

ಕ್ರಿ.ಪೂ.626ರಲ್ಲಿ ಕಕ್ಷೀಯ ಅರಸನಾದ ನೆಬೊಪೊಲಸ್ಟರನು ಮೇಷ್ಯರೊಡನೆ ಸೇರಿ ಅಕ್ರೂರವನ್ನು ಸೋಲಿಸಿ ಹೊಸ ಬ್ಯಾಬಿಲೋನ್ ಸಂಸ್ಥಾನವನ್ನು ಸ್ಥಾಪಿಸಿ ಅದರ ಹಿಂದಿನ ಮಹಿಮೆಯನ್ನು ಮತ್ತೆ ಅದಕ್ಕೆ ತಂದನು. ಆತನ ಮಗನಾದ ಇಮ್ಮಡಿ ನೆಬೂಕನ್ನೆಚ್ಚರನು ಯಹೂದವನ್ನು ಗೆದ್ದು ಅದರ ಪ್ರಜೆಗಳನ್ನು ಗಡಿಪಾರು ಮಾಡಿದನು.

`ಅಂತಿಮವಾಗಿ ಬ್ಯಾಬಿಲೋನ್ ಪಟ್ಟಣವು ಹೇಗೆ ಅವನತಿ ಹೊಂದಿತು? (ದಾನಿಯೇಲ 5ನೇ ಅಧ್ಯಾಯ ನೋಡಿರಿ).`

ಕ್ರಿ.ಪೂ. 539ರಲ್ಲಿ ಪಾರಸೀಯ ಅರಸನಾದ ಕೋರೆಷನು ಮೇದ್ಯ ಪಾರಸಿಯ ಸಾಮ್ರಾಜ್ಯಕ್ಕಾಗಿ ಬ್ಯಾಬಿಲೋನನ್ನು ಆಕ್ರಮಿಸಿಕೊಂಡನು ಆವಾಗ ಈ ನಗರವು ತನ್ನ ಸ್ವಾತಂತ್ರ್ಯವನ್ನು ಕಳೆದುಕೊಂಡಿತು. ಕ್ರಿ.ಪೂ. 482ರಲ್ಲಿ ಅರ್ತಶಸ್ತನು ಪಾರಸಿ ಆಳ್ವಿಕೆಯ ವಿರುದ್ಧ ಬ್ಯಾಬಿಲೋನಿನಲ್ಲಿ ಎದ್ದ ದಂಗೆಯನ್ನು ಕ್ರೂರವಾಗಿ ದಮನಮಾಡಿದನು. ಆ ನಗರದ ಪ್ರಮುಖ ದೇವತೆಯಾದ ಮರ್ದಕನ ಪ್ರತಿಮೆಯನ್ನು ತೆಗೆದುಹಾಕಿದನು ಮತ್ತು ಕೆಲವು ಕೋಟೆ ಕೊತ್ತಲುಗಳನ್ನೂ ದೇವಾಲಯಗಳನ್ನೂ ಹಾನಿಗೊಳಿಸಿದನು.

ಗ್ರೀಕ್ ಚಕ್ರವರ್ತಿ ಅಲೆಕ್ಸಾಂಡರನು ಕ್ರಿ.ಪೂ.331ರಲ್ಲಿ ಬ್ಯಾಬಿಲೋನ್ ನಗರವನ್ನು ಪಾರಸಿಯಿಂದ ಯಾವುದೇ ಯುದ್ಧ ಮಾಡದೆ ತನ್ನ ವಶಕ್ಕೆ ತೆಗೆದುಕೊಂಡನು. ಈ ನಗರವನ್ನು ತನ್ನ ಸಾಮ್ರಾಜ್ಯದ ಪೂರ್ವಪ್ರಾಂತ್ಯದ ರಾಜಧಾನಿಯನ್ನಾಗಿ ಮಾಡಬೇಕೆಂದು ಆತನು ಕನಸು ಕಂಡಿದ್ದನು. ಆದರೆ ಅದು ಕೆಲವು ಶತಮಾನಗಳಲ್ಲಿ ಅಳಿದು ಹೋಯಿತು. ಕ್ರಿ.ಶ.198ರಲ್ಲಿ ರೋಮನ್ ಅರಸನಾದ ಸಮಸ್ ಸವಿರಸ್ಸಾನು ಬ್ಯಾಬಿಲೋನ್ ನಗರ ಸಂಪೂರ್ಣವಾಗಿ ಹಾಳಾಗಿ ಬಿದ್ದಿರುವುದನ್ನು ನೋಡಿದನು. ಹಾಗಾಗಿ ಬ್ಯಾಬಿಲೋನ್ ಮಹಾನಗರವು ಜನವಸತಿಯಿಲ್ಲದ ಕಾರಣ ಅಳಿದುಹೋಯಿತು. ಈ ಪುರಾತನ ನಿವೇಶನದಲ್ಲಿ ಇರಾಕಿನ ಕೆಲವು ಹಳ್ಳಿಯ ಜನರು ವಾಸಿಸುತ್ತಿದ್ದಾರೆ. ಆದರೆ ಅವರು ಆ ನಗರವನ್ನು ತಿರುಗಿ ಕಟ್ಟಲಿಲ್ಲ.

ಯೆಶಾಯ 13ನೇ ಅಧ್ಯಾಯವು ಬ್ಯಾಬಿಲೋನಿನ ದುರ್ಗತಿಯನ್ನು (ನಾಶನ) ವಿವರಿಸುತ್ತದೆ. ಕ್ರಿ.ಪೂ.539ರಲ್ಲಿ ಕೋರಷನು ಬ್ಯಾಬಿಲೋನ್ ಮೇಲೆ ಸಾಧಿಸಿದ ದಿಗ್ವಿಜಯದಲ್ಲಿ ಯಾಕೋಬ್ಬರನ್ನು ಅವರ ದಾಸತ್ವದಿಂದ ಬಿಡುಗಡೆಗೊಳಿಸಿದನು (ಯೆಶಾಯ 14:1-3), ಆತನು ನಗರವನ್ನು ನಾಶಪಡಿಸಲಿಲ್ಲವಾದರೂ ಆ ನಗರದ ಅಂತ್ಯವು ಆರಂಭಗೊಂಡಿತು. ಅದು ಮತ್ತೆ ದೇವರ ಪ್ರಜೆಗಳನ್ನು ಬಾಧಿಸಲಿಲ್ಲ.

ಯೆಶಾಯ 13ನೇ ಅಧ್ಯಾಯವು ಬ್ಯಾಬಿಲೋನಿನ ನಾಶನವನ್ನು ದೇವರು ಮಾಡಿದ ತೀರ್ಪೆಂದು ವಿವರಿಸುತ್ತದೆ. ಆ ನಗರವನ್ನು ಮುತ್ತಿಕೊಂಡ ಸೈನಿಕರು ದೇವರಿಂದ ಕಳುಹಿಸಲ್ಪಟ್ಟವರು (ಯೆಶಾಯ 13:2-5), ಅದರ ತೀರ್ಪಿನ ಕಾಲವನ್ನು ಯೆಹೋವನ ದಿನವೆಂದು ಹೇಳಲಾಗಿದೆ (ಯೆಶಾಯ 13:6,9) ಮತ್ತು ಯೆಹೋವನ ರೋಷಾಗ್ನಿಯು ಸೂರ-ಚಂದ್ರ-ಆಕಾಶ-ಭೂಮಿ ಎಲ್ಲದರ ಮೇಲೂ ಪರಿಣಾಮ ಬೀರುತ್ತದೆ (ಯೆಶಾಯ 13:10,13).

ಯೆಶಾಯ 13ನೇ ಅಧ್ಯಾಯವನ್ನು ನ್ಯಾಯಸ್ಥಾಪಕರು 5ನೇ ಅಧ್ಯಾಯದ ಜೊತೆ ಹೋಲಿಕೆ ಮಾಡಿರಿ. ಇದರಲ್ಲಿ ದೆಬೋರಳು ಮತ್ತು ಬಾರಾಕನು ಹಾಡಿದ ಗೀತೆಯಿದೆ. ಯೆಹೋವನು ಹಾದುಹೋಗುವಾಗ ಭೂಲೋಕವು ಕಂಪಿಸಿತು ಆಕಾಶವು ಹನಿಗರೆಯಿತು ಎಂದು ಹೇಳುತ್ತದೆ (ನ್ಯಾಯ 5:4), ನ್ಯಾಯಸ್ಥಾಪಕರು 5:20,21ನೇ ವಚನಗಳು ನಿಸರ್ಗದ ವಸ್ತುಗಳಾದ ನಕ್ಷತ್ರಗಳು ಸಹಾ ದುರಾಡಳಿತಗಾರರ ವಿರುದ್ಧವಾಗಿ ಹೋರಾಡುವುದನ್ನು ವರ್ಣಿಸುತ್ತವೆ.

`ಬ್ಯಾಬಿಲೋನು ಉಚ್ಛಾಯ ಸ್ಥಿತಿಯಲ್ಲಿದ್ದಾಗ ಅದರಲ್ಲಿ ವಾಸಿಸುವ ವ್ಯಕ್ತಿಯೊಬ್ಬನು ಯೆಶಾಯ 13ರಲ್ಲಿರುವ ವಚನಗಳನ್ನು ಅದರಲ್ಲೂ 13:19-22 ವಚನಗಳನ್ನು ಓದುತ್ತಾನೆಂದು ಕಲ್ಪನೆ ಮಾಡಿಕೊಳ್ಳಿರಿ. ಆತನಿಗೆ ಇವು ಹೀಗೆ ಸಂಭವಿಸಲು ಸಾಧ್ಯವೇ ಇಲ್ಲ. ಇದು ಹೀಗೆ ಸಂಭವಿಸುತ್ತದೆ ಎನ್ನುವುದು ಮೂರ್ಖತನವೆಂದು ಆತನು ಅಂದುಕೊಂಡಿರುತ್ತಿದ್ದನು. ಇನ್ನೂ ನೆರವೇರಿಲ್ಲದ ಇತರೆ ಪ್ರವಾದನೆಗಳ ವಿಷಯದಲ್ಲಿ ನಾವು ಸಹಾ ಹೀಗೆ ಆಗಲು ಸಾಧ್ಯವಿಲ್ಲವೆಂದು ನಮಗೂ ಅನಿಸಬಹುದು, ಏನೇ ಆಗಲಿ ಹಾಗೆ ನಡೆಯಲು ಸಾಧ್ಯವಿಲ್ಲವೆಂದು ಪ್ರವಾದನೆಯನ್ನು ಬಿಟ್ಟುಬಿಡುವುದು ಎಷ್ಟು ಮೂರ್ಖತನವಲ್ಲವೆ?`