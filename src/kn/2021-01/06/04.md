---
title:  ಸುರಗಣ ಪರ್ವತದ ರಾಜನ ಬೀಳುವಿಕೆ
date:   02/02/2021
---

ಯೆಶಾಯ 13ರಲ್ಲಿ ಬ್ಯಾಬಿಲೋನಿನ ಪತನ ದೇವ ಜನರನ್ನು ಬಿಡುಗಡೆಗೊಳಿಸುತ್ತದೆ (ಯೆಶಾಯ 14:1-3) ಇದಕ್ಕೆ ಪ್ರತಿಯಾಗಿ ಯೆಶಾಯ 14:4-23 ಬ್ಯಾಬಿಲೋನಿನ ವಿರುದ್ಧವಾಗಿ ಒಂದು ಅಲಂಕಾರಿಕವಾದ ಮೂದಲಿಕೆಯನ್ನು ನೋಡುತ್ತೇವೆ (ಮೀಕ 2:4, ಹಬಕ್ಕೂಕ 2:6ನ್ನೂ ಸಹಾ ನೋಡಿರಿ). ಇವು ಕಾವ್ಯಾತ್ಮಕವಾದ ವಚನಗಳಾಗಿರುವುದರಿಂದ ಇವುಗಳ ಶಾಬ್ಲಿಕ ಅರ್ಥವನ್ನು ಪರಿಗಣಿಸಬಾರದು ಯಾಕೆಂದರೆ ಮರಣವನ್ನು ಹುಳಗಳೇ ಹಾಸಿಗೆ, ಕ್ರಿಮಿಗಳೇ ಹೊದಿಕೆಯಾಗಿರುವ ಮರಣಲೋಕವೆಂದು ಇಲ್ಲಿರುವ ರಾಜರು ತಮ್ಮನ್ನು ಹೊಸದಾಗಿ ಸೇರಿಕೊಳ್ಳುವ ಸಂಗಡಿಗಳನ್ನು ಸ್ವಾಗತಿಸುತ್ತಿರುವುದಾಗಿ ಚಿತ್ರಿಸಿ ಹೇಳುತ್ತಿದೆ. ಯೆಶಾಯ 14:9,10, ಯೆಶಾಯ 14:11). ಇದು ಮರಣ ಹೊಂದಿದವರ ಸ್ಥಿತಿಯ ಬಗ್ಗೆ ಇರುವ ವಿವರಣೆಯಲ್ಲ; ಆದರೆ, ಇತರ ಸಾಮ್ರಾಜ್ಯಶಾಹಿಗಳು (ರಾಜರುಗಳು) ಹೇಗೆ ಗತಿಸಿಹೋದರೋ ಹಾಗೆಯೇ ಒಬ್ಬ ಮಹಾಗರ್ವಿಷ್ಠನೊಬ್ಬನು ಹೀನಸ್ಥಿತಿಗೆ ಬರುವುದನ್ನು ದೇವರು ಸರಳವಾಗಿ ಸಾದೃಶ್ಯ ರೂಪದಲ್ಲಿ ಹೇಳುತ್ತಿದ್ದಾನೆ.

`ಯೆಶಾಯ 14:12-14 ವಚನಗಳು ಬ್ಯಾಬಿಲೋನಿನ ರಾಜನಿಗೆ ಅನ್ವಯವಾಗುತ್ತವೆ?`

ಬ್ಯಾಬಿಲೋನಿನ ಅಧಿಪತಿಗಳ ಸ್ವಗೌರವಕ್ಕೆ ಯಾವುದೇ ಕೊರತೆಯಿರಲಿಲ್ಲ (ದಾನಿಯೇಲ 4 ಮತ್ತು 5ನೇ ಅಧ್ಯಾಯಗಳು). ಆದರೆ ಉನ್ನತೋನ್ನತನಿಗೆ ಸರಿಸಮಾನನಾಗುವೆನು ಎಂಬ ಆಕಾಂಕ್ಷೆಯು ಮಿತಿಮೀರಿದ ಅಹಂಭಾವವಾಗಿದೆ. ದೇವತೆಗಳ ಜೊತೆಗೆ ತಮಗೆ ಬಲವಾದ ಸಂಬಂಧವಿದೆ ಎಂಬುದಾಗಿ ಹೇಳಿಕೊಂಡಾಗ್ಯೂ ತಾವು ದೇವತೆಗಳಿಗೆ ಅಧೀನರಾಗಿರುವವರು ಎಂದು ಪರಿಗಣಿಸಿಕೊಂಡಿದ್ದರು. ಇದನ್ನು ಅವರು ಪ್ರತಿವರುಷವೂ ಬ್ಯಾಬಿಲೋನ್ ಕಾಲಮಾನದ ಹೊಸವರುಷದ ಐದನೇ ದಿನ ಆಚರಿಸುವ ಉತ್ಸವದಲ್ಲಿ ತಮ್ಮ ರಾಜಲಾಂಛನವನ್ನು ತೆಗೆದುಹಾಕಿ ಮರ್ದಕ್ ದೇವತೆಯ ವಿಗ್ರಹವನ್ನು ಸಮೀಪಿಸಿ ಅದರ ಮುಂದೆ ತಮ್ಮ ರಾಜತ್ವದ ಮರುದೃಢೀಕರಣಕ್ಕಾಗಿ ನಿಲ್ಲುತ್ತಿದ್ದರು. ಯಾವುದೇ ಸಣ್ಣದೇವತೆಗಳ ಸ್ಥಾನವನ್ನು ತೆಗೆದುಹಾಕುವ ಆಲೋಚನೆಯು ಮಾರನಾಂತಿಕವೆಂತಲೂ, ಬುದ್ಧಿಗೇಡಿತನವೆಂತಲೂ ಎಣಿಸಲ್ಪಡುತ್ತಿತ್ತು.

ಯೆಶಾಯ 14ನೇ ಅಧ್ಯಾಯದಲ್ಲಿರುವಂತೆ ಯೆಹೆಚ್ಚೇಲ 28ನೇ ಅಧ್ಯಾಯವು ಪರಲೋಕದ ವಿರುದ್ಧವಾಗಿ ದಂಗೆ ಎದ್ದಗರ್ವಿಷ್ಣನನ್ನು ಭೂಲೋಕದ ಒಂದು ಪಟ್ಟಣವನ್ನಾಳುವ ಅಧಿಪತಿಯ ಜೊತೆ ಗುರುತಿಸುತ್ತದೆ. ಇಲ್ಲಿಯೂ ಸಹಾ ಒಬ್ಬ ಸಾಮಾನ್ಯ ಭೂರಾಜನನ್ನು ಮೀರಿದ ವರ್ಣನೆಯನ್ನು ಕಾಣುತ್ತೇವೆ. ದೇವರು ತನ್ನ ದೃಷ್ಟಿಯನ್ನು ಇನ್ನೂ ಕಿರಿದಾಗಿಸಿ ಗಮನವನ್ನು ಏದೇನ್ ತೋಟಕ್ಕೆ ಹರಿಸುತ್ತಿದ್ದಾನೆ. ದೇವರ ಪರಿಶುದ್ಧಪರ್ವತದಲ್ಲಿ ಆತನ ಸಮ್ಮುಖದಲ್ಲಿ ನೆರಳು ನೀಡುವ ಕೆರೂಬಿಯಾಗಿ ಸೇವೆ ಸಲ್ಲಿಸುತ್ತಿದ್ದವನು, ಉಂಟಾದಾಗಿನಿಂದ ತನ್ನಲ್ಲಿ ಪಾಪವು ಸಿಗುವ ತನಕ ಪರಿಪೂರ್ಣನಾಗಿದ್ದವನು. ತನ್ನ ಬಂಡಾಯದ ದೆಸೆಯಿಂದ ದೇವರಾದ ಬಹಿಷ್ಕೃತನಾಗಿ ಬೆಂಕಿಯಿಂದ ನಾಶವಾಗತಕ್ಕವನಾದ ಸಮರ್ಥ ಗರ್ವಿಷ್ಣನು ಈವಾಗ ಏದೇನಿನ ತೋಟದಲ್ಲಿದ್ದಾನೆ (ಯೆಹೆ 28:12-18). ಈ ಅತಿಶಯವಾದ ಅರ್ಥಾಲಂಕಾರವುಳ್ಳ ಪದಗಳನ್ನು ಒಬ್ಬ ಮನುಷ್ಯನಿಗೆ ಅನ್ವಯಿಸದರೆ ಅವು ಅರ್ಥರಹಿತವಾಗಿಬಿಡುತ್ತದೆ. ಆದರೆ ಪ್ರಕಟಣೆ 12:7-9 ವಚನಗಳು ಪರಲೋಕದಿಂದ ತನ್ನ ದೂತರ ಸಹಿತವಾಗಿ ದೊಬ್ಬಲ್ಪಟ್ಟವನ ಬಗ್ಗೆ ಹೇಳುತ್ತವೆ, ಈತನೆ ಭೂಲೋಕದವರನ್ನೆಲ್ಲಾ ಮರಳುಗೊಳಿಸುವ ಸೈತಾನನೆಂಬುದಾಗಿ ತಿಳಿಸುತ್ತವೆ (ಪ್ರಕ 12:9). ಈತನು ತಾನೆ ಏದೇನ್ ತೋಟದಲ್ಲಿ ಹವ್ವಳನ್ನು ವಂಚಿದವನಾಗಿದ್ದಾನೆ (ಆದಿಕಾಂಡ 3ನೇ ಅಧ್ಯಾಯ), ನೀನು ಅಹಂಭಾವದ ಕಲ್ಪನೆಯಿಂದ (ಸೈತಾನನು). ನಾನು ದೇವರು, ದೇವರ ಆಸನವನ್ನೇ ಹತ್ತಿದ್ದೇನೆ ಅಂದುಕೊಂಡಿಯಷ್ಟೇ; ನೀನು ನಿನ್ನ ಮನಸ್ಸನ್ನು ದೇವರ ಮನಸ್ಸಿನಷ್ಟು ಹೆಚ್ಚಿಸಿಕೊಂಡದ್ದೇನು? ನೀನು ಎಂದಿಗೂ ದೇವರಲ್ಲ (ಯೆಹೆ 28:2) ಎಂದು ದೇವರು ಆತನಿಗೆ ಹೇಳುತ್ತಾನೆ. ಅವನು ಸಾಯುವ (ನಾಶವಾಗುವ ರೀತಿಯು ಅವನು ದೇವರಲ್ಲವೆಂಬುದನ್ನು ಸಾಬೀತುಪಡಿಸುತ್ತದೆ. ಸೈತಾನನು ಕ್ರಿಸ್ತನಂತೆ ಎಂದೆಂದಿಗೂ ಜೀವಿಸಲಾರನು. ಆದರೆ ಬೆಂಕಿಯ ಕೆರೆಗೆ ದೊಬ್ಬಲ್ಪಟ್ಟು ಧ್ವಂಸವಾಗುತ್ತಾನೆ. ಮತ್ತೆ ಅವನು ಎಂದೆಂದಿಗೂ ಈ ವಿಶ್ವವನ್ನು ಕಾಡುವುದಿಲ್ಲ (ಪ್ರಕ 20:10).

`ಯೆಶಾಯ 14:13,14ನ್ನು ಮತ್ತಾಯ 11:29, ಯೋಹಾನ 13:5 ಮತ್ತು ಫಿಲಿಪ್ಪಿ 2:5-8 ವಾಕ್ಯಗಳೊಂದಿಗೆ ಹೋಲಿಸಿರಿ. ದೇವರ ಈ ಸ್ವಭಾವವು ಸೈತಾನನ ಸ್ವಭಾವಕ್ಕೆ ವ್ಯತಿರಿಕ್ತವಾಗಿದ್ದು ನಮಗೆ ಏನು ಹೇಳುತ್ತದೆ? ಈ ಭಿನ್ನತೆಯು (ವಿರೋಧತೆ) ದೇವರು ಗರ್ವವನ್ನು, ಅಹಂಕಾರವನ್ನು ಮತ್ತು ಸ್ವಶ್ರೇಷ್ಠತೆಯ ಬಯಕೆಯನ್ನು ಯಾವ ರೀತಿ ಪರಿಗಣಿಸುತ್ತಾನೆ ಎಂದು ತಿಳಿಸುತ್ತದೆ?`