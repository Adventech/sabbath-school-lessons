---
title:  ಪರಲೋಕದ ಬಾಗಿಲು
date:   03/02/2021
---

ಯೆಶಾಯ 14ನೇ ಅಧ್ಯಾಯದಲ್ಲಿ ಬೆಳ್ಳಿಯೇ, ಉದಯ ನಕ್ಷತ್ರವೇ (ಲೂಸಿಫರ್) (ಯೆಶಾಯ 14:2) ಎಂದು ಕರೆಯಿಸಿಕೊಂಡಿದ್ದ ಸೈತಾನನ ವಿರುದ್ಧ ಮಾಡಿರುವ ಮೂದಲಿಕೆಗೆ ಬಾಬೆಲಿನ ರಾಜನ ವಿರುದ್ಧ ಮಾಡಿರುವ ಮೂದಲಿಕೆಯನ್ನು ಚಿತ್ರಿಸಲಾಗಿದೆ ಏಕೆ?

ಪ್ರಕಟನೆ 12:1-9 ವಚನಗಳು ಘಟಸರ್ಪವನ್ನು ಸೈತಾನನೆಂದು ಗುರುತಿಸುತ್ತವೆ (ಪ್ರಕ 12:9). ಇದು ಸ್ತ್ರೀಯು ಮಗುವನ್ನು ಹೆತ್ತ ಕೂಡಲೇ ನುಂಗಿಬಿಡುವುದಕ್ಕೆ ಕಾದುಕೊಂಡಿತ್ತು ಎಂದು ಹೇಳುತ್ತದೆ. ಪ್ರಕಟನೆ 12:5ನೇ ವಚನದಲ್ಲಿ ಬರುವ ಮಗುವು ನಿಶ್ಚಯವಾಗಿ ಯೇಸುಕ್ರಿಸ್ತನಾಗಿದ್ದಾನೆ. ಆದರೆ ಮಗುವನ್ನು ಕೊಲ್ಲುವುದಕ್ಕೆ ಹವಣಿಸಿದವನು ಉಪರಾಜನಾದ ಹೆರೋದನು (ಮತ್ತಾಯ 2ನೇ ಅಧ್ಯಾಯ). ಹೆರೋದನು ಸೈತಾನನ್ನೂ ರೋಮ್ ಅಧಿಕಾರವನ್ನೂ ಪ್ರತಿನಿಧಿಸುತ್ತಾನೆ. ಯಾಕೆಂದರೆ ಸೈತಾನನು ಮಾನವ ಪ್ರತಿನಿಧಿಗಳ (ಕಾರಕರ್ತರ) ಮೂಲಕ ತನ್ನ ಕೆಲಸವನ್ನು ಮಾಡುತ್ತಾನೆ. ಹಾಗೆಯೇ ಬಾಬೆಲಿನ ರಾಜನ ಮತ್ತು ತೂರ್ ಪಟ್ಟಣದ ಪ್ರಭುವಿನ ಹಿಂದೆಯಿದ್ದ ಅಧಿಕಾರವು ಸೈತಾನನೇ ಆಗಿತ್ತು.

ಯಾಕೆ ಬ್ಯಾಬಿಲೋನು ಆ ಮೇಲೆ ರೋಮ್ ಎಂಬುದಾಗಿ (1 ಪೇತ್ರ 5:13) ಮತ್ತು ಪ್ರಕಟನೆಯಲ್ಲಿ ದುಷ್ಟ ಅಧಿಕಾರವನ್ನು ಸೂಚಿಸುವುದಕ್ಕೆ ಉಲ್ಲೇಖಿಸಲ್ಪಟ್ಟಿದೆ? (ಪ್ರಕ 14:8, ಪ್ರಕ 16:19), ಪ್ರಕ 17:5, ಪ್ರಕ 18:2, 10,21).

ನಿಜವಾದ ಬ್ಯಾಬಿಲೋನಿನಂತೆಯೇ ಪ್ರಕಟನೆಯಲ್ಲಿ ಉಲ್ಲೇಖಿತವಾಗಿರುವ ಬ್ಯಾಬಿಲೋನ್ (ಬಾಬೆಲ್) ಮತ್ತು ರೋಮ್ ದೇವರ ಮಕ್ಕಳನ್ನು ಹಿಂಸೆಪಡಿಸುವ ಕ್ರೂರಶಕ್ತಿಗಳಾಗಿವೆ. ಪ್ರಕಟನೆ 17:6ರಲ್ಲಿ ದೇವಜನರ ರಕ್ತವನ್ನು ಕುಡಿದು ಮತ್ತಳಾಗಿದ್ದಳು ಎಂದು ಹೇಳುತ್ತದೆ. ದೇವರ ವಿರುದ್ಧವಾಗಿ ತಿರುಗಿಬಿದ್ದರು ಎಂಬುದನ್ನು ಬ್ಯಾಬಿಲೋನ್ ಎಂಬ ಹೆಸರೇ ಸೂಚಿಸುತ್ತದೆ. ಬ್ಯಾಬಿಲೋನಿನ ಭಾಷೆಯಲ್ಲಿ ಬಾಬ್ ಇಲಿ ಎಂದರೆ ದೇವರ ರಾಜ್ಯಕ್ಕೆ ಕರೆದೊಯ್ಯುವ 'ದೇವರ ಬಾಗಿಲು' ಎಂದು ಅರ್ಥ ನೀಡುತ್ತದೆ. ಜನರು ದೇವರ ಮಟ್ಟಕ್ಕೆ ಏರಿ ಆತನಿಗೆ ಸರಿಸಮಾನವಾಗಲು ತಾವು ಪಡುವ ಸ್ವಂತ ಪ್ರಯತ್ನವನ್ನು ಬಾಬೆಲ್ ಗೋಪುರವನ್ನು ಕಟ್ಟುವುದರಲ್ಲಿ ನೋಡುತ್ತೇವೆ. ಯಾಕೋಬನು ತನ್ನ ಮಾವನಾದ ಲಾಬಾನನ ಊರಿಗೆ ಪ್ರಯಾಣ ಮಾಡುತ್ತಾ ರಾತ್ರಿ ವೇಳೆ ಮಲಗಿದ್ದಾಗ ಅವನಿಗೆ ಭೂಮಿಯಿಂದ ಪರಲೋಕವನ್ನು ಮುಟ್ಟುತ್ತಿದ್ದ ಒಂದು ನಿಚ್ಚಣಿಕೆಯನ್ನು ಕನಸಿನಲ್ಲಿ ಕಂಡನು (ಆ.ಕಾಂಡ 28:17) ಎಂದು ಹೇಳಿ ಆ ಸ್ಥಳಕ್ಕೆ 'ಬೆತೆಲ್' ಎಂದು ಹೆಸರಿಟ್ಟನು.

ಬೆತೆಲ್‌ನಲ್ಲಿರುವ ಪರಲೋಕದ ಬಾಗಿಲು ಮತ್ತು ಬ್ಯಾಬಿಲೋನಿನಲ್ಲಿರುವ ದೇವರುಗಳ ಬಾಗಿಲು ಪರಸ್ಪರ ವಿರುದ್ಧವುಳ್ಳ ಮಾರ್ಗಗಳಾಗಿದ್ದವು. ಯಾಕೋಬನು ಕನಸಿನಲ್ಲಿ ಕಂಡ ನಿಚ್ಚಣಿಕೆಯು (ಏಣಿ) ಪರಲೋಕದಿಂದ ಆರಂಭವಾಗಿತ್ತು. ಅದು ಮೇಲಿರುವ ದೇವರಿಂದ ಪ್ರಕಟವಾಗಿತ್ತು, ಆದರೆ ಬ್ಯಾಬಿಲೋನಿನಲ್ಲಿದ್ದ ಗೋಪುರಗಳು ಮತ್ತು ದೇವಾಲಯಗಳು ಭೂಮಿಯ ಮೇಲೆ ಮಾನವರಿಂದ ಕಟ್ಟಲ್ಪಟ್ಟಿದ್ದವು. ಈ ಎರಡು ಪರಸ್ಪರ ವಿರೋಧಗಳು ರಕ್ಷಣೆಯ ಭಿನ್ನಮಾರ್ಗಗಳನ್ನು ಪ್ರತಿನಿಧಿಸುತ್ತವೆ. ದೇವರಿಂದ ಕೊಡಲ್ಪಟ್ಟ ಕೃಪೆ ಮತ್ತು ಅದಕ್ಕೆ ಪ್ರತಿಯಾಗಿ ಮನುಷ್ಯನ ಕೆಲಸಗಳು, ಸತ್ಯವಾಗಿರುವ ಎಲ್ಲಾ ಧರ್ಮಗಳು ದೀನತೆಯುಳ್ಳ ಬೆತೆಲ್ ಮಾದರಿಯ ಮೇಲೆ ನೆಲೆಗೊಂಡಿವೆ. ಯಾಕೆಂದರೆ ಕೃಪೆಯಿಂದಲೆ ನಂಬಿಕೆಯ ಮೂಲಕ ರಕ್ಷಣೆಯುಂಟಾಯ್ತು (ಎಫೆಸ 2:8.9). ಎಲ್ಲಾ ಮಿಥ್ಯ ಧರ್ಮಗಳು, ಕರ್ಮಪ್ರಾಧಾನ್ಯವಾದ ಮತ್ತು ಮಾನವೀಯ ಜಾತ್ಯಾತೀತ ಧರ್ಮಗಳು "ಗರ್ವದ ಬ್ಯಾಬಿಲೋನ್ ಮಾದರಿಯ" ಮೇಲೆ ನೆಲೆಗೊಂಡಿವೆ. ಈ ಎರಡು ವಿಧಾನಗಳು ಎಷ್ಟು ತದ್ವಿರುದ್ಧವಾದವುಗಳು ಎಂಬುದಕ್ಕೆ ಯೇಸುಕ್ರಿಸ್ತನು ಹೇಳಿದ ಫರಿಸಾಯನು ಮತ್ತು ಸುಂಕದವನ ಸಾಮ್ಯವನ್ನು ನೋಡಿರಿ (ಲೂಕ 18:9-14).

`ಕೆನಡಾ ದೇಶದ ಗೀತೆ ರಚನೆಕಾರನಾದ ಲಿಯೊನಾರ್ಡ್ ಕೊಡೆನ್ ಕೆಲವು ವರ್ಷಗಳು “ಝನ್' ವಿಹಾರದಲ್ಲಿ ವಾಸಿಸಿದ ಬಳಿಕವೂ ಸಂದರ್ಶನಕಾರನಿಗೆ, "ನಾನು ರಕ್ಷಣೆ ಹೊಂದಿಲ್ಲ" ಎಂದು ಹೇಳಿದನು. ಇವತ್ತಿನ ಪಾಠದ ಅಧ್ಯಯನದ ಸಂದರ್ಭದಲ್ಲಿ ನೀವು ಆತನ ಸಮಸ್ಯೆಯೇನೆಂದು ಯೋಚಿಸಿರುವಿರಿ? ರಕ್ಷಣೆಯ ವಿಷಯದಲ್ಲಿ ಆತನಿಗೆ ತಿಳಿದಿರಬೇಕಾದದ್ದು ಏನು?`