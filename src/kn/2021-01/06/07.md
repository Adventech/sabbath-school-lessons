---
title:  ಹೆಚ್ಚಿನ ಚಿಂತನೆಗಾಗಿ
date:   05/02/2021
---

ನಾವು ರಕ್ಷಣೆ ಹೊಂದುವುದಕ್ಕೆ ಷರತ್ತುಗಳು ಇವೆಯೆ? ನಾವು ಕ್ರಿಸ್ತನ ಬಳಿಗೆ ಬರುವುದಕ್ಕೆ ಯಾವ ಷರತ್ತು ಇಲ್ಲ. ಒಂದೊಮ್ಮೆ ನಾವು ಕ್ರಿಸ್ತನ ಬಳಿಗೆ ಬಂದರೆ ನಂತರ ಯಾವ ಷರತ್ತಿಗೆ ಒಳಪಡಬೇಕು? ಹೌದು, ಷರತ್ತಿಗೆ ಒಳಪಡಬೇಕು. ಅದೇನೆಂದರೆ ನಾವು ಸಜೀವ ವಿಶ್ವಾಸದಿಂದ ಕ್ರೂಜೆಗೇರಿಸಲ್ಪಟ್ಟು ಮರಣಹೊಂದಿ ಪುನರುತ್ಥಾನ ಹೊಂದಿದ ಯೇಸುಕ್ರಿಸ್ತನ ರಕ್ತದ ಅರ್ಹತೆಗಳ ಮೇಲೆ ಸಂಪೂರ್ಣವಾಗಿ ಆತುಕೊಳ್ಳಬೇಕು. ನಾವು ಹಾಗೆ ಮಾಡುವುದರಿಂದ ನೀತಿಯ ಫಲವನ್ನು ಹೊಂದಲಿಕ್ಕೆ ಮಾಡಬೇಕಾದ ಕೆಲಸವನ್ನು ಮಾಡುತ್ತೇವೆ (ಮಾಡಿದಂತಾಗುತ್ತದೆ). ಆದರೆ ದೇವರು ಈ ಲೋಕದ ಪಾಪಿಯನ್ನು ಕರೆಯುವಾಗ ಮತ್ತು ಆಹ್ವಾನಿಸುವಾಗ ಯಾವುದೇ ಷರತ್ತನ್ನು ಒಡ್ಡುವುದಿಲ್ಲ. ಬದಲಿಗೆ ಯೇಸುಕ್ರಿಸ್ತನೆಂಬ ಆಮಂತ್ರಣವನ್ನು ಕೊಟ್ಟು ತನ್ನೆಡೆಗೆ ಸೆಳೆಯುತ್ತಾನೆ, ಆದುದರಿಂದ ಈವಾಗ ದೇವರ ಬಳಿಗೆ ಬರುವ ಸಲುವಾಗಿ ನಾವು ಪ್ರತಿಕ್ರಿಯೆ ನೀಡಬೇಕೆಂಬುದಿಲ್ಲ. ಪಾಪಿಯು ಬರುತ್ತಾನೆ, ಬರುತ್ತಿದ್ದ ಹಾಗೆಯೇ ಕಲ್ವಾರಿ ಶಿಲುಬೆಯ ಮೇಲೆ ಏರಿಸಲ್ಪಟ್ಟ ಕ್ರಿಸ್ತನನ್ನು ನೋಡುತ್ತಾನೆ, ಆವಾಗ ತನ್ನ ಕಲ್ಪನೆಗೂ ಮೀರಿದ ಪ್ರೀತಿಯನ್ನು ಕಾಣುವಂತೆ ದೇವರು ಅವನ ಮನಸ್ಸನ್ನು ಪ್ರೇರಿಸುತ್ತಾನೆ" - ಎಲೆನ್ ಜಿ ವೈಟಮ್ಮನವರ ಮ್ಯಾನುಸ್ಕ್ರಿಪ್ಟ್ ರಿಲೀಸಸ್ 6ನೇ ಸಂಪುಟ, 32ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಎಲೆನ್ ಜಿ ವೈಟಮ್ಮನವರ ಮೇಲಿನ ಉಲ್ಲೇಖವನ್ನು ನೋಡಿರಿ: ಬುಧವಾರ ಪಾಠದ ಸಂದರ್ಭಾನುಸಾರ ನಮಗೆ ಏನು ಹೇಳುತ್ತದೆ? ಕ್ರೈಸ್ತ ಜೀವಿತದ ಎರಡೂ ಅಂಶಗಳನ್ನು ಗಮಸಿರಿ; ನಂಬಿಕೆ ಮತ್ತು ಸತ್ರಿಯೆ, ಇವುಗಳನ್ನು ವೈಟಮ್ಮನವರು ಹೇಗೆ ಪ್ರತ್ಯೇಕಪಡಿಸಿ ಹೇಳುತ್ತಾರೆ?`

`2. ಯಾಕೆ ಗರ್ವ ಮತ್ತು ಅಹಂಕಾರ ಅಪಾಯಕರವಾದ ಪಾಪಗಳು? ಅವುಗಳನ್ನು ಬಿಟ್ಟುಬಿಡುವುದು ಬಹಳ ಕಠಿಣ ಏಕೆ? ಅವುಗಳನ್ನು ಬಿಡಬೇಕೆಂಬುದನ್ನು ಕಂಡುಕೊಳ್ಳದ ಹಾಗೆ ಜನರನ್ನು ಕುರುಡು ಮಾಡುವ ಸ್ವಭಾವವು ಅವುಗಳಲ್ಲಿ ಇರುವುದರಿಂದಲೆ? ನೀವು ಗರ್ವಪಡುವ ವ್ಯಕ್ತಿಯಾಗಿದ್ದರೆ ನಾನು ಸರಿಯಾಗಿದ್ದೇನೆ ಎಂದು ಆಲೋಚಿಸುವಿರಿ ನಾನು ಸರಿ ಎಂದು ಆಲೋಚಿಸಿಕೊಂಡ ಮೇಲೆ ಬದಲಾವಣೆಯ ಬಗ್ಗೆ (ತಿದ್ದಿಕೊಳ್ಳಬೇಕೆಂದು) ಚಿಂತಿಸಲಾರೆವು ಅಲ್ಲವೆ? ಶಿಲುಬೆಯ ಮೇಲೆ ನೆಲೆಗೊಳ್ಳುವುದು ಮತ್ತು ಅದನ್ನು ಪ್ರತಿನಿಧಿಸುವಂಥದ್ದು ಯಾವುದೇ ವ್ಯಕ್ತಿಯ ಗರ್ವ ಮತ್ತು ಅಹಂಕಾರವನ್ನು ಗುಣಪಡಿಸುತ್ತದೆ ಹೇಗೆ?`

`3. ಯೆಶಾಯನು ಇತರೆ ಜನಾಂಗದವರಿಗಿರುವ ನಿರೀಕ್ಷೆಯನ್ನು ನೋಡುವನೆ? (ಉದಾ: ಯೆಶಾಯ 25:3,6 ಮತ್ತು ಯೆಶಾಯ 26:9ನ್ನು ಪ್ರಕ 19:9ರ ಜೊತೆ ಹೋಲಿಸಿರಿ).`

**ಸಾರಾಂಶ:** ಅಶೂರದ ನಂತರ ಬ್ಯಾಬಿಲೋನು ಯೆಹೂದವನ್ನು ಗೆದ್ದುಕೊಳ್ಳುತ್ತದೆ ಎಂಬುದನ್ನು ಯೆಶಾಯನು ನೋಡಿದನು. ಆದರೆ, ಆಕಾಶಮಂಡಲದಲ್ಲಿರುವ ಈ ಲೋಕದ ಅಂಧಕಾರ ಶಕ್ತಿಗಳು ದುಷ್ಪಮಾನವರ ಮುಖಾಂತರ ತಮ್ಮ ಕೆಲಸಗಳನ್ನು ನಡಿಸುತ್ತಾ ದೇವರಂತೆ ತಮ್ಮನ್ನು ಭಾವಿಸಿಕೊಂಡಾಗ್ಯೂ ಕರ್ತನು ನಿರ್ಣಾಯಕವಾಗಿ ಅವುಗಳ ಮೇಲೆ ಜಯ ಸಾಧಿಸಿ, ಈ ಭೂಮಿಗೆ ಶಾಶ್ವತವಾದ ಶಾಂತಿ ಸಮಾಧಾನವನ್ನು ತರುತ್ತಾನೆ.