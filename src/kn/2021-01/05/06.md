---
title:  ನೀನು ನನ್ನನ್ನು ಸಂತೈಸಿದೆ
date:   28/01/2021
---

ಯೆಶಾಯ 12ನೇ ಅಧ್ಯಾಯವು ದೇವರನ್ನು ಆತನ ಕರುಣೆ ಮತ್ತು ಬಲಯುತವಾದ ಆದರಣೆ (ಸಂತೈಸುವಿಕೆ)ಗಾಗಿ ಕೊಂಡಾಡುವ ಒಂದು ಕೀರ್ತನೆಯಾಗಿದೆ. ಉಳಿದವನೊಬ್ಬನ ಬಾಯಿಂದ ಹೊರಡುವ ಈ ಕೀರ್ತನೆಯು ಯೆಹೂದ್ಯರು ಐಗುಪ್ತದೇಶದ ದಾಸತ್ವದಿಂದ ವಾಗೃತ ದೇಶಕ್ಕೆ ಹೋಗಲು ಬಿಡುಗಡೆಯಾದಾಗ ಅವರು ಮಾಡುವ ಕೊಂಡಾಟವನ್ನು ಹೋಲುತ್ತದೆ (ಯೆಶಾಯ 11:16), ಕೆಂಪು ಸಮುದ್ರದ ಬಳಿಯಲ್ಲಿ ಪರೋಹನ ಸೈನ್ಯದಿಂದ ಇಸ್ರಾಯೇಲ್ಯರನ್ನು ದೇವರು ರಕ್ಷಿಸಿದಾಗ ಮೋಶೆಯು ರಚಿಸಿ ಹಾಡಿದ ಜಯಗೀತೆಯಂತೆ ಇದೆ (ವಿ.ಕಾಂಡ 15ನೇ ಅಧ್ಯಾಯ ನೋಡಿರಿ).

`ಈ ಗೀತೆಯನ್ನು ಯೆಶಾಯ 12ನೇ ಅಧ್ಯಾಯ ಮತ್ತು ಪ್ರಕಟನೆ 15:2-4 ರಲ್ಲಿರುವ ಮೋಶೆಯ ಮತ್ತು ಯಜ್ಞದ ಕುರಿಯಾದಾತನ ಹಾಡಿಗೆ ಹೋಲಿಸಿರಿ. ಈ ಎರಡೂ ಹಾಡುಗಳಲ್ಲಿ ದೇವರನ್ನು ಯಾವುದಕ್ಕೆ ಕೊಂಡಾಡುತ್ತೇವೆ?`

ಯೇಸುಕ್ರಿಸ್ತನನ್ನು ವಿಮೋಚನನ್ನಾಗಿ ಗುರುತಿಸುವಿಕೆಯು ಹತ್ತಿರಕ್ಕೆ ಬಂದ ಸಂದರ್ಭದಲ್ಲಿ ಯೆಶಾಯ 12:2ನೇ ವಚನವು ಹೇಳುತ್ತದೆ. ಇದು "ದೇವರು ನನ್ನ ರಕ್ಷಣೆಯಾಗಿದ್ದಾನೆ” ಮತ್ತು ಆತನೇ ನನಗೆ ರಕ್ಷಕನಾದನು ಎಂದು ಹೇಳುತ್ತದೆ. "ಯೇಸು ಎಂಬ ಹೆಸರಿನ ಅರ್ಥವೇನೆಂದರೆ ಕರ್ತನು ನನ್ನ ರಕ್ಷಣೆ" (ಮತ್ತಾಯ 1:21ಕ್ಕೆ ಹೋಲಿಸಿರಿ).

`"ಕರ್ತನು ರಕ್ಷಣೆಯಾಗಿದ್ದಾನೆ" ಎಂಬ ಅರ್ಥವನ್ನು ಹೊಂದಿರುವ "ಯೇಸು" ಎಂಬ ಹೆಸರಿನಲ್ಲಿ ಯಾವ ಮಹತ್ವದ ಆಲೋಚನೆಯಿದೆ?`

ದೇವರು ರಕ್ಷಣೆಯನ್ನು ಅನುಗ್ರಹಿಸುವುದು ಮಾತ್ರವಲ್ಲ (ಯೆಶಾಯ 12:2). ಆದರೆ ಆತನೇ ರಕ್ಷಣೆಯಾಗಿದ್ದಾನೆ. ಇಸ್ರಾಯೇಲ್ಯರ ಸದಮಲಸ್ವಾಮಿಯು (ಪರಿಶುದ್ಧವಾದ ದೇವರು) ನಮ್ಮ ಮಧ್ಯದಲ್ಲಿ ಇರುವುದೇ ನಮಗೆ ಎಲ್ಲವೂ ಆಗಿದೆ. ಯೇಸುಕ್ರಿಸ್ತನು ಅದ್ಭುತಗಳನ್ನು ಮಾಡಿದರು ಮಾತ್ರವಲ್ಲ ಆತನು ರಕ್ತ ಮಾಂಸಧಾರಿಯಾಗಿ (ನರಾವತಾರವೆತ್ತಿ) ನಮ್ಮ ಮಧ್ಯೆ ವಾಸಿಸಿದನು (ಯೋಹಾನ 1:14). ಆತನು ನಮ್ಮ ಪಾಪಗಳನ್ನು ಹೊತ್ತನು ಮಾತ್ರವಲ್ಲ ನಮಗಾಗಿ ಪಾಪಸ್ವರೂಪಿಯಾದನು (2 ಕೊರಿಂಥ 5:21).

ಆತನು ನಮ್ಮ ಸಮಾಧಾನ ಕರ್ತೃ ಮಾತ್ರವಲ್ಲ ನಮ್ಮ ಸಮಾಧಾನವೇ ಆಗಿದ್ದಾನೆ (ಎಫೆಸ 2:14).

ಇಷಯನ ಅಂಕುರವು ಜನಾಂಗಗಳಿಗೆ ಸಂಕೇತವಾಗಿ ನಿಂತಿರುವುದು ಆಶ್ಚರ್ಯವಾದುದೇನಲ್ಲ (ಯೆಶಾಯ 11:10). ಆತನು ಶಿಲುಬೆಯ ಮೇಲೆ ಏರಿಸಲ್ಪಟ್ಟಾಗ ಎಲ್ಲರನ್ನೂ ತನ್ನ ಕಡೆಗೆ ಎಳೆದುಕೊಳ್ಳುವನು (ಯೋಹಾನ 12:32). ಉಳಿದವರು ಪರಾಕ್ರಮಿಯಾದ ದೇವರ ಕಡೆ ತಿರುಗಿಕೊಳ್ಳುವರು (ಯೆಶಾಯ 10:21), ಆತನು 'ಸಮಾಧಾನ ಪ್ರಭು' ನಮಗಾಗಿ ಹುಟ್ಟಿದ ವರದ ಮಗನು (ಯೆಶಾಯ 5:6).

`ಯೇಸುಕ್ರಿಸ್ತನು ನಮ್ಮ ರಕ್ಷಣೆಯಾಗಿದ್ದಾನೆ ಎಂಬ ಆಲೋಚನೆಯ ಮೇಲೆ ಹೆಚ್ಚಾಗಿ ಚಿಂತನೆ ಮಾಡೋಣ. ಯೇಸುಕ್ರಿಸ್ತನಲ್ಲಿ ನಮಗೆ ಬಿಡುಗಡೆ ಇದೆ. ಆತನಲ್ಲಿ ಮಾತ್ರ ನಮ್ಮ ವಿಮೋಚನೆಯಾಗುತ್ತದೆ. ನಾವು ಆ ವಿಮೋಚನೆಯಲ್ಲಿ ನಿತ್ಯವಾದ ಪಾಲನ್ನು ದೇವರ ಕರುಣೆಯಿಂದ ಮತ್ತು ಕೃಪೆಯಿಂದ ಪಡೆದುಕೊಳ್ಳುತ್ತೇವೆ. ಇನ್ನೊಂದು ರೀತಿಯಲ್ಲಿ ಹೇಳುವುದಾದರೆ ಆತನಲ್ಲಿರುವ ವಿಮೋಚನೆಯು ನಮ್ಮ ಒಳ್ಳೆಯ ಕೆಲಸಗಳಿಂದ ಆಗುವುದಿಲ್ಲ. ಆದರೆ ಆತನ ಮೇಲೆ ನಾವು ಇಡುವ ನಂಬಿಕೆಯಿಂದಲೇ ಯಾಕೆಂದರೆ ನಮ್ಮ ಯಾವ ಒಳ್ಳೆಯ ಕೆಲಸಗಳೂ ನಮ್ಮನ್ನು ವಿಮೋಚಿಸುವಷ್ಟು ಒಳ್ಳೆಯವುಗಳಾಗಿರುವುದಿಲ್ಲ. ಯೇಸುಕ್ರಿಸ್ತನು ಮಾಡುವ ಕ್ರಿಯೆಯಿಂದ ಅಂದರೆ ಆತನ ಮೇಲೆ ನಾವು ಇಡುವ ನಂಬಿಕೆಯಿಂದ ಆತನು ಮಾಡಿದ ಕ್ರಿಯೆಯು ನಮ್ಮ ಲೆಕ್ಕಕ್ಕೆ ಬರುವುದರಿಂದ ನಮಗೆ ವಿಮೋಚನೆಯಾಗುತ್ತದೆ. ಈ ಒಂದು ಸತ್ಯವು ನಾವು ನಮ್ಮ ಅಯೋಗ್ಯತನದ ಭಾವನೆಯಲ್ಲಿ ಮುಳುಗಿ ಹೋಗಿದ್ದರೂ ರಕ್ಷಣೆಯ ಭರವಸೆಯನ್ನು ಮತ್ತು ನಿರೀಕ್ಷೆಯನ್ನು ಹೇಗೆ ಕೊಡುತ್ತದೆ?`