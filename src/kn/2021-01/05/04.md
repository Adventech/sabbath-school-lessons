---
title:  ದೇವರ ಕೋಪದ ಕೋಲು
date:   26/01/2021
---

ಕಷ್ಟ ಬಂದಾಗ ದೇವರ ಮೇಲೆ ಭರವಸೆ ಇಡದೆ ವಾಮಾಚಾರಗಳ ಮೇಲೆ ಭರವಸೆಯಿಟ್ಟ ಪ್ರಯುಕ್ತ ಅಶೂರನ ಸೇನೆಯ ಬಲದ ಆಕ್ರಮಣಕ್ಕೆ ತುತ್ತಾಗಿ ಕಾರ್ಗತ್ತಲೆಯಲ್ಲಿ ಸಂಕಟದಲ್ಲಿ ಬಿದ್ದಿರುವವರ ವಿಮೋಚನೆಯ ಭವಿಷ್ಯವವನ್ನು ಯೆಶಾಯ 9:1-5 ವಚನಗಳು ವಿವರಿಸುತ್ತದೆ.

`ಮೇಲಿನ ವಚನಗಳಲ್ಲಿ ವಿವರಿಸಿರುವ ದೇವಜನರು ಪಡುವ ಕಷ್ಟಸಂಕಟಗಳನ್ನು ಓದಿರಿ. ಇದನ್ನು ಯಾಜಕಕಾಂಡ 26:14-39 ವಚನಗಳಲ್ಲಿರುವ ಶಾಪಗಳಿಗೆ ಹೋಲಿಸಿ ನೋಡಿರಿ. ದೇವರು ತನ್ನ ಜನರನ್ನು ಒಮ್ಮೆಲೆ ಶಿಕ್ಷಿಸದೆ ಹಂತ ಹಂತವಾಗಿ ಶಿಕ್ಷಿಸುತ್ತಾ ಹೋದನು ಏಕೆ? ಆತನ ಸ್ವಭಾವ ಮತ್ತು ಲಕ್ಷ ವಿಷಯದಲ್ಲಿ ಇದು ನಮಗೆ ಏನನ್ನು ತಿಳಿಸುತ್ತದೆ?`

ದೇವರು ತನ್ನ ಜನರನ್ನು ನಾಶಪಡಿಸಬೇಕಾಗಿದ್ದಲ್ಲಿ ಅವರನ್ನು ಅಶೂರರಿಗೆ ಒಪ್ಪಿಸಿಕೊಡುತ್ತಿದ್ದನು. ಆದರೆ ದೇವರು ದೀರ್ಘಶಾಂತನು "ಆತನು ಯಾರು ಗಳ ನಾಶವಾಗದೆ ಎಲ್ಲರೂ ತನ್ನ ಕಡೆಗೆ ತಿರುಗಿಕೊಳ್ಳಬೇಕೆಂದು ಅಪೇಕ್ಷಿಸುತ್ತಾನೆ" (2 ಪೇತ್ರ 3:9), ನ್ಯಾಯಾಧಿಪತಿಗಳ ಕಾಲಾವಧಿಯಲ್ಲಿ ದೇವರು ಯೆಹೂದ್ಯರನ್ನು, ಇಸ್ರಾಯೇಲ್ಯರನ್ನು ತಮ್ಮ ತಪ್ಪಿನ ಫಲಗಳನ್ನು ಅನುಭವಿಸುವಂತೆ ಮತ್ತು ತಾವು ಏನು ಮಾಡುತ್ತಿದ್ದರು ಎಂಬುದನ್ನು ಅರಿತು ಉತ್ತಮವಾದ ಆಯ್ಕೆಯನ್ನು ಮಾಡಿಕೊಳ್ಳುವ ಅವಕಾಶವನ್ನು ಉಪಯೋಗಿಸಿಕೊಳ್ಳುವಂತೆ ಅವರನ್ನು ಅವರಷ್ಟಕ್ಕೆ ಬಿಟ್ಟಿದ್ದನು.

ಆದರೆ ಅವರು ಕೆಟ್ಟದ್ದನ್ನು ತೊರೆಯದೆ ದೇವರು ತನ್ನ ಸಂದೇಶಕರ ಮೂಲಕ ಕೊಟ್ಟ ಸಂದೇಶಗಳನ್ನು ಕೇಳಿಸಿಕೊಳ್ಳದೆ ತಮ್ಮ ಹೃದಯಗಳನ್ನು ಕಠಿಣ ಪಡಿಸಿಕೊಂಡಾಗ ಆತನು ಅವರ ಸಂರಕ್ಷಣೆಯನ್ನು ಹಿಂದಕ್ಕೆ ತೆಗೆದುಕೊಳ್ಳುತ್ತಿದ್ದನು. ಆದರೆ ಅವರು ಆತನಿಗೆ ಎದುರುಬಿದ್ದು ಮತ್ತೆ ಮತ್ತೆ ದುಷತ್ವವನ್ನು ನಡೆಸುತ್ತಾ ದೇವರು ಅವರನ್ನು ಏನೂ ಮಾಡಲಾಗದಷ್ಟು ಕೀಳುಮಟ್ಟವನ್ನು ಮುಟ್ಟುತ್ತಿದ್ದರು.

`ಯೆಶಾಯ 9:8-12 ವಚನಗಳನ್ನು ಓದಿರಿ. ಯಾವ ಪಾಪಗಳ ದೆಸೆಯಿಂದ ಜನರು ಅಪರಾಧಿಗಳಾಗಿದ್ದರು? ಯಾರ ವಿರೋಧ ವಾಗಿ ಅವರು ಪಾಪಗಳನ್ನೆಸಗಿದ್ದರು? ಅವರುಗಳಲ್ಲಿ ಅಪರಾಧಿಗಳು ಯಾರಾಗಿದ್ದರು?`

ಇಲ್ಲಿ ನಾವು ಏನನ್ನು ನೋಡುತ್ತೇವೆಯೋ ಅದನ್ನೇ ಸತ್ಯವೇದದಾದ್ಯಂತ ಆಯ್ಕೆಯ ಸ್ವಾತಂತ್ರ ದ ವಾಸ್ತವತೆಯನ್ನು ನೋಡುತ್ತೇವೆ. ದೇವರು ಮನುಷ್ಯರಿಗೆ ಆಯ್ಕೆಯ ಸ್ವಾತಂತ್ರ ವನ್ನು ಕೊಟ್ಟಿದ್ದಾನೆ (ಅದನ್ನು ಆತನು ಕೊಡದಿದ್ದರೆ ನಾವು ನಿಜವಾಗಿ ಆತನನ್ನು ಪ್ರೀತಿ ಮಾಡುವುದಕ್ಕಾಗುತ್ತಿರಲ್ಲ). ಆಯ್ಕೆಯ ಸ್ವಾತಂತ್ರ ವು ಒಬ್ಬನು ಕೆಟ್ಟದ್ದನ್ನು ಮಾಡಬಲ್ಲ ಅವಕಾಶವನ್ನೂ ಸಹ ಒದಗಿಸಿಕೊಡುತ್ತದೆ. ದೇವರು ಎಡಬಿಡದೆ ನಮಗೆ ತನ್ನ ಪ್ರೀತಿಯ ಸ್ವಭಾವವನ್ನು ತೋರುಸುತ್ತಿದ್ದಾಗ್ಯೂ ನಾವು ತೆಗೆದುಕೊಂಡ ತಪ್ಪಾದ ನಿರ್ಧಾರಗಳಿಗೆ ತಕ್ಕ ಫಲಗಳನ್ನು ಅನುಭವಿಸುವುದಕ್ಕೆ ಎಡೆಮಾಡಿಕೊಡುತ್ತಿದ್ದನು; ನೋವು, ಸಂಕಟ ಭಯ, ಗಲಭೆ ಮುಂತಾದವುಗಳನ್ನು ಕೊಟ್ಟು ಆತನನ್ನು ಬಿಟ್ಟಾಗ ಏನಾಗುತ್ತದೆ ಎಂಬುದನ್ನು ನಾವು ಮನಗಾಣಲು ಸಹಾಯವಾಗುವಂತೆ ಮಾಡುತ್ತಾನೆ. ಆದಾಗ್ಯೂ, ಎಷ್ಟೋ ಸಲ ಇದರಿಂದಲೂ ಸಹ ಜನರು ತಮ್ಮ ಪಾಪಗಳನ್ನು ಬಿಟ್ಟು ದೇವರ ಬಳಿಗೆ ಬರುವಂತೆ ಮಾಡಲು ಆಗುವುದಿಲ್ಲ. ಆಯ್ಕೆಯ ಸ್ವಾತಂತ್ರವು ಬಹಳ ಅದ್ಭುತಕರವಾದುದು. ಅದಿಲ್ಲದೆ ನಾವು ಮಾನವರಾಗಿರಲು ಸಾಧ್ಯವಿಲ್ಲ. ಅದನ್ನು ಯಾರಾರು ತಪ್ಪಾಗಿ ಉಪಯೋಗಿಸುತ್ತಾರೋ ಅವರನ್ನು ಅಯ್ಯೋ! ಅಕಟಾ ಎನ್ನಬೇಕಷ್ಟೆ.

`ನಿಮ್ಮ ಸ್ವಂತ ಜೀವನದಲ್ಲಿ ದೇವರು ನಿಮ್ಮನ್ನು ಕೆಟ್ಟ ಮಾರ್ಗದಿಂದ ಬಿಡಿಸಿ ನಡೆಸುವುದಕ್ಕಾಗಿ ನಿಮ್ಮ ಮೇಲೆ ಕಷ್ಟಸಂಕಟಗಳನ್ನು ಹೇಗೆ ಉಪಯೋಗಿಸಿದ್ದಾನೆ?`