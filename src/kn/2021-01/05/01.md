---
title:  ಸಮಾಧಾನದ ಉದಾತ್ತಪ್ರಭು
date:   23/01/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 9:1-5; ಯೆಶಾಯ 9:6,7; ಯೆಶಾಯ 9:8-10; ಯೆಶಾಯ 11ನೇ ಅಧ್ಯಾಯ ಮತ್ತು ಯೆಶಾಯ 12:1-6 ವಚನಗಳು.

> <p> ಸ್ಮರಣವಾಕ್ಯ </p>
> “ಒಂದು ಮಗು ನಮಗಾಗಿ ಹುಟ್ಟಿದೆಯಷ್ಟೆ, ವರದ ಮಗನು ನಮಗೆ ದೊರೆತನು; ಆಡಳಿತವು ಅವನ ಬಾಹುವಿನ ಮೇಲೆ ಇರುವುದು; ಅದ್ಭುತ ಸ್ವರೂಪನು, ಆಲೋಚನಾಕರ್ತನು, ಪರಾಕ್ರಮಿಯಾದ ದೇವರು, ನಿತ್ಯನಾದ ತಂದೆ, ಸಮಾಧಾನದ ಪ್ರಭು ಎಂಬವು ಅವನ ಹೆಸರು" (ಯೆಶಾಯ 5:6).

ಡಾ|| ರಾಬರ್ಟ್ ಓಪನೆಮರ್‌ರವರು ಪ್ರಪಂಚದ ಮೊದಲ ಅಣುಬಾಂಬ್ ತಯಾರಿಕೆಯ ಮೇಲ್ವಿಚಾರಕರಾಗಿದ್ದರು, ಅಮೇರಿಕ ಸಂಯುಕ್ತ ಸಂಸ್ಥಾನದ ಕಾಂಗ್ರೆಸಿನ ಸಮಿತಿಯ ಮುಂದೆ ನಿಂತಾಗ ಸಮಿತಿಯು ಅಣುಬಾಂಬನ್ನು ಕುರಿತು ಇದಕ್ಕೆ ಪ್ರತಿಯಾಗಿ ನಮಗೆ ರಕ್ಷಣೆ ನೀಡುವ ಯಾವುದಾದರೂ ಅಸ್ತ್ರವು ಲೋಕದಲ್ಲಿದೆಯೇ? ಎಂದು ಪ್ರಶ್ನಿಸಿತು- ಅದಕ್ಕೆ ಅವರು ಖಂಡಿತವಾಗಿ ಇದೆ ಎಂದು ಉತ್ತರಕೊಟ್ಟರು. ಅದೇನೆಂದರೆ ಎಂದು ಡಾ|| ಒಪೆನೀಮರ್‌ ಸುತ್ತಲು ಕುಳಿತವರನ್ನು ನೋಡುತ್ತಾ ಮೃದುವಾಗಿ ಶಾಂತಿ (ಸಮಾಧಾನ) ಎಂಬ ಅಸ್ತ್ರವು ಎಂದು ಹೇಳಿದರು- Signs of the time - 1985ರಲ್ಲಿ ಪ್ರಕಾಶಿತವಾದ 7,000 ನಿದರ್ಶನಗಳ ವಿಶ್ವಕೋಶ, ಪುಟ 989.

ಮಾನವ ಕುಲಕ್ಕೆ ಶಾಂತಿ ಎಂಬುದು ಕೈಗೆ ಸಿಗದ ಒಂದು ಕನಸಾಗಿದೆ. ದಾಖಲಿತ ಚರಿತ್ರೆಯ ಆರಂಭದಿಂದ ಲೆಕ್ಕಹಾಕಿದಾಗ ಪ್ರತಿಶತ 8 ಭಾಗದ ಕಾಲವು ಮಾತ್ರ ಶಾಂತಿಯಿಂದ ಕೂಡಿತ್ತೆಂದು ತಿಳಿಯುತ್ತದೆ. ಇದುವರೆಗೆ ಸುಮಾರು 8,000 ಶಾಂತಿ ಒಪ್ಪಂದಗಳು ಮುರಿಯಲ್ಪಟ್ಟಿವೆ. ಮೊದಲ ಪ್ರಪಂಚ ನಡೆದ ಬಳಿಕ ಸುಮಾರು 50 ವರ್ಷಗಳ ಅವಧಿಯಲ್ಲಿ ಪ್ರತಿವರ್ಷಕ್ಕೆ 2 ನಿಮಿಷಗಳ ಶಾಂತಿ ಇತ್ತು ಎಂದು ಹೇಳಬಹುದು.

ಕ್ರಿ.ಶ. 1895ರಲ್ಲಿ ಆಲ್‌ಫ್ರೆಡ್ ನೊಬಲ್, ಇವರು ಸಿಡಿಮದ್ದನ್ನು ಕಂಡುಹಿಡಿದವರು ಪ್ರಪಂಚದ ಶಾಂತಿಗಾಗಿ ವೈಯಕ್ತಿಕವಾಗಿ ಮಹತ್ವದ ಕೊಡುಗೆ ಕೊಟ್ಟವರಿಗೆ ಬಹುಮಾನ ನೀಡುವ ಸಂಸ್ಥೆಯನ್ನು (ದತ್ತಿಯನ್ನು) ಸ್ಥಾಪಿಸಿದರು. ವಿಷಯವೇನೆಂದರೆ ಶಾಂತಿಗಾಗಿ ನೋಬಲ್ ಬಹುಮಾನ ಗೆದ್ದವರೂ ಸಹಾ ಹಿಂಸಾತ್ಮಕ ಕಲಹಗಳಲ್ಲಿ ಒಳಗೊಂಡಿದ್ದಾರೆ.

ಈ ವಾರ ನಾವು ನಿಜವಾದ ಶಾಶ್ವತ ಶಾಂತಿಯನ್ನು ಸ್ಥಾಪಿಸಬಲ್ಲ ಒಬ್ಬನೇ ಒಬ್ಬಾತನ ಬಗ್ಗೆ ಓದುತ್ತೇವೆ.

_*ಈ ವಾರದ ಪಾಠವನ್ನು ಜನವರಿ 30ರ ಸಬ್ಬತ್ತಿಗಾಗಿ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._