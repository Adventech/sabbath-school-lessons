---
title:  ಹೆಚ್ಚಿನ ಚಿಂತನೆಗಾಗಿ
date:   29/01/2021
---

"ಒಬ್ಬ ತಂದೆಯು (ಮಾನವ ತಂದೆ) ತನ್ನ ಮಗನಿಗೋಸ್ಕರ ಹಂಬಲಿಸುತ್ತಾನೆ. ಆತನು ತನ್ನ ಮಗನ ಮುಖವನ್ನು ನೋಡುತ್ತಾ ಮಗನ ಜೀವಕ್ಕಿರುವ ಅಪಾಯವನ್ನು ನೆನೆಸಿ ನಡುಗುತ್ತಾನೆ. ಆತನು ತನ್ನ ಮುದ್ದು ಮಗನನ್ನು ಸೈತಾನನ ಶಕ್ತಿಗೆ ತುತ್ತಾಗದಂತೆ ಕಾಪಾಡಲು ಹಾಗು ಸೈತಾನನ ಶೋಧನೆ ಮತ್ತು ಕೇಡಿನಿಂದ ತಪ್ಪಿಸಲು ಹಾತೊರೆಯುತ್ತಾನೆ. ಆದರೆ ತಂದೆಯಾದ ದೇವರು ಘೋರವಾದ ಸಂಘರ್ಷವನ್ನು ಮತ್ತು ಅತಿಭಯಂಕರವಾದ ಗಂಡಾಂತರವನ್ನು ಮುಕ್ತಾಯ ಮಾಡಲು ತನ್ನ ಒಬ್ಬನೇ ಮಗನನ್ನು ಕೊಟ್ಟನು. ಅದರಿಂದ ನಮ್ಮ ನಮ್ಮ ಚಿಕ್ಕಮಕ್ಕಳಿಗೆ ಜೀವದ ಹಾದಿಯನ್ನು ಖಚಿತಪಡಿಸಿದ್ದಾನೆ. 'ಇದರಲ್ಲಿ ಆತನ ಪ್ರೀತಿಯುತುಂಬಿದೆ'. ಓ ಆಕಾಶವೇ ಇದಕ್ಕೆ ವಿಸ್ಮಯಪಡು! ಓ ಭೂಮಿಯೇ ಇದಕ್ಕೆ ಆಶ್ಚರ್ಯಪಡು!” - ಎಲೆನ್ ಜಿ ವೈಟಮ್ಮನವರ ದಿ ಡಿಸೈರ್ ಆಫ್ ಏಜಸ್, ಪುಟ 49.

"ಯೇಸುಕ್ರಿಸ್ತನು ಮನುಷ್ಯನ ರಕ್ಷಣೆಗೆ ಅವಶ್ಯಕವಾದ ಷರತ್ತುಗಳನ್ನು ಪೂರೈಸಲು ಒಪ್ಪಿಗೆ ಕೊಟ್ಟವನು. ಯಾವ ದೇವದೂತನೆಯಾಗಲೀ ಮನುಷ್ಯನೇ ಆಗಲಿ ವಾಡ ಬೇಕಾದ ಮಹಾಕಾ೦ರ್ಯಕ್ಕೆ ಅಸಮರ್ಪಕ ನಾಗಿದ್ದಾನೆ (ಅಸಮರ್ಥನಾಗಿದ್ದಾನೆ). ಮನುಷ್ಯಕುಮಾರನು ಮಾತ್ರ ಎತ್ತಲ್ಪಡಬೇಕು: ವಿಮೋಚನಾ ಪ್ರಕ್ರಿಯೆಯನ್ನು ಅನಂತ ಗುಣಸ್ವಭಾವವನ್ನು ಹೊಂದಿರುವಾತನು ಮಾತ್ರ ನಿರ್ವಹಿಸಬಲ್ಲನು. ದ್ರೋಹಿಯಾದ ಮತ್ತು ಪಾಪಿಯಾದ ಮನುಷ್ಯನ ಕೈ ಹಿಡಿಯುವುದಕ್ಕೆ ಮನುಷ್ಯ ಸ್ವಭಾವದಲ್ಲಿ ಪಾಲುಹೊಂದುವುದಕ್ಕೆ, ತನ್ನ ಸ್ವಂತ ರಕ್ತವನ್ನು ಸುರಿಸುವುದಕ್ಕೆ ಮತ್ತು ತನ್ನ ಆತ್ಮವನ್ನು ಪಾಪಿಗೆ ಯಜ್ಞವಾಗಿ ಸಮರ್ಪಿಸಲುವುದಕ್ಕೆ ಕ್ರಿಸ್ತನು ಮಾತ್ರ ಒಪ್ಪಿದನು. ಪರಲೋಕದ ಸಮಾಲೋಚನೆಯಲ್ಲಿ ಮನುಷ್ಯನ ಅಪರಾಧವು ಅಳಿಯಲ್ಪಟ್ಟಿತು. ಪಾಪದ ದೆಸೆಯಿಂದ ಉಂಟಾಗುವ ದೈವಕೋಪವು ಎಷ್ಟೊಂದು ತೂಗಲ್ಪಟ್ಟಿತು. ಆದಾಗ್ಯೂ ಕ್ರಿಸ್ತನು, ಎಡವಿದ ಮಾನವಕುಲಕ್ಕೆ ನಿರೀಕ್ಷೆಯು ಎಟಕುವಂತೆ ಮಾಡಲು ಬೇಕಾದ ಷರತ್ತುಗಳನ್ನು ಪೂರೈಸಲು ಜವಾಬ್ದಾರಿಯನ್ನು ಹೊರಲು ತನ್ನ ನಿರ್ಧಾರವನ್ನು ಪ್ರಕಟಿಸಿದನು" - ಎಲೆನ್ ಜಿ ವೈಟಮ್ಮನವರ... ದಿ ಸೈನ್ಸ್ ಆಫ್ ದಿ ಟೈಮ್ಸ್, 5ನೇ ಮಾರ್ಚ್ 1896.

**ಚರ್ಚಿಸಬೇಕಾದ ಪ್ರಶ್ನೆಗಳು**

`ಯೆಶಾಯ 11ನೇ ಅಧ್ಯಾಯವು ಯೇಸುಕ್ರಿಸ್ತನ ಎರಡೂ ಬರೋಣಗಳನ್ನು ಒಂದೇ ಚಿತ್ರದಲ್ಲಿ ಮಂಡಿಸಿದೆ. ಕೆಲವು ಯೆಹೂದ್ಯರು ಯೇಸುಕ್ರಿಸ್ತನ ಮೊದಲ ಬರೋಣವನ್ನು ಯಾಕೆ ಒಪ್ಪುವುದಿಲ್ಲ ಎಂಬುದನ್ನು ಸ್ವಲ್ಪ ಮಟ್ಟಿಗಾದರೂ ವಿವರಿಸುವುದಕ್ಕೆ ಇದರಿಂದ ಸಾಧ್ಯವಾಗುತ್ತದೆ. ಅವರು ಯೇಸುಕ್ರಿಸ್ತನ ಎರಡನೇ ಬರೋಣದಲ್ಲಿ ನಡೆಯಬೇಕಾಗಿರುವ ಘಟನೆಗಳನ್ನು ಮೊದಲನೆ ಬರೋಣದಲ್ಲಿ ನಡೆಯಬೇಕೆಂದು ನಿರೀಕ್ಷೆ ಮಾಡುವುದರಿಂದ ಮತ್ತು ಅವುಗಳು ಇನ್ನೂ ನಡೆದಿಲ್ಲುವುದರಿಂದ ಮೊದಲನೆ ಬರೋಣವೇ ಆಗಿಲ್ಲವೆಂದು ಅಭಿಪ್ರಾಯ ಹೊಂದಿದ್ದಾರೆ. ಆದುದರಿಂದ ಯೇಸುಕ್ರಿಸ್ತನ ಆಗಮನದ ಬಗ್ಗೆ ಸರಿಯಾದ ತಿಳುವಳಿಕೆಯನ್ನು ಹೊಂದಿರುವುದು ಎಷ್ಟು ಮುಖ್ಯವಾಗಿದೆ? ಉದಾಹರಣೆಗೆ ಆತನ ಎರಡನೇ ಬರೋಣದ ಬಗ್ಗೆ ಇರುವ ತಪ್ಪು ಅಭಿಪ್ರಾಯಗಳು ಜನರನ್ನು ಹೇಗೆ ಅಂತ್ಯಕಾಲದಲ್ಲಿ ಸೈತಾನನ ಮಹಾವಂಚನೆಗೆ ಒಳಪಡಿಸುತ್ತವೆ?- ಎಲೆನ್ ಜಿ ವೈಟಮ್ಮನವರ ಮಹಾರಾಟ, 19ನೇ ಅಧ್ಯಾಯ.`

**ಸಾರಾಂಶ:** ಯೆಶಾಯನ ಕಾಲದಲ್ಲಿ ಯೆಶಾಯನ ಹೆಸರಿಗೆ "ಕರ್ತನ ರಕ್ಷಣೆ" ಎಂದು ಅರ್ಥವಿತ್ತು. ಧರ್ಮಭ್ರಷ್ಟತೆಯ ಫಲಿತಾಂಶವಾಗಿ ಯೆಹೂದ್ಯರು ಅನ್ಯರ ಆಳ್ವಿಕೆಗೆ ಒಳಪಟ್ಟಾಗ ದೇವರು ಉಳಿದ ಜನರಿಗೆ ತನ್ನ ರಕ್ಷಣೆಯನ್ನು ವಾಗ್ದಾನ ಮಾಡಿದನು. ಈ ನಿರೀಕ್ಷೆಯ ಪ್ರವಾದನೆಯ ಅಂತಿಮ ನೆರವೇರಿಕೆಯನ್ನು ಯೇಸುಕ್ರಿಸ್ತನಲ್ಲಿ ಕಾಣುತ್ತೇವೆ. ಆತನ ಹೆಸರಿಗೆ ಕರ್ತನು ನನ್ನ ರಕ್ಷಕನು ಎಂಬ ಅರ್ಥವಿದೆ.