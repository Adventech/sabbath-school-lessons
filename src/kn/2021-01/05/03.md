---
title:  ನಮಗಾಗಿ ಹುಟ್ಟಿದ ಮಗು
date:   25/01/2021
---

ಇಲ್ಲಿ ಯೆಶಾಯನ ಪುಸ್ತಕದ ಮೂರನೇ ಮಗುವಿನ ವಿಶೇಷ ಜನನದ ಬಗ್ಗೆ ಹೇಳುತ್ತದೆ. ಇದಕ್ಕೂ ಮೊದಲು ಇಮ್ಮಾನುವೇಲ ಮತ್ತು ಮಹೇಶ್ ಶಾಲೂಲ್ ಹಾಷ್ಬಜ್ ಎಂಬ ಎರಡು ಮಕ್ಕಳು ವಿಶೇಷ ಜನನವನ್ನು ನೋಡುತ್ತೇವೆ.

`ಈ ವಚನಗಳಲ್ಲಿ ಮಗುವಿನ ವಿಷಯದಲ್ಲಿ ಕಂಡುಬರುವ ವಿಶೇಷತೆ ಏನು? (ಯೆಶಾಯ ೨:67).`

ಈ ವಿಮೋಚಕನನ್ನು ಹಲವು ಹೆಸರುಗಳು ಮತ್ತು ಬಿರುದುಗಳಿಂದ ವರ್ಣಿಸಿರುವುದನ್ನು ಗಮನಿಸುತ್ತೇವೆ. ಪುರಾತನ ಕಾಲದ ಪೂರ್ವ ದೇಶಗಳಲ್ಲಿ ರಾಜರಿಗೆ ಮತ್ತು ದೇವತೆಗಳಿಗೆ ಅವರ ಮಹತ್ವವನ್ನು ತೋರಿಸಲು ನಾನಾ ಹೆಸರುಗಳು ಇರುತ್ತಿದ್ದವು.

ಸಂಸೋನನ ತಂದೆಯಾದ ಮಾನೋಹನಿಗೆ ಕಾಣಿಸಿಕೊಂಡ ದೇವದೂತನು ತನ್ನ ಹೆಸರು ಆಶ್ಚರ್ಯವಾದದ್ದು (ಅದ್ಭುತ) ಎಂದು ಹೇಳಿದ ಹಾಗೆಯೇ ಈ ಮಗುವಿನ ಹೆಸರೂ ಸಹಾ ಅದ್ಭುತ ಸ್ವರೂಪನು ಎಂಬುದಾಗಿ ವರ್ಣಿಸಲ್ಪಟ್ಟಿದೆ (ನ್ಯಾ.ಸ್ಥಾ.13:18).

ಈ ಎರಡೂ ಸಂದರ್ಭದಲ್ಲಿ ಬಂದಿರುವ ಇಬ್ರಿಯ ಮೂಲಪದವು ಒಂದೇ ಆಗಿದೆ. ನಂತರ ಈ ದೇವದೂತನು ಯಜ್ಞವೇದಿಯಿಂದ ಆಕಾಶಕ್ಕೆ ಏರಿ ಹೋಗುತ್ತಿರುವ ಅಗ್ನಿಜ್ವಾಲೆಯೊಳಗೆ ಮೇಲಕ್ಕೇರಿ ಹೋದನು ಎಂಬುದು ಆತನು ಸಾವಿರ ವರ್ಷಗಳ ಬಳಿಕ ಯಜ್ಞದ ಕುರಿಯಾಗಿ ಸಮರ್ಪಿತನಾಗುವುದನ್ನು ಪೂರ್ವಭಾವಿಯಾಗಿ ತಿಳಿಸಿದ್ದಾನೆ (ನ್ಯಾಯ 13:20).

ಆತನನ್ನು ಪರಾಕ್ರಮಿಯಾದ ದೇವರು ಮತ್ತು ನಿತ್ಯನಾದ ತಂದೆಯೆಂದು ಕುರಿತು ಹೇಳಲಾಗಿದೆ. ಲೂಕ 3:38ನ್ನು ನೋಡಿರಿ. ಆದಮನು ದೇವರ ಮಗನು ಎಂದು ಬರೆದಿದೆ. ಅವನ ಮುಖಾಂತರ ದಾವೀದನ ಸಿಂಹಾಸನದ ಆಡಳಿತವು ಅಭಿವೃದ್ಧಿಯಾಗುವುದು. ದಾವೀದನ ರಾಜ್ಯದಲ್ಲಿ ನಿತ್ಯಸಮಾಧಾನವಿರುವುದು. ಈ ಎಲ್ಲಾ ಗುಣಗಳನ್ನು ಆರೋಪಿಸಲು ಅರ್ಹನಾದ ಏಕೈಕ ಮಗು ಯಾವುದಾಗಿರಲು ಸಾಧ್ಯ? (ಲೂಕ 2:8-14ನ್ನು ನೋಡಿರಿ). ಕೆಲವರು ಇದನ್ನು ಹಿಜೀಯನೆಂದು ಗುರುತಿಸುವ ಪ್ರಯತ್ನ ಮಾಡುತ್ತಾರೆ. ಆದರೆ ಇದು ಸಾಮಾನ್ಯ ಮನುಷ್ಯನನ್ನು ಮೀರುವ ವರ್ಣನೆಯಾಗಿದೆ. ದೇವಪುತ್ರನಾದ ಮತ್ತು ಸೃಷ್ಟಿಕರ್ತನಾದ ಯೇಸುಕ್ರಿಸ್ತನು ಮಾತ್ರ ಈ ವರ್ಣನೆಗೆ ಅರ್ಹನಾಗಿದ್ದಾನೆ (ಯೋಗ್ಯನಾಗಿದ್ದಾನೆ) (ಯೋಹಾನ 1:1-3, 14 ಮತ್ತು ಕೊಲಸ್ಟ್ 1:5-17 ಮತ್ತು ಕೊಲಸ್ಥೆ 2:9 ಮತ್ತು ಇಬ್ರಿಯ 1:2). ನಮ್ಮನ್ನು ರಕ್ಷಿಸುವ ಸಲುವಾಗಿ ಮತ್ತು ನಮಗೆ ಸಮಾಧಾನ ಕೊಡುವುದಕ್ಕಾಗಿ ಹುಟ್ಟಿಬಂದವನಾರು? ಪರಲೋಕದಲ್ಲಿಯೂ ಮತ್ತು ಭೂಲೋಕದಲ್ಲಿಯೂ ಇರುವ ಎಲ್ಲಾ ಅಧಿಕಾರವನ್ನು ಈತನು ಪಡೆದುಕೊಂಡಿದ್ದಾನೆ ಮತ್ತು ನಮ್ಮೊಂದಿಗೆ ನಿತ್ಯಕ್ಕೂ ಇರುವವನಾಗಿದ್ದಾನೆ. ತನ್ನ ದೈವತ್ವವನ್ನು ಉಳಿಸಿಕೊಂಡು ನಮ್ಮ ನಿರ್ಬಲಾವಸ್ಥೆಯನ್ನು ಕುರಿತು ಅನುತಾಪ ಪಡುವ ಮಾನವನಾಗಿ ನಮ್ಮೊಂದಿರುತ್ತಾನೆ. "ನಮಗೋಸ್ಕರ ಒಂದು ಮಗುವು ಹುಟ್ಟಿದೆ" ಅದು ಎಂದೆಂದಿಗೂ ಇರುತ್ತದೆ.

"ಯೇಸುಕ್ರಿಸ್ತನು ಈ ಲೋಕಕ್ಕೆ ಬಂದಾಗ ಸೈತಾನನು ಈ ಭೂಮಿಯ ಮೇಲಿದ್ದನು ಮತ್ತು ಕ್ರಿಸ್ತನು ಹುಟ್ಟಿದಂದಿನಿಂದ ಮೊದಲುಗೊಂಡು ಕಲ್ಯಾರಿಯವರೆಗೆ ಪ್ರತಿ ಸಾಗಿಸಿದ ಪ್ರಯಣದ ಪ್ರತಿಯೊಂದು ಹೆಜ್ಜೆ ಹೆಜ್ಜೆಯಲ್ಲೂ ಆತನಿಗೆ ತೊಂದರೆ ಕೊಟ್ಟನು (ಅಡ್ಡಿಪಡಿಸಿದನು). ದೂತರು ಯಾವಾಗಲೂ ತಮ್ಮನ್ನು ತಾವು ನಿರಾಕರಿಸಿಕೊಂಡು ದೇವರನ್ನು ಕಟ್ಟುನಿಟ್ಟಿನಿಂದ ಸೇವಿಸುತ್ತಲೇ ಇರಬೇಕೆಂದು ಇಲ್ಲದಿದ್ದರೆ ದೇವರು ಸಹಿಸುವವನಲ್ಲವೆಂದು ಆತನ ಮೇಲೆ ಸೈತಾನನು ಆರೋಪ ಹೊರಿಸಿದನು. ಈ ಸೈತಾನನಿಗೆ ಸ್ವನಿರಾಕರಣೆ ಎಂದರೆ ಏನೆಂಬುದು ಗೊತ್ತಾಗುವ ಮೊದಲೇ ಎಂದೆಂದಿಗೂ ತ್ಯಾಗವನ್ನೇ ಮಾಡದಿದ್ದ ಸೈತಾನನು ಪರಲೋಕದ ದೇವರ ಮೇಲೆ ಈ ಆರೋಪವನ್ನು ಮಾಡಿದನು.

ಅನಂತರ ಈ ಕೆಡುಕನು ಪರಲೋಕದಿಂದ ದೊಬ್ಬಲ್ಪಟ್ಟಾಗಿನಿಂದ ಕರ್ತನನ್ನು ಸೇವೆ ಪಡೆದುಕೊಳ್ಳುವುದರಲ್ಲಿ ಬಹಳ ನಿಷ್ಟುರನು ಆದರೆ ಇನ್ನೊಬ್ಬರಿಗೆ ಸೇವೆ ನೀಡಲಾರನು ಎಂಬ ಆರೋಪವನ್ನು ಮುಂದುವರೆಸುತ್ತಾ ಬಂದನು. ಅದಕ್ಕಾಗಿ ಕ್ರಿಸ್ತನು ಅವನ ಸುಳ್ಳು ಆರೋಪಗಳಿಗೆ ಸರಿಯಾದ ಉತ್ತರವನ್ನು ಕೊಡಲು ಮತ್ತು ತಂದೆಯಾದ ದೇವರ ಸ್ವಭಾವವನ್ನು ವಿಶ್ವಕ್ಕೆ ತೋರಿಸಲು ಈ ಲೋಕಕ್ಕೆ ಬಂದನು" - ಎಲೆನ್ ಜಿ ವೈಟಮ್ಮನವರ ಸೆಲೆಕ್ಷೆಡ್ ಮೆಸೇಜಸ್ ಪುಸ್ತಕದ ಪುಟ 406, 407.

`ಈ ಮೇಲಿನ ಉಲ್ಲೇಖವು ದೇವರ ಸ್ವಭಾವದ ಬಗ್ಗೆ ನಮಗೆ ಏನನ್ನು ಹೇಳುತ್ತದೆ?`