---
title:  ತಿನ್ನಬೇಕು ಅಥವಾ ತಿನ್ನಲ್ಪಡಬೇಕು
date:   30/12/2020
---

`ಯೆಶಾಯ 1:19-31 ವಚನಗಳನ್ನು ಓದಿರಿ. ಸತ್ಯವೇದದಾದ್ಯಂತ ಕಾಣುವ ಯಾವ ವಿಷಯವು ಇಲ್ಲಿ ಕಂಡುಬರುತ್ತದೆ?`

ಯೆಶಾಯ 1:19,20ನೇ ವಚನಗಳಲ್ಲಿರುವ ತಾರ್ಕಿಕವಾದ ಏರ್ಪಾಟನ್ನು ಗಮನಿಸಿರಿ. ಜನರು ಒಪ್ಪಿ ವಿಧೇಯರಾಗುವುದಕ್ಕೆ ದೇಶದ ಮೇಲನ್ನು ಅನುಭವಿಸುತ್ತಾರೆ. ಇದಕ್ಕೆ ವ್ಯತಿರಿಕ್ತವಾಗಿದೆ. ದೇವರು ತಾನಾಗಿ ನೀಡುವ ಕ್ಷಮಾಪಣೆಗೆ ಮತ್ತು ಉಜೀವನಕ್ಕೆ ಒಪ್ಪದೆ ತಿರುಗಿ ಬಿದ್ದರೆ ಅವರು ಕತ್ತಿಯ ಬಾಯಿಗೆ ತುತ್ತಾಗಬೇಕಾಗುತ್ತದೆ (ಯೆಶಾಯ 1:19). ಆಯ್ಕೆ ಜನರಿಗೆ ಬಿಟ್ಟದ್ದು. ಹೀಗಿರುವುದರಿಂದ ಈ ವಚನಗಳಲ್ಲಿರುವ ಆಶೀರ್ವಾದಗಳು ಮತ್ತು ಶಾಪಗಳು ಷರತ್ತಿಗೊಳಪಟ್ಟಿವೆ. "ನಾನು ಜೀವಮರಣಗಳನ್ನೂ ಆಶೀರ್ವಾದಶಾಪಗಳನ್ನೂ ಈಗ ನಿಮ್ಮ ಮುಂದೆ ಇಟ್ಟಿದ್ದೇನೆ; ಇದಕ್ಕೆ ಭೂಮ್ಯಾಕಾಶಗಳು ಸಾಕ್ಷಿಗಳಾಗಿರಲಿ" ಎಂದು ಇಸ್ರಾಯೇಲ್ಯರೊಂದಿಗೆ ಒಡಂಬಡಿಕೆ ಮಾಡಿಕೊಂಡ ಸಂದರ್ಭದಲ್ಲಿ ಮೋಶೆಯು ಧರ್ಮೋಪದೇಶಕಾಂಡ 30:19,20ನೇ ವಚನಗಳಲ್ಲಿ ಬರೆದಿರುವ ಮಾತುಗಳನ್ನೇ ಯೆಶಾಯ 1ನೇ ಅಧ್ಯಾಯದಲ್ಲಿ ತಿರುಗಿ ಹೇಳಲಾಗಿದೆ.

`ಮೋಶೆಯು ಬರೆದ ವಚನಗಳನ್ನು ಗಮನಿಸಿರಿ. ಇಲ್ಲಿ ಜೀವ ಅಥವಾ ಮರಣ, ಆಶೀರ್ವಾದ ಅಥವಾ ಶಾಪ ಇವುಗಳ ಮಧ್ಯೆ ಯಾವುದೇ (ಜಾಗವಿಲ್ಲವೆಂಬುದನ್ನು) ಗಮನಿಸಿರಿ. ನಮಗೆ ಈ ಎರಡರಲ್ಲಿ ಒಂದನ್ನು ಮಾತ್ರ ಆಯ್ಕೆ ಮಾಡಬಹುದೆಂದು ಆಲೋಚಿಸುವಿರಿ ಯಾಕೆ? ಇವೆರಡರ ಬದಲು ಮತ್ತಾವುದೂ ರಾಜಿ ಸಾಧ್ಯವಿಲ್ಲವೇಕೆ?`

ಒಡಂಬಡಿಕೆಯ ನಿರ್ಮಾಣದ ಮುಕ್ತಾಯದ ಹಂತದಲ್ಲಿ ಮೋಶೆಯ ಸಾಲು ಸಾಲು ಎಚ್ಚರಿಕೆಯ ಮಾತುಗಳು, ಶುಭ ಮತ್ತು ಅಶುಭಗಳ ಸಾರಾಂಶವನ್ನು ಧರ್ಮೋಪದೇಶಕಾಂಡ 27 ರಿಂದ 30ನೇ ಅಧ್ಯಾಯಗಳಲ್ಲಿ ಇದೆ (ಯಾಜಕಕಾಂಡ 26ನೇ ಅಧ್ಯಾಯದ ಜೊತೆಗೆ ಹೋಲಿಸಿರಿ). ಈ ಒಡಂಬಡಿಕೆಯ ಮೂಲ ಘಟಕಗಳಾಗಿ (1) ದೇವರು ತಮಗೆ ಏನು ಮಾಡಿದ್ದಾನೆಂಬುದನ್ನು ವಿವರವಾಗಿ ಹೇಳುವುದು (2) ಒಡಂಬಡಿಕೆಯನ್ನು ಪಾಲಿಸಿಕೊಂಡು ಹೋಗಲು ಬೇಕಾದ ನಿಬಂಧನೆಗಳು/ ಷರತ್ತುಗಳು (ಕಟ್ಟಳೆಗಳು) (3) ಸಾಕ್ಷಿಗಳ ಉಲ್ಲೇಖ (4) ಒಡಂಬಡಿಕೆಯ ನಿಬಂಧನೆಗಳನ್ನು ಪಾಲಿಸಿಕೊಂಡು ಹೋದಾಗ ಅಥವಾ ಅವುಗಳನ್ನು ಮೀರಿದಾಗ ಸಿಗುವ ಆಶೀರ್ವಾದಗಳು ಮತ್ತು ಶಾಪಗಳು.

ಇಸ್ರಾಯೇಲ್ಯರಲ್ಲದವರ ಜೊತೆಗೆ ಮಾಡಿಕೊಂಡ ರಾಜಕೀಯ ಒಪ್ಪಂದಗಳಲ್ಲಿಯೂ ಮೂಲಘಟಕಗಳು ಇದೇ ಕ್ರಮದಲ್ಲಿರುವುದನ್ನು ವಿದ್ವಾಂಸರು ಕಂಡುಕೊಂಡಿದ್ದಾರೆ. ಉದಾಹರಣೆಗೆ ಹಿತ್ತಿಯರ ಜೊತೆ ಮಾಡಿಕೊಂಡ ರಾಜಕೀಯ ಒಪ್ಪಂದಗಳು. ಆದುದರಿಂದ ದೇವರು ಇಸ್ರಾಯೇಲ್ಯರ ಜೊತೆಗೆ ಮಾಡಿಕೊಂಡ ಪರಸ್ಪರ ಬದ್ಧತೆಯುಳ್ಳ ಒಡಂಬಡಿಕೆಯ ಸ್ಥಾಪನೆಗಾಗಿ ಆತನು ಅದರ ಉಲ್ಲಂಘನೆ ಅಥವಾ ಪಾಲನೆಯಿಂದ ಆಗುವ ಪರಿಣಾಮಗಳನ್ನು ಅವರ ಮನಸ್ಸಿಗೆ ಸರಿಯಾಗಿ ನಾಮವಂತಹ ಮತ್ತು ಅರ್ಥವಾಗುವಂತಹ ಮಾದರಿಯ ಒಪ್ಪಂದವನ್ನು ಉಪಯೋಗಿಸಿದ್ದಾನೆ. ಈ ಒಡಂಬಡಿಕೆಯನ್ನು ಪಾಲಿಸಿದಾಗ ಸಿಗುವಂತಹ ಹೇರಳವಾದ ಆಶೀರ್ವಾದಗಳು ಆಶ್ಚರ್ಯಕರವಾಗಿರುತ್ತವೆ. ಆದರೆ ಇದನ್ನು ಇಸ್ರಾಯೇಲ್ಯರು ಮುಂದಾದ ಅನುಭವಿಸುವ ಕಷ್ಟನಷ್ಟಗಳು ಇನ್ನೂ ಹೆಚ್ಚಿನವಗಳಾಗಿರುತ್ತವೆ.

`ನಿಮ್ಮ ಸ್ವಂತ ಕ್ರೈಸ್ತೀಯ ಜೀವನದಲ್ಲಿ ಮೇಲೆ ನೋಡಿದ ಆಶೀರ್ವಾದಿಗಳು ಮತ್ತು ಶಾಪಗಳನ್ನು ಹೇಗೆ ಅನುಭವಿಸಿರುವಿರಿ?`