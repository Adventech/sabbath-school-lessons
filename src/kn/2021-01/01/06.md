---
title:  ಅಶುಭ ಸೂಚಕ ಕ್ಷೇಮಗೀತೆ
date:   31/12/2020
---

`ಮೇಲೆ ಹೇಳಿರುವ ವಚನಗಳಲ್ಲಿರುವ ಹಾಡನ್ನು (ಗೀತೆ) ಓದಿರಿ. ಈ ಸಾಮ್ಯದಲ್ಲಿರುವ ಅರ್ಥವೇನು?`

ದೇವರು ಯೆಶಾಯ 5:7ರಲ್ಲಿರುವ ಸಾಮ್ಯದ ಅರ್ಥವನ್ನು ಕಡೆಯಲ್ಲಿ ವಿವರಿಸುತ್ತಾನೆ. ಜನರು ತಮ್ಮ ಸ್ಥಿತಿಯ ಬಗ್ಗೆ ಇದ್ದದ್ದನ್ನು ಇದ್ದ ಹಾಗೆಯೇ ಅರಿತುಕೊಳ್ಳುವಂತೆ ಆತನು ಜನರಿಗೆ ಸಹಾಯ ಮಾಡುತ್ತಾನೆ. ಇದೇ ವಿಧಾನವನ್ನು ದೇವರು ದಾವೀದನ ವಿಷಯದಲ್ಲಿ ಸಹಾ ಪರಿಣಾಮಕಾರಿಯಾಗಿ ಪ್ರಯೋಗಿಸಿದನು (2 ಸಮು 12:1-13 ವಚನಗಳನ್ನು ನೋಡಿರಿ). ತನ್ನ ಜನರ ಮೇಲೆ ತನಗಿರುವ ಉದ್ದೇಶವನ್ನು ದೇವರು ತಿಳಿಸುವ ಸಲುವಾಗಿ ಇದನ್ನು ಆರಂಭದಲ್ಲಿಯೇ ಪ್ರೇಮಗೀತೆ ಎಂದು ಕರೆಯುತ್ತಾನೆ. ತನಗೂ ತನ್ನ ಜನರಿಗೂ ಇರುವ ಸಂಬಂಧಕ್ಕೆ ಆತನ ಗುಣಸ್ವಭಾವವೇ ಮೂಲವಾಗಿದೆ, ಆ ಸ್ವಭಾವವು ಯಾವುದೆಂದರೆ “ಪ್ರೀತಿ' (1 ಯೋಹಾನ 4:8) ಅದಕ್ಕೆ ಪ್ರತಿಯಾಗಿ ಅವರಿಂದಲೂ ಆತನು ಪ್ರೀತಿಯ ವರ್ತನೆಯನ್ನೇ ನಿರೀಕ್ಷಿಸುತ್ತಾನೆ. ಆದರೆ ದಾಕ್ಷೆಯ ಫಲದ ಬದಲಾಗಿ ಕಾಡುದ್ರಾಕ್ಷೆಯು ಸಿಗುತ್ತದೆ. ಇಬ್ರಿಯ ಭಾಷೆಯಲ್ಲಿ ಕಾಡುದ್ರಾಕ್ಷೆಗೆ "ಹೊಲಸು ಹಣ್ಣು" ಎಂದು ಕರೆಯುತ್ತಾನೆ.

`"ನನ್ನ ತೋಟದಲ್ಲಿ ಹಿಂದೆ ನಾನು ಮಾಡಿದ್ದಕ್ಕಿಂತಲೂ ಇನ್ನೇನು ಮಾಡಬೇಕಾಗಿತ್ತು?” ಎಂದು ದೇವರು ಹಾಗೆ ಹೇಳುವುದರ ಅರ್ಥವೇನು?`

ಮುಂದಿನ ವಚನದಲ್ಲಿ "ನನ್ನ ತೋಟವನ್ನು ಏನು ಮಾಡುವೇನೋ ಈಗ ನಿಮಗೆ ತಿಳಿಸುವೆನು. ಅದರ ಬೇಲಿಯನ್ನು ಕೀಳುವೆನು, ದನವು ಅದನ್ನು ಮೇಯ್ದು ಬಿಡುವುದು; ಅದರ ಗೋಡೆಯನ್ನು ಕೆಡುವಿ ಹಾಕುವೆನು, ಅದು ತುಳಿದಾಟಕ್ಕೆ ಈಡಾಗುವುದು, ಅದನ್ನು ಹಾಳು ಮಾಡುವೆನು" ಎಂಬುದಾಗಿ ದೇವರು ಹೇಳುತ್ತಾನೆ (ಯೆಶಾಯ 5:5,6).

ನಾವು ಪಾಪ ಮಾಡಿದ ಕೂಡಲೇ ದೇವರು ನಮ್ಮ ಸಂರಕ್ಷಣೆಯನ್ನು ತೆಗೆದುಹಾಕಿ ನಮ್ಮನ್ನು ನಾಶಪಡಿಸಿ ನಮ್ಮ ಜೊತೆ ತನಗಿರುವ ಸಂಬಂಧವನ್ನು ಕಡಿದುಕೊಳ್ಳುವುದಿಲ್ಲ. ಆತನು ಸಹನೆಯುಳ್ಳವನಾಗಿ ನಾವು ಆತನಿಂದ ಕ್ಷಮಾಪಣೆಯನ್ನು ಪಡೆದುಕೊಳ್ಳುವ ಹಾಗೆ ಅವಕಾಶವನ್ನು ಕೊಡುತ್ತಾನೆ (2 ಪೇತ್ರ 3:9ನ್ನು ನೋಡಿರಿ).

ಯಾರು ಆತನ ಕ್ಷಮಾಪಣೆಯ ಕರೆಗೆ ಓಗೊಡುತ್ತಾರೋ ಅವರನ್ನೆಂದಿಗೂ ತೆಗೆದು ಹಾಕುವುದಿಲ್ಲ. ದೇವರು ಅವನನ್ನು ಬೇಡುವವನಾಗಿರುತ್ತಾನೆ. ಆತನು ಕೂಡಲೇ ಇಲ್ಲವೆಂಬ ಉತ್ತರ ಕೊಡುವವನಲ್ಲ ಯಾಕೆಂದರೆ ನಾವು ತಿಳುವಳಿಕೆಯಿಲ್ಲದವರು, ಪಾಪದಿಂದ ವಂಚನೆಗೆ ಒಳಗಾದವರೆಂದು ಆತನಿಗೆ ಗೊತ್ತಿದೆ. ನಾವು ಆತನ ಮನವಿಗೆ ಮನಸ್ಸು ಕೊಡದೆ ಹೋದಾಗ, ಅಂತಿಮವಾಗಿ ನಮ್ಮ ಆಯ್ಕೆಯನ್ನು ಮಾನ್ಯ ಮಾಡುತ್ತಾನೆ ಮತ್ತು ನಾವು ಆಯ್ದುಕೊಂಡದ್ದನ್ನು ನಾವು ಅನುಭವಿಸುವಂತೆ ನಮ್ಮನ್ನು ಬಿಟ್ಟುಬಿಡುತ್ತಾನೆ (ಪ್ರಕ 22:11).

ದೇವರು ತನ್ನ ಆತ್ಮನ ಮೂಲಕ ನಮಗೆ ಮಾಡುವ ಮನವಿಯನ್ನು ತಿರಸ್ಕಾರ ಮಾಡುತ್ತಾ ಹೋಗುವಾಗ ನಾವು ಕಡೆಯದಾಗಿ ಹಿಂದಿರುಗಿ ಬರಲಾರದ ಪರಿಸ್ಥಿತಿಯನ್ನು ತಲುಪಿಬಿಡುತ್ತೇವೆ (ಮತ್ತಾಯ 12:31,32), ಕ್ರಿಸ್ತನಿಂದ ದೂರಸರಿದು ಹೋಗುವುದು ತುಂಬಾ ಅಪಾಯಕರವಾಗಿದೆ (ಇಬ್ರಿಯ 6:4-6), ದೇವರು ಅಷ್ಟು ಮಾತ್ರ ಮಾಡುತ್ತಾನೆ. ಯಾಕೆಂದರೆ ಆತನು ನಮ್ಮ ಆಯ್ಕೆಯನ್ನು ಗೌರವಿಸುತ್ತಾನೆ.

`ನನ್ನ ತೋಟದಲ್ಲಿ ಹಿಂದೆ ನಾನು ಮಾಡಿದ್ದಕ್ಕಿಂತಲೂ ಇನ್ನೇನು ಮಾಡಬೇಕಾಗಿತ್ತು. ಎಂಬ ಯೆಶಾಯ 5:4ರಲ್ಲಿರುವ ಪರಿಕಲ್ಪನೆಯನ್ನು ತೆಗೆದುಕೊಂಡು ನಮ್ಮ ಪಾಪಗಳ ಸಲುವಾಗಿ ದೇವರು ತನ್ನನ್ನೇ ಯಜ್ಞವನ್ನಾಗಿ ಸಮರ್ಪಿಸಿಕೊಂಡ ಶಿಲುಬೆಯ ಸನ್ನಿವೇಶವನ್ನು ನೋಡಿರಿ. ಇದಕ್ಕಿಂತಲೂ ಹೆಚ್ಚಿನ ಮತ್ತೇನನನ್ನು ಆತನು ಮಾಡಬೇಕಾಗಿತ್ತು? ನಾವು ಶಿಲುಬೆಯಲ್ಲಿ ನೆಲೆಸುವಾಗ ಅದು ನಮ್ಮನ್ನು ನಮ್ಮ ಪಾಪಗಳಿಗೆ ಪಶ್ಚಾತ್ತಾಪಪಟ್ಟು ನಮ್ಮ ಮಾರ್ಗಗಳನ್ನು ಬದಲಾಯಿಸಿಕೊಳ್ಳುವಂತೆ ಪ್ರೇರೇಪಿಸಿ ನಮಗೆ ರಕ್ಷಣೆಯ ಭರವಸೆಯನ್ನು ಹೇಗೆ ನೀಡುತ್ತದೆ?`