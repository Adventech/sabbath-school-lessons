---
title:  ಅಸ್ಮಿತತೆಯ ಬಿಕ್ಕಟ್ಟು
date:   26/12/2020
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 1:1-9, ಯೆಶಾಯ 1:10-17, ಯೆಶಾಯ 1:18, ಯೆಶಾಯ 1:19-31, ಯೆಶಾಯ 5:1-7.

> <p> ಸ್ಮರಣವಾಕ್ಯ </p>
> "ಬನ್ನಿರಿ ವಾದಿಸುವ ಎಂದು ಯೆಹೋವನು ಅನ್ನುತ್ತಾನೆ; ನಿಮ್ಮ ಪಾಪಗಳು ಕಡುಕೆಂಪಾಗಿದ್ದರೂ ಹಿಮದ ಹಾಗೆ ಬಿಳುಪಾಗುವವು; ಕಿರಮಂಜಿ ಬಣ್ಣವಾಗಿದ್ದರೂ ಉಣ್ಣೆಯಂತೆ ಬೆಳ್ಳಗಾಗುವವು” (ಯೆಶಾಯ 1:18).

ಸಂಜೆ ಹೊತ್ತಿನಲ್ಲಿ ನೀವು ಐರ್ಲೆಂಡಿನ ಅಥವಾ ಯಾವುದೇ ಹಳ್ಳಿಗಾಡಿನ ಕಿರಿದಾದ ಓಣಿಯಲ್ಲಿ ಮೈಮರೆತು ಸಾಗುತ್ತಿರುವಾಗ ದಿನವೆಲ್ಲಾ ಮೇವು ಮೇಯ್ದು ನಿಧಾನಗತಿಯಲ್ಲಿ ಮನೆಯ ಕಡೆಗೆ ನಡೆದು ಬರುವ ದನಗಳ ಹಿಂಡು ನಿಮ್ಮ ದಾರಿಗೆ ಅಡ್ಡಲಾಗುತ್ತವೆ. ದನಕಾಯುವವರು ಅವುಗಳನ್ನು ನಡೆಸದೆ ಹೋದರೂ ಅವುಗಳು ಸೀದ ತಮ್ಮ ಯಜಮಾನನ ಕೊಟ್ಟಿಗೆಗೆ ಬಂದು ಸೇರಿಕೊಳ್ಳುತ್ತವೆ. ಅವುಗಳಿಗೆ ತಾವು ಯಾವ ಸ್ಥಳಕ್ಕೆ ಮತ್ತು ಯಾವ ಯಜಮಾನನಿಗೆ ಸೇರಿದ್ದೇವೆಂಬುದು ಚೆನ್ನಾಗಿ ಗೊತ್ತಿರುತ್ತದೆ.

ಒಬ್ಬ ಪುಟ್ಟ ಬಾಲಕ ಅಂಗಡಿಯಲ್ಲಿ ತನ್ನ ಅಮ್ಮನಿಂದ ಆಕಸ್ಮಿಕವಾಗಿ ಪ್ರತ್ಯೇಕವಾದಾಗ "ನನ್ನ ಅಮ್ಮ ಕಳೆದು ಹೋಗಿದ್ದಾಳೆ" ಎಂದು ಅಳತೊಡಗುತ್ತದೆ. ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ ತಾನು ಎಲ್ಲಿದ್ದೇನೆ ಮತ್ತು ತನ್ನ ಅಮ್ಮ ಎಲ್ಲಿದ್ದಾಳೆಂದು ಅದಕ್ಕೆ ಸರಿಯಾಗಿ ತಿಳಿಯದಿರಬಹುದು. ಆದರೆ ಅಲ್ಲಿರುವ ಸಾವಿರಾರು ತಾಯಿಯರ ಮಧ್ಯೆ ತನಗೆ ಸೇರಿದ ಒಬ್ಬಳನ್ನು ಮಾತ್ರ ತಾಯಿಯೆಂದು ಗುರುತಿಸಬಲ್ಲದಾಗಿರುತ್ತದೆ.

ದುಃಖ ಸಂಗತಿಯೇನೆಂದರೆ ಕಳೆದುಹೋದ ಪುಟ್ಟ ಹುಡುಗನಿಗಿಂತ ಕಡಿಮೆ ಬುದ್ಧಿಯ ಆ ಹಳ್ಳಿಗಾಡಿನ ದನಗಳಂತೆಯೂ ಅಲ್ಲದೆ ಯೆಹೂದ್ಯರು ತಮ್ಮ ಒಡೆಯನಾದ ಪರಲೋಕದ ದೇವರನ್ನು ಮರೆತು ಬಿಟ್ಟಿದ್ದಾರೆ. ಹಾಗಾಗಿ ಅವರು ಒಡಂಬಡಿಕೆಯ ಪ್ರಜೆಗಳೆಂಬ ತಮ್ಮ ಗುರುತನ್ನೇ ಕಳೆದುಕೊಂಡಿದ್ದಾರೆ. ನಾನು ಸಾಕಿ ಸಲಹದ ಮಕ್ಕಳೇ ನನಗೆ ದ್ರೋಹ ಮಾಡಿದ್ದಾರೆ. ಎತ್ತು ಯಜಮಾನನನ್ನು ಕತ್ತೆ ಒಡೆಯನ ಗೋದಲಿಯನ್ನು ತಿಳಿದಿರುವವು; ಇಸ್ರಾಯೇಲ್ ಜನರಿಗೋ ತಿಳುವಳಿಕೆಯಿಲ್ಲ, ನನ್ನ ಪ್ರಜೆಯು ಆಲೋಚಿಸುವುದಿಲ್ಲ (ಯೆಶಾಯ 1:2,3).

ದೇವರು ತನ್ನ ಜನರನ್ನು ಕರೆದು ಅವರನ್ನು ಮರಳಿ ತನಗೆ ಸ್ಥಾಪನೆ ಮಾಡಿಕೊಳ್ಳುವ (ವಶಪಡಿಸಿಕೊಳ್ಳುವ) ಕೆಲಸದ ಕಡೆಗೆ ಈ ವಾರ ನಮ್ಮ ನೋಟವನ್ನು ಹರಿಸೋಣ.

_*ಈ ವಾರದ ಪಾಠವನ್ನು ಜನವರಿ 2ರ ಸಬ್ಬತ್ತಿಗೆ ಸಿದ್ಧಪಡಿಸಿಕೊಳ್ಳಿರಿ._