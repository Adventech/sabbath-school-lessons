---
title:  ಹೆಚ್ಚಿನ ಚಿಂತನೆಗಾಗಿ
date:   01/01/2021
---

ಯೆಶಾಯ 1:4ರಲ್ಲಿರುವ ಸಂದರ್ಭಕ್ಕೆ ಎಲೆನ್ ಜಿ ವೈಟಮ್ಮನವರು ಹೀಗೆ ಹೇಳುತ್ತಾರೆ- "ದೇವರು ಜನರೆಂದು ಹೇಳಿಕೊಳ್ಳುವ ಜನರು ದೇವರಿಂದ ದೂರಹೋಗಿ ತಮ್ಮ ಬುದ್ಧಿಯನ್ನು ಕಳೆದುಕೊಂಡು ತಿಳುವಳಿಕೆಯನ್ನು ಕೆಡಿಸಿಕೊಂಡರು. ಅವರು ತಮ್ಮ ಹಳೆಯ ಪಾಪಗಳು ಕ್ಷಮಿಸಲ್ಪಟ್ಟು ತಾವು ಶುದ್ಧವಾದುದನ್ನು ಮರೆತಕಾರಣ ದೂರ ದೃಷ್ಟಿಯಿಂದ ನೋಡಲಾರ- ದವರಾಗಿದ್ದಾರೆ. ತಮ್ಮ ಹಿಂದಿನ ಸ್ಥಿತಿಯಲ್ಲಿ ತಮಗಿದ್ದ ಸ್ವಾತಂತ್ರ , ಭರವಸೆ, ಸಂತೋಷವನ್ನು ಮರೆಯುವ ಪ್ರಯತ್ನದಲ್ಲಿ ಜನರು ವಿರಾಮವಿಲ್ಲದೆ ನಿಶ್ಚಯವಿಲ್ಲದೆ ಕತ್ತಲಿನಲ್ಲಿ ಅಲೆದಾಡಿದರು.

ಅವರು ಎಲ್ಲಾ ವಿಧವಾದ ಗರ್ವದಲ್ಲಿ ಹುಚ್ಚುಸಾಹಸದಲ್ಲಿ ಮುಳುಗಿದವರಾಗಿ ತಮ್ಮನ್ನು ತಾವು ದೇವರಿಗೆ ವಿರೋಧವಾದ ಸ್ಥಾನದಲ್ಲಿ ಇರಿಸಿಕೊಂಡು ತಮಗಿದ್ದ ಅಪರಾಧ ಭಾವವನ್ನು ಇನ್ನೂ ಹೆಚ್ಚಿಸಿಕೊಂಡರು. ದೇವರನ್ನು ಕರುಣೆಯಿಲ್ಲದವನು ಮತ್ತು ಕ್ಷಮಿಸಲಾರದವನೆಂದು ಅವನಿಗೆ ವಿರೋಧವಾಗಿ ಸೈತಾನನು ಮಾಡಿದ ಆರೋಪವನ್ನು ಕೇಳಿಸಿಕೊಂಡರು- ದಿ ಎಸ್.ಡಿ.ಎ. ಬೈಬಲ್ ಕಾಮೆಂಟರಿ ನಾಲ್ಕನೇ ಆವೃತ್ತಿ, ಪುಟ 1137.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ನಿಮ್ಮನ್ನು ನೀವು ಹೇಗೆ ತೊಳೆದುಕೊಳ್ಳುವಿರಿ? ಈ ಪದವೃಂದದ ಅರ್ಥವೇನು? (ಫಿಲಿ 2:12,13ನ್ನು ನೋಡಿರಿ).`

`2. ಯೇಸುಕ್ರಿಸ್ತನು ದ್ರಾಕ್ಷೆ ತೋಟದ ಪ್ರೇಮಗೀತೆಯನ್ನು ಹೇಗೆ ವಿಸ್ತಾರಪಡಿಸಿದನು, ಹೊಂದಿಕೆ ಮಾಡಿದನು ಮತ್ತು ಅಳವಡಿಸಿಕೊಂಡನು? (ಮತ್ತಾಯ 21:34-45, ಮಾರ್ಕ 12:1-12 ಲೂಕ 20:9-19) ಸೆವೆಂತ್ ಡೇ ಅಡ್ರೆಂಟಿಸ್ಪರಾದ ನಮಗೆ ಮೇಲಿನ ಕಥೆಯಲ್ಲಿ ಯಾವ ಪಾಠಗಳಿವೆ?`

`3. ದೇವರು ನಮಗೆ ಕೊಡುವ ಕ್ಷಮಾಪಣೆಗೂ ಹಾಗು ಆತನು ನಮ್ಮ ಜೀವಿತದಲ್ಲಿ ಸಾಧಿಸುವ ಪರಿವರ್ತನೆಗೂ ಯಾವ ಸಂಬಂಧವಿದೆ? ವಯಸ್ಕರ ಸಬ್ಬತ್ತು ಶಾಲಾ ಅಧ್ಯಯನ ಮಾರ್ಗದರ್ಶಿ ಯಾವುದು ಮೊದಲು ಬರುತ್ತದೆ. ಮೊದಲು ಪರಿವರ್ತನೆ ನಂತರ ಕ್ಷಮಾಪಣೆಯೋ ಅಥವಾ ಮೊದಲು ಕ್ಷಮಾಪಣೆ ನಂತರ ಪರಿವರ್ತನೆಯೋ? ಯಾವುದು ಮೊದಲು ಬರಬೇಕೆಂಬುದನ್ನು ತಿಳಿದಿರುವುದು ಮುಖ್ಯವಾಗಿದೆ ಯಾಕೆ?`

`4. ಮೇಲಿನ ವಚನಗಳಲ್ಲಿ ಎಲೆನ್ ಜಿ ವೈಟಮ್ಮನವರು ಜನರು ತಮ್ಮನ್ನು ತಾವು ದೇವರಿಗೆ ವಿರೋಧವಾದ ಸ್ಥಾನದಲ್ಲಿ ಇರಿಸಿಕೊಂಡರು ಎಂಬುದರ ಅರ್ಥವೇನು?`

**ಸಾರಾಂಶ** : ದೇವರು ಆಯ್ದುಕೊಂಡ ಜನರು ಆತನನ್ನು ಮರೆತು ಆತನ ಆಶೀರ್ವಾದಗಳನ್ನು ಪುಗಸಟ್ಟೆಯಾಗಿ ಪರಿಗಣಿಸಿದಾಗ ಅವರು ಆತನ ಜೊತೆ ಮಾಡಿಕೊಂಡ ಒಡಂಬಡಿಕೆಗೆ ಜವಾಬ್ದಾರಿ ಹೊಂದಿದ್ದರು. ಆತನು ಜನರ ದುಸ್ಥಿತಿಯನ್ನು ಅವರ ನೆನಪಿಗೆ ತಂದು ಅವನ ಸಂರಕ್ಷಣೆಯನ್ನು ತ್ಯಜಿಸಿದವರಿಗೆ ಉಂಟಾಗುವ ನಾಶಕರ ಪರಿಣಾಮಗಳ ಬಗ್ಗೆ ಎಚ್ಚರಿಸಿ, ತನ್ನ ಸ್ವಸ್ಥತೆಗೂ, ಶುದ್ದೀಕರಣಕ್ಕೂ ಒಳಗಾಗಿರಿ ಎಂದು ಅವರನ್ನು ಒತ್ತಾಯ ಪಡಿಸುತ್ತಾನೆ.