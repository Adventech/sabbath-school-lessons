---
title:  ಆಕಾಶಮಂಡಲವೇ ಆಲಿಸು
date:   27/12/2020
---

ಯೆಶಾಯನ ಪ್ರವಾದನಾ ಗ್ರಂಥವು ಅದರ ಬರಹಗಾರನನನ್ನು (ಆಮೋಚನ ಮಗ), ಆತನ ಸಂದೇಶದ ಮೂಲವನ್ನು (ಒಂದು ದರ್ಶನ) ಮತ್ತು ವಿಷಯ (ನಾಲ್ಕು ರಾಜರ ಆಡಳಿತ ಕಾಲದ ಯೂದಾಯ ಮತ್ತು ಅದರ ರಾಜಧಾನಿ ಯೆರೂಸಲೇಮು) ಇವುಗಳನ್ನು ಗುರುತಿಸುವುದರೊಂದಿಗೆ ಆರಂಭವಾಗುತ್ತದೆ. ಯೆಶಾಯನು ತನ್ನ ಜೀವಿತಕಾಲದಲ್ಲಿದ್ದ ತನ್ನ ದೇಶದ ಜನರನ್ನು ಪ್ರಥಮ ಪೋಷಕರನ್ನಾಗಿ ಮಾಡುವ ವಿಷಯವನ್ನೂ ಸಹಾ ಗುರುತಿಸುತ್ತದೆ. ಪ್ರವಾದಿಯು ತನ್ನ ಜನರ ಸ್ವಂತ ಪರಿಸ್ಥಿತಿಯನ್ನು ಮತ್ತು ದುರ್ಗತಿಯನ್ನು ಕುರಿತು ಅವರಿಗೆ ಮಾತಾಡುತ್ತಾನೆ.

ಯೆಶಾಯನು ಯಾವ ರಾಜರ ಆಡಳಿತ ಕಾಲದಲ್ಲಿ ಕಾರ್ಯಶೀಲನಾಗಿದ್ದನೋ ಅವರ ವಿಷಯವನ್ನು ಕಿರಿದು ಮಾಡುತ್ತಾ ತನ್ನ ಪುಸ್ತಕವನ್ನು ಒಂದು ಗೊತ್ತಾದ ಕಾಲಘಟ್ಟದ ಚಾರಿತ್ರಿಕ ಮತ್ತು ರಾಜಕೀಯ ಘಟನೆಗಳಿಗೆ ಮಿತಿಗೊಳಿಸುತ್ತಾನೆ. ಈ ಕಾಲಘಟ್ಟವು ನಮ್ಮನ್ನು 2 ಅರಸುಗಳು 15-20 ಮತ್ತು 2 ಪೂರ್ವಕಾಲ ವೃತ್ತಾಂತ 26-32 ಅಧ್ಯಾಯಗಳಿಗೆ ನಿರ್ದೇಶಿಸುತ್ತದೆ.

`ಯೆಶಾಯ 1:2ನ್ನು ಓದಿರಿ. ಇಲ್ಲಿರುವ ಸಂದೇಶದ ಸಾರವೇನು? ದೇವರು ಏನು ಹೇಳುತ್ತಾನೆ? ಇದೇ ಆಲೋಚನೆಯು ಇಡೀ "ಪವಿತ್ರ ಚರಿತ್ರೆಯಾದ್ಯಂತ ಕಾಣಸಿಗುತ್ತದೆ ಹೇಗೆ? ಹಾಗೆಯೇ ಇದು ಸಭೆಯ ಇಂದಿನ ಪರಿಸ್ಥಿತಿಯ ಬಗ್ಗೆ ಹೇಳುತ್ತಿದೀಯೆ? ನಿಮ್ಮ ಉತ್ತರವನ್ನು ವಿವರಿಸಿರಿ.`

"ಆಕಾಶಮಂಡಲವೇ ಆಲಿಸು! ಭೂಮಂಡಲವೇ, ಕೇಳು!" ಹೇಗೆ ಎಂಬುದಾಗಿ ಯೆಶಾಯನ ಸಂದೇಶವು ಆರಂಭವಾಗುತ್ತದೆ ಗಮನಿಸಿರಿ. ಇದನ್ನು ಧ.ಕಾಂಡ 30:19 ಮತ್ತು 31:28ಕ್ಕೆ ಹೋಲಿಸಿರಿ. ಇಲ್ಲಿ ದೇವರು ಭೂಮ್ಯಾಕಾಶಗಳು ಆಲಿಸುತ್ತವೆ ಮತ್ತು ಅರ್ಥ ಮಾಡಿಕೊಳ್ಳುತ್ತವೆ ಎಂಬುದಾಗಿ ಹೇಳುತ್ತಿಲ್ಲ ಬದಲಾಗಿ ಸಂದೇಶಕ್ಕೆ ಹೆಚ್ಚಿನ ಮಹತ್ವ ನೀಡಲು ಹಾಗೆ ಹೇಳುತ್ತಿದ್ದಾನೆ.

ಮೂಡಣ ದೇಶದ ಹಿತ್ತೀಯ ರಾಜನು ಮತ್ತೊಬ್ಬನ ಜೊತೆ ಒಪ್ಪಂದ ಮಾಡಿಕೊಂಡಾಗ ತನ್ನ ದೇವರುಗಳನ್ನು ಸಾಕ್ಷಿಗಾಗಿ ಕರೆಯುತ್ತಾನೆ. ಒಂದು ವೇಳೆ ಒಪ್ಪಂದದ ಉಲ್ಲಂಘನೆ ಮಾಡಿದರೆ ದೇವರು ಅದನ್ನು ಖಂಡಿತವಾಗಿ ಗಮನಿಸುತ್ತಾನೆ ಮತ್ತು ಅದಕ್ಕೆ ತಕ್ಕಂತೆ ಶಿಕ್ಷಿಸುತ್ತಾನೆ ಎಂಬುದಾಗಿ ಹೇಳಿ ಒಪ್ಪಂದಕ್ಕೆ ಹೆಚ್ಚಿನ ಮಹತ್ವ ನೀಡುತ್ತಿದ್ದರು. ಆದರೆ ಮೋಶೆಯ ಕಾಲದಲ್ಲಿ ರಾಜಾಧಿರಾಜನಾದ ದೇವರು ಇಸ್ರಾಯೇಲ್ಯರ ಜೊತೆ ಒಡಂಬಡಿಕೆ ಮಾಡಿಕೊಳ್ಳುವಾಗ ತಾನೊಬ್ಬನೇ ನಿಜವಾದ ದೇವರಾದ ಕಾರಣ ಮನುಷ್ಯರು ಕರೆಯುವಂತೆ ಬೇರೆ ಯಾವ ದೇವರನ್ನು ಸಾಕ್ಷಿಗಾಗಿ ಕರೆಯಲಾಗದೆ ಅದಕ್ಕಾಗಿ ಭೂಮ್ಯಾಕಾಶಗಳನ್ನೇ ಕರೆಯುತ್ತಾನೆ (ಧ.ಕಾಂಡ 4:26ನ್ನೂ ಸಹಾ ನೋಡಿರಿ).

`ಯೆಶಾಯ 1:1-9ನ್ನು ಎಚ್ಚರಿಕೆಯಿಂದ ಓದಿರಿ, ಯೆಹೂದ್ಯರು ಎಸಗಿದ ಪಾಪಗಳು ಸಾರಾಂಶವನ್ನು ಬರೆಯಿರಿ. ಆ ಪಾಪಗಳ ಫಲಿತಾಂಶ ಏನೆಂಬುದರ ಬಗ್ಗೆಯೂ ವಿಶೇಷವಾದ ಗಮನ ಹರಿಸಿರಿ. ಯೂದಾಯವು ಯಾವ ದ್ರೋಹವನ್ನು ಎಸಗಿತ್ತು? ಅದೇ ಸಮಯದಲ್ಲಿ ಯೆಶಾಯ 1:9ರಲ್ಲಿ ಯಾವ ನಿರೀಕ್ಷೆ ಇದೆ?`