---
title:  ಹೋರಾಡುವ ಪ್ರೀತಿ
date:   06/03/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 55:1-7, ಯಶಾಯ 55:6-13, ಯೆಶಾಯ 58:1-12, ಯೆಶಾಯ 58:13,14.

> <p> ಸ್ಮರಣವಾಕ್ಯ </p>
> "ನಿಮಗೆ ಪ್ರಿಯವಾದದ್ದನ್ನು ಹಸಿದವರಿಗೆ ಒದಗಿಸಿ ಕುಗ್ಗಿದವರ ಆಸೆಯನ್ನು ನೆರವೇರಿಸಿದರೆ ಆಗ ನಿಮಗೆ ಕತ್ತಲಲ್ಲಿ ಬೆಳಕು ಉದಯಿಸುವುದು. ನಿಮ್ಮ ಅಂಧಕಾರವು ಪರಿಹಾರವಾಗಿ ಮಧ್ಯಾಹ್ನವಾಗುವುದು” (ಯೆಶಾಯ 58:10).

ಯಹೂದಿ ಧಾರ್ಮಿಕ ನಾಯಕನೊಬ್ಬನು ತನ್ನ ಹೆಂಡತಿಯೊಡನೆ ಲಿಂಕೋನಿನಲ್ಲಿ ಅಮೇರಿಕ ದೇಶದ ನೆಬ್ರಾಸ್ಕರಾಜ್ಯದ ಲಿಂಕೋನೆಂಬ ಊರಿನಲ್ಲಿ ವಾಸಿಸುವಾಗ ಆತನಿಗೆ ಅನಾಮಿಕನೊಬ್ಬನು ದೂರವಾಣಿಯ ಅಶ್ಲೀಲ ಮತ್ತು ಬೆದರಿಕೆಯ ಕರೆಗಳನ್ನು ಮಾಡುತ್ತಿದ್ದನು. ಆ ಕರೆಗಳನ್ನು ಮಾಡುತ್ತಿದ್ದವನು ಒಂದು ಜನಾಂಗದ್ವೇಷಿಯ ಗುಂಪಿನ ನಾಯಕನೆಂಬುದಾಗಿ ಗೊತ್ತಾದ ಮೇಲೆ ಅವನನ್ನು ಆ ಯೆಹೂದಿಯು ಪೊಲೀಸರಿಗೆ ಹಿಡಿದುಕೊಡಬಹುದಿತ್ತು. ಆದರೆ ಅವರು ಹಾಗೆ ಮಾಡದೆ ಬಹಳ ಭಿನ್ನವಾದ ವಿಧಾನವನ್ನು ಅನುಸರಿಸಿದನು. ಆ ಅನಾಮಿಕನು ಅಂಗವಿಕಲನೆಂದು ತಿಳಿದಾಗ ಗಂಡ-ಹೆಂಡತಿಯರು ಅವನ ಮನೆಗೆ ಹೋಗಿ ಭೋಜನ ಕೊಟ್ಟು ಸತ್ಕರಿಸಿದರು. ಇದರಿಂದ ಅವನು ಬೆಕ್ಕಸ ಬೆರಗಾದನು, ಆತನಲ್ಲಿದ್ದ ದ್ವೇಷವು ಅವರು ತೋರಿದ ಪ್ರೀತಿಗೆ ಕರಗಿಹೋಯ್ತು. ಆ ದಂಪತಿಗಳು ಅವನನ್ನು ಆಗಾಗ ಭೇಟಿ ಮಾಡಹತ್ತಿದರು, ಅವರ ಮಧ್ಯೆ ಸ್ನೇಹ ಬೆಳೆಯಿತು. ಆತನು ಯೆಹೂದಿಯಾಗಿ ಮತಾಂತರ ಹೊಂದುವ ಯೋಚನೆಯನ್ನು ಸಹಾ ಮಾಡಿದನು! ಕೇಡಿನ ಬಂಧಗಳನ್ನು ಬಿಚ್ಚುವುದು, ನೊಗದ ಕಣ್ಣಿಗಳನ್ನು ಕಳಚುವುದು, ಜಜ್ಜಿ ಹೋದವರನ್ನು ಬಿಡುಗಡೆ ಮಾಡುವುದು, ನೊಗಗಳನ್ನೆಲ್ಲಾ ಮುರಿಯುವುದು, ಹಸಿದವರಿಗೆ ಅನ್ನವನ್ನು ಹಂಚುವುದರ ಅಲೆಯುತ್ತಿರುವ ಬಡವರನ್ನು ಮನೆಗೆ ಬರಮಾಡಿಕೊಳ್ಳುವುದು, ಬೆತ್ತಲೆಯವರನ್ನು ಕಂಡಾಗಲೆಲ್ಲಾ ಅವರಿಗೆ ಹೊದಿಸುವುದು, ನಿನ್ನಂತೆ ನರನಾಗಿರುವ ಯಾವನಿಗೇ ಆಗಲಿ ಮುಖ ತಪ್ಪಿಸಿಕೊಳ್ಳದಿರುವುದು ಇವುಗಳೇ ನನಗೆ ಇಷ್ಟವಾದ ಉಪವಾಸ ವ್ರತವಲ್ಲವೇ (ಯೆಶಾಯ 58:6,7). ವಿಪರ್ಯಾಸವೇನೆಂದರೆ ಲಿಂಕೋನಿನಲ್ಲಿ ವಾಸವಾಗಿದ್ದ ಆ ಯಹೂದಿ ದಂಪತಿಗಳು ಅಂತಹ ಉಪವಾಸವನ್ನು ಅವನಿಗೆ ಭೋಜನ ಕೊಡುವುದರಲ್ಲಿ ಆಚರಿಸಿದರು. ಅದರಿಂದ ಪೂರ್ವಾಗ್ರಹದಿಂದ ಜನಾಂಗದ್ವೇಷದ ಬಂಧನದಲ್ಲಿದ್ದ ಅವನನ್ನು ಬಿಡಿಸಿದರು.

ಪ್ರವಾದಿಯಾದ ಯೆಶಾಯನ ಮೂಲಕ ದೇವರು ನಿರೂಪಿಸಿರುವ ಈ ಮುಖ್ಯವಾದ ಆಧ್ಯಾತ್ಮಿಕ ತತ್ವದ ಬಗ್ಗೆ ಹೆಚ್ಚಾಗಿ ಕಲಿಯೋಣ.

_*ಈ ವಾರದ ಪಾಠವನ್ನು ಮಾರ್ಚ್ 13ರ ಸಬ್ಬತ್ತಿಗೆ ಅಧ್ಯಯನ ಮಾಡಿ ಸಿದ್ಧಪಡಿಸಿಕೊಳ್ಳಿರಿ._