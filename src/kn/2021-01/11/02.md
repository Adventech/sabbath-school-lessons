---
title:  ಕ್ರಯವಿಲ್ಲದೆ ಕೊಂಡುಕೊಳ್ಳಿರಿ!
date:   07/03/2021
---

`ಈ ವಚನಗಳನ್ನು ಓದಿರಿ: ಎಲೈ, ಬಾಯಾರಿದ ಸಕಲ ಜನರೇ, ನೀರಿನ ಬಳಿಗೆ ಬನ್ನಿರಿ, ಹಣವಿಲ್ಲದವನು ಸಹ ಬರಲಿ! ಬನ್ನಿರಿ, ಕೊಂಡುಕೊಳ್ಳಿರಿ, ಒಂದು ದ್ರಾಕ್ಷಾರಸವನ್ನೂ ಹಾಲನ್ನೂ ಹಣಕೊಡದೆ ಕ್ರಯವಿಲ್ಲದೆ ತೆಗೆದುಕೊಳ್ಳಿರಿ (ಯೆಶಾಯ 55:1). ಇಲ್ಲಿ ಯಾವ ವೈರುಧ್ಯವನ್ನು ಕಾಣುವಿರಿ?`

ನೀವು ಆಹಾರವನ್ನು ತೆಗೆದುಕೊಂಡು ದೊಡ್ಡಪಟ್ಟಣದ, ರಸ್ತೆಯೊಂದರ ಮೇಲೆ ನಿಂತು ಹಸಿದವರಿಗೆ ನಿರ್ಗತಿಕರಿಗೆ ಬನ್ನಿರಿ ಹಣವಿಲ್ಲದವನು ಸಹ ಬರಲಿ! ಬನ್ನಿರಿ ಕೊಂಡುಕೊಳ್ಳಿರಿ ಎಂದು ಸಾರಿ ಹೇಳುತ್ತೀರಿ ಎಂದುಕೊಳ್ಳಿರಿ. ಆದರೆ ಹಣವಿಲ್ಲದೆ ಕೊಂಡುಕೊಳ್ಳುವುದು ಹೇಗೆ ಸಾಧ್ಯ?

ಆದರೂ ನೀವು ಯೆಶಾಯನು ಹೇಳಿದ ಹಾಗೆ ಹಣಕೊಡದೆ ಕ್ರಯವಿಲ್ಲದೆ ತೆಗೆದುಕೊಳ್ಳಿರಿ ಎಂಬ ಪದಗಳನ್ನು ಸೇರಿಸಿ ಹೇಳಿದರೆ ವಿಷಯವು ಸ್ಪಷ್ಟವಾಗುತ್ತದೆ (ಯೆಶಾಯ 55:1). ಯೆಶಾಯನು ಜನರಿಗೆ ಕ್ಷಮಾಪಣೆಯನ್ನು ಉಚಿತವಾಗಿ ಹೊಂದಿಕೊಳ್ಳಿರಿ ಎಂದು ಮನವಿ ಮಾಡುತ್ತಾನೆ (ಯೆಶಾಯ 55:7). ಆದಾಗ್ಯೂ ಕೊಂಡುಕೊಳ್ಳಿರಿ' ಎಂಬುದು ಜನರ ಅಗತ್ಯತೆಗಳನ್ನು ಮತ್ತು ಬಯಕೆಗಳನ್ನು ಪೂರೈಸುವುದು ಒಂದು ಮೌಲ್ಯವುಳ್ಳದ್ದೆಂದು ಅದನ್ನು ದೇವರೆ ಕೊಡುತ್ತಾನೆಂದು ಒತ್ತಿ ಹೇಳುತ್ತದೆ. ಆದುದರಿಂದ ಇಲ್ಲಿ ಪಡೆದುಕೊಳ್ಳುವುದು ಎಂದರೆ ವ್ಯಾಪಾರದಲ್ಲಿ ಭಾಗಿಯಾಗುವುದರ (ಬೆಲೆಯನ್ನು ಕೊಟ್ಟು ವಿನಿಮಯ ನಡೆಸುವುದು) ಅವಶ್ಯಕತೆಯನ್ನು ಹೇಳುತ್ತದೆ. ದೇವರು ತನ್ನ ಜನರೊಂದಿಗೆ ಸಂಬಂಧವನ್ನು ಮರುಸ್ಥಾಪಿಸಿದ ಒಡಂಬಡಿಕೆಯ ಅನುಸಾರವಾಗಿ ಕ್ಷಮಾಪಣೆಯನ್ನು ಉಚಿತವಾಗಿ ಕೊಡುತ್ತಾನೆಯೇ ಹೊರತು ಅದು ಅವನಿಗೆ ಉಚಿತವಾಗಿ ದೊರಕುವ ಕಾರಣದಿಂದಲ್ಲ. ಆತನು ಅದನ್ನು ತನ್ನ ಅಭಿಷಿಕ್ತನಿಂದ ರಕ್ತಸಿಕ್ತವಾದ ಬೆಲೆಯನ್ನು ತೆತ್ತು ಸಂಪಾದಿಸಿಕೊಂಡಿದ್ದಾನೆ ಉಚಿತವಾಗಿ ದಯಪಾಲಿಸಿದಾಗ್ಯೂ, ಅದು ದೊಡ್ಡಬೆಲೆ ಕೊಟ್ಟಿದ್ದರಿಂದ ಆತನಿಗೆ ಬಂದಿದೆ.

`ನಮ್ಮ ರಕ್ಷಣೆಯ ಬೆಲೆ ಏನು? (1 ಪೇತ್ರ 1:18,19).`

`ಯೆಶಾಯನ ರಕ್ಷಣೆಯ ವಿಧಾನವನ್ನು ಹೊಸ ಒಡಂಬಡಿಕೆಯು ನೀಡಿರುವ ವಿಧಾನದೊಂದಿಗೆ ಹೇಗೆ ಹೋಲಿಸಬಹುದು? (ಎಫೆಸ 2:8,9).`

ಹಳೆಯ ಒಡಂಬಡಿಕೆಯಲ್ಲಿ ಯೆಶಾಯನು ರಕ್ಷಣೆಯನ್ನು ಸಣ್ಣಕೋಶದಲ್ಲಿರುವ ಔಷಧದಂತೆ ಕೂಲಂಕಷವಾಗಿ ಇಟ್ಟಿದ್ದಾನೆ, ಇದು ಮತ್ತು ಹೊಸಒಡಂಬಡಿಕೆಯ ಸುವಾರ್ತೆಯು ಒಂದೇ ಆಗಿದೆ.

ಕ್ರಿಯೆಗಳಿಂದ ರಕ್ಷಣೆ ಎಂಬುದಾಗಿ ಹಳೆಯ ಒಡಂಬಡಿಕೆಯು ಹೇಳುವುದಿಲ್ಲ ಅದನ್ನು ಕೃಪೆಯಿಂದಲೇ ರಕ್ಷಣೆ ಎಂಬ ಹೊಸ ಒಡಂಬಡಿಕೆಯ ತತ್ವವೂ ಸಹ ರದ್ದುಮಾಡಿಲ್ಲ. ದೇವರು ಆದಾಮ ಮತ್ತು ಹವ್ವಳಿಗೆ ವಿಮೋಚಕನ ಮೆಸ್ಸಿಯನ ವಾಗ್ದಾನ ಮಾಡಿದಂದಿನಿಂದ ರಕ್ಷಣೆಗೆ ಇರುವ ಮಾರ್ಗವು ಒಂದೇ ಆಗಿದೆ (ಆ.ಕಾಂಡ 3:15). ನಂಬಿಕೆಯ ಮೂಲಕ ಕೃಪೆಯಿಂದಲೇ ರಕ್ಷಣೆಯಾಗುತ್ತದೆ (ಎಫೆಸ 2:8). ದೇವರ ಉಚಿತಾರ್ಥವರವು ನಮ್ಮ ಕರ್ತನಾದ ಕ್ರಿಸ್ತಯೇಸುವಿನಲ್ಲಿರುವ ನಿತ್ಯಜೀವ (ರೋಮ 6:23). ಪುರಾತನ ಕಾಲದಲ್ಲಿ ನಿತ್ಯಜೀವಕ್ಕಾಗಿ ವ್ಯರ್ಥ ಅನ್ವೇಷಣೆಗಳನ್ನು ಮಾಡಿದ ಗಿಲ್ಗಮೇಶನಿಂದ ಹಿಡಿದು ಪುನರ್ಜನ್ಮದಲ್ಲಿ ನಂಬಿಕೆಯಿಟ್ಟು ರಕ್ಷಣೆಯ ವಿವಿಧ ಮಾರ್ಗಗಳನ್ನು ಪ್ರಯತ್ನಿಸಿದ ಆಧುನಿಕ ನಟರವರೆಗಿನವು ವ್ಯರ್ಥ ಪ್ರಯತ್ನಗಳಾಗಿವೆ. ಆದುದರಿಂದ ಅವರೆಲ್ಲರಿಗೂ ತಮ್ಮ ಸಲುವಾಗಿ ಶಿಲುಬೆಯಲ್ಲಿ ಯೇಸುಕ್ರಿಸ್ತನು ಸಾಧಿಸಿರುವುದನ್ನು ತಿಳಿದುಕೊಳ್ಳುವ ಅಗತ್ಯವಿರುತ್ತದೆ.

`ರಕ್ಷಣೆಯು ಉಚಿತವೆಂದ ಮೇಲೆ ಅದನ್ನು ಹೊಂದಿಕೊಳ್ಳಲು ನಾವು ಏನನ್ನೂ ಮಾಡುವ ಅಗತ್ಯವಿಲ್ಲ. ನಮ್ಮ ಕ್ರಿಯೆಗಳು ನಮ್ಮನ್ನು ರಕ್ಷಿಸುವಷ್ಟು ಒಳ್ಳೆಂುವುಗಳಾಗಿರುವುದಿಲ್ಲ. ಆದರೂ, ಅದೇ ಸಮಯದಲ್ಲಿ ನಮಗಿರುವುದೆಲ್ಲವನ್ನೂ ಅದಕ್ಕೆ ಬೆಲೆಯಾಗಿ ತೆರಬೇಕು ಎಂದರೆ ಏನು ಅರ್ಥ? (ಉದಾಹರಣೆಗೆ ಮತ್ತಾಯ 10:39; ಲೂಕ 9:23, ಲೂಕ 14:26, ಫಿಲಿಪ್ಪಿ 3:8ನ್ನು ನೋಡಿರಿ).`