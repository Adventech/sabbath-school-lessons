---
title:  ಗಾಢ ಸ್ನೇಹಿತರು
date:   09/03/2021
---

`ಯೆಶಾಯ 58:3ರಲ್ಲಿ ಉಪವಾಸವೆಂದರೆ ಏನನ್ನು ಸೂಚಿಸುತ್ತದೆ?`

ಇದು ದೋಷ ಪರಿಹಾರಕ ದಿನದಲ್ಲಿ ಮಾಡುವ ಉಪವಾಸವಿರಬೇಕು. ದೇವರಿಂದ ವಿಧಿಸಲ್ಪಟ್ಟ ಉಪವಾಸ ಇದು ಮಾತ್ರ (ಯಾ.ಕಾಂಡ 16:29, 31, ಯಾ.ಕಾಂಡ 23:27-32). ಯೆಶಾ೦ರು 58:3ರಲ್ಲಿ ನಮ್ಮನ್ನು ಕುಂದಿಸಿಕೊಂಡಿದ್ದೇವೆ' ಎಂಬ ಪದವು ಯಾಜಕಕಾಂಡದ ಉಪವಾಸವನ್ನು ದೃಢ ಪಡಿಸುತ್ತದೆ. ತನ್ನನ್ನು ತಾನು ಕುಂದಿಸಿಕೊಳ್ಳುವುದು ಅಥವಾ ದಂಡಿಸಿಕೊಳ್ಳುವುದು ನಾನಾ ವಿಧವಾದ ನಿರಾಕರಣೆಯ ರೂಪದಲ್ಲಿವೆ. ಅದಕ್ಕೆ ಉಪವಾಸವು ಸೇರುತ್ತದೆ (ಕೀರ್ತನೆ 35:13 ಮತ್ತು ದಾನಿ 10:2,3,12ಕ್ಕೆ ಹೋಲಿಸಿ ನೋಡಿರಿ).

ಮಹಾದೋಷಪರಿಹಾರಕದಿನದ ಕೊಂಬಿನಂತೆ ಧ್ವನಿಗೈ ಎಂಬುದಾಗಿ ದೇವರು ಆಜ್ಞೆ ಮಾಡುತ್ತಾನೆ. ಟಗರಿನ ಕೊಂಬಿನಕಹಳೆಯನ್ನು ಮಹಾದೋಷ ಪರಿಹಾರದ ದಿನಕ್ಕೆ ಹತ್ತು ದಿನಗಳು ಮೊದಲೇ ಊದುತ್ತಿದ್ದರು (ಯಾ.ಕಾಂಡ 23:24). ಇದರ ಜೊತೆಗೆ ಪ್ರತಿ 50 ವರ್ಷಗಳಿಗೊಮ್ಮೆ ಮಹಾದೋಷ ಪರಿಹಾರಕ ದಿನದಂದು ಜೂಬಿಲಿ ಸಂವತ್ಸರವನ್ನು ಪ್ರಕಟಿಸುವ ಸಲುವಾಗಿ ಊದುತ್ತಿದ್ದರು. ಯಾ.ಕಾಂಡ 25:9,10ನ್ನು ಯೆಶಾಯ 27:13ರೊಂದಿಗೆ ಹೋಲಿಸಿರಿ).

`ಯೆಶಾಯ 58:3-7 ವಚನಗಳನ್ನು ಓದಿರಿ. ಕರ್ತನು ಅವರ ಮೇಲೆ ಯಾವ ದೂರನ್ನು ಹೊರಿಸುತ್ತಿದ್ದಾನೆ? ಅವರ ಉಪವಾಸದಲ್ಲಿ ಯಾವುದು ತಪ್ಪಾಗಿತ್ತು?`

ದೇವರು ತಮ್ಮ ಭಯಭಕ್ತಿಯನ್ನು ನೋಡಿ ಮೆಚ್ಚಿಕೊಳ್ಳಬೇಕೆಂದು ಜನರು ನಿರೀಕ್ಷೆ ಇಟ್ಟುಕೊಂಡಿದ್ದರು ಎಂಬುದಾಗಿ ತೋರಿಬರುತ್ತದೆ. ಹಿಂದೆ ಅವರಲ್ಲಿ ಅಂತಹ ಭಯಭಕ್ತಿವಿದ್ದುದು ನಿಜವಾಗಿತ್ತು. ಮಹಾದೋಷಪರಿಹಾರಕ ದಿನದಲ್ಲಿ ತಮ್ಮ ಕೃತಜ್ಞತೆಯನ್ನು ಮತ್ತು ನಿಷ್ಠೆಯನ್ನು ದೇವರಿಗೆ ತೋರ್ಪಡಿಸುವ ಸಲುವಾಗಿ ತಮ್ಮನ್ನು ಕುಂದಿಸಿಕೊಂಡು ಸ್ವನಿರಾಕರಣೆಯನ್ನು ಮಾಡಿಕೊಳ್ಳುತ್ತಿದ್ದರು. ಆ ದಿನದಲ್ಲಿ ಮಹಾಯಾಜಕನು ದೇವದರ್ಶನ ಗುಡಾರದ ಮಹಾಪರಿಶುದ್ಧ ಸ್ಥಳಕ್ಕೆ ಹೋಗಿ ದೇವರ ಮಂಜೂಷದ ಮುಂದೆ ನಿಂತುಕೊಂಡು ಗುಡಾರವನ್ನು ಮತ್ತು ಜನರನ್ನು ಶುದ್ಧಪಡಿಸುತ್ತಿದ್ದರು (ಯಾ.ಕಾಂಡ 16ನ್ನು ಯಾಕಾಂಡ 4ನೇ ಅಧ್ಯಾಯಕ್ಕೆ ಹೋಲಿಸಿರಿ).

ದೇವರು ನ್ಯಾಯವಿಚಾರಣೆಯ ದಿನ ಅವರನ್ನು ರಕ್ಷಿಸುವ ಸಲುವಾಗಿ ಅವನಿಗೆ ಕೃತಜ್ಞತೆಯನ್ನು ಸಲ್ಲಿಸಲು, ಧನ್ಯವಾದಗಳನ್ನು ಅರ್ಪಿಸಲು ಅವರು ಇದನ್ನು ಪಾಲಿಸುತ್ತಿದ್ದರು. ತಮ್ಮ ಶ್ರದ್ದಾಭಕ್ತಿಗಳನ್ನು ದೇವರು ಒಪ್ಪಿಕೊಳ್ಳಬೇಕೆಂದು ಹಾಗೆ ಮಾಡುತ್ತಿರಲಿಲ್ಲ. ದೇವದರ್ಶನ ಗುಡಾರವನ್ನು ಹೊಲೆ ಮಾಡುತ್ತಿದ್ದುದು ಜನರ ಪಾಪಗಳೇ ಆಗಿದ್ದವು. ಅವರು ಮಾಡಿದ ಪಾಪಗಳ ದೆಸೆಯಿಂದ ಹೊಲೆಯಾದ ಗುಡಾರವು ಪಾಪಗಳ ಸಲುವಾಗಿ ಸಮರ್ಪಿಸಿದ ಪ್ರಾಣಿಗಳ ರಕ್ತದಿಂದ ಶುದ್ಧವಾಗುತ್ತಿತ್ತು.

`ಕೇವಲ ಧಾರ್ಮಿಕತೆಯಲ್ಲಿ ತೊಡಗಿಸಿಕೊಳ್ಳುವುದರ ಅಥವಾ ನಿಜವಾಗಿ ಕ್ರಿಸ್ತನ ಅನುಯಾಯಿಯಾಗಿರುವುದರ ವ್ಯತ್ಯಾಸವನ್ನು ಒಂದು ಪಾಠವು ಈ ವಚನಗಳಿಂದ ಸಿಗುತ್ತದೆ. ನಾವು ವ್ಯತ್ಯಾಸಗಳನ್ನು ಹೇಗೆ ನೋಡುತ್ತೇವೆ? ನಾವು ಆಚರಿಸುವ ಧಾರ್ಮಿಕ ಆಚರಣೆಗಳಿಂದ ಕರ್ತನು ನಾವು ಏನು ಮಾಡಬೇಕೆಂದು ಆಜ್ಞಾಪಿಸುತ್ತಾನೋ ಅದನ್ನು ಮಾಡಿದ್ದೇವೆ ಎಂದು ನಂಬಿಕೊಳ್ಳುವುದರಿಂದ ಇಸ್ರಾಯೇಲ್ಯರು ಯಾವ ಅಪಾಯವನ್ನು ಎದುರಿಸುತ್ತಿದ್ದರೋ ಅದೇ ಅಪಾಯವನ್ನು ವೈಯಕ್ತಿಕವಾಗಿ ನಾವು ಸಹ ಹೇಗೆ ಎದುರುಸುತ್ತಿದ್ದೇವೆ?`