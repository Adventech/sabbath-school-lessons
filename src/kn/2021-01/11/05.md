---
title:  ತೀವ್ರ ಹೋರಾಟ
date:   10/03/2021
---

ದೇವಜನರನ್ನು ಕೊಂಬೂದಿ ಜ್ಞಾಪಕ ಪಡಿಸಿದನಂತರ ಹತ್ತು ದಿನಗಳು ಕಳೆದ ಮೇಲೆ ಮಹಾದೋಷಪರಿಹಾರಕ ದಿನದಂದೇ ಕರ್ತನನ್ನು ತಮ್ಮ ರಾಜನೆಂದು ಒಪ್ಪಿಕೊಳ್ಳುವುದಕ್ಕೆ ಸೇರಿಬರುತ್ತಿದ್ದರು. ಆವಾಗ ತಮ್ಮನ್ನು ನಿರಾಕರಿಸಿಕೊಂಡು ದೀನತೆಯಿಂದ ತಮ್ಮ ರಾಜನಿಗೆ ತೋರುವ ನಿಷ್ಠೆಯನ್ನು ದೃಢಪಡಿಸುತ್ತಿದ್ದರು. ಪ್ರವಾದಿಯು ತನ್ನ ಸ್ವರವನ್ನೆತ್ತಿ ದೇವರಿಗೆ ಎದುರಾಗಿ ತಿರುಗಿಬಿದ್ದಿರೆಂದು ಜನರಿಗೆ ಸಾರಿ ಹೇಳುತ್ತಿದ್ದನು (ಯೆಶಾಯ 58:1).

ಯೆಶಾಯ 58:6-12 ವಚನಗಳನ್ನು ಚೆನ್ನಾಗಿ ಓದಿರಿ. ಜನರ ಯಾವ ಕ್ರಿಯೆಗಳನ್ನು ದೇವರು ತಮ್ಮನ್ನು ತಾವು ನಿರಾಕರಿಸಿಕೊಳ್ಳುವುದಕ್ಕಾಗಿ ಮಾಡಿದ ಕ್ರಿಯೆಗಳೆಂದು ಪರಿಗಣಿಸುತ್ತಾನೆ? ಹೌದು! ಯಾವುದು ಕಷ್ಟ. ಕೆಲವು ದಿನಗಳ ಮಟ್ಟಿಗೆ ಊಟವನ್ನು ತಪ್ಪಿಸುವುದೇ ಅಥವಾ ನಿಮ್ಮ ಊರಿನಲ್ಲಿರುವ ನಿರ್ಗತಿಕ ಜನರಿಗೆ ಊಟಕೊಡಲು ನಿಮ್ಮ ಸಮಯ ಮತ್ತು ಹಣವನ್ನು ವ್ಯಯ ಮಾಡುವುದೆ? ಈ ಎಲ್ಲಾ ಕಾರ್ಯಗಳ ಹಿಂದೆ ಯಾವ ನೇಮಗಳನ್ನು ಕಾಣಬೇಕಾಗಿದೆ? ಈ ಕ್ರಿಯೆಗಳು ಸತ್ಯವಾದ ಧರ್ಮವನ್ನು ಹೇಗೆ ಒಳಗೊಂಡಿವೆ?

ಯಾವನೇ ಆಗಲಿ ಧಾರ್ಮಿಕ ವ್ಯಕ್ತಿಯಾಗಿರಬಲ್ಲನು: ಯಾರೇ ಆಗಲಿ ಧಾರ್ಮಿಕ ಸಂಸ್ಕಾರಗಳಿಗೆ ಒಳಪಡಬಹುದು, ಸರಿಯಾದ ಸಂಸ್ಕಾರಗಳಿಗೆ ಸರಿಯಾದ ಸಮಯದಲ್ಲಿಯೇ ಸೂತ್ರಬದ್ಧವಾಗಿಯೇ ಒಳಪಡಬಹುದು. ಆದರೆ ಅವುಗಳನ್ನು ಮಾಡುವುದಷ್ಟೆ ದೇವರಿಗೆ ಸಾಕಾಗುವುದಿಲ್ಲ. ಯೇಸುಕ್ರಿಸ್ತನ ಜೀವನವನ್ನು ಗಮನಿಸಿರಿ. ಆತನ ಕಾಲದಲ್ಲಿದ್ದ ಧಾರ್ಮಿಕ ಆಚರಣೆಗಳಿಗೆ ಎಷ್ಟೇ ವಿಧೇಯನಾಗಿ ನಡಕೊಂಡರೂ ಸುವಾರ್ತೆಯ ಬರೆದ ಬರಹಗಾರರು ಆತನ ಕರುಣೆಯುಕ್ತ ಕೆಲಸಗಳು, ಸ್ವಸ್ಥಪಡಿಸುವಿಕೆ, ಆಹಾರ ಕೊಡುವುದು ಕ್ಷಮಾಪಣೆಯನ್ನು ಹೆಚ್ಚಾಗಿ ಬಯಸುವವರಿಗೆ ಕ್ಷಮಾಪಣೆಯನ್ನು ಕೊಡುವುದರ ಬಗ್ಗೆ ಹೆಚ್ಚಿನ ಗಮನ ಕೊಟ್ಟರು.

ಪ್ರಪಂಚಕ್ಕೆ ಸತ್ಯವನ್ನು ಸಾರುವ ಒಂದು ಸಭೆಯನ್ನು ಒಂದು ಜನಾಂಗವನ್ನು ಕರ್ತನು ಹುಡುಕುತ್ತಾನೆ.

ಯಾವುದು ಯೇಸುಕ್ರಿಸ್ತನಂತೆ ಜನರನ್ನು ಸತ್ಯಕ್ಕೆ ಇನ್ನೂ ಉತ್ತಮವಾದ ರೀತಿಯಲ್ಲಿ ಸೆಳೆಯುತ್ತದೆ: ಕಟ್ಟುನಿಟ್ಟಿನ ಆಹಾರ ಪಥ್ಯ ನಿಯಮಗಳೋ ಅಥವಾ ಹಸಿದವರಿಗೆ ನೆರವು ನೀಡುವ ಸಿದ್ಧ ಮನಸ್ತೋ? ಸಬ್ಬತ್ತಿನಲ್ಲಿ ಕಟ್ಟುನಿಟ್ಟಾಗಿ ವಿಶ್ರಾಂತಿ ಪಡೆಯುವುದೋ ಅಥವಾ ನಿಮ್ಮ ಸ್ವಂತ ಸಮಯ ಮತ್ತು ಶಕ್ತಿಯನ್ನು ಕೊರತೆಯಲ್ಲಿ ಬಿದ್ದವರಿಗೋಸ್ಕರ ವ್ಯಯ ಮಾಡುವ ಇಚ್ಛೆಯೋ?

`ಮತ್ತಾಯ 25:40 ಮತ್ತು ಯಾಕೋಬ 1:27ನ್ನು ಓದಿರಿ. ಈ ವಚನಗಳು ನಮಗೆ ಏನು ಹೇಳುತ್ತವೆ?`

ಕೊರತೆಯಲ್ಲಿರುವವರ ಸೇವೆ ಮಾಡುವಾಗ ನಮಗೆ ಆಶೀರ್ವಾದಗಳು ಬರುತ್ತವೆ ಎಂದು ದೇವರು ಹೇಳುವ ಯೆಶಾಯ 58ನೇ ಅಧ್ಯಾಯದ ವಚನಗಳನ್ನು ಗಮನಿಸಿರಿ. ಇಲ್ಲಿ ದೇವರು ಏನು ಹೇಳುತ್ತಿದ್ದಾನೆಂದು ನೀವು ಆಲೋಚಿಸುವಿರಿ? ಇವುಗಳನ್ನು ನಾವು ಮಾಡಿದಾಗ ನಮ್ಮ ಜೀವನದಲ್ಲಿ ದೊರೆಯುವ ವಾಗ್ದಾನಗಳು ಅತೀಂದ್ರಿಯ ಶಕ್ತಿಯಿಂದ (ದೇವರಿಂದ) ಸಿಗುತ್ತವೆಯೋ ಅಥವಾ ನಾವು ಸ್ವಾರ್ಥಿಗಳಾಗಿರದೆ, ದುರಾಶಪಡದೆ ಮತ್ತು ಸ್ವಂತ ವಿಷಯಗಳಲ್ಲಿ ಮುಳುಗಿ ಹೋಗದೆ ಇತರರಿಗೋಸ್ಕರ ನಮ್ಮನ್ನು ನಾವು ತೊಡಗಿಸಿಕೊಂಡಾಗ ಸಹಜವಾಗಿ ಈ ಆಶೀರ್ವಾದಗಳು ನಮಗೆ ಸಿಗುತ್ತವೆ ಎಂದು ಯೆಶಾಯನು ಹೇಳುತ್ತಾನೆಯೆ?

`ನಿಮ್ಮ ಉತ್ತರವನ್ನು ವಿವರಿಸಿರಿ?`