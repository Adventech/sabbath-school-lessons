---
title:  ನಮಗಿರುವ ಒಂದು ಸಮಯ
date:   11/03/2021
---

`ಯೆಶಾಯನು 58ನೇ ಅಧ್ಯಾಯ 13 ಮತ್ತು 14ನೇ ವಚನಗಳಲ್ಲಿ ಸಬ್ಬತ್ತಿನ ಬಗ್ಗೆ ಪ್ರಸ್ತಾಪ ಮಾಡುತ್ತಾನೆ ಏಕೆ? ಸಬ್ಬತ್ತಿಗೂ, ಇದಕ್ಕು ಮುಂಚಿನ ವಚನಗಳಲ್ಲಿರುವ ಮಹಾದೋಷಪರಿಹಾರಕ ದಿನದ ದೃಶ್ಯಕ್ಕೂ ಯಾವ ಸಂಬಂಧವಿದೆ?`

ಮಹಾದೋಷಪರಿಹಾರಕ ದಿನವು ವರ್ಷಕ್ಕೊಮ್ಮೆ ಬರುವ ಸಬ್ಬತ್ತಾಗಿತ್ತು. ಈ ಒಂದು ವಿಶೇಷವಾದ ವಿಧಿಯುಕ್ತವಾದ ಸಬ್ಬತ್ತಿನಲ್ಲಿ ವಾರದ ಸಬ್ಬತ್ತಿನಂತೆಯೇ (7ನೇ ದಿನದ ಸಬ್ಬತ್ತು) ಸೂರ್ಯಾಸ್ತಮದಿಂದ ಮುಂದಿನ ಸೂರ್ಯಾಸ್ತಮದ ಅವಧಿಯಾಗಿರುತ್ತಿತ್ತು (ಯಾ.ಕಾಂಡ 23:27-32) ಮತ್ತು ಆ ದಿನದಲ್ಲಿ ಯಾವುದೇ ಉದ್ಯೋಗವನ್ನು ನಡೆಸಬಾರದಾಗಿತ್ತು (ಯಾ.ಕಾಂಡ 23:23). ಯೆಶಾಯ 58ನೇ ಅಧ್ಯಾಯದಲ್ಲಿರುವ ಪ್ರಾಥಮಿಕ ಸಂದರ್ಭವು ವಿಧಿಯುಕ್ತ ಮಹಾದೋಷ ಪರಿಹಾರಕ ದಿನವೇ ಆಗಿದ್ದರೂ ಇದರ ಸಂದೇಶವು 7ನೇ ದಿನದ ಸಬ್ಬತ್ತಿಗೂ ಅನ್ವಯವಾಗುತ್ತದೆ.

`ಯೆಶಾಯ 58:13ನ್ನು ಓದಿರಿ. ಸಬ್ಬತ್ತು ನಮಗೆ ಎಂತಹ ದಿನವಾಗಿರಬೇಕಾಗಿದೆ? ಇಲ್ಲಿ ನಿರೂಪಿತವಾಗಿರುವಂತಹ ಸಬ್ಬತ್ತಿನ ಅನುಭವವನ್ನು ನಾವು ಹೇಗೆ ಮಾಡಿಕೊಳ್ಳಬಹುದು? ಸಬ್ಬತ್ತು ಏನನ್ನು ಪ್ರತಿನಿಧಿಸುತ್ತದೆಯೆಂಬುದನ್ನು ಆಲೋಚಿಸುವಾಗ ಅದು ಈ ವಚನಗಳಲ್ಲಿ ನಿರೂಪಿತವಾಗಿರುವ ರೀತಿಯಲ್ಲೇ ಇರಬೇಕು ಏಕೆ?`

ಯೆಶಾಯ 58ನೇ ಅಧ್ಯಾಯವು ಮೂರು ವಿಷಯಗಳನ್ನು ಪ್ರಸ್ತಾಪಿಸುತ್ತದೆ: ಸ್ವನಿರಾಕರಣೆ, ಸಾಮಾಜಿಕ ಅನುಕಂಪ (ದಯೆ) ಮತ್ತು ಸಬ್ಬತ್ತು.

`ಇವುಗಳ ನಡುವೆ ಇರುವ ಸಂಬಂಧಗಳೇನು?`

ಮೊದಲನೆಯದಾಗಿ ಇವೆಲ್ಲವು ದೇವರ ಮೇಲೆ ನಮ್ಮ ಏಕಾಗ್ರತೆ (ಆಸಕ್ತಿ) ಯನ್ನು ಹೆಚ್ಚಿಸುತ್ತವೆ, ಆತನ ಆದ್ಯತೆಗಳನ್ನು ಮತ್ತು ಆತನ ಮೇಲಿನ ನಮ್ಮ ಅವಲಂಬನೆಯನ್ನು ಗುರುತಿಸುತ್ತವೆ. ಎರಡನೆಯದಾಗಿ, ಈ ಮೂರು ವಿಷಯಗಳನ್ನು ಅನುಸರಿಸುವುದರಿಂದ ಜನರು ತನ್ನನ್ನು ತಾನು ತಗ್ಗಿಸಿಕೊಂಡ ಕ್ರಿಸ್ತ ಯೇಸುವಿನ ಸ್ವರೂಪದಲ್ಲಿ (ಫಿಲಿಪ್ಪಿ 2:8) ದೇವರನ್ನು ಅನುಸರಿಸುವವರಾಗಿ ಪರಿಶುದ್ಧತೆಯನ್ನು ಪಡೆದುಕೊಳ್ಳುತ್ತಾರೆ (ಯಾ.ಕಾಂಡ 19:2) ಕ್ರಿಸ್ತನು ಸಹಾ ಹಾಗೆಯೆ ತನ್ನನ್ನು ತಾನು ತಗ್ಗಿಸಿಕೊಂಡನು (ಫಿಲಿಪ್ಪಿ 2:8). ತನ್ನನ್ನು ತಾನು ನಿರಾಕರಿಸಿಕೊಂಡು ಕರುಣೆಯನ್ನು ಪ್ರವರ್ತಿಸಿದನು (ಯೋಹಾನ 3:16), ತನ್ನ ಸೃಷ್ಟಿಕಾರ್ಯವನ್ನು ಮುಗಿಸಿ ವಾರದ 7ನೇ ದಿನದಲ್ಲಿ ವಿಶ್ರಮಿಸಿಕೊಂಡನು (ಆ.ಕಾಂಡ 2:2,3 ಮತ್ತು ವಿ.ಕಾಂಡ 20:11).

ಯೆಶಾಯ 58ನೇ ಅಧ್ಯಾಯದಲ್ಲಿರುವ ಸ್ವನಿರಾಕರಣೆ, ಸಾಮಾಜಿಕ ದಯೆ ಮತ್ತು ಸಬ್ಬತ್ತಿನ ವಿಷಯಗಳ ಮಧ್ಯೆಯಿರುವ ಇತರ ಅಂಶಗಳನ್ನು ಗಮನಿಸಿ: ವಾರವೆಲ್ಲ ದುಡಿದವರಿಗೆ ದಯೆ ತೋರಿಸುವುದಕ್ಕಾಗಿ ಸಬ್ಬತ್ತಿನ ಬಿಡುವು ಅಗತ್ಯ ಯಾಕೆಂದರೆ ಸಬ್ಬತ್ತು ಅವರಿಗೆ ಪುನಃಶ್ವೇತನ ನೀಡುತ್ತದೆ (ವಿ.ಕಾಂಡ 23:12, ಮಾರ್ಕ 2:27); ಸಬ್ಬತ್ತಿನ ದಿನದಲ್ಲಿ ಜನರಿಗೆ ದಯತೋರಿಸಿ ಒಳ್ಳೆಯ ಕೆಲಸವನ್ನು ಮಾಡುವುದು ತಕ್ಕಷ್ಟೇ ಸರಿ ಎಂದು ಯೇಸು ತೋರಿಸಿದ್ದಾನೆ (ಮಾರ್ಕ 3:1- 5, ಯೋಹಾನ 5:1-17).

`ಇತರರಿಗೆ ಸಹಾಯ ಮಾಡಿದಾಗ ಸಂತೋಷ ಸಿಗುವಂತೆಯೇ (ಯೆಶಾಯ 58:10,11) ಸತ್ಯವೇದಾನುಸಾರ ವಾಗಿರುವ ನಿಜವಾದ ಸಬ್ಬತ್ತನ್ನು ಕೈಗೊಳ್ಳುವುದರಿಂದಲೂ ನಮಗೆ ಸಂತೋಷ ಸಿಗುತ್ತದೆ (ಯೆಶಾಯ 58:14). ನಾವು ಈ ಆಶೀರ್ವಾದಗಳನ್ನು ಅನುಭವಿಸವುದಕ್ಕೋಸ್ಕರ ನಮ್ಮ ಜೀವಿತದಲ್ಲಿ ಯಾವ ಬದಲಾವಣೆಯಾಗಬೇಕು?`