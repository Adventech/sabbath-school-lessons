---
title:  ಉನ್ನತ ಆಲೋಚನೆಗಳು ಮತ್ತು ಮಾರ್ಗಗಳು
date:   08/03/2021
---

`ಭೂಮಿಯ ಮೇಲೆ ಆಕಾಶವು ಎಷ್ಟು ಉನ್ನತವೋ ಹಾಗೆಯೆ ದೇವರು ತನ್ನ ಆಲೋಚನೆಗಳು ಮತ್ತು ಮಾರ್ಗಗಳು ನಮ್ಮ ಆಲೋಚನೆ ಮತ್ತು ಮಾರ್ಗಗಳಿಗಿಂತ ಉನ್ನತವಾದವುಗಳು ಎಂದು ಯಾಕೆ ಹೇಳುತ್ತಾನೆ? (ಯೆಶಾಯ 55:89). ಇದರ ಅರ್ಥವು ಏನೆಂಬುದಾಗಿ ಆಲೋಚಿಸುವಿರಿ?`

ದೇವರು ಸೃಷ್ಟಿ ಮಾಡಿರುವ ಈ ವಿಶ್ವದಲ್ಲಿ ಬಹಳ ಸರಳವಾಗಿ ತೋರುವ ವಿಷಯಗಳು ನಮ್ಮ ಮನಸ್ಸು ಅರಿತುಕೊಳ್ಳಲಾರದಷ್ಟು ರಹಸ್ಯಗಳಿಂದ ಕೂಡಿವೆ ಮತ್ತು ದೇವರ ಮಾರ್ಗಗಳು ಮನುಷ್ಯನ ಗ್ರಹಿಕೆಯನ್ನು ಮೀರಿದವುಗಳಾಗಿವೆ ಎಂಬುದಕ್ಕೆ ಪ್ರಶ್ನೆಯೇ ಇಲ್ಲ. ಅನಂತವಾದ ಉತ್ಕೃಷ್ಟವಾದ ಆತನ ಜ್ಞಾನವು ನಾವು ದೀನರಾಗಿ ಸಹಾಯ ಪಡೆದುಕೊಳ್ಳುವಂತೆ ಸರಳಗೊಳಿಸಿ ಕೊಡಬೇಕು (ಯೆಶಾಯ 57:15ನ್ನು ನೋಡಿರಿ).

`ಯೆಶಾಯ 55:6-9 ವಚನಗಳನ್ನು ಓದಿರಿ. ನಾವು ಕಲ್ಪನೆ ಮಾಡಿಕೊಳ್ಳುವುದಕ್ಕಿಂತ ಆತನ ಆಲೋಚನೆಗಳು ಮತ್ತು ಮಾರ್ಗಗಳು ನಮ್ಮ ಆಲೋಚನೆ ಮತ್ತು ಮಾರ್ಗಗಳಿಗಿಂತ ಉನ್ನತವಾಗಿವೆ ಎಂದು ದೇವರು ಯಾವ ಅರ್ಥದಲ್ಲಿ (ಸಾಂದರ್ಭಿಕತೆ) ಹೇಳುತ್ತಾನೆ?`

ವಿಶ್ವದ ಎಲ್ಲಾ ದೊಡ್ಡ ರಹಸ್ಯಗಳಿಗಿಂತ ನಿಸ್ಸಂದೇಹವಾಗಿ ದೊಡ್ಡದಾಗಿರುವ ರಹಸ್ಯವು ದೇವರು ಕಲ್ಪಿಸಿದ "ರಕ್ಷಣೆಯ ಯೋಜನೆ"ಯಾಗಿದೆ ಇದನ್ನು ನಾವು ಅರ್ಥಮಾಡಿಕೊಳ್ಳುವುದಕ್ಕೆ ಕೇವಲ ಪ್ರಾರಂಭಿಸಬಹುದಷ್ಟೆ (ಎಫೆಸ 6:19). ಅದೇನೆಂದರೆ ಈ ವಿಶ್ವವನ್ನು ಸೃಷ್ಟಿಸಿದ ಸೃಷ್ಟಿಕರ್ತನು ಮಾನವನ ರೂಪ ಧರಿಸಿಕೊಳ್ಳುವಷ್ಟು ತನ್ನನ್ನು ಕೆಳಮಟ್ಟಕ್ಕೆ ತಗ್ಗಿಸಿಕೊಂಡು, ಶ್ರಮೆ ಮತ್ತು ಬಾಧೆಗಳ ಜೀವನವನ್ನು ನಡೆಸಿ, ದೇವರು ನಮ್ಮನ್ನು ಕರುಣೆಯಿಂದ ಕ್ಷಮಿಸಲು ಸಾಧ್ಯವಾಗುವಂತೆ ನಮ್ಮ ಪಾಪಗಳನ್ನು ಹೊತ್ತುಕೊಂಡು ತನ್ನನ್ನೇ ಯಜ್ಞವನ್ನಾಗಿ ಸಮರ್ಪಿಸಿಕೊಂಡದ್ದು ಯುಗಯುಗಗಳವರೆಗೆ ನಿತ್ಯಕ್ಕೂ ಸೃಷ್ಟಿಗೊಂಡ ಜೀವಿಗಳ ಹೃದಯಗಳನ್ನು ಪುಳಕಗೊಳಿಸುವ ಸತ್ಯವಾಗಿದೆ.

"ವಿಮೋಚನೆಯ ವಿಷಯವನ್ನು ದೇವದೂತರು ಸಹಾ ಆಸಕ್ತಿಯಿಂದ ನೋಡಬಯಸುತ್ತಾರೆ; ಇದು ವಿಮೋಚಿತರಾದವರಿಗೆ ಎಂದೆಂದಿಗೂ ಅಂತ್ಯವಾಗದ ಯುಗಯುಗಗಳುದ್ದಕ್ಕೂ ಕಲಿಯುವ ಜ್ಞಾನವೂ ಗೀತೆಯೂ ಆಗಿದೆ. ಹೀಗಿರುವಾಗ ಈಗಲೂ ಸಹ ಇದನ್ನು ಎಚ್ಚರಿಕೆಯಿಂದ ಅಧ್ಯಯನ ಮಾಡುವುದಕ್ಕೆ ಯೋಗ್ಯವಾದುದಲ್ಲವೆ?

ರಕ್ಷಣೆಯ ವಿಷಯವು ಅಕ್ಷಯವಾದುದು (ಎಂದೆಂದಿಗೂ ಮುಗಿದುಹೋಗದ ವಿಷಯ). ಯೇಸುಕ್ರಿಸ್ತನ ನರಾವತಾರ, ಆತನ ದೋಷಪರಿಹಾರಕ ಯಜ್ಞ, ಮತ್ತು ನಮಗೂ ದೇವರಿಗೂ ಮಧ್ಯಸ್ಥನಾಗಿ ಮಾಡುವ ಕೆಲಸ ಇವೆಲ್ಲವುಗಳ ಅಧ್ಯಯನವು ಅಧ್ಯಯನಶೀಲನಾದ ವಿದ್ಯಾರ್ಥಿಯ ಮನಸ್ಸನ್ನು ಕಾಲವಿರುವವರೆಗೂ ತೊಡಗಿಸಿಕೊಳ್ಳುತ್ತದೆ; ಆವಾಗ ಅಸಂಖ್ಯಾತ ವರ್ಷಗಳ (ಲೆಕ್ಕವಿಲ್ಲದಷ್ಟು) ಕಾಲವನ್ನು ಹೊಂದಿರುವ ಪರಲೋಕದ ಕಡೆಗೆ ನೋಡುತ್ತಾ "ದೈವತ್ವದ ರಹಸ್ಯವು ಮಹತ್ವಪೂರ್ಣವಾದದು" ಎಂದು ಆಶ್ಚರ್ಯದಿಂದ ಉದ್ಧರಿಸುತ್ತಾನೆ- ಎಲೆನ್ ಜಿ ವೈಟಮ್ಮನವರ ಮೈ ಲೈಫ್ ಟುಡೇಯ 360ನೇ ಪುಟ.

ಕೆಟ್ಟ ಕೆಲಸಗಳನ್ನು ನೆನಪು ಮಾಡಿಕೊಳ್ಳಿರಿ: ನೀವು ಮನಸ್ಸು ನೋಯಿಸಿದ ಜನರು, ನೀವು ಆಡಿದ ಕ್ರೂರ ಮಾತುಗಳು ಇತರರನ್ನು ನಿರಾಶೆಪಡಿಸಿದ ನಿಮ್ಮ ರೀತಿಗಳು.

`ಆದಾಗ್ಯೂ ಯೇಸುಕ್ರಿಸ್ತನ ಮೂಲಕ ನೀವು ಇವೆಲ್ಲವುಗಳಿಗೆ ಕ್ಷಮಾಪಣೆ ಹೊಂದಿಕೊಂಡು ದೇವರ ದೃಷ್ಟಿಯಲ್ಲಿ ಪರಿಪೂರ್ಣನಾಗಿ ಮತ್ತು ನೀತಿವಂತನಾಗಿ ಈಗಲೇ ನಿಂತುಕೊಳ್ಳಬಹುದು. ಇದು ಒಂದು ರಹಸ್ಯವಲ್ಲದಿದ್ದರೆ ರಹಸ್ಯವೆಂಬುದು ಇನ್ನೇನು?`