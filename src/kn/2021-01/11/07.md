---
title:  ಹೆಚ್ಚಿನ ಚಿಂತನೆಗಾಗಿ
date:   12/03/2021
---

"ಸ್ವನಿರಾಕರಣೆ ಮಾಡಿಕೊಳ್ಳದೆ ಯಾವ ಒಬ್ಬನೂ ನಿಜವಾದ ಉಪಕಾರಶೀಲತೆಯನ್ನು ಪಾಲಿಸಲಾರನು. ನಾವು ಯೇಸುಕ್ರಿಸ್ತನ ಪ್ರತಿನಿಧಿಗಳಾಗಿ ಸರಳವಾದ ಜೀವನದಿಂದ, ಸ್ವನಿರಾಕರಣೆಯಿಂದ, ದುಂದುವೆಚ್ಚವನ್ನು ತಡೆಯುವುದರಿಂದ ಮಾತ್ರ ನಮಗೆ ನೇಮಿಸಿದ ಕೆಲಸಗಳನ್ನು ಪೂರೈಸಬಹುದು. ಗರ್ವವನ್ನು, ಲೌಕಿಕವಾದ ಆಕಾಂಕ್ಷೆಯನ್ನು ನಮ್ಮ ಹೃದಯಗಳಲ್ಲಿ ನಂದಿಸಿರಬೇಕು. ಕ್ರಿಸ್ತನ ಜೀವಿತದಲ್ಲಿ ಪ್ರಕಟವಾದ ನಿಸ್ವಾರ್ಥದ ನಿಯಮವನ್ನು ನಾವು ಮುಂದುವರೆಸಬೇಕು. ನಮ್ಮ ಮನೆಯ ಗೋಡೆಗಳ ಮೇಲೆ, ಚಿತ್ರಪಟಗಳ ಮೇಲೆ ಮತ್ತು ಪೀಠೋಪಕರಣಗಳ ಮೇಲೆ "ಅಲೆಯುತ್ತಿರುವವರನ್ನು ಮನೆಗೆ ಬರ ಮಾಡಿಕೊಳ್ಳುವನು" ಎಂಬುದನ್ನು ಓದಬೇಕು. ನಮ್ಮ ಕಪಾಟುಗಳ ಮೇಲೆ ದೇವರ ಕೈಬೆರಳುಗಳು ಬರೆದ ವಾಕ್ಯ "ಬೆತ್ತಲೆಯವರನ್ನು ಕಂಡಾಗೆಲ್ಲ ಹೊದಿಸುವುದು ಎಂಬುದು ಕಾಣಿಸಬೇಕು. ಊಟದ ಕೋಣೆಯಲ್ಲಿ ಆಹಾರ ಪದಾರ್ಥಗಳಿಂದ ತುಂಬಿರುವ ಮೇಜಿನ ಮೇಲೆ "ಹಸಿದವರಿಗೆ ನಿನ್ನ ಆಹಾರವನ್ನು ಹಂಚುವುದು' ಎಂದು ಬರೆದಿರುವುದನ್ನು ಕಾಣಬೇಕು (ಯೆಶಾಯ 58:7)- ಎಲೆನ್ ಜಿ ವೈಟಮ್ಮನವರ "ದಿ ಮಿನಿಸ್ಟ್ರಿ ಆಫ್ ಹೀಲಿಂಗ್" ಪುಸ್ತಕದಲ್ಲಿ 206ನೇ ಪುಟ.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯೆಶಾಯನು ತನ್ನ ಕಾಲದಲ್ಲಿ ಜೀವಿಸುತ್ತಿದ್ದ ಜನರಿಗೆ ಹಾಕಿದ ಪ್ರಶ್ನೆಯನ್ನು ನೋಡಿರಿ: "ಆಹಾರವಲ್ಲದ್ದಕ್ಕೆ ಹಣವನ್ನು ಏಕೆ ವ್ಯಯ ಮಾಡುತ್ತೀರಿ? ತೃಪ್ತಿಗೊಳಿಸದ ಪದಾರ್ಥಕ್ಕೆ ನಿಮ್ಮ ದುಡಿತವನ್ನು ವೆಚ್ಚ ಮಾಡುವುದೇಕೆ? (ಯೆಶಾಯ 55:2) ನಮ್ಮಲ್ಲಿ ಯಾರಾದರೂ ತೃಪ್ತಿಗೊಳಿಸಿದ ಪದಾರ್ಥಕ್ಕೆ ದುಡಿತವನ್ನು ಯಾವುದಾದರೂ ರೀತಿಯಲ್ಲಿ ವೆಚ್ಚ ಮಾಡುತ್ತಿದ್ದಾರೆಯೆ? ಎಂಬುದಾಗಿ ನೀವು ಪ್ರಶ್ನೆ ಮಾಡಿಕೊಳ್ಳಿರಿ. ಇದೇ ಬಲೆಯೊಳಗೆ ಬಹಳ ಸುಲಭವಾಗಿ ಬಿದ್ದು ಹೋಗುತ್ತೇವೆ ಏಕೆ?`

`2. ಯೆಶಾಯನ ಕಾಲದಲ್ಲಿ ಮಹಾದೋಷಪರಿಹಾರಕ ದಿನದಂದು ಸ್ವನಿರಾಕರಣೆ ಸಾಮಾಜಿಕ ದಯೆ, ಸಬ್ಬತ್ತು ಇವುಗಳು ಹೇಗೆ ಮುಖ್ಯವಾಗಿದ್ದವೋ ಹಾಗೆಯೇ ಅಂತ್ಯಕಾಲದ ದೋಷಪರಿಹಾರಕ ದಿನದ ಸಂದರ್ಭದಲ್ಲೂ ಅಷ್ಟೇ ಮುಖ್ಯವಾಗಿವೆ (ದಾನಿ 8:14). ಆವಾಗ ದೇವರ ಯಾವ ಜೂಬಿಲಿ ಸಂವತ್ಸರದ ಕೊಂಬು (ತುತ್ತೂರಿ) ಮಹಾವಿಮೋಚನೆಯ ಸಂಕೇತವಾಗಿ ಯೇಸುಕ್ರಿಸ್ತನ ಎರಡನೇ ಬರೋಣದಲ್ಲಿ ಊದಲ್ಪಡುತ್ತದೆ? (1 ಕೊರಿಂಥ 15:52ನ್ನು ಯಾ.ಕಾಂಡ 25:9,10ಕ್ಕೆ ಹೋಲಿಸಿರಿ) ನಿಮ್ಮ ಉತ್ತರವನ್ನು ವಿವರಿಸಿರಿ.`

`3. ಸಬ್ಬತ್ತನ್ನು ಕೈಗೊಳ್ಳುವ ವಿಷಯಕ್ಕೆ ಸಂಬಂಧಿಸಿದ ಚರ್ಚೆಯನ್ನು ಎತ್ತಿರಿ. ಸಬ್ಬತ್ ದಿನದಲ್ಲಿ ನಿಮ್ಮ ನಿತ್ಯದ ಕೆಲಸವನ್ನು ಮಾಡದೆ ಸ್ಟೇಚ್ಛೆಯಾಗಿ ನಡೆಯದೆ ಸ್ವಕಾರ್ಯದಲ್ಲಿ ನಿರತರಾಗದೆ ಇರಬೇಕು ಅದೇ ಸಮಯದಲ್ಲಿ ಸಬ್ಬತ್ ಉಲ್ಲಾಸಕರವಾದದೆಂದು ಯೆಶಾಯನು ಹೇಳುವಾಗ ಇದು ಯಾವ ಅರ್ಥವನ್ನು ಕೊಡುತ್ತದೆ ಆಲೋಚಿಸುವಿರಿ? (ಯೆಶಾಯ 58:13). ನಾವು ಎರಡನ್ನೂ ಹೇಗೆ ಮಾಡಬಲ್ಲೆವು? ಯೆಶಾಯ 58ನೇ ಅಧ್ಯಾಯದಲ್ಲಿರುವ ಎಲ್ಲಾ ವಚನಗಳ ಹಿನ್ನೆಲೆ (ಸಂದರ್ಭವನ್ನು ಮನಸ್ಸಿನಲ್ಲಿಟ್ಟುಕೊಳ್ಳಿರಿ.`

**ಸಾರಾಂಶ:** ಯೆಶಾಯ 55 ಮತ್ತು 58ನೇ ಅಧ್ಯಾಯದಲ್ಲಿ, ಪ್ರವಾದಿಯು ಜನರಿಗೆ ತಮ್ಮ ಆಲೋಚನೆಗಳನ್ನು ಮತ್ತು ಮಾರ್ಗಗಳನ್ನು ಬಿಟ್ಟು ದೇವರ ಕಡೆಗೆ ತಿರುಗಿಕೊಳ್ಳಬೇಕೆಂದು ಅವರ ಸಂತೋಷಕ್ಕೆ ದೇವರ ಆಲೋಚನೆಗಳು ಮತ್ತು ಮಾರ್ಗಗಳು ಸರಿಯಾದವುಗಳೆಂದು (ಉನ್ನತವಾದವುಗಳು) ಮನವಿ ಮಾಡುತ್ತಾನೆ. ಆತನು ಕರುಣೆಯಿಂದ ಕ್ಷಮಿಸುತ್ತಾನೆ, ಕ್ಷಮಿಸಲ್ಪಟ್ಟವರು ಕರುಣೆಯುಳ್ಳವರಾಗಿ ಮಹಾದೋಷ ಪರಿಹಾರಕ ದಿನ ಮತ್ತು ಸಬ್ಬತ್ ದಿನಕ್ಕೆ ತಕ್ಕ ಮಾನಸಿಕ ಸ್ಥಿತಿಯಿಂದ ನಡೆದುಕೊಳ್ಳಬೇಕೆಂದು ಒತ್ತಾಯಪಡಿಸುತ್ತಾನೆ (ಆಗ್ರಹ ಪಡಿಸುತ್ತಾನೆ) ಯಾಕೆಂದರೆ ದೇವರ ಬಹುಮಾನವಾದ ಕ್ಷಮಾಪಣೆಯನ್ನು ನಿಜವಾಗಿ ಪಡೆದುಕೊಂಡಿದ್ದರೆ ಅದು ಹೃದಯವನ್ನು ಪರಿವರ್ತಿಸುತ್ತದೆ. ದೇ, 