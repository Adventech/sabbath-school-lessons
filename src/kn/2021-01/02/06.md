---
title:  ಭಯಹುಟ್ಟಿಸುವ ಮನವಿ
date:   07/01/2021
---

`ದೇವರು ಯೆಶಾಯನಿಗೆ ಮರು ಆದೇಶ ನೀಡಿದಾಗ ಒಂದು ವಿಚಿತ್ರವಾದ ಸಂದೇಶವನ್ನು ತನ್ನ ಜನರಿಗೆ ತಿಳಿಸಲು ಪ್ರವಾದಿಗೆ ಕೊಟ್ಟನು ಏಕೆ? (ಯೆಶಾ 6:9,10).`

ಯೆಶಾಯನಿಗೆ ದೇವರು ಕೊಟ್ಟ ಸಂದೇಶವು ತಪ್ಪು ಎಂತಾಗಲೀ ಅಷ್ಟೇನು ಮುಖ್ಯವಲ್ಲವೆಂತಾಗಲಿ ಯಾಕೆ ಭಾವಿಸಬಾರದು, ಸ್ವತಃ ಯೇಸುಕ್ರಿಸ್ತನೇ ಈ ವಚನಗಳನ್ನು ಉದಾಹರಿಸಿ ತಾನು ಯಾರ ಸಾಮ್ಯರೂಪದಲ್ಲಿ ಬೋಧಿಸುತ್ತೇನೆಂದು ಶಿಷ್ಯರಿಗೆ ತಿಳಿಸುತ್ತಾನೆ (ಮತ್ತಾಯ 13:13-15).

ಯಾರೂ ನಾಶವಾಗಬಾರದೆಂಬುದು ದೇವರ ಚಿತ್ತವಾಗಿದೆ (2 ಪೇತ್ರ 3:9) ಆದುದರಿಂದಲೇ ದೇವರು ಯೂದಾಯದ ಜನರನ್ನು ರಕ್ಷಿಸಲು ಯೆಶಾಯನನ್ನು ಕಳುಹಿಸಿದಂತೆ ಇಡೀ ಲೋಕದ ಜನರನ್ನು ರಕ್ಷಿಸಲು ಯೇಸುಕ್ರಿಸ್ತನನ್ನು ಕಳುಹಿಸಿದನು. ಯಾರೂ ನಾಶವಾಗಬಾರದು. ಆದರೆ ಎಲ್ಲರೂ ನಿತ್ಯಜೀವ (ರಕ್ಷಣೆ) ಹೊಂದಬೇಕೆಂಬುದೇ ದೇವರ ಬಯಕೆಯಾಗಿದೆ. ಆದರೆ ಕೆಲವರು ದೇವರ ಮನವಿಗೆ ಸಕಾರಾತ್ಮಕವಾಗಿ ಸ್ಪಂದಿಸುತ್ತಾರೆ. ಮತ್ತೆ ಕೆಲವರು ದೃಢವಾಗಿ ವಿರೋಧಿಸುತ್ತಾರೆ. ಆದಾಗ್ಯೂ ದೇವರು ಅಂಥವರಿಗೆ ಪಶ್ಚಾತ್ತಾಪ ಹೊಂದುವ ಸಲುವಾಗಿ ಹೆಚ್ಚು ಹೆಚ್ಚು ಅವಕಾಶಗಳನ್ನು ಕೊಡುವುದರ ಮೂಲಕ ಅವರನ್ನು ಮನವೊಲಿಸುತ್ತಾ ಹೋಗುತ್ತಾನೆ. ಆದರೆ ಅವರು ದೇವರ ಮನವಿಗೆ ಓಗೊಡದೆ ಅದನ್ನು ಹೆಚ್ಚು ವಿರೋಧಿಸುತ್ತಾ ಹೋದಂತೆ ಹೆಚ್ಚು ಕಠಿಣರಾಗಿ ಬಿಡುತ್ತಾರೆ. ಅವರ ಹೃದಯಗಳನ್ನು ಮೃದುಗೊಳಿಸುವ ಸಲುವಾಗಿ ದೇವರು ಈ ಎಲ್ಲಾ ಕ್ರಿಯೆಗಳನ್ನು ಮೂಡಿದಾಗ್ಯೂ ಇವುಗಳಿಂದ ಮೃದುವಾಗುವ ಬದಲು ಕಠಿಣರಾಗಿ ಹೋಗುತ್ತಾರೆ. ಈ ಅರ್ಥದಲ್ಲಿ ದೇವರು ಅವರಿಗೆ ಏನು ಮಾಡುತ್ತಾನೋ ಅದರ ಫಲಿತಾಂಶದಿಂದ ಕಠಿಣರಾಗುತ್ತಾರೆ ಎನ್ನಬಹುದು. ನಮ್ಮ ಮೇಲೆ ದೇವರಿಗಿರುವ ಪ್ರೀತಿಯು ಯಾವಾಗಲೂ ಬದಲಾಗುವುದೇ ಇಲ್ಲ. ಆತನ ಪ್ರೀತಿಗೆ ಪ್ರತಿಯಾಗಿ ವ್ಯಕ್ತಿಯು ತೋರಿಸುವ ಪ್ರತಿಕ್ರಿಯೆಯು ಒಂದೇಯಾಗಿರುವುದಿಲ್ಲ. ವ್ಯಕ್ತಿಯು ಮಾಡುವ ಆಯ್ಕೆಯ ಮೇಲೆ ಅವಲಂಬಿತವಾಗಿರುತ್ತದೆ.

ಮೋಶೆ, ಯೆಶಾಯ ಯೆರೆಮೀಯ, ಯೆಹೆಜೈಲ ಮುಂತಾದ ದೇವಸೇವಕರು ಜನರಿಗೆ ಕೆಟ್ಟದ್ದನ್ನು ಬಿಟ್ಟು ಒಳ್ಳೆಯದನ್ನು ಮಾಡಬೇಕೆಂದು ಮನವಿ ಮಾಡುತ್ತಾ ಹೋದರು, ಯೇಸುಕ್ರಿಸ್ತನು ಕೂಡ ಹಾಗೆಯೇ ಮಾಡಿದನು. ಅವರು ಕೊಡುವ ಸಂದೇಶವನ್ನು ಜನರು ಸ್ವೀಕರಿಸಲಿ ಅಥವಾ ತಿರಸ್ಕರಿಸಲಿ ಮನವಿ ಮಾಡುವುದನ್ನು ನಿಲ್ಲಿಸುವುದಿಲ್ಲ. ದೇವರು, ಯೆಹೆಚ್ಚೇಲನಿಗೆ "ಅವರು ನನಗೆ ಎದುರು ಬೀಳುವವರಾಗಿದ್ದಾರೆ. ಆದುದರಿಂದ ಅವರು ನಿನ್ನ ಮಾತನ್ನು ಕೇಳಲಿ ಅಥವಾ ಬಿಡಲಿ ನೀನು ಮಾತ್ರ ಹೇಳುವುದನ್ನು ನಿಲ್ಲಿಸಬೇಡ. ಆವಾಗ ಅವರು ನಿನ್ನನ್ನು ತಮ್ಮ ಮಧ್ಯೆದಲ್ಲಿ ಪ್ರವಾದಿ ಎದ್ದಿದ್ದಾನೆಂದು ತಿಳಿದುಕೊಳ್ಳುವರು" ಎಂದು ಹೇಳಿದನು (ಯೆಹೆಚ್ಚೇಲ 2:5), ಜನರಿಗೆ ಸಾಕಷ್ಟು ಎಚ್ಚರಿಕೆಯನ್ನು ಕೊಡುವ ಸಲುವಾಗಿ ದೇವರು ಮತ್ತು ದೇವರ ಸೇವಕರು ಅವರ ಮುಂದೆ ಒಳ್ಳೆಯ ಆಯ್ಕೆಯನ್ನು ಇಡುತ್ತಾರೆ (ಯೆಹೆಚ್ಚೇಲ 3:16-21ನ್ನು ಹೋಲಿಸಿರಿ). ಕಡೆಗೆ ಜನರು ನಾಶನ ಮತ್ತು ಗಡಿಪಾರನ್ನು ಆಯ್ಕೆ ಮಾಡಿಕೊಂಡರೂ ಮಾಡಿಕೊಳ್ಳಬಹುದು (ಯೆಶಾಯ 6:11-13).

ಮೇಲಿನ ವಿಚಾರಗಳನ್ನು ನಮ್ಮ ಮನಸ್ಸಿನಲ್ಲಿಟ್ಟುಕೊಂಡು ಫರೋಹನು ತನ್ನ ಹೃದಯವನ್ನು ಕಠಿಣಪಡಿಸಿಕೊಂಡುದುದರಲ್ಲಿ ದೇವರ ಪಾತ್ರವನ್ನು ಹೇಗೆ ಅರ್ಥ ಮಾಡಿಕೊಳ್ಳುತ್ತೇವೆ? ವಿಮೋಚನಕಾಂಡ 4:21ರಲ್ಲಿ ದೇವರು ಫರೋಹನ ಹೃದಯವನ್ನು ಕಠಿಣಪಡಿಸುವೆನಾದುದರಿಂದ ಅವನು ಜನರನ್ನು ಹೋಗಗೊಡಿಸುವುದಿಲ್ಲವೆಂದು ಬರೆದಿದೆ. ದೇವರು ಹೀಗೆಯೇ ಒಂಭತ್ತು ಸಲ ಈ ಮಾತನ್ನು ಆಡುತ್ತಾನೆ, ಮೇಲೆ ಹೇಳಿರುವುದು ಮೊದಲನೆ ಸಲದ ಮಾತು. ಆದರೆ ಸ್ವತಃ ಫರೋಹನ ತನ್ನ ಹೃದಯವನ್ನು ಒಂಭತ್ತು ಸಲವೂ ತನ್ನ ಹೃದಯವನ್ನು ಕಠಿಣ ಪಡಿಸಿಕೊಳ್ಳುತ್ತಾನೆ (ಉದಾಹರಣೆಗೆ ವಿ.ಕಾಂಡ 8:15,32 ಮತ್ತು ವಿ.ಕಾಂಡ 9:34ನ್ನು ನೋಡಿರಿ).

ಫರೋಹನು ನಿಚ್ಚಳವಾಗಿ ಆಯ್ಕೆ ಮಾಡಿಕೊಳ್ಳುವ ಸ್ವಾತಂತ್ರ್ಯ ಹೊಂದಿದ್ದನು ಇಲ್ಲದಿದ್ದರೆ ಅವನು ತನ್ನ ಹೃದಯವನ್ನು ಕಠಿಣಪಡಿಸಿಕೊಳ್ಳುವುದಕ್ಕೆ ಆಗುತ್ತಿರಲಿಲ್ಲ. ಆದರೆ ದೇವರೂ ಸಹ ಫರೋಹನ ಹೃದಯವನ್ನು ಕಠಿಣಪಡಿಸಿದನು ಎಂಬುದು ಸತ್ಯ ದೇವರು ಫರೋಹನಿಗೆ ಆಯ್ಕೆ ಮಾಡಿಕೊಳ್ಳುವ ಸಂದರ್ಭಗಳನ್ನು ಅಂದರೆ ದೇವರು ಮಾಡಿದ ಸೂಚಕ ಕಾರ್ಯಗಳನ್ನು ಸ್ವೀಕರಿಸುವ ಅಥವಾ ತಿರಸ್ಕರಿಸುವ ಸಂದರ್ಭಗಳನ್ನು ಒದಗಿಸಿದನು ಎಂಬ ಸತ್ಯವನ್ನು ಸೂಚಿಸುತ್ತದೆ. ಒಂದುವೇಳೆ ಫರೋಹನು ದೇವರ ಸೂಚಕ ಕಾರ್ಯಗಳಿಗೆ ತನ್ನ ಹೃದಯವನ್ನು ತೆರೆದಿದ್ದ ಪಕ್ಷದಲ್ಲಿ ಹೃದಯವು ಕಠಿಣವಾಗುತ್ತಿರಲಿಲ್ಲ ಮೃದುವಾಗಿರುತ್ತಿತ್ತು.

`ನಿಮ್ಮ ಸ್ವಂತ ಅನುಭವದಲ್ಲಿ ನೀವು ಯಾವಾಗಲಾದರೂ ನಿಮ್ಮ ಹೃದಯವನ್ನು ಪವಿತ್ರಾತ್ಮನಿಗೆ ವಿರೋಧವಾಗಿ ಕಠಿಣ ಮಾಡಿಕೊಂಡಿದ್ದೀರಾ? ಯಾವುದರಿಂದ ಹಾಗೆ ಆಯ್ತು ಎಂಬುದನ್ನು ಚೆನ್ನಾಗಿ ಆಲೋಚಿಸಿರಿ. ಆ ಪರಿಕಲ್ಪನೆಯು ನಿಮ್ಮನ್ನು ಆವಾಗ ಭಯಪಡಿಸಿದಂತೆ ಅನ್ನಿಸಿರಲಿಲ್ಲ (ಹೃದಯವನ್ನು ಕಠಿಣಪಡಿಸಿಕೊಳ್ಳುವುದು ಭಯಪಡದಿರುವುದು ತಾನೆ). ಆದರೆ ಈವಾಗ ಅದನ್ನು ಹೇಗೆ ಪರಿಗಣಿಸುವಿರಿ? ಇದರಿಂದ ಪಾರಾಗುವ ದಾರಿ ಯಾವುದು? (1 ಕೊರಿಂಥ 10:13ನ್ನು ನೋಡಿರಿ).`