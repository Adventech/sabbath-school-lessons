---
title:  ನಾಯಕತ್ವದ ಬಿಕ್ಕಟ್ಟು
date:   02/01/2021
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ ಓದಿರಿ
ಯೆಶಾಯ 6:1-4, ಯೆಶಾಯ 6:5-7, ಯೆಶಾಯ 6:8, ಯೆಶಾಯ 6:9-13 ವಚನಗಳು.

> <p> ಸ್ಮರಣವಾಕ್ಯ </p>
> "ಅರಸನಾದ ಉಜ್ಜಯನು ಕಾಲವಾದ ವರುಷದಲ್ಲಿ ಕರ್ತನು ಉನ್ನತೋನ್ನತ ಸಿಂಹಾಸನಾರೂಢನಾಗಿರುವುದನ್ನು ಕಂಡೆನು. ಆತನ ವಸ್ತದ ನೆರಿಗೆಯು ಮಂದಿರದಲ್ಲೆಲ್ಲಾ ಹರಡಿತ್ತು” (ಯೆಶಾಯ 6:1).

ಒಂದು ಉತ್ತಮವಾದ ಸರ್ಕಾರವು ಯಾವ ಅಂಶಗಳಿಂದ ಕೂಡಿರಬೇಕೆಂದು ಶಿಷ್ಯರಲ್ಲೊಬ್ಬನು ತನ್ನ ಗುರುವಾದ ಕನ್ಫೂಷಿಯಸ್‌ನನ್ನು ಕೇಳಿದಾಗ ಆತನು ಹೀಗೆ ಉತ್ತರಿಸುತ್ತಾನೆ: "ಸಾಕಷ್ಟು ಆಹಾರ, ಸಾಕಷ್ಟು ಅಸ್ತ್ರಗಳು ಮತ್ತು ಸಾಮಾನ್ಯ ಜನರ ವಿಶ್ವಾಸ".

“ಆದರೆ, ಒಂದು ವೇಳೆ ಈ ಮೂರರಲ್ಲಿ ಒಂದನ್ನು ಬಿಟ್ಟು ಉಳಿದ ಎರಡನ್ನು ಮಾತ್ರ ಆಯ್ಕೆ ಮಾಡಿಕೊಳ್ಳುವ ಸಂದರ್ಭ ಬಂದಾಗ ಏನನ್ನು ಬಿಡಬೇಕು?' ಎಂದು ಶಿಷ್ಯನು ಗುರುವನ್ನು ಕೇಳುತ್ತಾನೆ. ಅದಕ್ಕೆ 'ಅಸ್ತಗಳು' ಎಂಬುದಾಗಿ ಗುರುವು ಉತ್ತರ ಕೊಡುತ್ತಾನೆ.

ಆತನ ಶಿಷ್ಯನು ಮತ್ತೂ ಮುಂದುವರೆದು ಒಂದು ವೇಳೆ ಉಳಿದ ಎರಡು ಅಂಶಗಳಲ್ಲಿ ಯಾವುದನ್ನು ಬಿಟ್ಟು ಬಿಡಬಹುದು ಎಂದು ಕೇಳಿದಾಗ ಗುರುವು 'ಆಹಾರ' ಎಂದು ಹೇಳುತ್ತಾನೆ.

ಆಹಾರವಿಲ್ಲದಿದ್ದರೆ ಮನುಷ್ಯರು ಜೀವಿಸುವುದಕ್ಕಾಗುವುದಿಲ್ಲ. ಆದರೆ ಜನರ ವಿಶ್ವಾಸವನ್ನು ಕಳೆದುಕೊಂಡು ಸರ್ಕಾರವು ಉಳಿಯುವುದೆಲ್ಲ ಇಲ್ಲವೆಂದು ಹೇಳುತ್ತಾನೆ.

ಜನರಿಗೆ ಬಲವಾದ, ವಿಶ್ವಾಸಾರ್ಹ ನಾಯಕತ್ವ ಬೇಕೇಬೇಕು. ಒಬ್ಬ ಸೈನಿಕನು ಸೇನೆಯ ಸೇವೆಯಿಂದ ನಿವೃತ್ತಿಯಾದ ಮೇಲೂ ಎರಡನೆಯ ಅವಧಿಗೆ ಸೇನೆಯನ್ನು ಸೇರಲು ಸಹಿ ಮಾಡುತ್ತಿದ್ದಾಗ ಸೈನಿಕರನ್ನು ನೇಮಕ ಮಾಡಿಕೊಳ್ಳುತ್ತಿದ್ದ ಅಧಿಕಾರಿಯು ಆ ಸೈನಿಕನನ್ನು ಯಾಕೆ ನೀನು ಮತ್ತೆ ಸೈನಿಕನಾಗುವುದಕ್ಕೆ ಬಂದಿರುವೆ ಎಂದು ಕೇಳುತ್ತಾರೆ.

ಅದಕ್ಕೆ ಸೈನಿಕನು "ನಾನು ನಾಗರೀಕ ಜೀವನವನ್ನು ನಡೆಸಲು ಪ್ರಯತ್ನ ಪಟ್ಟೆನು. ಆದರೆ ಅಲ್ಲಿ ನಿವೃತ್ತಿಯೆಂಬುದೇ ಇಲ್ಲ. ಯಾವಾಗಲೂ ಜವಾಬ್ದಾರಿ ನಾಗರೀಕನ ಮೇಲೆ ಇದ್ದೇ ಇರುತ್ತದೆ" ಎಂದು ಹೇಳಿದನು.

ಈ ವಾರ ಯೂದಾಯದ ನಾಯಕತ್ವದ ಬಿಕ್ಕಟ್ಟನ್ನು ಮತ್ತು ಅದರ ದುಃಖಕರವಾದ ಫಲಿತಾಂಶಗಳನ್ನು ತಿಳಿದುಕೊಳ್ಳುತ್ತೇವೆ.

_*ಜನವರಿ 9ರ ಸಬ್ಬತ್ತಿನ ಸಿದ್ಧತೆಗಾಗಿ ಈ ವಾರದ ಪಾಠವನ್ನು ಅಧ್ಯಯನ ಮಾಡಿರಿ._