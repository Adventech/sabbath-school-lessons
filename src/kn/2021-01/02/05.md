---
title:  ರಾಜಾಜ್ಞೆ / ರಾಜಾದೇಶ
date:   06/01/2021
---

"ಆಗ, ಯಾವನನ್ನು ಕಳುಹಿಸಲಿ, ಯಾವನು ನಮಗೋಸ್ಕರ ಹೋಗುವನು ಎಂಬ ಕರ್ತನ ನುಡಿಯನ್ನು ಕೇಳಿ, ಇಗೋ, ನಾನಿದ್ದೇನೆ, ನನ್ನನ್ನು ಕಳುಹಿಸು ಅಂದೆನು” (ಯೆಶಾಯ 6:8).

ದೇವರು ತನ್ನ ಸಂದೇಶವನ್ನು ತನ್ನ ಪರವಾಗಿ ಜನರಿಗೆ ಕೊಡಲು ಯಾರನ್ನು ಕಳುಹಿಸಲಿ ಎಂಬ ಕರೆಗೆ ಯೆಶಾಯನು ಶುದ್ದೀಕರಿಸಲ್ಪಟ್ಟವನಾಗಿ ಕೂಡಲೇ ಓಗೊಟ್ಟನು. ಹೊಸ ಒಡಂಬಡಿಕೆಯ ಭಾಷೆಯಲ್ಲಿ ಯೆಶಾಯನನ್ನು ಅಪೊಸ್ತಲನೆಂದು ಎಂದರೆ "ಕಳುಹಿಸಲ್ಪಟ್ಟವನು" ಎಂದು ಕರೆಯಬಹುದಾಗಿದೆ.

ಸಾಕಷ್ಟು ಆಸಕ್ತಿಕರವಾದ ವಿಷಯವೇನೆಂದರೆ ಯೆಶಾಯನ ಪುಸ್ತಕವು ಇತರೆ ಪ್ರವಾದನೆ ಪುಸ್ತಕಗಳಂತೆ ಪ್ರವಾದಿಂದ ಕರೆಯಲ್ಪಡುವಿಕೆಯೊಂದಿಗೆ ಆರಂಭವಾಗುವುದಿಲ್ಲ (ಯೆರೆ 1:4-10, ಯೆಹೆಚ್ಚೇಲನು 1-3ನ್ನು ಹೋಲಿಸಿರಿ). ಇನ್ನೊಂದು ರೀತಿಯಲ್ಲಿ ಹೇಳುವುದಾದರೆ ಈಗಾಗಲೇ ಅಂದರೆ 6ನೇ ಅಧ್ಯಾಯದಲ್ಲಿರುವ ಘಟನೆಗಳು ನಡೆಯುವ ಮೊದಲೇ ಯೆಶಾಯನು ಪ್ರವಾದಿಯೆಂದು ಹೆಸರು ಪಡೆದುಕೊಂಡವನಾಗಿರಲಿಲ್ಲ. ದೈವೀಕ ಪ್ರವೇಶವು ಪ್ರವಾದಿಯನ್ನು ದೈವಸೇವೆಯು ಆರಂಭವಾದ ಮೇಲೂ ಉತ್ತೇಜನ ಮಾಡುತ್ತದೆಯೆಂದು ಸತ್ಯವೇದವು ತೋರಿಸುತ್ತದೆ (ಮೋಶೆ ವಿ.ಕಾಂಡ 34; ಎಲೀಯ 1 ಅರಸುಗಳು 19). ಬೇರೆ ಬೇರೆ ನಿದರ್ಶನಗಳಲ್ಲೂ (ಉದಾಹರಣೆಗಳು) ವ್ಯತಿರಿಕ್ತವಾಗಿ ದೇವರು ಜನರ ಮಧ್ಯೆ ಪ್ರವಾದಿಗಳೆನಿಸಿಕೊಂಡವರನ್ನು ಕರೆದನು. ಆದರೆ ಯೆಶಾಯ 6ನೇ ಅಧ್ಯಾಯದಲ್ಲಿ ಯೆಶಾಯನೇ ತನ್ನನ್ನು ದೇವರ ವಿಶೇಷವಾದ ಕಾರ್ಯಕ್ಕೆ ಸ್ವಇಚ್ಛೆಯಿಂದ ಒಪ್ಪಿಸಿ ಕೊಡುತ್ತಾನೆ. ಯೆಶಾಯ 1 ರಿಂದ 5 ಅಧ್ಯಾಯಗಳು ಯೆಶಾಯನನ್ನು ಮೊದಲು ಕರೆದ ಸಂದರ್ಭದಲ್ಲಿ ಜನರ ಪರಿಸ್ಥಿತಿಯು ಹೇಗಿತ್ತು ಎಂಬುದನ್ನು ತಿಳಿಸುತ್ತವೆ, ಅನಂತರ ಕೂಡಲೇ ತನ್ನ ಕಾರ್ಯವನ್ನು ಮಾಡಲು ಯೆಶಾಯನಿಗೆ ಆಲಯದಲ್ಲಿ ಉತ್ತೇಜನ ಕೊಟ್ಟು ಆತನನ್ನು ಪ್ರವಾದನೆ ನುಡಿಯುವ ವಕ್ತಾರನನ್ನಾಗಿ ಮಾಡಿ ತನ್ನ ಆದೇಶವನ್ನು ದೃಢಪಡಿಸಿದನು.

`ದೇವರು ಯೆಶಾಯನಿಗೆ ತನ್ನ ಆಲಯದಲ್ಲಿ ಉತ್ತೇಜನ ಕೊಟ್ಟನು. ಸತ್ಯವೇದದಲ್ಲಿ ದೇವರು ಪ್ರವಾದಿಗಳಿಗೆ ಉತ್ತೇಜನ ಕೊಡಲು ತನ್ನ ಆಲಯವನ್ನು ಉಪಯೋಗಿಸಿದ ಉದಾಹರಣೆಗಳಿವೆಯೇ? ಓದಿರಿ ಕೀರ್ತನೆಗಳು 73 (ನೋಡಿರಿ ಕೀರ್ತ 73:17, ಇಬ್ರಿ 10:19-23 ಮತ್ತು ಪ್ರಕ 5). ಈ ವಚನಗಳು ನಮಗೆ ಏನು ಹೇಳುತ್ತವೆ?`

ದೇವದರ್ಶನ ಗುಡಾರವು ಎದೆಬಡಿತವನ್ನು ಹೆಚ್ಚಿಸುವ ಬಲಪ್ರಭಾವದ ಸ್ಥಳವು ಮಾತ್ರವಲ್ಲ ಆದರೆ ಅದು ನಮ್ಮಂತಹ ಬಲಹೀನ ಮತ್ತು ತಪ್ಪಿತಸ್ಥ ಜನರು ಆಶ್ರಯಪಡೆದುಕೊಳ್ಳುವ ಸ್ಥಳವೂ ಆಗಿತ್ತು. ಮಹಾಯಾಜಕನಾದ ಕ್ರಿಸ್ತನ ಮೂಲಕ ದೇವರು ನಮ್ಮನ್ನು ರಕ್ಷಿಸುತ್ತಾನೆಂಬ ಅರಿವು ನಮ್ಮನ್ನು ದೃಢಪಡಿಸುತ್ತದೆ.

ನಮಗಾಗಿ ವಧಿಸಲ್ಪಟ್ಟ ಕುರಿಮರಿಯನ್ನು ಪ್ರತಿನಿಧಿಸುವ ಕ್ರಿಸ್ತನನ್ನು ಪ್ರಕಟೆಗಾರನಾದ ಯೋಹಾನನು ನೋಡಿದನು (ಪ್ರಕ 5:6). ಈ ದೃಶ್ಯವು ಸುಂದರವಾದ ನೋಟವಾಗಿರಲಿಲ್ಲ. ಈ ವಿವರಣೆಯು ಯೇಸುಕ್ರಿಸ್ತನು ಸತ್ತವರಿಂದ ಎಬ್ಬಿಸಲ್ಪಟ್ಟನು ಮತ್ತು ಪರಲೋಕಕ್ಕೆ ಏರಿಸಲ್ಪಟ್ಟನು ಎಂಬ ಅಂಶವನ್ನು ತಿಳಿಸುವುದಾಗ್ಯೂ ಆತನು ನಿರಂತರವಾಗಿ ಶಿಲುಬೆಯನ್ನು ಹೊರುವನಾಗಿದ್ದಾನೆ. ಆತನು ಎಲ್ಲಾ ಜನರನ್ನು ತನ್ನೆಡೆಗೆ ಎಳೆದುಕೊಳ್ಳುವುದಕ್ಕಾಗಿ ಎತ್ತಲ್ಪಟ್ಟಿದ್ದಾನೆ.

`ನಾವು ಪರಲೋಕದಲ್ಲಿರುವ ದೇವರ ಆಲಯವನ್ನೂ ನಂಬಿಕೆಯಿಂದಲೂ ಪ್ರಾರ್ಥನೆಯಿಂದಲೂ ಪ್ರವೇಶಿಸುವಾಗ ನಮಗೆ ಹೇಗೆ ಉತ್ತೇಜನ ಸಿಗುತ್ತದೆ? ನಾವು ಕರುಣೆಯನ್ನು ಹೊಂದುವಂತೆಯೂ ಆತನ ದಯೆಯಿಂದ ಸಮಯೋಚಿತವಾದ ಸಹಾಯವು ನಮಗೆ ದೊರೆಯುವಂತೆಯೂ ಧೈರ್ಯದಿಂದ ಕೃಪಾಸನದ ಮುಂದೆ ಬರುವಂತೆ ನಮ್ಮನ್ನು ಆಹ್ವಾನಿಸುತ್ತಾನೆ (ಇಬ್ರಿಯ 4:16). ಅಗತ್ಯದ ಸಮಯದಲ್ಲಿ ಹೇಗೆ ಕೃಪೆಯನ್ನೂ ಕರುಣೆಯನ್ನೂ ಹೊಂದಿದಿರಿ ಎಂದು ಯಾರಾದರೂ ನಿಮ್ಮನ್ನು ಕೇಳಿದರೆ ನೀವು ಅದಕ್ಕೆ ಹೇಗೆ ಪ್ರತಿಕ್ರಿಯಿಸುವಿರಿ?`