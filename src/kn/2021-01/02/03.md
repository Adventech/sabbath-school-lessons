---
title:  ಪರಿಶುದ್ಧನು, ಪರಿಶುದ್ಧನು, ಪರಿಶುದ್ಧನು
date:   04/01/2021
---

ಯೆಶಾಯ 6ನೇ ಅಧ್ಯಾಯದ ಮೊದಲನಾಲ್ಕು ವಚನಗಳಲ್ಲಿ ಏನು ಮೊದಲನೇ ತ್ರೈಮಾಸಿಕ - ಯೆಶಾಯ "ನನ್ನ ಜನರನ್ನು ಸಂತೈಸಿರಿ"- (ಸಂಘರ್ಷ) ಸನ್ನಿವೇಶದಲ್ಲಿ ಸಾಯುತ್ತಾನೆ. ಆವಾಗ ಎಲ್ಲವೂ ಯಾರ ನಿಯಂತ್ರಣದಲ್ಲಿ ಇದೆಯೆಂಬ ಖಾತ್ರಿಯಿಲ್ಲದೆ ಯೆಶಾಯನು ಭಯಗೊಂಡಿದ್ದನು.

ನಂತರ ಏನು ನಡೆಯುತ್ತದೆ? ಯೆಶಾಯನು ದರ್ಶನದಲ್ಲಿ ದೇವರು ಮಹಾಪ್ರಭಾವದಲ್ಲಿ ಉನ್ನತೋನ್ನತ ಸಿಂಹಾಸನರೂಢನಾಗಿರುವುದನ್ನು ಕಾಣುತ್ತಾನೆ. ಆತನ ಸುತ್ತಲೂ ಉರಿಯುತ್ತಿರುವ ಸರಾಫಿಯರು ಸೇನಾಧೀಶ್ವರನಾದ ಯೆಹೋವನು ಪರಿಶುದ್ಧನು, ಪರಿಶುದ್ಧನು, ಪರಿಶುದ್ಧನು ಕೂಗುವಾಗ ಆ ಶಬ್ದಕ್ಕೆ ದ್ವಾರದ ಅಸ್ತಿವಾರವು ಕದಲುವುದನ್ನೂ ಧೂಮವು ಮಂದಿರದಲ್ಲೆಲ್ಲಾ ತುಂಬುವುದನ್ನು ನೋಡುತ್ತಾನೆ. ಇದನ್ನು ಕಂಡು ಯೆಶಾಯನಿಗೆ ಬೆರಗಾಗಿರುತ್ತದೆ. ಈವಾಗ ನಿಶ್ಚಯವಾಗಿಯೂ ಯೆಶಾಯನು ಸರ್ವವೂ ಯಾರ ನಿಯಂತ್ರಣದಲ್ಲಿದೆ ಎಂಬುದನ್ನು ತಿಳಿದುಕೊಳ್ಳುತ್ತಾನೆ.

`ಕರ್ತನು ಈ ದರ್ಶನದಲ್ಲಿ ಎಲ್ಲಿರುತ್ತಾನೆ? (ಯೆಶಾಯ 6:1ನ್ನು ನೋಡಿರಿ). ಯಾಕೆ ಕರ್ತನು ಇತರರಿಗೆ ಕಾಣಿಸಿಕೊಂಡದ್ದಕ್ಕಿಂತ ಭಿನ್ನವಾಗಿ ಯೆಶಾಯನಿಗೆ ಕಾಣಿಸಿಕೊಂಡನು? (ವಿ.ಕಾಂಡ 25:8, ವಿ.ಕಾಂಡ 40:34-38 ವಚನಗಳನ್ನು ನೋಡಿರಿ).`

ಯೆಹೆಚ್ಚೇಲನು, ದಾನಿಯೇಲನು ಮತ್ತು ಯೋಹಾನನು ತಮ್ಮ ದೇಶದಿಂದ ಹೊರಗಡೆ ಗಡೀಪಾರಾಗಿದ್ದಾಗ ದರ್ಶನಗಳನ್ನು ಹೊಂದಿದರು (ಯೆಹೆಜೇಲ 1ನೇ ಅಧ್ಯಾಯ, ದಾನಿಯೇಲ 7:9,10 ಮತ್ತು ಪ್ರಕಟನೆಗಳು 4,5). ಲೋಕದ ಸ್ಥಿತಿ ಕೆಟ್ಟುಹೋಗಿದ್ದರೂ ದೇವರು ಸರ್ವವನ್ನು ತನ್ನ ನಿಯಂತ್ರಣದಲ್ಲಿಟ್ಟು- ಕೊಂಡಿದ್ದಾನೆಂಬ ಆದರಣೆ ಮತ್ತು ಧೈರ್ಯವು ಯೆಶಾಯನಿಗೆ ಬೇಕಾಗಿದ್ದಂತೆಯೇ ಯೆಹೆಚ್ಚೇಲ ದಾನಿಯೇಲ ಯೋಹಾನನಿಗೂ ಬೇಕಾಗಿತ್ತು (ಯೆಹೆಚ್ಚೇಲ ಮತ್ತು ದಾನಿಯೇಲರು ತಮ್ಮ ದೇಶವನ್ನು ನಾಶಪಡಿಸಿದ ಅನ್ಯದೇಶದಲ್ಲಿ ಸೆರೆಯಾಳುಗಳಾಗಿದ್ದರು ಮತ್ತು ಯೋಹಾನನು ಒಂದು ನಿರ್ಜನವಾದ ದ್ವೀಪದಲ್ಲಿ ಗಡಿಪಾರಾಗಿದ್ದನು). ಇಂತಹ ಬಿಕ್ಕಟ್ಟಿನ ಪರಿಸ್ಥಿತಿಯಲ್ಲೂ ನಂಬಿಗಸ್ತರಾಗಿ ಉಳಿಯಲು ಅಗತ್ಯವಾದ ಸಹಾಯವು ಅವರಿಗೆ ದರ್ಶನಗಳಿಂದ ನಿಸ್ಸಂದೇಹವಾಗಿ ಸಿಕ್ಕಿತು.

"ಯೆಶಾಯನು ದರ್ಶನದಲ್ಲಿ ದೇವರನ್ನು ಮಹಾಪ್ರಭಾವದಲ್ಲಿ ಮತ್ತು ಮಹಿಮೆಯಲ್ಲಿ ಕಂಡಾಗ ಆತನು ದೇವರು ಸಮಕ್ಷಮದಲ್ಲಿರುವ ಪವಿತ್ರತೆಯ ಪ್ರಜ್ಞೆಯಿಂದ ಪರವಶನಾದನು. ಸಾಟಿಯಿಲ್ಲದ ತನ್ನ ಸೃಷ್ಟಿಕರ್ತನ ಪರಿಪೂರ್ಣತೆಗೂ ಬಹಳ ಕಾಲದಿಂದ ದೇವರಿಗೆ ಸ್ವಕೀಯ ಜನಾಂಗವೆಂದು ಎಣಿಸಲ್ಪಟ್ಟ ಇಸ್ರಾಯೇಲ್ ಮತ್ತು ಯೂದಾಯ ಜನರ ಪಾಪದ ಜೀವಿತಕ್ಕೂ ಎಂಥಾ ವ್ಯತ್ಯಾಸ!" ಎಲೆನ್ ಜಿ ವೈಟಮ್ಮನವರ "ಪ್ರವಾದಿಗಳು ಮತ್ತು ರಾಜರುಗಳು" ಎಂಬ ಪುಸ್ತಕದಲ್ಲಿ 307ನೇ ಪುಟ.

ಗ್ರಹಿಕೆಗೆ ಮೀರಿದ ದೇವರ ಪರಿಶುದ್ಧತೆಯೇ ಯೆಶಾಯನು ಕಂಡ ದರ್ಶನದಲ್ಲಿರುವ ಸಂದೇಶದ ಮೂಲಾಂಶವಾಗಿದೆ. ದೇವರು ಪರಿಶುದ್ದನಾದ ದೇವರಾಗಿರುವುದರಿಂದ ತನ್ನ ಜನರಿಂದಲೂ ಪರಿಶುದ್ಧತೆಯನ್ನು ಬಯಸುತ್ತಾನೆ. ತಮ್ಮ ಪಾಪಗಳಿಗೆ ಪಶ್ಚಾತ್ತಾಪಪಟ್ಟು ತಮ್ಮ ಕೆಟ್ಟತನವನ್ನು ಬಿಟ್ಟು ಆತನ ಕಡೆಗೆ ತಿರುಗಿಕೊಂಡು ಯಾರು ತಮ್ಮನ್ನು ನಂಬಿಕೆಯಿಂದಲೂ ವಿಧೇಯತೆಯಿಂದಲೂ ಆತನಿಗೆ ಒಪ್ಪಿಸಿಕೊಡುತ್ತಾರೋ ಅಂಥವರಿಗೆ ತನ್ನ ಪರಿಶುದ್ಧತೆಯನ್ನು ದೇವರು ಕೊಡುತ್ತಾನೆ.

`ನಮ್ಮಲ್ಲಿ ಎಲ್ಲರೂ ಧೈರ್ಯಗೆಡಿಸುವ ಸನ್ನಿವೇಶಗಳನ್ನು ಎದುರಿಸಿರುತ್ತೇವೆ, ಆವಾಗ ಎಲ್ಲವೂ ಮುಗಿದೇ ಹೋಯಿತು ಎಂದು ಭಾಸವಾಗುತ್ತದೆ. ಯೆಶಾಯನ ಹಾಗೆ ದೇವರು ಮಹಾಪ್ರಭಾವದಲ್ಲಿರುವ ದರ್ಶನವನ್ನು ನೀವು ಕಂಡಿಲ್ಲದಿದ್ದರೂ ದೇವರು ನಿಮ್ಮನ್ನು ಮತ್ತು ನಿಮ್ಮ ನಂಬಿಕೆಯನ್ನು ಇಕ್ಕಟ್ಟಿನ ಸಂದರ್ಭಗಳಲ್ಲಿ ಕಾಪಾಡಿದ ರೀತಿಯನ್ನು ಎಣಿಸಿರಿ, ಇತರರೊಂದಿಗೆ ಹಂಚಿಕೊಳ್ಳಬಹುದಾದ ಯಾವ ಪಾಠಗಳನ್ನು ಇಂತಹ ಅನುಭವಗಳಿಂದ ಕಲಿತಿರುವಿರಿ?`