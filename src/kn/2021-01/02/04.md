---
title:  ಹೊಸವ್ಯಕ್ತಿತ್ವ
date:   05/01/2021
---

ಮಹಾದೋಷಪರಿಹಾರಕ ದಿನದಂದು ದೇವದರ್ಶನದ ಗುಡಾರದ ಮಹಾ ಪರಿಶುದ್ಧ ಸ್ಥಳಕ್ಕೆ ಮಹಾಯಾಜಕನು ಮಾತ್ರ ಪ್ರವೇಶ ಮಾಡಬೇಕಾಗಿತ್ತು. ಆತನು ತನ್ನ ರಕ್ಷಣೆಗಾಗಿ ತನ್ನ ಸುತ್ತಲೂ ಧೂಪದ ಹೊಗೆಯು ಕವಿಯುವಂತೆ ಮಾಡಿಕೊಂಡು ಅಲ್ಲಿಗೆ ಹೋಗಬೇಕಾಗಿತ್ತು. ಇಲ್ಲದಿದ್ದರೆ ಸತ್ತುಹೋಗುತ್ತಿದ್ದನು (ಯಾ.ಕಾಂಡ 16:2,12,13). ಯೆಶಾಯನು ಮಹಾಯಾಜಕನಲ್ಲದಿದ್ದರೂ ಕರ್ತನನ್ನು ನೋಡಿದನು ಯೆಶಾಯನು ಧೂಪ ಸುಡದಿದ್ದರೂ ಮಂದಿರವು ಧೂಪದ ಹೊಗೆಯಿಂದ (ಧೂಮ) ತುಂಬಿತ್ತು (ಯೆಶಾಯ 6:4). ಇದು ಮಹಾದೋಷ ಪರಿಹಾರ ಕ ದಿನದಂದು ದೇವರು ಮೇಘ ದಲ್ಲಿ ಕಾಣಿಸಿಕೊಳ್ಳುತ್ತಿದ್ದನ್ನು ನೆನಪಿಗೆ ತರುತ್ತದೆ (ಯಾ.ಕಾಂಡ 16:2). ಯೆಶಾಯನು ಭಯದಿಂದ ನಾನು ನಾಶವಾದೆನಲ್ಲ ಎಂದುಕೊಳ್ಳುತ್ತಾನೆ (ಯಾ.ಕಾಂಡ 33:20 ಮತ್ತು ನ್ಯಾಯಸ್ಥಾಪಕರು 6:22,23ನ್ನು ಹೋಲಿಸಿ ನೋಡಿರಿ), ಯೆಶಾಯನು ತನ್ನನ್ನು ಹೊಲಸು ತುಟಿಯವನು, ಪಾಪಿಯೆಂದು ಮತ್ತು ತನ್ನ ಜನರು ಕೂಡ ಪಾಪಿಗಳೆಂದು ಒಪ್ಪಿಕೊಳ್ಳುತ್ತಾನೆ (ಯೆಶಾಯ 6:5). ಇದು ಮಹಾಯಾಜಕನು ಮಹಾದೋಷಪರಿಹಾರಕ ದಿನದಂದು ಮಾಡಿಕೊಳ್ಳುತ್ತಿದ್ದ ಪಾಪದ ಅರಿಕೆಯನ್ನು ನೆನಪಿಸುತ್ತದೆ (ಯಾ.ಕಾಂಡ 16:21), ಯಾಜಕರು ದೇವದರ್ಶನ ಗುಡಾರದ ಒಳಪ್ರಾಕಾರದಲ್ಲಿ ದೇವರ ಸಮ್ಮುಖದ ಪ್ರಕಾಶವಾದ ಬೆಳಕಿನಲ್ಲಿ ನಿಂತಿರುವಂತೆ ಯೆಶಾಯನು ನಿಂತಿರುವಾಗ ಆತನಿಗೆ ನೇಮಿಸಿದ ಕಾರ್ಯವನ್ನು ಸಾಧಿಸಲಾರದ ಅಯೋಗ್ಯತೆ ಮತ್ತು ಕೊರತೆಯ ಅರಿವಾಯ್ತು'- ಎಲೆನ್ ಜಿ ವೈಟಮ್ಮನವರ "ಪ್ರಮಾದಗಳು ಮತ್ತು ಅರಸರು" ಎಂಬ ಪುಸ್ತಕದ 308ನೇ ಪುಟ.

`ಸೆರಾಫಿಯರಲ್ಲಿ ಒಬ್ಬನು ಯಜ್ಞವೇದಿಯಿಂದ ತಂಡದಲ್ಲಿ ತೆಗೆದ ಕೆಂಡವನ್ನು ಯೆಶಾಯನ ತುಟಿಗಳಿಗೆ ಮುಟ್ಟಿಸಿ ಅವನನ್ನು ಶುದ್ದೀಕರಿಸಿದನು ಯಾಕೆ? (ಯೆಶಾಯ 6:67).`

ಆ ಸೆರಾಫಿಯನು ಇಗೋ ಇದು ನಿನ್ನ ತುಟಿಗಳಿಗೆ ತಗಲಿತು; ನಿನ್ನ ದೋಷವು ನೀಗಿತು, ನಿನ್ನ ಪಾಪಕ್ಕೆ ಪ್ರಾಯಶ್ಚಿತ್ತವಾಯಿತು ಎಂದು ಯೆಶಾಯನಿಗೆ ಹೇಳುತ್ತಾನೆ (ಯೆಶಾಯ 6:7). ಇಲ್ಲಿ ಯೆಶಾಯನ ಪಾಪವು ಯಾವುದೆಂದು ತಿಳಿಸಿಲ್ಲ. ಅವನ ತುಟಿಗಳ ಬಗ್ಗೆ ಹೇಳುವಾಗ ಅದು ಆಡುವ ಕೆಟ್ಟಮಾತುಗಳಿಗೆ ಸೀಮಿತವಾಗಿರದೆ ಅದನ್ನು ಆಡಿದ ಸಂಪೂರ್ಣ ವ್ಯಕ್ತಿಯ ಬಗ್ಗೆ ಹೇಳುತ್ತದೆ. ಯೆಶಾಯನು ನೈತಿಕವಾದ ಶುದ್ದೀಕರಣೆ ಹೊಂದಲಾಗಿ ಆತನು ದೇವರನ್ನು ಪರಿಶುದ್ಧತೆಯಿಂದ ಕೊಂಡಾಡಲು ಸಾಧ್ಯವಾಯ್ತು.

ಬೆಂಕಿಯು ಶುದ್ದೀಕರಿಸುವ ಕಾರ್ಯಕತೃವಾಗಿದೆ. ಯಾಕೆಂದರೆ ಅದು ಅಶುದ್ಧತ್ವವನ್ನು ಸುಟ್ಟುಹಾಕುತ್ತದೆ (ಅರಣ್ಯಕಾಂಡ 31:23ನ್ನು ನೋಡಿರಿ) ಸರಾಫಿಯನು ಯೆಶಾಯನ ತುಟಿಗೆ ಮುಟ್ಟಿಸಿದ ಕೆಂಡವು ಯಜ್ಞವೇದಿಯಿಂದ ತೆಗೆದುಕೊಂಡಿದ್ದು, ಅದು ಎಂದೆಂದಿಗೂ ಉರಿಯುತ್ತಿರಬೇಕೆಂದು ಸ್ವತಃ ದೇವರೇ ಅದನ್ನು ಹಚ್ಚಿದ್ದನು (ಯಾ.ಕಾಂಡ 6:12). ಹಾಗಾಗಿ ಸರಾಫಿಯನು ಯೆಶಾಯನನ್ನು ಶುದ್ಧ ಮಾಡಿದನು ಮಾತ್ರವಲ್ಲದೆ ಪವಿತ್ರಗೊಳಿಸಿದನು. ಇದಕ್ಕಿಂತಲೂ ಹೆಚ್ಚಿನ ವಿಷಯವೇನೆಂದರೆ ದೇವದರ್ಶನ ಗುಡಾರದಲ್ಲಿ ಆರಾಧನೆ ಮಾಡುವಾಗ ಯಜ್ಞವೇದಿಯಿಂದ ಕೆಂಡವನ್ನು ಮುಖ್ಯವಾಗಿ ಧೂಪವನ್ನು ಸುಡಲು ತೆಗೆದುಕೊಳ್ಳಲಾಗುತ್ತದೆ. ಯಾಜಕಕಾಂಡ 16:12,13ರ ಜೊತೆಗೆ ಹೋಲಿಸಿರಿ. ಮಹಾಯಾಜಕನು ಯಜ್ಞವೇದಿಯಿಂದ ಧೂಪಾರತಿಯ ತುಂಬ ಕೆಂಡವನ್ನು ತೆಗೆದುಕೊಂಡು ಧೂಪ ಸುಡಲು ಬಳಸುತ್ತಿದ್ದನು. ಯೆಶಾಯ 6ನೇ ಅಧ್ಯಾಯದಲ್ಲಿ ಸೆರಾಫಿಯನು ಕೆಂಡ ತೆಗೆದುಕೊಂಡು ಧೂಪಹಾಕಲಿಲ್ಲ. ಆದರೆ ಯೆಶಾಯನ ತುಟಿಗಳಿಗೆ ಮುಟ್ಟಿಸಲು ಉಪಯೋಗಿಸಿದನು. ಉಜ್ಜಯನ್ನು ಧೂಪಸುಡಲು ಪ್ರಯತ್ನಪಟ್ಟನು, ಆದರೆ ಯೆಶಾಯನು ಆ ಧೂಪದಂತೆ ಆದನು. ಯಾವ ರೀತಿ ಪವಿತ್ರವಾದ ಕೆಂಡವು ಧೂಪವನ್ನು ಸುಡುವಾಗ ದೇವಾಲಯದಲ್ಲಿ ಪವಿತ್ರವಾದ ಧೂಮ ತುಂಬಿಕೊಳ್ಳುತ್ತದೆಯೋ ಹಾಗೆಯೇ ಯೆಶಾಯನು ಪವಿತ್ರವಾದ ಸಂದೇಶವನ್ನು ಹರಡುವಂತೆ ಅವನ ತುಟಿಗಳಿಗೆ ಮುಟ್ಟಿಸಲ್ಪಟ್ಟಿತು. ಯೆಶಾಯ 6:8ರಲ್ಲಿ ದೇವರು ಯೆಶಾಯನನ್ನು ತನ್ನ ಜನರ ಬಳಿಗೆ ಹೋಗುವಂತೆ ಕಳುಹಿಸಿದನು.

`ದೇವರ ದರ್ಶನವಾದಾಗ ಯೆಶಾಯನ ಪ್ರತಿಕ್ರಿಯೆಯನ್ನು ಯೆಶಾಯ 6:54ಅಲ್ಲಿ ಪ್ರಾರ್ಥನಾಪೂರ್ವಕವಾಗಿ ಓದಿರಿ, ಪರಿಶುದ್ಧನಾಗಿರುವ ದೇವರು ಸೃಷ್ಟಿಸಿರುವ ಈ ಲೋಕದಲ್ಲಿ ಪಾಪಿಗಳಾದ ಮನುಷ್ಯರು ಹೇಗೆ ತುಂಬಿಕೊಂಡರು ಎಂಬುದೇ ಸಮಸ್ಯೆಯ ಮೂಲ. ಇದನ್ನು ಇಲ್ಲಿ ಹೇಗೆ ವ್ಯಕ್ತಪಡಿಸಲಾಗಿದೆ? (ಯೆಶಾಯ 6:3).`

`ಶಿಲುಬೆಯ ಮೇಲೆ ತೂಗುತ್ತಿರುವ ಕ್ರಿಸ್ತನು ಮಾತ್ರ ಈ ಸಮಸ್ಯೆಗೆ ಪರಿಹಾರವಾಗಿದ್ದಾನೆ ಏಕೆ? ಈ ಸಮಸ್ಯೆಯನ್ನು ಪರಿಹರಿಸುವುದಕ್ಕೆ ಶಿಲುಬೆಯಲ್ಲಿ ಏನು ನಡೆಯಿತು?`