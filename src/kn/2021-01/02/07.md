---
title:  ಹೆಚ್ಚಿನ ಚಿಂತನೆಗಾಗಿ
date:   08/01/2021
---

ಪಾಪಕೃತ್ಯಗಳು ಎಲ್ಲಾ ವರ್ಗದ ಜನರಲ್ಲಿ ಬಹಳವಾಗಿ ವ್ಯಾಪಿಸಿರಲು ದೇವರಿಗೆ ನಿಷ್ಠರಾಗಿ ಉಳಿದಿರುವ ಕೆಲವರು ಬಹಳ ಸಲ ಅಂಜಿಕೆಗೆ ಎಡೆಕೊಟ್ಟು ಹತಾಶರಾಗುವಂತೆ ಶೋಧನೆಗೆ ಒಳಗಾಗುತ್ತಾರೆ. ಇಸ್ರಾಯೇಲ್ಯರು ವಿಫಲರಾಗಿ, ಬಂಡಾಯವೆದ್ದ ಜನಾಂಗವಾಗಿ ಸೊದೊನ್ ಮತ್ತು ಗೊಮೋರದಂತೆಯೇ ಕಷ್ಟಪಡಬೇಕೆಂಬುದು ದೇವರು ಉದ್ದೇಶಿಸಿದ್ದನು ಎಂಬಂತೆ ಅನ್ನಿಸುತ್ತದೆ.

"ಅಂತಹ ಪರಿಸ್ಥಿತಿಯನ್ನು ಎದುರುಸುತ್ತಿರುವಾಗ ಉಜ್ಜಯನ ಆಳ್ವಿಕೆಯ ಕಡೆಯ ವರ್ಷದಲ್ಲಿ ಯೆಶಾಯನು ದೇವರ ಎಚ್ಚರಿಕೆಯ ಮತ್ತು ತಿದ್ದುಪಾಟಿನ ಸಂದೇಶಗಳನ್ನು ಯೂದಾಯದವರಿಗೆ ಸಾರುವ ಸಲುವಾಗಿ ಕರೆಯಲ್ಪಟ್ಟನು. ಆದರೆ ಆತನು ಜವಾಬ್ದಾರಿಯನ್ನು ತೆಗೆದುಕೊಳ್ಳುವುದಕ್ಕೆ ಹಿಂಜರಿದನು. ತಾನು ಮೊಂಡ ಜನರ ಪ್ರತಿರೋಧವನ್ನು ಎದುರಿಸಬೇಕಾಗುತ್ತದೆಂದು ಯೆಶಾಯನಿಗೆ ಚೆನ್ನಾಗಿ ತಿಳಿದಿತ್ತು. ಯೆಶಾಯನು ಯಾರಿಗಾಗಿ ದುಡಿಯಬೇಕಾಗಿತ್ತೋ ಅವರ ಅಪನಂಬಿಕೆ ಮತ್ತು ಮೊಂಡುತನವನ್ನು ಆಲೋಚಿಸಿಕೊಂಡು ಪರಿಸ್ಥಿತಿಯನ್ನು ನಿಭಾಯಿಸಲು ತಾನು ಅಶಕ್ತನು ಎಂಬುದನ್ನು ಮನಗಂಡಂತೆ ಈ ಕೆಲಸವು ಅವನಲ್ಲಿ ಹತಾಶೆ ಮೂಡಿಸಿತು.

ಈ ಹತಾಶೆಯಿಂದ ದೇವರು ನೇಮಿಸಿದ ಕಾರ್ಯವನ್ನು ತ್ಯಜಿಸಿ ಯೂದಾಯನನ್ನು ಅದರ ವಿಗ್ರಹಾರಾಧನೆಗೆ ಅಡ್ಡಿಯಾಗದೆ ಹಾಗೆ ಬಿಟ್ಟುಬಿಡುವುದೆ? ಪರಲೋಕದ ದೇವರಿಗೆ ಪ್ರತಿಯಾಗಿ ನಿನವೆಯ ದೇವತೆಗಳು ಆಳ್ವಿಕೆ ಮಾಡಬೇಕೆ?" ಎಲೆನ್ ಜಿ ವೈಟಮ್ಮನವರ 'ಪ್ರವಾದಿಗಳು ಮತ್ತು ಅರಸುಗಳು' ಎಂಬ ಪುಸ್ತಕದಲ್ಲಿ ಪುಟ 306 ಮತ್ತು 307.

**ಚರ್ಚಿಸಬೇಕಾದ ಪ್ರಶ್ನೆಗಳು**

`1. ಯಾವನಾದರೂ ನಾಸ್ತಿಕನು ಅಥವಾ ದೇವರಲ್ಲಿ ಸಂಶಯಪಡುವನು. ನಿಮ್ಮನ್ನು "ದೇವರು ಎಲ್ಲದರ ಹೊಣೆ ಹೊತ್ತಿದ್ದಾನೆಂಬುದನ್ನು ಹೇಗೆ ತೋರಿಸುವಿರಿ" ಎಂದು ಸವಾಲು ಮಾಡಿದರೆ ಅದಕ್ಕೆ ನಿಮ್ಮ ಉತ್ತರವೇನಾಗಿರುತ್ತದೆ?`

`2. ಎಲ್ಲವೂ ದೇವರ ನಿಯಂತ್ರಣದಲ್ಲಿರುತ್ತಿದ್ದರೆ ಮುಗ್ಧ ಜನರು ಕಷ್ಟಪಡುತ್ತಾರೆ ಯಾಕೆ? ಯೆಶಾಯ 1:19 ಮತ್ತು 20ನೇ ವಾಕ್ಯದ ಪ್ರಕಾರ ದೇವರಿಗೆ ವಿಧೇಯರಾದ ಜನರಿಗೆ ಒಳ್ಳೆಯದು ಮಾತ್ರ ಆಗಬೇಕು ಮತ್ತು ಅವಿಧೇಯರಿಗೆ ಕೆಟ್ಟದು ಮಾತ್ರ ಆಗಬೇಕು ಎಂದು ಅರ್ಥಕೊಡುತ್ತದೆಯೇ? (ಯೋಬ 1, 2ನೇ ಅಧ್ಯಾಯಗಳು, ಕೀರ್ತನೆಗಳು 37 ಮತ್ತು ಕೀರ್ತನೆ 73ನೇ ಅಧ್ಯಾಯಗಳೊಂದಿಗೆ ಹೋಲಿಸಿರಿ). ಮೊದಲನೇ ತ್ರೈಮಾಸಿಕ – ಯೆಶಾಯ "ನನ್ನ ಜನರನ್ನು ಸಂತೈಸಿರಿ". ದೇವರ ಸ್ವಭಾವವು ಎಂಥದ್ದು ಎಂದು ಅರಿತವರಾಗಿ ಜನರಿಗೆ ಕೆಟ್ಟದ್ದು ಸಂಭವಿಸುವಾಗ ನಾವು ಹೇಗೆ ಸಮಾಧಾನದಲ್ಲಿರಬಹುದು? ಹಾಗೆ ಇರುವುದು ನಮಗೆ ಅವಶ್ಯಕವೆ?`

`3. ಯೆಶಾಯ 6ನೇ ಅಧ್ಯಾಯದಲ್ಲಿ ಮಹಾದೋಷಪರಿಹಾರಕ ದಿನಕ್ಕೆ ಅನೇಕ ಸಂಬಂಧಗಳಿವೆ ಏಕೆ? ಈ ಒಂದು ವಾರ್ಷಿಕ ನ್ಯಾಯವಿಚಾರಣೆಯ ದಿನದಂದು ದೇವರು ತನಗೆ ನಿಷ್ಠರಾದ ಜನರ ಪಾಪಗಳನ್ನು ಕ್ಷಮಿಸಿ ಅವರನ್ನು ಶುದ್ಧಪಡಿಸುತ್ತಿದ್ದನು. ನಿಷ್ಠರಾಗದವರನ್ನು ಕುಲದಿಂದ ತೆಗೆದು ಹಾಕಿಸುತ್ತಿದ್ದನು (ಯಾ.ಕಾಂಡ 16:30 ಮತ್ತು ಯಾ.ಕಾಂಡ 23:29,30ನೇ ವಚನಗಳು).`

**ಸಾರಾಂಶ:** ಜನರಿಗೆ ಭದ್ರತೆಯಿಲ್ಲದೆ ಸಂದರ್ಭದಲ್ಲಿ ನಿರ್ಬಲವಾದ ಮಾನವ ನಾಯಕತ್ವವು ನೋವಿನ ಸಂಗತಿ, ಅಂತಹ ಕಾಲದಲ್ಲಿ ಯೆಶಾಯನಿಗೆ ಈ ವಿಶ್ವದ ಪರಮನಾಯಕನಾದ ದೇವರ ದರ್ಶನ ಕೊಡಲ್ಪಟ್ಟಿತು. ಯೆಶಾಯನು ತನ್ನಲ್ಲಿನ ಕೊರತೆಯಿಂದ ದಿಗಿಲು (ಭೀತಿ) ಪಟ್ಟುಕೊಂಡಾಗ ಆತನನ್ನು ದೇವರು ಶುದ್ಧಪಡಿಸಿ ಕರುಣೆಯಿಂದ ಬಲಪಡಿಸಿದನು. ಆವಾಗ ಯೆಶಾಯನು ದೇವರ ರಾಯಭಾರಿಯಾಗಿ ಈ ಲೋಕದ ಜನರ ಬಳಿ ಹೋಗುವುದಕ್ಕೆ ಸಿದ್ದಗೊಂಡನು. 