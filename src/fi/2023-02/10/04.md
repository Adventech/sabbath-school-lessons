---
title:  'Babylon: Auringonpalvonnan Keskus'
date:  30/05/2023
---

Auringonpalvonta oli näkyvää Egyptissä, Assyriassa, Persiassa ja eritoten Babylonissa. Kirjassaan The Worship of Nature James G. Frazer kertoo: ”Muinaisessa Babyloniassa aurinkoa oli palvottu ikimuistoisista ajoista lähtien.” (Osa 1, s. 529.) Toisinaan Babylonian auringonpalvonta vaikutti myös Vanhan testamentin ajan Jumalan kansan palvontatapoihin.

`Lue Hes. 8:16 ja 2. Kun. 23:5, 11. Mitä profeetat kirjoittivat auringonpalvonnan vaikutuksesta Israelissa ja Juudassa? (Ks. myös Room. 1:25.)`

Profeetta Hesekiel, Danielin aikalainen, kuvasi, miten jotkut Jumalan kansasta olivat kääntäneet selkänsä Jumalan temppeliä päin ja palvoivat idästä nousevaa aurinkoa. Sen sijaan, että olisivat palvoneet auringon Luojaa, he palvoivat aurinkoa.

Ilm. 17 Johannes kuvailee aikaa, jolloin Babylonin periaatteet, mukaan lukien auringonpalvonta, tulisivat kristilliseen kirkkoon kompromissien aikakaudella. Konstantinuksen näennäinen kääntymys kristinuskoon 300-luvun alkupuolella aiheutti suurta iloa Rooman valtakunnassa. Konstantinuksella oli vahva mieltymys auringonpalvontaan. Kuuluisa historioitsija Edward Gibbon kirjoittaa: ”Aurinkoa juhlittiin yleisesti Konstantinuksen voittamattomana oppaana ja suojelijana.” (The History of the Decline and Fall of the Roman Empire, luku 20.) Vuonna 321 jKr. Konstantinus sääti ensimmäisen ”sunnuntailain”. Säädöksessä sanottiin: ”Auringon kunnioitettavana päivänä anna tuomareiden ja kaupungeissa elävien ihmisten levätä, ja anna kaikkien työpajojen olla suljettuina.” (Edict of Constantine, 321 jKr.) Tämä laki ei pakottanut sunnuntain viettämistä lepopäivänä kaikille Konstantinuksen alamaisille, mutta se vahvisti sunnuntainvieton tär­keyttä Rooman väestön mielessä.

Tätä seuraavien vuosikymmenten aikana keisarit ja paavit jatkoivat valtion asetusten ja kirkolliskokousten päätösten kautta sunnuntain korottamista ainoana jumalanpalvontapäivänä, jollainen se on edelleen suurimmalle osalle kristikuntaa. Tosiasia on se, että vaikka suurin osa ihmisistä uskoo johonkin tai harjoittaa jotakin, se ei tee siitä oikeaa.

`Suurin osa kristittyjä pyhittää sunnuntaita. Mitä se kertoo Paholaisen petosten levinneisyydestä?`