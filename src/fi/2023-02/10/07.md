---
title:  Lisäaineistoa
date:  02/06/2023
---

”Ilmestyskirjan suuri Babylon tarkoittaa erityisesti ajan lopussa ilmaantuvaa luopiouskontojen yhteenliittymää. – – ’Suuri Babylon’ on nimi, jolla Jumalan innoittama sana viittaa uskonnolliseen liittoon, joka muodostuu paavinvallan, luopioprotestantismin ja spiritismin liittyessä yhteen. – – Nimi ’Babylon’ viittaa organisaatioihin ja niiden johtajiin, ei niinkään järjestöjen jäseniin. Jälkimmäisiä kutsutaan ’suuriksi vesiksi’ (Ilm. 17:1, 15).” (7BC 851, 852.)

”Paholainen käyttää kahta suurta harhaoppia saadakseen ihmiset mukaan petokseensa: sielun luontaista kuolemattomuutta ja sunnuntain pyhyyttä. Ensimmäinen näistä on spiritismin perustus, ja jälkimmäinen luo yhteisymmärryksen Rooman kanssa.” (ST nettiversio 694.)

Kuolleiden henget saivat muinaisessa Babylonian uskonnossa keskeisen sijan. Babylonialaiset uskoivat vahvasti sielun kuolemattomuuteen. He uskoivat, että ihmisen kuollessa tämän sielu siirtyi henkimaailmaan. Kuolemattoman sielun käsite on vieras Raamatun opetuksissa. Juutalainen tietoteos The Jewish Encyclopedia kertoo, mistä väärä ajatus sielun kuolemattomuudesta on lähtöisin. ”Usko siihen, että sielu jatkaa olemassaoloaan ruumiin hajoamisen jälkeen, – – [on oppi, jota] ei ole nimenomaisesti opetettu pyhissä kirjoituksissa. Usko sielun kuolemattomuuteen tuli juutalaisille kosketuksesta kreikkalaiseen ajatteluun ja ennen kaikkea Platonin filosofian kautta. Platon oli sielun kuolemattomuuden suuri puoltaja, joka oli itse saanut vaikutteita Orfismista ja Eleusiin vihkiytymisriiteistä, joissa babylonilaisia ja egyptiläisiä käsityksiä sekoitettiin oudosti toisiinsa.” – Kaufmann Kohler, The Jewish Encyclopedia, ”Immortality of the Soul” (1906).

**Keskustelunaiheita**

`Miksi kuolemaa koskevan totuuden ymmärtäminen on niin ratkaisevan tärkeää? Miltä se suojaa meitä? Miksi se on samalla myös niin lohdullista?`

`Jotkut Paholaisen petoksista ovat ilmeisiä, toiset salakavalampia. Kuinka voimme välttyä joutumasta petetyksi kummallakaan tavalla?`

`Keskustelkaa sunnuntain tutkisteluosuuden kysymyksestä, joka koskee niitä, jotka tekevät pahaa uskoen noudattavansa Jumalan tahtoa sellaisena kuin se on Raamatussa ilmoitettu. Kuinka selitämme tämän? Mikä osa Jumalan lailla pitäisi olla selityksessämme?`