---
title:  Paholaisen Viimeiset Petokset
date:  27/05/2023
---

> <p></p>
> ”Pyhitä heidät totuudellasi. Sinun sanasi on totuus.” (Joh. 17:17.)

### Avaintekstit
Ilm. 12:9; Ilm. 16:13, 14; 1. Tess. 4:16, 17; Hes. 8:16; Hes. 20:1–20; Ilm. 18:4, 5.

Oli upea syyskuinen aamu Chicagossa. Auringon noustessa Michiganjärven ylle, matkustajien taistellessa liikenneruuhkissa Kennedyn ja Eisenhowerin moottoriteillä ja lasten matkatessa kouluun, alettiin uutisissa tuoda esiin hyytävää tietoa, joka iski pelon chicagolaisten sydämiin. Ihmisiä oli sairastunut järkyttävällä tavalla ja osa oli jopa kuollut vain muutama tunti sen jälkeen, kun he olivat ottaneet Tylenolia, kipulääkettä. Kun Tylenol-kapseleita tutkittiin, niistä löydettiin kuolettavaa myrkkyä, kaliumsyanidia. Joku häiriintynyt ihminen oli peukaloinut kauppoihin päätyneitä lääkkeitä. Vielä tänäkään päivänä ei tiedetä, kuka tämän teon takana oli.

Kuten olemme nähneet, Ilmestyskirja varoittaa meitä siitä, että maan asukkaat joutuvat juomaan Babylonin viiniksi kutsuttua kuolettavaa myrkkyä. On olemassa vääriä oppeja ja opetuksia, jotka johtavat lopulta kuolemaan. Maailmaa ei ole kuitenkaan jätetty ilman vastalääkettä, joka antaa suojan tätä hengellistä myrkkyä vastaan: kolmen enkelin sanoma.

Tämän viikon tutkistelussa tarkastelemme edelleen paitsi Babylonin petoksia myös Jeesuksen suunnitelmaa pelastaa meidät kyseisiltä petoksilta ja kuolemalta, joihin petokset muutoin johtaisivat.

_Tämä tutkistelu on sapatiksi 3.6.2023_