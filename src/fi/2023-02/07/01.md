---
title:  Luojan Kumartaminen
date:  06/05/2023
---

> <p></p>
> ”Herra, meidän Jumalamme! Sinä olet arvollinen saamaan ylistyksen, kunnian ja vallan, sillä sinä olet luonut kaiken. Kaikki, mikä on olemassa, on sinun tahdostasi luotu.” (Ilm. 4:11.)

### Avaintekstit
Ilm. 1:9; Jes. 40:26; 2. Kor. 5:17; Kol. 1:17; Ilm. 4:11; Joh. 19:16–30.

On helppoa pitää asioita itsestäänselvyyksinä, varsinkin sellaisia asioita, jotka ovat aina olleet elämässämme ja jotka olemme aina tienneet tai tunteneet. Kuinka helppoa esimerkiksi pienten lasten on pitää itsestäänselvyyksinä vanhempiaan, jotka he ovat tunteneet koko lyhyen elämänsä ajan. Kuinka helppoa meidänkin on pitää itsestäänselvyyksinä sellaisia asioita, kuten aurinko, taivas, ilma tai maa jalkojemme alla.

Oletko kuitenkin joskus pysähtynyt miettimään, kuinka itsestään selvänä ­asiana pidämme jopa olemassaoloamme? Kuinka usein pysähdymme kysymään sitä kuuluisaa filosofista kysymystä: Miksi täällä on jotakin tyhjyyden sijaan?

Miksi itse universumi kaikessa majesteettisuudessaan ja loistossaan ja kaikkine hämmästyttävine asioineen on olemassa? Mikä suuri looginen ristiriita ­olisi­ siinä, jos maailmankaikkeutemme, ja näin ollen myöskään me, emme olisi täällä? Viimeisimmän tieteellisen teorian mukaan (ja niillä on tapana muuttua), ­maailmankaikkeutemme ei ole joskus ollut olemassa. Toisin sanoen olemassaolomme on ehdollista, ja on ihme, että ylipäätään olemme täällä. Kaikista tällaisista myyteistä huolimatta, joiden mukaan maailmankaikkeutemme alkoi tyhjästä tai jonkinlaisesta matemaattisesta yhtälöstä, se on olemassa, koska Jumala, Luoja, on tehnyt sen ja kaiken, mitä siinä on.

7.–13.5. Kevään lähetysviikko

13.5. Kevään lähetysviikon erityisuhrilahja: Lapsi-, perhe- ja nuorisotyön

evankelioimisprojektit syksyllä 2023

_Tämä tutkistelu on sapatiksi 13.5.2023_