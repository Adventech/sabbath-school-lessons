---
title:  Lisäaineistoa
date:  12/05/2023
---

Jumalan palvonta on keskeistä pyhissä kirjoituksissa. Se on aina ollut kiistakapula ihmisille ja Jumalan kansalle. Kautta koko Vanhan testamentin profeetat nuhtelivat Jumalan kansaa siitä, että nämä palvoivat muita jumalia tai palvoivat Herraa pakanamaailman palvontamenoin. Kosmisen taistelun ydinkysymys on nimenomaan se, palvommeko Jumalaa vai muita jumalia, ja olemmeko piittaamattomia Jumalan lakia kohtaan.

”Palvonta koskettaa ihmisen olemassaolon perusteita siinä mielessä, että se liittyy siihen, mitä ihmisten elävinä olentoina tulisi tehdä heidän kohdatessaan Luojansa läsnäolon. – – Vain elossa olevat voivat palvella Herraa; kuolleet eivät voi ylistää ja palvoa häntä. – – Hän, joka loi meidät, kutsuu meitä antamaan elämämme hänelle häntä palvoen, jotta voimme saada sen takaisin häneltä entistä rikkaampana muiden hyväksi käytettäväksi. Palvonta liittyy olemassaolomme tarkoitukseen ja tarpeeseemme omata itsemme ulkopuolinen keskus, joka vapauttaa meidät itsekkyydestä. Jos emme palvo Jumalaa, menetämme syyn olemassaolollemme. Silloin elämme hämmennyksen tilassa. Teemme kuolemaa ja kuljemme kohti täydellistä tuhoa, sillä olemme irrallaan elämän lähteestä.” – Ángel Manuel Rodríguezin tutkielma The Closing of the Cosmic Conflict: Role of the Three Angels’ Messages, s. 42.

**Keskustelunaiheita**

`Pohtikaa vielä sitä, miksi langenneessa maailmassa se, että Jumala on luonut meidät, ei riitä? Miksi tarvitsemme lisäksi lunastuksen lupauksen?`

`Ajattele jotakin kokemustasi, jossa erehtymättömästi näit Jumalan voiman työssään elämässäsi sellaisella tavalla, että tunsit hänen rakkautensa henkilökohtaisesti. Ajattele, että kyseessä on sama Jumala, joka loi koko maailmankaikkeuden. Tämä Jumala rakastaa sinua niin paljon, että hän välittää elämästäsi. Miksi tämä todellisuus on sekä lohdullinen että nöyryyttä tuova?`

`Jos evoluutio olisi totta, se tarkoittaisi, että meitä kutsuttaisiin palvomaan Luojaa, joka miljardien vuosien ajan käytti kuolemaa, väkivaltaa, tuhoa, kärsimystä ja joukkosukupuuttoa luodakseen meidät. Sitten hän antaisi Ensimmäisessä Mooseksen kirjassa meille täysin erilaisen tarinan siitä, kuinka meidät luotiin. Ja silti meidän pitäisi palvoa häntä?`