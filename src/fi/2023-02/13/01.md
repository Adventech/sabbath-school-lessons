---
title:  Jumalan Kirkkauden Valaisemana
date:  17/06/2023
---

> <p></p>
> ”Tämän jälkeen näin taas yhden enkelin tulevan alas taivaasta. Hänellä oli suuri valta, ja hänen kirkkautensa valaisi koko maan.” (Ilm. 18:1.)

### Avaintekstit
1. Tess. 5:1–6;Joh. 8:32; Ilm. 18:1; Ilm. 4:11; 2. Moos. 33:18, 19; Ilm. 5:6, 12; Ilm. 13:8.

Ennemmin tai myöhemmin viimeiset tapahtumat muuttuvat todellisuudeksi. Milloin ja miten ne tarkalleen ottaen tapahtuvat, sitä meille ei ole kerrottu. Meille on kuitenkin kerrottu riittävästi. Jonkinlainen sunnuntain viettämistä valvova ja neljännen käskyn pitämisen kieltävä laki astuu voimaan. Ilmestyskirja on paljastanut meille ratkaisevat kiistakysymykset, asiaan liittyvät toimijat sekä myös suuret linjat sen suhteen, mitä tulee tapahtumaan, kun ihmiset – ”kaikki ne, joiden nimi ei maailman luomisesta alkaen ole ollut kirjoitettuna teurastetun Karitsan elämänkirjaan” (Ilm. 13:8) – palvovat petoa ja sen kuvaa sen sijaan, että palvoisivat häntä, ”joka on luonut taivaan, maan ja meren ja vesien lähteet” (Ilm. 14:7). Kuitenkin kaikkien niiden nimet, jotka ovat päättäneet seurata Herraa Jeesusta Kristusta ja noudattaa hänen käskyjään, pysyvät elämän kirjassa. Kuinka paljon parempi onkaan olla Jumalan rekisterissä kuin ihmisten luetteloissa.

Jumala on nostanut esiin seitsemännen päivän adventistien kirkkokunnan julistamaan tätä sanomaa maailmalle. Siksi meidän on itse käännyttävä totuuteen sellaisena kuin se on Jeesuksessa. Meidän on annettava ikuisen evankeliumin (Ilm. 14:6) muuttaa ja uudistaa meidät. Tuo ikuinen evankeliumi keskittyy Kristuksen kuolemaan meidän puolestamme ja pelastusvarmuuteemme hänessä.

_Tämä tutkistelu on sapatiksi 24.6._