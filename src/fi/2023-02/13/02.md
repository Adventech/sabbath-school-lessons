---
title:  Viimeiseen Koetukseen Valmistautuminen
date:  18/06/2023
---

`Lue 1. Tess. 5:1–6. Minkä kehotuksen Paavali antaa meille koskien ihmiskunnan historian viimeisiä päiviä?`

Jeesuksen toisesta tulemisesta puhuessaan Paavali kehotti Tessalonikan uskovia valvomaan ja pysymään raittiina. Jos Paavali kehotti tuon ajan uskovia näin, mitä hän sanoisikaan tämän päivän ihmisille?

Hän sanoi myös, että he olivat valon lapsia (1. Tess. 5:5) ja että he eivät eläneet pimeydessä niin, että tuo päivä (Jeesuksen paluu) pääsisi yllättämään heitä kuin varas (1. Tess. 5:4). Jeesus käytti ilmaisua ”valvoa” puhuessaan hartaasta, vilpittömästä rukouksesta (Matt. 24:42; Matt. 26:40, 41). Valvominen tarkoittaa hengellistä valppautta, raittius taas sitä, että suhtautuu vakavasti aikaan, jossa elämme, ja keskittyy asioihin, joilla on todellista merkitystä.

Ellen G. White lisää: ”Totuuden tuntevina meidän tulisi valmistautua sitä varten, mikä pian kohtaa maailmaa valtavana yllätyksenä.” (EU 54.)

Vaikka se, mitä on tulossa, saattaa olla yllätys maailmalle, sen ei pitäisi olla yllätys meille. Vaikka emme tiedä, milloin se tapahtuu, voimme nähdä tarpeeksi tietääksemme, että se on tulossa ja että nyt, tänään, on päivä olla valmiina.

`Käy läpi Dan. 2. luku ja pane merkille, miten jokainen toisensa perään tuleva valtakunta on noussut ja tuhoutunut, aivan kuten ennustettiin. Mitä tämä opettaa siitä, miten me voimme luottaa siihen, että se, mitä Jumala sanoo tapahtuvan, todella tapahtuu?`

Kristus on antanut nämä viimeisiä päiviä koskevat sanomat, jotta me tietäen, mitä on tulossa, voisimme valmistautua niihin. Danielin kirjan ja Ilmestyskirjan profetiat yhdessä profetian Hengen kirjoitusten kanssa antavat meille jumalallista ymmärrystä siitä, mikä maailmaa odottaa. Jumalan profeetallinen sana on antanut etukäteen pelastushistorian yleiskuvauksen, ja Dan. 2 tarjoaa vahvaa, järkeenkäypää todistusaineistoa siitä, että voimme luottaa Jumalaan.

`Paavali kehottaa olemaan nukkumatta, kuten toiset. Mitä se tarkoittaa? Mistä voimme tietää, nukummeko me? Jos nukumme, mikä herättäisi meidät?`