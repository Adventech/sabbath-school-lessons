---
title:  Uskonpuhdistus Jatkuu
date:  20/06/2023
---

Jumala on nostanut esiin kansan seisomaan menneisyyden suurten uskonpuhdistajien harteilla Raamattu ainoana uskontunnustuksenaan, Kristus ainoana pelastuksenaan ja Pyhä Henki ainoana voimanaan. Herran paluu on heidän kaikkien toiveittensa täyttymys. Juuri ennen hänen paluutaan maailmalle julistetaan totuuksia, jotka ovat pitkään olleet valheen ja perinteiden hämärtämiä. Yksi näistä totuuksista on oikea raamatullinen sapatti.

Kolmen enkelin sanoma synnytti tämän viimeisten päivien liikkeen viemään päätökseen uskonpuhdistuksen ja osallistumaan yhdessä Kristuksen kanssa hänen työnsä loppuun saattamiseen maan päällä. Ilmestyskirjan profetiat paljastavat, että Jumala sallimuksessaan nostattaa pettymyksestä liikkeen, joka julistaa Jumalan viimeistä sanomaa maailmalle. Ilm. 14. luvussa kuvaillaan maailmanlaajuista seurakuntaa, joka vie hyvää uutista ikuisesta evankeliumista kaikkialle maailmaan.

Ilm. 18. luvun enkeli antaa voiman kolmen enkelin sanomalle niin, että ”hänen kirkkautensa valaisi koko maan” (Ilm. 18:1). Tämä viittaa Jumalan pelastustoiminnan viimeisen vaiheen suuruuteen. Luvussa 18 keskitytään niihin suuriin tapahtumiin, jotka johtavat ihmiskunnan historian huipentumaan ja evankeliumin lopulliseen voittoon.

`Lue Ilm. 18:1. Mitkä kolme asiaa Johannes kertoo tästä enkelistä? (Ks. myös Hab. 2:14.)`

Enkeli, joka tulee alas pyhäkön valtaistuinsalista, Jumalan kirkkauden läsnäolosta, sai tehtäväkseen julistaa Jumalan viimeistä armon sanomaa ja varoittaa maan asukkaita siitä, mikä maailmaa oli kohtaava. Tekstissä sanotaan, että enkelillä oli suuri valta. Uuden testamentin kreikan kielen valtaa tarkoittava sana on ex¨±sia. Jeesus käyttää samaa sanaa Matteuksen evankeliumissa lähettäessään opetuslapsiaan lähestysmatkalle. Jeesus antaa heille vallan, joka on pahan voimia ja valtoja suurempi (Matt. 10:1). Hän lähettää heidät varustettuina jumalallisella voimalla, jotta he olisivat voittoisia hyvän ja pahan välisessä taistelussa. Matt. 28:18, 19 Jeesus lähettää heidät uudestaan, mutta tällä kertaa antaen heille kaiken vallan taivaassa ja maan päällä mennä ja tehdä kaikki kansat hänen opetuslapsikseen.