---
title:  Lisäaineistoa
date:  28/04/2023
---

Katso alla olevia vaikuttavia oivalluksia, joita profetian henki antaa meille Jumalan kansan tilasta historian viimeisinä päivinä ja tuomion aikana.

”Heidän ainoa toivonsa on Jumalan armo ja heidän ainoa voimansa rukous. Kuten Joosua rukoili enkelin edessä on jäännösseurakunta särjetyin sydämin ja lujassa uskossa rukoileva anteeksiantamusta ja pelastusta Jeesuksen, Puolustajansa välityksellä. He ovat täysin tietoisia syntisestä elämästään, he näkevät heikkoutensa ja arvottomuutensa, ja katsoessaan itseensä he ovat joutumaisillaan epätoivoon. Saatana seisoo heidän vieressään syyttämässä heitä, aivan niin kuin hän nousi vastustamaan Joosuaakin. Hän viittaa heidän saastaisiin vaatteisiinsa, heidän puutteelliseen luonteeseensa, heidän kiittämättömyyteensä ja siihen, miten vähän he ovat Kristuksen kaltaisia; tämä on tuottanut häpeää heidän Lunastajalleen. – –

Jumalan kansa on monessa suhteessa ollut hyvin puutteellista. Saatanalla on tarkka tieto niistä synneistä, joita hän on houkutellut sen tekemään, ja hän esittää ne suuresti liioiteltuina sanoen: ’Tuleeko Jumala karkottamaan minut ja enkelini luotaan ja kuitenkin palkitsemaan ne, jotka ovat syyllisiä samoihin synteihin? Oi Herra, sinä et voi tehdä tätä oikeudenmukaisesti. Sinun valtaistuimesi ei pysy vanhurskaudessa ja oikeudessa. Oikeus vaatii, että heille julistetaan tuomio.’

Mutta vaikka Kristuksen seuraajat ovatkin tehneet syntiä, eivät he kuitenkaan ole antautuneet pahan hallittaviksi. He ovat panneet pois syntinsä ja etsineet Herraa nöyrästi katuen, ja jumalallinen Puolustaja rukoilee heidän puolestaan. Hän, jota heidän kiittämättömyytensä eniten on loukannut ja joka tuntee heidän syntinsä sekä myös heidän katumuksensa, sanoo: ’”Herra nuhdelkoon sinua, saatana.” Minä olen antanut henkeni näiden sielujen puolesta. He ovat kaiverretut minun käsiini.´” (2Ta 177, 178.)

**Keskustelunaiheita**

`Miten tieto siitä, että ”hänen tuomionsa aika on tullut” vaikuttaa päivittäiseen elämäämme?`

`Miksi tuomio on hyvä uutinen eikä huono? Keskustelkaa Jeesuksen osasta meidän puolustajanamme tuomiolla. Miten tämä voi motivoida meitä olemaan uskollisia hänelle tietäen, että vain sen ansiosta, mitä hän on tehnyt hyväksemme, meillä on pelastustoivo?`