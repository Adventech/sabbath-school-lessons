---
title:  Tuomion Hyvä Uutinen
date:  22/04/2023
---

> <p></p>
> ”Hän kuulutti kovalla äänellä: ’Pelätkää Jumalaa ja antakaa hänelle kunnia – hänen tuomionsa aika on tullut! Kumartakaa häntä, joka on luonut taivaan, maan ja meren ja vesien lähteet.’” (Ilm. 14:7.)

### Avaintekstit
Ilm. 14:7; Ps. 51:3–6; Ilm. 20:12; Dan. 7:9, 14, 26; Ilm. 4:2–4;Ilm. 5:1–12.

Raamattu tuo hyvin selvästi esiin sen, että Jumala on tuomion Jumala, ja että tavalla tai toisella, ennemmin tai myöhemmin tuomio – joka usein jää tässä ja nyt toteutumatta – tulee , ja sen antaa Jumala itse, joka on ”koko maailman tuomari” (1. Moos. 18:25; ks. myös Ps. 58:12; Ps. 94:2; Ps. 98:9). Tai kuten Paavali on asian ilmaissut: ”Jokainen meistä joutuu tekemään Jumalalle tilin itsestään.” (Room. 14:12.)

Pelottava ajatus, eikö olekin? Joudumme tekemään tilin itsestämme Jumalan edessä – Jumalan, joka tuntee syvimmätkin asiat ja joka ”vaatii tuomiolle kaikista salatuistakin teoista, niin hyvistä kuin pahoista” (Saarn. 12:14).

Lopulta tuomio kuitenkin paljastaa Jumalan hyvyyden ja armon ja sen, että hän on sekä oikeudenmukainen että armollinen siinä, miten hän toimii pelastettujen suhteen, ja jopa kadotettujen.

Tällä viikolla tutkimme tuomion syvempiä teemoja suhteessa siihen, miten ne liittyvät suureen taisteluun, joka riehuu maailmankaikkeudessa. Tarkastelemme erityisesti sitä, mitä tapahtuu, kun Jumalan uskollinen kansa joutuu itse kohtaamaan vääjäämättä lähestyvän ”tulevan tuomion” (Ap. t. 24:25).

29.4. Seurakunta syö yhdessä -teemapäivä

_Tämä tutkistelu on sapatiksi 29.4.2023_