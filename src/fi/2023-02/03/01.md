---
title:  Ikuinen Evankeliumi
date:  08/04/2023
---

> <p></p>
> ”Minä näin taas uuden enkelin, joka lensi korkealla taivaan laella. Hänen tehtävänään oli julistaa ikuinen evankeliumi maan asukkaille, kaikille kansoille, heimoille, kielille ja maille.” (Ilm. 14:6.)

### Avaintekstit
Ilm. 14:6–12; 1. Kor. 15:1–4; Room. 3:24–26; 1. Piet. 1:18–20; Matt. 28:19, 20; Ap. t. 1:8.

Muinaista Israelia ympäröivät kansat olivat polyteistejä, jotka palvoivat useita puu- tai kivijumalia. Heidän keskellään Israelilla oli selkeästi tunnistettava ja voimallinen uskontunnustus, joka löytyy 5. Moos. 6:4: ”Kuule, Israel! Herra, meidän Jumalamme, Herra on yksi.” (VKR.)

Halki vuosisatojen ª°ema ̔-lausekkeen laulaminen (kyseisen rukouksen nimi, joka perustuu hepreankieliseen sanaan ”kuule”) muistutti juutalaisia siitä hengellisestä näystä, joka yhdisti heitä kansana ja vahvisti heidän päätöstään pysyä identiteetiltään ainutlaatuisina ainoan oikean Jumalan palvojina.

Ilmestyskirjan 14. luvun kolmen enkelin sanoma on tämän päivän ª°ema ̔-rukous. Siinä tulee esiin uskontunnustuksemme, joka määrittelee keitä me olemme kansana ja kuvailee tehtäväämme maailmassa. Lyhyesti sanottuna ainutlaatuinen profeetallinen identiteettimme saa suuntaviivansa kolmen enkelin sanomasta (Ilm. 14:6–12), joka innoittaa meitä julistamaan evankeliumia maailmalle.

Tämän viikon tutkistelussa alamme yksityiskohtaisesti tarkastella Ilmestyskirja 14. luvun jakeita 6–12, mutta tarkastelemme niitä armon silmin kuunnellen samalla, mitä Jumala puhuu sydämellemme.

_Tämä tutkistelu on sapatiksi 15.4.2023_