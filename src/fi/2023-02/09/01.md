---
title:  Kaupunki Nimeltä Sekaannus
date:  20/05/2023
---

> <p></p>
> ”Nuo kaikki käyvät taisteluun Karitsaa vastaan, mutta Karitsa voittaa heidät, sillä hän on herrojen Herra ja kuninkaiden Kuningas. Hänen kanssaan saavat voiton hänen uskollisensa, kaikki kutsutut ja valitut.” (Ilm. 17:14.)

### Avaintekstit
Ilm. 17:1, 2, 15; Ilm. 18:1–4; Ilm. 17:4–6; Matt. 16:18; Jer. 50:33–38; Ps. 115:4–8.

Suuri taistelu teema on tiivistetty Ilmestyskirjassa kahden naisen symboleihin. Toinen naisista on pukeutunut aurinkoon (Ilm. 12) ja toinen purppuraan (Ilm. 17).

Silmiinpistävä symboli naisesta pukeutuneena aurinkoon, Kristuksen häikäisevään kirkkauteen, löytyy Ilmestyskirjan 12. luvusta. Tämä nainen on uskollinen todelliselle rakastajalleen, Jeesukselle. Hän ei ole saastuttanut itseään väärien oppien turmeluksella. Kautta koko Raamatun nainen symboloi seurakuntaa. Jeremian kirjassa profeetta sanoo: ”Tytär Siionin minä tuhoan, suloisen ja hemmotellun kaupungin.” (Jer. 6:2). Profeetta käyttää naista tarkoittavaa ilmausta ”tytär Siion” kuvaillakseen Jumalan kansaa. (Ks. myös Ef. 5:25–32, Jes. 37:22; 62:11 ja Hoos. 2:22 [20, VKR].)

Raamattu vertaa luopumusta porttouteen tai aviorikokseen (Jaak. 4:4, VKR/RK 2012). Puhuessaan Israelin kapinoinnista tai uskottomuudesta Hesekiel valittaa: ”Sinä avionrikkojavaimo, joka miehesi sijaan otat vieraita!” (Hes. 16:32, RK 2012.)

Tämän viikon tutkistelussa tarkastelemme näitä kahta Ilmestyskirjan naista. Tutkimme syvemmin totuuden ja vääryyden välistä ristiriitaa.

27.5. Kastejuhlapäivä

_Tämä tutkistelu on sapatiksi 27.5.2023_