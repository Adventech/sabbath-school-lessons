---
title:  Jumalan Sinetti Ja Pedon Merkki, Osa 2
date:  10/06/2023
---

> <p></p>
> ”Ja vielä näin yhden enkelin, joka nousi idästä kantaen elävän Jumalan sinettiä. Hän huusi kovalla äänellä noille neljälle enkelille, joille oli annettu valta hävittää maata ja merta: ’Älkää hävittäkö maata, älkää merta älkääkä puita, ennen kuin olemme painaneet sinetin meidän Jumalamme palvelijoiden otsaan.’” (Ilm. 7:2, 3.)

### Avaintekstit
Ilm. 12:6, 14; Dan. 7:25; 2. Tess. 2:3, 4; 5. Moos. 6:8; 5. Moos. 11:18; 2. Moos. 20:8–11.

Korkealla Pohjois-Italian Alpeilla sijaitsevissa Piemonten laaksoissa asui 1400-luvulla valdolaisiksi kutsuttuja ihmisiä, jotka olivat päättäneet pysyä uskollisina omalle tavalleen ymmärtää Raamattua. Koska he olivat vankkumattoman uskollisia Kristukselle, heitä vainottiin kiivaasti. Vuonna 1488 jKr. Rooman kirkko murhasi raa’asti Loysen laakson valdolaisia heidän uskonsa tähden.

Toinen vainojen aalto tuli 1600-luvulla, kun Savoyn herttua lähetti 8 000 miehen armeijan valdolaisten alueelle ja vaati, että paikallinen väestö majoittaisi hänen joukkojaan omiin koteihinsa. Väki teki, kuten heitä pyydettiin, mutta tämä oli strategia, jolla sotilaat pääsivät helposti käsiksi uhreihinsa. Huhtikuun 24. päivänä vuonna 1655 kello 4 aamulla annettiin merkki verilöylyn aloittamiseksi. Tällä kertaa kuolonuhreja tuli yli 4 000.

Valitettavasti historia toistaa usein itseään. Pedon merkkiä koskeva profetia kertoo kautta vuosisatojen jatkuneiden uskonnollisten vainojen ketjun viimeisestä lenkistä. Entisaikojen vainojen tapaan pedon merkin tarkoituksena on pakottaa kaikki mukautumaan tiettyihin uskomuksiin ja tiettyyn hyväksyttyyn palvontajärjestelmään. Kuten aina, Jumalalla on kuitenkin kansa, joka ei anna periksi.

17.6. Kansainvälinen pakolaisten päivä

_Tämä tutkistelu on sapatiksi 17.6.2023_