---
title:  Lisäaineistoa
date:  16/06/2023
---

”Kun protestanttisuus ojentaa kätensä yli kuilun tarttuakseen Rooman vallan käteen, kun se kurottautuu yli syvyyden lyödäkseen kättä myös spiritismin kanssa, ja kun maamme [Yhdysvallat] tämän kolminkertaisen liiton vaikutuksesta hylkää kaikki ne perustuslakinsa periaatteet, joihin sen protestanttinen ja tasavaltainen hallitusmuoto pohjautuu, ja kun se ryhtyy toimiin paavillisten valheiden ja petosten levittämiseksi, silloin tiedämme, että saatanan hämmästyttävän toiminnan aika on tullut ja loppu on lähellä.” (2Ta 150, 151.)

”Olemme olleet taipuvaisia jättämään huomiotta sen, että sunnuntai on vastakkaisten voimien palvontapäivä – –. Sunnuntai on tärkeä symboli, joka paljastaa lohikäärmeen uskomattoman oveluuden ja salakavaluuden. – – Jumalan lain muutos, tämä yksi yksinkertainen toimi, ilmaisee lohikäärmeen Jumalaa kohtaan tunteman vihan ytimen – –. Toimen yksinkertaisuus on petollista. Lohikäärme on pyrkinyt anastamaan Jumalan paikan maailmankaikkeudessa kuvaamalla itsensä palvonnan todelliseksi kohteeksi ja väittämällä, että Jumalan laki on epäoikeudenmukainen ja että sitä pitäisi muuttaa. Lohikäärme muutti kymmenen käskyn lakia siitä kohdasta, jossa Jumala tunnistetaan Luojaksi ja Lunastajaksi, ainoaksi, joka on palvonnan arvoinen (2. Moos. 20:8–11; 5. Moos. 5; vrt. Ilm. 4:11; 5:9, 13, 14). Sen lisäksi, että lain muutos ilmentää lohikäärmeen vihaa Herran tahtoa (lakia) kohtaan, se osoittaa myös hänen yrityksensä anastaa Jumalan paikan asettumalla itse palvonnan kohteeksi. – – Jos tämä lakimuutos saataisiin yleisesti koko maailmaa koskevaksi, se takaisi hänelle voiton.” – Ángel Manuel Rodríquezin tutkielma The Closing of the Cosmic Conflict: Role of the Three Angels’ Messages, s. 53, 54.

**Keskustelunaiheita**

`Vaikka odotamme viimeisiä tapahtumia, miksi meidän on oltava varovaisia sen suhteen, ettemme heittäydy fanaattisiksi, ala asettamaan päivämääriä tai spekuloimaan asioita sen pidemmälle kuin meille on paljastettu innoituksen kautta? Mitä vaaroja tuollaiseen menettelyyn kätkeytyy?`

`Miten vastaamme niille, jotka sanovat, että ennusteemme pedon merkistä ja vainoista eivät voi toteutua, koska maailmantilanteen huomioon ottaen se ei näytä mahdolliselta? Miksi tällainen päättely ei ole järkevää?`