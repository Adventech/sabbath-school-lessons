---
title:  Lisäaineistoa
date:  19/05/2023
---

”Syy – – Jumalan palvomiseen on se, että hän on Luoja. Taivaallisessa liturgiassa taivaalliset olennot ilmaisevat ajatuksen hyvin ytimekkäällä tavalla: ’– – sillä sinä olet luonut kaiken.’ ([Ilm.] 4:11.) Maan päällä Jumalan roolia Luojana pitää korostaa niin paljon kuin mahdollista, joten enkeli kehottaa: ’Kumartakaa häntä, joka on luonut taivaan, maan ja meren ja vesien lähteet.’ ([Ilm.] 14:7.) On osoitettu paikkansapitävästi, että enkeli käyttää tässä neljännen käskyn kieltä perustellessaan kutsua palvoa Jumalaa (2. Moos. 20:11). – –

Sapattikäsky on kymmenen käskyn sinetti siinä mielessä, että siinä yksilöidään, kuka Jumala on (Luoja); siinä todennetaan alue, jota hän hallitsee (kaikki, minkä hän on luonut); ja siinä paljastetaan hänen oikeutensa hallita (sillä hän on luonut kaiken). Jotta lohikäärme voisi onnistua, hänen täytyi jollakin tapaa syrjäyttää tämä muistomerkki.” – Ángel Manuel Rodríguezin tutkielma The Closing of the Cosmic Conflict: Role of the Three Angels’ Messages, s. 40, 41.

**Keskustelunaiheita**

`Kuinka sapatin sanoma vastaa elämän suuriin kysymyksiin, kuten siihen, mistä tulin, miksi olen täällä ja mikä on iankaikkinen kohtaloni?`

`Pohtikaa vielä luomakunnan ihmeellisyyttä. Ajatelkaa oman olemassaolonne suurta ihmettä tässä valtavan laajassa maailmankaikkeudessa. Mitä se tosiasia, että luomakunnan tärkein muistomerkki, sapatti, tulee poikkeuksetta joka viikko meidän luoksemme (sen sijaan että meidän pitäisi mennä sen luokse), opettaa meille siitä, kuinka tärkeä luomisoppi on?`

`Kuinka näemme Jumalan palvontaa koskevan kysymyksen nousevan esiin Danielin kirjan luvuissa 3 ja 6? Mitä sellaista näistä kertomuksista löytyy, mikä voi auttaa meitä valmistautumaan ja ennakoimaan niitä haasteita, joita Jumalan uskollinen kansa joutuu kohtaamaan sen kriisin aikoihin, johon pedon merkki liittyy?`

`Kuinka voisimme todistaa jollekulle, joka uskoo, että luomiseen tarvittiin miljoonia ja jopa miljardeja evoluutiovuosia, miten järjenvastaista on pitää seitsemännen päivän sapattia luomisen muistomerkkinä?`