---
title:  Sapatti Ja Lopun Aika
date:  13/05/2023
---

> <p></p>
> ”Saan selittää kaikille, millainen on se ikiaikainen mutta salattu suunnitelma, jonka Jumala, kaiken luoja, laati.” (Ef. 3:9, UT2020)

### Avaintekstit
Jaak. 2:8–13; 5. Moos. 5:12–15; Ps. 33:6, 9;Ilm. 14; 2. Piet. 3:13; Ilm. 21

Ihmiskunnan arvokkuuden ydin piilee yhteisessä alkuperässämme: luomisessa. Se, että Jumala on luonut meidät ainutlaatuisella tavalla, antaa arvon jokaiselle ihmiselle. Syntymättömällä lapsella äitinsä kohdussa, neliraajahalvaantuneella teinillä, Downin oireyhtymän omaavalla nuorella aikuisella ja Alzheimerin taudista kärsivällä isoäidillä on kaikilla valtava arvo Jumalan silmissä. Jumala on heidän Isänsä. He ovat hänen poikiaan ja tyttäriään. ”Jumala, joka on luonut maailman ja kaiken, mitä siinä on, hän, joka on taivaan ja maan Herra, ei asu ihmiskäsin tehdyissä temppeleissä. – – Yhdestä ihmisestä hän on luonut koko ihmissuvun, kaikki kansat asumaan eri puolilla maan päällä – –.” (Ap. t. 17:24–26.)

Meillä on yhteinen perintö. Kuulumme samaan perheeseen. Olemme saman Jumalan muovaamia veljiä ja sisaria. Luominen tarjoaa meille todellisen itsetunnon lähteen. Kun geenit ja kromosomit yhdistyivät muodostaen persoonallisuutesi ainutlaatuisen biologisen rakenteen, Jumala heitti pois mallin. Koko maailmankaikkeudessa ei ole ketään toista kaltaistasi. Olet ainutlaatuinen olento. Ja niin arvokas, että Jumala, joka loi maailmankaikkeuden, tuli ihmiseksi ja uhrasi itsensä sinun ja sinun syntiesi tähden!

15.–28.5. ”Muutamme maailmaa” – Sympatia-tehoviikot

20.5. Katastrofiavun päivä

_Tämä tutkistelu on sapatiksi 20.5.2023_