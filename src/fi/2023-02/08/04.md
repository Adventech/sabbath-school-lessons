---
title:  Ei Niin Hienovarainen Petos
date:  16/05/2023
---

Yrittäessään tuhota luomakuntamme ainutlaatuisuuden Paholainen on ottanut käyttöön ei niin hienovaraisen väärennöksen, joka menee näin: Jumala on luomisprosessin alkuunpanija, mutta hänellä kesti kauan elämän synnyttämisessä ja hän käytti sen aikaansaamiseksi evoluutioprosessia. Tällaisen näkökannan ottamisella pyritään sovittamaan yhteen ”tieteellistä tietoa” ja Raamatun luomiskertomusta. Oletus on, että luomispäivät olivat määrittelemättömän pitkiä ajanjaksoja ja että elämä täällä on jatkunut jo miljardeja vuosia.

`Lue Ps. 33:6, 9 ja Hepr. 11:3. Mitä nämä selkeät jakeet kertovat siitä, kuinka Jumala loi maailman?`

Raamatun kertomus luomisesta on selkeä. ”Mitä hän [Jumala] sanoi, se tapahtui, mitä hän käski, se pysyi.” (Ps. 33:9.) ”Uskon avulla me ymmärrämme, että maailmat on luotu Jumalan sanalla: näkyvä on syntynyt näkymättömästä.” (Hepr. 11:3.) 1. Moos. 1. luku vahvistaa, että Jumala loi maailman kuudessa kirjaimellisessa 24 tunnin päivässä ja seitsemäntenä päivänä hän lepäsi. 1. Mooseksen kirjan kahden ensimmäisen luvun kielellinen rakenne ei jätä tilaa muunlaiselle tulkinnalle. Jopa tutkijat, jotka eivät usko kirjaimellisiin luomispäiviin, tunnustavat, että kirjoittajan tarkoituksena on ollut opettaa kuusipäiväistä luomista.

Heprean kielen ”päivää” Ensimmäisen Mooseksen kirjan luvussa 1 tarkoittava sana on j¨­m. Läpi koko Raamatun joka kerta, kun numero määrittelee sanaa j¨­m, (esim. ensimmäinen päivä, kolmas päivä), se rajaa päivän tarkoittamaan 24 tuntia. Raamatusta ei löydy yhtäkään kohtaa, jossa numerolla määritelty j¨­m tarkoittaisi määrittelemätöntä ajanjaksoa. Kyseessä on poikkeuksetta 24 tunnin ajanjakso.

Jos Jumala ei olisi luonut maailmaa kuudessa kirjaimellisessa päivässä, mikä merkitys sapatilla olisi? Miksi Jumala olisi käskenyt pitämään sen? Ei olisi mitään järkeä jättää sapattia ikuiseksi muistomerkiksi kuusipäiväisestä luomisviikosta, jos sellaista ei koskaan ole edes ollut. Pitkien luomisaikojen hyväksyminen on sapatin viettämisen tarpeen haastamista. Se herättää myös vakavia kysymyksiä Raamatun luotettavuudesta.

Hyökkäämällä sapattia vastaan Paholainen haastaa Jumalan auktoriteetin perustan. Millainen lavastus viimeistä petosta silmällä pitäen!