---
title:  Järkkymätön Kestävyys
date:  04/06/2023
---

Kuten olemme Ilm. 14:7 nähneet, Jumala kutsuu kaikkia ihmisiä palvomaan Luojaa. Tämä on ensimmäisen enkelin sanoma. Ilm. 14:8 Jumala varoittaa kansaa Babylonista, väärästä uskonnollisesta järjestelmästä, jonka juuret ovat muinaisessa Babylonissa. Tämä on toisen enkelin sanoma.

Ilm. 14:9, 10 kolmas enkeli varoittaa palvomasta petoa. Enkeli kuuluttaa kovalla äänellä: ”Se, joka kumartaa petoa ja sen kuvaa ja ottaa otsaansa tai käteensä sen merkin, joutuu yhtä lailla juomaan Jumalan vihan viiniä – –.”

`Lue Ilm. 14:12. Mitkä kaksi ominaisuutta kuuluvat tämän jakeen mukaan Jumalan lopunajan kansalle? Miksi molemmat ominaisuudet ovat tärkeitä?`

Sana ”kestävyys” on kreikan kielellä hypomon¨¥, joka itse asiassa tarkoittaa järkkymätöntä kestävyyttä. Jumalalla tulee olemaan lopunajan kansa, joka on uskollinen hänelle vastustuksen ja ankarien vainojenkin edessä. Hänen armostaan he seisovat järkkymättömän kestävinä eläen Jumala-keskeistä, armontäyteistä ja kuuliaista elämää.

Luojan palvominen (Ilm. 14:7) on suorassa ristiriidassa pedon palvonnan kanssa (Ilm. 14:9). Luojaa palvovat ne, jotka pitävät Jumalan käskyt ja joilla on Jeesuksen usko (Ilm. 14:12). Tässä viimeisessä taistelussa, joka käydään ihmisten uskollisuudesta Kristukselle tai petovallalle, keskitytään palvontaan. Hyvän ja pahan välisen taistelun ytimessä tulee olemaan sapatti.

`Lue Room. 8:1–4; Ef. 2:8–10 ja Kol. 1:29. Mitä nämä raamatunpaikat opettavat meille siitä, millaisia tuloksia syntyy uskosta elämisestä?`

Kun elämme uskosta, me vastaanotamme hänen armonsa ja meidän elämämme muuttuu. Vapahtajaan sitoutuneilla seuraajilla on paitsi usko Jeesukseen myös Jeesuksen usko. He saavat Jeesuksen lopunajan uskon laadun ja pysyvät uskollisina aina kuolemaan asti, kuten Jeesuskin pysyi.

`Kuinka uskollinen olet pienissä asioissa? Mitä se voi kertoa siitä, millainen olet sitten, kun todelliset koetukset kohtaavat sinua? (Ks. Luuk. 16:10.)`