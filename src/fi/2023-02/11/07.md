---
title:  Lisäaineistoa
date:  09/06/2023
---

”Aina siitä lähtien kun suuri taistelu alkoi taivaassa, Paholaisen tavoitteena on ollut syrjäyttää Jumalan laki. Tämän saavuttamiseksi hän ryhtyi kapinaan Luojaa vastaan. Jouduttuaan heitetyksi pois taivaasta hän jatkoi sotaansa maan päällä. Ihmisten pettämiseksi hän johtaa heidät rikkomaan Jumalan lakia. Se on aina ollut hänen määrätietoinen tavoitteensa. Saapa hän heidät hylkäämään koko lain tai vain yhden sen periaatteista, lopullinen tulos on aivan sama. – – Paholainen on vääristänyt Raamatun oppeja yrityksessään herättää halveksuntaa jumalallisia säädöksiä kohtaan. Tästä syystä tuhansien uskonkäsityksiin sisältyy harhakäsityksiä, vaikka he väittävät hyväksyvänsä Raamatun. Viimeinen suuri taistelu totuuden ja erheen välillä on vain päätöskamppailu kauan jatkuneessa sodassa Jumalan laista. Meillä on pian edessämme taistelu. Vastakkain ovat ihmisten lait ja Jumalan käskyt, ihmisten perinnäissääntöihin ja taruihin perustuva uskonto vastaan Raamattuun perustuva uskonto.” (ST nettiversio 688.)

Kautta koko Ilmestyskirjan palvonta ja luominen liittyvät erottamattomasti toisiinsa. Hyvän ja pahan välisen taistelun ydinasia samoin kuin pedon merkkiin liittyvät teemat koskettavat kaikki sitä kysymystä, onko Jumala palvonnan arvoinen vai ei.

Kuten olemme nähneet, käsitys Kristuksesta Luojana on sapatinpitämisen ytimessä. Jeesus korostaa johdonmukaisesti tuon päivän merkitystä, jonka herraksi hän itseään kutsuu (Matt. 12:8; Mark. 2:28; Luuk. 6:5). Sapatti on ikuinen muistutus identiteetistämme. Se muistuttaa meitä siitä, keitä me olemme ihmisinä. Se antaa jokaiselle ihmiselle arvon. Se vahvistaa jatkuvasti ajatusta siitä, että me olemme luotuja olentoja, ja että Luojamme on meidän uskollisuutemme ja palvontamme arvoinen. Tästä syystä Paholainen vihaa sapattia niin paljon. Se on kultainen lenkki, joka yhdistää meidät Luojaamme, ja siksi sillä tulee olemaan niin ratkaisevan tärkeä osa lopunajan viimeisessä kriisissä.

**Keskustelunaiheita**

`Mitkä ovat meripedon hallintavaltavaatimusten taustalta löytyvät perusteet? Millä tavoin nuo samat asenteet voivat pesiä meidän sydämessämme ilman että edes tiedostamme sitä?`

`Miten vastaisitte niille, jotka väittävät, että ajatus kirjaimellisesta Paholaisesta on alkukantaista taikauskoa?`