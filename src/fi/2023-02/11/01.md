---
title:  Jumalan Sinetti Ja Pedon Merkki, Osa 1
date:  03/06/2023
---

> <p></p>
> ”Ja vielä näin yhden enkelin, joka nousi idästä kantaen elävän Jumalan sinettiä. Hän huusi kovalla äänellä noille neljälle enkelille, joille oli annettu valta hävittää maata ja merta: ’Älkää hävittäkö maata, älkää merta älkääkä puita, ennen kuin olemme painaneet sinetin meidän Jumalamme palvelijoiden otsaan.’” (Ilm. 7:2, 3.)

### Avaintekstit
Ilm. 14:12; Ef. 2:8–10; Matt. 27:45–50; Ilm. 13:15–17; Ilm. 14:4; Luuk. 5:18–26.

Tutkiessamme lopun ajan tapahtumia ja niihin liittyvää pedon merkkiä esiin nousee ratkaisevan tärkeä ero sen välillä, kuinka Jumala toimii ja kuinka Paholainen toimii.

Kuten tutkisteluistamme on ilmennyt, keskeisiä asioita suuressa taistelussa Kristuksen ja Paholaisen välillä ovat kysymykset uskollisuudesta, hallintavallasta ja palvonnasta. Petovaltaa kuvaavat profetiat Ilmestyskirjan 13. luvussa, pieni sarvi Danielin kirjan 7. luvussa ja ”kadotuksen ihminen” 2. Tessalonikalaiskirjeen 2. luvussa puhuvat kaikki sellaisesta vallasta, joka anastaa Jumalan hallintavallan, vaatii uskollisuutta itseään kohtaan ja ottaa käyttöön väärennetyn palvontajärjestelmän. Tämä tehdään voimakeinoin, pakottamalla ja toisinaan lahjuksia ja palkintoja käyttäen. Kaikki tämä siis palvontaan pakottamiseksi.

Vastakohtana tälle Jumalan valtakunnan suuri liikkeellepaneva voima on rakkaus. Sen sijaan, että Jumalan kansa palvoisi petoa, se löytää suurimman ilonsa ja korkeimman autuutensa saadessaan palvoa Jumalaa. He ovat sitoutuneita häneen, sillä he tietävät, kuinka sitoutunut hän on heihin. On vain yksi asia, joka estää ketään meistä saamasta pedon merkkiä lopun aikana, ja se on niin syvä rakkaus Jeesusta kohtaan, ettei mikään voi irrottaa otettamme hänestä.

Tässä tutkistelussa syvennymme näihin teemoihin tarkemmin.

10.6. Kansainvälinen naistyön päivä

_Tämä tutkistelu on sapatiksi 10.6.2023_