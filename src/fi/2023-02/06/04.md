---
title:  Enkelin Ohjeet Danielille
date:  02/05/2023
---

`Lue Dan. 9:23. Mitä erityisohjeita enkeli antaa Danielille? Miksi tällä on merkitystä sen kannalta, millaisen selityksen annamme pyhäkön puhdistamiselle, josta Dan. 8:14 puhuu?`

Enkeli ohjeisti Danielia: ”Kuuntele siis tarkoin tätä sanaa, niin ymmärrät näkysi[.]” (Dan. 9:23.) Mitä sanaa ja minkä näyn? Koska Dan. 9. luvussa ei ole kerrottu mistään näystä, Gabrielin täytyy tarkoittaa sitä osaa 8. luvun näystä, jota Daniel ei ymmärtänyt – näkyä 2 300 päivästä (Dan. 8:27).

`Gabriel jatkaa puhettaan Dan. 9:24–27. Mihin Jeesuksen elämän ja palvelustyön tapahtumiin jakeilla viitataan?`

Profetian ensimmäinen osuus liittyy Jumalan kansaan, juutalaisiin. ”Seitsemänkymmentä vuosiviikkoa on määrätty kansallesi – –.” (Dan. 9:24.) Raamatun profetioissa yksi pro­feetallinen päivä vastaa yhtä kirjaimellista vuotta (Hes. 4:6; 4. Moos. 14:34). Kun Danielin kirjassa tai Ilmestyskirjassa käytetään symbolista kuvakieltä, siihen yleensä liitetään myös symbolinen aikaprofetia. Yksi asia, joka vakuuttaa meidät siitä, että päivä=vuosi -periaatetta voidaan soveltaa tähänkin Danielin kirjan profetiaan, on se, että näin tehden jokainen aikajanan tapahtuma osuu juuri kohdalleen (ks. huomisen tutkisteluosuus). Jos sovellamme tätä periaatetta, 70 viikkoa muuttuu 490 päiväksi. Koska yksi profeetallinen päivä vastaa yhtä kirjaimellista vuotta, 490 päivää tarkoittaa 490:tä kirjaimellista vuotta.

`Gabriel sanoo Danielille, että 490 vuotta ”on määrätty” tai ”säädetty” (VKR) (tai ”leikattu irti”, kirjaimellinen käännös heprean sanasta h¨¡tak). Leikattu irti mistä? Tällä viitataan varmasti siihen ainoaan toiseen aikaprofetian eli Dan. 8:14 profetiaan 2 300 päivästä. Nämä 490 vuotta liittyvät suoraan takaisin Dan. 8:14 aikaprofetiaan. Se on ainoa osa näystä, joka on jäänyt selittämättä luvussa 8 ja lisäksi luvun 8 ainoa aikaprofetia. Gabriel siis tämän profetian kautta auttaa Danielia ymmärtämään sen, mitä tämä ei edellisessä luvussa ymmärtänyt: 2 300 päivää.`