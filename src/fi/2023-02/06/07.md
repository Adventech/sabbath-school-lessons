---
title:  Lisäaineistoa
date:  05/05/2023
---

Tässä nopea ja helppo tapa tarkastella 70-viikon aikaprofetiaa, joka löytyy Dan. 9:24–27.

Ensin 70 viikkoa (Dan. 9:24).

Sitten seitsemän viikkoa ja 62 viikkoa, tai 69 viikkoa 70 viikosta (Dan. 9:25).

Sitten on vielä viimeinen viikko, seitsemäskymmenes viikko (Dan. 9:27).

Lopuksi viimeinen viikko jaetaan puolivälistä (Dan. 9:27, RK 2012) kahteen kolme ja puoli vuotta kestävään osaan.

Siinä kaikki. 70 viikkoa, jotka koostuvat 69 viikosta ja yhdestä viikosta. Tuo yksi viikko jaetaan kahtia. Kun tähän yhtälöön syötetään alkupäivämäärä eli vuosi 457 eKr., me yksinkertaisen matemaattisen toimituksen jälkeen päädymme aikajanalla vuoteen 1844.

Kun puhutaan 2 300 päivästä, Dan. 8. luku ei paljastanut, milloin kyseinen ajanjakso alkaisi. ”Niin kauan, että kaksituhatta kolmesataa iltaa ja aamua on kulunut; sitten nousee pyhäkkö taas kunniaan.” (Dan. 8:14.) 2 300 iltaa ja aamua mistä? Miksei siitä ajankohdasta laskien, jolloin Daniel sai tämän näyn eli kuningas Belsassarin kolmannesta hallitusvuodesta lähtien (Dan. 8:1)?

Näin se ei toimi. Dan. 8. luvun näky ei pitänyt sisällään Babyloniaa. Näky alkoi Babylonian jälkeisistä tapahtumista eli Meedia-Persian, Kreikan ja Rooman ajasta ulottuen loppuun asti. Miksi ajoittaisimme tapahtuman, pyhäkön puhdistamisen, joka löytyy näystä, sellaiseen tapahtumaan tai aikaan, Babylonian aikaan, jota ei näystä löydy? Näyn huipentuman alkamispäivän tulisi löytyä itse näystä, joka alkoi Meedia-Persian ajasta ja jatkui loppuun asti. Tuohon väliin mahtuu paljon vuosia.

Mistä vuodesta tuo ajanjakso sitten alkoi? Sitä ei meille kerrota Dan. 8. luvussa. Se kerrotaan Dan. 9. luvussa.

**Keskustelunaiheita**

`Keskustelkaa evankeliumin ja tuomion läheisestä suhteesta, joka on nähtävissä myös näissä profetioissa, jotka ovat oikeastaan yhden ja saman profetian kaksi eri osaa. Miksi evankeliumin ja tuomion liittyminen läheisesti toisiinsa on niin hyvä uutinen? Miten niiden yhteys voi lievittää sitä pelkoa, jota monet kokevat ajatellessaan tuomiota?`

`Lukekaa vielä 3. Moos. 16:16 ja 3. Moos. 23:26–29. Keskustelkaa pyhäkön puhdistamisen syistä (3. Moos. 16:16) ja miten ihmisten tuli toimia, kun se tapahtui (3. Moos. 23:26–29).`