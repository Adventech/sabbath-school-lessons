---
title:  Hänen Tuomionsa Aika
date:  29/04/2023
---

> <p></p>
> ”Tehän tiedätte, mikä hetki on käsillä. Teidän on aika herätä unesta, sillä pelastus on nyt meitä lähempänä kuin silloin, kun meistä tuli uskovia. Yö on kulunut pitkälle, päivä jo sarastaa.” (Room. 13:11, 12.)

### Avaintekstit
Dan. 8; Dan. 9; Esra 7; Matt. 3:13–17; Room. 5:6–9; Mark. 15:38; 4. Moos. 16:16.

Useita vuosia sitten National Geographic -lehdessä kerrottiin tulipalosta, joka oli riehunut Yellowstonen kansallispuistossa Yhdysvalloissa. Tulipalon sammuttua metsänvartijat vaelsivat erästä vuorenrinnettä ylös tutkien vahinkoja. Yksi metsänvartijoista löysi linnun, joka oli palanut hiiltyneeksi möykyksi puun juurelle. Tämä outo näky aiheutti metsänvartijassa lievää kuvotusta ja hän käänsi lintua kepillä.

Hänen siirtäessään lintua kolme pientä linnunpoikasta vipelsi kuolleen emon siipien alta esiin. Rakastava emolintu, joka oli ollut tietoinen uhkaavasta vaarasta, oli vienyt poikasensa puun rungon juurelle ja koonnut ne siipiensä alle. Se olisi voinut lentää turvaan, mutta se oli kieltäytynyt jättämästä lapsiaan. Miten koskettava kuva uskovaisista, jotka ovat turvassa Kristuksessa!

Jumalan tuomion tulet korvensivat Kristusta Golgatalla, ja kaikki, jotka ovat Kristuksessa, ovat ikuisesti turvassa hänen siipiensä alla. Ristillä Kristus tuomittiin syntiseksi, jotta meidät voitaisiin tuomita vanhurskaiksi taivaan valtakunnan kansalaisiksi. Hänet tuomittiin rikolliseksi, jotta meidät voitaisiin vapauttaa ikuisen kadotuksen tuhoavista sekä kuvainnollisista että kirjaimellisista tulista.

Tämä tutkistelu sapatiksi 6.5.2023