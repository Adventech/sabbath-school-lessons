---
title:  Lisäaineistoa
date:  07/04/2023
---

”Katselemalla me muutumme. Tämä periaate pätee niin älylliseen kuin hengelliseenkin kehitykseen. Mieli omaksuu vähitellen asiat, joita pitkään mietiskellään. Ne sulautuvat yhteen rakastettujen ja arvostettujen käsitysten kanssa. Ihmiset eivät kuitenkaan koskaan nouse korkeammalle kuin ihanne, jonka he ovat puhtaudelle, hyvyydelle tai totuudelle asettaneet. Jos oma minä on korkein tavoite, ei ihminen voi koskaan saavuttaa mitään parempaa. Pikemminkin hän vajoaa yhä vain alemmaksi. Vain Jumalan armossa on voima nostaa ihminen ylös. Oman avun varassa suunta voi olla vain alaspäin.” (ST nettiversio 656.)

Hienovaraisesti ja niin huomaamattomasti, että sitä aluksi tuskin havaitsee, meidän luonteemme ja persoonamme muuttuu niiden siementen vaikutuksesta, joita me kylvämme mieleemme. Kylvä hyviä siemeniä, niin tuotat hyvää hedelmää. Jos kylvät tämän maailman pahoja siemeniä, tuotat tämän maailman hedelmää luonteessasi. Jos kylvämme välinpitämättömyyttä Jumalaa ja hengellisiä arvoja ja prioriteetteja kohtaan, korjaamme välinpitämättömyyden hedelmää: apatiaa, hengellistä omahyväisyyttä ja turhautumista hengelliseen elämäämme. Siksi ne, jotka ajattelevat: Niin, tiedän kyllä, että jonakin päivänä alkavat lopunajan vainot ja tulee pedon merkki jne., mutta selvitän nuo asiat sitten, kun se aika koittaa, valitsevat hyvin vaarallisen tien. Jumala kutsuu meitä nyt, juuri tällä hetkellä antamaan elämämme hänelle. Mitä pidempään ihminen viivyttelee vastauksessaan Pyhän Hengen kutsuun, sitä kovemmaksi hänen sisimpänsä muuttuu Jumalan kehotuksille ja sitä alttiimpi hän on lankeamaan Paholaisen valheisiin ja uskomaan niihin.

**Keskustelunaiheita**

`Mikä suhde armosta pelastumisella ja armossa kasvamisella on toisiinsa Ilm. 14:14–20 kontekstista ja sadonkorjuuperiaatteen näkökulmasta katsottuna?`

`Keskustelkaa kasvien kasvun kannalta välttämättömistä elementeistä ja verratkaa niitä meidän hengelliseen kasvuumme. Mitä yhtäläisyyksiä löydätte? Mitä sellaista voimme oppia kasvien kasvusta, jota voimme soveltaa omaan elämäämme?`

`Onko Jumalan meille antaman valintakyvyn ja tahdonvoiman välillä jotakin eroa? Miksi tämän eron ymmärtäminen on tärkeää kristityn kasvun kannalta?`