---
title:  Lisäaineistoa
date:  31/03/2023
---

Tietyssä mielessä voisimme väittää, että Jumalalla ei ollut vaihtoehtoa: jos hän halusi olentoja, jotka voisivat rakastaa häntä ja toisiaan, hänen täytyi luoda heidät vapaiksi. Jos he eivät olisi vapaita, he eivät voisi rakastaa. Mitä maailmankaikkeutemme olisikaan ilman rakkautta? Se olisi vain, kuten jotkut väittävät, aivoton kone, joka työskentelee tiukkojen syyn ja seurauksen lakien alaisena, eikä meillä olisi vapaata tahtoa tai mahdollisuutta valita. Me olisimme vain alkeishiukkasista koostuvia liha- ja verimöykkyjä, jotka noudattavat vain fysiikan lakeja. Ei mikään kovin kaunis kuva, eikä se edusta sitä, minkä tiedämme olevan totta. Kuka meistä ajattelisi esimerkiksi, että rakkautemme vanhempiamme, lapsiamme ja puolisoamme kohtaan on vain atomien tietynlaista järjestäytymistä?

”Koska rakkauden laki on Jumalan hallituksen perustana, kaikkien älyllisten olentojen onnellisuus riippuu heidän täydellisestä sopeutumisestaan sen suuriin vanhurskauden periaatteisiin. Jumala odottaa kaikilta luoduiltaan rakkauden palvelusta – hänen luonteensa arvostukseen perustuvaa palvelusta. Hän ei pidä vähääkään pakollisesta kuuliaisuudesta vaan antaa kaikille tahdon vapauden, jotta häntä palveltaisiin vapaaehtoisesti.

Niin kauan kuin kaikki luodut suostuivat rakkauden kuuliaisuuteen, koko Jumalan kaikkeudessa vallitsi täydellinen sopusointu. Taivaallisten joukkojen ilona oli täyttää Luojansa tahtoa. Riemuiten he heijastivat hänen kirkkauttaan ja kaiuttivat hänen kiitostaan. He rakastivat Jumalaa yli kaiken ja toinen toistaan luottamuksellisesti ja epäitsekkäästi. Taivaallista sopusointua ei rikkonut yksikään soraääni.” (1AO 14.)

**Keskustelunaiheita**

`Miksi Ilm. 12. luku on sopiva johdanto kolmen enkelin sanomalle, varsinkin tulevaa lopunajan konfliktia silmällä pitäen?`

`Miten Ilm. 12. luku antaa sinulle varmuutta niihin kiusauksiin ja koettelemuksiin, joita kohtaat päivittäisessä elämässäsi?`

`Jotkut uskovat, että tekomme määräytyvät pitkälti perimämme ja ympäristömme perusteella. Oletko samaa vai eri mieltä? Mikä osa omalla valinnallamme on käyttäytymisemme määrittämisessä? Keskustelkaa oman valintamme ja elämässämme vaikuttavan Jumalan voiman välisestä suhteesta.`