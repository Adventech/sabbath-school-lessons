---
title:  Jeesus Voittaa – Paholainen Häviää
date:  25/03/2023
---

> <p></p>
> ”Lohikäärmeen raivo yltyi, ja se lähti sotimaan naisen muita lapsia vastaan, niitä, jotka ovat uskollisia Jumalan käskyille ja Jeesuksen todistukselle.” (Ilm. 12:17.)

### Avaintekstit
Ilm. 12; Ef. 5:25–27, 32; Fil. 3:9; Dan. 7:25; Jes. 14:12–14; Ilm. 13:14–17.

Cormac O’Brien nostaa esiin kirjassaan Outnumbered: Incredible Stories of History’s Most Surprising Battlefield Upsets kertomuksia armeijoista, jotka selvästä alivoimastaan huolimatta silti voittivat. Kirjassa kerrotaan Hannibalin Karthagon armeijasta, joka 55 000 sotilaan voimin voitti ”voittamattoman” Rooman armeijan, jonka vahvuus oli 80 000 miestä. Siinä kerrotaan myös hämmästyttävä tarina Aleksanteri Suuren kreikkalaisesta armeijasta, joka voitti Persian valtakunnan.

Mekin olemme elämän ja kuoleman taistelussa kavalaa vihollista vastaan. Olemme alivoimaisia ja taistelemme ylivoimaista vihollista vastaan. Pahan voimat vaikuttavat voittamattomilta. Näyttää siltä, että menetykset ovat väistämättömiä ja meitä odottaa varma tappio. Voitto ei tunnu saavutettavalta. Inhimillisestä näkökulmasta katsottuna vaikuttaa siltä, että Paholaisen voimat hukuttavat meidät.

Mutta kiitos Jumalalle, vaikka olemme alivoimaisia, vaikka onnistumismahdollisuutemme ovat (inhimillisesti ajatellen) olemattoman pienet, vaikka Paholaisen hyökkäykset ovat ankaria, me tulemme Jeesuksen ansiosta lopulta voittamaan. Raamatun viimeisen kirjan, Ilmestyskirjan, teema on tämä: Jeesus voittaa, Paholainen häviää. Tämän taistelun ydin löytyy pääpirteissään Ilmestyskirjan 12. luvusta, joka on tutkistelumme keskiössä tällä viikolla. Tämä tutkistelu antaa hyvän perustan ymmärtää Ilmestyskirjan 14. lukua ja kolmen enkelin sanomaa.

_Tämä tutkistelu on sapatiksi 1.4.2023_