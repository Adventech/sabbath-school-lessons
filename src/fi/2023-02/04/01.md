---
title:  Pelätkää Jumalaa Ja Antakaa
date:  15/04/2023
---

hänelle kunnia

> <p></p>
> ”Tässä kysytään pyhiltä kestävyyttä, niiltä jotka noudattavat Jumalan käskyjä ja uskovat Jeesukseen.” (Ilm. 14:12.)

### Avaintekstit
Ilm. 14; 1. Moos. 22:12; Saarn. 12:13, 14; Kol. 3:1, 2; Hepr. 12:1, 2; 1. Kor. 3:16, 17.

Tanskalainen kirjailija Søren Kierkegaard kertoi vertauksen lopun ajasta. Se meni kutakuinkin näin:

Erään suuren teatterin näyttämön takatiloissa syttyi tulipalo. Pelle, joka oli osallistunut näytökseen, tuli näyttämölle varoittamaan yleisöä: ”Lähtekää ulos, tämä paikka on tulessa!” Yleisö piti varoitusta suurena vitsinä, osana näytöstä, ei muuta, joten sille vain taputettiin. Pelle toisti varoituksensa: ”Lähtekää ulos! Lähtekää ulos!” Mutta mitä painokkaammin hän varoitti heitä, sitä raikuvammat aplodit hän sai. Kierkegaard oli sitä mieltä, että juuri näin maailma tulisi päättymään: järjen ääni vaiennettaisiin nauruun ja taputuksiin niiden taholta, jotka pitävät sitä vitsinä.

Maailmanloppu ja siihen johtavat tapahtumat eivät ole, kuten me tiedämme, mikään vitsi. Maailma on kaikkein vakavimman kriisin edessä sitten vedenpaisumuksen. Itse asiassa Pietari käyttää juuri vedenpaisumuskertomusta symbolina lopusta. Hän varoittaa meitä siitä, että aivan kuten vanha maailma tuhottiin vedellä, samoin maailman lopussa ”taivaat katoavat pauhinalla, ja alkuaineet kuumuudesta hajoavat, ja maa ja kaikki, mitä siihen on tehty, palavat” (2. Piet. 3:10, VKR). Kun meitä kerran on varoitettu siitä, mitä on tulossa, meidän täytyy nyt myös valmistautua sitä varten.

22.4. Kansainvälinen vammaistyön päivä

_Tämä tutkistelu on sapatiksi 22.4.2023_