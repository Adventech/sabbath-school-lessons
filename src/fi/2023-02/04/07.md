---
title:  Lisäaineistoa
date:  21/04/2023
---

Paavali viittaa Jeesukseen, meidän ylimmäiseen pappiimme, sanoessaan, että tämä ”myös voi täydellisesti pelastaa ne, jotka hänen kauttaan Jumalan tykö tulevat, koska hän aina elää rukoillakseen heidän puolestansa” (Hepr. 7:25, VKR). Jeesus pelastaa meidät täydellisesti. Tehtävämme on antautua hänelle ja vedota hänen voittoonsa. Meidän tulee luottaa häneen, ei itseemme.

”Ilmestyskirjan kutsu pelätä Jumalaa on tiivistetysti ilmaistu Jumalan viimeinen voimakas kutsu ihmiskunnalle valita hänet kunniakkaaksi ja majesteettiseksi Jumalakseen – – joka voittaa pahan voimat, jotka vastustavat häntä ja hänen suunnitelmaansa ihmiskunnan hyväksi (vrt. [Ilm.] 14:9–11). Tämä pelko ei ilmene, ainakaan toistaiseksi (vrt. [Ilm.] 6:14–17), kauhuna ja vapinana, vaan iloisena ja rakastavana asettumisena Jumalan lain alaiseksi ja häntä palvomaan. Mitään muuta valtaa ei pidä tunnustaa tällaisen omistautumisen ja uskollisuuden arvoiseksi. Itse asiassa ei ole muita vaihtoehtoja, koska se, mikä kosmisen konfliktin horisontissa näyttäytyy mahdollisuutena, on demonisten voimien toimia, joiden on määrä sammua (Ilm. 16:13, 14; 17:14; 20:11–15). Kutsu Herran pelkoon on myönteinen kutsu — — asettua kosmisessa taistelussa Jumalan puolelle, jotta voimme seistä hänen loistavassa läsnäolossaan täynnä iloa siitä, että meillä on iankaikkinen yhteys häneen ([Ilm.] 21:3–4; [Ilm.] 22:3–5).” – Ángel Manuel Rodríguezin tutkielma The Closing of the Cosmic Conflict: Role of the Three Angels’ Messages, s. 27.

**Keskustelunaiheita**

`Mieti Jumalan luomisvoimaa. Pystymme hädin tuskin ymmärtämään maailmankaikkeuden käsitettä; kuinka voisimmekaan ymmärtää maailmankaikkeuden Luojaa ja hänen voimaansa? Kuinka paljon suurempi ja voimallisempi hän onkaan meitä! Ja tämä sama Jumala tulee eräänä päivänä tuomitsemaan meidät. Miten tämä auttaa ymmärtämään, mitä Herran pelko tarkoittaa?`

`Miten voimme välttää lakihenkisyyttä puhuessamme pyhyydestä ja voittamisesta? Miksi meidän on ymmärrettävä, että pelastustoivomme perustuu aina Kristuksen voittoon ja ettei meidän omilla voitoillamme (tai tappioillamme) ole mitään tekemistä sen kanssa?`

`Miksi voiton lupauksista huolimatta me usein epäonnistumme?`