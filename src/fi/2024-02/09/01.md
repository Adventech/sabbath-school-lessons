---
title:  Jumalan hallinnon perusta
date:   25/05/2024
---

> <p></p>
> “Lohikäärmeen raivo yltyi, ja se lähti sotimaan naisen muita lapsia vastaan, niitä, jotka ovat uskollisia Jumalan käskyille ja Jeesuksen todistukselle.” (Ilm. 12:17.)

### Avaintekstit
Ilm. 14:6–12; Saarn. 12:13, 14; Sananl. 28:9; Dan. 7:25.

Hellittämättömän Raamatun tutkimisen kautta adventistit alkoivat ymmärtää, mikä merkitys oli taivaallisen pyhäkön kaikkeinpyhimpään sijoitetulla lailla. Katsoessaan Jumalan lain ydintä he huomasivat myös neljännen käskyn eli sapattikäskyn merkityksen. Itse asiassa tämä käsky enemmän kuin mikään muu selvästi tunnistaa Jumalan meidän Luojaksemme, mikä on kaiken todellisen palvonnan perusta. Tämä teema tulee olemaan myös erityisen ajankohtainen maailmanhistorian viimeisinä päivinä (Ks. Ilm. 14:6–12).

Paholaisen tavoitteena on alusta alkaen ollut estää Jumalan palvonta heikentämällä Jumalan lain arvovaltaa. Hän tietää, että se, joka rikkoo lakia “yhdessä kohdassa, on syypää kaikilta kohdin” (Jaak. 2:10). Niinpä hän rohkaisee ihmisiä rikkomaan Jumalan lakia. Paholainen vihaa sapattia, koska se muistuttaa ihmisiä Luojasta ja siitä, kuinka Luojaa tulee palvoa. Sapattikäsky on myös kirjoitettu Jumalan lakiin, jota säilytetään taivaallisen pyhäkön kaikkeinpyhimmässä. Koska laki määrittelee synnin, niin kauan kuin ihmiset pyrkivät olemaan uskollisia Jumalalle, hänen lakinsa, mukaan lukien sapattikäskyn, täytyy olla voimassa edelleen.

Tämän viikon tutkistelun tarkoituksena on osoittaa, miten pyhäkkö, Jumalan laki, sapatti ja tuleva pedon merkkiä koskeva kriisi liittyvät toisiinsa. Tutkimme myös lepopäivän merkitystä lopunajan sukupolvelle.

_Tämä tutkistelu, joka perustuu Suuri taistelu -kirjan lukuihin 25–27 (Alfa ja omega, osa 7, luvut 25–27), on sapatiksi 1.6.2024_