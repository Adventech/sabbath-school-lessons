---
title:  Lisäaineistoa
date:   31/05/2024
---

“Koska he eivät löytäneet Raamatusta tukea, monet unohtivat, kuinka Kristusta ja hänen opetuslapsiaan vastaan hyökättiin aivan vastaavilla päätelmillä, ja kysyivät väsymättömällä sitkeydellä: ’Miksi kukaan meidän suurista miehistämme ei ymmärrä tätä sapattikysymystä? Vain harvat uskovat samoin kuin te. Ei voi olla mahdollista, että te olette oikeassa ja maailman kaikki oppineet ovat väärässä.’

Tällaisten väitteiden kumoamiseen riittivät lainaukset Raamatun opetuksesta ja viittaukset siitä, kuinka Jumala on toiminut kautta aikojen lastensa suhteen.” (ST2023 285.)

“Kuitenkin menneiden sukupolvien kristityt pitivät sunnuntaita pyhäpäivänään ajatellen noudattavansa raamatullista sapattikäskyä. Kaikissa kirkoissa, mukaan luettuna roomalaiskatolinen kirkko, on niitä, jotka vilpittömästi uskovat sunnuntain olevan Jumalan asettama sapatti. Jumala hyväksyy heidän vilpittömän pyrkimyksensä ja heidän uskollisuutensa. Sitten kun sunnuntain pyhittämistä aletaan maallisen lain voimalla pakottaa, maailma saa tiedon velvollisuudestaan pitää sapattia. Silloin kaikki ne, jotka rikkovat Jumalan käskyä ja seuraavat käytäntöä, jolla ei ole Roomaa korkeampaa arvovaltaa, nostavat paavinvallan Jumalan yläpuolelle.

He osoittavat uskollisuutta Roomalle ja sille vallalle, joka lain voimalla pakottaa Rooman määräämän käytännön. He kumartavat petoa ja sen kuvaa. Kun ihmiset hylkäävät sen asetuksen, jonka Jumala on julistanut merkiksi arvovallastaan ja kunnioittavat sen sijaa Rooman oman ylivaltansa todisteeksi valitsemaa käytäntöä, he hyväksyvät merkin liitostaan Rooman kanssa – pedon merkin. Vasta, kun asiat esitetään ihmisille näin selkeästi, he joutuvat valitsemaan Jumalan käskyjen ja ihmisen käskyjen välillä. Ne, jotka jatkavat käskyjen rikkomista, saavat pedon merkin.” (ST2023 282.)

**Keskustelunaiheita**:

`Maailma muuttuu niin nopeasti ja niin dramaattisesti. Miksi meidän on aina oltava valppaina, etteivät viimeisten päivien tapahtumat pääse yllättämään meitä valmistautumattomina?`

`Kuinka ymmärrys tuomiosta ja laista sopii yhteen sen kanssa, että me pelastumme yksin armosta?`

`Millä tavoin voit todistaa niille, jotka eivät ymmärrä oikean sapatin merkitystä ja viettävät vilpittömästi sunnuntaita, viikon ensimmäistä päivää?`