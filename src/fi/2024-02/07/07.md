---
title:  Lisäaineistoa
date:   17/05/2024
---

Katso alla olevaa 70:ää vuosiviikkoa ja 2 300:a päivää esittävää kaavakuvaa. Profetia alkaa vuodesta 457 eKr. ja siinä ennustetaan tapahtumia, jotka liittyvät Messiaaseen. Profetialla on siis vankka messiaaseen liittyvä perusta. Tällä vankalla perustuksella oleva aikaprofetia päättyy vuoteen 1844.

“Ensimmäisten opetuslasten tavoin William Miller kumppaneineen ei ymmärtänyt sanomansa täyttä merkitystä. Kirkossa pitkään vallinneet harhakäsitykset estivät heitä löytämästä oikeaa tulkintaa yhdelle keskeiselle profetian kohdalle. Tämän väärinymmärryksen vuoksi he joutuivat kärsimään pettymyksen, vaikka julistivatkin maailmalle Jumalan heille antamaa sanomaa.” (ST2023 223.)

“Kuitenkin Jumala toteutti hyvää tarkoittavan suunnitelmansa salliessaan sen, että varoitus tuomiosta annettiin juuri niin kuin se toteutui. Suuren päivän tullessa Jumala salli ihmisten tulla koetelluiksi tarkkaan määritellyllä ajalla, jotta hän voisi paljastaa, mitä heidän sydämessään oli. Sanoman tarkoitus oli koetella ja puhdistaa seurakunta. Kuulijat saivat mahdollisuuden nähdä, olivatko he kiintyneet tähän maailmaan vai Kristukseen ja taivaaseen. He tunnustivat rakastavansa Vapahtajaa. Nyt heidän oli todistettava rakkautensa. Olivatko he valmiit kieltämään maalliset unelmansa ja kunnianhimonsa ja iloiten toivottamaan Herra tervetulleeksi takaisin? Sanoman tarkoitus oli auttaa heitä näkemään, mikä heidän todellinen hengellinen tilansa oli, ja se lähetettiin armollisesti herättämään heidät Herran etsimiseen tekemällä parannus ja nöyrtymällä.” (ST2023 224.)

**Keskustelunaiheita**:

`Mitä voimme oppia William Millerin kokemuksesta?`

`Miksi Dan. 9:24–27 oikein ymmärtäminen on niin tärkeää sen kannalta, että saamme vahvistuksen Raamatun eheydelle ja Kristuksen jumalallisuudelle?`