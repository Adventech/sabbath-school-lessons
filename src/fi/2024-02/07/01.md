---
title:  Toivon motivoimina
date:   11/05/2024
---

> <p></p>
> “Sinä päivänä sanotaan: ’Tämä on meidän Jumalamme! Häneen me panimme toivomme, ja hän pelasti meidät. Tämä on Herra, häneen me kiinnitämme toivomme, iloitkaamme ja riemuitkaamme! Hän pelastaa meidät.’” (Jes. 25:9.)

### Avaintekstit
1. Tess. 4:13–18; Matt. 24:27, 30, 31; 2. Piet. 1:19–21; Dan. 8:14, RK 2012 marg.; Dan. 9:20–27; Esra 7:7–13.

Jeesuksen toinen tuleminen on yksi Raamatun keskeisistä teemoista. Se on Raamatun pyhien sivujen läpi kulkeva punainen lanka. Eräs tutkija on arvioinut, että Vanhassa testamentissa on 1 845 viittausta Kristuksen toiseen tulemiseen. Uuden testamentin 260 luvussa on yli 300 viittausta Kristuksen paluuseen. Yksi jae jokaista 25 jaetta kohti mainitsee sen. Uuden testamentin 27 kirjasta 23 viittaa tähän suureen tapahtumaan.

Uskonpuhdistuksen kariuduttua ja vaikeuduttua Euroopassa erimielisyyksien ja riitojen tähden, protestantismi juurtui uuteen maailmaan, Yhdysvaltoihin, jossa monet pyrkivät nostamaan totuutta kunniaan, myös totuutta Kristuksen toisesta tulemisesta.

Näiden totuudenpuolustajien joukkoon kuului baptistimaanviljelijä William Miller. Raamatun tutkimisensa perusteella hän uskoi, että Jeesus oli tulossa takaisin pian, jopa hänen elinaikanaan. Tätä sanomaa hän alkoi saarnata, ja siitä sai alkunsa liike, joka kokemastaan suuresta pettymyksestä huolimatta, avasi monille ihmisille Raamatun totuuksia, jotka ovat ajankohtaisia tänäkin päivänä.

Tämän viikon tutkistelussa perehdymme siihen, miksi Kristuksen toisen tulemisen toivo on halki vuosisatojen täyttänyt uskovien sydämet ilolla ja kuinka me voimme olla valmiita tuota suurta tapahtumaa varten.

_Tämä tutkistelu, joka perustuu Suuri taistelu -kirjan lukuihin 18–21 (Alfa ja omega, osa 7, luvut 18–21), on sapatiksi 18.5.2024_