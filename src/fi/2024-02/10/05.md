---
title:  Spiritismi viimeisinä päivinä, osa 1
date:   05/06/2024
---

`Lue Matt. 24:5, 11, 24; 2. Tess. 2:7–9; Ilm. 13:13, 14 ja Ilm. 16:13, 14. Millaisia petoksia ihmiset kohtaavat viimeisinä päivinä?`

Paholainen tulee käyttämään näyttäviä “tunnustekoja ja ihmeitä” pettääkseen ihmismassoja juuri ennen Jeesuksen paluuta. Kommentoidessaan riivaajahenkien petollista voimaa Ángel Rodríguez kirjoitti tämän paljonpuhuvan lausunnon: “Heidän suostutteluvoimansa ei piile heidän sanomansa sisällössä, vaan yliluonnollisissa voimateoissa, joita he kutsuvat merkeiksi ja ihmeiksi. He suorittavat/tekevät (poie¨­) tunnustekoja, jotka vetoavat ihmisten tunnepuoleen pikemminkin kuin heidän harkitsevaan ja rationaaliseen puoleensa. Se, että tunnustekoja tekevät pahat henget, osoittaa, että kolmen demonin sanoma [lohikäärmeen, pedon ja väärän profeetan] on luonteeltaan spiritistinen. Sanoma ei ole peräisin Jumalalta. Kosmisen taistelun lähestyessä loppuaan demoniset voimat astuvat ihmiskunnan historian näyttämölle ennennäkemättömällä tavalla. Spiritismi, jonka perusta on epäraamatullinen opetus sielun kuolemattomuudesta, tulee ottamaan maailman vangiksi lähes kokonaan.” – “The Closing of the Cosmic Conflict: Role of the Three Angels’ Messages”, julkaisematon käsikirjoitus, s. 6.

`Miksi on vaarallista luottaa tunteisiimme? Miten Paholainen saattaisi ohittaa ajatteluprosessimme ja vedota suoraan tunteisiimme?`

“Paholainen on valmistellut pitkään viimeistä yritystään maailman pettämiseksi. – – Spiritismin nousu on pikkuhiljaa valmistanut tietä Paholaisen mestarillisinta petosta varten. Hänen suunnitelmansa eivät ole vielä toteutuneet, mutta ne tulevat täyttymään sen ajan kuluessa, mikä vielä on jäljellä. – – Tämä petos vie koko maailman mukanaan – paitsi ne, joita Jumala varjelee, koska he uskovat hänen sanaansa. Yhä useammat uinuvat väärässä varmuuden tunteessa, josta he havahtuvat vasta, kun Jumalan vihan maljat vuodatetaan.” (ST2023 349.) Turvamme on Jeesuksessa ja hänen sanassaan.

Ei ole vaikea nähdä, miten jopa miljardit, jotka eivät ymmärrä kuolleiden tilaa, voivat joutua sellaisen harhaluulon valtaan, että kuolleet elävät edelleen kuoleman jälkeenkin.