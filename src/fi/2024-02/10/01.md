---
title:  Spiritismi paljastettuna
date:   01/06/2024
---

> <p></p>
> “Itse Herra laskeutuu taivaasta ylienkelin käskyhuudon kuuluessa ja Jumalan pasuunan kaikuessa, ja ensin nousevat ylös ne, jotka ovat kuolleet Kristukseen uskovina. Meidät, jotka olemme vielä elossa ja täällä jäljellä, temmataan sitten yhdessä heidän kanssaan pilvissä yläilmoihin Herraa vastaan. Näin saamme olla aina Herran kanssa.” (1. Tess. 4:16, 17.)

### Avaintekstit
Matt. 10:28; Saarn. 9:5; Jes. 8:19, 20, VKR/RK 2012; Joh. 11:11–14, 21–25; Ilm. 16:13, 14; Matt. 24:23–27; 2. Tess. 2:9–12.

Vuosikymmeniä sitten alkoi ilmestyä tarinoita kuolemanrajakokemuksista, joissa ihmiset, jotka olivat kuolleet, mutta jotka oli onnistuttu elvyttämään, kertoivat uskomattomia asioita siitä, mitä he olivat nähneet ja kuulleet “kuolleina”. Miljoonat uskovat, että nämä kertomukset todistavat sen, etteivät kuolleet ole oikeasti kuolleita. Spiritismi onkin yksi Paholaisen laajimmille levinneistä ja tehokkaimmista petoksista.

Spiritismillä on itse asiassa juurensa jo Eedenissä, jossa käärme valehteli Aadamille ja Eevalle: “Ei, ette te kuole.” (1. Moos. 3:4.) Tämä ajatus oli myös yhden 1800-luvun suurimman harhaanjohtavan uskonnollisen liikkeen taustalla. Foxin siskokset väittivät, että he pystyivät saamaan vastauksia kysymyksiinsä kuolleiden hengiltä. Myöhemmin sisarukset tunnustivat toimineensa petollisesti.

Tämän tutkistelun tarkoituksena on osoittaa, että ainoa suojamme Paholaisen viimeisten päivien harhaanjohtavia petoksia vastaan on henkilökohtainen suhde Kristukseen sekä juurtuminen Raamatun opetuksiin, joihin kuuluu myös opetus kuolemasta, sanovatpa silmämme, korvamme tai sydämemme mitä tahansa.

_Tämä tutkistelu, joka perustuu Suuri taistelu -kirjan lukuihin 31–34 (Alfa ja omega, osa 8, luvut 3–6), on sapatiksi 8.6.2024_