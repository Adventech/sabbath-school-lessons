---
title:  Lisäaineistoa
date:   07/06/2024
---

Lee Strobelin hiljattain julkaistu kirja The Case for Heaven esittää, että kuollessaan kuolleet pysyvät jonkinlaisessa tietoisessa olemassaolon tilassa. Ajatusta todistellaan kuolemanrajakokemuksilla. Tässä yksi esimerkki: “Eräs tyttö, joka sai kuolemanrajakokemuksen sydänleikkauksen aikana, kertoi tavanneensa veljensä kuolemanjälkeisessä elämässä. Tämä yllätti tytön, sillä hänellä ei ollut veljeä. Kun hän myöhemmin toipui ja kertoi kokemuksestaan isälleen, tämä paljasti hänelle ensimmäistä kertaa, että hänellä todellakin oli veli, mutta veli oli kuollut ennen hänen syntymäänsä.” – Lee Strobel, A Case for Heaven (Grand Rapids, MI: Zondervan Books, 2021), s. 69. Strobelilla on kuitenkin vaikeuksia sovittaa ajatusta välittömästä kuolemanjälkeisestä elämästä yhteen sen selkeän raamatullisen opetuksen kanssa, että kristityt saavat lopullisen palkkansa vasta, kun Kristus tulee takaisin.

Meitä on varoitettu: “Monet joutuvat kohtaamaan pahoja henkiä, jotka esiintyvät heidän rakkaina sukulaisinaan tai ystävinään ja opettavat mitä vaarallisimpia harhaoppeja. Nämä vierailijat vetoavat lämpimimpiin tunteisiimme. He tekevät ihmeitä, jotka vahvistavat heidän väitteensä. Meidän on oltava valmiit vastustamaan heitä Raamatun totuudella, joka kertoo, etteivät kuolleet tiedä mitään, ja että henki-ilmestyksissä kyseessä ovat pahat henget.

Aivan meidän edessämme on koetuksen hetki, ’joka kohtaa koko maailman ja panee koetteelle maan asukkaat’ (Ilm. 3:10). Kaikki ne, joiden usko ei ole lujasti Jumalan sanan perustuksella, joutuvat Paholaisen pettämiksi ja voittamiksi. ’Hänen vääryytensä pettää’ (2. Tess. 2:10) ottaakseen valtaansa ihmislapset, ja hänen petoksensa vahvistuvat jatkuvasti. Hän pystyy kuitenkin saavuttamaan tavoitteensa vain, kun ihmiset vapaaehtoisesti antautuvat hänen kiusauksiinsa. Ne, jotka etsivät hartaasti totuutta ja pyrkivät kurinalaisesti puhtaaksi synnistä, tekevät näin kaiken voitavan valmistautuakseen taisteluun, löytävät varman turvan totuuden Jumalasta. ’Sinä olet tarkoin seurannut sanaani ja kestänyt, ja siksi minä puolestani tarkoin varjelen sinua’ (Ilm. 3:10), on Vapahtajan antama lupaus. Hän on valmis lähettämään vaikka kaikki taivaan enkelit suojelemaan kansaansa ennemmin kuin antaisi yhden häneen luottavan joutua Paholaisen voittamaksi.” (ST2023 348.)