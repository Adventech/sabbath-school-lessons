---
title:  Lisäaineistoa
date:   12/04/2024
---

“Evankeliumi levisi ja sen vastaanottaneiden määrä kasvoi. Se saavutti jopa alueita, joille Rooman kotkalla ei ollut pääsyä. Kun pakanallinen virkavalta vaati vainoamista, yksi kristityistä sanoi vastalauseenaan: ’Kiduttakaa meitä, vääntäkää, tuomitkaa, repikää meitä: se näet todistaa viattomuutemme ja teidän syyllisyytenne. – – Tästä teidän – – julmuudestanne ei kuitenkaan ole mitään hyötyä.’ (Tertullianus, Apologeticum, Kirjapaja, Helsinki 2010, kappale 50, s. 142, 143.) Vaino osoittautuikin voimakkaaksi kutsuksi liittyä mukaan uskovien joukkoon. ’Mitä enemmän te lyötte meitä maahan, sitä enemmän meitä nousee: kristittyjen veri on siemen.’ (Sama.)” (ST2023 29.)

“Monia uskossaan heikkoja on suuresti hämmentänyt se jumalallisen sallimuksen salaisuus, että vanhurskaat ovat joutuneet kokemaan vainon tuskaa pahojen ihmisten käsissä. Jotkut ovat jopa olleet valmiita heittämään pois luottamuksensa Jumalaan, koska Jumala on sallinut pahimpien menestyä, ja heidän vuokseen jaloimmat ja puhtaimmat ovat kärsineet ja kokeneet kidutusta. Usein kysytään, kuinka oikeudenmukainen ja armollinen Jumala, joka on myös kaikkivaltias, voi sallia tällaista epäoikeudenmukaisuutta ja sortoa. Tämä on kysymys, jolla meidän ei kannata mieltämme vaivata. Jumala on antanut meille riittävät todisteet rakkaudestaan, eikä meidän ole syytä epäillä hänen hyvyyttään, vaikka emme ymmärrä, kuinka hänen sallimuksensa toimii.” (ST2023 32.)

**Keskustelunaiheita**:

`Mitä arvoa vainolla on? Miksi luulet Jumalan sallivan, että hänen kansansa toisinaan kärsii? Vaikka varhaisten vuosisatojen aikana vaino sai aikaan jotain hyvääkin, entä ne ajat, kun sillä ei saavuteta mitään hyvää? Miksi henkilökohtainen rakkaudellinen suhde Jumalaan voi ylläpitää uskoamme tuollaisina aikoina?`

`Jos ystäväsi esittäisi sinulle seuraavan kysymyksen, mitä vastaisit: “Missä Jumala on, kun minä kärsin? Jos hän rakastaa minua, miksi käyn läpi näin vaikeita aikoja?”`

`Miten paikallisseurakunnastanne voi tulla huolehtiva yhteisö, jolla on vaikutusta maailmaan? Keskustelkaa käytännön tavoista, joilla voitte soveltaa tämän viikon tutkistelusta oppimianne asioita?`