---
title:  Lisäaineistoa
date:   24/05/2024
---

Huomaa, miten Jeesuksen roolia ja meidän rooliamme tuomiolla kuvaillaan: “Jeesus ei selittele heidän syntejään, vaan muistuttaa heidän katumuksestaan ja uskostaan vaatien heille anteeksiantoa. Hän kohottaa lävistetyt kätensä Isän ja pyhien enkelien edessä ja sanoo tuntevansa heidät nimeltä ja piirtäneensä ne käsiensä ihoon. ’Murtunut mieli’ on Jumalalle sopiva uhri ja ’särkynyttä sydäntä et hylkää, Jumala’ (Ps. 51:19). Kansansa syyttäjälle hän sanoo: ’Herra nuhtelee sinua, Saatana! Herra, joka on valinnut Jerusalemin, käskee sinun vaieta!’ (Sak. 3:2.)” (ST2023 303.)

“Sen tosiasian, että Jumalan kansaksi tunnustettuja esitetään seisomassa Herran edessä pukeutuneina saastaisiin vaatteisiin, tulisi johtaa kaikki hänen nimeään tunnustavat nöyrtymykseen ja syvään sydämen tutkisteluun. Niillä, jotka todenteolla puhdistavat sielunsa olemalla kuuliaisia totuudelle, on mitä vaatimattomin käsitys itsestään. Mitä tarkemmin he katselevat Kristuksen tahratonta luonnetta, sitä voimakkaammaksi tulee heidän halunsa muodostua hänen kuvansa kaltaisiksi, ja sitä vähemmän puhtautta ja pyhyyttä he näkevät itsessään. Mutta samalla kuin meidän tulee oivaltaa oma synnillinen tilamme, meidän tulee luottaa Kristukseen vanhurskautenamme, pyhityksenämme ja lunastuksenamme. Emme pysty puolustautumaan saatanan syytöksiä vastaan. Kristus on ainoa, joka voi esittää pätevän puolustuksen hyväksemme. Hän pystyy vaientamaan syyttäjän sellaisilla todistuksilla, jotka eivät perustu meidän ansioihimme vaan hänen.” (2Ta 175, 176.)

“Elämme nyt suurta sovituspäivää. Maallisen pyhäkön vertauskuvallisessa palveluksessa kaikkien piti kurittaa itseään katumalla ja nöyrtymällä Herran edessä ylipapin toimittaessa Israelille sovituksen, ettei heitä poistettaisi kansan keskuudesta. Vastaavasti kaikkien, jotka haluavat nimensä säilyvän elämän kirjassa, tulee tutkia itseään Jumalan edessä ja vilpittömästi katua syntejään armonaikansa jäljellä olevina päivinä. Tarvitaan syvää ja huolellista sydämen tutkimista.” (ST2023 306.)

**Keskustelunaiheita**:

`Mitä tunteita meissä herättää ajatus siitä, että Jeesus kohottaa haavoitetut kätensä puolestamme Isän edessä?`

`Sovitus on Jumalan työ eksyneiden syntisten pelastamiseksi. Miksi minkä tahansa Jumalan työlle syntisten pelastamiseksi omistetun päivän pitäisi olla hyvä uutinen?`