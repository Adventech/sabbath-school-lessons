---
title:  Tuomion aika on tullut
date:   21/05/2024
---

`Vertaa Dan. 7:9, 10 ja Ilm. 14:6, 7. Miten nämä kaksi raamatunkohtaa muistuttavat toisiaan?`

Tuomio on tärkeä teema kaikkialla Raamatussa. “Jumala vaatii tuomiolle kaikista salatuistakin teoista, niin hyvistä kuin pahoista.” (Saarn. 12:14.) Jeesus käänsi kuulijoittensa ajatukset tulevaan tuomion aikaan, jolloin “jokaisesta turhasta sanasta, jonka ihmiset lausuvat, heidän on tuomiopäivänä tehtävä tili” (Matt. 12:36). Apostoli Paavali lisää, että Jumala ­”valaisee pimeyden kätköt ja tuo esiin sydänten ajatukset” (1. Kor. 4:5). Enkeli sanoi Johannekselle, että “hänen [Jumalan] tuomionsa aika on tullut” (Ilm. 14:7).

`Lue Ilm. 22:10–12. Kun Jeesus palaa, mikä on koko ihmiskunnan kohtalo? Mikä selkeä viesti Johannekselle annetaan?`

Koska Kristus tulee jakamaan jokaiselle heidän lopullisen palkkansa, sitä ennen on pitänyt olla tuomio, jossa osoitetaan, millaisen palkan itse kukin saa. Kun Kristus palaa, toista mahdollisuutta ei ole. Jokaisella ihmisellä on ollut riittävästi tietoa tehdä lopullinen, peruuttamaton päätös joko Kristuksen puolesta tai häntä vastaan.

`Lue Matt. 25:1–13. Miksi Jeesus suhtautuu niin eri tavalla näihin kahteen eri uskovien ryhmään?`

“Kun tutkiminen päättyy ja kaikkien eri aikoina Kristuksen seuraajiksi tunnustautuneiden tapaukset on selvitetty ja päätetty, silloin, ja vasta silloin, armon aika päättyy ja pelastuksen ovi suljetaan. Tämä todetaan yhdessä lyhyessä lauseessa. ’Ne, jotka olivat valmiit, menivät hänen kanssaan häätaloon, ja ovi suljettiin’ (Matt. 25:10), mikä johtaa meidät Vapahtajan taivaallisen palvelutyön viimeisen vaiheen loppuun, jolloin suuri työ ihmisten pelastamiseksi viedään päätökseen.” (ST2023 269.)

Meidän ei tarvitse pelätä tuomiota. Kristuksen kautta anteeksianto on meidän, vapaus syyllisyydestä on meidän, voima elää jumalista elämää on meidän ja lopullinen voitto on meidän.