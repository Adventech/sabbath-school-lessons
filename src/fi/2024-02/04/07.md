---
title:  Lisäaineistoa
date:   26/04/2024
---

“Jumala antoi suuren valon loistaa näille valitsemilleen miehille. Hän paljasti heille monia Rooman erheistä, mutta he eivät kuitenkaan saaneet kaikkea totuutta, joka maailmalle oli tarkoitettu. Näiden miesten avulla Jumala johti kansaa Rooman pimeydestä. He joutuivat kuitenkin kohtaamaan monia suuria esteitä. Jumala vei heitä eteenpäin askel askeleelta, kun he olivat siihen valmiita. He eivät kyenneet heti ottamaan vastaan kaikkea totuutta. Se olisi saanut heidät kääntymään pois, samoin kuin keskipäivän kirkkaus voi olla liikaa pimeydessä eläneelle. Siksi Jumala huomioi vastaanottajien valmiuden ja paljasti totuutta vähän kerrallaan. Vuosisatojen kuluessa uudet uskolliset työntekijät johdattaisivat kansaa yhä pitemmälle uudistusten tiellä.” (ST2023 68.)

“Toisessa kirjeessä evankeliumin seuraajaksi ryhtyneelle papille Hus kertoo hyvin nöyrästi omista puutteistaan. Hän syyttää itseään siitä, että ’oli nauttinut hienojen vaatteiden pitämisestä ja tuhlannut tunteja tyhjänpäiväisissä toimissa.’ Hän lisää seuraavat koskettavat kehotukset: ’Olkoon Jumalan kunnia ja ihmisten pelastus mielessäsi maallisen omaisuuden, etujen ja kiinteistöjen sijaan. Varo koristelemasta taloasi enemmän kuin sieluasi ja pidä ennen muuta huolta hengellisestä kunnostasi. Ole hurskas ja nöyrä köyhiä kohtaan äläkä tuhlaa varojasi juhlimalla. Pelkään, että sinäkin tulet saamaan ankarat nuhteet niin kuin itsekin olen saanut, jos et korjaa elämäsi suuntaa ja pidättäydy turhuudesta.” (ST2023 71.)

**Keskustelunaiheita**:

`Mitä on asteittain lisääntyvä valo? Miksi Jumala paljastaa totuuttaan vähitellen? Kuinka nämä periaatteet soveltuvat Jumalan seurakuntaan tänä päivänä?`

`Kuinka uusina löydetyt totuudet liittyvät aiempiin totuuksiin, jotka Jumalan kansa on ymmärtänyt? Miksi uuden valon ei tule koskaan olla ristiriidassa vanhan valon kanssa?`

`Riippumatta siitä, missä asut, kulttuurisi edistää sellaisia arvoja, ajatuksia ja moraalikäsityksiä, jotka ovat jollakin tavalla ristiriidassa Raamatun opetuksen kanssa. Kun olet tunnistanut nämä ristiriitaisuudet, miten näet itsesi ja meidät seurakuntana käsittelevän näitä haasteita? Kuinka pysymme hyvinä kansalaisina ilman, että annamme samalla periksi kulttuurimme julistamille vääristyneille arvoille?`