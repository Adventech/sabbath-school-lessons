---
title:  Lisäaineistoa
date:   10/05/2024
---

“Uskonnolliset ja maalliset vallanpitäjät kielsivät Raamatun. Sen opetusta vääristeltiin kaikin mahdollisin ihmisten ja demonien keksimin keinoin, jotta kansan ajatukset käännettäisiin siitä pois. Raamatun pyhiä totuuksia opettaneita ajettiin takaa, petettiin, kidutettiin, suljettiin vankiselleihin tai surmattiin uskonsa vuoksi. Heitä ajettiin pakoon vuorien suojaan, luoliin ja maakuoppiin. Ilmestyskirjassa mainitut uskolliset todistajat profetoivat säkkipuvussa kaiken tämän tapahtuessa. He kuitenkin jatkoivat todistustaan koko tämän 1260 vuoden ajan. Pimeimpinäkin aikoina löytyi uskollisia Jumalan sanaa rakastavia ja Jumalan kunniaa mustasukkaisesti puolustavia henkilöitä. Nämä uskolliset palvelijat saivat viisautta, voimaa ja valtuudet saarnata jumalallista totuutta koko tämän ajan.” (ST2023 169.)

“Kun Ranska julkisesti hylkäsi Jumalan ja syrjäytti Raamatun, pahat ihmiset ja pimeyden henget riemuitsivat. Kauan kaivattu tavoite oli täyttynyt – valtakunta vapautuisi Jumalan lain rajoituksista. – – Kun Paholaisen julmaa työtä hillitsevä Jumalan Hengen vaikutus otettiin suuressa määrin pois, hän, jonka ainoa ilo on tuottaa ihmisille kurjuutta, pystyi tekemään, mitä halusi. Ne, jotka valitsivat tukea kapinaa, joutuivat korjaamaan sen satoa, kunnes maa täyttyi rikoksista, jotka ovat liian kauheita kynällä kuvattaviksi. Autioituneista maakunnista raunioituneisiin kaupunkeihin kuultiin kauheaa, katkeraa tuskan huutoa. Ranska oli kuin maanjäristyksen runtelema. Uskonto, laki, yhteiskuntajärjestys, perhe, valtio ja kirkko – Jumalan lakia vastustava käsi löi ne kaikki maahan.” (ST2023 180.)

“Ellei seurakunta seuraa Jumalan johdatusta, ota vastaan jokaista Jumalalta tullutta valonsädettä ja suorita Jumalan heille uskomia velvollisuuksia, uskonto väistämättä rappeutuu pelkäksi muotomenojen toistamiseksi. Samalla menetetään elintärkeä käytännöllinen jumalisuus.” (ST2023 199.)

**Keskustelunaiheita**:

`Miten suuren taistelun periaatteet paljastuivat Ranskan vallankumouksessa?`

`Väittäessään, ettei Jumalaa ole, eräs henkilö kirjoitti: “Olemme vapaita asettamaan omat tavoitteemme ja uskaltaudumme ylittämään minkä tahansa älyllisen rajan ilman että, meidän pitäisi etsiä ’Pääsy kielletty’ -merkkejä.” Miksi ajatus “Pääsy kielletty” -merkkien etsimisestä paljastaa paljon Jumalan hylkäävien motiiveista?`