---
title:  Kaksi todistajaa herää henkiin
date:   08/05/2024
---

`Lue Ilm. 11:11. Minkä ennustuksen teksti antaa Jumalan sanasta?`

Ranskan vallankumouksen lopussa Jumalan sana heräisi kuvainnollisesti jälleen henkiin. Tulisi valtava herätys. Ne, jotka näkisivät Jumalan sanan jälleen kerran Jumalan elävänä voimana, joka tuo pelastuksen, alkaisivat kunnioittaa Raamattua suuresti. 1700-luvun lopulla Jumala nosti esiin miehiä ja naisia, jotka sitoutuivat viemään evankeliumia maan ääriin. Sellaiset ihmiset, kuten William Carey, joka matkusti Intiaan ja käänsi Raamatun kymmenille intialaisille murteille, levittivät Raamatun sanomaa nopeasti. Raamatun voiman siivittämänä lähetyssaarnaajia lähetettiin ympäri maailmaa.

Ei ole sattumaa, että pyrkimys maailmanlaajuiseen lähetystyöhön syttyi Ranskan vallankumouksen jälkeen. Jumalan sana on elävää, ja vaikka se saattoi monista näyttää “kuolleelta”, se asui yhä uskovien sydämessä ja nousisi jälleen täyteen elämään, kuten Ilmestyskirjan profetiat ennustivat. “Uskoa vastustanut Voltaire kerskui olevansa väsynyt ’kuulemaan, kuinka kaksitoista miestä perusti kristillisen uskon. Aion todistaa, että yksi ihminen riittää tekemään siitä lopun.’ Hänen kuolemansa jälkeen on jo noussut useita sukupolvia. Miljoonat ovat yhdistäneet voimansa sotaan Raamattua vastaan, mutta se ei ole lähelläkään tuhoa, koska nyt siellä, missä Voltairen päivinä oli sata Raamattua, Jumalan kirjaa on nyt kymmeniä tuhansia tai oikeammin satoja tuhansia kappaleita. Yksi uskonpuhdistajista sanoikin Raamatun ’olevan kuin alasin, jota monet vasarat kuluttavat’.” (ST2023 182.)

`Lue Ps. 119:89 ja Ps. 111:7, 8. Mitä tekstit kertovat Raamatusta ja siitä, miksi voimme luottaa siihen?`

Jumalan sanaa vastaan voidaan hyökätä tai sitä voidaan yrittää tukahduttaa, mutta sitä ei koskaan saada hävitettyä.

Emme saa antaa Jumalan sanaa vastaan tehtyjen hyök­käysten horjuttaa luottamustamme Raamattuun. Se on elävää sanaa yhä tänäkin päivänä. Se puhuu ihmisten sydämille puhaltaen uutta elämää niihin, jotka ovat halukkaita kuuntelemaan sanaa ja seuraamaan sen opetuksia.