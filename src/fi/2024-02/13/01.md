---
title:  Jumalan rakkauden riemuvoitto
date:   22/06/2024
---

> <p></p>
> “Ja minä kuulin valtaistuimen luota voimakkaan äänen, joka sanoi: ’Katso, Jumalan asuinsija ihmisten keskellä! Hän asuu heidän luonaan, ja heistä tulee hänen kansansa. Jumala itse on heidän luonaan, ja hän pyyhkii heidän silmistään joka ainoan kyyneleen. Kuolemaa ei enää ole, ei murhetta, valitusta eikä vaivaa, sillä kaikki entinen on kadonnut.” (Ilm. 21:3, 4.)

### Avaintekstit
Ilm. 22:11, 12; Jer. 30:5–7; Ps. 91:1–11; Jer. 25:33; Ilm. 21:2; Ilm. 20:11–15.

Voimme kohdata tulevaisuuden sydän täynnä toivoa. Vaikka haastavat ajat ovat edessä, ja vaikka joutuisimme kestämään vaikeuksia ja kokemaan murheita, jos meillä on toivo siitä, että parempi päivä koittaa, voimme elää tätä päivää iloiten ja tuntien, että elämällämme on tarkoitus.

Franklin D. Roosevelt oli Yhdysvaltain presidentti vuosina 1933–1945, joka oli yksi Yhdysvaltojen historian vaikeimmista ajanjaksoista. Hän oli polion halvaannuttama eikä pystynyt kävelemään ilman apua. Hän kirjoitti kerran: “Olemme aina pitäneet kiinni siitä toivosta, uskosta ja vakaumuksesta, että horisontin tuolla puolen meitä odottaa parempi elämä ja parempi maailma.” Albert­ ­Einstein, yksi maailman nerokkaimmista miehistä, kirjoitti: “Opi eilisestä, elä tätä päivää ja toivo huomista.” Alfred Lord Tennyson, suosittu englantilainen runoilija kuningatar Viktorian ajoilta, kirjoitti kerran: “Toivo hymyilee tulevan vuoden kynnykseltä kuiskaten: ’Tästä vuodesta tulee onnellisempi.’”

Tämän neljänneksen viimeisessä tutkistelussa näemme Kristuksen järkkymättömän rakkauden maailmankaikkeuden historian jännittävimpänä aikana ja hänen täydellisen voittonsa hyvän ja pahan välisessä suuressa taistelussa. Raamatun viimeinen kirja, Ilmestyskirja, antaa meille toivoa tähän päivään, huomiseen ja iankaikkisuuteen.

_Tämä tutkistelu, joka perustuu Suuri taistelu -kirjan lukuihin 39–42 (Alfa ja omega, osa 8, luvut 11–14), on sapatiksi 29.6.2024_