---
title:  Toivo jeesuksen pikaisesta paluusta
date:   24/06/2024
---

`Lue Joh. 14:1–3; Tit. 2:11–14. Miksi nämä jakeet ovat niin rohkaisevia tulevan ahdistuksen ajan valossa?`

Jeesuksen sanat: “Älköön sydämenne olko levoton”, ovat hänen vakuutuksensa siitä, että hän ei koskaan jätä meitä ja että hän on tulossa takaisin noutamaan meidät kotiin. Tämä maailma ei ole meidän kotimme. Parempi päivä on tulossa. Uuden testamentin jakeista aina yksi jae kutakin 25 jaetta kohden puhuu Herramme paluusta. Kun päivät ovat synkkiä ja kirkon ja valtion yhteen liittynyt valta uhkaa elämäämme orjuuttavilla säädöksillään, lupaus Kristuksen tulemisesta täyttää sydämemme toivolla. Tämä on se autuas toivo, joka on innoittanut Jumalan uskollista kansaa joka sukupolvessa.

`Lue Ilm. 6:15–17 ja Jes. 25:8, 9. Vertaa jakeessa esiintyvien pelastettujen ja kadotettujen asenteita. Mikä selittää heidän ajattelutapojensa eron?`

Jumalattomat ymmärtävät synnin kauhistuttavat seuraukset, vanhurskaat taas ovat vastaanottaneet suuren armolahjan. Kapina Jumalaa vastaan johtaa pelkoon, syyllisyyteen, tuomioon ja lopulta iankaikkiseen kadotukseen. Meidän vastauksemme hänen pelastavaan armoonsa johtaa anteeksiantoon, rauhaan ja ikuiseen iloon, joka alkaa Jeesuksen tullessa kirkkaudessaan.

`Lue Ilm. 15:3, 4 ja Ilm. 19:7. Kuinka lunastetut suhtautuvat pelastukseen Kristuksen kautta?`

“Kristuksen risti on lunastettujen tutkimuksen kohde ja laulun aihe kautta ikuisuuden. Kirkastetussa Kristuksessa he näkevät ristiinnaulitun Kristuksen. – – Se, että kaikkien maailmojen Luoja ja kaikkien kohtaloitten hallitsija luopui kunniastaan ja nöyryytti itsensä rakkaudesta ihmiseen, tulee aina herättämään ihmetystä ja kunnioitusta koko maailmankaikkeudessa.” (ST2023 401.)

`Lue Ilm. 12:17; Ilm. 17:13, 14 ja Ilm. 19:11–16. Miten maailman viimeinen sota ja Kristuksen lopullinen voitto etenevät?`