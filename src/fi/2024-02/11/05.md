---
title:  Pedon tunnistaminen, osa 2
date:   12/06/2024
---

Jumalan kansa ei palvo petoa, vaan löytää suurimman ilonsa siitä, että saa palvoa Jumalaa. He ovat sitoutuneita Jumalaan, koska tietävät, kuinka sitoutunut hän on heihin.

`Lue Ilm. 13:5. Kirjoita alla olevalle riville piirre, josta pedon voi tunnistaa?`

Jumala on antanut meille avaimen profeetallisen ajan tulkintaan: yksi profeetallinen päivä vastaa yhtä kirjaimellista vuotta (4. Moos. 14:34; Hes. 4:6). Jos laskemme Ilm. 13:5 mainitun 42 kuukauden ajanjakson käyttäen heprealaista 30 päivän kuukautta, saamme tulokseksi 1 260 profeetallista päivää eli kirjaimellista vuotta.

Paavilla oli suuri vaikutusvalta 538 jKr. – 1798 jKr. Kun Napoleonin kenraali Berthier otti paavin vangiksi 1798 jKr., profetoitu paavin ylivallan aika päättyi, ja Ilmestyskirjan ennustus kävi toteen: “Jos kuka vankeuteen vie, niin hän itse vankeuteen joutuu – –.” (Ilm. 13:10, VKR.) Paavinvallan saama isku oli vakava, mutta ei kuolettava. Ilm. 13:12 mukaan kuolinhaava paranisi. Paavinvallan vaikutus tultaisiin tuntemaan jälleen kerran maailmanlaajuisesti.

Nykymaailman johtajat toivottavat paavin tervetulleeksi Rooman kirkon suurlähettiläänä, ja he vierailevat hänen luonaan säännöllisesti Vatikaanissa. Maailmassa, joka on ennennäkemättömän epävakaa, näyttämöä valmistellaan sitä varten, että Rooman paavi voi astua esiin maailman arvostettuna moraalisena johtajana, joka voi koota ihmisiä yhteen. Nykyisen paavi Franciscus I:n edeltäjä, Benedictus XVI, on julkisesti puolustanut sunnuntaita Herran päivänä.

Meille on paljastettu, mihin tämä suuntaus tulee jonakin päivänä johtamaan: “Ne, jotka kunnioittavat Raamatun sapattia, tuomitaan lain ja järjestyksen vihollisina, yhteiskunnan moraalin turmelijoina tai anarkian ja rappion tuojina. Heidän väitetään olevan syy maata kohdanneisiin Jumalan tuomioihin. Heidän omantunnontarkkuuttaan pidetään uppiniskaisuutena, jääräpäisyytenä ja esivallan halveksimisena. Heitä syytetään vihamielisyydestä hallitusta kohtaan. Jumalan lakia vastustavat pastorit puhuvat saarnatuoleissa velvollisuudesta totella Jumalan asettamia viranomaisia. Niin lainsäädännössä kuin oikeusistuimissa Jumalan käskyjen pitäjät esitetään väärässä valossa ja tuomitaan.” (ST2023 367.)

`Kuinka lopunajan tapahtumat voivat yllättää meidät?`