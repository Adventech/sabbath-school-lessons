---
title:  Sota kaikkien sotien takana
date:   30/03/2024
---

> <p></p>
> “Taivaassa syttyi sota. Mikael ja hänen enkelinsä kävivät taisteluun lohikäärmettä vastaan. Lohikäärme enkeleineen teki vastarintaa mutta kärsi tappion, eikä sille ja sen joukolle ollut enää sijaa taivaassa.” (Ilm. 12:7, 8.)

### Avaintekstit
Ilm. 12:7–9; Hes. 28:12–15; Jes. 14:12–14; 1. Moos. 3:15; Joh. 17:24–26.

Jos Jumala on kerran niin hyvä, miksi maailma on niin paha? Kuinka rakkauden Jumala voi sallia sen, että niin paljon pahaa on olemassa? Miksi pahoja asioita tapahtuu hyville ihmisille?

Tämän viikon tutkistelussa paneudumme jo ammoisista ajoista jatkuneeseen hyvän ja pahan väliseen taisteluun. Alkaen Luciferin kapinasta taivaassa me tutkimme pahan alkuperää ja Jumalan pitkämielisyyttä syntiongelman käsittelyssä.

Jumala on uskomattoman rakkauden Jumala. Hänen luonteensa on rakkaus (1. Joh. 4:7, 8). Kaikki hänen tekonsa ovat rakastavia (Jer. 31:3). Rakkautta ei voi koskaan pakottaa eikä siitä voida säätää lailla. Ellen G. White ilmaisee asian hyvin: “Vain rakkaus herättää vastarakkautta.” (4AO 13.) Valinnanvapauden kieltäminen tarkoittaisi rakastamisen kyvyn tuhoamista. Jos kyky rakastaa tuhotaan, silloin tuhotaan myös mahdollisuus olla aidosti onnellinen. Jumala voittaa uskollisuutemme omalla rakkaudellaan. Hän käsittelee suurta taistelua hyvän ja pahan välillä sellaisella tavalla, ettei synti enää koskaan nouse maailmankaikkeuteen. Jumalan tarkoituksena on osoittaa koko maailmankaikkeudelle, että hän on aina toiminut luotujensa parhaaksi. Kun katsomme maailmaa Jumalan rakkauden linssin läpi, hyvän ja pahan välisen suuren taistelun valossa, jokainen meistä vakuuttuu siitä, että oikeus tulee voittamaan vääryyden ikuisiksi ajoiksi.

_Tämä tutkistelu, joka perustuu Suuri taistelu -kirjan lukuihin 29 ja 30 (Alfa ja omega, osa 8, luvut 1 ja 2), on sapatiksi 6.4.2024_