---
title:  Lucifer pettää, Kristus voittaa
date:   01/04/2024
---

On hyvä kerrata, että sille, miksi Lucifer antoi ylpeyden ja kateuden juurtua sydämeensä ja kasvaa kapinaksi Luojaa vastaan, ei ole loogista selitystä. Paholaisen ylpeys kypsyi avoimeksi kapinaksi. Hän syytti Jumalaa epäoikeudenmukaisuudesta. Epäilyksillään ja syytöksillään hän tartutti muihinkin enkeleihin samaa asennetta.

`Lue Ilm. 12:4. Mitä jae paljastaa Paholaisen kyvystä pettää? Kuinka moni enkeleistä lankesi hänen Jumalaa koskevien valheidensa vuoksi?`

Kun taivaassa syttyi sota, enkelien oli päätettävä, seuraisivatko he Jeesusta vai Luciferia. Oliko taivaassa käyty sota fyysistä sotaa, aatteiden sotaa vai kenties molempia? Emme tiedä yksityiskohtia, mutta konflikti oli sikäli fyysinen, että lopulta Paholainen ja hänen enkelinsä syöstiin maan päälle eikä heille ollut enää sijaa taivaassa (Ilm. 12:8, 9). Tähän sotaan sisältyy selkeästi myös jonkinlainen fyysinen puoli.

Jokaisen enkelin oli päätettävä, oliko hän Kristuksen puolella vai tätä vastaan. Ketä he seuraisivat? Ketä he kuuntelisivat? Uskolliset päättivät olla kuuliaisia Kristuksen rakastaville käskyille, mutta kolmasosa kuunteli Luciferin ääntä, ei totellut Jumalaa ja menetti paikkansa taivaassa. Meidätkin on kutsuttu tänä kriittisenä historian hetkenä päättämään Kristuksen puolesta tai häntä vastaan. Kenen puolella olemme – Kristuksen vai Paholaisen?

`Lue 1. Moos. 2:15–17; 2. Moos. 32:26; Joos. 24:15; 1. Kun. 18:20, 21 ja Ilm. 22:17. Minkä suureen taisteluun liittyvän perusperiaatteen tekstit opettavat?`

Kun Jumala loi ihmiset, hän antoi heille kyvyn ajatella, järkeillä ja valita. Ihmisyytemme ydintä on, että kykenemme moraalisiin valintoihin. Emme ole robotteja. Meidät luotiin Jumalan kuvaksi. Eläinkunnasta meidät erottaa kykymme tehdä moraalisia valintoja ja elää iankaikkisten hengellisten periaatteiden mukaan. Syntiinlankeemuksen jälkeen Jumala on kutsunut kansaansa vastaamaan hänen rakkauteensa ja olemaan kuuliaisia hänen käskyilleen valitsemalla palvella häntä.

`Mitä Paholainen kyky pettää pyhät taivaalliset olennot kertoo hänen yrityksistään pettää meitä?`