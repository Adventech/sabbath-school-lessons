---
title:  Lisäaineistoa
date:  16/07/2021
---

”Vain itseensä keskittyneessä elämässä ei voi olla mitään kasvua eikä hedelmällisyyttä. Jos olet vastaanottanut Kristuksen henkilökohtaisena Vapahtajanasi, sinun tulee unohtaa itsesi ja koettaa auttaa toisia. Puhu Kristuksen rakkaudesta, kerro hänen hyvyydestään. Täytä jokainen ilmenevä velvollisuus. Tunne sydämessäsi vastuuta sieluista, ja koeta kaikin voiminesi pelastaa kadotettuja. Kun saat Kristuksen hengen – epäitsekkään rakkauden ja toisen hyväksi työskentelyn hengen – niin kasvat ja tuotat hedelmää. Hengen armolahjat kypsyvät luonteessasi. Uskosi lisääntyy, vakaumuksesi syventyy ja rakkautesi täydellistyy. Yhä enemmän heijastat Kristuksen kaltaisuutta kaikessa, mikä on puhdasta, jaloa ja rakastettavaa.” (KV 42.)

Seurakunnan jäsenten keskinäisiä suhteita selvitettäessä ”osapuolten välisiä keskusteluja on pitkitetty tuntitolkulla, ja sen lisäksi että heidän oma aikansa on tuhlaantunut, myös Herran palvelijoiden on täytynyt kuunnella heitä, vaikka armo ei ole saanut pehmittää kummankaan osapuolen sydäntä. Jos ylpeys ja itsekkyys pantaisiin syrjään, viisi minuuttia riittäisi useimpien ongelmien ratkaisemiseen.” (White, Early ­Writings, s. 119.)

**Keskustelunaiheita**

`Pohtikaa käytännön tapoja voittaa itsekkyys. Miten voitte olla tilivelvollisia toisillenne niin, että keksimänne tavat eivät jää vain ajatuksen tasolle, vaan muuttuvat todellisuudeksi?`

`Tavoitteet eivät ole luonnostaan pahoja, mutta miten onnistumme odottamaan Jumalalta suuria ilman, että antaudumme kunnianhimon valtaan?`

`Useimmat meistä eivät näytä kunnianhimoaan, tekopyhyyttään, itsekkyyttään ja kateuttaan julkisesti. Osaamme kyllä tarjota paljon miellyttävämpää julkisivua. Haapapuun laajan juuriston tavoin kaikki nämä kielteiset ominaisuudet piilevät kuitenkin pinnan alla. Miltä Hengen ohjaama luonteenmuutos näyttää käytännössä? Miten pääsemme eroon levottomuudesta ja löydämme todellisen levon Jeesuksessa?`

`Pohtikaa vielä Jeesuksen toisen tulemisen merkitystä. Mitä toivoa meillä olisi ilman sitä? Mehän tiedämme, että kuolleet nukkuvat ylösnousemukseen asti, joka tapahtuu Jeesuksen toisessa tulemisessa. Jos toista tulemista ei olisi, mitä hyötyä Kristuksen ensimmäisestä tulemisesta olisi ollut meille?`