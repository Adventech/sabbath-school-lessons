---
title:  Kaipaus Enempään
date:  04/09/2021
---

### Avaintekstit
1. Kor. 10:1–11; 3. Moos. 4:32–35;Joh. 1:29; Hepr. 4:1–11; Ps. 95:8–11

> <p></p>
> ”Näin heistä tuli meille varoittavia esimerkkejä: meidän ei pidä himoita pahaa, niin kuin he tekivät.” (1. Kor. 10:6.)

Yhdysvalloissa, New Yorkissa sijaitsevassa Queens Museum -taidemuseossa on maailman suurin arkkitehtoninen kaupungin pienoismalli, joka esittää New Yorkin kaikkia rakennuksia. Rakennusten mittasuhde on 1:1200 (jossa 1 cm vastaa 12 metriä). Näyttelyn pinta-ala vie lähes 870 neliötä. Pienoismalli valmistui alun perin vuonna 1964, ja sitä oli tekemässä 100 käsityöläisammattilaista, jotka työskentelivät yli kolme vuotta saadakseen projektin valmiiksi. Pienoismallia on päivitetty vastaamaan 1990-luvun rakennuksia, mutta se ei enää vastaa vuoden 2021 kaupunkikuvaa. Se on hämmästyttävän yksityiskohtainen ja tarkka kopio alkuperäisestä.

Loppujen lopuksi se on kuitenkin vain kopio: pienoismalli, joka edustaa jotakin suurempaa, syvällisempää ja monimutkaisempaa kuin mitä itse malli on.

Tällaisia kaikki mallit itse asiassa ovat. Ne eivät ole alkuperäisiä, vaan toimivat vain alkuperäisen kuvina. Malli auttaa meitä ymmärtämään, mikä alkuperäisessä on olennaista, mutta malli ei voi koskaan korvata alkuperäistä. Se on olemassa pikemminkin auttamaan ihmisiä ymmärtämään paremmin, mistä alkuperäisessä on kysymys.

Raamattu on täynnä pienoismalleja toiminnoista ja järjestelmistä, jotka kaikki viittaavat suurempiin, taivaallisiin todellisuuksiin. Heprealaiskirjeen 4. luku auttaa meitä huomaamaan yhden tällaisen todellisuuden, joka liittyy raamatulliseen kysymykseen levosta.

11.9. Pääkonferenssin (kansainvälisen adventtikirkon keskustoimiston) ulkolähetyksen erityisuhrilahja: Uusien lähetystyömuotojen tukeminen

_Tämä tutkistelu on sapatiksi 11.9.2021_