---
title:  Lisäaineistoa
date:  10/09/2021
---

”Emme ole aina halukkaita tulemaan Jeesuksen luo koettelemuksinemme ja vaikeuksinemme. Joskus vuodatamme huolemme ihmiskorville ja kerromme kärsimyksemme niille, jotka eivät voi meitä auttaa. Emme uskoudu kaikesta Jeesukselle, joka kykenisi muuttamaan murheen tiemme ilon ja rauhan poluiksi. – – Jumalan lupaukset ovat kallisarvoisia. Meidän on tutkittava hänen sanaansa, jos haluamme tietää hänen tahtonsa. Kun huolella tutkimme ja käytännössä noudatamme innoitettua sanaa, se johtaa jalkamme selkeälle polulle, jolla voimme kulkea kompastumatta. Voi kunpa kaikki – – veisivät taakkansa ja ahdinkonsa Jeesukselle, joka odottaa saadakseen ottaa heidät vastaan ja saadakseen antaa heille rauhan ja levon. Hän ei koskaan hylkää niitä, jotka panevat luottamuksensa häneen.” (Signs 17.3.1887, s. 161.)

”Voitteko te, rakkaat nuoret, odottaa iloisen toiveikkaina ja innokkaina hetkeä, jolloin Herra, oikeamielinen Tuomarinne, tunnustaa nimenne Isän ja pyhien enkeleiden edessä? Parasta valmistautumista Kristuksen toiseen tulemiseen on vakaasti uskoen levätä siinä suuressa pelastuksessa, jonka saimme hänen ensimmäisen tulemisensa yhteydessä. Sinun on uskottava Kristukseen henkilökohtaisena Vapahtajana.” (OHC 368.)

**Keskustelunaiheita**

`Mikä sapatissa on niin erityistä, että se on esikuvana Jumalan omilleen tarjoamasta taivaallisesta levosta? Millä tavoin sapatin lepo antaa meille esimakua ikuisuudesta?`

`Sovitus tarkoittaa sovintoa ja osoittaa tien takaisin Jumalan luo. Pohdi seuraavaa tärkeää ajatusta, joka löytyy Room. 5:11: ”Eikä siinä vielä kaikki. Me saamme myös riemuita Jumalastamme, kun nyt olemme vastaanottaneet Herramme Jeesuksen Kristuksen valmistaman sovituksen.” Jos joku kysyisi sinulta: ”Mitä sovinto Jumalan kanssa tarkoittaa ja mitä se on merkinnyt elämässäsi”, mitä vastaisit?`

`Miten voimme kristillisessä elämässämme välttää sen, että keskitymme vähäpätöisiin asioihin? Mikä saa meidät keskittymään Jumalan sanan tarjoamaan suureen kokonaiskuvaan?`

`Mieti vielä niitä virheitä ja sitä uskonpuutetta, jota Israelin kansa osoitti erämaassa. Vaikka heidän haasteensa olivat erilaisia kuin meidän, mitä yhteisiä periaatteita löydät? Miten voimme oppia heidän virheistään?`