---
title:  Vapaa Lepäämään
date:  14/08/2021
---

### Avaintekstit
Mark. 2:1–12; 1. Kun. 18; 1. Kun. 19:1–8; Matt. 5:1–3; Jes. 53:4–6; 2. Kun. 2:11.

> <p></p>
> ”Herra on minun valoni ja apuni, ketä minä pelkäisin? Herra on minun elämäni turva, ketä siis säikkyisin?” (Ps. 27:1.)

Monet ihmisistä, joita Jeesus kohtasi maanpäällisen työnsä aikana, olivat sairaita, joskus jopa kuolemansairaita. He tungeksivat Jeesuksen luo parantuakseen ja saadakseen lepoa kärsimyksiinsä. Ja sitä he myös aina saivat.

Joskus Jeesus lausui vain sanan ja sairaat paranivat täydellisesti. Joskus hän kosketti heitä ja he paranivat ihmeellisesti. Joskus hän lähetti heidät luotaan ja paraneminen tapahtui matkalla. Jeesus paransi miehiä, naisia, lapsia, juutalaisia, ei-juutalaisia, rikkaita, köyhiä ja vaatimattomia. Pahinkaan spitaali tai sokeus ei ollut hänen ulottumattomissaan. Hän tosiaan paransi niitäkin, joita oli kohdannut kaikkein hirvittävin ”sairaus” – kuolema.

Tällä viikolla tarkastelemme kahta hyvin erilaista parantamisesimerkkiä. Toisessa kärsivä ihminen oli niin sairas, ettei hän edes omin voimin päässyt tulemaan Jeesuksen luo. Hänen sairautensa näkyi selvästi kaikille. Toisessa tapauksessa sairaudesta ei ollut mitään ulkoisia merkkejä näkyvissä. Molemmissa tapauksissa parantuminen tapahtui Jumalan ajalla ja tavalla.

Tutkiessamme aihetta levosta, jonka voimme saada kivusta ja kärsimyksestä, pohdimme myös kysymystä, jonka kaikki meistä jossakin vaiheessa kristillistä vaellustamme esitämme. Ja mitä tapahtuu, kun meidän rukouksiimme parantumisen puolesta ei vastata?

Kuinka silloin löydämme levon?

21.8. Lasten sapatti

_Tämä tutkistelu on sapatiksi 21.8.2021_