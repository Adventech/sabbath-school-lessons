---
title:  Lisäaineistoa
date:  20/08/2021
---

”Olosuhteiden muuttuessa jatkuvasti myös kokemuksemme muuttuvat; ja nämä muutokset joko ilahduttavat tai masentavat meitä. Olosuhteiden muutokset eivät kuitenkaan voi muuttaa Jumalan suhdetta meihin. Hän on sama eilen, tänään ja ikuisesti; ja hän pyytää meitä luottamaan ehdoitta hänen rakkauteensa.” (HP 120.)

”Pidä katseesi Jeesuksessa ja esitä hiljaisia uskonrukouksia tarttuen hänen voimaansa, koetpa selvästi havaittavia tunteita tai et. Kulje suoraan eteenpäin kuin jokainen esittämäsi rukous olisi otettu talteen Jumalan valtaistuimen luo ja siihen tulisi vastaus häneltä, jonka lupaukset eivät koskaan petä. Jatka vain laulaen ja antaen sävelten nousta sydämestäsi Jumalalle silloinkin, kun jokin taakka tai suru masentaa. Kerron tämän omasta kokemuksestani. Valo vielä voittaa, ilo saapuu, ja usva ja pilvet väistyvät, ja me saamme siirtyä varjon ja pimeyden voiman alta Herran kirkkaaseen auringonpaisteeseen.” (2SM 242, 243.)

**Keskustelunaiheita**

`Usein on hyvin vaikeaa auttaa ihmistä, joka kärsii mielenterveyden häiriöistä tai masennuksesta. Mikä voisi olla seurakunnallenne hyvä toimintatapa, jonka kautta voisitte oppia palvelemaan paremmin masennuksesta kärsiviä?`

`Meidän on usein vaikeaa olla avoimia ja rehellisiä Jumalan edessä. Vilkaiskaapa joitakin psalmeja, niin huomaatte, kuinka avoimia ja rehellisiä niiden kirjoittajat olivat Jumalan edessä. Miten voimme vaalia avoimuuden ja rehellisyyden ilmapiiriä omassa paikallisseurakunnassamme?`

`Rukoileminen on usein vaikeaa silloin, kun on masentunut. Keskustelkaa esirukouksen voimasta niiden puolesta, jotka eivät itse kykene rukoilemaan.`

`Miksi on niin tärkeää muistaa, että usko ja tunteet eivät ole sama asia? Se, että olemme masentuneita, lannistuneita, pelokkaita tai huolissamme jostakin, ei tarkoita, että meiltä puuttuu uskoa ja luottamusta Jumalaan. Se tarkoittaa vain, että hetkellisesti olemme tällaisten tunteitten vallassa, kuten kaikki joskus jossakin vaiheessa ovat. Miten voimme oppia, että tällaisina hetkinä kurottautuminen uskossa Jumalan puoleen on ratkaisevan tärkeää, vaikka asiat näyttäisivät kuinka vaikeilta tahansa?`