---
title:  Elämää 24/7 Yhteiskunnassa
date:  26/06/2021
---

### Avaintekstit
1.Moos 2:1–3; Jer. 45:1–5; 2. Moos. 20:11; 2. Sam. 7:12; Mark. 6:30–32; 1.Moos. 4:1–17.

> <p></p>
> ”Minun sydämeni nääntyy kaipauksesta, kun se ikävöi Herran temppelin esipihoille. Minun sieluni ja ruumiini kohottaa riemuhuudon, kun tulen elävän Jumalan eteen.” (Ps. 84:3.)

Tik tak, tik tak, tik tak. Kello tikitti tasaisen armottomasti. Sapatin alkuun oli enää kaksi tuntia. Mary huokaisi tarkastellessaan pientä kotiaan. Lasten leluja lojui pitkin olohuonetta; keittiö oli kaaoksessa; perheen kuopus Sarah makasi kuumeessa vuoteessaan ja Mary oli luvannut olla huomenna tervehtimässä sisääntulijoita heidän seurakunnassaan, joten heidän pitäisi lähteä kirkkoon puoli tuntia normaalia aikaisemmin. Kunpa saisin huomenna kokea edes hetken rauhaa, Mary ajatteli kaihoisasti.

Samaan aikaan kaupungin toisella puolella Josh, Maryn aviomies, seisoi kassajonossa valmiina maksamaan viikon ruokaostokset. Liikenne oli ollut jälleen painajaismaista. Kassajonot olivat pitkiä. Kaikki tuntuivat olevan ostoksilla samaan aikaan. Kaipaan lepoa, en voi jatkaa tällä tavalla, Josh valitti mielessään. Elämällä täytyy olla enemmän annettavaa kuin tämä.

Elämäämme hallitsevat ruuhka-ajat, työajat, lääkärintarkastukset, virtuaalineuvottelut, ostosten tekemiset ja koulun toiminta. Käytämmepä julkisia kulkuvälineitä, ajammepa pikku skootteria tai tila-autoa, jolla kuljetamme perhettämme ympäriinsä, jatkuva osallistuminen ympäröivän maailman toimintaan uhkaa hukuttaa alleen sen, mikä on todella tärkeää.

Miten löydämme lepoa niin monenlaisen touhun ja hyörinnän keskellä?

_Tämä tutkistelu on sapatiksi 3.7.2021_