---
title:  Lepo, Ihmissuhteet Ja Eheytyminen
date:  07/08/2021
---

### Avaintekstit
1. Moos. 42:7–20; Matt. 25:41–46; 1. Moos. 42:21–24; 1. Moos. 45:1–15; Luuk. 23:34; 1. Moos. 50:15–21.

> <p></p>
> ”Mutta älkää olko murheissanne älkääkä syyttäkö itseänne siitä, että olette myyneet minut tänne, sillä Jumala lähetti minut teidän edellänne pelastamaan ihmishenkiä.” (1. Moos. 45:5.)

Erästä miestä syytettiin siitä, että tämä olisi raiskannut ”Joan”-nimisen naisen. Joan tunnisti miehen tekijäksi poliisin riviin asettamien epäiltyjen joukosta. Vaikka todistusaineisto jätti miehen syyllisyyden kyseenalaiseksi, nainen oli järkkymätön kannassaan, että juuri tämä ”Johnny” oli syyllinen.

Niin Johnny joutui vankilaan, jossa hän sai virua 14 vuotta rikoksesta, jota ei ollut tehnyt. Vasta kun DNA-testit todistivat miehen syyttömäksi, nainen tajusi hirvittävän virheensä.

Joan halusi tavata Johnnyn, kun tämä oli vapautettu. Mitä tämä mies, joka oli joutunut kärsimään niin paljon, tekisi kun tulisi kasvotusten naisen kanssa, joka oli pilannut hänen elämänsä niin moneksi vuodeksi?

Joan odotteli huoneessa Johnnyn tuloa. Kun Johnny astui sisään, he katsoivat toisiaan silmiin. Joan purskahti itkuun.

Hän kertoi myöhemmin: ”Johnny vain kumartui alas ja otti käteni omiinsa. Hän katsoi minua ja sanoi: ’Annan sinulle anteeksi.’ En voinut uskoa sitä. Tässä oli mies, jota olin vihannut, ja jonka olin toivonut kuolevan. Tässä hän kuitenkin oli ja kertoi minulle, joka olin tehnyt hänelle niin suurta vääryyttä, antavansa minulle anteeksi. Vasta silloin aloin ymmärtää, mistä armossa on kysymys. Ja vasta silloin aloin eheytyä ja löytää todellista lepoa.”

Tällä viikolla tarkastelemme anteeksiantoa ja mitä se voi saada aikaan levottomissa ihmissydämissä.

_Tämä tutkistelu on sapatiksi 14.8.2021_