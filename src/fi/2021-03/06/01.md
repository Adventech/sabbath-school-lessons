---
title:  Lepoa Perhesuhteisiin
date:  31/07/2021
---

### Avaintekstit
1. Moos. 34; Hepr. 11:17–22; 5. Moos. 4:29; 1. Joh. 3:1, 2; 1. Moos. 39; Ef. 6:1–13.

> <p></p>
> ”Kun siis te, rakkaat ystävät, olette ennalta selvillä tästä kaikesta, niin olkaa varuillanne. Älkää antako jumalattomien johtaa itseänne harhaan, niin että putoatte omalta varmalta pohjaltanne. Kasvakaa meidän Herramme Jeesuksen Kristuksen armossa ja tuntemisessa. Hänelle kunnia nyt ja iankaikkisuuden päivään asti. Aamen.” (2. Piet. 3:17, 18.)

Nuori mies tähyili tarkasti horisonttiin. Viimeinkin hän näki heidät. Hän oli etsinyt veljiään jo usean päivän ajan. Hän lähestyi tuota synkeän näköistä joukkoa heiluttaen ja huudellen heille, mutta saikin kaikkea muuta kuin lämpimän vastaanoton. Hänen omat veljensä halusivat itse asiassa tappaa hänet. Jos Ruuben ei olisi astunut väliin, voi olla, ettei olisi mitään tarinaa kerrottavana. Ruuben sai toiset vakuuttumaan siitä, että poikaa pitäisi vain vähän piestä ja sitten heittää hänet kuivaan kaivoon. Myöhemmin Juuda keksi suuren suunnitelman hankkiutua pojasta eroon ja ansaita samalla vähän rahaa myymällä hänet ohikulkeville orjakauppiaille.

Millainen esimerkki häiriintyneistä perhesuhteista!

Me saamme valita monia asioita elämässämme, mutta emme perhettämme. Kukaan ei ole täydellinen, eikä kenelläkään meistä ole täydellistä perhettä ja täydellisesti toimivia perhesuhteita. Muutamia meistä on siunattu vanhemmilla, sisaruksilla ja muilla sukulaisilla, jotka heijastavat Jumalan rakkautta, mutta monet meistä joutuvat tyytymään vähemmän ihanteellisiin perheenjäseniin. Perhesuhteet ovat usein monimutkaisia ja kipeitä. Ne aiheuttavat meille levottomuutta ja tuskaa. Joudumme usein kantamaan raskasta emotionaalista taakkaa, jota me vuorostamme puramme muihin.

Miten voimme löytää Jumalan levon tällä elämämme alueella? Tällä viikolla käymme tutkimaan Joosefia ja hänen perhesiteitään, jotta näkisimme Jumalan työssään eheyttämässä ja tuomassa tunnepuolellemme lepoa häiriintyneistä perhesuhteista huolimatta.

_Tämä tutkistelu on sapatiksi 7.8.2021_