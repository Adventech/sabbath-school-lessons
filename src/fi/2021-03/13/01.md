---
title:  Lopullinen Lepo
date:  18/09/2021
---

### Avaintekstit
Ilm. 1:9–19; Matt. 24:4–8, 23–31; Ilm. 14:6–12; Hepr. 11:13–16; Fil. 4:4–6.

> <p></p>
> ”Me julistamme, niin kuin on kirjoitettu, mitä silmä ei ole nähnyt eikä korva kuullut, mitä ihminen ei ole voinut sydämessään aavistaa, minkä Jumala on valmistanut niille, jotka häntä rakastavat.” (1. Kor. 2:9.)

Onko sinusta koskaan tuntunut, että olet keskellä suurta taistelua, jonkinlaista hyvän ja pahan välistä taistelua? Monet, myös maalliset ihmiset, ovat aistineet tällaisen todellisuuden. Ja meistä tuntuu tältä siitä syystä, että se on totta. Olemme mukana suuressa hyvän ja pahan välisessä taistelussa – taistelussa Kristuksen (hyvä) ja Paholaisen (paha) välillä.

Elämä etenee siis kahdella eri tasolla. Suurta taistelua Kristuksen ja Paholaisen välillä käydään maailmanlaajuisesti – itse asiassa jopa kosmisesti, sillä taivaastahan se alkoi (Ilm. 12:7). Kaiken hämmennyksen keskellä saatamme kadottaa näkyvistämme suuren kokonaiskuvan, johon kuuluu Jumalan pakosuunnitelma tälle maailmalle. Sodat, poliittiset levottomuudet ja luonnonkatastrofit voivat saada meidät avuttoman kauhun valtaan. Jumalan profeetallinen ohjaus voi kuitenkin auttaa meitä pitämään mielessämme suuren kokonaiskuvan siitä, mihin me olemme matkalla ja kuinka pääsemme sinne.

Suuri taistelu tunkeutuu elämäämme myös paljon henkilökohtaisemmalla tasolla. Jokainen meistä yksilönä kokee uskon haasteita jokapäiväisessä elämässämme, ja jos emme elä Jeesuksen toiseen tulemiseen asti, joudumme kohtaamaan myös kuoleman. Tällä viikolla katsomme, miten me voimme levätä Jeesuksessa maailmanlaajuisen levottomuuden keskellä ja silloin, kun henkilökohtainen tulevaisuutemme näyttää epävarmalta, ainakin lyhyellä tähtäimellä. Pitkällä aikavälillä asiat näyttävät hyvin lupaavilta. Todellakin!

_Tämä tutkistelu on sapatiksi 25.9.2021_