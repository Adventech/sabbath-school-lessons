---
title:  Levon Jaksottaminen
date:  21/08/2021
---

### Avaintekstit
1. Moos. 1; 2. Moos. 20:8–11; 2. Moos. 16:14–31; 5. Moos. 5:12–15; Ps. 92; Jes. 58:13

> <p></p>
> ”Ja Jumala siunasi seitsemännen päivän ja pyhitti sen, koska hän sinä päivänä lepäsi kaikesta luomistyöstään.” (1. Moos. 2:3.)

Kuka osaisi kuvitella, millaista luomistyön on täytynyt olla: miten valo tuli pimeyden keskelle, miten meri alkoi pursuta elämää, miten linnut yhtäkkiä lehahtivat lentoon? Ja entäpä Aadamin ja Eevan yliluonnollinen luominen? Emme voi alkuunkaan käsittää, miten Jumala teki sen.

Kaiken aktiivisen luomisen jälkeen Jumala kuitenkin käänsi huomionsa johonkin muuhun. Ensisilmäykseltä se ei vaikuttanut niin ihmeelliseltä kuin taidokkaasti hyppivät valaat tai häikäisevää sulkaloistoaan esittelevät linnut. Jumala yksinkertaisesti loi päivän, seitsemännen päivän, ja teki siitä erityisen. Jo ennen kuin ihmiset lähtivät ryntäilemään elämässään sinne tänne itseaiheutetun stressin vallassa, Jumala asetti tämän merkin eläväksi muistivälineeksi. Jumala halusi, että tämä päivä olisi meille aikaa, jolloin voimme pysähtyä ja tietoisesti nauttia elämästä – päivä, jolloin saamme vain olla tekemisen sijaan, ja voimme nauttia ruohosta, ilmasta, eläimistä, vedestä, ihmisistä ja ennen kaikkea juhlia näiden jokaisen hyvän lahjan Luojaa.

Kutsu on ollut voimassa vielä senkin jälkeen, kun ensimmäinen pariskunta karkotettiin Eedenistä. Jumala halusi varmistaa, että kutsu kestäisi ajan tuomat haasteet ja siksi hän alusta lähtien punoi sen osaksi ajan kudosta.

Tällä viikolla tutkimme Jumalan ihanaa kutsua astua kerta toisensa jälkeen aktiiviseen lepoon aina uuden seitsemännen päivän sapatin tullessa.

28.8. Kansainvälinen naistyön teemapäivä – enditnow

_Tämä tutkistelu on sapatiksi 28.8.2021_