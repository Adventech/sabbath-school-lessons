---
title:  Lisäaineistoa
date:  27/08/2021
---

”Jumala antoi ihmisille muistomerkin luomisvoimastaan, jotta he havaitsisivat hänet hänen kättensä teoista. Sapatti kehottaa meitä katselemaan Luojan ihanuutta hänen luomisteoissaan. – – Pyhänä lepopäivänä. enemmän kuin kaikkina muina päivinä, meidän tulisi tutkia niitä sanomia, joita Jumala on kirjoittanut meitä varten luonnon kirjaan. – – Kun hakeudumme lähelle luonnon sydäntä, Kristus tekee läsnäolonsa meille todelliseksi ja puhuu sydämellemme rauhastaan ja rakkaudestaan.” (KV 14.)

”Yksi tärkeistä syistä sille, miksi Herra vapautti Israelin Egyptin orjuudesta, oli se, että he voisivat pitää hänen pyhän sapattinsa. – – Ilmeisesti Mooses ja Aaron alkoivat uudelleen opettaa sapatin pyhyyttä, sillä farao valitti heille: ’– – te tahtoisitte vielä antaa heille [kansalle] vapaapäiviä!’ (2. Moos. 5:5.) Tämä viittaisi siihen, että Mooses ja Aaron aloittivat sapatin uudistamisen jo Egyptissä.

Sapattia ei ollut kuitenkaan tarkoitus viettää Egyptin orjuuden muistojuhlana, vaan sapatin juhlimiseen luomisen muistona oli tarkoitus liittää muistelu ilahduttavasta vapautumisesta Egyptin uskonnollisen sorron alta, jolloin sapatin viettäminen oli vaikeaa. Samalla tavoin orjuudesta vapautumisen oli tarkoitus sytyttää ainiaaksi heidän sydämeensä hellän myötätunnon köyhiä ja sorrettuja, isättömiä ja leskiä kohtaan.” (Liiteteksti Ellen G. Whiten kirjasta From Eternity Past, s. 549.)

**Keskustelunaiheita**

`Mitä vastaat väitteeseen, ettei päivällä ole väliä, kunhan vietämme yhden lepopäivän viikossa? Tai mitä vastaat väitteeseen, että Jeesus on meidän sapattilepomme ja siksi ei ole tarvetta pitää mitään päivää lepopäivänä?`

`Miten sapatin pyhittäminen voi toimia muistutuksena vapaudesta? Miten vältämme sen, ettei sapatista muodostu rajoittavaa ja lakihenkistä taakkaa?`

`Jotkut väittävät, että sapatin viettäminen on yritys ansaita taivaspaikkaa. Kuinka loogista on väittää, että lepäämällä joku yrittäisi ansaita jotakin?`