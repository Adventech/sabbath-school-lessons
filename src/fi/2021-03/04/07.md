---
title:  Lisäaineistoa
date:  23/07/2021
---

”Daavid katui vilpittömästi ja syvästi. Hän ei yrittänyt mitenkään lieventää rikostaan. Eikä hän rukouksillaan pyrkinyt vapautumaan uhkaavasta tuomiosta. – – Hän totesi sielunsa tahraantuneeksi ja inhosi syntiään. Eikä hän rukoillut vain anteeksiantoa vaan myös sydämen puhtautta. – – Hän uskoi, että Jumalan lupaukset syntisille takasivat hänellekin anteeksiannon ja hyväksymisen. – – ’Jumalalle kelpaava uhri on särjetty henki; särjettyä ja murtunutta sydäntä et sinä, Jumala, hylkää.’ Ps. 51:18, 19.

Vaikka Daavid oli langennut, Herra nosti hänet. – –

Daavid nöyrtyi ja tunnusti syntinsä, kun taas Saul ylenkatsoi nuhteen ja paadutti sydämensä katumattomaksi.

[Tämä Daavidin elämänvaihe] – – valaisee meille voimakkaasti koko ihmiskunnan taisteluja ja kiusauksia, aitoa katumusta – –. Kautta aikojen – – [t]uhannet Jumalan lapset ovat syntiin eksyttyään – – muistaneet – – Daavidin vilpittömän katumuksen ja tunnustuksen, – – niin hekin ovat rohkaistuneet katumaan ja yrittämään jälleen vaeltaa Jumalan käskyjen tietä.

Kuka – – nöyrtyy Daavidin tavoin tunnustamaan syntinsä ja katumaan, saa olla varma siitä että hänellä on toivoa. – – Herra ei koskaan hylkää todella katuvaa sielua.” (2AO 304, 305.)

**Keskustelunaiheita**

`Miksi kaikki synti on loppujen lopuksi syntiä Jumalaa vastaan? Mitä Jumalaa vastaan rikkominen tarkoittaa?`

`Mitä voimme sanoa ei-uskovalle, joka ponnistelee ymmärtääkseen, miksi viattomat kärsivät, sellaiset kuin Uria tai Daavidin ja Batseban vastasyntynyt vauva? Miten voimme selittää Jumalan rakkautta ja oikeudenmukaisuutta tällaisissa tilanteissa? Miten suuren taistelun näkökulma auttaa avaamaan asiaa?`

`Miksi Raamatusta omistetaan kaksi kokonaista lukua Daavidin ja Batseban kurjan tarinan kertomiseen? Millaista tarkoitusta kertomuksen esittäminen palvelee?`

`Synti erottaa meidät Jumalasta, kuten Ps. 51:13, 14 sanotaan. Miten tämä kokemuksesi mukaan tapahtuu? Miten selittäisit toisille, miltä ero Jumalasta tuntuu ja miksi se on niin epämukavaa? Miksi lupaus armosta on ainoa apu?`