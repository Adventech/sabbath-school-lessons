---
title:  Lisäaineistoa
date:  09/07/2021
---

”Nyt he näyttivät vilpittömästi katuvan synnillistä menettelyään. Mutta he surivat pahojen tekojensa seurauksia pikemmin kuin omaa kiittämättömyyttään ja tottelemattomuuttaan. Kun he havaitsivat, ettei Herra heltynyt päätöksestään, he herkesivät taas itsepäisiksi ja julistivat, etteivät he enää palaisi erämaahan. Käskemällä heidän vetäytyä vihollistensa maasta Jumala koetteli heidän esittämäänsä alistuvaisuutta ja todisti, ettei se ollut aitoa. He tiesivät tehneensä syntiä kovin pahoin aikoessaan pikaistuksissaan surmata vakoojat, jotka olivat kehottaneet heitä tottelemaan Jumalaa, mutta nyt he olivat kauhuissaan huomatessaan tehneensä pelottavan virheen, jonka seuraukset koituisivat heille kohtalokkaiksi. Heidän mielensä ei ollut muuttunut, ja he olivat valmiit samanlaiseen purkaukseen, kunhan vain aihetta ilmaantuisi. He saivatkin siihen syytä, kun Mooses Jumalan valtuuttamana käski heidän palata erämaahan.” (1AO 368, 369.)

”Mutta usko ei suinkaan ole uhmailevaa itsevarmuutta. Vain se, jolla on tosi uskoa, on turvassa sellaiselta. Sillä itsevarmuus on saatanan valheuskoa. Usko pitää kiinni Jumalan lupauksista ja tuottaa hedelmää kuuliaisuudessa. Omahyväinen luulottelu pitää myös kiinni lupauksista, mutta käyttää niitä kuten saatana rikkomusten puolustukseksi. Usko olisi johtanut esivanhempamme luottamaan Jumalan rakkauteen ja noudattamaan hänen käskyjään. Luulottelu sai heidät rikkomaan hänen lakinsa, sillä he kuvittelivat, että hänen suuri rakkautensa pelastaisi heidät synnin seurauksista. Usko ei vaadi taivaan suosiota suostumatta ehtoihin, joilla armo annetaan. Oikea usko perustuu Raamatun lupauksiin ja säädöksiin.” (4AO 99, 100.)

**Keskustelunaiheita**

`Keskustelkaa uskon ja luulottelun välisistä eroista. Miksi Kanaaninmaan valloittaminen olisi alkuun ollut uskon teko, mutta myöhemmin valloituksen yritys muuttui uhmakkaaksi teoksi? Millä tavoin motivaatio ja olosuhteet vaikuttavat siihen, onko kyse uskosta vai luulottelusta?`

`Vaikka synnit saadaan anteeksi, me joudumme usein elämään syntiemme seurausten kanssa. Miten voit auttaa ihmistä, joka tietää saaneensa syntinsä anteeksi, mutta joka joutuu taistelemaan sen kanssa, että kyseinen synti yhä vaikuttaa kielteisesti häneen ja mahdollisesti hänen läheisiinsä?`