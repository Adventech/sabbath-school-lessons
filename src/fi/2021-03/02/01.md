---
title:  Levottomia Ja Kapinallisia
date:  03/07/2021
---

> <p></p>
> ”Nämä tapahtumat ovat varoittavia esimerkkejä, ja ne on kerrottu ojennukseksi meille, joiden osana on elää lopun aikoja.” (1. Kor. 10:11.)

### Avaintekstit
4. Moos. 11:1–33; 4. Moos. 12:1–13; 4. Moos. 13:27–33; 4. Moos. 14:1–23; 1. Kor. 10:1–11; 4. Moos. 14:39–45.

Vuosisatojen saatossa monet ovat kertoneet koirien ja muiden kotieläinten käyttäytyneen kummallisesti ja levottomasti ennen suuria maanjäristyksiä.

Tiedemiehet ovat nyt näyttäneet toteen, että eläimet kykenevät havaitsemaan maanjäristyksen ensimmäisen seismisen aallon – paineaallon, joka tulee ennen järisevää aaltoa. Tämä todennäköisesti selittää sen, miksi eläinten on havaittu käyttäytyvän levottomasti juuri ennen kuin maa alkaa järistä. Jotkut eläimet, kuten norsut, voivat havaita esijäristysten matalan frekvenssin ääniaaltoja ja värähdyksiä, joita ihmiset eivät kykene lainkaan havaitsemaan.

Muutamaa minuuttia ennen 5,8 magnitudin järistystä, joka iski Washington D.C.:n alueella 23. elokuuta 2011, jotkin eläimet Smithsonian Institution’s National Zoo -eläintarhassa alkoivat käyttäytyä kummallisesti. Näin tekivät muun muassa puoliapinoihin kuuluvat rengashäntämakit, jotka alkoivat huutaa voimakkaasti noin 15 minuuttia ennen kuin maa alkoi järistä.

Tämän viikon tutkistelussa tarkastelemme joitakin esimerkkejä ihmisten osoittamasta oudosta levottomuudesta, joka ei ole johtunut maanjäristysten tapaisten luonnonkatastrofien uhasta, vaan pikemminkin perussyntisyydestä, joka hallitsee langenneita ihmisiä, jotka eivät lepää siinä, mitä Kristus tarjoaa kaikille, jotka tulevat hänen luokseen uskossa ja kuuliaisuudessa.

10.7. Pääkonferenssin (kansainvälisen adventtikirkon keskustoimiston)

ulkolähetyksen erityisuhrilahja: Lähetystyön tukeminen

_Tämä tutkistelu on sapatiksi 10.7.2021_