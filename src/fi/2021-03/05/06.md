---
title:  ”minun Kuormani On Kevyt”
date:  29/07/2021
---

Matt. 11:30 Jeesus käyttää taakan kantamiseen liittyvää kielikuvaa: ”Minun ikeeni on hyvä kantaa ja minun kuormani on kevyt.”

`Mooses oli iloinen tavatessaan appensa Jetron sen jälkeen, kun Israel oli lähtenyt Egyptistä ja ylittänyt Punaisenmeren. Lue 2. Moos. 18:13–22. Miltä toisten taakkojen kantaminen näyttää tässä kertomuksessa?`

2. Moos. 18:13 kerrotaan, että kansa tuli Mooseksen luo aamusta iltaan, jotta Mooses voisi ratkoa heidän välisiä asioitaan. Kun Jetro näki tämän, hän vetosi vävyynsä, että tämä loisi järjestelmän, joka antaisi tälle tilaa keskittyä isoihin asioihin, kun pienemmät asiat luotettaisiin toisten hoidettaviksi. Mooses kuunteli Jetroa ja toteutti muutokset.

Sanoessaan, että hänen kuormansa on kevyt, Jeesus ­halusi muistuttaa meitä siitä, että voimme luottaa häneen, perimmäiseen Taakankantajaan. Mooseksen tavoin meidän on opittava, että tarvitsemme toisia jakamaan taakkamme. 1. Kor. 12:12–26 Paavalin käyttämä kielikuva Kristuksen ruumiista tarjoaa hyvän esimerkin siitä, miltä taakkojen jakaminen voi näyttää. Tarvitsemme hyvin toimivan ruumiin voidaksemme kantaa painoa. Tarvitsemme jalkoja, käsiä, olkapäitä, lihaksia ja jänteitä voidaksemme kantaa yhtään mitään.

`Lue Gal. 6:2. Miten toistemme taakkojen kantaminen auttaa meitä täyttämään Kristuksen lain?`

Jakeen välitön asiayhteys auttaa ymmärtämään sitä. Gal. 6:1 Paavali sanoo, että jos veli tai sisar lankeaa kiusaukseen, meidän tulee ojentaa häntä lempeästi (muista, miten kohdassa Matt. 11:29 Jeesus kutsuu itseään lempeäksi). Taakkojen kantaminen tarkoittaa raiteilta suistuneen ojentamista ja palauttamista takaisin entiseen asemaan, jotta hän näkisi Jumalan armon. Samalla se tarkoittaa toistemme auttamista silloin, kun toisella on vaikeaa. Kreikan kielen taakkaa tarkoittava sana viittaa myös raskaaseen painoon tai kiveen. Se muistuttaa meitä siitä, että me kaikki kannamme taakkoja ja tarvitsemme ihmisiä, jotka voivat auttaa meitä niiden kantamisessa. Taakkojen jakaminen on Jumalan seurakunnalle uskoma tehtävä, joka vaatii lempeyttä ja saa aikaan myötätuntoa.