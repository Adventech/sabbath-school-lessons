---
title:  ”Tulkaa Minun Luokseni — —”
date:  24/07/2021
---

### Avaintekstit
Matt. 11:20–30; Matt. 5:5, RK 2012; 5. Moos. 18:15; Gal. 5:1; 2. Moos. 18:13–22; Gal. 6:2.

> <p></p>
> ”Tulkaa minun luokseni, kaikki te työn ja kuormien uuvuttamat. Minä annan teille levon.” (Matt. 11:28.)

”Tulkaa minun luokseni, kaikki te työn ja kuormien uuvuttamat. Minä annan teille levon.”

Miten upean lupauksen Jeesus antoikaan tässä meille. Kukapa meistä ei olisi joskus tuntenut itseään kuormien uuvuttamaksi, jos ei varsinaisesti työstä (vaikka siitäkin voi usein uupua) niin ainakin kaikesta muusta raskaasta, mitä elämä tuo mukanaan. Tässä Jeesus sanoo meille, että hän kyllä tietää, mitä me joudumme käymään läpi, ja hän auttaa meitä, jos me sallimme sen hänelle.

Pyydettyään meitä ottamaan hänen ikeensä harteillemme hän sanoo sitten: ”Minun ikeeni on hyvä kantaa ja minun kuormani on kevyt.” (Matt. 11:30.) Toisin sanoen, hankkiutukaa eroon ikeistä ja taakoista, joita nyt kannatte (antakaa ne minulle), ja ottakaa sen sijaan minun ikeeni, sillä se on helpompi kantaa.

Miten voimme kokea tällaista lepoa, josta Jeesus puhuu? Elämmehän kuitenkin maailmassa, josta syntiinlankeemuksen jälkeen Herra sanoi Aadamille: ”Otsa hiessä sinun on hankittava leipäsi – –.” (1. Moos. 3:19.) Olemmehan saaneet tuntea, millaista on raataa työssä ja kantaa taakkoja, jotka tuntuvat liian raskailta kantaa, ainakin yksin.

_Tämä tutkistelu on sapatiksi 31.7.2021_