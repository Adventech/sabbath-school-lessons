---
title:  Levoton Profeetta
date:  11/09/2021
---

### Avaintekstit
Joona 1–4; Jer. 25:5; Hes. 14:6; Ilm. 2:5; Luuk. 9:51–56; Juud. 1–25.

> <p></p>
> ”Enkö minä säälisi Niniveä, tuota suurta kaupunkia! Siellä on enemmän kuin satakaksikymmentätuhatta ihmistä, jotka eivät pysty edes tekemään eroa oikean ja vasemman käden välillä, ja lisäksi paljon eläimiä.” (Joona 4:11.)

Yksi Raamatun mielenkiintoisimmista kertomuksista on varmasti kertomus Joonasta. Hän oli Jumalan profeetta. Jumala oli kutsunut hänet, ja kuitenkin – mitä? Hän lähtee Jumalan kutsumusta karkuun. Sitten kun häntä oli dramaattisella tavalla suostuteltu muuttamaan mieltään ja tottelemaan Herraa, hän tekee sen, mutta päätyy kuitenkin tekemään – mitä? Valittamaan sitä, että ihmiset, joille hänet oli kutsuttu todistamaan, tosiaankin katuivat syntejään ja heidät säästettiin tuholta, joka muutoin olisi koitunut heidän osakseen!

Millainen esimerkki ihmisestä, jolla ei ole sydämessään lepoa eikä rauhaa! Joona menee jopa niin pitkälle, että huutaa: ”Ota nyt, Herra, minun henkeni. Parempi minun on kuolla kuin elää.” (Joona 4:3.)

Jeesus itse viittasi kertomukseen Joonasta sanoen: ”Niniven asukkaat nousevat tuomiolle yhdessä tämän sukupolven kanssa ja langettavat sille tuomion. He kääntyivät, kun Joona saarnasi heille, ja tässä teillä on enemmän kuin Joona!” (Matt. 12:41.) Enemmän kuin Joona, todellakin! Jos hän ei olisi enemmän kuin Joona, hän ei voisi olla meidän Vapahtajamme.

Tällä viikolla tutkimme Joonaa ja sitä, mitä voimme oppia hänen levottomuudestaan ja rauhan puutteestaan.

_Tämä tutkistelu on sapatiksi 18.9.2021_