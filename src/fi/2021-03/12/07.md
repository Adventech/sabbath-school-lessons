---
title:  Lisäaineistoa
date:  17/09/2021
---

”Joonan saamaan tehtävään liittyi suuri vastuu, mutta hän, joka oli antanut lähtökäskyn, kykeni tukemaan palvelijaansa ja suomaan hänelle menestystä. Jos profeetta olisi totellut mitään kyselemättä, hän olisi säästynyt monilta katkerilta kokemuksilta ja saanut runsaita siunauksia. Silti Herra ei hylännyt Joonaa tämän epätoivon hetkenäkään. Profeetan luottamus Jumalaan ja hänen rajattomaan pelastusvoimaansa palautuisi, kun hän sallimuksen johdattamana joutuisi koettelemuksiin ja outoihin kokemuksiin.” (3AO 125.)

”Tuhannet voidaan tavoittaa, kun toimitaan yksinkertaisesti ja nöyrästi. Erittäin älykkäinä ja lahjakkaina pidetyt henkilötkin ilahtuvat usein sanoista, joita esittää Jumalaa rakastava henkilö puhuen tästä rakkaudesta yhtä luonnollisesti kuin maailmalliset kertovat heitä eniten kiinnostavista asioista.” (KV 168.)

**Keskustelunaiheita**

`Voiko olla, että Jumalan profeetta suuttuu siitä, että ihmiset, joille Jumala kutsui hänet todistamaan, vastaanottavat pelastuksen? Mitä meidän tulisi ajatella Joonan asenteesta? Miten hyvä esimerkki Jumalan kärsivällisyydestä omiaan kohtaan, silloinkin kun he toimivat vastoin sitä valoa, joka heillä on!`

`Joonan kertomus tuntuu viestivän meille sitä, että Jumala on syntisten pelastamisen lisäksi kiinnostunut muuttamaan seuraajiaan. Miten voimme saada ”uuden sydämen” ja ”uuden hengen” silloinkin, kun jo tunnemme Herran ja hänen totuutensa tätä aikaa varten? Mikä ero on totuuden tuntemisella ja sillä, että antaa sen muuttaa itseään?`

`Lue Juudaksen kirje uudestaan. Mikä on kirjan keskeinen sanoma? Miksi sanoma on ajankohtainen meille seurakuntana tänä päivänä?`

`Miksi toisten pelastumisen hyväksi työskenteleminen tekee hengellisesti meille itsellemmekin niin hyvää?`

`Oli Joonalla kuinka hyvät tai kuvitellut syyt tahansa olla menemättä Niniveen, Jumala näytti hänelle, kuinka väärässä hän todellisuudessa oli. Voiko meilläkin olla toisia kohtaan asenteita, jotka heijastelevat samanlaista väärää ajattelua kuin Joonalla oli?`