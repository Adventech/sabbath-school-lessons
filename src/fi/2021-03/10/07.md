---
title:  Lisäaineistoa
date:  03/09/2021
---

”Koko viikon ajan meidän on pidettävä sapatti mielessämme ja valmistauduttava viettämään se käskyn mukaisesti. Sapattia ei tulee viettää ainoastaan siksi, että laki käskee.” (TKK 54.)

”Koko taivas pitää sapattia mutta ei veltolla, toimettomalla tavalla. Tuona päivänä tulisi sielumme kaiken tarmon olla liikkeellä, sillä eikö meidän ole määrä kohdata Jumala ja Kristus, Vapahtajamme? Saamme katsella häntä uskon silmin. Hän halajaa virvoittaa ja siunata jokaista.” (Pä 39.)

”Jumalalta vaaditaan sapattina vielä enemmän kuin muina päivinä. Hänen kansansa jättää silloin tavallisen työnsä ja käyttää aikansa mietiskelyyn ja rukoukseen. He pyytävät enemmän armonosoituksia häneltä sapattina kuin muina päivinä. He vaativat hänen erityistä huomiotaan. He anovat häneltä suurimpia siunauksia. Jumala ei odota sapatin päättymistä, ennen kuin hän suostuu näihin pyyntöihin. Taivaan työ ei koskaan lakkaa, eikä ihmisten tulisi koskaan levätä hyvän tekemisestä. Sapattia ei ole tarkoitettu hyödyttömän joutilaisuuden päiväksi. Laki kieltää maallisen työn Herran lepopäivänä; aherruksen, jolla ansaitsemme elatuksemme, on silloin lakattava, eikä sinä päivänä saa suorittaa mitään työtä, josta on ajallista nautintoa tai hyötyä. Niin kuin Jumala lakkasi luomistyöstään ja lepäsi sapattina ja siunasi sen, niin ihmisenkin on jätettävä jokapäiväisen elämän puuhat ja käytettävä nuo pyhät hetket terveelliseen lepoon, jumalanpalvelukseen ja hyviin töihin. Kristuksen työ, kun hän paransi sairaan, oli täysin sopusoinnussa lain kanssa. Se tuotti sapatille kunniaa.” (4AO 172.)

**Keskustelunaiheita**

`Kuinka me kristityt voimme huolehtia luonnosta hyvin ilman, että meidän täytyy tehdä siitä poliittista asiaa?`

`Palveleminen alkaa ajatuksistamme. Miten voimme innokkaammin vaalia palvelevaa asennetta ympärillämme olevia ihmisiä kohtaan? Miten sapatti tarjoaa meille mahdollisuuden juuri tähän?`

`Joka sapatti meitä muistutetaan siitä, että Jumala on luonut ihmiskunnan. Sapatti auttaa meitä näkemään toiset ihmiset Jumalan näkökulmasta. Millä tavalla sapatti poistaa rodulliset, etniset ja sosioekonomiset erot ihmisten väliltä?`