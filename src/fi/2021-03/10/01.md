---
title:  Sapatin Lepo
date:  28/08/2021
---

### Avaintekstit
1. Moos. 1:26, 27; 1. Moos. 9:6; 2. Piet. 2:19; Room. 6:1–7; 2. Moos. 19:6; Joh. 5:7–16.

> <p></p>
> ”Kuutena päivänä viikossa tehtäköön työtä, mutta seitsemäs päivä on sapatti, lepopäivä, pyhä kokouspäivä. Silloin ette saa tehdä mitään työtä, sillä sen päivän tulee olla Herran sapatti, missä sitten asuttekin.” (3. Moos. 23:3.)

Kuulemme kaikenlaisia argumentteja seitsemännen päivän sapatin viettämistä vastaan, emmekö vain? Perusteita on monenlaisia: että Jeesus siirsi sapatin sunnuntaille tai lakkautti sapatin kokonaan, tai että Paavali lakkautti sen tai että apostolit vaihtoivat seitsemännen päivän sapatin sunnuntaille ylösnousemuksen kunniaksi ja niin edelleen. Viime vuosina jotkin perusteista ovat muuttuneet hioutuneemmiksi, kun sanotaan esimerkiksi, että Jeesus on meidän sapatin lepomme, eikä meidän siksi tarvitse pitää seitsemättä päivää tai mitään muutakaan päivää pyhänä. Ja sitten on aina olemassa tuo hyvin outo väite, että lepäämällä seitsemäntenä päivänä me jotenkin pyrkisimme ansaitsemaan taivaspaikkaa.

Toisaalta jotkut kristityt ovat alkaneet kiinnostua enemmän levon ajatuksesta ja lepopäivästä, ja vaikka he väittävät, että tuo päivä on sunnuntai tai ettei päivällä ole väliä, he ovat kuitenkin huomanneet raamatullisen levon käsitteen ja ymmärtävät, miksi se on tärkeä.

Jumalan moraalilaki on Raamatun mukaan ikuinen. Kuuliaisuus neljännelle käskylle sellaisena kuin se on, ei ole sen enempää pyrkimystä ansaita taivaspaikkaa kuin viidennen, kuudennen, ensimmäisen tai minkä muun tahansa käskyn noudattaminen.

Tällä viikolla tarkastelemme lähemmin sitä lepoa, jonka Jumala on antanut meille sapattikäskyssä ja sitä, miksi se on tärkeää.

_Tämä tutkistelu on sapatiksi 4.9.2021_