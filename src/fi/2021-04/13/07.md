---
title:  Lisäaineistoa
date:  24/12/2021
---

”Huutaessaan: ’Onko meidän saatava teille vettä tästä kalliosta?’ he asettuivat Jumalan paikalle ikään kuin heillä, poloisilla heikoilla ja vajavaisilla ihmisillä, olisi ollut voimaa itsessään. Kansan jatkuvan napinoimisen ja niskuroinnin väsyttämänä Mooses oli kadottanut näkyvistään kaikkivaltiaan Auttajansa, ja jäädessään vaille jumalallista voimaa hän pilasi mainettaan paljastamalla inhimillisen heikkoutensa. Mies, joka olisi voinut pysyä puhtaana, lujana ja epäitsekkäänä uransa loppuun asti, joutui sittenkin lopulta tappiolle. Jumala tuli häväistyksi Israelin seurakunnan edessä, vaikka häntä olisi pitänyt korottaa ja ylistää.” (2AO 19, 20.)

” Kirkastusvuorella Mooses oli Elian vierellä, joka oli elävänä muutettu kuolemattomuuteen. Isä lähetti heidät tuomaan valoa ja kirkkautta Pojalleen. Ja niin täyttyi lopulta Mooseksen rukous, jonka hän esitti niin monia vuosisatoja aikaisemmin. Hän seisoi ’ihanalla vuorella, keskellä kansansa perintöosaa’ todistamassa hänestä, johon keskittyivät kaikki Israelille annetut lupaukset. Tällainen on viimeinen kuolevaisten katseltavaksi suotu näkymä sen miehen vaiheista, jota taivas niin suuresti kunnioitti.” (2AO 78.)

**Keskustelunaiheita**

`Mooses herätettiin kuolleista ja hänet vietiin taivaaseen pian hänen kuolemansa jälkeen. Mooses-parka (näin me oletamme) joutuu kuitenkin todistamaan kaikkea sitä kauheaa sotkua, joka maan päällä vallitsee. Miten onnekasta onkaan, että useimmat meistä herätetään vasta Kristuksen toisessa tulemisessa, kun kaikki maan taistelut ovat jo ohi. Millä tavoin tämä on jopa vielä suurempi siunaus kuin se, minkä Mooses sai?`

`Millä tavoin kertomus Mooseksen kuolemasta ja hänen myöhemmästä ylösnousemuksestaan osoittaa meille, miten Uusi testamentti, vaikkakin suurelta osin Vanhaan testamenttiin pohjautuen, vie meitä pidemmälle kuin Vanha testamentti, ja miten se voi antaa uutta valoa myös Vanhan testamentin tulkintaan?`

`Miten kertomus Mooseksen elämästä (johon kuului myös se, miten hän löi kalliota vihan puuskassaan) on esimerkki siitä, mitä uskon varassa eläminen ja uskosta pelastuminen ilman lain vaatimia tekoja tarkoittavat?`