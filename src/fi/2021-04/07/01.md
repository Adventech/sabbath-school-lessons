---
title:  Laki Ja Armo
date:  06/11/2021
---

> <p></p>
> ”Minä en tee tyhjäksi Jumalan armoa; jos näet vanhurskaus saadaan lakia noudattamalla, silloin Kristus on kuollut turhaan.” (Gal. 2:21.)

### Avaintekstit
Hes. 28:15, 16 (RK 2012); 5. Moos. 4:44; Room. 3:20; 5. Moos. 10:1–5; 5. Moos. 5:6–22; 5. Moos. 9:1–6.

Useimmissa kristillisissä seurakunnissa puhutaan sekä laista että armosta ja ymmärretään niiden välinen yhteys. Laki on Jumalan pyhyyden ja vanhurskauden normi, ja tuon lain rikkominen on syntiä. ”Jokainen, joka tekee -syntiä, syyllistyy laittomuuteen, sillä synti merkitsee Jumalan lain rikkomista.” (1. Joh. 3:4.) Ja koska me kaikki olemme rikkoneet tuota lakia – ”Pyhä kirjoitus on kaiken sulkenut synnin vankilaan” (Gal. 3:22) – vain Jumalan armo voi meidät pelastaa. ”Armosta Jumala on teidät pelastanut antamalla teille uskon. Pelastus ei ole lähtöisin teistä, vaan se on Jumalan lahja.” (Ef. 2:8.)

(Toki lakiin kuuluu tuo ”pieni yksityiskohta” koskien seitsemännen päivän sapattia, jonka kuitenkin monet kristityt ainakin toistaiseksi hylkäävät keksien kaikenlaisia kehnoja tekosyitä oikeuttaakseen torjuvan päätöksensä. Se on kuitenkin aihe erikseen.)

Laki ja armo, vaikkakin eri tavoin ja eri yhteyksissä ilmaistuina, löytyvät kaikkialta Raamatusta, myös Viidennestä Mooseksen kirjasta. Kyllä, Viides Mooseksen kirja esittelee myös lain ja armon suhdetta, joskin ainutlaatuisessa viitekehyksessä.

13.11. Rukousviikon uhrilahja

_Tämä tutkistelu on sapatiksi 13.11.2021_