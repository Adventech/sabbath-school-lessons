---
title:  Lisäaineistoa
date:  12/11/2021
---

”Kristuksen vihollinen, joka kapinoi Jumalan lakia vastaan taivaassa, on taitavana ja harjaantuneena kenraalina käyttänyt kaiken voimansa kehitelläkseen petollisia juonia, joilla voisi saattaa pois voimasta Jumalan lain, joka on ainoa synnin paljastin – tuo vanhurskauden mittapuu.” (RH 18.11.1890.)

Kaksi biljoonaa galaksia kirkastaa maailmankaikkeutta. Jokaiseen niistä kuuluu 100 miljardia tähteä, siis 100 000 000 000. Jos kahdessa biljoonassa galaksissa on jokaisessa 100 miljardia tähteä, saamme yhteensä 200 000 000 000 000 000 000 000 tähteä.

Olemassaolon periaate on tämä: sen, joka jotakin suunnittelee ja luo, on oltava suurempi ja ylhäisempi kuin sen, mitä hän on suunnitellut ja luonut. Picasso on suurempi kuin luomansa taideteos. Maailmankaikkeuden luonut Jumala on sen yläpuolella.

Pidä tämä mielessäsi, kun mietit seuraavaa tekstiä: ”Alussa oli Sana. Sana oli Jumalan luona, ja Sana oli Jumala. Jo alussa Sana oli Jumalan luona. Kaikki syntyi Sanan voimalla. Mikään, mikä on syntynyt, ei ole syntynyt ilman häntä.” (Joh. 1:1–3.) Mitä Jumala siis teki? Jumala, joka loi kaiken, mitä ikinä on luotu – kaikki nuo 200 000 000 000 000 000 000 000 tähteä ja kaiken muun? Hän ”kutisti itsensä”, tuli ihmislapseksi, eli synnittömän elämän, kuoli ristillä kantaen ruumiissaan meidän syntiemme ja pahuutemme rangaistuksen, jotta meillä olisi ikuisen elämän lupaus.

Meille on annettu armo Kristuksen ristinkuolemassa. Mitä Jumala pyytää vastalahjaksi? ”Tässä on lopputulos kaikesta, mitä nyt on kuultu: pelkää Jumalaa ja pidä hänen käskynsä. Tämä koskee jokaista ihmistä.” (Saarn. 12:13.)

**Keskustelunaiheita**

`Keskustelkaa maanantain tutkisteluosuuden kysymyksestä koskien sitä, kuinka Jumalan lakia ja kymmentä käskyä (myös neljättä) kunnioittavat voivat välttää lakihenkisyyden ansat. Miten kuuliaisuus, jopa tiukka ja horjumaton kuuliaisuus, eroaa lakihenkisyydestä ja mistä tunnistat ne?`

`Millaisia kertomuksia tunnet (ehkä omakohtaisesti) siitä, miten kymmenen käskyn rikkominen on johtanut ikäviin seurauksiin jonkun kohdalla? Mitä opimme siitä, miten Jumalan laki heijastelee hänen rakkauttaan meitä kohtaan?`

`Miten risti osoittaa meille, miten turhaa on yrittää itse ansaita taivaspaikkaa?`