---
title:  Elävän Jumalan Käsissä
date:  16/12/2021
---

Heprealaiskirje kaikessa syvyydessään oli monella tapaa yhtä pitkää kehotusta Jeesukseen uskoville juutalaisille. Tähän heitä kehotettiin: Pysykää uskollisina Herralle!

Uskollisuuden tulisi kummuta rakkaudestamme Jumalaa kohtaan, siitä, kuka hän on ja millainen hänen luonteensa ja hyvyytensä on. Tämähän tuli ilmi vahvimmillaan Kristuksen ristissä. Joskus tarvitsemme kuitenkin muistutuksen siitä, miten kauheat seuraukset luopumuksesta koituu. Jos emme hyväksy sitä, mitä Jeesus on tehnyt hyväksemme kantaessaan syntiemme rangaistuksen, meidän on kärsittävä rangaistus itse, ja se tarkoittaa itkua ja hammasten kiristystä (Matt. 22:13), jonka jälkeen seuraa ikuinen tuho.

`Lue Hepr. 10:28–31. Mitä Paavali sanoo? Miten hänen sanansa soveltuvat meihin?`

Kehottaessaan juutalaisuskovia pysymään uskollisina Paavali lainaa Viidettä Mooseksen kirjaa, joka oli varhaisempi juutalaisuskoville annettu kehotus pysyä uskollisina Jumalalle. Paavali lainaa 5. Moos. 17:6 siitä, miten kenellekään ei voinut langettaa kuolemantuomiota, ellei ainakin kaksi ihmistä todistanut henkilöä vastan.

Paavali viittasi tekstiin korostaakseen sitä, että jos uskottomuus saattoi johtaa kuolemaan vanhan liiton aikana, kuinka paljon ”ankaramman rangaistuksen ansaitseekaan mielestänne se, joka polkee jalkoihinsa Jumalan Pojan, pitää epäpyhänä liiton verta, jolla hänet itsensä on pyhitetty, ja häpäisee armon Henkeä” (Hepr. 10:29). Toisin sanoen, teillä on enemmän valoa ja totuutta kuin heillä oli, ja te tiedätte Jumalan Pojan uhrista syntienne sovitukseksi; jos te lankeatte, teidän tuomionne tulee olemaan ankarampi kuin heidän.

Tukeakseen väitettään Paavali palaa Viidenteen Mooseksen kirjaan, tällä kertaa 5. Moos. 32:35 (VKR). Koska heille oli annettu niin paljon Kristuksessa ja heillä oli tieto kaikesta heille tarjotusta, Herra, joka sanoi: ”Minun on kosto”, on myös ”tuomitseva kansansa” (Hepr. 10:30) heidän uskottomuudestaan. Olihan Herra tuominnut heidän esi-isänsäkin, joilla ei ollut sitä, mitä näillä Uuden testamentin uskovilla oli eli täydempää ilmoitusta Jumalan rakkaudesta, joka paljastettiin ristissä. Perimmiltään Paavali sanoi: teitä on nyt varoitettu.

`Mikä on ainoa toivomme tuomiolla? (Room. 8:1.)`