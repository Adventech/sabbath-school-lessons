---
title:  Mooseksen Antama Historian Oppitunti
date:  02/10/2021
---

> <p></p>
> ”Kaikki he söivät samaa hengellistä ruokaa ja joivat samaa hengellistä juomaa. Hehän joivat siitä hengellisestä kalliosta, joka kulki heidän mukanaan; tämä kallio oli Kristus.” (1. Kor. 10:3, 4.)

### Avaintekstit
5. Moos. 1–3; 2. Moos. 32:29–32, RK 2012; 4. Moos. 14; Ef. 3:10; 1. Moos. 15:1–16; Joh. 14:9.

"Nämä ovat ne sanat, jotka Mooses puhui – –." (5. Moos. 1:1.) Näin alkaa -Viides Mooseksen kirja. Ja vaikka Mooses ja hänen läsnäolonsa hallitsevat kirjaa näistä aloitussanoista aina hänen kuolemaansa asti Moabin maassa (5. Moos. 34:5), Viides Mooseksen kirja (kuten koko Raamattu) on todellisuudessa kirja Herrasta Jeesuksesta. Sillä hän on se, joka meidät loi (1. Moos. 1, 2; Joh. 1:1–3), joka meitä ylläpitää (Kol. 1:15–17; Hepr. 1:3) ja joka meidät lunastaa (Jes. 41:14; Tit. 2:14). Löyhemmästi tulkittuna Viides Mooseksen kirja paljastaa,

kuinka Herra jatkoi kansansa luomista, ylläpitämistä ja lunastamista tässä pelastus-

historian ratkaisevassa ajassa.

Perimmiltään kirjassa on kyse siitä, että juuri kun Israelin kansa on lopultakin astumassa Kanaaninmaahan, Mooses pitää heille historian oppitunnin, jossa nousee esille kautta koko Raamatun toistuva teema: muistakaa, mitä Herra on tehnyt teidän hyväksenne menneinä aikoina.

Tämän kehotuksen tulisi merkitä jotakin meille, jotka olemme paremman luvatun maan rajalla: ”Silmätessäni mennyttä historiaamme, taivaltamme läpi jokaisen edistysvaiheen nykyiseen asemaamme – – minut täyttää hämmästys ja luottamus Kristukseen johtajana. Meillä ei ole mitään pelättävää tulevaisuuden suhteen, kunhan emme vain unohda tietä, jota pitkin Herra on meitä johdattanut, emmekä opetuksia, joita hän on historiamme aikana antanut.” (KPH 230.)

_Tämä tutkistelu on sapatiksi 9.10.2021_