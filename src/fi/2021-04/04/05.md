---
title:  Jos Rakastatte Minua,Noudattakaa Käskyjäni
date:  20/10/2021
---

Israel oli kansana kutsuttu rakastamaan Jumalaa. Yksilöinä ihmisille oli annettu vapaa tahto, ja jokaisen israelilaisen erikseen oli tehtävä valintansa rakastaa Jumalaa. Rakkaus tuli osoittaa kuuliaisuutena.

**Mitä yhteistä seuraavilla jakeilla on? Mikä teema niistä kaikista löytyy?**

`5. Moos. 5:10`

`5. Moos. 7:9`

`5. Moos. 10:12, 13`

`5. Moos. 11:1`

`5. Moos. 19:9`

Voisiko Jumalan sana enää olla selvempi? Jumalakaan ei pelkästään sano, että hän rakastaa meitä. Hän on myös osoittanut rakkautensa siinä, mitä hän on tehnyt ja yhä tekee hyväksemme. Samoin Jumalan kansan tulisi osoittaa rakkautensa häntä kohtaan teoissaan. Näemme jakeista, että rakkauteen Jumalaa kohtaan kuuluu erottamattomasti myös kuuliaisuus häntä kohtaan.

Johannekselta löytyy lausuntoja, kuten ”Sitähän Jumalan rakastaminen on, että pidämme hänen käskynsä” (1. Joh. 5:3), ja Jeesuskin sanoo ”Jos te rakastatte minua, te noudatatte minun käskyjäni” (Joh. 14:15). Näissä jakeissa tuodaan esiin perusopetusta. Rakkaus Jumalaa kohtaan tulee aina ilmaista kuuliaisuutena hänelle. Näin on aina ollut ja näin tulee aina olemaan. Kuuliaisuus Jumalaa kohtaan tarkoittaa kuuliaisuutta kymmenelle käskylle, joihin kuuluu myös neljäs käsky, joka koskee sapattia. Sen pitäminen ei ole sen lakihenkisempää kuin yhdeksän muunkaan käskyn pitäminen.

Toki jokaisen käskyn pitäminen voi olla lakihenkistä, jos niitä ei pidetä rakkaudesta Jumalaa kohtaan. Kun todella rakastamme Jumalaa siksi, mitä Jeesus on tehnyt, haluamme totella Jumalaa, koska hän pyytää meitä tekemään niin.

`Mooses pyysi yhä uudestaan Israelia rakastamaan ja tottelemaan Jumalaa, mutta hän teki sen vasta sen jälkeen, kun heidät oli vapautettu Egyptistä. Heidän rakkautensa ja kuuliaisuutensa oli vastaus siihen pelastukseen, jonka Jumala oli antanut heille. Herra oli lunastanut heidät. Nyt he vastaisivat siihen noudattamalla uskollisesti hänen käskyjään. Eroaako tämä tästä päivästä millään tavalla?`