---
title:  Rakasta Herraa, Jumalaasi
date:  16/10/2021
---

> <p></p>
> ”Rakasta Herraa, Jumalaasi, koko sydämestäsi, koko sielustasi ja koko voimastasi.” (5. Moos. 6:5.)

### Avaintekstit
5. Moos. 6:4, 5; 5. Moos. 10:12; Ef. 2:1–10; Ilm. 14:6, 7; 5. Moos. 4:37; 5. Moos. 11:1; Mark. 12:28–30, RK 2012.

Juutalaisen uskonnon yksi kaikkein tärkeimmistä rukouksista on otettu Viidennen Mooseksen kirjan 6. luvusta. Se tunnetaan nimellä šema‛, joka on tuon rukouksen ensimmäinen hepreankielinen sana, jonka juuri on šama‛, joka tarkoittaa ’kuunnella’ ja jopa ’totella’ – sana, joka toistuu kerta toisensa jälkeen paitsi Viidennessä Mooseksen kirjassa myös läpi koko Vanhan testamentin.

Šema‛-rukouksen ensimmäinen lause kuuluu näin:

šema‛ jisrā’el ’adonai ’elōḥeinū ’adonai ’eḥād.

Se tarkoittaa: ”Kuule, Israel! Herra, meidän Jumalamme, Herra on yksi.” (5. Moos. 6:4, RK 2012/VKR.) Monesti kun juutalaiset rukoilevat tätä rukousta, he peittävät silmänsä siinä tarkoituksessa, ettei mikään kääntäisi heidän huomiotaan pois Jumalasta. Tätä ensimmäistä šema‛-lausetta pidetään vahvistuksena ’adonai ’elōḥeinūn yksijumalaisesta luonteesta ja siitä, että hän, ”Herra, meidän Jumalamme”, on ainoa Jumala, ja Israel on uskollinen yksin hänelle. ’Adonai ’elōḥeinū voitaisiin lukea myös ’Herra on meidän Jumalamme’.

Tämä lause on osa ensimmäistä puhetta, jonka Mooses piti Israelin kansalle heidän ollessaan astumaisillaan luvattuun maahan. Tämän avauslauseen jälkeen tulee lisää voimallista totuutta, joka on aivan yhtä ajankohtaista tänään kuin se oli silloin.

23.10. Kansainvälinen luomakunnan päivä

_Tämä tutkistelu on sapatiksi 23.10.2021_