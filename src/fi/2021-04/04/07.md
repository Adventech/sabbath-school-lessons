---
title:  Lisäaineistoa
date:  22/10/2021
---

”Kristuksen risti on oleva pelastettujen tutkimuksen ja laulun aiheena halki iäisyyden. Kirkastetussa Kristuksessa he näkevät ristiinnaulitun Kristuksen. He eivät koskaan unohda, että hän, joka voimallaan loi ja ylläpiti lukemattomat maailmat äärettömässä avaruudessa, hän, Jumalan ainokainen Poika, taivaan Majesteetti, jota kerubit ja loistavat serafit kunnioittaen ja ihaillen palvoivat, alensi itsensä nostaakseen langenneen ihmisen. He eivät unohda, että hän kantoi synnin syyllisyyden ja häpeän sekä Isänsä kasvojen kätkeytymisen, kunnes kadotetun maailman kärsimykset mursivat hänen sydämensä ja sammuttivat hänen elämänsä Golgatan ristillä. Se, että maailmojen Luojan ja kaikkien olentojen tuomarin piti panna syrjään kirkkautensa ja alentaa itsensä rakkaudesta ihmiseen, tulee aina herättämään ihmettelyä ja syvää kunnioitusta yli koko maailmankaikkeuden. Kun pelastetut katselevat Lunastajaansa ja näkevät Isän iankaikkisen kirkkauden loistavan hänen kasvoistaan; kun he näkevät hänen aina ja iankaikkisesti pysyvän valtaistuimensa ja tietävät, ettei hänen valtakunnallaan ole oleva loppua, he puhkeavat ihastuttavaan lauluun: ’Arvollinen, arvollinen on Karitsa, joka oli teurastettu ja on lunastanut meidät Jumalalle omalla kalliilla verellään.’” (8AO 153, 154.)

**Keskustelunaiheita**

`Lue yllä oleva lainaus Ellen G. Whitelta. Mikä tekstissä auttaa meitä ymmärtämään, miksi rakkautemme Jumalaa kohtaan tulisi olla suurempaa kuin rakkautemme mitään muuta kohtaan?`

`Pohtikaa vielä ajatusta Jumalan samanaikaisesta rakastamisesta ja pelkäämisestä. Miten pystymme molempiin, ja miksi meidän tulisi pyrkiä tekemään molempia?`

`On helppo rakastaa Jumalaa silloin, kun asiat menevät elämässämme hyvin. Entäpä silloin, kun asiat eivät suju tai kun onnettomuus iskee? Miksi sellaisina aikoina Jumalan rakastaminen on jopa tärkeämpää kuin silloin, kun asiat menevät hyvin?`

`Millaisia lähestymistapoja voisit käyttää yrittäessäsi selittää jollekin ei-uskovalle, mitä Jumalan rakastaminen tarkoittaa? Miten me ihmiset voimme rakastaa jotakuta, jota emme ole koskaan fyysisesti nähneet? Miksei sillä ole väliä, ettemme ole koskaan nähneet Jumalaa, ainakaan henkilönä?`