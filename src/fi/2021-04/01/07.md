---
title:  Lisäaineistoa
date:  01/10/2021
---

Jos haluat tutustua syvälliseen ja hyvin harkittuun tutkielmaan suuren taistelun teemasta, joka perustuu ajatukselle, että Jumala on rakkaus, lue John Peckhamin kirja Theodicy of Love: Cosmic Conflict and the Problem of Evil (Grand Rapids, MI: Baker Academic, 2018).

”Lyhyesti sanottuna, väitän, että Jumalan rakkaus (oikein ymmärrettynä) on kosmisen kiistan keskiössä ja että Jumalan sitoutuminen rakkauteen tarjoaa moraalisesti riittävän syyn sille, että hän sallii pahuutta. Tämä vaikuttaa merkittävästi ymmärrykseemme sallimuksesta: Jumala käyttää voimakeinoja solmimansa liiton ehtojen puitteissa.” – John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), s. 4.

”Mooses ja Aaron, Kaaleb ja Joosua pettyivät katkerasti, kun Israelilta evättiin neljäksikymmeneksi vuodeksi pääsy Kanaaniin. Kuitenkin he hyväksyivät napisematta jumalallisen määräyksen. Mutta ne, jotka olivat moittineet Jumalalta saamaansa kohtelua ja uhanneet palata Egyptiin, itkivät ja surivat kovin, kun heiltä otettiin pois ne siunaukset, joita he olivat väheksyneet. He olivat syyttä vaikeroineet, ja nyt Jumala antoi heille syytä itkuun. Jos he olisivat surreet syntiään silloin, kun se tunnollisesti paljastettiin heille, tätä tuomiota ei olisi langetettu. Mutta he surivat tuomiota; heidän surunsa ei ollut katumusta eikä voinut saada heidän tuomiotaan kumotuksi.” (1AO 369.)

**Keskustelunaiheita**

`Keskustelkaa vapaasta tahdosta ja rakkaudesta. Miksi rakkauden, ollakseen rakkautta, on perustuttava vapaaehtoisuuteen? Ajatellen kaikkea maailman kärsimystä joku voisi sanoa, ettei rakkaus ole sen arvoista. Miten vastaisitte tällaiseen haasteeseen?`

`Jos kuuliaisuus on niin keskeistä koko Raamatussa, mitä lakihenkisyys sitten on? Mitkä seikat voivat muuttaa pyrkimyksen olla uskollinen Jumalalle, hänen sanalleen ja käskyilleen lakihenkisyyden ansaksi?`

`Keskustelkaa tiistain tutkisteluosuuden lopussa olleesta kysymyksestä. Mitä yhteistä on muinaisella Israelilla ja seitsemännen päivän adventistien seurakunnalla, ja miksi yhtäläisyyksistä pitäisi olla kiinnostunut?`