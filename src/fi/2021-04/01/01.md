---
title:  Esipuhe Viidenteen Mooseksen Kirjaan
date:  25/09/2021
---

> <p></p>
> ”Joka ei rakasta, ei ole oppinut tuntemaan Jumalaa, sillä Jumala on rakkaus.” (1. Joh. 4:8.)

### Avaintekstit
Jes. 14:12–14; Hes. 28:12–17; 1. Moos. 3:1–7; 1. Moos. 12:1–3; Ap. t. 7:20–36; 2. Moos. 19:4–8.

Viides Mooseksen kirja ei tietenkään syntynyt tyhjiössä. Kuten kaikella muullakin elämässä, kirjalla on oma viitekehyksensä; ja kuten kaikella muullakin elämässä, viitekehyksellä on tärkeä osuus siihen, miten ymmärrämme kirjan sisällön ja tarkoituksen.

Sitä ennen historiassa on tapahtunut paljon, mikä selittää paitsi kirjassa kuvattua tilannetta myös maailmantilannetta ja ympäristöä, jossa kirjan sisältö syntyi. Olisi vaikeaa ymmärtää tuulilasinpyyhkijän tarkoitusta ja tehtävää ilman viitekehystä autoon, ja aivan samoin olisi vaikea ymmärtää Viidettä Mooseksen kirjaa ilman sitä viitekehystä, josta se nousi, varsinkin kun tarkastelemme sitä tämän neljänneksen teeman näkökulmasta (Viides Mooseksen kirja ja nykyinen totuus).

Joku oli lukenut venäläisen kirjailijan Leo Tolstoin suurteoksen Sota ja rauha vain kolmessa päivässä. Kun lukijalta kysyttiin, mistä kirja kertoo, hän vastasi: ”Se kertoo Venäjästä.”

Hieman samantapaisesta on kysymys yrittäessämme kattaa Viidettä Mooseksen kirjaa edeltävää tuhansien vuosien historiaa vain yhden viikon tutkistelussa. Keskittymällä kuitenkin huippukohtiin, voimme nähdä ne viitekehykset, jotka auttavat meitä parhaiten ymmärtämään tätä kirjaa, joka on niin täynnä ”nykyistä totuutta”.

2.10. Senioripäivä

_Tämä tutkistelu on sapatiksi 2.10.2021_