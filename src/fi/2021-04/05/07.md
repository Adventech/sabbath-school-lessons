---
title:  Lisäaineistoa
date:  29/10/2021
---

On vaikea kuvitella, miten parhaimpinakin aikoina, kuten Daavidin ja Salomon hallituskausilla, Israelin kansa, jota Jumala oli niin runsaasti siunannut, saattoi kuitenkin samaan aikaan niin surutta sortaa keskuudessaan olevia köyhiä, avuttomia ja syrjittyjä.

”Te poljette tilattomia ja viette maanvuokrana heidän viljansa. Sen tähden teidän käy näin: Vaikka te rakennatte taloja hakatuista kivistä, ette saa asua niissä. Vaikka te istutatte ihania viinitarhoja, ette saa nauttia niiden viiniä. Sillä minä tiedän teidän rikostenne luvun ja syntienne määrän. Te sorratte syytöntä, te otatte lahjuksia ja syrjitte köyhiä oikeuspaikalla.” (Aam. 5:11, 12.)

”Hän tulee ja vaatii tilille kansansa vanhimmat ja hallitusmiehet: – Te olette riistäneet tyhjiin, te olette tärvelleet viinitarhan, köyhien omasta te olette koonneet omaisuutenne.” (Jes. 3:14.)

**Keskustelunaiheita**

`Israelin tuli muistaa, että he olivat olleet muukalaisia Egyptissä. Heidän piti kohdella ulkopuolisia Israelissa samoin kuin toivoivat, että heitä olisi kohdeltu silloin, kun he itse olivat muukalaisia. Miten tämä totuus liittyy evankeliumiin, ajatukseen siitä, että Jeesuksen veren kautta meidät on vapautettu synnin orjuudesta? Miksi ja millä tavoin sen, mitä Jeesus on tehnyt hyväksemme, tulisi vaikuttaa siihen, miten kohtelemme toisia, varsinkin keskuudessamme olevia avuttomia ihmisiä?`

`Saatamme viettää lepopäivää oikeana päivänä, ymmärtää totuuden kuolleitten tilasta, helvetistä, pedon merkistä jne. Kaikki nämä ovat ihan hyviä asioita, mutta mitä merkitystä niillä on, jos kohtelemme toisia ilkeästi tai sorramme keskuudessamme olevia heikkoja tai tuomitsemme epäoikeudenmukaisesti silloin, kun tehtävämme on ratkaista jokin tilanne? Miksi meidän, varsinkin vaalimamme totuuden tähden, on oltava erityisen tarkkoja siitä, ettemme ajattelisi, että totuuden tunteminen on kaikki, mitä Jumala meiltä vaatii? Miksi tämä on meille mahdollisesti vaarallinen ansa?`

`Miten uskomme auttaa meitä ymmärtämään käsitettä ”ihmisoikeudet”?`