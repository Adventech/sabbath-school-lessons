---
title:  Alueellasi Asuva Muukalainen
date:  23/10/2021
---

> <p></p>
> ”Samoin tulee myös teidän rakastaa muukalaista; olettehan itsekin olleet muukalaisina Egyptissä.” (5. Moos. 10:19.)

### Avaintekstit
Mark. 12:29–31; 5. Moos. 10:1–19; Ps. 146:5–10; Matt. 7:12; 5. Moos. 27:19; Jaak. 1:27–2:11.

Viime viikolla luimme, miten lainoppinut kysyi Jeesukselta, mikä on tärkein käsky (Mark. 12:28), johon Jeesus vastasi vahvistamalla sen, että Herra on yksi, ja sanomalla: ”Tärkein on tämä: – – Rakasta Herraa, Jumalaasi, koko sydämestäsi, koko sielustasi ja mielestäsi ja koko voimallasi.” (Mark. 12:29, 30.)

Jeesus jatkoi kertomalla myös toisesta tärkeästä käskystä (Mark. 12:31), vaikkei lainoppinut ollut sitä edes kysynyt. Jeesus kuitenkin tiesi, miten tärkeä tämä toinenkin käsky oli, joten hän sanoi: ”Toinen on tämä: ’Rakasta lähimmäistäsi niin kuin itseäsi.’ Näitä suurempaa käskyä ei ole.” (Mark. 12:31.)

Näitä suurempaa käskyä ei ole? Jeesus liittää rakkauden Jumalaa kohtaan ja rakkauden lähimmäistä kohtaan yhteen, ja yhdessä nämä kaksi käskyä ovat käskyistä suurimmat.

Jeesus ei taaskaan tuonut esiin mitään uutta, mitä juutalaiset eivät olisi aiemmin kuulleet. Sen sijaan kutsu rakastaa Jumalaa yli kaiken ja ilmaista tuo rakkaus häneen rakkautena lähimmäisiä ja toisia ihmisiä kohtaan oli ajatus, joka lainattiin Viidennestä Mooseksen kirjasta.

_Tämä tutkistelu on sapatiksi 30.10.2021_