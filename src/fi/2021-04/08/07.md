---
title:  Lisäaineistoa
date:  19/11/2021
---

Meille kaikille annetaan valinnan mahdollisuus. Avainsana on ”valinta”. Asia ei ole niin, kuten jotkut uskovat, että Jumala olisi ennalta määrännyt tietyt ihmiset jo ennen heidän syntymäänsä kadotukseen ja vieläpä palamaan helvetissä ikuisesti. Raamatun opetuksen mukaan meidän oma vapaa valintamme määrittää sen kumman kolmen joukon (elämän, hyvyyden ja siunauksen vai kuoleman, pahuuden ja kirouksen) saamme osaksemme. Hyvä on tietää sekin, että vaikka joku tekisikin väärän valinnan, lopputulos on kuolema, ikuinen kuolema, ei ikuinen kidutus koskaan sammumattomassa tulijärvessä.

”’Synnin palkka on kuolema, mutta Jumalan armolahja on iankaikkinen elämä Kristuksessa Jeesuksessa, meidän Herrassamme’ (Room. 6:23). Samalla kun vanhurskaiden perintönä on elämä, jumalattomien osana on kuolema. Mooses julisti Israelille: ’Minä panen tänä päivänä sinun eteesi elämän ja hyvän, kuoleman ja pahan’ (5 Moos. 30:15). Näissä raamatunkohdissa ei tarkoiteta Aadamille julistettua kuolemaa, sillä koko ihmiskunta kärsii hänen rikkomuksensa rangaistuksen. Iankaikkisen elämän vastakohtana esitetään ’toinen kuolema’.” (8AO 55.)

**Keskustelunaiheita**

`Keskustelkaa vielä tiistain tutkisteluosuuden ajatuksesta siitä, antaako Jumala suoraan rangaistuksen tottelemattomuudesta tässä ja nyt vai ovatko kiroukset ennemminkin osa syyn ja seurauksen lakia, joka vääjäämättä toteutuu? Vai voiko kyse olla molemmista? Tai kenties joskus on kyse toisesta ja toisinaan toisesta? Miten ymmärrämme aiheen?`

`Mitä yllä olevassa Ellen Whiten lainauksessa esiintyvät raamatuntekstit opettavat Jumalan voimasta, joka on meidän saatavillamme synnin voittamiseksi?`

`Lue Room. 10:1–10. Paavali lainaa siinä ajatuksia kohdasta 5. Moos. 30:11–14 selittäessään pelastusta, jonka saamme uskomalla Jeesukseen sen sijaan, että pyrkisimme saamaan sen lain kautta. Miksi Paavali lainasi näitä Viidennen Mooseksen kirjan jakeita? Huomaa erityisesti Room. 10:10: ”Sydämen usko tuo vanhurskauden, suun tunnustus pelastuksen.” Mitä Paavali haluaa tällä sanoa?`

`Millä tavoin oma kulttuurisi, yhteisösi ja sosiaalinen ympäristösi voi vaalia näkemyksiä, jotka voivat johtaa väärään palvontaan, jos et ole varovainen niiden suhteen?`