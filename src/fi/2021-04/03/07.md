---
title:  Lisäaineistoa
date:  15/10/2021
---

”Orjuuden henki saa alkunsa siitä, että pyrimme elämään uskonnon lain mukaan yrittäen omassa voimassamme täyttää lain vaatimukset. Meillä on toivoa vain silloin, kun astumme Abrahamin kanssa tehtyyn armoliittoon uskomalla Jeesukseen Kristukseen. Evankeliumi, jota Abrahamille julistettiin ja jonka kautta hän sai toivon, on sama evankeliumi, jota julistetaan meille tänään ja jonka kautta me saamme toivon. Abraham katsoi Jeesukseen, joka on meidänkin uskomme perustaja ja täydelliseksi tekijä.” (EGW 6BC 1077.)

”Ennen maailman perustamista Isä ja Poika tekivät liiton lunastaakseen ihmisen, jos tämä joutuisi saatanan valtaan. He olivat liittäneet kätensä yhteen ja juhlallisesti luvanneet, että Kristus tulisi ihmiskunnan takaajaksi. Tämän lupauksen Kristus oli täyttänyt. Kun hän ristillä huusi: ’Se on täytetty!’ nämä sanat oli tarkoitettu Isälle. Sopimus oli täydellisesti täytetty. Nyt hän lausuu: Isä, se on täytetty. Olen tehnyt sinun tahtosi, oi Jumalani. Olen suorittanut lunastustyön. Jos sinun vaatimuksesi ovat täytetyt, ’minä tahdon että missä minä olen, siellä nekin, jotka sinä olet minulle antanut, olisivat minun kanssani’ (Joh. 19:30; 17:24).” (5AO 381, 383.)

**Keskustelunaiheita**

`Pohtikaa ajatusta siitä, että jo ennen maailman perustamista Isä ja Poika olivat tehneet liiton lunastaakseen meidät, jos ihmiskunta lankeaisi syntiin. Miksi ajatus on niin rohkaiseva? Mitä tämä opettaa siitä, kuinka paljon Jumala haluaa meidän pelastuvan hänen valtakuntaansa?`

`Millä tavoin meidän tulisi täyttää sitä roolia, jota muinaisen Israelin olisi kuulunut täyttää omana aikanaan? Miten voimme oppia välttämään virheet, joita he tekivät?`

`Miksi evankeliumi ja sen lupaukset ovat niin keskeisiä asioita uudessa liitossa? Mitä tekstejä löydät Uudesta testamentista, jotka osoittavat, ettei lakia ja kuuliaisuutta laille lakkautettu uudessa liitossa, kuten jotkut opettavat? Miksi luulet niin monien kristittyjen sanovan, että evankeliumi mitätöi tarpeemme noudattaa kymmenen käskyn lakia?`