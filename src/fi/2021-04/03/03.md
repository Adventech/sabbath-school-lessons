---
title:  Liitto Ja Israel
date:  11/10/2021
---

`”Ette te oman kuuliaisuutenne ja rehellisyytenne ansiosta pääse ottamaan haltuunne niiden maita, vaan Herra, teidän Jumalanne, hävittää nämä kansat teidän tieltänne niiden pahuuden tähden ja täyttääkseen lupauksensa, jonka hän valalla vannoen on antanut teidän esi-isillenne Abrahamille, Iisakille ja Jaakobille.” (5. Moos. 9:5; ks. myös 5. Moos. 9:27.) Miten liitto-lu-pausten todellisuus ilmenee jakeessa?`

Tässäkin tulee esille liittoon kuuluva armo: Jumala toimi heidän hyväkseen heidän jatkuvista virheistään huolimatta. (Näin armo toimii varmasti tänäkin päivänä.) Kaikki perustuu lupaukselle, joka esi-isille annettiin siitä, että Jumalan armo annetaan myös heidän tuleville sukupolvilleen.

Kun Mooses puhui kansalle, jolle liittolupaukset annettiin kokonaisuudessaan, hän usein viittasi liittolupauksiin, jotka annettiin patriarkoille.

`Lue 2. Moos. 2:24; 2. Moos. 6:8; 3. Moos. 26:42. Mitä sellaista tässä sanotaan, joka paljastaa kuinka liittolupaukset toimivat?`

Egyptistä lähtö, tuo suuri symboli Jumalan pelastavasta armosta, perustui myös liittoon, jonka Herra oli tehnyt heidän esi-isiensä kanssa. Ennen kuin liitosta hyötyvät olivat edes syntyneet, lupaukset oli jo tehty heidän hyväkseen. Ilman minkäänlaisia omia ansioita he saivat luvatun vapautuksen, jonka Jumala monien ihmeitten kautta toteutti.

Eikä tässä kaikki. He menivät Egyptistä – minne? Siinaille, jossa liitto heidän kanssaan saatettiin ”virallisesti” voimaan (2. Moos. 20). Keskeisenä liitossa oli evankeliumi ja laki, kymmenen käskyn laki, jota heidät kutsuttiin noudattamaan merkkinä pelastavasta liitosta Herran kanssa, joka oli jo lunastanut heidät (evankeliumi). Viidennessä Mooseksen kirjassa heitä toistuvasti kutsuttiin noudattamaan lakia heidän osuutenaan liitosta, joka oli vahvistettu Siinailla.

`Millainen rooli Jumalan lailla tulisi olla tänä päivänä meidän elämässämme, jotka olemme armosta pelastettuja? Miksi lailla on niin ratkaiseva merkitys kokemuksessamme Jumalan yhteydessä?`