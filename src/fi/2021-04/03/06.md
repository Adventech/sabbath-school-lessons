---
title:  Muita Kuvauksia
date:  14/10/2021
---

Tieteellisessä raamatuntutkimuksessa on jo kauan tunnustettu yhtäläisyydet, joita löytyy Jumalan Israelin kanssa tekemän liiton ja muiden valtakuntien välisten liittosopimusten väliltä. Yhtäläisyyksien ei pitäisi hämmästyttää meitä. Herra vain toimi sellaisen asetelman kautta, jonka kansa saattoi ymmärtää.

Ajatus liitosta, osapuolten välisestä laillisesta sopimuksesta, johon kuului sääntöjä, määräyksiä ja ehtoja, voi vaikuttaa kylmältä ja muodolliselta. Vaikka tällaista elementtiä tarvittiin (Jumala on lainantaja), se ei riitä kuvaamaan sitä, miten syvän ja monipuolisen suhteen Jumala halusi kansaansa. Siksi Viidennessä Mooseksen kirjassa käytetään Jumalan ja Israelin välisestä liitosta muitakin kuvauksia, jotka lisäävät siihen uusia ulottuvuuksia.

`Lue 5. Moos. 8:5; 5. Moos. 14:1 ja 5. Moos. 32:6, 18–20. Millaisia kuvauksia näissä raamatunpaikoissa käytetään ja miten ne auttavat paljastamaan, millaisen suhteen Jumala halusi kansaansa?`

`Lue 5. Moos. 4:20 ja 5. Moos. 32:9. Millaisia kuvauksia jakeissa käytetään ja miten nekin auttavat paljastamaan, millaisen suhteen Jumala halusi kansaansa?`

Joka kohdassa on ajatus perheestä, joka on ihanteellisesti kiintymyssuhteista läheisin, tiivein ja rakastavin. Jumala on aina halunnut tällaisen suhteen kansaansa. Jopa silloin, kun se oli hylännyt Jeesuksen ristille, Jeesus sanoi ylösnousemuksensa jälkeen kahdelle Marialle: ”Menkää sanomaan veljilleni, että heidän pitää lähteä Galileaan. Siellä he näkevät minut.” (Matt. 28:10.) Myös ylösnousseena Kristuksena hän viittasi opetuslapsiin veljinään. Mikä esimerkki rakkaudesta ja armosta niille, jotka eivät ole sitä ansainneet. Tällainen Jumalan ja ihmiskunnan välinen suhde on ollut pohjimmiltaan aina: armoa ja rakkautta sitä ansaitsemattomille.

`Millainen suhde sinulla on Jumalaan? Miten voit syventää suhdetta ja oppia rakastamaan häntä samalla ymmärtäen liittovelvollisuutesi totella hänen lakiaan? Miksi nämä kaksi ajatusta eivät ole ristiriidassa keskenään, vaan täydentävät toisiaan?`