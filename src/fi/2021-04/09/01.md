---
title:  Heidän Sydämensä Kääntyvät
date:  20/11/2021
---

> <p></p>
> ”Muiden kansojen seassa te sitten etsitte Herraa, Jumalaanne, ja myös löydätte hänet, kun vain käännytte hänen puoleensa vilpittömästi ja koko sydämestänne.” (5. Moos. 4:29.)

### Avaintekstit
5. Moos. 5:22–29; 5. Moos. 4:25–31; 5. Moos. 30:1–10; Matt. 3:1–8; Mark. 1:15; Ap. t. 2:37, 38;

Eräs yksinkertainen elämän tosiasia on totta meidän jokaisen kohdalla: olemme kaikki syntisiä. Joskus kuulemme jonkun ”asiantuntijan” päivittelevän kristillistä ajatusta siitä, että ihminen on perusolemukseltaan turmeltunut. Ei meidän tarvitse kuitenkaan tehdä muuta kuin katsoa uutisia noin päivän verran tai tehdä pikainen katsaus ihmiskunnan historiaan, ja tämän kristillisen opin totuudenmukaisuus on meille aivan ilmeistä.

Tai ehkä vielä helpommin näemme sen, kun katsomme vain peiliin. Ei tarvitse mennä kauas! Se, jolla on uskallusta tutkia syvältä omaa sydäntään (mikä voi olla pelottavaa), tietää, miten totta ovat Room. 3:9–23 sanat, jotka päättyvät näin: ”[S]illä kaikki ovat tehneet syntiä ja ovat vailla Jumalan kirkkautta[.]” (Room. 3:23.)

Hyvä uutinen löytyy heti seuraavasta jakeesta: ”mutta [he] saavat hänen armostaan lahjaksi vanhurskauden, koska Kristus Jeesus on lunastanut heidät vapaiksi” (Room. 3:24). Olennaista tässä hyvässä uutisessa on kääntymys: meidän on tunnustettava syntimme, kaduttava niitä, pyydettävä niitä Jumalalta anteeksi ja vielä viimeisenä käännyttävä niistä pois. Koska olemme syntisiä, kääntymyksen tulisi olla keskeisellä sijalla kristillisessä kokemuksessamme. Tällä viikolla näemme, miten ajatus kääntymyksestä esitetään Viidennessä Mooseksen kirjassa.

_Tämä tutkistelu on sapatiksi 27.11.2021_