---
title:  Lisäaineistoa
date:  26/11/2021
---

”Kristillisen kokemuksen joka askeleella katumuksemme vain syvenee. Niistä, joille Herra on antanut anteeksi ja jotka hän tunnustaa kansakseen, hän sanoo: ’Niin te muistatte huonon vaelluksenne ja tekonne, jotka eivät olleet hyvät, ja teitä kyllästyttää oma itsenne’ (Hes. 36:31). Ja edelleen hän sanoo: ’Ja minä teen liittoni sinun kanssasi, ja sinä tulet tietämään, että minä olen Herra. Niin sinä muistat ja häpeät etkä voi häpeäsi tähden suutasi avata, kun minä annan sinulle anteeksi kaikki, mitä sinä tehnyt olet, sanoo Herra, Herra’ (Hes. 16:62, 63). Silloin emme puhkea ylistämään itseämme. Silloin tiedämme, että erinomaisuutemme on yksin Kristuksessa, ja niin yhdymme apostolin tunnustukseen: ’Minä tiedän, ettei minussa, se on minun lihassani, asu mitään hyvää’ (Room. 7:18). ’Mutta pois se minusta, että minä muusta kerskaisin kuin meidän Herramme Jeesuksen Kristuksen rististä, jonka kautta maailma on ristiinnaulittu minulle, ja minä maailmalle’ (Gal. 6:14).” (KV 113, 114.)

”’Jumalan hyvyys vetää sinua parannukseen’ (Room. 2:4). Jumalallisen rakkautensa armon ja laupeuden kultavitjoin hän ympäröi jokaisen vaarassa olevan sielun ja vakuuttaa: ’Iankaikkisella rakkaudella minä olen sinua rakastanut, sentähden minä olen vetänyt sinua puoleeni armosta’ (Jer. 31:3).” (KV 147.)

**Keskustelunaiheita**

`Miten voimme välttyä siltä, ettemme tee kääntymyksestä jonkinlaista ansiota, ikään kuin katumus itsessään olisi se, mikä tuo meille sovinnon Jumalan kanssa? Mikä on ainoa tapa, jolla pääsemme sovintoon Jumalan kanssa?`

`”Kun Juudas, Jeesuksen kavaltaja, näki että Jeesus oli tuomittu kuolemaan, hän katui tekoaan. Hän vei saamansa kolmekymmentä hopearahaa takaisin ylipapeille ja vanhimmille ja sanoi: ’Tein väärin, kun kavalsin viattoman veren.’ Mutta he vastasivat: ’Mitä se meitä liikuttaa? Omapa on asiasi.’ Silloin Juudas paiskasi rahat temppeliin, meni pois ja hirttäytyi.” (Matt. 27:3–5.) Epäilemättä Juudas katui sitä, mitä hän teki Jeesukselle (hänhän lopulta hirttäytyi). Miksi hänen tekojaan ei voida kuitenkaan nähdä todellisena kääntymyksenä?`

`Miten ihmisen syntisyyden, myös oman syntisyytemme, tulisi pitää meidät nöyrinä toisten ihmisten (ettemme tuomitsisi heitä) ja Jumalan edessä. Eikö se, että meidän pelastamiseksemme tarvittiin Jumalan Pojan kuolema ristillä, osoita meille, kuinka pahaa synti todella on?`