---
title:  Baal Peor
date:  01/11/2021
---

5. Moos. 4:3, 4 israelilaiset saavat lisää historian opetusta, joka toimii muistutuksena menneisyydestä ja niistä hengellisistä ja käytännön totuuksista, joita he voisivat oppia siitä.

`Lue 4. Moos. 25:1–15. Mitä tapahtui? Mitä hengellisiä ja käytännönläheisiä totuuksia ihmisten olisi pitänyt oppia tästä epäonnistumisesta?`

Kertomukset siitä, miten Israel hävitti ympärillään olevia pakanakansoja, tuntuvat meistä epämukavilta, mutta tämä kertomus auttaa selittämään tuhoamiskäskyn logiikkaa. Israelin oli määrä olla todistuksena ympärillään oleville kansoille ainoasta todellisesta Jumalasta. Heidän piti näyttää muille, millaista todellinen Jumalan palvonta on. Liittymällä palvomaan pakanajumalia he sen sijaan usein lankesivat suoranaiseen kapinaan Jumalaa vastaan, jota heidän oli tarkoitus edustaa maailmalle.

Ilmauksella ”harjoittaa haureutta” (4. Moos. 25:1, RK 2012) on usein hengellinen merkitys, joka tarkoittaa, että Israel lähti muiden pakanajumalien ja -tapojen perään (ks. Hoos. 4:12–14). Tässä tapauksessa kuitenkin kieli (ja muu kertomus) viittaa siihen, että kyse oli seksuaalisesta synnistä, ainakin alkuun. Paholainen jälleen kerran käytti hyväkseen langennutta ihmisluontoa: hän pani pakananaiset houkuttelemaan miehiä, jotka selvästikin antoivat vietellä itsensä.

Epäilemättä fyysinen haureus eteni hengelliseksi haureudeksi. Kansa osallistui lopulta pakanallisiin palvontamenoihin, joissa israelilaiset antautuivat palvelemaan Baal-Peoria. Jotenkin he viehättyivät tästä väärästä jumalasta ja alkoivat jopa uhrata sille. Kaikesta kuulemastaan opetuksesta huolimatta, himon ja hekuman hetkellä he olivat valmiita heittämään pois koko uskonsa.

Miten näin saattoi käydä? Helposti. Paaduttamalla omantuntonsa ensimmäisen synnin kohdalla, fyysisen synnin, he tulivat kypsiksi lankeamaan seuraavaan syntiin, hengelliseen syntiin, mikä varmasti olikin Paholaisen perimmäinen tarkoitus. He olivat niin alentuneessa tilassa, että tekstin mukaan eräs mies toi midianilaisen naisensa jopa suoraan leiriin, aivan Mooseksen ja pyhäkköteltan edessä itkevän väen eteen.

`Mitä kertomus opettaa siitä, kuinka vaarallista viettelyksille antautuminen voi olla meille hengellisesti?`