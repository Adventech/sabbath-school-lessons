---
title:  Israelin Ainutlaatuinen Asema
date:  30/10/2021
---

> <p></p>
> ”Onko millään muulla suurellakaan kansalla yhtä oikeudenmukaiset käskyt ja säädökset kuin tämä laki, jonka minä teille tänään annan?” (5. Moos. 4:8.)

### Avaintekstit
5. Moos. 4:1–9; Matt. 15:1–9; 4. Moos. 25:1–15; 1. Kor. 10:13; 5. Moos. 4:32–35; Matt. 5:13–16.

Viidennen Mooseksen kirjan kolme ensimmäistä lukua olivat pohjimmiltaan historian oppitunteja, joissa muistutettiin kansaa heidän vaiheistaan siihen hetkeen asti. Lukuun neljä tultaessa historian oppitunti vaihtuu enemmänkin sanan julistamiseksi. Menneiden tapahtumien muistelu ei ollut vain historianharrastajien iloksi, vaan sillä oli syvempikin tarkoitus: osoittaa kansalle, miten Jumalan voima ja armo toimi heidän keskuudessaan, ja vaikka he sotkivat aina asiansa, Herra aikoi silti kunnioittaa heidän kanssaan tekemäänsä liittoa.

Luku neljä alkaa heprean kielen sanalla we‛attā (konjunktio ja adverbi), joka voidaan kääntää sanoilla ’ja nyt’ tai ’niinpä nyt’. Kansa oli juuri kerrannut lähihistoriansa ja saanut muistutuksen siitä, mitä Jumala oli tehnyt tuodessaan heidät tänne asti. Ja nyt heidän pitäisi vastauksena tähän kaikkeen tehdä niin kuin Jumala heitä käskee (ks. myös 5. Moos. 10:12).

Siksi ensimmäinen verbi, joka tulee tämän ”ja nyt” -ilmauksen jälkeen, on šama‛, eli sama verbi (ja vielä samassa muodossa), jota käytettiin šema‛-rukouksen alussa. Verbi tarkoittaa ’kuulla’, ’kuunnella’ tai ’totella’, ja se toistuu läpi koko Viidennen Mooseksen kirjan.

Niinpä luku alkaa: Ja nyt, Israel, koska minä olen tehnyt sinulle näin, sinun tulee noudattaa seuraavia asioita…

6.–13.11. Kansainvälinen rukousviikko

_Tämä tutkistelu on sapatiksi 6.11.2021_