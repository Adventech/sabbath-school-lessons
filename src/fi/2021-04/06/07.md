---
title:  Lisäaineistoa
date:  05/11/2021
---

”Aina siitä lähtien, kun suuri taistelu alkoi taivaassa, saatanan tarkoituksena on ollut poistaa Jumalan laki. Juuri tämän saavuttamiseksi hän ryhtyi kapinoimaan Luojaa vastaan. Vaikka hänet heitettiin pois taivaasta, hän on jatkanut samaa taistelua maan päällä. Hänen tarkoituksensa on aina ollut pettää ihmisiä ja siten johtaa heidät rikkomaan Jumalan lakia. Tapahtuipa rikkominen koko lain syrjäyttämisen tai yhden ainoan käskyn hylkäämisen muodossa, on lopputulos sama. Se, joka ’rikkoo yhtä kohtaa vastaan’, ilmaisee sillä halveksivansa koko lakia. Hänen vaikutuksensa ja esimerkkinsä ovat rikkomuksen puolella; hän ’on syypää kaikissa kohdin’ (Jaak. 2:10).” (8AO 91.)

Baal-Peoria koskien Ellen White kirjoitti: ”He uskaltautuivat kielletylle alueelle ja kietoutuivat saatanan pauloihin. Viehättävä soitto ja laulu sekä pakanatyttärien tenhoava kauneus saivat heidät unohtamaan uskollisuutensa Jumalaa kohtaan. Yhtyen hilpeään ilonpitoon ja juhlintaan he humaltuivat paljosta viinin juonnista, niin etteivät enää kyenneet hillitsemään itseään vaan päästivät intohimonsa valloilleen. Irstailullaan he vaimensivat omantunnon äänen ja olivat pian valmiit kumartamaan epäjumalia, uhraamaan pakanoiden alttareilla ja osallistumaan heidän riettaisiin menoihinsa.” (2AO 56, 57.)

**Keskustelunaiheita**

`Millä tavoin me olemme samassa tilanteessa kuin muinainen Israel? Ajatelkaa kaikkea, mitä meille on annettu verrattuna ympäröivään maailmaan. Kysymys kuuluu siis: Miten vastaamme siihen, mitä olemme saaneet? Miten hyvin osoitamme ”viisauttamme ja ymmärrystämme” maailman silmissä?`

`Herralle uskollisena pysyminen ja hänessä kiinni riippuminen on ihmisen oma aktiivinen valinta. Herra ei pakota meitä uskollisuuteen. Sen sijaan käyttämällä vapaan tahdon pyhää lahjaa meidän on valittava riippua hänessä. Kun olemme tämän valinnan tehneet, miten toteutamme uskollisuutta käytännössä?`

`Pohtikaa vielä sunnuntain tutkisteluosuuden lopussa olevaa kysymystä. Mitä tarkoittaa lisätä tai poistaa jotakin Jumalan käskyistä? Jos ei ajatella ilmiselviä asioita, kuten yritystä muuttaa sapattikäskyä, miten tällaiset lisäykset tai poistot voivat tapahtua niin huomaamatta, ettemme edes tajua, mitä on tapahtumassa?`