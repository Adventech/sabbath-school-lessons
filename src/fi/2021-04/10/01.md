---
title:  Muista, Älä Unohda
date:  27/11/2021
---

> <p></p>
> ”Älkää koskaan unohtako, kuinka te autiomaassa herätitte Herran, Jumalanne, vihan. Egyptistä lähdöstänne aina siihen saakka, kun tulitte tänne, te olette niskoitelleet Herraa vastaan.” (5. Moos. 9:7.)

### Avaintekstit
1. Moos. 9:8–17; 5. Moos. 4:32–39; Ilm. 14:2; 5. Moos. 4:9, 23; 5. Moos. 6:7; 5. Moos. 8:7–18; Ef. 2:8–13.

Kaksi sanaa esiintyy usein Raamatussa: muistaa ja unohtaa. Molemmat sanat viittaavat hyvin inhimillisiin toimintoihin – asioihin, jotka tapahtuvat mielessämme. Molemmat ovat verbejä ja toistensa vastakohtia: muistaminen on sitä, ettei unohda; ja unohtaminen on sitä, ettei muista.

Jumala kehottaa usein kansaansa muistamaan, mitä hän on tehnyt heidän hyväkseen: muistamaan hänen armonsa ja hyvyytensä heitä kohtaan. Iso osa Vanhaa testamenttia on juuri sitä, että profeetat kertovat heprealaiselle kansalle, ettei se saisi unohtaa, mitä Herra on tehnyt heidän hyväkseen. Ennen kaikkea he eivät kuitenkaan saaneet unohtaa, mikä heidän kutsumuksensa hänessä oli ja millainen kansa heidän piti olla vastauksena tuohon kutsumukseen. ”Minä muistelen tekojasi, Herra, muistan ihmeitä, joita muinoin teit.” (Ps. 77:12.)

Onko meidän tilanteemme nykyään millään tavoin erilainen yhteisönä tai ennen kaikkea yksilöinä? Miten helppoa onkaan unohtaa, mitä Jumala on tehnyt hyväksemme.

Tällä viikolla tutkimme tätä tärkeää periaatetta – muistaa ja olla unohtamatta Jumalan vuorovaikutusta elämässämme – sellaisena kuin se on ilmaistu Viidennessä Mooseksen kirjassa.

_Tämä tutkistelu on sapatiksi 4.12.2021_