---
title:  Viides Mooseksen Kirja Myöhemmissä Kirjoituksissa
date:  04/12/2021
---

> <p></p>
> ”– – mutta vain sinun isiisi Herra mieltyi, ja heitä hän rakasti. Heidän jälkeensä hän on valinnut teidät, heidän jälkeläisensä, kaikkien kansojen joukosta. Tämä on voimassa yhä tänäänkin.” (5. Moos. 10:15, RK 2012.)

### Avaintekstit
2. Kun. 22; Neh. 9:6; Jer. 7:1–7; Ps. 148:4, RK 2012; Jer. 29:13; Miika 6:1–8; Dan. 9:1–19.

Eräs kiintoisa seikka Raamatussa, varsinkin Vanhassa testamentissa, on se, miten usein siellä viitataan siihen itseensä. Toisin sanoen Vanhan testamentin myöhemmät kirjoittajat viittaavat aiempiin kirjoittajiin käyttäen hyväksi heidän kirjoituksiaan esittäessään oman ajatuksensa.

Esimerkiksi Psalmissa 81 palataan Toiseen Mooseksen kirjaan ja lainataan lähes sanasta sanaan kymmenen käskyn esipuhetta. Näin psalmista kirjoittaa: ”Minä olen Herra, sinun Jumalasi. Minä johdatin sinut pois Egyptin maasta.” (Ps. 81:11.)

Kaikkialla Vanhassa testamentissa viitataan Ensimmäiseen Mooseksen kirjaan – varsinkin luomiskertomukseen. Esimerkiksi näin: ”Minä katselin maata, ja se oli autio ja tyhjä, ja taivasta, eikä siellä ollut valoa.” (Jer. 4:23, RK 2012; ks. myös 1. Moos. 1:2.)

Monta kertaa Vanhan testamentin myöhemmät kirjoittajat, kuten profeetat, viittasivat myös Viidenteen Mooseksen kirjaan, jolla oli niin keskeinen asema varhaiselle Israelille sen eläessä liittosuhteessa Jumalan kanssa. Tällä viikolla keskitymme siihen, kuinka myöhemmät kirjoittajat käyttivät Viidettä Mooseksen kirjaa. Mitä osia he lainasivat siitä ja millaisia meille nykyajan ihmisillekin ajankohtaisia päätelmiä he niiden perusteella esittivät?

_Tämä tutkistelu on sapatiksi 11.12.2021_