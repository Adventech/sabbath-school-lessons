---
title:  Lisää todistuksia Jeesuksesta
date:   02/11/2024
---

> <p></p>
> ”Ja kun minut korotetaan maasta, minä vedän kaikki luokseni.” (Joh. 12:32.)

### Avaintekstit:
Joh. 3:25–36; Joh. 1:32–36; Dan. 7:18; Joh. 6:51–71; Joh. 5:36–38; Joh. 7:37–8:1.

Jeesus ei pelkästään sano hämmästyttäviä asioita koskien häntä itseään tai siitä, kuka hän on, kuka hänet lähetti tai mistä hän tuli. Hän myös osoitti tekemillään ihmeillä ja tunnusteoilla, kuka hän on. Jotkut todistavatkin avoimesti Jeesuksesta: ”Tokkopa Messias tullessaan tekee useampia tunnustekoja kuin tämä on jo tehnyt.” (Joh. 7:31.)

Jeesus todisti sanansa teoillaan, jotka vahvistivat niiden olevan totta.

Kun tapahtumat etenevät, kansan keskuudessa alkaa esiintyä jakaantumista. Miehen parantaminen Betesdan lammikolla herättää joidenkin johtajien vihan. Kapernaumissa 5 000 ihmisen ruokkimisen jälkeen käyty keskustelu johtaa siihen, että kansanjoukot hylkäävät Jeesuksen. Lasaruksen kuolleista herättäminen synnyttää joissakin uskoa, mutta toisissa vihamielisyyttä, joka johtaa Jeesuksen oikeuden eteen ja teloitukseen.

Tällä viikolla tarkastellaan joitakin henkilöitä, jotka todistivat Jeesuksesta. Jokaisessa tapauksessa tulee ilmi joitakin näkökulmia siihen, kuka Jeesus todella on, ja yhdessä ne auttavat syvemmin näkemään Jeesuksen Messiaana.

_Tämä tutkistelu on sapatiksi 9.11.2024_