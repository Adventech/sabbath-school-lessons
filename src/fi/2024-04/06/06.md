---
title:  Väkijoukon todistus
date:   07/11/2024
---

”Juhlan suurena päätöspäivänä Jeesus nousi puhumaan ja huusi kovalla äänellä: ’Jos jonkun on jano, tulkoon minun luokseni ja juokoon! Joka uskoo minuun, ”hänen sisimmästään kumpuavat elävän veden virrat”, niin kuin kirjoituksissa sanotaan.’” (Joh. 7:37, 38.)

Johannes oli useaan otteeseen kirjannut Jeesuksen esittävän rohkeita toteamuksia itsestään: siitä, kuka hän oli ja mitä hän tuli tekemään.

Edellä lainatut rivit (Joh. 7:37, 38) ovat jälleen esimerkki siitä, mitä Jeesus totesi itsestään ja siitä, mitä hän tekisi kaikille, jotka tulevat hänen luokseen. Nämäkin olivat hämmästyttäviä väitteitä.

`Kun Jeesus puhui lehtimajanjuhlaan osallistuville juutalaisille, mikä oli monien kansanjoukossa olevien vastaus? Joh. 7:37–8:1.`

Jotkut sanoivat, että hän oli profeetta, kuten Mooses oli ennustanut kauan sitten (ks. 5. Moos. 18:15–19). Toiset taas pitivät Jeesusta Kristuksena. Tästä kuitenkin seurasi väite, ettei Messias tulisi Galileasta. Messiaan täytyi olla Daavidin sukua ja hänen oli täytynyt syntyä Betlehemissä – kaikki nämähän olivat totta koskien Jeesusta (vrt. Matt. 1–2), vaikka monet eivät näyttäneet tietävän tätä!

Jopa Jeesusta pidättämään tulleet virkamiehet olivat ymmällään hänestä ja hänen sanojensa kaunopuheisuudesta. Fariseukset kysyivät virkamiehiltä: ”Onko kukaan hallitusmies uskonut häneen? Tai yksikään fariseus?” (Joh. 7:48.) Tämä fariseusten kysymys antoi Johannekselle jälleen tilaisuuden ottaa mukaan Nikodemos, joka tavattuaan Jeesuksen, pyrki suojelemaan Jeesusta heidän juonitteluiltaan. ”Eihän meidän lakimme mukaan ketään voi tuomita, ennen kuin on kuultu häntä ja otettu selville, mitä hän on tehnyt.” (Joh. 7:51.)

Hyväksyikö Nikodemos koskaan Jeesusta Messiaaksi? Vaikka edellinen tilanne ei todista, että hän olisi hyväksynyt, tuon tilanteen ja sen välillä, mitä Nikodemos teki Jeesuksen kuoleman jälkeen (ks. Joh. 19:39, 40), Raamattu antaa meille vankan todisteen siitä, että myöhemmin Nikodemos todella uskoi häneen.

Vastaus heidän kysymykseensä oli siis: Kyllä, itse asiassa yksi fariseus uskoi häneen.