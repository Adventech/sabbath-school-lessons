---
title:  Merkkejä jumaluudesta
date:   05/10/2024
---

> <p></p>
> ”Jeesus sanoi: ’Minä olen ylösnousemus ja elämä. Joka uskoo minuun, saa elää, vaikka kuoleekin, eikä yksikään, joka elää ja uskoo minuun, ikinä kuole. Uskotko tämän?’” (Joh. 11:25, 26.)

### Avaintekstit:
Joh. 6:1–15; Jes. 53:4–6; 1. Kor. 5:7; Joh. 6:26–36; Joh. 9:1–41; 1. Kor. 1:26–29; Joh. 11.

Raamattu kertoo selvästi, että Jeesus Kristus on ikuinen Poika, joka on yhtä Isän kanssa, yhdenvertainen ja ikuinen. Jeesus loi kaiken, mikä on luotu (Joh. 1:1–3). Näin ollen Jeesus on aina ollut olemassa; ei ole koskaan ollut aikaa, jolloin häntä ei olisi ollut olemassa. Vaikka Jeesus tuli tähän maailmaan kaltaiseksemme ihmiseksi, hän säilytti aina jumaluutensa, ja tiettyinä aikoina Jeesus sanoi ja teki asioita, jotka paljastivat hänen jumaluutensa.

Tämä totuus oli Johannekselle tärkeä, ja siksi hän käytti joitakin Jeesuksen ihmeitä osoittaakseen Kristuksen jumaluuden. Jeesus ei ainoastaan sanonut asioita, jotka paljastivat hänen jumaluutensa, vaan myös teki tekoja, jotka osoittivat hänen olevan Jumala.

Tämän viikon tutkistelussa tarkastellaan kolmea suurinta Jeesuksen tekemää tunnustekoa, jotka kertoivat hänen jumaluudestaan. On hyvä huomata, että jokaisessa tilanteessa jotkut ihmiset eivät uskoneet ihmettä tai ymmärtäneet sen merkitystä. Joillekin se oli aika kääntyä pois Jeesuksesta, toisille hengellisen sokeuden syvenemisen aikaa ja joillekin juonittelun aikaa Jeesuksen kuoleman suunnittelemiseksi. Toisille taas aika uskoa, että Jeesus oli Messias.

_Tämä tutkistelu on sapatiksi 12.10.2024_