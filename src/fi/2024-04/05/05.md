---
title:  Jeesus ilmaisee itsensä
date:   30/10/2024
---

`Lue Joh. 4:16–24. Miten Jeesus osoitti tälle naiselle, että hän tunsi tämän syvimmät salaisuudet, ja miten nainen vastasi?`

Valo oli liian sokaiseva, jotta sitä olisi voinut katsoa suoraan kohti. Vaikka nainen ymmärsi Jeesuksen olevan profeetta, hän yritti edelleen jatkaa välttelyä. Hän ottaa esiin juutalaisten ja samarialaisten välisen uskonnollisen kiistan oikeasta jumalanpalveluspaikasta.

Jeesus vastasi, että samarialaiset eivät tienneet, mitä he palvoivat. Heidän jumalanpalveluksensa oli juutalaisuuden ja pakanuuden yhdistelmä. Juutalaiset palvoivat Jumalaa, joka ilmaisee itsensä ihmisille, mikä oli toinen tärkeä asia samarialaiselle pohdittavaksi.

Todellisen Jumalan palvonta ei ole sidottu paikkaan. Keskustelu palvontapaikasta oli siis varsinaisen keskustelun kannalta epäolennaista. Jumala on henki, joten häntä palvovien tulee palvoa hengessä ja totuudessa. Nainen hyväksyi Jeesuksen välittämän selvän totuuden ja oli valmis ottamaan vastaan enemmän.

`Lue Joh. 4:25, 26. Miten Jeesus ilmaisi henkilöllisyytensä naiselle?`

Kaikissa neljässä evankeliumissa tämä on ainoa kohta ennen Jeesus joutumista oikeuden eteen, että hän selvästi ilmoitti jollekin olevansa Messias. Eikä hän tehnyt sitä jollekin suurelle ihmisjoukolle tai tärkeälle henkilölle, vaan nimeltä mainitsemattomalle yksinäiselle samarialaiselle naiselle Jaakobin kaivolla. Hän on kiinnostunut jokaisesta yksittäisestä ihmisestä, joka tuntee olevansa erossa muista ja yksinäinen.

Niinpä Jeesus ilmaisee itsensä avoimesti tälle naiselle, joka ei ollut ainoastaan vieraasta kulttuurista, vaan myös moraaliltaan kyseenalainen. Paljastettuaan naiselle tietonsa tämän pimeimmistä salaisuuksista, Jeesus antoi tälle myös suuren syyn uskoa häneen.

`Mitä tämän kertomuksen pitäisi kertoa meille siitä, miksi evankeliumin tarvitsee murtaa esteet, joita me ihmiset luomme toistemme välille?`