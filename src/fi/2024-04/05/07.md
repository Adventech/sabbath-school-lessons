---
title:  Lisäaineistoa
date:   01/11/2024
---

Lue Ellen G. White, Alfa ja omega, osa 4, s. 149–160 tai Aikakausien Toivo, s. 162–174 tai Rakkaudella Isältä, s. 127–135.

”Niin pian kuin samarialainen nainen oli löytänyt Vapahtajan, hän toi toisiakin hänen luokseen. Hän osoittautui toimeliaammaksi lähetystyöntekijäksi kuin Jeesuksen omat opetuslapset. Opetuslapset eivät nähneet Samariassa minkään viittaavan siihen, että se olisi lupaava kenttä. Heidän ajatuksensa askartelivat siinä suuressa työssä, joka tehtäisiin tulevaisuudessa. He eivät nähneet, että aivan heidän ympärillään oli satoa korjattavana. Mutta heidän halveksimansa naisen välityksellä kokonainen kaupunki sai kuulla Vapahtajasta. Nainen vei heti valon maanmiehilleen.

Tämä nainen kuvaa sitä, mitä käytännöllinen usko Kristukseen saa aikaan. Jokainen tosi opetuslapsi on syntynyt Jumalan valtakuntaan lähetystyöntekijäksi. Se joka juo elävää vettä, tulee elämän lähteeksi. Vastaanottajasta tulee antaja. Kristuksen armo sydämessä on kuin lähde erämaassa, joka kumpuaa virvoittaen kaikkia ja tehden ne, jotka ovat valmiit joutumaan perikatoon, halukkaiksi juomaan elämän vettä.” (4AO 160.)

**Keskustelunaiheita**:

`Käy läpi vastauksesi sunnuntain viimeiseen kysymykseen. Ole raa’an rehellinen. Mitkä kulttuurissasi esiintyvät tabut ja ennakkoluulot voivat todellakin haitata todistamistasi muille?`

`Miksi luulet Jeesuksen saaneen lämpimämmän vastaanoton samarialaisten keskuudessa kuin joidenkin hänen omaan kansaansa kuuluvien keskuudessa?`

`Asetu tuon samarialaisen naisen asemaan. Täysin tuntematon ihminen tulee ja kertoo naiselle, että hän on tietoinen tämän syvimmistä salaisuuksista. Miten kukaan, vielä vähemmän muukalainen, olisi voinut tietää nämä asiat? Ei ihme, että Jeesus teki häneen vaikutuksen. Mitä tämän kertomuksen pitäisi osoittaa meille siitä, että Herra tietää meistä kaiken, jopa syvimmät, synkimmät salaisuudet, joita emme haluaisi kenenkään tietävän? Mitä tapa, jolla Jeesus kohteli naista, kertoo meille siitä, miten hän haluaa kohdella meitä, vaikka hän tietää salaisuutemme? Mitä lohtua voit saada tästä totuudesta?`