---
title:  Samarialaisten todistus
date:   26/10/2024
---

> <p></p>
> ”– – he sanoivat naiselle: ’Nyt emme enää usko vain sinun puheesi perusteella. Me olemme nyt itse kuulleet häntä ja tiedämme, että hän todella on maailman pelastaja.’” (Joh. 4:42.)

### Avaintekstit:
Joh. 4:1–42; Joh. 3:26–30; Jer. 2:13; Sak. 14:8; Hes. 36:25–27.

Keitä samarialaiset olivat? Assyrialaiset olivat ottaneet vangeikseen Israelin kansan pohjoisesta valtakunnasta vuonna 722 eKr. Poliittisen vakauden luomiseksi he sijoittivat vankinsa eri puolille omaa valtakuntaansa. Vastaavasti muista kansoista tuotiin vankeja asuttamaan pohjoista valtakuntaa, ja heistä tuli samarialaisia, jotka harjoittivat omanlaistaan juutalaisuutta.

Heidän ja juutalaisten välit eivät kuitenkaan olleet hyvät. Samarialaiset esimerkiksi vastustivat temppelin jälleenrakentamista juutalaisten palattua Babyloniasta. Samarialaiset olivat puolestaan rakentaneet oman temppelinsä Garisiminvuorelle. Juutalainen hallitsija Johannes Hyrkanos kuitenkin tuhosi tämän temppelin vuonna 128 eKr.

Kristuksen aikana tämä vihamielisyys jatkui edelleen. Juutalaiset välttelivät Samariaa niin paljon kuin mahdollista. Vaikka kaupankäynti saattoi jatkua, muu kanssakäyminen oli tabu. Juutalaiset eivät lainanneet samarialaisilta tai edes ottaneet vastaan heiltä palveluksia. Tässä yhteydessä Johannes kertoo Jeesuksen, kaivon äärellä olleen naisen ja Sykar-nimisen samarialaiskaupungin asukkaiden välisestä kohtaamisesta.

_Tämä tutkistelu on sapatiksi 2.11.2024_