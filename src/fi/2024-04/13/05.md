---
title:  Teologiaa ”Ylhäältä” tai ”Alhaalta”
date:   25/12/2024
---

`Lue Joh. 4:46–54. Mikä ongelma toi kuninkaan virkamiehen Jeesuksen luokse, mutta mikä todellinen ja perimmäinen asia oli kyseessä?`

Tämä mies tuli Jeesuksen, maailman valon, luo, mutta hän oli päättänyt uskoa vain, jos Jeesus parantaisi hänen lapsensa. Voimme sanoa, että tämän miehen teologia oli lähtöisin ihmisestä. Tällainen teologia asettaa sääntöjä ja normeja Jumalalle ja hänen sanalleen. Inhimillisistä ajatuksista, niin virheellisiä, rajallisia ja subjektiivisia kuin ne ovatkin, tulee lopullinen auktoriteetti sille, miten ihmiset tulkitsevat Jumalan sanaa. Kuinka vaarallinen ansa langeta!

Jumalalta tuleva teologia sitä vastoin vastaa uskon kautta: uskoen ensin Jumalaan ja hänen sanaansa (Joh. 4:48; Joh. 6:14, 15; 2. Tim. 3:16). Kun Raamattu hyväksytään uskossa, siitä tulee oma tulkitsijansa. Pyhien kirjoitusten mukainen maailmankatsomus, eikä aikakauden filosofia, on opas ymmärtää ja tulkita samoja kirjoituksia. Inhimilliset näkemykset tulee alistaa ja pitää alistettuna Jumalan sanalle eikä päinvastoin.

Meidän tulee uskoa, mitä pyhissä kirjoituksissa sanotaan, jos haluamme uskoa Jeesus sanat (Joh. 5:46, 47). ”Jos te pysytte uskollisina minun sanalleni, te olette todella opetuslapsiani.” (Joh. 8:31.). Jos epäilemme Jumalan sanaa, hänen sanansa ei voi pysyä meissä (Joh. 5:38). ”Jos joku torjuu minut eikä ota sanojani vastaan, hänellä on kyllä tuomarinsa: se sana, jonka olen puhunut, tuomitsee hänet viimeisenä päivänä. En minä ole puhunut omissa nimissäni. Isä, joka on minut lähettänyt, on määrännyt, mitä minun tulee puhua ja julistaa[.]” (Joh. 12:48, 49.)

Jumalan sanan kuuleminen on enemmän kuin passiivista tiedon vastaanottamista. Se tarkoittaa myös Jumalan tahdon tekemistä, mikä on sanan kuulemisesta seuraavaa aktiivista toimintaa. ”Joka tahtoo noudattaa hänen tahtoaan, pääsee kyllä selville siitä, onko opetukseni lähtöisin Jumalasta vai puhunko omiani.” (Joh. 7:17.)

Jumalan sanan kuuleminen ja noudattaminen on osoitus rakkaudesta häntä kohtaan. ”Jos joku rakastaa minua, hän noudattaa minun sanaani. Minun Isäni rakastaa häntä, ja me tulemme hänen luokseen ja jäämme asumaan hänen luokseen.” (Joh. 14:23.)