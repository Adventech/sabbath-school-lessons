---
title:  Lisäaineistoa
date:   27/12/2024
---

Jumalan näkökulma on hyvin erilainen kuin ihmisten. Jumala ilmaisee näkökulmansa sanassaan, Raamatussa, Pyhän Hengen voiman kautta. Voimme valinta, haluammeko vaeltaa pimeydessä vai otammeko vastaan Jeesuksesta Kristuksesta tulevan valon sellaisena kuin se on ilmoitettu sanassa.

Tähän valintaan liittyy olennaisesti oma henkilökohtainen antautumisemme Jeesukselle Kristukselle, Jumalan Pojalle ja ihmiskunnan Lunastajalle. Pyhän Hengen voiman kautta Isä Jumala on ilmaissut meille – Jeesuksen elämässä, kuolemassa ja ylösnousemuksessa – rakkautensa syvyyden. Me tiedämme Jeesuksesta, koska hänen elämänsä, kuolemansa ja ylösnousemuksensa on kirjattu Jumalan sanaan.

”Jumalan enkelit kulkevat lakkaamatta maasta taivaaseen ja taivaasta maahan. Kristus suoritti ihmetekonsa ahdistetuille ja kärsiville Jumalan voiman kautta enkelien palveluksen avulla. Ja Kristuksen kautta, hänen taivaallisten sanansaattajiensa välityksellä, tulevat meille kaikki Jumalan siunaukset. Ottaessaan päälleen ihmisluonnon Vapahtaja liitti kohtalonsa Aadamin langenneiden lasten kohtaloon, samalla kun hänellä jumaluutensa perusteella on pääsy Jumalan valtaistuimen luo. Ja näin Kristus on yhteyden välittäjänä ihmisten luota Jumalan luo ja Jumalan luota ihmisten luo.” (4AO 114.)

**Keskustelunaiheita**:

`Mikä kaikista Johanneksen evankeliumin kertomuksista puhuu sinulle eniten Jumalan rakkaudesta ja hänen luonteestaan? Miksi kertomus on mielestäsi niin kiehtova?`

`Miten totuuden etsiminen tulisi käytännössä toteuttaa?`

`Miksi on yleensä vaikeaa hylätä itsensä totuuden tietäjänä? Voimmeko koskaan tehdä sen täysin, vai vaikuttaako ihmisyytemme edelleen jossain määrin siihen, miten tarkastelemme Raamattua? Miksi meidän on tunnustettava tämä tosiasia, ja miten nöyryys auttaa meitä alistamaan ennakkoluulomme Jumalan sanalle?`

`Länsimaisen kristinuskon historia on täynnä hirvittäviä esimerkkejä siitä, mitä tapahtuu, kun Jumalan sana alistetaan ihmisten politiikalle ja ennakkoluuloille. Mitkä ovat joitakin näistä esimerkeistä, ja mitä voimme oppia niistä tänä päivänä siitä, kuinka vaarallista on, kun inhimillisistä näkökulmista tulee hallitseva suodatin Raamatun ”tulkinnassa”?`