---
title:  Valo ja pimeys
date:   24/12/2024
---

`Lue Joh. 1:4–10; Joh. 3:19–21; Joh. 5:35; Joh. 8:12; Joh. 9:5; Joh. 11:9, 10; ja Joh. 12:35. Mistä merkittävistä vastakohdista tässä puhutaan, ja miksi tämä on niin perustavanlaatuista totuuden ymmärtämiselle?`

Maailma on pimeydessä; se karttaa valoa eikä löydä itsekseen tietä oikean Jumalan luo. Hän on Luoja, joka kommunikoi henkilökohtaisella tasolla ihmiskunnan kanssa. Hän ilmoittaa itsensä ihmisille ja lunastaa heidät.

”Ihminen ei itse voi koskaan hankkia tietoa jumaluudesta. ’Se on korkea kuin taivas – mitä voit tehdä; syvempi kuin tuonela – mitä voit ymmärtää?’ (Job 11:8). Vain lapseuden henki voi paljastaa meille Jumalan syviä asioita, joita ’silmä ei ole nähnyt eikä korva kuullut, mikä ei ole ihmisen sydämeen noussut.’ ’Mutta meille Jumala on sen ilmoittanut Henkensä kautta – –.´” (4AO 356.)

Ainoastaan Jeesus Kristus ”on hänet ilmoittanut”, Isän (Joh. 1:18, VKR/RK 2012). Kreikankielinen verbi on exēgeomai (”tulkita”, ”selittää”, ”paljastaa”). Johannes esittelee Jeesuksen taivaallisena viestintuojana, joka kertoo, mitä tarkoittaa Jumalan tunteminen. Vain Jeesuksen kautta voimme todella tuntea Jumalan.

`Lue Joh. 8:42–44. Miten Jeesus kuvailee sitä väärää perustaa, jolle Israelin uskonnolliset johtajat olivat rakentaneet uskonsa?`

Ne, jotka eivät pysy totuudessa, puhuvat omiaan. He ”näkevät” tekstin merkityksen vain inhimillisestä näkökulmasta. Sitä vastoin meidän on hyväksyttävä, että Kristus on maailman valo, ja seurattava häntä hänen sanansa tulkinnassa. Paholainen sen sijaan puhuu ”omiaan” (Joh. 8:44). Jos emme ole varovaisia emmekä antaudu uskossa ja kuuliaisuudessa Jumalalle, olemme vaarassa tehdä samaa: lukea tekstiä vain omien halujemme, toiveidemme ja näkökulmiemme perusteella, mikä on paljon helpompaa kuin ehkä huomaammekaan.

`Miten reagoit totuuksiin, jotka ”astuvat varpaillesi” sen sijaan, miten sinun pitäisi reagoida niihin?`