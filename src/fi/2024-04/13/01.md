---
title:  'Loppusanat: Jeesuksen tunteminen sanoineen'
date:   21/12/2024
---

> <p></p>
> ”Te kyllä tutkitte kirjoituksia, koska luulette niistä löytävänne ikuisen elämän – ja nehän todistavat minusta.” (Joh. 5:39.)

### Avaintekstit:
Joh. 21; Joh. 11:9, 10; Joh. 8:42–44; Joh. 4:46–54; 2. Tim. 3:16; Joh. 15:1–11.

Markuksen evankeliumin tavoin Johanneksen evankeliumi päättyy tapaamiseen Galileassa. Tämä viimeinen Johanneksen evankeliumin tutkistelu käsittelee tuota tapaamista, mutta yhdistää sen Jeesuksen ja Jumalan sanan tuntemiseen. Nämä kaksi teemaa kulkevat läpi neljännen evankeliumin.

Vaikka opetuslapset olivat olleet Jeesuksen kanssa yli kolme vuotta, he olivat edelleen hyvin valmistautumattomia ristiinnaulitsemiseen ja ylösnousemukseen, vaikka Jeesus oli kertonut heille näistä tulevia tapahtumista kerta toisensa jälkeen.

Valitettavasti he eivät uskoneet, mitä hän sanoi.

Tänään meillä voi olla vaara, että teemme samoin: kuulemme tai jopa luemme Jumalan sanaa, mutta emme kuuntele sitä, emme pysy siinä emmekä tottele sitä. Toisin sanoen emme hyväksy sitä valona, jonka pitäisi ohjata ajatuksiamme ja tekojamme. Valitettavasti liian monet kristityt, ehkä tietämättään, ovat tässä tilanteessa.

Tämän opinto-oppaan viimeisellä viikolla tarkastelemme joitakin Johanneksen evankeliumin keskeisiä kohtia, jotka voivat auttaa meitä pääsemään yli pelkästä Jeesusta koskevasta pääntiedosta siihen, että tunnemme hänet paremmin sekä pysymme tiiviimmin hänessä ja hänen sanassaan.

_Tämä tutkistelu on sapatiksi 28.12.2024_