---
title:  'Kirkkauden hetki: Risti ja ylösnousemus'
date:   14/12/2024
---

> <p></p>
> ”’Sinä siis kuitenkin olet kuningas?’ Pilatus sanoi. Jeesus vastasi: ’Itse sinä sanot, että olen kuningas. Sitä varten olen syntynyt ja sitä varten tullut tähän maailmaan, että todistaisin totuuden puolesta. Jokainen, joka on totuudesta, kuulee minua.’” (Joh. 18:37.)

### Avaintekstit:
Joh. 18:33–19:5; Joh. 19:17–22; Joh. 19:25–27; Luuk. 2:34, 35; Joh. 20:1–18; 1. Kor. 15:12–20.

Jeesuksen ristiinnaulitseminen ja ylösnousemus ovat Johanneksen evankeliumin huipentuma. Ensimmäiset kymmenen lukua kattavat noin kolme ja puoli vuotta; luvut 11–20 sen sijaan kattavat noin yhdestä kahteen viikkoa.

Neljä evankeliumia esittelevät Jeesuksen kuoleman eri tavoin. Vaikka niiden kertomukset ovat keskenään yhteensopivia, kukin kirjoittaja korostaa keskeisiä kohtia, jotka sopivat erityisesti hänen evankeliuminsa teemoihin. Matteus korostaa kirjoitusten täyttymystä, Markus korostaa Jeesuksen kasteen ja ristin välistä rinnakkaisuutta ja Luukas keskittyy ristiin, joka on parannukseksi ja pelastukseksi (kertomus varkaasta ristillä).

Johannes esittää ristin Jeesuksen valtaistuimelle nousemisena, joka liittyy erityisesti ajatukseen hetkestä, johon evankeliumissa viitataan lukuisia kertoja (Joh. 7:30; Joh. 8:20; Joh. 12:27). Tämä ajatus valtaistuimelle nousemisesta on ironinen kuvaus, sillä ristiinnaulitseminen oli halventavin ja häpeällisin roomalaisten käyttämä tapa kuolla. Tämä vastakkainasettelu viittaa Johanneksen esittämään syvästi ironiseen kuvaukseen: Jeesus kuolee häpeällisesti, mutta tapahtuma on samalla hänen kunniakas valtaistuimelle nousemisensa Vapahtajana.

_Tämä tutkistelu on sapatiksi 21.12.2024_