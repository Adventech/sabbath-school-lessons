---
title:  Lisäaineistoa
date:   20/12/2024
---

Lue Ellen G. White, Alfa ja omega, osa 5, s. 313–320 ja s. 332–345 tai Aikakausien Toivo, s. 730–737 ja 750–763 tai Rakkaudella Isältä, s. 565–571 ja 581–590. Ks. myös Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

”Pilatus halusi vapauttaa Jeesuksen. Mutta hän näki, ettei hän voisi tehdä sitä ja samalla säilyttää omaa asemaansa ja kunniaansa. Siksi hän mieluummin uhrasi viattoman elämän kuin maallisen valtansa. Kuinka monet uhraavatkaan samalla tavalla periaatteensa välttääkseen tappion ja kärsimykset! Omatunto ja velvollisuus viittaavat yhtäälle, omat edut toisaalle. Virta vetää voimakkaasti väärään suuntaan, ja nielee syyllisyyden synkkiin kuiluihin sen, joka ryhtyy sovitteluihin pahan kanssa.” (5AO 292, 293.)

”Kristus ei antanut henkeään, ennen kuin hän oli suorittanut sen työn, jota hän tuli tekemään, ja kuolinhetkellään hän huudahti: ’Se on täytetty!’ (Joh. 19:30). Taistelu oli voitettu. Hänen oikea kätensä ja pyhä käsivartensa olivat hankkineet hänelle voiton. Voittajana hän pystytti lippunsa ikuisille kukkuloille. Eikö enkelien keskuudessa vallinnut ilo? Koko taivas riemuitsi Vapahtajan voitosta. Saatana oli lyöty ja hän tiesi menettäneensä valtansa.

Enkeleille ja lankeamattomille maailmoille huuto ’se on täytetty’ oli hyvin tärkeä. Se merkitsi heille kuten meillekin sitä, että suuri lunastustyö oli täytetty. He pääsevät osallisiksi meidän kanssamme Kristuksen voiton hedelmistä.” (5AO 313.)

**Keskustelunaiheita**:

`Mitkä päätöksentekoprosessit voivat auttaa sinua välttämään tekemästä Pilatuksen kaltaisen virheen?`

`Miksi Jeesuksen täytyi kuolla puolestamme? Miksi hänen täytyi olla sijaisemme? Miksi hänen kuolemansa oli välttämätön, jotta saisimme pelastuksen? Mitkä raamatunkohdat tukevat vastauksiasi?`

`Mikä on Raamatun ja historiallisten todisteiden välinen suhde, kun on kyse uskosta Jeesuksen ylösnousemukseen? Mitkä historialliset todisteet todella vahvistavat Jeesuksen ylösnousemuksen?`

`Lue 1. Kor. 15:12–20. Miten Paavalin sanat vahvistavat sen totuuden, että kuolleet nukkuvat ylösnousemukseen saakka, joka tapahtuu Kristuksen palatessa takaisin?`