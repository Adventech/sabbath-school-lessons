---
title:  ”Se on täytetty”
date:   17/12/2024
---

Kuten Joh. 19:17–22 osoittaa, Pilatus kirjoitti latinaksi, kreikaksi ja hepreaksi kirjoituksen, jossa luki: ”Jeesus Nasaretilainen, juutalaisten kuningas.” (Joh. 19:19.) Uskonnolliset johtajat halusivat muuttaa sen. Pilatus ei suostunut siihen, ja kirjoitus jäi paikalleen todistaen mykkänä totuudesta Jeesuksesta ja yhtenä merkkinä siitä, että Jeesus on ristillä kuninkaana. Tässä Jeesus, todellakin heidän kuninkaansa, juutalaisten kuningas, riippui ristillä kuin tavallinen rikollinen.

”Korkeampi voima kuin Pilatus tai juutalaiset oli johtanut panemaan tuon kirjoituksen Jeesuksen pään päälle. Jumala oli johdattanut niin, että se saisi ihmiset ajattelemaan ja tutkimaan kirjoituksia.” (5AO 300.)

`Lue Joh. 19:25–27. Mitä liikuttavaa Jeesuksen äitiä koskevaa tapahtui Jeesuksen ollessa ristillä?`

Ristin juurella seisoivat tuona päivänä muun muassa Johannes, rakas opetuslapsi, sekä Maria, Jeesuksen äiti. Monta vuotta aiemmin Simeon oli ennustanut juuri tämän kokemuksen, kun Joosef ja Maria veivät Jeesuksen temppeliin siunattavaksi (vrt. Luuk. 2:34, 35). Nyt viimeisillä hetkillään Jeesus puhuu äidilleen ”Nainen, tämä on poikasi!” Johannekselle hän sanoo: ”Tämä on äitisi!” (Joh. 19:26, 27.)

`Lue Joh. 19:28–30. Mikä merkitys on Jeesuksen viimeisillä sanoilla” Se on täytetty”?`

Jakeessa 28 oleva kreikankielinen verbi teleō ("saattaa päätökseen") on sama verbi, jota käytetään jakeessa 30 (”Se on täytetty”). Lisäksi samaa sukua oleva sana teleioō ("saattaa loppuun", "tehdä täydelliseksi") esiintyy myös jakeessa 28 viitaten kirjoitusten käymiseen toteen. Olipa tilanne kuinka kauhistuttava tahansa, kaikki oli täyttymässä ja kaikki oltiin saamassa päätökseen.

Kun Jeesus sanoo: ”Se on täytetty”, hän saattaa päätökseen, täyttää työn, jonka Isä antoi hänelle tehtäväksi.

`Mitä Jeesuksen sanat ”Se on täytetty” tarkoittavat meille jokaiselle? Mikä on päättynyt, ja miten se koskee elämäämme?`