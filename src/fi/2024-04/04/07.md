---
title:  Lisäaineistoa
date:   25/10/2024
---

Lue Ellen G. White, Alfa ja omega, osa 4, s. 137–144 tai Aikakausien Toivo, s. 147–156 tai Rakkaudella Isältä, s. 115–122.

Nikodemos ”tutki Raamattua uudella tavalla, ei väitelläkseen oppikysymyksistä, vaan saadakseen sielulleen elämän. Hän alkoi ymmärtää taivasten valtakuntaa antautuessaan Pyhän Hengen johdettavaksi. – –

Uskon kautta otamme Jumalan armon vastaan, mutta usko ei ole Vapahtaja. Se ei ansaitse mitään. Se on käsi, jolla tartumme Kristukseen ja otamme vastaan hänen ansionsa pelastuksena synneistä. – – Katumus tulee Kristukselta yhtä varmasti kuin anteeksiantokin.

Kuinka me sitten pelastumme? ’Kuten Mooses ylensi käärmeen erämaassa’, samoin Ihmisen Poika on ylennetty, ja jokainen, jota käärme on pettänyt ja purrut, voi katsoa ja elää. ’Katso, Jumalan Karitsa, joka ottaa pois maailman synnin’ (Joh. 1:29). Ristiltä loistava valo ilmaisee Jumalan rakkauden. Hänen rakkautensa vetää meitä puoleensa. Ellemme vastusta, meidät johdetaan ristin juurelle katumaan syntejä, joiden tähden Vapahtaja ristiinnaulittiin. Silloin Jumalan Henki synnyttää uskon kautta uuden elämän sielussa. Ajatukset ja halut tulevat Kristuksen tahdolle kuuliaisiksi. Sydän ja mieli luodaan uusiksi hänen kuvansa mukaan, joka vaikuttaa meissä, niin että jätämme kaiken hänelle. Silloin Jumalan laki kirjoitetaan mieleen ja sydämeen, ja me voimme Kristuksen tavoin sanoa: ’Sinun tahtosi, minun Jumalani, minä teen mielelläni’ (Ps. 40:9).” (4AO 143, 144.)

**Keskustelunaiheita**:

`Johannes Kastaja tuli valmistamaan tietä Jeesukselle. Kuinka onnistuneeksi arvioisit hänen palvelutyönsä ainakin ihmisen näkökulmasta? Kun mietit vastaustasi, kysy myös tärkeä kysymys: Miten määrittelet ”menestyksen” hengellisissä asioissa?`

`Myöhemmin Johannes Kastaja ilmaisi joitakin vilpittömiä epäilyjä (Matt. 11:2, 3; Luuk. 7:19). Mikä aiheutti hänen kysymyksensä, ja mitä voimme oppia niistä ollaksemme vakaita omassa uskossamme?`

`Keskustelkaa yhdessä siitä, miten Nikodemos, joka oli oikean seurakunnan johtaja ja jolla varmasti oli paljon tietoa, saattoi silti olla hengellisesti niin tietämätön siitä, mikä on todella tärkeää. Mitä voimme oppia hänen tilanteestaan?`