---
title:  Jumalan karitsa
date:   21/10/2024
---

Heprealaiset odottivat Messiasta, joka vapauttaisi heidät Rooman vallan alta. Johanneksen evankeliumin tavoitteena oli muuttaa heidän käsitystään Messiaasta niin, että he voisivat tunnistaa Jeesuksessa tulevaa kuningasta koskevien ennustusten täyttymyksen. Messias ei tulisi olemaan maallinen hallitsija. Hän tuli täyttämään kaikki itseään koskevat Vanhan testamentin lupaukset, joihin kuuluu hänen uhrautumisensa maailman puolesta, sekä uudistamaan Jumalan ja hänen kansansa välisen suhteen.

`Lue Joh. 1:29–37. Mitä Johannes Kastaja julistaa Jeesuksesta? Millaista kielikuvaa hän käyttää kuvaamaan Jeesusta, ja miksi se on niin merkittävä sen ymmärtämiseksi, kuka Jeesus oli ja mikä hänen tehtävänsä olisi?`

Johannes Kastajan toteamus Jeesuksesta Jumalan Karitsana tukee Johanneksen evankeliumin tavoitetta, joka on saada aikaan uudistettu ymmärrys Messiaan toiminnasta ja olemuksesta. Jeesus olisi täyttymys siitä lupauksesta, jota uhrijärjestelmä kuvasi. Se juontaa juurensa lupaukseen Lunastajasta, joka annettiin ensimmäisen kerran 1. Moos. 3:15.

”Kun Johannes Jeesuksen kastetilaisuudessa ilmaisi hänen olevan Jumalan Karitsa, se toi uutta valoa Messiaan tehtävään. Profeetan mielessä olivat Jesajan sanat: ’Niinkuin karitsa, joka teuraaksi viedään ’ (Jes. 53:7).” (4AO 107.)

`Lue Mark. 10:45, Room. 5:6 ja 1. Piet. 2:24. Miten nämä jakeet auttavat meitä ymmärtämään Jeesuksen osan ”Jumalan Karitsana”?`

Vaikka Johannes Kastajan piti vielä tietää paljon enemmän Jeesuksen tehtävästä, hän oli kuitenkin varma siitä, että Jeesus oli luvattu Messias, ennustusten täyttymys.

`Pohdi syvemmin Jeesusta ”Jumalan Karitsana”. Mitä mielikuvia se tuo mieleesi, ja miten sen yhteys Vanhan testamentin uhrijärjestelmään auttaa sinua arvostamaan pelastuksemme suurta hintaa?`