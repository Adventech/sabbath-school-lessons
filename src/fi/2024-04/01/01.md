---
title:  Tietä osoittavat tunnusteot
date:   28/09/2024
---

> <p></p>
> ”Monia muitakin tunnustekoja Jeesus teki opetuslastensa nähden, mutta niistä ei ole kerrottu tässä kirjassa. Tämä on kirjoitettu siksi, että te uskoisitte Jeesuksen olevan Kristus, Jumalan Poika, ja että teillä, kun uskotte, olisi elämä hänen nimensä tähden.” (Joh. 20:30, 31.)

### Avaintekstit:
Joh. 2:1–11; Joh. 4:46–54; Joh. 5:1–16; Mark. 3:22, 23; Matt. 12:9–14; Joh. 5:16–47.

Miksi Johannes kirjoitti evankeliuminsa? Halusiko hän korostaa Jeesuksen tekemiä ihmeitä? Tai joitakin Jeesuksen erityisiä opetuksia? Mikä oli syy siihen, miksi Johannes kirjoitti sen, mitä kirjoitti?

Pyhän Hengen voiman ja vaikutuksen alaisena Johannes selittää, miksi. Hän sanoo, että vaikka Kristuksen elämästä voitaisiin kirjoittaa paljon enemmänkin (Joh. 21:25), mukaan otetut kertomukset on kirjoitettu, ”että te uskoisitte Jeesuksen olevan Kristus, Jumalan Poika, ja että teillä, kun uskotte, olisi elämä hänen nimensä tähden” (Joh. 20:31).

Tällä viikolla tarkastelemme Johanneksen evankeliumista joitakin ensimmäisiä Jeesuksen tekemiä ihmeitä – veden muuttaminen viiniksi häissä, hyvin sairaan pojan terveeksi tekeminen sekä miehen parantaminen Betesdan lammikolla.

Johannes kutsuu näitä ihmeitä "tunnusteoiksi" tarkoittaen sellaisia ihmeellisiä tapahtumia, jotka osoittavat sen syvällisen todellisuuden, että Jeesus on messias. Kaikissa näissä kertomuksissa näemme esimerkkejä ihmisistä, jotka vastasivat tunnustekoihin uskomalla. Heidän esimerkkinsä kutsuvat meitä tekemään samoin.

_Tämä tutkistelu on sapatiksi 5.10.2024_