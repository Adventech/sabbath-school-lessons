---
title:  Lisäaineistoa
date:   06/12/2024
---

Lue Ellen G. White, Alfa ja omega, osa 5, s. 26–38 tai Aikakausien Toivo, s. 445–458 tai Rakkaudella Isältä, s. 346–356; E. Edward Zinke, ”The Authority of the Bible and the Certainty of the Second Coming”, The Certainty of the Second Coming, s. 23–36.

Kun Jeesus sanoi: “Minä olen maailman valo”, hän ”oli siinä temppelipihan osassa, jossa pidettiin lehtimajanjuhlan jumalanpalvelukset. Keskellä tätä pihaa oli kaksi korkeata pylvästä, joiden päässä oli suurikokoiset lampunjalat. Iltauhrin jälkeen kaikki lamput olivat sytytetyt ja ne levittivät valoaan yli Jerusalemin. Tämän juhlamenon tarkoitus oli muistuttaa siitä tulipatsaasta, joka johdatti Israelia korvessa, ja sen katsottiin myös viittaavan Messiaan tulemiseen. Iltaisin, kun lamput oli sytytetty, pihalla vallitsi suuri riemu. – –

Tämä Jerusalemin juhlavalaistus kuvasi kansan toivoa, että Messias tulisi antaakseen valonsa loistaa Israelille. Mutta tämä näky merkitsi Jeesukselle vielä enemmän. Kuten pyhäkön kirkkaat lamput valaisivat kaiken ympärillä olevan, samoin Kristus, hengellisen valon lähde, valaisee maailman pimeyden. Vertauskuva oli kuitenkin puutteellinen. Se loistava valo, jonka hänen oma kätensä oli taivaalle asettanut, kuvasi sattuvammin hänen tehtävänsä kirkkautta.

Oli aamu. Aurinko oli juuri noussut Öljymäen takaa, ja sen häikäisevän kirkkaat säteet sattuivat marmoripalatseihin ja saattoivat pyhäkön seinien kullan hohtamaan. Silloin Jeesus lausui osoittaen tätä näkyä: ’Minä olen maailman valo.’” (5AO 26.)

**Keskustelunaiheita**:

`Keskustelkaa vastauksestanne torstain viimeiseen kysymykseen. Mitä Raamatun opettamia ratkaisevia totuuksia emme voisi koskaan, edes periaatteessa, oppia tieteestä? Esimerkiksi rististä? Tai ylösnousemuksesta? Tai Jeesuksen toisesta tulemisesta? Mitä muita totuuksia emme tuntisi ilman Raamattua?`

`Ajattele Luciferin lankeemusta, täydellinen olento, jolla oli niin paljon älyllistä tietoa Jumalasta ja siitä, millainen Jumala on. Silti, vaikka hänellä oli kaikki tämä, hän kapinoi Jumalaa vastaan. Mitä tämä kertoo meille vapaan tahdon todellisuudesta, saman vapaan tahdon, joka meillä on – ja siitä, miksi meidän on hetki hetkeltä päätettävä luovuttaa tuo tahtomme Jumalalle?`