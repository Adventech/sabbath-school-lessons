---
title:  Pyhät kirjoitukset ja totuus
date:   05/12/2024
---

Läpi koko Johanneksen evankeliumin pyhillä kirjoituksilla on tärkeä osa siinä, että ne kertovat meille hänestä, joka on tie, totuus ja elämä. Koko Raamatulla, Vanhalla ja Uudella testamentilla, on keskeinen osa totuuden paljastamisessa. Tämä pätee erityisesti silloin, kun meille opetetaan siitä, kuka Jeesus on ja mitä hän tuli tekemään.

`Lue Joh. 5:38–40. Mitä Jeesus sanoo pyhistä kirjoituksista?`

Jeesus ja hänen opetuslapsensa viittasivat yhä uudelleen pyhiin kirjoituksiin osoittaakseen, että Jeesus on Messias. Kristus sanoi: ”Jos te uskoisitte Moosesta, uskoisitte myös minua – juuri minusta hän on kirjoittanut. Mutta kun te ette usko hänen kirjoituksiaan, kuinka voisitte uskoa minun puhettani!” (Joh. 5:46, 47.)

`Lue Luuk. 24:27. Miksi on tärkeää, että Jeesus viittasi ensin pyhiin kirjoituksiin ilmaistakseen palvelutyönsä merkityksen?`

Toisessa kohdassa, lainatessaan Toista Mooseksen kirjaa, Kristus sanoi: ”– – ettekö ole lukeneet, mitä Jumala on teille sanonut[.]” (Matt. 22:31.) Sakarias viittasi Jumalan lupauksiin, jotka Jumala ”ikiajoista asti on luvannut pyhien profeettojensa suulla” (Luuk. 1:70). Puheessan ennen helluntaita Pietari sanoi: ”Sen kirjoitusten sanan oli käytävä toteen, jonka Pyhä Henki Daavidin suulla oli ennalta – – lausunut – –.” (Ap. t. 1:16.)

Raamattu ei ole tieteen oppikirja. Se ei selitä, miten atomi halkaistaan tai miten kirurgi operoi aivoja. Se tekee kuitenkin jotakin vieläkin merkittävämpää. Se tarjoaa asiayh­teyden, jossa maailmankaikkeudellamme on merkitys. Se on avain, joka avaa oven, ja valo, joka mahdollistaa näkemisen. Ilman sitä olisimme pimennossa Jumalan olemassaolosta, hänen osastaan maailmankaikkeudessa, omasta alkuperästämme, elämän tarkoituksesta ja tulevaisuudesta.