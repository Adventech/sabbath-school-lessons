---
title:  Minä olen tie, totuus ja elämä
date:   03/12/2024
---

`Lue Joh. 14:5, 6. Mitä Tuomas kysyi siitä, minne Jeesus oli menossa? Miten Jeesus vastasi?`

Tuomaksen kysymys vaikuttaa loogiselta. Jos et tiedä, minne joku on menossa, miten voit tietää, miten seurata häntä? Jeesus kumoaa kysymyksen osoittamalla, että hän itse on tie. Tie mihin? Tie Isän luo. Alkusanoissa (Joh. 1:1–18) korostetaan Sanan (logos), Jeesuksen Kristuksen, ja Isän välistä läheistä yhteyttä.

Jakeessa Joh. 1:18 sanotaan, että Poika, joka on itse Jumala, on tehnyt Isän tunnetuksi. Tehdä tunnetuksi on tässä tekstissä kreikan kielen verbi exēgeomai, joka tarkoittaa "selittää", "tulkita", "paljastaa". Tästä saamme sanan eksegetiikka. Se tarkoittaa merkityksen esiin tuomista. Näin ollen Jeesus Kristus on linkkimme Isään, hän, joka selittää tai ilmaisee Isän langenneelle maailmalle. Näin ollen Jeesus on tie tai polku Isän luo. Ilman häntä meidän ymmärryksemme on rajallinen.

`Lue Joh. 14:7–11. Miten Jeesus korjasi Filippuksen väärinkäsityksen?`

Filippus pyysi saada nähdä Isän, mitä kukaan syntinen ihminen ei voi tehdä ja elää (vrt. 2. Moos. 33:17–34:9; Joh. 1:18). Jeesus moittii ymmärtämättömyyttä ja huomauttaa, että jos olette nähneet hänet, olette nähneet Isän (Joh. 14:9). Näin ollen on selvää, että Jeesus on tie Jumalan luo. Ilman häntä tie häipyisi pimentoon ja kävisi epävarmaksi kulkea. Hän on valo, joka valaisee tien Jumalan luo.

Jeesus yhdistää kolme termiä: tie, totuus ja elämä. Termiä tie käytetään vain Joh. 1:23, jossa puhutaan Johannes Kastajan valmistavan tietä Jeesukselle, ja tässä sitä käytetään Joh. 14:6. Totuus ja elämä ovat evankeliumin suuria teemoja. Keskiviikon ja torstain tutkistelussa korostetaan totuuden käsitettä, joka on ratkaisevan tärkeä aihe erityisesti maailmassa, jossa itse ”totuuden” käsite on asetettu kyseenalaiseksi.

`Miksi on niin lohdullista ymmärtää, että Jeesuksessa näemme parhaalla tavalla sen, millainen Isä Jumala on?`