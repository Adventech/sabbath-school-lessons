---
title:  Tie, totuus ja elämä
date:   30/11/2024
---

> <p></p>
> ”Jumalaa ei kukaan ole koskaan nähnyt. Ainoa Poika, joka itse on Jumala ja joka aina on Isän vierellä, on opettanut meidät tuntemaan hänet.” (Joh. 1:18.)

### Avaintekstit:
Joh. 13:1–20; Joh. 14:1–3; Dan. 7:27; Joh. 14:5–11; Joh. 1:14; Kol. 1:16, 17; Joh. 5:38–40.

Johanneksen evankeliumi on jaettu neljään pääjaksoon:

Alkusanat (Joh. 1:1–18), Tunnustekojen kirja (Joh. 1:19–12:50), Kirkkauden kirja (Joh. 13:1–20:31) ja loppusanat (Joh. 21:1–25). Tähän mennessä on keskitytty lähinnä alkusanoihin ja Tunnustekojen kirjaan, joissa kerrotaan, kuka Jeesus on hänen ihmeidensä (tunnusteot), vuoropuhelujensa ja opetustensa kautta. Nyt siirrytään tutkimaan erityisesti Johanneksen evankeliumin kolmatta osaa, Kirkkauden kirjaa.

Mielenkiintoista on, että kuuluisat seitsemän ”Minä olen” -toteamusta muodostavat sillan Tunnustekojen kirjan ja Kirkkauden kirjan välille. Ne ovat ”elämän leipä” (Joh. 6:35, 41, 48, 51), ”maailman valo” (Joh. 8:12; Joh. 9:5), ”portti” (Joh. 10:7, 9), ”hyvä paimen” (Joh. 10:11, 14), ”ylösnousemus ja elämä” (Joh. 11:25), ”tie, totuus ja elämä” (Joh. 14:6) ja ”tosi viinipuu” (Joh. 15:1, 5).

Tämä tutkistelu aloitetaan tutkimalla jäähyväispuheen tarkoitusta ja sen tärkeää johdantoa, jossa Jeesus pesee opetuslastensa jalat. Sitten siirrytään luvun 14 ”Minä olen” -toteamukseen (”Minä olen tie, totuus ja elämä.”).

_Tämä tutkistelu on sapatiksi 7.12.2024_