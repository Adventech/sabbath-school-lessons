---
title:  Lisäaineistoa
date:   18/10/2024
---

Lue Ellen G. White, Alfa ja omega, osa 4, s. 11–17 tai Aikakausien Toivo, s. 9–16 tai Rakkaudella Isältä, s. 11–17.

”Herra Jeesus Kristus, jumalallinen Poika, on ollut olemassa ikuisuudessa erillisenä persoonana, mutta kuitenkin hän on yhtä Isän kanssa. Hän oli taivaan ylivertainen kirkkaus. Hän oli taivaallisten älyllisten olentojen komentaja, ja hänen oikeutenaan oli saada enkelien ihaileva palvonta. Tämä ei riistä Jumalalta mitään (lainaus jakeista Sananl. 8:22–27).

”Siinä totuudessa, että Kristus oli yhtä Isän kanssa ennen maailman perustamista, on valoa ja kirkkautta. Tämä valo loistaa pimeydessä ja se saa loisteensa jumalallisesta, alkuperäisestä kirkkaudesta. Tämä totuus, joka on itsessään ääretön salaisuus, selittää muita salattuja ja muuten selittämättömiä totuuksia, ja kuitenkin se on kätketty valoon, jota ei voi lähestyä ja jota ei voi käsittää.” (EGW 5BC 1126.)

”Jeesus sanoi: ’Kun minut korotetaan maasta, minä vedän kaikki luokseni.’ (Joh. 12:32.)

Syntisen ihmisen tulee nähdä Kristus Vapahtajana, joka kuoli maailman syntien tähden. Kun katselemme Jumalan Karitsaa Golgatan ristillä, alamme ymmärtää Jumalan pelastussuunnitelmaa. Silloin Jumalan hyvyys johtaa meidät katumukseen. Kuollessaan syntisten puolesta Kristus osoitti rakkautta, joka ylittää ihmisen käsityskyvyn. Kun ihminen mietiskelee tätä rakkautta, se pehmentää hänen sydämensä, vaikuttaa hänen sisimmässään ja saa aikaan mielenmuutoksen. – –

”Heidän [ihmisten] jokainen yrityksensä muuttaa elämänsä kulkua vilpittömästi oikeaan suuntaan, kertoo siitä, että Kristuksen voima vetää heitä puoleensa. Voima, jota he eivät tiedosta, tekee työtään heidän sydämessään. Omatunto herää ja heidän käyttäytymisessään tapahtuu muutos. Ihmisen omatunto herkistyy, kun hän Kristuksen voimasta alkaa miettiä ristin tapahtumia ja sitä, että hänen syntinsä ovat lävistäneet Jeesuksen.” (TKL2010 22, 23.)

**Keskustelunaiheita**:

`Miksi Johannes puhui jo alussa Jeesuksesta Luojana? Mitä se kertoo meille luomisen merkityksestä kaikessa teologiassa? Miksi on tärkeää ymmärtää luominen sellaisena kuin se on ilmoitettu Raamatussa?`

`Mitä tapahtuu ristille, jos ikuisen Jumalan sijasta ristillä olisi kuollut luotu olento? Mitä menettäisimme, jos Jeesus olisi jotain muuta kuin ikuinen Jumala?`