---
title:  'Kertomuksen tausta: Alkusanat'
date:   12/10/2024
---

> <p></p>
> ”Alussa oli Sana. Sana oli Jumalan luona, ja Sana oli Jumala.” (Joh. 1:1.)

### Avaintekstit:
Joh. 1:1–5; 1. Moos. 1:1; Joh. 1:9–13; Joh. 3:16–21; Joh. 9:35–41; Matt. 7:21–23; Joh. 17:1–5.

Ensimmäinen tutkistelu käsitteli Johanneksen teoksen loppua, jossa kerrottiin, miksi hän kirjoitti evankeliuminsa. Tämän viikon tutkistelussa palataan evankeliumin alkuun, jossa Johannes näyttää suunnan, johon hän Pyhän Hengen innoittamana aikoo johdattaa lukijan. Uuden testamentin kirjoittajat esittelevät usein kirjoituksensa ensimmäisissä sanoissa ja kappaleissa aiheet, joita he aikovat käsitellä. Näin tekee myös Johannes, jonka teemat esitetään osana suurta kosmista katsausta, jossa kuvataan Jeesusta Kristusta koskevia ensisijaisia totuuksia – totuuksia, jotka ulottuvat aikaan ennen luomista.

Johanneksen kirjan alussa oleva esitys antaa lukijoille, jotka jo tietävät, että Jeesus on Messias, edun, jota itse kirjan tapahtumien henkilöillä ei ollut. Lukija näkee selvästi ne suuret teemat, joihin evankelista palaa kertoessaan Jeesuksesta. Nämä suuret teemat sijoittuvat historialliseen ajanjaksoon Jeesuksen maanpäällisessä elämässä.

Tämän viikon tutkistelu aloitetaan alkusanoista (Joh. 1:1–18) ja sen pääteemoista tehdään yhteenveto. Näitä teemoja tarkastellaan myöhemmin myös muissa kohdin Johanneksen evankeliumia.

`Tämä tutkistelu on sapatiksi 19.10.2024`