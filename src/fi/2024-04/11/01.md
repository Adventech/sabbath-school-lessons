---
title:  Isä, Poika ja Pyhä Henki
date:   07/12/2024
---

> <p></p>
> ”’Puolustaja, Pyhä Henki, jonka Isä minun nimessäni lähettää, opettaa teille kaiken ja palauttaa mieleenne kaiken, mitä olen teille puhunut.’” (Joh. 14:26.)

### Avaintekstit:
Joh. 14:10, 24; 1. Moos. 3:7–9; Joh. 16:27, 28; Joh. 16:7–11; Joh. 17:1–26.

Johanneksen evankeliumi on teemojen mosaiikki. Johannes käyttää tunnustekoja (ihmeitä) osoittaakseen, että Jeesus on profeettojen lupaama Messias. Johannes käyttää useita todistajia julistaakseen Jeesuksen Kristukseksi. Hän käyttää myös ”Minä olen” -toteamuksia osoittaakseen Jeesuksen jumaluuden.

Kaikki kolme jumaluuden jäsentä mainitaan Johanneksen evankeliumin ensimmäisessä luvussa (Joh. 1:1–4, 14, 18, 32–34). Vuosisatojen ajan ihmiset ovat yrittäneet täysin ymmärtää jumaluuden olemusta, mutta koska emme pysty siihen, monet hylkäävät ajatuksen. Kuinka mieletöntä onkaan hylätä jokin asia vain siksi, että emme voi täysin ymmärtää sitä tai että se ei sovi inhimillisen järjen kapeisiin rajoihin.

Johannes sanoo, että jos haluat ymmärtää Jumalaa, sinun on katsottava Jeesusta ja sitä, mitä Raamatussa on ilmoitettu. Tämä lähestymistapa avaa meille aivan uuden maailman koskien suhteita – jumaluuden kolmen jäsenen välillä, jumaluuden jäsenten ja ihmisten välillä sekä ihmisten itsensä välillä. Tällä viikolla tarkastellaan, miten Johanneksen evankeliumi esittelee Isän, Pojan ja Pyhän Hengen, tällä kertaa jäähyväispuheen (Joh. 13–17) yhteydessä.

_Tämä tutkistelu on sapatiksi 14.12.2024_