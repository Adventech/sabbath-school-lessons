---
title:  Taivaallinen isä
date:   08/12/2024
---

Johanneksen evankeliumi on kirjoitettu koko Raamatun kattavan kertomuksen näkökulmasta, joka alkaa alkuperästämme. ”Alussa Jumala loi taivaan ja maan.” (1. Moos. 1:1.) Tai: Alussa Isä, Poika ja Pyhä Henki loivat taivaan ja maan. He ovat kaiken olemassa olevan lähde. He loivat maailmankaikkeuden, mukaan lukien olennot, jotka asuttavat sitä. Meidän planeetallamme tapahtui erityinen elämän luominen, ja tuosta luomisesta erityisin oli ihmiskunta. Jumalan tarkoitus luodessaan ihmiskunnan oli, että me eläisimme rakastavassa sopusoinnussa hänen kanssaan ja toistemme kanssa.

Valitettavasti Lucifer toi synnin tähän maailmaan. Synti muun muassa häiritsee suhdettamme Jumalaan. Se antaa väärän kuvan siitä, kuka Jumala on. Niinpä Jeesus tuli ihmiseksi palauttaakseen tiedon Jumalasta ja tuodakseen pelastuksen ihmiskunnalle.

Täällä ollessaan Jeesus antoi elämänsä Isän haltuun ja eli hänen johdatuksensa mukaan. Hän sanoi: ”Minä ja Isän olemme yhtä.” (Joh. 10:30.) ”Isä on minussa ja minä olen Isässä.” (Joh. 10:38.) ”Jos minä en tee Isäni tekoja, älkää uskoko minua.” (Joh. 10:37

**Miten seuraavissa kohdissa kuvataan joitakin Isän tehtäviä?**

`Joh. 3:16, 17; Joh. 6:57`

`Joh. 5:22, 30`

`Joh. 6:32; Joh. 14:10, 24`

`Joh. 6:45`

`Joh. 15:16; Joh. 16:23`

`Näissä jakeissa Isä esitetään läheisessä yhteydessä Jeesukseen Kristukseen, hänen Poikaansa. Isällä on läheinen yhteys maailmaamme ja hän panostaa suuresti pelastukseemme. Mitä tämä totuus opettaa meille Jumalan rakkaudesta meitä kohtaan?`