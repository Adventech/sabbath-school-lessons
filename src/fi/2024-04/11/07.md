---
title:  Lisäaineistoa
date:   13/12/2024
---

Lue Ellen G. White, Alfa ja omega, osa 5, s. 216–233 tai Aikakausien Toivo, s. 641–659 tai Rakkaudella Isältä, s. 496–509; ”Additional Note on [John] Chapter 1,” The SDA Bible Commentary, osa 5, s. 911–919.

Arvioidessaan sitä, kuka Jeesus on, hänen vastustajansa tuomitsivat hänet inhimillisten standardien mukaisesti ”lihan mukaan” (Joh. 8:15, VKR/RK 2012). Tämä on luultavasti vielä pahempaa kuin tuomitseminen sen mukaan ”miltä asia päältä katsoen näyttää” (Joh. 7:24). Tässä he turvautuivat lihan kriteereihin, langenneen ihmisyyden kriteereihin langenneessa maailmassa, ilman Hengen vakuuttavaa ohjausta (ks. Joh. 3:3–7). He näkivät ikään kuin hänen ”lihansa”, mutta eivät koskaan pohtineet sitä mahdollisuutta, että hän voisi olla lihaksi tullut Sana (Joh. 1:14). Kristuksen tarkasteleminen näin rajattujen kriteerien mukaan merkitsee hänen punnitsemistaan maallisesta näkökulmasta (2. Kor. 5:16).

”Puolustajaa nimitetään ‘totuuden Hengeksi’. Hänen tarkoituksensa on selittää ja säilyttää totuutta. Hän asuu ensin sydämessä totuuden Henkenä, ja näin hänestä tulee Puolustaja. Totuudessa on rauhaa ja lohtua, mutta valheesta ei voi löytää mitään todellista rauhaa eikä lohtua. Väärien oppien ja perimätietojen avulla saatana saa ihmismielen valtaansa. Hän ohjaa ihmiset väärien esikuvien luo ja turmelee luonteen. Raamatun välityksellä Pyhä Henki puhuu ihmiselle ja teroittaa totuutta hänen mieleensä. Näin hän paljastaa erehdykset ja karkottaa ne sielusta. Totuuden Hengen avulla, joka toimii Jumalan sanan kautta, Kristus voittaa valittunsa itselleen.” (5AO 223.)

**Keskustelunaiheita**:

`Ikuinen elämä on Jumalan tuntemista (Joh. 17:3). Mitä tarkoittaa Jumalan tunteminen sen sijaan, että tiedämme vain tiettyjä tosiasioita hänestä? Jos joku kysyisi sinulta: ”Tunnetko sinä Jumalan?”, mitä vastaisit? Miten Jeesus liittyy vastaukseesi?`

`Mitä Jeesuksen sanat ”Sinun sanasi on totuus” (Joh. 17:17) tarkoittavat käytännössä ja arkipäiväisin sanoin?`

`Jeesus rukoili: ”En kuitenkaan pyydä, että ottaisit heidät pois maailmasta, vaan että varjelisit heidät pahalta.” (Joh. 17:15.) Miten omat valintamme vaikuttavat siihen, kuinka hyvin tähän rukoukseen voidaan vastata omassa elämässämme?`