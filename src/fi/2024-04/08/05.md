---
title:  Vanhan testamentin profetiat jeesuksesta – Osa 2
date:   20/11/2024
---

Jeesus sanoi uskonnollisille johtajille: ”Te kyllä tutkitte kirjoituksia, koska luulette niistä löytävänne ikuisen elämän – ja nehän juuri todistavat minusta.” (Joh. 5:39.) Mikä uskomaton väite hänestä itsestään!

Arviot vaihtelevat, mutta jotkut tutkijat väittävät, että Jeesus Nasaretilainen täytti satoja Vanhan testamentin ennustuksia. Olipa määrä mikä tahansa, todennäköisyys sille, että yksi mies olisi täyttänyt edes muutaman niistä, saati sitten kaikki, on huikea. Aina silloin tällöin joku käyttää tällaista mielikuvaa: Kuvittele, että täytät kahden metrin korkeuteen saakka Teksasin kokoisen alueen kolikoilla, maalaat yhden kolikon vaaleanpunaiseksi ja sitten sekoitat kaikki kolikot keskenään. Tämän jälkeen annetaan yhdelle henkilölle, jonka silmät on sidottu, yksi mahdollisuus valita tuo vaaleanpunainen kolikko. Mikä on todennäköisyys sille, että hän ensimmäisellä kerralla löytäisi vaaleanpunaisen kolikon?

Ei ole epäilystäkään siitä, että Vanhassa testamentissa ennustettiin Kristuksen syntymä, elämä ja kuolema. Tämä on hämmästyttävä todiste siitä, että Jeesus on odotettu Messias. Johannes viittaa näihin Vanhan testamentin teksteihin yhä uudelleen osoittaakseen juuri sen, kuka Jeesus oli, ja myös sen, miksi meidän pitäisi uskoa häneen ja hyväksyä hänen tarjoamansa pelastus.

**Mitä kukin seuraavista Johanneksen evankeliumin kohdista paljastaa Jeesuksesta messiaanisen profetian täyttymyksenä?**

`Joh. 12:13; Ps. 118:26`

`Joh. 12:14, 15; Sak. 9:9`

`Joh. 13:18; Ps. 41:10`

`Joh. 19:37; Sak. 12:10; Sak. 13:6, VKR`

`Kuinka lujasti olet juurtunut siihen, mihin uskot? Jos joku haastaisi sinut kysyen, miksi uskot Jeesukseen Messiaana, mitä vastaisit, mihin raamatuntekstiin vetoaisit ja miksi puolustaaksesi uskoasi?`