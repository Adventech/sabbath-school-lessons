---
title:  Vanhan testamentin profetioiden täyttyminen
date:   16/11/2024
---

> <p></p>
> ”Minulla on todistus, joka on Johanneksen todistusta painavampi: teot, jotka Isä on antanut tehtäväkseni. Nämä teot, jotka minä teen, todistavat, että Isä on minut lähettänyt.” (Joh. 5:36.)

### Avaintekstit:
Joh. 5:17, 20, 36–40, 46, 47; Joh. 13:18; Joh. 17:12; Jer. 2:13; Sak. 9:9; Joh. 8:12–30.

Näemme yhä uudestaan Johanneksen evankeliumissa kaikesta siitä, mitä Jeesus sanoi ja teki, että Messias (hammāšīaḥ), Kristus, oli tullut Israeliin. Hän oli itse asiassa tullut yhdeksi heistä, Betlehemissä syntyneeksi juutalaiseksi, aivan kuten pyhät kirjoitukset olivat ennustaneet.

Kuitenkin, kuten Johannes kirjoitti: ”Maailmassa hän oli, ja hänen kauttaan maailma oli saanut syntynsä, mutta se ei tuntenut häntä.” (Joh. 1:10.)

Hän oli maailmassa, maailma luotiin hänen kauttaan, ja silti maailma ei tuntenut häntä. Tämä on hämmästyttävä toteamus. Kuten näemme sekä Johanneksen että muista evankeliumeista, monet ihmiset eivät tunnistaneet häntä, vaikka heidän olisi pitänyt tunnistaa. Erityisesti kaikkien niiden asioiden vuoksi, joita Jeesus teki ja sanoi. Ja vielä enemmän siksi, että Vanhan testamentin kirjoitukset osoittivat häneen.

Tällä viikolla tarkastelemme lisää niitä keinoja, joilla Johannes osoitti Jeesuksen olevan Messias. Lisäksi tarkastelemme, miksi jotkut ihmiset edelleen hylkäsivät hänet – huolimatta kaikista niistä painavista syistä, jotka vahvistivat hänen olevan Kristus.

Mitä voimme oppia heidän virheistään?

_Tämä tutkistelu on sapatiksi 23.11.2024_