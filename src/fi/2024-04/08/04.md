---
title:  Vanhan testamentin profetiat jeesuksesta – Osa 1
date:   19/11/2024
---

Keskustellessaan uskonnollisten johtajien kanssa identiteetistään Jeesus vahvisti Raamatun auktoriteetin. Ensi silmäyksellä vaikuttaisi, että hänen ei olisi tarvinnut tehdä niin, koska uskonnolliset johtajat uskoivat Kirjoituksiin. Kuitenkin jopa heidän kohdallaan Jeesus korosti pyhien kirjoitusten auktoriteettia, ja hän teki niin osoittaakseen heille, kuka hän oli – riippumatta siitä, kuinka kova heidän sydämensä oli ja kuinka paljon he yrittivät taistella asiasta vakuuttumista vastaan.

Samalla Johannes kirjoittaa monia suoria lainauksia ja viittauksia Vanhasta testamentista, jotka osoittavat Jeesuksen olevan Vanhan testamentin Messias-lupauksen täyttymys.

**Miten seuraavat Uuden ja Vanhan testamentin kohdat liittyvät toisiinsa? Toisin sanoen, miten Uusi testamentti käyttää näitä tekstejä todistamaan Jeesuksesta?**

`Joh. 1:23; Jes. 40:3`

`Joh. 2:16, 17; Ps. 69:10`

`Joh. 7:38; Jer. 2:13`

`Joh. 19:36; 4. Moos. 9:12`

Ei vain Johannes, vaan myös Pietari, Paavali, Matteus, Markus, Luukas ja kaikki Uuden testamentin kirjoittajat korostavat Pyhän Hengen innoittamina kerta toisensa jälkeen, kuinka Jeesus Nasaretilaisen elämä, kuolema, ylösnousemus ja Jumalan valtaistuimelle nouseminen ovat kaikki Vanhan testamentin profetioiden täyttymystä.

Vaikka Jeesus jatkuvasti opasti opetuslapset niihin pyhiin kirjoituksiin, jotka ennustivat hänen palvelutyöstään – milloin opetuslapset lopulta ymmärsivät, että ne todellakin osoittivat hänen kuolemaansa ja ylösnousemukseensa? Vasta sen jälkeen, kun hän kuoli, nousi kuolleista ja ilmestyi heille, he vihdoin ymmärsivät sen. ”Kun hän sitten oli noussut kuolleista, opetuslapset muistivat nämä hänen sanansa, ja he uskoivat kirjoituksiin ja siihen, mitä Jeesus oli puhunut.” (Joh. 2:22; ks. myös Joh. 20:9.)