---
title:  Lisäaineistoa
date:   29/11/2024
---

Lue Ellen G. White, Alfa ja omega, osa 4, s. 11–17 tai Aikakausien Toivo, 9–16 tai Rakkaudella Isältä, s. 11–17; Alfa ja omega, osa 5, s. 153–161 tai Aikakausien Toivo, s. 575–583 tai Rakkaudella Isältä, s. 447–453.

”Alentuessaan ottamaan ihmismuodon Kristus osoitti luonteensa olevan saatanan luonteen vastakohta. Mutta hän astui vieläkin alemmaksi nöyryyden polulla. ’Hänet havaittiin olennaltaan sellaiseksi kuin ihminen; hän nöyryytti itsensä ja oli kuuliainen kuolemaan asti, hamaan ristin kuolemaan asti’ (Fil. 2:8). Kuten ylimmäinen pappi riisui loistavan ylimmäispapillisen vaippansa ja suoritti tehtävänsä tavallisen papin valkoisessa liinapuvussa, samoin Kristus otti orjan muodon ja uhrasi uhrinsa, ollen itse sekä pappi että uhri. ’Hän on haavoitettu meidän rikkomustemme tähden, runneltu meidän pahain tekojemme tähden. Rangaistus oli hänen päällänsä, että meillä rauha olisi’ (Jes. 53:5).

Kristusta kohdeltiin meidän ansiomme mukaan, jotta meitä voitaisiin kohdella hänen ansionsa mukaan. Hänet tuomittiin meidän syntiemme tähden, joihin hänellä ei ollut mitään osaa, jotta meidät voitaisiin vanhurskauttaa hänen vanhurskautensa tähden, johon meillä ei ole mitään osaa. Hän kärsi kuoleman, joka kuului meille, jotta me saisimme elämän, joka oli hänen. ’Hänen haavainsa kautta me olemme paratut.’” (4AO 16.)

**Keskustelunaiheita**:

`Jeesus antoi niin paljon pelastaakseen maailman. Mitkä ovat parhaita tapoja auttaa muita näkemään tämä hämmästyttävä totuus ja tulemaan Jeesuksen luokse uskossa?`

`Mitkä ovat keskeiset erot tehdä päätöksiä inhimillisellä, maallisella tasolla verrattuna päätöksentekoon jumalallisen ilmoituksen perusteella?`

`Mitä loogisia ja rationaalisia syitä meillä on tulla uskoon? Miten sellaiset asiat kuin profetioiden täyttyminen tai luodun maailman hämmästyttävä kauneus ja monimuotoisuus osoittavat meille loogisesti ja rationaalisesti Jumalan olemassaolon ja totuuden pelastussuunnitelmasta?`

`Keskustelkaa vastauksestanne tiistain tutkistelun lopussa olevaan kysymykseen. Mihin uskosi perustuu? Jos joku kysyisi sinulta, miksi uskot Jeesukseen ja evankeliumin väitteisiin, miten vastaisit?`