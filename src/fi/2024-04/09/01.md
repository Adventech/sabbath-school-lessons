---
title:  Elämän lähde
date:   23/11/2024
---

> <p></p>
> ”Minä olen tie, totuus ja elämä. Ei kukaan pääse Isän luo muuten kuin minun kauttani.” (Joh. 14:6.)

### Avaintekstit:
Joh. 1:4; Joh. 10:10; Joh. 1:12, 13; Joh. 6:61–68; 4. Moos. 13:23–33; Matt. 4:1–4.

Kun Jeesukselta kysyttiin Johanneksen evankeliumissa, kuka hän oli, hän vastasi termillä, joka tarkoittaa jumaluutta. ”Minä olen” oli erehtymätön viit­taus itse Herraan, joka oli ilmestynyt Moosekselle palavassa pensaassa. ”Minä olen se joka olen”, hän sanoi Moosekselle (2. Moos. 3:14). Tämä sama Jumala, ”Minä olen”, ”tuli lihaksi ja asui meidän keskellämme. Me saimme katsella hänen kirkkauttaan, kirkkautta, jonka Isä ainoalle Pojalle antaa. Hän oli täynnä armoa ja totuutta.” (Joh. 1:14.)

”Minä olen” -teema kulkee läpi koko Johanneksen evankeliumin. Tämän viikon muistojae heijastaa sitä: ”Minä olen tie, totuus ja elämä.” (Joh. 14:6.) ”Minä olen” on maailman valo, elämän leipä, lampaiden portti tai ovi, hyvä paimen ja tosi viinipuu.

Tällä viikolla käymme edelleen läpi sitä, miten Jumala ilmaisee itsensä Johanneksen evankeliumissa. Tutkimme myös tarkemmin asioiden kääntöpuolta, kun painavista todisteista huolimatta jotkut hylkäsivät Jeesuksen Messiaana. Tutkimme sitä kahdesta syystä: välttääksemme saman virheen, mutta myös pohtiaksemme, miten voisimme tavoittaa ne, jotka ovat vaarassa tehdä saman virheen.

_Tämä tutkistelu on sapatiksi 30.11.2024_