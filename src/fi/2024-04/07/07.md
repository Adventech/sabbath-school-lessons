---
title:  Lisäaineistoa
date:   15/11/2024
---

Lue Ellen G. White, Alfa ja omega, osa 1, s. 129–139 tai Patriarkat ja profeetat, s. 126–135; Alfa ja omega, osa 5, s. 273–294 tai Aikakausien Toivo, s. 695–714 tai Rakkaudella Isältä, s 537–551.

Tuomas ”heittäytyi Jeesuksen jalkojen juureen huudahtaen: ’Minun Herrani ja minun Jumalani!’

Jeesus hyväksyi hänen tunnustuksensa, mutta nuhteli lempeästi hänen epäuskoaan: ’Tuomas, sen tähden, että minut näit, sinä uskot. Autuaita ne, jotka eivät näe ja kuitenkin uskovat.’ Tuomaan usko olisi ollut Kristukselle mieluisampi, jos hän olisi halunnut uskoa veljiensä todistuksia. Jos maailma nyt seuraisi Tuomaan esimerkkiä, kukaan ei uskoisi pelastukseen, sillä kaikkien, jotka vastaanottavat Kristuksen, täytyy tehdä niin toisten todistuksen perusteella.

Monet, jotka ovat taipuvaisia epäilemään, puolustelevat itseään sanomalla, että jos heillä olisi sellaisia todistuksia, joita Tuomas sai tovereiltaan, he uskoisivat. He eivät käsitä, että heillä ei ole ainoastaan ne todistukset vaan paljon enemmän. Monet, jotka Tuomaan tavoin odottavat, että kaikki epäilyksen syyt häviäisivät, eivät koskaan saa nähdä toiveensa toteutuvan. Vähitellen he yhä lujittuvat epäuskossaan. Ne, jotka totuttautuvat katsomaan synkkää puolta ja valittavat ja nurisevat, eivät tiedä, mitä he tekevät. He kylvävät epäilyksen siementä, ja he saavat niittää epäilyksen sadon. Aikana, jolloin mitä kipeimmin tarvitaan uskoa ja luottamusta, monet täten huomaavat olevansa kykenemättömiä toivomaan ja uskomaan.” (5AO 356, 367.)

**Keskustelunaiheita**:

`Mikä olennainen ero oli Abrahamin ja Tuomaksen ilmaisuissa omasta uskostaan?`

`Ne, jotka haluavat, voisivat nyt todistaa Jeesuksesta, kuten olemme nähneet tehtävän Johanneksen evankeliumissa. Vaikka kertomukset eroavat toisistaan, mitä ihmiset sanovat ja miten he kaikki todistavat samasta Herrasta?`

`Pilatus esitti hyvin filosofisen kysymyksen: ”Mitä on totuus?” Anna vastauksesi tähän kysymykseen kaiken sen valossa, mitä olemme opiskelleet Johanneksen evankeliumista.`

`Katso Danielin kirjan lukuja 2 ja 7. Vaikka Jeesuksen ajan ihmisillä oli käytössään nämä luvut, mikä etu meillä on, mitä heillä ei ollut silloin, kun näemme näiden ennustusten toteutuvan ja saamme siten vielä enemmän syitä uskoa?`