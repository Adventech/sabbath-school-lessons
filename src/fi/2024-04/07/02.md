---
title:  Paluu Abrahamiin
date:   10/11/2024
---

Jeesus ei ujostellut julistaa, eikä myöskään kutsua todistajia sille, kuka hän oli – jopa kauan sitten kuolleita todistajia, Abraham mukaan lukien. ”Teidän isänne Abraham iloitsi siitä, että saisi nähdä minun päiväni. Hän näki sen ja riemuitsi.” (Joh. 8:56.)

`Miksi Abrahamin todistus oli niin tärkeä, että se on Johanneksen evankeliumissa? 1. Moos. 12:3; 1. Moos. 18:16–18; 1. Moos. 26:4; Matt. 1:1; Apt. 3:25.`

”Esikuvin ja lupauksin Jumala ’julisti – – Aabrahamille edeltäpäin tämän hyvän sanoman’ (Gal. 3:8). Patriarkka uskoi tulevaan Lunastajaan. Kristus sanoi juutalaisille: ’Aabraham, teidän isänne, riemuitsi siitä, että hän oli näkevä minun päiväni; ja hän näki sen ja iloitsi’ (Joh. 8:56). Iisakin sijasta uhrattu oinas kuvasi Jumalan Poikaa, joka myöhemmin tuli uhrattavaksi puolestamme. Kun Jumalan lain rikkominen tuomitsi ihmisen kuolemaan, Isä sanoi Poikaansa katsoen ihmiselle: ’Saat elää; tässä minulla on lunnaiden maksaja.’” (1AO 137.)

Abraham oli juutalaisen kansakunnan isä. Hän sai lupauksen, että hänen kauttaan kaikki kansat siunattaisiin. Tämä siunaus tuli Messiaan kautta, joka syntyi hänen sukulinjastaan.

Abraham oli myös niiden isä, jotka uskovat Jumalaan (Hepr. 11:8, 17–19). Hänen valmiutensa uhrata poikansa Iisak (1. Moos. 22), lupauksen poika, ei ollut vain osoitus uskosta, vaan myös ikkuna pelastussuunnitelmaan.

Kun Jeesus sanoi: ”Teidän isänne Abraham iloitsi siitä, että saisi nähdä minun päiväni.” (Joh. 8:56), johtajat vastasivat: ”Et ole edes viidenkymmenen ja olet muka nähnyt Abrahamin!” (Joh. 8:57.)

Jeesuksen vastaus oli hämmästyttävä: ”Totisesti, totisesti: jo ennen kuin Abraham syntyi – minä olin.” (Joh. 8:58.) Jeesus käyttää samaa ilmaisua, mitä Jumala käytti puhuessaan Moosekselle palavan pensaan luona. Tämän väitteen mukaan hän on itsessään olemassa oleva Jumala. Ei ole epäilystäkään, etteivätkö johtajat ymmärtäneet, mitä hän sanoi, koska he ”alkoivat poimia kiviä heittääkseen niillä häntä” (Joh. 8:59).

`Lue Room. 4:1–5. Miten Paavali käyttää kertomusta Abrahamista ilmaistaakseen totuuden pelastuksesta yksin uskon kautta, ilman lain tekoja? Millä tavalla Abraham on uskosta elävien isä?`