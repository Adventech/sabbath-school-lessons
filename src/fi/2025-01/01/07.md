---
title:  Lisäaineistoa
date:   03/01/2025
---

Lue Ellen G. White, Kristuksen vertaukset, s. 299–309.

”Ihmisillä on Jumalasta väärä käsitys, ja se peittää maailman pimeydellään. Ihmiset menettävät hänen luonteensa tuntemuksen. Sitä on ymmärretty ja tulkittu väärin. Tänä aikana tulee julistaa Jumalalta saatua sanomaa, joka vaikutuksellaan valaisee ja voimallaan pelastaa. Hänen luonteensa on tehtävä tunnetuksi. Maailman pimeyteen on levitettävä hänen kirkkautensa valoa, hänen hyvyytensä, armonsa ja totuutensa valoa.

Profeetta Jesaja kuvailee tätä työtä seuraavin sanoin: ’Jerusalem, sinä ilosanoman tuoja. Korota, älä pelkää, sano Juudan kaupungeille: ”Katso, teidän Jumalanne!” Katso, Herra, Herra, tulee voimallisena, hänen käsivartensa vallitsee. Katso, hänen palkkansa on hänen mukanansa, hänen työnsä ansio käy hänen edellänsä’ (Jes. 40:9, 10).

Yljän tuloa odottavien tulee sanoa ihmisille: ’Katso, teidän Jumalanne!’ Armollisen valon viimeiset säteet ja maailmalle julistettava viimeinen armonsanoma on hänen rakastavan luonteensa ilmoittamista. Jumalan lasten tulee ilmaista hänen kirkkauttaan. Heidän tulee omassa elämässään ja luonteessaan ilmentää, mitä Jumalan armo on tehnyt heidän hyväkseen.

Vanhurskauden auringon valon on päästävä loistamaan hyvinä tekoina – totuuden sanoina ja pyhyyden tekoina.” (KV 304, 305.)

**Keskustelunaiheita**:

`Pahempi kuin ajatus siitä, että Jumalaa ei ole, olisi ajatus siitä, että Jumala vihaa meitä. Kuinka erilaisessa maailmassa me eläisimme, jos se olisi totuus?`

`Miksi nykymaailmassa on niin paljon väärinkäsityksiä Jumalan luonteesta? Miten voisit auttaa ihmisiä näkemään Jumalan rakkauden luonteen selvemmin?`

`Miten selittäisit tämän sanoman Jumalan luonteesta jollekin, joka ei vielä tunne Jumalan rakkauden todellisuutta? Mitä todisteita voit näyttää, jotka osoittavat hänen rakkautensa todellisuuden ja hänen ihmeellisen luonteensa?`

`Jumalan rakkaudesta puhuminen on yksi asia. Sen osoittaminen ja heijastaminen elämässämme on toinen asia. Mitkä ”pyhyyden teot” voisivat paljastaa Jumalan rakkauden ympärillämme oleville?`