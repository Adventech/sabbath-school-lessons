---
title:  Minä rakastan heitä omasta tahdostani
date:   28/12/2024
---

> ”Minä parannan heidät heidän uskottomuudestaan. Minä rakastan heitä omasta tahdostani, vihani on väistynyt heistä pois.” (Hoos. 14:5.)

### Avaintekstit

2\. Moos. 33:15–22; Hoos. 14:2–5; Ilm. 4:11; Joh. 17:24; Matt. 22:1–14; Joh. 10:17, 18.

Vaikka Pietari oli kieltänyt Jeesuksen kolme kertaa, aivan kuten Jeesus oli ennustanut (Matt. 26:34), kertomus ei kuitenkaan pääty niihin. Ylösnousemuksensa jälkeen Jeesus kysyi Pietarilta: ”’[R]akastatko sinä minua enemmän kuin nämä toiset?’ ’Rakastan, Herra’, Pietari vastasi, ’sinä tiedät, että olet minulle rakas.’ Jeesus sanoi: ’Ruoki minun karitsoitani.’ Sitten hän kysyi toistamiseen: ’ – – rakastatko minua?’ ’Rakastan, Herra,’ Pietari vastasi, ’sinä tiedät, että olet minulle rakas.’ Jeesus sanoi: ’Kaitse minun lampaitani.’ Vielä kolmannen kerran Jeesus kysyi: ’ – – olenko minä sinulle rakas?’ Pietari tuli surulliseksi siitä, että Jeesus kolmannen kerran kysyi häneltä: ‘Olenko minä sinulle rakas?’, ja hän vastasi: ’Herra, sinä tiedät kaiken. Sinä tiedät, että olet minulle rakas.’ Jeesus sanoi: ’Ruoki minun lampaitani.’” (Joh. 21:15–17.) Aivan kuten Pietari oli kieltänyt Jeesuksen kolme kertaa, Jeesus – tämän ratkaisevan kysymyksen ”Rakastatko sinä minua?” avulla – palautti Pietarin tilanteen entiselleen kolme kertaa.

Vaikka meidän olosuhteemme poikkeaisivat Pietarin olosuhteista, periaate on monin tavoin sama. Eli kysymys, jonka Jeesus esitti Pietarille, on itse asiassa perimmäinen kysymys, jonka Jumala esittää meille jokaiselle omana aikanamme ja omassa paikassamme: Rakastatko sinä minua?

Kaikki riippuu vastauksestamme tähän kysymykseen.

_Tämä tutkistelu on sapatiksi 4.1.2025_