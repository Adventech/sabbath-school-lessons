---
title:  Lisäaineistoa
date:   10/01/2025
---

Lue Ellen G. White, Tie Kristuksen luo (2010), s. 91–103.

”Kerro tarpeesi, ilosi, surusi, huolesi ja pelkosi Jumalalle. Et voi rasittaa etkä uuvuttaa häntä. Hän on laupias ja anteeksiantava Jumala (ks. Jaak. 5:11). Meidän tarpeemme eivät ole yhdentekeviä hänelle, joka on laskenut päämme hiuksetkin. Meidän murheemme, varsinkin kun ne puetaan sanoiksi, liikuttavat rakastavaa Jumalaa. Vie rukouksessa hänelle kaikki, mikä sinua hämmentää. Mikään ongelma ei ole liian suuri Jumalan, maailmankaikkeuden hallitsijan ja ylläpitäjän, ratkottavaksi. Mikään ei myöskään ole vähäpätöistä hänen silmissään, jos se vain jollain lailla koskettaa rauhaamme. Elämämme kirjassa ei ole niin synkkää lukua, ettei hän haluaisi sitä lukea. Ei ole niin vaikeaa tilannetta, ettei hän osaisi sitä ratkaista. Mikään onnettomuus ei voi kohdata hänen vähäisintäkään lastaan, ei mikään huoli ahdistaa, ei mikään ilo ilahduttaa, eikä mikään vilpitön rukous kohota huulilta niin, ettei taivaallinen Isämme sitä huomaisi ja ottaisi sitä heti asiakseen. ’Hän parantaa ne, joiden mieli on murtunut, hän sitoo heidän haavansa.’ (Ps. 147:3.) Jumalalla on jokaiseen ihmiseen suhde, joka on henkilökohtainen ja yksilöllinen aivan kuin maan päällä ei olisi ketään muuta ihmistä, josta hän pitää huolta, ei ketään muuta, jonka puolesta hän olisi uhrannut rakkaan Poikansa.” (TKL2010 98, 99.)

**Keskustelunaiheita**:

`Pohdi yllä olevaa lausetta: ”Jumalalla on jokaiseen ihmiseen suhde, joka on henkilökohtainen ja yksilöllinen aivan kuin maan päällä ei olisi ketään muuta ihmistä, josta hän pitää huolta, ei ketään muuta, jonka puolesta hän olisi uhrannut rakkaan Poikansa.” Mitä lohtua tästä saat? Miten voit oppia elämään tuon ihanan lupauksen todellisuuden kanssa? Kuvittele, jos voisit joka päivä todella uskoa siihen.`

`Miten ymmärrät Psalmin 103:17, 18 tämän viikon tutkistelun valossa? Mitä se paljastaa siitä, kuinka Jumalan rakkaus on ikuista ja miten kuitenkin Jumalan kanssa solmitun suhteen edut riippuvat siitä, hyväksymmekö hänen rakkautensa?`

`Millä tavoin tämän tietäminen vaikuttaa suhteeseesi Jumalaan? Miten se vaikuttaa tapaan, jolla ajattelet toisten ihmisten murheista?`