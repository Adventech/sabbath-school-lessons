---
title:  Otollinen Jumalalle
date:   11/01/2025
---

> ”Herra, Jumalasi, on sinun kanssasi, hän on voimallinen, hän auttaa. Sinä olet hänen ilonsa, rakkaudessaan hän tekee sinut uudeksi, hän iloitsee, hän riemuitsee sinusta.” (Sef. 3:17.)

### Avaintekstit

Luuk. 15:11–32; Sef. 3:17; Ef. 5:25–28; Jes. 43:4; Room. 8:1; Room. 5:8; Mark. 9:17–29.

Kuvitellaan seuraava tilanne: viisivuotias lapsi tulee isänsä luokse isänpäivänä huonosti paketoidun lahjan kanssa. Jännittyneenä hän ojentaa lahjan isälleen.

Kuvittele, että isä sanoo: ”Poika, en välitä lahjastasi. Loppujen lopuksi ei ole mitään, mitä voisit antaa minulle, joka miellyttäisi minua. Kaiken, mitä voisit antaa minulle, voisin hankkia itse, ja kaikki, mitä annat minulle, on joko ostettu minun rahoillani tai valmistettu materiaaleista, jotka olen maksanut. Pidä siis lahjasi. En tarvitse sitä enkä halua sitä. Rakastan sinua kuitenkin.”

Auts!

Mitä mieltä olet tämän isän reaktiosta? Mieleen tulevat sanat ”sydämetön”, ”kylmä” ja ”tunteeton”. Onko tämä tapa, jolla Jumala reagoi meihin? Voimmeko todella olla Jumalalle otollisia? Niin vaikeaa kuin se onkin kuvitella, jopa me langenneet, synnin turmelemat ja pahuuteen taipuvaiset olennot – kyllä, me voimme olla Jumalalle otollisia! Toisin sanoen Jumala ei katso meitä tai hänelle tuomiamme lahjoja, edellä olevan isän asenteella. Päin vastoin, me voimme olla Jumalalle otollisia, mutta vain Kristuksen kautta.

_Tämä tutkistelu on sapatiksi 18.1.2025_