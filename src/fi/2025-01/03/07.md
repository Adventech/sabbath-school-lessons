---
title:  Lisäaineistoa
date:   17/01/2025
---

Lue Ellen G. White, Alfa ja omega, osa 5, s. 216–233 tai Aikakausien Toivo, s. 641–659 tai Rakkaudella Isältä, s. 496–509.

”Herra on pettynyt, kun hänen kansansa jäsenet pitävät itseään vähäarvoisina. Hän toivoo valitun perintönsä arvostavan itseään sen hinnan mukaan, jonka hän on heistä maksanut. Jumala halusi heidät, muutoin hän ei olisi lähettänyt Poikaansa niin kalliille asialle lunastaakseen heidät. Hän tahtoo käyttää heitä, ja häntä miellyttää, kun he esittävät hänelle suuria vaatimuksia voidakseen kirkastaa hänen nimeään. He voivat odottaa suuria, jos he uskovat hänen lupauksiinsa.

Mutta Kristuksen nimessä rukoileminen merkitsee paljon. Se merkitsee, että meidän tulee omaksua hänen luonteensa, ilmaista hänen henkeään ja tehdä hänen tekojaan. Vapahtajan lupaus on ehdollinen. ’Jos rakastatte minua’, hän sanoi, ’pitäkää minun käskyni.’ Hän ei pelasta ihmisiä synnissä vaan synnistä, ja ne, jotka häntä rakastavat, osoittavat rakkautensa kuuliaisuudellaan.

Tosi kuuliaisuus tulee sydämestä. Se on sydämen yhteyttä Kristuksen kanssa. Jos alistumme, hän on samastava itsensä meidän ajatustemme ja päämääriemme kanssa, taivuttava sydämemme ja mielemme niin tahtonsa mukaisiksi, että totellessamme häntä toteutamme vain omia ajatuksiamme. Pyhittynyt ja jalostunut tahto pitää suurimpana ilonaan hänen palvelemistaan. Kun tunnemme Jumalan, niin kuin etuoikeutemme on tuntea hänet, on elämämme oleva jatkuvan kuuliaisuuden elämää. Kun opimme ymmärtämään Kristuksen luonnetta ja olemme yhteydessä Jumalan kanssa, synti alkaa tuntua inhottavalta.” (5AO 219, 220.).

**Keskustelunaiheita**:

`Mitä voisi tarkoittaa ”epäitsekkäästi vastaanottaminen”? Millainen luulet antamisen ja vastaanottamisen suhteen olevan taivaassa ja uudessa maassa?`

`Miten Hepr. 11 käsitellyt esimerkit uskon sankareista liittyvät tämän viikon tutkistelun sisältöön? Mitä tällaiset esimerkit paljastavat erityisesti siitä, miten voi olla uskon kautta ”Jumalan mielen mukainen”? Mitä voit oppia ja soveltaa jokapäiväiseen elämääsi tällaisista uskon ja uskollisuuden esimerkeistä?`