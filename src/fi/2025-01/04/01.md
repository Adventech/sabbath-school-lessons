---
title:  Jumala on kiivas ja laupias
date:   18/01/2025
---

> ”Unohtaako äiti rintalapsensa, unohtaisiko hoivata kohtunsa hedelmää? Vaikka hän unohtaisikin, minä en sinua unohda.” (Jes. 49:15.)

### Avaintekstit

Ps. 103:13; Jes. 49:15; Hoos. 11:1–9; Matt. 23:37; 2. Kor. 11:2; 1. Kor. 13:4–8.

Tunteita pidetään usein epätoivottavina ja niitä vältetään. Joidenkin mielestä tunteet ovat luonnostaan irrationaalisia, ja siksi hyvää miestä tai naista ei voisi kuvailla ”tunteelliseksi”. Joissakin antiikin kreikkalaisissa filosofioissa ihanteena pidetään ajatusta ”rationaalisesta” ihmisestä, joka ei ole (enimmäkseen) altis intohimoille tai joka hallitsee tunteitaan tunteettoman järjen avulla.

Hillitsemättömät tunteet todellakin voivat olla ongelmallisia. Jumala kuitenkin loi ihmiset, joilla on kyky tunteisiin, ja Jumalan itsensä on läpi Raamatun kuvattu kokevan syviä tunteita. Jos Jumala voi kokea syviä tunteita, kuten Raamattu johdonmukaisesti esittää, tunteet eivät voi olla sinänsä huonoja tai irrationaalisia – sillä Raamatun Jumala on täydellisen hyvä ja hänellä on täydellinen viisaus.

Itse asiassa on olemassa kauniita totuuksia, joita voidaan koota siitä oivalluksesta, että Jumalan rakkaus meitä kohtaan on syvästi tunteellista rakkautta, mutta aina sillä varauksella, että vaikka Jumalan rakkaus (tunteellinen tai muu) on täydellistä, sitä ei pidä ajatella identtiseksi ihmisten kokemien tunteiden kanssa.

_Tämä tutkistelu on sapatiksi 25.1.2025_