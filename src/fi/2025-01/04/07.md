---
title:  Lisäaineistoa
date:   24/01/2025
---

Lue Ellen G. White, Vuorisaarna, s. 13–38.

”Kaikki jotka tuntevat sisimpänsä äärimmäisen köyhyyden, jotka tietävät, ettei heissä itsessään ole mitään hyvää, voivat löytää vanhurskauden ja voiman katsomalla Jeesukseen. Hän sanoo: ’Tulkaa minun luokseni, kaikki te työn ja kuormien uuvuttamat. Minä annan teille levon.’ (Matt. 11:28.) Hän pyytää sinua vaihtamaan köyhyytesi hänen armonsa rikkauksiin. Emme ole Jumalan rakkauden arvoisia mutta Kristus, johon luotamme, on. Hän kykenee täysin pelastamaan kaikki, jotka tulevat hänen luokseen. Oli menneisyytesi minkälainen tahansa, nykyinen tilanteesi kuinka masentava hyvänsä, tule Jeesuksen luo sellaisena kuin olet. Tule heikkona, avuttomana ja toivottomana. Lempeä Vapahtaja tulee sinua vastaan ja kietoo rakastavat käsivartensa sekä vanhurskauden viittansa ympärillesi. Hän vie sinut Isän eteen oman puhtaan luonteensa peittämänä. Hän rukoilee Jumalaa puolestasi sanoen: ’Olen ottanut syntisen paikan. Älä katso tätä eksynyttä lasta vaan katso minua.’ Jos Saatana syyttää sinua ja vaatii itselleen, Kristuksen veri puhuu puolestasi sitä suuremmalla voimalla.” (Vs 14, 15.)

**Keskustelunaiheita**:

`Katso, mitä profetian henki edellä sanoi siitä, miten meidät esitellään Isälle Jeesuksen ansioiden vuoksi. ”Hän vie sinut Isän eteen oman puhtaan luonteensa peittämänä.” Riippumatta siitä, kuinka lannistuneita me joskus olemme vikojemme ja puutteidemme vuoksi tai kuinka usein emme heijasta muille sitä rakkautta, jota Jumala vuodattaa päällemme, miksi meidän on aina palattava siihen ihanaan uutiseen, että Isä on hyväksynyt meidät, koska Jeesus ”vie sinut Isän eteen oman puhtaan luonteensa peittämänä”?`

`Kuvittele, miltä äidistä on täytynyt tuntua niiden kahden naisen tapauksessa, jotka tulivat Salomon eteen väittäen, että sama lapsi oli heidän kummankin oma lapsensa. Mieti jälleen kerran kuvakieltä tunteista 1. Kun. 3:26. Miten tämä valaisee samanlaista kieltä, jota käytetään kuvaamaan Jumalan tunteita kansaansa kohtaan Hoos. 11:8?`

`Kaikissa evankeliumeissa olemme nähneet, että ihmisten tarpeet koskettivat Jeesusta usein. Mitä hän teki? Hän toimi tavalla, joka vastasi ihmisten tarpeisiin. Mitkä ovat niitä käytännön tapoja, joilla sinä yksilönä (tai ehkä jopa ryhmässä) voit vastata lohdutusta tarvitseville?`