---
title:  ”Herra, Kuinka Kauan?”
date:   09/02/2025
---

Pahuuden ongelmaa ei tuoda esiin ainoastaan meidän aikanamme vaan myös Raamatussa itsessään.

`Lue Job 30:26; Jer. 12:1; Jer. 13:22; Mal. 2:17 ja Ps. 10:1. Miten nämä tekstit tuovat pahuuden ongelman ihmisen kokemuksen eturintamaan?`

Nämä tekstit herättävät monia kysymyksiä, jotka ovat edelleen ajankohtaisia. Miksi näyttää siltä, että jumalattomat menestyvät ja pahantekijät hyötyvät pahuudestaan, jos ei aina, niin kuitenkin riittävän usein? Miksi vanhurskaat kärsivät niin paljon? Missä on Jumala, kun pahoja asioita tapahtuu? Miksi Jumala näyttää joskus olevan kaukana meistä, jopa piilossa meiltä?

Mitä ikinä sanommekin näistä kysymyksistä ja pahuuden ongelmasta yleisemmin, meidän on varmistettava, ettemme vähättele pahuutta. Meidän ei pitäisi yrittää ratkaista ongelmaa vähättelemällä maailmassa olevan pahuuden laatua tai määrää. Pahuus on hyvin pahaa – ja Jumala vihaa sitä vielä enemmän kuin me. Niinpä voisimme yhtyä huutoon, joka kaikuu läpi Raamatun vastauksena maailman moniin pahoihin asioihin ja epäoikeudenmukaisuuksiin: ”Kuinka kauan, Herra?”

`Lue Matt. 27:46. Miten ymmärrät nämä Jeesuksen sanat? Mitä niistä välittyy siitä, miten pahuus kosketti Jumalaa mitä silmiinpistävimmällä tavalla?`

Ristillä Jeesus itse esitti kysymyksen: ”Jumalani, Jumalani, miksi hylkäsit minut?” (Matt. 27:46.) Erityisesti tässä näemme, että pahuus koskettaa Jumalaa itseään. Tämä hämmästyttävä totuus korostuu voimakkaasti Kristuksen kärsimyksessä ja kuolemassa ristillä, jossa kaikki maailman pahuus lankesi hänen päälleen.

Tässäkin on kuitenkin toivoa. Se, mitä Kristus teki ristillä, voitti pahuuden lähteen, Paholaisen, ja ennen pitkää tekee lopun pahuudesta kokonaan. Jeesus lainasi näitä sanoja Ps. 22:2, ja psalmin loppuosa päättyy voittoon.

`Ristillä Jeesus luotti toivoon, jota hän ei tuolloin voinut nähdä. Miten voimme saada lohtua hänen kokemuksestaan, kun mekään emme näe toivoa edessämme?`