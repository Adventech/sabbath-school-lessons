---
title:  Pahuuden ongelma
date:   08/02/2025
---

> ”[J]a hän pyyhkii heidän silmistään joka ainoan kyyneleen. Kuolemaa ei enää ole, ei murhetta, valitusta eikä vaivaa, sillä kaikki entinen on kadonnut.” (Ilm. 21:4.)

### Avaintekstit

Job 30:26; Matt. 27:46; Job 38:1–12; Ps. 73; 1. Moos. 2:16, 17; Ilm. 21:3, 4.

Ehkä suurin kristinuskon kohtaama ongelma on pahuuden ongelma – miten sovittaa yhteen se tosiasia, että Jumala on täydellisen hyvä ja rakastava, ja se tosiasia, että tässä maailmassa on pahuutta. Lyhyesti sanottuna, jos Jumala on kaikessa hyvä ja kaikkivoipa, miksi on olemassa pahuutta ja vieläpä niin paljon?

Tämä ei ole pelkästään akateeminen ongelma, vaan asia, joka vaivaa syvästi monia ihmisiä ja joka estää joitakin oppimasta tuntemaan ja rakastamaan Jumalaa.

”Monille synnin alkuperä ja sen olemassaolon syy on suuren hämmennyksen aihe. He näkevät pahan tekevän työtään ja aiheuttavan hirvittävää tuskaa ja hävitystä. He kysyvät, kuinka kaikkea tällaista voi olla, jos hallitsija on äärettömän viisas, voimakas ja rakastava. He eivät löydä tähän pulmaan mitään selitystä.” (ST2023 308.)

Monet ateistit pitävät pahuuden ongelmaa syynä siihen, että he ovat ateisteja. Kuten kuitenkin näemme tällä viikolla ja tulevina viikkoina, Raamatun Jumala on täysin hyvä, ja me voimme luottaa häneen – jopa siitä pahuudesta huolimatta, joka niin kovasti saastuttaa langennutta maailmaamme.

_Tämä tutkistelu on sapatiksi 15.2.2025_