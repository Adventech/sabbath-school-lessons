---
title:  Lisäaineistoa
date:   14/02/2025
---

Lue Ellen G. White, Alfa ja omega, osa 1, s. 13–33 tai Patriarkat ja profeetat, s. 11–22.

”Ääretön Viisaus ei tuhonnut saatanaa, vaikka hänet karkotettiinkin taivaasta. Koska Jumala voi hyväksyä vain rakkauden palveluksen, hänen luotujensa alamaisen uskollisuuden täytyy pohjautua siihen vakaumukseen, että hän on oikeamielinen ja hyväntahtoinen. Taivaan ja maailmojen asukkaat eivät olleet varautuneet käsittämään synnin luonnetta tai seurauksia eivätkä niin muodoin olisi voineet silloin pitää saatanan tuhoamista Jumalan oikeutettuna toimenpiteenä. Jos hänet olisi heti surmattu, jotkut olisivat palvelleet Jumalaa pikemmin pelosta kuin rakkaudesta. Petturin vaikutus ei tällöin olisi kokonaan tuhoutunut eikä kapinamieli tyystin hälvennyt. Koko kaikkeuden ikuiseksi parhaaksi hänen periaatteidensa piti saada kypsyä, jotta kaikki luodut voisivat nähdä hänen syytöksensä jumalallista hallitusta vastaan oikeassa valossa ja jottei enää koskaan olisi vähintäkään syytä epäillä Jumalan oikeamielisyyttä ja armoa tai hänen lakinsa muuttumattomuutta.

Saatanan kapinan tuli olla opetuksena maailmankaikkeudelle halki kaikkien tulevien aikojen – jatkuvana todistuksena synnin luonteesta ja kauheista seurauksista. Saatanan hallinnan vaikutukset sekä ihmisiin että enkeleihin osoittaisivat, minkä täytyy olla seurauksena jumalallisen arvovallan hylkäämisestä. Se todistaisi, että Jumalan kaikkien luotujen hyvinvointi edellyttää hänen hallituksensa pysymistä voimassa. Siksi tämän kauhean kapinakokemuksen vaiheet olisivat jatkuvana turvana kaikille pyhille olennoille, estämässä heitä joutumasta enää petetyiksi rikkomuksen luonteen suhteen ja varjelemassa heitä tekemästä syntiä ja kärsimästä sen rangaistusta.” (1AO 22, 23.)

**Keskustelunaihe**:

`1. ”Teodikea” (Jumalan oikeutus) on termi, jolla viitataan Jumalan puolustamiseen pahuuden ollessa olemassa. Se ei ole pahuuden oikeuttamista. Kuvittele, että joku taivaassa sanoo: ”Voi kyllä, Jeesus, nyt ymmärrän, miksi perhettäni kidutettiin ja se murhattiin silmieni edessä. Kyllä, nyt kaikessa on paljon järkeä. Kiitos, Jeesus!” Tällainen on mieletöntä. Miten voimme ymmärtää, että Jumala, ei pahuus, saa lopulta oikeuden suuressa taistelussa? (Ks. 9. raamattutunti.)`