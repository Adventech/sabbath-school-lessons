---
title:  Jumala rakastaa oikeutta
date:   01/02/2025
---

> ”Jos joku kerskuu, kerskukoon sillä, että hänellä on ymmärrystä ja että hän tuntee minut, HERRAN, joka toimin uskollisesti, oikeudenmukaisesti ja vanhurskaasti maan päällä, sillä sellainen on minulle mieleen, sanoo HERRA.” (Jer. 9:23, RK2012.)

### Avaintekstit

Ps. 33:5; Ps. 85:11; 5. Moos. 32:4; Jaak. 1:17; Tit. 1:2, RK2012/VKR; 2. Moos. 32:14; Matt. 5:43–48.

Muinaisessa Lähi-idässä kansojen ”jumalat” eivät olleet ainoastaan oikukkaita, moraalittomia ja arvaamattomia, vaan ne myös käskivät tehdä julmuuksia, kuten uhrata lapsia. Silloinkaan pakanalliset ihmisjoukot eivät voineet luottaa niiden suosioon, joten he eivät uskaltaneet asettua poikkiteloin heimojensa ”jumalien” kanssa.

5\. Moos. 32:17 mukaan tällaisten ”jumalien” takana olivat pahat henget (ks. myös 1. Kor. 10:20, 21). Näiden ”jumalien” palvontamenot olivat täydellisiä ihmisten hyväksikäyttöä varten, mikä jätti kansat suureen hengelliseen ja moraaliseen pimeyteen.

Raamatun Jumala on täysin erilainen kuin nämä demoniset voimat. Jahve on täydellisen hyvä ja hänen luonteensa muuttumaton. Vain Jumalan jatkuvan hyvyyden ansiosta meillä voi olla toivoa, nyt ja ikuisesti.

Päinvastoin kuin muinaisen maailman väärät jumalat ja jopa nykypäivän modernit ”jumalat”, Jahve on syvästi huolissaan pahuudesta, kärsimyksestä, epäoikeudenmukaisuudesta ja sorrosta, jotka kaikki hän tuomitsee koko ajan ja yksiselitteisesti. Mikä tärkeintä, hän tulee jonain päivänä myös hävittämään ne kaikki.

_Tämä tutkistelu on sapatiksi 8.2.2025_