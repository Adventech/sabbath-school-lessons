---
title:  Lisäaineistoa
date:   07/02/2025
---

Lue Ellen G. White, Tie Kristuksen luo (2010), s. 9–11.

”Raamattu paljastaa Jumalan luonteen. Jumala itse julistaa ääretöntä rakkauttaan ja sääliään. Kun Mooses rukoili: ’Anna – – minun nähdä kunniasi’, Herra vastasi: ’Minä annan kaiken ihanuuteni käydä sinun ohitsesi’ (2. Moos. 33:18, 19 VKR). Tämä on hänen kunniansa. Herra kulki Mooseksen editse ja sanoi: ’Herra, Herra on laupias Jumala, hän antaa anteeksi. Hän on kärsivällinen, ja hänen hyvyytensä ja uskollisuutensa on suuri. Hän on armollinen tuhansille ja antaa anteeksi pahat teot, rikkomukset ja synnit – –.’ (2. Moos. 34:6, 7.) ’Ei hän pidä vihaa iäti, sillä hänellä on halu laupeuteen.’ (Miika 7:18 VKR.) Jumala on anteeksiantava ja laupias (Joona 4:2).

Jumala vetää meitä puoleensa lukemattomin eri tavoin. Hän kertoo itsestään luonnon välityksellä. Hän ilmaisee itsensä ihmiselämän syvimmissä ja hellimmissä kiintymyssuhteissa. Nekään eivät kuitenkaan riitä täydellisesti ilmaisemaan hänen rakkauttaan.

Kaikista Jumalan rakkaudenosoituksista huolimatta Paholainen, hyvän vihollinen, on sokaissut ihmisten mielen, niin että he suhtautuvat Jumalaan pelokkaasti ja pitävät häntä vaativana ja anteeksiantamattomana. Paholainen on saanut ihmiset ajattelemaan, että Jumala on ankara ja säälimätön tuomari. Hän väittää, että Luoja vahtii alati ihmisiä voidakseen rangaista heitä heidän tekemistään virheistä. Jeesus syntyi maailmaan meidän keskuuteemme oikaistakseen nämä virheelliset käsitykset ja näyttääkseen Jumalan äärettömän rakkauden.” (TKL2010 6, 7.)

**Keskustelunaiheita**:

`Miksi on niin tärkeää tunnistaa, että Jumalan kirkkaus on sidoksissa hänen hyvyyteensä? Miten tämä korjaa sellaista kuvaa Jumalan kirkkaudesta, joka korostaa pelkkää voimaa korostamatta hänen rakkauttaan ja luonnettaan?`

`Oletko koskaan kyseenalaistanut Jumalan hyvyyden? Tunnetko ketään, joka on kyseenalaistanut Jumalan hyvyyden sen vuoksi, kuinka ne, jotka väittävät seuraavansa Jumalaa, joskus toimivat, tai yksinkertaisesti kaiken maailmassa olevan pahuuden vuoksi? Miten olet käsitellyt tätä kysymystä itse, ja miten voisit ehkä auttaa jotakuta, joka kamppailee Jumalan hyvyyttä koskevan kysymyksen kanssa? Ks. lisää ensi viikon raamattutunnista.`