---
title:  Rakkaus Ja Oikeus
date:   02/02/2025
---

Rakkaus ja oikeus kulkevat yhdessä läpi Raamatun. Todellinen rakkaus edellyttää oikeutta, ja todellista oikeutta voidaan hallita ja jakaa vain rakkaudessa. Emme ole tottuneet ajattelemaan näitä kahta käsitettä yhdessä, koska ihmiskunta on suuresti vääristänyt sekä rakkauden että oikeuden.

`Lue Ps. 33:5; Jes. 61:8; Jer. 9:23 (RK2012/VKR); Ps. 85:11 ja Ps. 89:15. Miten nämä tekstit valaisevat Jumalan huolenaihetta koskien oikeutta?`

Näissä teksteissä ilmoitetaan selvästi, että Jumala rakastaa oikeutta (Ps. 33:5; Jes. 61:8). Raamatussa rakkauden ja oikeuden käsitteet liittyvät erottamattomasti toisiinsa. Jumalan rakkaus ja oikeudenmukaisuus kuuluvat yhteen, ja hän on syvästi huolissaan oikeudenmukaisuuden ja oikeuden toteutumisesta tässä maailmassa.

Profeetat tuomitsevat jatkuvasti hyvästä syystä kaikenlaisen epäoikeudenmukaisuuden, mukaan lukien epäoikeudenmukaiset lait, väärät vaakakupit sekä köyhien ja leskien tai muiden haavoittuvassa asemassa olevien kohtaaman epäoikeudenmukaisuuden ja sorron. Vaikka ihmiset syyllistyvät moniin epäkohtiin ja vääryyksiin, Jumala on se, joka teot ovat jatkuvasti maan päällä ”uskollisuuden, oikeuden ja vanhurskauden tekoja” (Jer. 9:23). Näin ollen kautta koko Raamatun Jumalalle uskolliset odottavat suuresti jumalallista tuomiota erittäin hyvänä asiana, koska se tuo rangaistuksen pahantekijöille ja sortajille sekä oikeudenmukaisuuden ja vapautuksen epäoikeudenmukaisuuden ja sorron uhreille.

Itse asiassa oikeudenmukaisuus ja oikeus ovat Jumalan hallinnon perusta. Jumalan moraalinen ja rakkaudellinen hallinto on oikeudenmukainen ja vanhurskas, aivan toisin kuin tämän maailman korruptoituneet hallinnot, jotka usein jatkavat henkilökohtaisen hyödyn ja vallan vuoksi epäoikeudenmukaisesti toimimista. Jumalassa ”[l]aupeus ja uskollisuus kohtaavat, oikeus ja rauha suutelevat toisiaan” (Ps. 85:11).

Jumala tekee myös selväksi, mitä hän odottaa meiltä. ”Sinulle, ihminen, on ilmoitettu, mikä on hyvää. Vain tätä Herra sinulta odottaa: tee sitä mikä on oikein, osoita rakkautta ja hyvyyttä ja vaella valvoen, Jumalaasi kuunnellen.” (Miika 6:8.) Jos on jotain, mitä meidän pitäisi heijastaa Jumalan luonteesta, rakkaus – ja siitä kumpuava oikeudenmukaisuus ja armo – olisi keskeisellä sijalla.