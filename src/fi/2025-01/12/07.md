---
title:  Lisäaineistoa
date:   21/03/2025
---

Lue Ellen G. White, Alfa ja omega, osa 4, s. 237–244 tai Aikakausien Toivo, s. 259–266 tai Rakkaudella Isältä, s. 205–211.

”Urkkijat eivät uskaltaneet vastata Kristukselle kansan kuullen, koska pelkäsivät joutuvansa vaikeuksiin. He tiesivät hänen puhuneen totta. He olisivat mieluummin jättäneet miehen kärsimään kuin rikkoneet perimätapojaan, samalla kun he kuitenkin olisivat pelastaneet eläimen, koska sen heitteille jättäminen tuottaisi omistajalle vahinkoa. Näin osoitettiin suurempaa huolenpitoa mykkää eläintä kuin ihmistä kohtaan, joka on luotu Jumalan kuvaksi. Tämä kuvaa kaikkien väärien uskontojen menettelytapoja. Niiden alkuna on ihmisen halu korottaa itsensä yli Jumalan, mutta niiden loppuna on ihmisen alentaminen eläintä alemmaksi. Jokainen uskonto, joka sotii Jumalan valtiutta vastaan, riistää ihmiseltä sen kirkkauden, joka hänellä oli luomisessa ja joka palautetaan hänelle Kristuksessa. Jokainen väärä uskonto opettaa kannattajiaan olemaan välittämättä ihmisen tarpeista, kärsimyksistä ja oikeuksista. Evankeliumi antaa suuren arvon ihmiskunnalle, joka on ostettu Kristuksen verellä, ja se opettaa hellästi huolehtimaan ihmisen tarpeista ja puutteista. Herra sanoo: ’Minä teen kuolevaiset harvinaisemmiksi kuin puhdas kulta, ihmiset harvinaisemmiksi kuin Oofirin kulta’ (Jes. 13:12).

Kun Jeesus esitti fariseuksille kysymyksen, oliko luvallista tehdä sapattina hyvää vai pahaa, pelastaa vai tappaa, hän asetti heidän eteensä heidän omat pahat tarkoituksensa. He vainosivat hänen henkeään katkeran vihan sokaisemina, kun taas hän pelasti ihmishenkiä ja teki monet ihmiset onnellisiksi. Oliko parempi tappaa sapattina, kuten he aikoivat tehdä, vai parantaa kärsiviä, kuten hän oli tehnyt? Oliko vanhurskaampaa olla murha mielessä Jumalan pyhänä päivänä kuin rakastaa kaikkia ihmisiä, mikä ilmenee laupeudentekoina?” (4AO 242, 243.)

**Keskustelunaiheita**:

`Miksi ja miten on totta, että ”[j]okainen väärä uskonto opettaa kannattajiaan olemaan välittämättä ihmisen tarpeista”?`

`Millä käytännön tavoilla Kristuksen seuraamisen pitäisi tehdä meistä enemmän tuon samarialaisen kaltaisia, joka ylitti oman aikansa rajat osoittaakseen rakkautta?`

`Miten voimme keskittyä enemmän siihen, mitä Jeesus kutsui laissa tärkeimmäksi?`