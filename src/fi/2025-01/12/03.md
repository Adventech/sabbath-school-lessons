---
title:  Kaksi Suurinta Syntiä
date:   17/03/2025
---

Jeesuksen itsensä mukaan kaksi suurinta käskyä ovat rakkaus Jumalaa ja rakkaus toisiaan kohtaan. Näiden käskyjen toteuttaminen edellyttää uhrauksia, joilla osoitetaan konkreettisesti rakkaus toisia kohtaan. Sitä, mistä Jeesuksen jalanjäljissä kulkemisessa todella on kyse.

Jos kaksi suurinta käskyä ovat rakkaus Jumalaa ja rakkaus muita kohtaan, mitkä ovat kaksi suurinta syntiä?

`Lue Ps. 135:13–19. Mitä tämä teksti paljastaa yleisestä synnistä, jota korostetaan kaikkialla Raamatussa?`

Vanhassa testamentissa korostetaan jatkuvasti Jumalan rakastamisen tärkeyttä ennen kaikkea muuta (ks. 5. Moos. 6:5). Tämä liittyy läheisesti epäjumalanpalveluksen suureen syntiin, mikä on vastakohta rakkaudelle Jumalaa kohtaan.

`Lue Sak. 7:9–12. Minkä Jumala tuomitsee profeetta Sakarjan mukaan tässä raamatunkohdassa? Miten se ja epäjumalanpalveluksen synti liittyvät kahteen suureen käskyyn?`

Jumala ei vastaa rakkaudestaan kumpuavalla vihalla vain epäjumalanpalvelukseen, vaan myös kansansa huonoon kohteluun, olipa se sitten yksilöllistä tai yhteisöllistä. Jumala vihastuu epäoikeudenmukaisuudesta, koska Jumala on rakkaus.

Kaksi suurta syntiä, joita korostetaan koko Vanhassa testamentissa, ovat laiminlyönnit suhteessa kahteen suureen käskyyn: rakastaa Jumalaa ja rakastaa lähimmäistä. Kaksi suurinta syntiä koskevat epäonnistumista rakastamisessa. Lyhyesti sanottuna Jumalan käskyjä ei siis voi noudattaa, jos ei rakasta Jumalaa eikä toisia.

Itse asiassa 1. Joh. 4:20, 21 toteaa: ”Jos joku sanoo rakastavansa Jumalaa mutta vihaa veljeään, hän valehtelee. Sillä se, joka ei rakasta veljeään, jonka on nähnyt, ei voi rakastaa Jumalaa, jota ei ole nähnyt. Tämän käskyn me olemmekin häneltä saaneet: joka rakastaa Jumalaa, rakastakoon myös veljeään.”

`Miten selität, miksi rakkautta Jumalaa kohtaan ei voi erottaa rakkaudesta toisia kohtaan? Miten ymmärrät niiden katkeamattoman yhteyden?`