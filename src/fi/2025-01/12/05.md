---
title:  Kutsuttu Luomaan Oikeutta
date:   19/03/2025
---

Raamatun profeetat korostavat Jumalan kehotusta toimia oikeudenmukaisesti yhteiskunnassa. Pyhä kirjoitukset eivät kerta toisensa jälkeen kaihda tuomasta esiin epäoikeudenmukaisuutta ja sortoa koskevia kysymyksiä. Jumalalle kohdistettu pyyntö tuomion julistamiseksi oli jo itsessään hänelle kohdistettu pyyntö oikeudenmukaisuuden toteutumiseksi.

Esimerkiksi profeetta Jesaja ei säästele sanojaan Israelissa tuolloin vallinneesta epäoikeudenmukaisuudesta. Hänen sanojensa ja oikeudenmukaisuuden vaatimuksensa pitäisi soida kovaa ja selvästi korvissamme tänäänkin. ”Opetelkaa tekemään hyvää, tavoitelkaa oikeudenmukaisuutta, puolustakaa sorrettua, hankkikaa orvolle oikeus, ajakaa lesken asiaa.” (Jes. 1:17.) Hän julistaa edelleen ”voi” niitä vastaan, jotka ”vääriä säädöksiä säätävät”, ”katalia päätöksiä tekevät” ja estävät heikkoja saamasta oikeutta (Jes. 10:1, 2), varoittaen: ”Miten te aiotte selviytyä tilinteon päivästä, kun kaukainen rajuilma ehtii tänne? Kenen luo silloin pakenette apua hakemaan, minne kätkette rikkautenne?” (Jes. 10:3).

Samoin profeetta Jeremia julistaa Jumalan sanomaa: ”Voi sinua, joka rakennat talosi vääryydellä, yläsalisi ilman oikeutta, joka panet miehet työhön mutta et maksa heille palkkaa! – – Kyllähän isäsikin söi ja joi kyllikseen, mutta silti hän huolehti siitä, että maassa vallitsi oikeus ja vanhurskaus. Siksi hänen kävi hyvin. Hän puolusti kurjan ja köyhän oikeutta, ja siksi kaikki oli silloin hyvin. Joka näin tekee, hän tuntee minut, sanoo Herra.” (Jer. 22:13, 15, 16.)

`Lue Matteus 23:23–30. Mitä Jeesus opettaa tässä olevan kaikkein tärkeintä? Millaisia asioita hän tarkoittaa viitatessaan siihen, ”mikä laissa on tärkeintä”?`

Epäoikeudenmukaisuus ei ollut vain Vanhan testamentin profeettojen huolenaihe. Näemme sen Jeesuksen palvelutyössä, että se oli Kristukselle itselleen äärimmäisen tärkeä asia. Kuten hän asian ilmaisee: ”Voi teitä, lainopettajat ja fariseukset! Te teeskentelijät! Te maksatte kymmenykset jopa mintusta, tillistä ja kuminasta, mutta laiminlyötte sen, mikä laissa on tärkeintä: oikeudenmukaisuuden, laupeuden ja uskollisuuden. Näitä teidän pitäisi noudattaa, noita muitakaan unohtamatta.” (Matt. 23:23.) Luukkaan evankeliumin rinnakkaisessa tekstissä Jeesus valittaa, että he vähät välittävät ”oikeudenmukaisuudesta ja rakkaudesta Jumalaan” (Luuk. 11:42).