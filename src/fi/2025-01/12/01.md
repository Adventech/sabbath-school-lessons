---
title:  "Rakkaus ja oikeudenmukaisuus: Kaksi suurinta käskyä"
date:   15/03/2025
---

> ”Jos joku sanoo rakastavansa Jumalaa mutta vihaa veljeään, hän valehtelee. Sillä se, joka ei rakasta veljeään, jonka on nähnyt, ei voi rakastaa Jumalaa, jota ei ole nähnyt.” (1. Joh. 4:20.)

### Avaintekstit

Matt. 22:34–40; Sak. 7:9–12; Ps. 82; Miika 6:8; Matt. 23:23–30; Luuk. 10:25–37.

Vaikka luotamme siihen, että Jumala saattaa lopulta kaikki asiat oikein päin, on silti tärkeää, mitä me kristittyinä teemme tässä ja nyt. Vaikka voi olla monia vääryyksiä ja pahuuksia, joita Jumala ei juuri nyt hävitä (kosmisen kamppailun rajoitusten vuoksi), se ei tarkoita, etteikö meitä voitaisi käyttää mahdollisuuksiemme mukaan auttamaan kaiken näkemämme kärsimyksen ja pahuuden lievittämisessä. Itse asiassa olemme kristittyinä velvollisia tekemään juuri niin.

Kuten olemme nähneet, rakkaus ja oikeudenmukaisuus kuuluvat yhteen; ne ovat erottamattomia. Jumala rakastaa oikeudenmukaisuutta. Näin ollen, jos rakastamme Jumalaa, rakastamme myös oikeudenmukaisuutta.

Samoin, jos rakastamme Jumalaa, rakastamme toisiamme. Toisen rakastamiseen kuuluu myös se, että huolehdimme ympärillämme olevien hyvinvoinnista. Kun muita vaivaa köyhyys, sorto tai mikä tahansa epäoikeudenmukaisuus, meidän pitäisi olla huolissamme. Kun toisia sorretaan, meidän ei pitäisi sulkea silmiämme. Sen sijaan meidän pitäisi kysyä itseltämme, mitä voimme tehdä, yksilöllisesti ja yhteisöllisesti, edistääksemme Jumalan rakkautta ja oikeudenmukaisuutta tavalla, joka heijastaa rikkinäiselle maailmallemme Herramme täydellistä vanhurskauden ja rakkauden luonnetta.

_Tämä tutkistelu on sapatiksi 22.3.2025_