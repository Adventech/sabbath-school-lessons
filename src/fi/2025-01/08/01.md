---
title:  Vapaa tahto, rakkaus ja jumalallinen kaitselmus
date:   15/02/2025
---

> ”Olen puhunut teille tämän, jotta teillä olisi minussa rauha. Maailmassa te olette ahtaalla, mutta pysykää rohkeina: minä olen voittanut maailman.” (Joh. 16:33.)

### Avaintekstit

Luuk. 13:34; Jer. 32:17–20; Hepr. 1:3; 5. Moos. 6:4, 5 (VKR); Ef. 1:9–11; Joh. 16:33.

Kaitselmus on termi, jota usein käytetään kuvaamaan Jumalan toimintaa maailmassa. Se, miten ajattelemme Jumalan kaitselmuksesta, vaikuttaa suuresti siihen, miten suhtaudumme Jumalaan, miten suhtaudumme toisiin ihmisiin ja mitä ajattelemme pahuuden ongelmasta.

Kristityillä on erilaisia käsityksiä jumalallisesta kaitselmuksesta. Jotkut uskovat, että Jumala käyttää valtaansa tavalla, joka määrää kaiken tapahtumaan juuri niin kuin tapahtuu. Hän jopa valitsee, kuka pelastuu ja kuka joutuu kadotukseen! Tämän näkemyksen mukaan ihmiset eivät ole vapaita valitsemaan muuta kuin mitä Jumala määrää. Itse asiassa näin uskovat ihmiset väittävät, että jopa ihmisen halut ovat Jumalan määräämiä.

Sitä vastoin vahva raamatullinen todistusaineisto osoittaa, että Jumala ei määrää kaikkea tapahtuvaa. Sen sijaan hän antaa ihmisille vapaan tahdon, jopa siinä määrin, että he (sekä enkelit) voivat päättää toimia suoraan vastoin hänen tahtoaan. Syntiinlankeemuksen, synnin ja pahuuden historia on dramaattinen ja traaginen osoitus tämän vapaan tahdon väärinkäytön seurauksista. Pelastussuunnitelma luotiin korjaamaan vapaan tahdon väärinkäytön aiheuttama tragedia.

_Tämä tutkistelu on sapatiksi 22.2.2025_