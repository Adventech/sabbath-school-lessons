---
title:  Lisäaineistoa
date:   28/02/2025
---

Lue Ellen G. White, Suuri taistelu, 2023, s. 308–314 tai Alfa ja omega, osa 8, s. 9–20 tai Suuri taistelu, taskup. s. 315–322.

”Raamatun selkeimpiin opetuksiin kuuluu, ettei Jumala ole pienimmässäkään määrin vastuussa synnin synnystä. Hän ei mielivaltaisesti rajoittanut armoaan eikä hänen hallintotavassaan ollut puutteita, jotka olisivat antaneet aiheen kapinaan. Synti on tunkeilija, jonka olemassaololle ei voida löytää syytä. Se on salaisuus, selvittämätön tapahtuma, ja jos synnille määriteltäisiin aiheuttaja, se merkitsisi sen puolustamista. – – Jos hänet [Paholainen] olisi heti surmattu, he [taivaan ja muiden maailmojen asukkaat] olisivat palvelleet Jumalaa enemmän pelosta kuin rakkaudesta. Pettäjän vaikutus ei olisi tullut täysin hävitetyksi eikä kapinan henki perin juurin poistetuksi. Pahan piti antaa kasvaa täyteen mittaansa. Koko maailmankaikkeuden ikuiseksi parhaaksi Paholaisen oli saatava mahdollisuus kehittää periaatteitaan niin, että kaikki luodut voisivat nähdä oikeassa valossa, mitä hänen syytöksensä jumalallista hallintoa vastaan merkitsivät. Näin Jumalan oikeudenmukaisuus, armo ja hänen lakinsa pysyvyys tulevat ikuisesti vastaansanomattoman selviksi.” (ST2023 308, 311.)

**Keskustelunaiheita**:

`Monet ihmettelevät, miten Luciferin kaltainen synnitön olento saattoi tehdä syntiä ensimmäisen kerran. Miksi synti on niin ”salaperäistä” ja ”selittämätöntä”? Miten voimme selittää tämän ensimmäisen synnin puolustelematta tai oikeuttamatta sitä? Toisin sanoen, miksi sen alkuperän selittäminen olisi sama kuin sen oikeuttaminen?`

`Miksi Jumala ei yksinkertaisesti heti lopettanut Paholaisen olemassaoloa? Miksi pahan täytyy ”antaa kypsyä”? Miten tämä on ”koko maailmankaikkeuden ikuiseksi parhaaksi”?`

`Miksi on niin tärkeää ymmärtää, että Jumalan ja Paholaisen välisessä kamppailussa ei ole kyse pelkästä voimasta, vaan sen kohde on toisenlainen? Miten luonteeseen liittyvä kamppailu on järkevä tavalla, jota pelkkään voimaan liittyvä kamppailu ei voisi olla?`

`Miten kamppailun luonteen ymmärtäminen voi niin sanotusti vetää verhon sivuun ja paljastaa sen, miten kosminen kamppailu voi olla läsnä omassa elämässäsi?`