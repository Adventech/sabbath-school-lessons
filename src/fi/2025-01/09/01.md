---
title:  Kosminen kamppailu
date:   22/02/2025
---

> ”Ja minä panen vihan sinun ja naisen välille ja sinun sukusi ja hänen sukunsa välille: ihminen on iskevä sinun pääsi murskaksi, ja sinä olet iskevä häntä kantapäähän.” (1. Moos. 3:15.)

### Avaintekstit

Matt. 13:24–27; 1. Moos. 1:31; Hes. 28:12–19; Jes. 14:12–15; Matt. 4:1–11; Joh. 8:44, 45.

Raamatullisen teologian keskeisenä osana on suuri taistelu Kristuksen ja Paholaisen välillä. Vaikka ajatus kosmisesta kamppailusta Jumalan ja taivaallisten olentojen välillä, jotka ovat langenneet ja kapinoineet Jumalaa vastaan, on merkittävä aihe Raamatussa (Matt. 13:24–30, 37–39, Ilm. 12:7–10) ja myös suuressa osassa kristillistä perinnettä, monet kristityt ovat torjuneet tai hylänneet koko ajatuksen.

Raamatullisesta näkökulmasta katsottuna emme kuitenkaan voi jättää huomiotta kosmisen kamppailun teemaa, jossa Paholainen ja hänen enkelinsä vastustavat Jumalan valtakuntaa, ilman että menetämme suuren osan siitä, mistä Raamatun kertomuksissa on kyse. Pelkästään evankeliumit ovat täynnä viittauksia Paholaiseen ja demoneihin, jotka vastustavat Jumalaa.

Tämän viikon aluksi tarkastelemme, miten seuraaviin kahteen kysymykseen voitaisiin vastata joidenkin keskeisten raamatunkohtien perusteella:

1. Missä kohtaa Raamattu opettaa, että Jumalan ja Paholaisen välillä on kosminen kamppailu?
2. Millainen tuo kamppailu on Raamatun mukaan?

_Tämä tutkistelu on sapatiksi 1.3.2025_