---
title:  Voimankäyttösäännöt
date:   01/03/2025
---

> ”Joka tekee syntiä, on Paholaisesta, sillä Paholainen on tehnyt syntiä alusta asti. Juuri sitä varten Jumalan Poika tuli maailmaan, että hän tekisi tyhjäksi Paholaisen teot.” (1. Joh. 3:8.)

### Avaintekstit

Dan. 10:1–14; Ilm. 13:1–8; Job 1:1–12; Job 2:1–7; Joh. 12:31; Joh. 14:30; Mark. 6:5; Mark. 9:29.

Voimallinen kertomus, joka paljastaa kosmisen kamppailun luonteen Herran ilmiantaessa niin sanotut ”kansojen jumalat”, löytyy 1. Kun. 18:19–40, jossa Elia on Karmelinvuorella. Näihin ”jumaliin” liittyy kuitenkin muutakin kuin se, että ne ovat pelkkiä pakanallisen mielikuvituksen hahmoja. Näiden ”jumalien” takana, joita Israelia ympäröivät kansat luulivat palvovansa, oli itse asiassa jotain muuta.

”Se uhrasi pahoille hengille, epäjumalille, joista ei ennen tiennyt, uusille, äsken löytämilleen jumalille, joita isät eivät tunteneet.” (5. Moos. 32:17.) Paavali lisää: ”– – epäjumalien palvelijat uhraavat pahoille hengille eivätkä Jumalalle, enkä halua teidän joutuvan yhteyteen pahojen henkien kanssa.” (1. Kor. 10:20.)

Kansojen valheellisten ”jumalien” takana olivat siis itse asiassa demonit valepuvussa. Tämä tarkoittaa siis sitä, että kaikki raamatuntekstit, jotka käsittelevät epäjumalanpalvelusta ja vieraita ”jumalia”, liittyvät ”kosmiseen kamppailuun”.

Tätä taustaa vasten kosmisen kamppailun teema ymmärretään paremmin. Tällä totuudella on valtavia vaikutuksia, kun halutaan ymmärtää paremmin tämän kamppailun luonnetta ja sitä, miten se valottaa pahuuden ongelmaa.

_Tämä tutkistelu on sapatiksi 8.3.2025_