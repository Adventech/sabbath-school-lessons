---
title:  Kristus on voittaja
date:   09/03/2025
---

Vaikka on olemassa vihollinen, joka on vallananastaja, ja jota Kristus itse kutsuu ”tämän maailman hallitsijaksi”, maailmankaikkeuden todellinen kuningas on Jeesus Kristus. Jeesus saavuttaa voiton puolestamme, ja hänessä me voimme voittaa, jopa vaikeuksien ja kärsimyksen keskellä. Kristuksen tekemä työ todellakin torjuu vihollisen joka käänteessä.

Olemme lukeneet, että Raamattu kuvaa Paholaista seuraavasti:

1. Koko maailman eksyttäjä alusta asti (Ilm. 12:9; Matt. 4:3; Joh. 8:44; 2. Kor. 11:3; 1. Joh. 3:8).
2. Jumalan ja hänen kansansa panettelija ja syyttäjä taivaassa (Ilm. 12:10; Ilm. 13:6; Job 1–2; Sak. 3:1, 2; Juud. 9).
3. Tämän maailman hallinnan anastaja (Joh. 12:31; Joh. 14:30; Joh. 16:11: Ap. t. 26:18; 2. Kor. 4:4; Ef. 2:2; 1. Joh. 5:19).

`Lue Joh. 18:37. Mitä tämä teksti kertoo meille Kristuksen tekemästä työstä vihollisen petosten torjumiseksi? Mitä tarkoittaa se, että Jeesus on kuningas?`

Vaikka Raamattu opettaa, että Paholainen on tämän maailman perimmäinen petkuttaja, panettelija, syyttäjä ja vallan anastanut hallitsija, se opettaa myös, että Jeesus on voittanut Paholaisen kaikin tavoin.

1. Jeesus tuli maailmaan todistamaan ”totuuden puolesta” (Joh. 18:37),
2. Jeesus osoitti ristin kautta Jumalan täydellisen vanhurskauden ja rakkauden (Room. 3:25, 26; Room. 5:8) ja kumosi siten Paholaisen herjaavat väitteet (Ilm. 12:10, 11), ja
3. Jeesus tuhoaa lopullisesti Paholaisen valtakunnan, Paholainen ”tietää, että sen aika on lyhyt” (Ilm. 12:12; vrt. Room. 16:20), ja Kristus on ”hallitseva aina ja ikuisesti” (Ilm. 11:15).

Loppujen lopuksi, teki Paholainen mitä tahansa, hän on jo lyöty vihollinen. Meidän tulee omistaa Kristuksen voitto itsellemme joka päivä, hetki hetkeltä, ja myös luottaa lupauksiin, jotka risti tarjoaa meille.

`Tiedämme kumpi osapuoli voittaa suuressa taistelussa. Miten päivittäiset valintamme vaikuttavat siihen, kummalle puolelle lopulta päädymme? Miten voimme varmistaa, että olemme voittajan puolella jo nyt?`