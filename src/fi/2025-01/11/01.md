---
title:  Mitä muuta olisin voinut tehdä?
date:   08/03/2025
---

> ”’Sinä siis kuitenkin olet kuningas?’ Pilatus sanoi. Jeesus vastasi: ’Itse sinä sanot, että olen kuningas. Sitä varten minä olen syntynyt ja sitä varten tullut tähän maailmaan, että todistaisin totuuden puolesta. Jokainen, joka on totuudesta, kuulee minua.’” (Joh. 18:37.)

### Avaintekstit

Joh. 18:37; Room. 3:23–26; Room. 5:8; Jes. 5:1–4; Matt. 21:33–39; Jes. 53:4; Room. 3:1–4.

Joitakin vuosia sitten Guide-lehdessä oli lastenkertomus, jossa oli hieno oivallus. Kertomus keskittyy orpoon Denis-nimiseen poikaan, joka asuu kasvattilapsena keskiaikaisessa perheessä. Denis vihaa syvästi maansa kuningasta, sillä kun hänen vanhempansa sairastuivat, kuninkaan sotilaat veivät hänet pois eikä hän nähnyt enää koskaan vanhempiaan. Vasta myöhemmin hän saa tietää, että kuningas erotti heidät toisistaan säästääkseen elossa olevat musta surma -ruttotaudin kauhuilta. Totuus kuninkaasta vapauttaa Denisin vihasta, jota hän oli hautonut mielessään lähes koko elämänsä ajan. Kuningas oli aina ja kaikissa tapauksissa toiminut rakkaudesta kansaansa kohtaan.

Monet ihmiset näkevät nykyään Jumalan jokseenkin samalla tavalla kuin Denis näki kuninkaan. Pahuus, jota he ovat nähneet tai kokeneet, saa heidät vihaamaan tai hylkäämään Jumalan. Missä on Jumala, kun on kärsimystä? Jos Jumala on hyvä, miksi on niin paljon pahuutta? Kosminen kamppailu valaisee tätä keskeistä kysymystä, mutta monia kysymyksiä on edelleen jäljellä. Kun kaikki vastausyritykset eivät kuitenkaan tyydytä, voimme katsoa ristillä olevaan Jeesukseen ja nähdä hänessä, että Jumalaan voi luottaa, vaikka kaikki jäljellä olevat kysymykset jäisivätkin toistaiseksi vastaamatta.

_Tämä tutkistelu on sapatiksi 15.3.2025_