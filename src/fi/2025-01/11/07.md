---
title:  Lisäaineistoa
date:   14/03/2025
---

Lue Ellen G. White, Testimonies for the Church, osa 9, s. 285–288.

”Kaikki, mikä on hämmentänyt meitä Jumalan sallimuksessa, tehdään selväksi tulevassa maailmassa. Vaikeasti ymmärrettävät asiat saavat silloin selityksensä. Armon salaisuudet avataan meille. Missä rajallinen mielemme näki pelkkää sekasortoa ja rikottuja lupauksia, siellä näemme täydellisen ja kauniin sopusoinnun. Tulemme tietämään, että ääretön rakkaus lähetti kokemukset, jotka tuntuivat kaikkein koettelevimmilta. Tajutessamme hänen hellän huolenpitonsa, joka saa kaiken koitumaan meidän parhaaksemme, riemuitsemme sanoin kuvaamattoman, kirkastuneen ilon vallassa.” (TKK 203.)

**Keskustelunaiheita**:

`Oletko ollut ymmälläsi yrittäessäsi ymmärtää Jumalan kaitselmusta? Miten sinua lohduttaa tieto siitä, että kaikki tällaiset asiat selvitetään lopulta meille?`

`Mieti, mistä Kristus luopui tullakseen ihmiseksi ja kuollakseen tämän maailman puolesta. Pohdi edelleen, mitä tämä kertoo meille Jumalan rakkaudesta ja siitä, voiko Jumalaan luottaa. Mitä muuta hän voisi tehdä?`

`Mikä Jumalan ”nimessä” on niin tärkeää? Miten se vaikuttaa meihin, jotka kutsumme itseämme kristityiksi? Millä tavoin kristityt ovat joskus saattaneet Kristuksen nimen huonoon valoon, ja mitä voimme tehdä paikallisyhteisöissämme osoittaaksemme ihmisille, miltä Kristuksen seuraaminen käytännössä näyttää?`

`Loppujen lopuksi parhaatkin ”vastauksemme” pahuuden ongelmaan ovat toistaiseksi epätäydellisiä. Mitä voimme käytännössä tehdä lähestyäksemme kärsiviä ja ollaksemme tässä maailmassa kärsimyksen lievittäjiä odottaessamme lopullista, eskatologista ratkaisua pahuuden ongelmaan, mihin vain Jumala pystyy?`

`Pohdi tarkemmin Jes. 53:4 ja sitä, että Kristus kantoi meidän ”kipumme” ja ”sairautemme”. Mitä sellaista tapahtui ristillä, mikä auttaa meitä ymmärtämään pelastussuunnitelmaa ja sitä, mitä Jumalalle maksoi pelastaa meidät?`