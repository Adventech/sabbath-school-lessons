---
title:  Lisäaineistoa
date:   28/03/2025
---

Lue Ellen G. White, Alfa ja omega, osa 5, s. 192–197 tai Aikakausien Toivo, s. 615–620 tai Rakkaudella Isältä, s. 477–481.

”Itse Ylipaimen palvelee niitä, jotka palvelevat toisia. He saavat itse juoda elämän vettä ja saavat tyydytyksen. He eivät kaipaa huumaavia huvituksia tai vaihtelua elämäänsä. Heidän koko mielenkiintonsa on kohdistunut siihen, miten he voisivat pelastaa kadotukseen joutuvia sieluja. Keskinäisestä seurustelusta on paljon hyötyä. Lunastajan rakkaus liittää sydämiä toisiinsa.

Kun käsitämme olevamme Jumalan työtovereita, emme lausu välinpitämättömästi hänen lupauksiaan. Ne polttavat sydämessämme ja syttyvät huulillamme. Kun Jumala kutsui Mooseksen johdattamaan tietämätöntä, kuritonta ja kapinallista kansaa, hän antoi lupauksen: ’Minun kasvoni käyvät sinun edelläsi, ja minä vien sinut lepoon’ (engl. käänn.). Ja hän sanoi: ’Minä olen sinun kanssasi’ (2. Moos. 33:14; 3:12). Tämä lupaus kuuluu kaikille, jotka Kristuksen sijaisina työskentelevät hänen ahdistettujen ja kärsivien lastensa hyväksi.” (5AO 196, 197.)

**Keskustelunaiheita**:

`Lue 1. Kor. 13:4–8. Miten 1. Kor. 13 valaisee sitä, millaisia ihmisiä meidän pitäisi olla?`

`Mikä erottaa lampaat vuohista (lue Matt. 25:31–46)? Kuinka voimme ymmärtää Jeesuksen sanat niin, että ne eivät opeta tekojen kautta pelastumista?`

`Mitä sinulle merkitsee se, että ”kun rakastamme maailmaa, kuten hän sitä rakasti, silloin hänen tehtävänsä meihin nähden on täyttynyt. Me olemme valmiit taivasta varten, sillä meillä on taivas sydämessämme.” (ks. torstain tutkistelu)? Mitä tämä kertoo Jumalan luonteesta ja taivaan olemuksesta? Miten voisimme elää täällä enemmän taivaan kansalaisten tavoin ja levittää Jumalan rakkautta tavalla, joka tuo valoa ja oikeutta sorretuille?`

`Mitä käytännön askeleita paikallisseurakunnassasi tulisi ottaa, jotta siellä heijastettaisiin Jumalan huoli rakkauden ja oikeudenmukaisuuden toteutumisesta ympärillänne olevassa yhteisössä? Mitä teette hyvin yhteisössänne? Mitä teidän tulee parantaa ja mihin teidän tulee keskittyä enemmän?`