---
title:  Rakkaus täyttää lain vaatimukset
date:   22/03/2025
---

> ”Älkää olko kenellekään mitään velkaa, paitsi että rakastatte toisianne. Joka rakastaa toista, on täyttänyt lain vaatimukset.” (Room. 13:8.)

### Avaintekstit

2\. Moos. 20:1–17; Room. 6:1–3; Room. 7:7–12; Jer. 31:31–34; Matt. 23:23, 24; Jaak. 2:1–9.

Kun eräässä seurakunnassa oltiin tekemisissä ongelmallisen jäsenen kanssa, joku kirkon johtokunnassa sanoi pastorille: ”Emme voi tehdä päätöksiä myötätunnon perusteella.” Emme voi? Pastori ihmetteli, millainen tämän henkilön käsitys Jumalasta ja Jumalan laista oli. Myötätunnon tarvitsee todellakin olla keskeisellä sijalla siinä, miten suhtaudumme ihmisiin, erityisesti niihin, jotka erehtyvät. Myötätunto on erottamaton osa rakkautta, ja kuten Room. 13:8 kertoo, lähimmäisen rakastaminen on lain täyttämistä.

Jos rakkaus todellakin täyttää lain, meidän on varottava ajattelemasta lakia tavalla, joka on erillään rakkaudesta, tai ajattelemasta rakkautta tavalla, joka on irrallaan laista. Raamatussa rakkaus ja laki kuuluvat yhteen. Jumalallinen lainsäätäjä on rakkaus, ja vastaavasti Jumalan laki on rakkauden laki. Se on, kuten Ellen G. White kirjoitti, kuvaus Jumalan luonteesta. (Ks. KV 224, 225.)

Jumalan laki ei ole joukko abstrakteja periaatteita, vaan käskyjä ja ohjeita, jotka on tarkoitettu meidän kukoistuksemme edistämiseksi. Jumalan laki ilmaisee kokonaisuudessaan rakkauden sellaisena kuin Jumala itse sen ilmoittaa.

_Tämä tutkistelu on sapatiksi 29.3.2025_