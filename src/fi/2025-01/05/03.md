---
title:  Jumala On Hidas Vihastumaan
date:   27/01/2025
---

Jumala on vihainen pahuudelle, koska hän on rakkaus. Jumala on niin laupias ja armollinen, että eräs Raamatun profeetta jopa moitti Jumalaa siitä, että tämä on liian armollinen!

`Pohdi kertomusta Joonasta ja hänen reaktiotaan koskien Jumalan laupiasta anteeksiantoa niniveläisiä kohtaan (Joona 4:1–4). Mitä tämä kertoo meille Joonasta ja mitä Jumalasta? (Ks. myös Matt. 10:8.)`

Joonan reaktio Jumalan osoittamaan armoon on kuvaava kahdella perustavaa laatua olevalla tavalla. Ensinnäkin se osoittaa Joonan oman kovasydämisyyden. Hän vihasi assyrialaisia niin paljon sen vuoksi, mitä nämä olivat tehneet Israelille, ettei hän halunnut Jumalan osoittavan heille armoa.

Mikä opetus meille! Meidän on varottava tätä samaa asennetta, vaikka se olisikin ymmärrettävää. Kaikista ihmisistä juuri niiden, jotka ovat kohdanneet Jumalan armon, pitäisi tunnistaa, miten ansaitsematonta armo on, ja siten olla valmiita ulottamaan armo myös muille.

Toiseksi Joonan reaktio vahvistaa sen, miten keskeistä Jumalan luonteessa on hänen laupeutensa ja armonsa. Joona tunsi Jumalan armon niin hyvin, että – juuri siksi, että Jumala on ”anteeksiantava ja laupias” ja ”kärsivällinen ja sinun hyvyytesi on suuri” (Joona 4:2) – hän tiesi, että Herra luopuisi tuomiosta Niniveä vastaan. Jumala kohtelee kaikkia kansoja ja kansakuntia oikeudenmukaisesti ja armollisesti.

Hepreankielinen ilmaisu, joka on käännetty ”kärsivällinen”, ”hidas vihastumaan” tai ”pitkämielinen”, voitaisiin kääntää kirjaimellisesti ”pitkänenäinen”. Heprean kielessä viha liitettiin vertauskuvallisesti nenään, ja nenän pituus kuvaa sitä, kuinka kauan kestää, että ihminen vihastuu.

Viittaukset Jumalaan ”pitkän nenän” muodossa kertovat siis siitä, että Jumala on hidas vihastumaan ja että hän on pitkämielinen. Vaikka ihmisillä ei kestä kauaa vihastua, Jumala on äärimmäisen pitkämielinen ja kärsivällinen sekä osoittaa armonsa vapaasti ja runsaasti, mutta ei kuitenkaan oikeuta syntiä tai sulje silmiään epäoikeudenmukaisuudelta. Sen sijaan Jumala itse sovittaa ristin kautta synnin ja pahuuden, jotta hän voi olla sekä oikeudenmukainen että tuomari niille, jotka uskovat häneen (Room. 3:25, 26).

`Oletko koskaan epäonnistunut osoittamaan armoa tai laupeutta jollekin, joka on tehnyt sinulle vääryyttä? `