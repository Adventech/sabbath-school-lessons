---
title:  Jumala Ei Iloitse Kurittamisesta
date:   29/01/2025
---

Jumala osoittaa pitkin Raamatun kertomuksia toistuvasti suuret tunteensa alistettuja ja sorrettuja kohtaan sekä vastaavasti vanhurskaan suuttumuksensa sortajia kohtaan. Jos pahuutta ei olisi, Jumala ei olisi vihainen. Hänen vihansa kohdistuu vain ja ainoastaan siihen, mikä vahingoittaa hänen luomakuntaansa.

Val. 3:32, 33, VKR mukaan Jumala ei sydämen halusta vaivaa ihmistä. Hän ei halua tuomita pahantekijöitä, mutta lopulta rakkaus vaatii oikeudenmukaisesti toimimista.

Tästä totuudesta on esimerkkinä se, kuinka kauan Jumala jatkoi anteeksiantamista kansalleen. Hän antoi heille toistuvasti tilaisuuksia tehdä parannuksen ja tulla sovitetuksi hänen kanssaan. Jumala kutsui profeettojen kautta yhä uudelleen kansaansa, mutta se kieltäytyi kuuntelemasta (ks. Jer. 35:14–17; Ps. 81:12–15).

`Lue Esra 5:12 ja vertaa sitä Jer. 51:24, 25 ja 44 jakeisiin. Mitä tekstit selittävät tuomiosta, joka kohtasi Jerusalemia babylonialaisten kautta? (Ks. myös 2. Aik. 36:16.)`

Esran kirjan 5. luvun mukaan sen jälkeen, kun kansa oli jatkuvasti ja katumatta vihastuttanut Jumalan, hän lopulta vetäytyi ja antoi kansan ”Nebukadnessarin, Babylonian kuninkaan, käsiin” (Esra 5:12). Jumala teki kuitenkin niin vasta sen jälkeen, kun kansa ei ”enää voinut pelastua” (2. Aik. 36:16), ja myöhemmin Jumala kosti Babylonille sen Juudalle aiheuttaman suunnattoman tuhon (Jer. 51:24, 25, 44; vrt. Sak. 1:15).

Monet muut Raamatun Jumalan aiheuttamiksi kuvaamat tuomiot selitetään tapauksina, joissa Jumala ”antaa” kansan sen vihollisille (Tuom. 2:13, 14; Ps. 106:41, 42) sen mukaan, miten kansa on päättänyt hylätä Herran ja palvella muiden kansojen ”jumalia” (Tuom. 10:6–16; 5. Moos. 29:23–25). Jumalan viha pahuutta kohtaan huipentuu lopulta kaiken pahuuden kokonaisvaltaiseen hävittämiseen. Se juontaa juurensa Jumalan rakkaudesta kaikkia kohtaan sekä hänen halustaan tuottaa lopullista hyvää maailmankaikkeudelle, joka itsessään on osallisena koko synnin, kapinan ja pahuuden kysymyksessä.

`Miten se, ettei Jumala halua tuomita ketään, vaikuttaa käsitykseesi jumalallisesta vihasta ja kiivaudesta?`