---
title:  Jumalan rakkaus ja viha
date:   25/01/2025
---

> ”Mutta Jumala on laupias, ei hän tuhoa syntistä, vaan armahtaa. Kerta kerran jälkeen hän hillitsi vihansa eikä antanut kiivaudelleen valtaa.” (Ps. 78:38.)

### Avaintekstit

Ps. 78; Joona 4:1–4; Matt. 10:8; Matt. 21:12, 13; Jer. 51:24, 25; Room. 12:17–21.

Vaikka Jumalan laupeutta usein juhlitaan, monet pitävät ajatusta hänen vihastaan häiritsevänä. Jos Jumala on rakkaus, hänen ei pitäisi heidän mielestään koskaan ilmaista vihaa. Tämä käsitys on kuitenkin väärä. Jumalan viha kumpuaa suoraan hänen rakkaudestaan.

Jotkut väittävät, että Vanhan testamentin Jumala on vihan Jumala ja että Uuden testamentin Jumala on rakkauden Jumala. On kuitenkin vain yksi Jumala, ja hänen on ilmoitettu olevan sama molemmissa testamenteissa. Jumala, joka on rakkaus, vihaa pahuutta – mutta juuri siksi, että hän on rakkaus. Jeesus itse ilmaisi syvää vihaa pahuutta kohtaan, ja Uusi testamentti opettaa lukuisia kertoja Jumalan vanhurskaasta ja asianmukaisesta vihasta.

Jumalan viha on aina hänen vanhurskas ja rakastava vastauksensa pahuutta ja epäoikeudenmukaisuutta vastaan. Jumalallinen viha on vanhurskasta suuttumusta, jonka motiivina on täydellinen hyvyys ja rakkaus, ja se pyrkii saamaan koko luomakunnan kukoistukseen. Jumalan viha on yksinkertaisesti rakkauden asianmukainen vastaus pahuuteen ja epäoikeudenmukaisuuteen. Näin ollen pahuus provosoi Jumalan kiivautta toimimaan pahuuden uhrien hyväksi ja pahantekijöitä vastaan. Jumalallinen viha on siis yksi jumalallisen rakkauden ilmaus.

_Tämä tutkistelu on sapatiksi 1.2.2025_