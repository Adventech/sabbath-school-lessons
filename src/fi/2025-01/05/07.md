---
title:  Lisäaineistoa
date:   31/01/2025
---

Lue Ellen G. White, Alfa ja omega, osa 1, s. 297–311 tai Patriarkat ja profeetat, s. 294–309.

Kultaisen sonnin synnin yhteydessä Ellen G. White kirjoitti: ”Israelilaiset olivat syyllistyneet maanpetokseen, vieläpä sellaista Kuningasta vastaan, joka oli suonut heille runsaasti kaikkea hyvää ja jonka arvovaltaa he olivat vapaaehtoisesti sitoutuneet tottelemaan. Jotta taivaallinen hallitus voisi pysyä vallassa, maanpetturien oli saatava oikeutettu rangaistuksensa. Mutta tässäkin Jumala osoitti armoaan. Samalla kun hän säilytti lakinsa voimassa, hän soi valinnan vapauden ja katumuksen tilaisuuden kaikille. Vain ne tuhottiin, jotka itsepintaisesti jatkoivat kapinoimistaan.

Tämä synti oli välttämättä rangaistava osoitukseksi ympärillä asuville kansoille siitä, ettei Jumala suvainnut epäjumalanpalvelusta. Antamalla syyllisten kärsiä ansaitsemansa rangaistuksen Mooses joutui Jumalan välikappaleena merkitsemään muistiin vakavan ja julkisen vastalauseen heidän rikostaan vastaan. Kun israelilaiset tämän jälkeen tulisivat tuomitsemaan naapuriheimojensa epäjumalanpalveluksen, heidän vihollisensa esittäisivät vastasyytökseksi sen, että kansa joka piti Kaikkivaltiasta Jumalanaan oli tehnyt vasikan ja palvonut sitä Hoorebilla. Vaikka Israelin olikin pakko tunnustaa tuo häpeä todeksi, se saattoi silloin kuitenkin kertoa rikkomuksen tekijöiden kauheasta kohtalosta ja siten todistaa, ettei heidän syntiään aikanaan hyväksytty eikä puolusteltu.

Rakkaus vaati tätä syntiä rangaistavaksi yhtä hyvin kuin oikeuskin. – – Oli Jumalan armoa antaa tuhansien joutua kärsimään, sillä muutoin olisi ollut pakko langettaa tuomiot miljoonille. Pelastaakseen monet hänen täytyi rangaista muutamia.” (1AO 305, 306.)

**Keskustelunaiheita**:

`Miksi luulet, että niin monet kamppailevat jumalallisen vihan käsitteen kanssa?`

`Mitä ongelmia syntyy aina, kun ihmiset hakevat kostoa, mutta mitä ei ole koskaan Jumalan hakiessa sitä?`

`Miten Jumalan tuomio Israelia kohtaan kultaisen sonnin kapinan jälkeen oli myös osoitus jumalallisesta armosta? Mitkä muut Raamatun esimerkit osoittavat, että jopa Jumalan tuomio on rakkauden teko?`

`Kuinka tärkeää meidän on pidättäytyä tuomitsemasta muita? Keskustele tästä erityisesti 1. Kor. 4:5 valossa.`