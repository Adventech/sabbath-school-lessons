---
title:  Lisäaineistoa
date:   20/09/2024
---

Lue Ellen G. White, _Alfa ja omega_, osa 5, s. 273–320 tai _Aikakausien Toivo_, s. 695–737 tai _Rakkaudella Isältä_, s. 537–571.

"Pilatus halusi vapauttaa Jeesuksen. Mutta hän näki, ettei hän voisi tehdä sitä ja samalla säilyttää omaa asemaansa ja kunniaansa. Siksi hän mieluummin uhrasi viattoman elämän kuin maallisen valtansa. Kuinka monet uhraavatkaan samalla tavalla periaatteensa välttääkseen tappion ja kärsimykset! Omatunto ja velvollisuus viittaavat yhtäälle, omat edut toisaalle. Virta vetää voimakkaasti väärään suuntaan, ja nielee syyllisyyden synkkiin kuiluihin sen, joka ryhtyy sovitteluihin pahan kanssa." (_5AO_ 292, 293.)

"Kristuksen päälle meidän sijaisenamme ja takaajanamme pantiin meidän kaikkien synnit. Hänet luettiin pahantekijäin joukkoon, jotta hän lunastaisi meidät lain kirouksesta. Aadamin jokaisen jälkeläisen syyllisyys painoi hänen sydäntään. Jumalan viha syntiä kohtaan ja hänen pahuuden tähden tuntemansa vastenmielisyyden hirveä ilmaus tyrmistyttivät hänen Poikansa. Koko elämänsä ajan Kristus oli julistanut langenneelle maailmalle hyvää sanomaa Isän armosta ja anteeksiantavasta rakkaudesta. Hänen tavoitteenaan oli suurimmankin syntisen pelastus. Mutta nyt syyllisyyden kauhean taakan alla hän ei voinutkaan nähdä Isän sovittavia kasvoja. Jumalan kasvojen peittyminen Vapahtajalta tänä suurimman tuskan hetkenä lävisti hänen sydämensä surulla, jota ihminen ei koskaan voi täysin ymmärtää. Tämä tuska oli niin suuri, että hän tuskin tunsi ruumiillisia kärsimyksiään." (_5AO_ 306–308.)

**Keskustelunaiheita**:

`Katsokaa, kuinka keskeistä sijaiskärsijän teologia oli Ellen G. Whiten ja Raamatun kirjoituksissa (ks. esim. Jes. 53). Miksi sellainen teologia, jossa vähätellään sijaiskärsijän roolia ja Kristuksen kuolemaa meidän puolestamme, on väärää teologiaa?`

`Kuka tai mikä on nykymaailman "Barabbas", jota pyydetään Jeesuksen sijasta?`

`Mitä kertomus arimatialaisesta Joosefista opettaa meille siitä, ettei meidän pitäisi tuomita ketään ulkoisen olemuksen perusteella?`