---
title:  Ihmeitä järven läheisyydessä
date:   27/07/2024
---

> <p></p>
> "Jeesus ei siihen suostunut vaan sanoi hänelle: ’Mene kotiisi omaistesi luo ja kerro tästä suuresta teosta, jonka Herra on armossaan sinulle tehnyt." (Mark. 5:19.)

### Avaintekstit
Mark. 4:35–41; Ps. 104:1–9; Mark. 5:1–43; 4. Moos. 27:17.

Jeesus keskitti palvelutyönsä suurelta osin Galileaan, ja siellä erityisesti alueelle, joka ympäröi Gennesaretinjärveä, joka on noin 21 kilometriä pitkä ja noin 13 kilometriä leveä. Kyseinen järvi on alueen suurin vesialue, ja se oli seudulla asuvien ihmisten elämän keskus.

Mark. 4. luku päättyy siihen, että Jeesus ja hänen opetuslapsensa lähtevät veneellä Gennesaretinjärven yli. Äkkiä nousee kova myrsky, jonka Jeesus tyynnyttää puhumalla tuulelle ja aalloille. Mark. 6. luku päättyy samantapaiseen kohtaukseen, mutta tällä kertaa Jeesus kävelee vettä pitkin veneessä olevia opetuslapsiaan kohti. Näiden veden päällä tapahtuvien kohtausten välissä Jeesus on tehnyt lukuisia ihmeitä maalla ja Markus kertoo myös opetuslasten lähetystyötoiminnasta. Näihin kertomuksiin paneudumme tällä viikolla.

Näiden dramaattisten kertomusten päällimmäinen tarkoitus on antaa lukijan nähdä, kuka Jeesus on. Hän pystyy tyynnyttämään myrskyn; karkottamaan pahoja henkiä; parantamaan naisen, joka vain koskettaa hänen vaatteitaan; herättämään kuolleen tytön; saarnaamaan kotikaupungissaan; lähettämään opetuslapsensa julistustyöhön, ruokkimaan 5 000 ihmistä muutamalla leivällä ja kalalla sekä kävelemään vetten päällä. Nämä ovat uskomattomia voimanosoituksia, jotka auttavat opetuslapsia vähitellen saamaan ymmärryksen siitä, että hän on Jumalan Poika.