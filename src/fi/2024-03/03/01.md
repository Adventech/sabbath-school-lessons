---
title:  Vastakkainasetteluja
date:   13/07/2024
---

> <p></p>
> "Ja Jeesus sanoi heille: ’Sapatti on ihmistä varten eikä ihminen sapattia varten. Niinpä Ihmisen Poika on myös sapatin herra.’" (Mark. 2:27, 28.)

### Avaintekstit
Mark. 2:1–3:6; Miika 6:6–8; 1. Sam. 21:1–6; Mark. 3:20–35; Luuk. 12:53; Luuk. 14:26.

Markuksen evankeliumi 2:1–3:6 sisältää viisi kertomusta, joissa verrataan Jeesuksen opetusta uskonnollisten johtajien opetukseen. Kertomukset on laitettu tiettyyn järjestykseen niin, että jokainen perättäinen kertomus liittyy aina edelliseen samankaltaisen aiheen kautta. Viimeinen kertomus muodostaa täyden ympyrän ja liittyy ensimmäisenä esitettyyn kertomukseen.

Kuten jakeista Mark. 2:10, 17, 20, 28 käy ilmi, jokainen näistä kertomuksista kuvaa joltakin näkökannalta sitä, kuka Jeesus on. Sunnuntain, maanantain ja tiistain tutkisteluosuuksissa paneudumme syvemmin näiden kertomusten merkitykseen ja siihen, mitä Kristus niissä sanoo.

Keskiviikon ja torstain tutkistelun aiheena on Mark. 3:20–35.

Saamme myös maistiaisen tämän evankeliumin kirjoittajan käyttämästä kirjoitustekniikasta, jota kutsutaan "kerrosvoileipäkertomukseksi". Tällainen kerronnan malli esiintyy vähintään kuusi kertaa Markuksen evankeliumissa. Kussakin tapauksessa keskitytään johonkin tärkeään näkökohtaan Jeesuksen olemuksesta ja hänen roolistaan Messiaana, tai näkökohtaan, joka avaa opetuslapseuden luonnetta.

Tällä viikolla luemme siis joitakin kertomuksia Jeesuksesta ja katsomme, mitä voimme oppia niistä.