---
title:  Lisäaineistoa
date:   19/07/2024
---

Lue Ellen G. White, _Alfa ja omega_, osa 4, s. 228–244 tai _Aikakausien Toivo_, s. 219–266 tai _Rakkaudella Isältä_, s. 197–211.

"Kun Jeesukselta kysyttiin: ’Onko luvallista sapattina parantaa?’ hän vastasi: ’Kuka teistä on se mies, joka ei, jos hänen ainoa lampaansa putoaa sapattina kuoppaan, tartu siihen ja nosta sitä ylös? Kuinka paljon suurempiarvoinen onkaan ihminen kuin lammas! Sentähden on lupa tehdä sapattina hyvää’ (Matt. 12:10–12).

Urkkijat eivät uskaltaneet vastata Kristukselle kansan kuullen, koska pelkäsivät joutuvansa vaikeuksiin. He tiesivät hänen puhuneen totta. He olisivat mieluummin jättäneet miehen kärsimään kuin rikkoneet perimätapojaan, samalla kun he kuitenkin olisivat pelastaneet eläimen, koska sen heitteille jättäminen tuottaisi omistajalle vahinkoa. Näin osoitettiin suurempaa huolenpitoa mykkää eläintä kuin ihmistä kohtaan, joka on luotu Jumalan kuvaksi. Tämä kuvaa kaikkien väärien uskontojen menettelytapoja. Niiden alkuna on ihmisen halu korottaa itsensä yli Jumalan, mutta niiden loppuna on ihmisen alentaminen eläintä alemmaksi. Jokainen uskonto, joka sotii Jumalan valtiutta vastaan, riistää ihmiseltä sen kirkkauden, joka hänellä oli luomisessa ja joka palautetaan hänelle Kristuksessa. Jokainen väärä uskonto opettaa kannattajiaan olemaan välittämättä ihmisen tarpeista, kärsimyksistä ja oikeuksista. Evankeliumi antaa suuren arvon ihmiskunnalle, joka on ostettu Kristuksen verellä, ja se opettaa hellästi huolehtimaan ihmisen tarpeista ja puutteista. Herra sanoo: ’Minä teen kuolevaiset harvinaisemmiksi kuin puhdas kulta, ihmiset harvinaisemmiksi kuin Oofirin kulta’ (Jes. 13:12)." (_4AO_ 242, 243.)

**Keskustelunaiheita**:

`Millaiset toimintasuunnitelmat ja käytänteet auttavat sinua ja paikallisseurakuntaasi pysymään herkkänä hiljaa kärsivien ihmisten tarpeille, sellaisten kuten halvaantunut mies Markuksen evankeliumin 2. luvussa?`

`Uskonnolliset johtajat, jotka hylkäsivät Jeesuksen, olivat niin vihan, perinteiden, oppien ja ylipäätään uskonnon sokaisemia, että edes Jeesuksen ihmeet, joiden olisi pitänyt avata heidän mielensä ottamaan hänet vastaan, eivät tehneet mitään vaikutusta. Kuinka me kansana pystymme pitämään varamme, ettei meille tapahdu jotakin vastaavaa?`