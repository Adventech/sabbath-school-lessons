---
title:  Evankeliumi Jeesuksen mukaan
date:   04/07/2024
---

`Lue Mark. 1:14, 15. Mitkä ovat Jeesuksen julistaman evankeliumin kolme osaa?`

Markus tiivistää tässä Jeesuksen yksinkertaisen ja suoran sanoman. Sanoman kolme osaa on kuvattu seuraavassa taulukossa:

| Tyyppi | Sisältö |
| --- | --- |
| Aikaprofetia | Aika on täyttynyt. |
| Liittolupaus | Jumalan valtakunta on tullut lähelle. |
| Kutsu opetuslapseuteen | Kääntykää ja uskokaa hyvä sanoma. |

Aikaprofetia, johon Jeesus viittaa, on Danielin kirjan 70 vuosiviikon profetia (Dan. 9:24–27). Tämä profetia saa täyttymyksensä Jeesuksen kasteessa, jossa hän saa Pyhän Hengen voitelun ja aloittaa maanpäällisen palvelutyönsä (Ap. t. 10:38). Seuraava kaavio avaa tuota hämmästyttävää 70 vuosiviikon profetiaa:

![Chart](https://sabbath-school-resources-assets.adventech.io/fi/ss/2024-03/01/chart.png)

Tässä profetiassa yksi päivä vastaa yhtä vuotta (4. Moos. 14:34; Hes. 4:6). Profetian alkuajankohta on 457 eKr. eli vuosi, jolloin Persian kuningas Artakserkses antoi määräyksen Jerusalemin jälleenrakennustyön loppuun saattamisesta (ks. Esra 7).

Kuusikymmentäyhdeksän profeetallista vuosiviikkoa ulottuisi vuoteen 27 jKr., eli aikaan, jolloin Jeesus kastettaisiin ja hän saisi Pyhän Hengen voitelun maanpäällisen palvelustyönsä alkamisen yhteydessä.

Hänen ristiinnaulitsemisensa tapahtuisi kolme ja puoli vuotta myöhemmin.

Seitsemäskymmenes vuosiviikko tulisi päätökseensä vuonna 34 jKr., jolloin Stefanos kivitettiin kuoliaaksi ja evankeliumin sanoma lähti leviämään juutalaisten lisäksi myös pakanoiden keskuuteen.