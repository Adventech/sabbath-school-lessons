---
title:  Lisäaineistoa
date:   05/07/2024
---

Lue Ellen G. White, _Alfa ja omega_, osa 4, s. 70–81 tai Aikakausien Toivo, s. 77–88 tai _Rakkaudella Isältä_, s. 61–69; _Alfa ja omega_, osa 6, s. 119–126 tai _Apostolien teot_, s. 128–135.

On kiehtovaa, miten ensimmäisen enkelin sanoma (Ilm. 14:6, 7) sisältää niin paljon yhteistä Jeesuksen julistaman evankeliumin sanoman kanssa (Mark. 1:15).

Ensimmäinen enkeli julistaa ikuista evankeliumia lopunajan maailmalle, jonka tulisi valmistautua Jeesuksen toiseen tulemiseen. Enkelin lopunajan evankeliumissa on samat kolme osaa kuin Jeesuksen julistamassa sanomassa, kuten taulukossa kuvataan:

| Mark. 1. Luku | TYYPPI | Ilm. 14. Luku |
| --- | --- | --- |
| Aika on täyttynyt. (Dan. 9) | Aikaprofetia | Tuomion aika on tullut. (Dan. 7, 8) |
| Jumalan valtakunta on tullut lähelle. | Liittolupaus | Ikuinen evankeliumi |
| Kääntykää ja uskokaa hyvä sanoma. | Kutsu opetuslapseuteen | Pelätkää Jumalaa ja antakaa hänelle kunnia. Kumartakaa häntä. |

Ensimmäisen enkelin sanomassa tiedotetaan ennen Jeesuksen paluuta alkavasta tuomiosta, joka Danielin antaman 2 300 päivän ennustuksen mukaan alkaisi vuonna 1844 (ks. Dan. 8:14). Tuomio tuo Jumalan valtakunnan hänen vainotulle kansalleen (Dan. 7:22). Ensimmäisen enkelin kutsu pelätä, kunnioittaa ja kumartaa Jumalaa on kutsu opetuslapseuteen. Tämä kutsu annetaan maailmalle viimeisinä päivinä, jolloin Ilm. 13. luvun kuvaamat petovallat tarjoavat väärää jumalaa, jota pelätä, kunnioittaa ja kumartaa.

Aivan kuten Mark. 1. luvussa siteerattu Jeesuksen sanoma evankeliumin julistustyön alussa liittyy läheisesti Danielin profetioihin, samoin niihin liittyy myös Ilm. 14. luvun ensimmäisen enkelin sanoma maailmanhistorian lopussa.

**Keskustelunaiheita**:

`Verratkaa Johannes Kastajaa ja Jeesusta toisiinsa, sellaisina kuin heidät on esitetty Mark. 1:1–13. Mitä erityistä opitte siitä, miten heidät on esitelty?`

`Pohtikaa kasteen merkitystä. Lukekaa Room. 6:1–4 ja Joh. 3:1–8 ja verratkaa näitä kohtaan Mark. 1:9–13, jossa Jeesus kastetaan. Mitä yhtäläisyyksiä ja mitä eroavuuksia löydätte?`