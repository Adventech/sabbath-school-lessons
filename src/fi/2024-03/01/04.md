---
title:  Sanansaattaja
date:   02/07/2024
---

`Lue Mark. 1:1–8. Ketkä ovat jakeiden päähenkilöt, ja mitä he sanovat ja tekevät?`

Jakeissa on kolme päähenkilöä: Jeesus Kristus, johon viitataan jakeessa 1; Isä Jumala, jonka sanoja lainataan jakeessa 2; ja Johannes Kastaja, sanansaattaja ja sananjulistaja, joka esiintyy jakeissa 3–8.

Mark. 1:2, 3 sisältää lainauksen Vanhasta testamentista, jonka Markus esittää kuvatakseen, mitä kertomuksessa tapahtuu. Markuksen lainaus on sekoitus kolmesta eri kohdasta: 2. Moos. 23:20; Jes. 40:3 ja Mal. 3:1.

`Lue 2. Moos. 23:20; Jes. 40:3 ja Mal. 3:1. Mitä yhteistä jakeilla on?`

2\. Moos. 23:20 viitataan enkeliin, jonka Jumala lähettää Israelin edellä johtamaan heitä Kanaaninmaahan. Jes. 40:3 puhuu siitä, miten Jumala ilmestyy erämaahan, jossa on hänelle valmistettu valtatie. Mal. 3:1 puhuu sanansaattajasta, joka kulkee Herran edellä valmistaen hänelle tietä. Kaikki nämä kolme tekstiä puhuvat matkasta.

Jesajan kirjan tekstillä on monia yhtymäkohtia Johannes Kastajan työhön ja siinä keskitytään myös Herran tiehen. Markuksen evankeliumissa Herra Jeesus on matkalla. Nopeasti etenevä kertomus korostaa tätä matkan tuntua – matkan, joka tulee johtamaan ristille ja Jeesuksen uhrikuolemaan meidän puolestamme.

Paljon täytyy kuitenkin tapahtua ennen kuin hän saavuttaa ristin. Matka on vasta alkamassa, ja Markus tulee kertomaan meille.

Vanhan testamentin lainaus kohdassa Mark. 1:2, 3 viittaa Johannes Kastajaan, joka kutsuu kansaa kääntymään, hylkäämään syntinsä ja palaamaan Jumalan luo (Mark. 1:4). Tämä muinaisen profeetta Elian tavoin pukeutuva mies (vrt. 2. Kun. 1:8) julistaa Mark. 1:7, 8 vielä väkevämmästä, joka tulee hänen jälkeensä. Se, että Johannes Kastaja sanoo, ettei hän kelpaa edes kumartumaan ja avaamaan tämän hänen jälkeensä tulevan kenkien nauhoja, kertoo siitä, miten korkealle hän arvosti Jeesusta.