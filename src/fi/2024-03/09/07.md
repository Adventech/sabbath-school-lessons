---
title:  Lisäaineistoa
date:   30/08/2024
---

Lue Ellen G. White, _Alfa ja omega_, osa 5, s. 133–161 tai _Aikakausien Toivo_, s. 555–583 tai _Rakkaudella Isältä_, s. 430–453.

"Se, että Kristus kirosi viikunapuun, jonka hänen oma voimansa oli luonut, on varoitukseksi kaikille seurakunnille ja kaikille kristityille. Ei kukaan voi elämässään noudattaa Jumalan lakia palvelematta toisia. Mutta monet eivät elä Kristuksen säälivää, epäitsekästä elämää. Jotkut, jotka luulevat olevansa erinomaisia kristittyjä, eivät käsitä, mitä Jumalan palveleminen merkitsee. He tekevät suunnitelmia, jotka hyödyttävät vain heitä itseään. He toimivat vain omaksi hyväkseen. Aika merkitsee heille jotain vain silloin, kun he voivat koota jotakin itselleen. Tämä on heidän tarkoituksensa kaikissa elämän asioissa. He eivät palvele toisia vaan itseään. Jumala loi heidät elämään maailmassa, jossa täytyy suorittaa epäitsekästä palvelusta. Hänen tarkoituksensa oli, että he kaikin mahdollisin tavoin auttaisivat lähimmäisiään. Mutta oma minä on niin tärkeä, etteivät he voi nähdä mitään muuta. He eivät ole kosketuksessa toisten ihmisten kanssa. Ne, jotka täten elävät vain itselleen, ovat tuon viikunapuun kaltaisia, joka näytti niin hyvältä mutta kuitenkin oli hedelmätön. He suorittavat jumalanpalvelusmenoja mutta ilman katumusta tai uskoa. He tunnustavat kunnioittavansa Jumalan lakia, mutta he eivät noudata sitä. He sanovat mutta eivät tee. Kristuksen viikunapuulle lausuma tuomio osoittaa, miten inhottavaa tällainen teeskentely on hänen silmissään. Hän sanoo julkisyntisen olevan vähemmän syyllinen kuin sellainen, joka tunnustaa palvelevansa Jumalaa mutta ei tuota mitään hedelmää hänen kunniakseen." (_5AO_ 136, 137.)

**Keskustelunaiheita**:

`Pohtikaa, mikä merkitys oli sillä, että Kristus puhdisti temppelin. Kuinka puhdistamisen periaate soveltuu meidän seurakuntaamme tänä päivänä? Miten puhdistamisen pitäisi tapahtua?`

`Läpi evankeliumin, kerta toisensa jälkeen, Jeesus viittaa kirjoituksiin ja siihen, kuinka niiden on täytyttävä. Mitä tämä kertoo meille siitä, kuinka keskeisiä kirjoitukset ovat uskonelämässä? Miksi meidän täytyy pontevasti torjua kaikki pyrkimykset vähätellä Raamatun arvovaltaa, varsinkin sellaiset ajatukset, että Raamattu olisi vain ihmisten omia käsityksiä Jumalasta ja siitä, kuka hän on ja miten hän toimii?`