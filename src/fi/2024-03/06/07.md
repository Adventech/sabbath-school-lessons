---
title:  Lisäaineistoa
date:   09/08/2024
---

Lue Ellen G. White, _Alfa ja omega_, osa 4, s. 339–353 tai _Aikakausien Toivo_, s. 374–392 tai _Rakkaudella Isältä_, s. 292–305.

"Miten laajalle levinnyt onkaan tämä petollinen synti Herramme seuraajien keskuudessa nykyaikana kuten muinoinkin! Miten usein salainen itsekorotushalu turmeleekaan Kristukselle tekemämme palvelukset ja seurustelumme toistemme kanssa! Miten valmiit olemmekaan kiittämään itseämme ja odottamaan ylistystä ihmisiltä! Itserakkaus, halu kulkea helpompaa tietä kuin se minkä Jumala on määrännyt, johtaa ihmisoppien ja käsitysten asettamiseen Jumalan käskyjen edelle. Kristus lausuu omille opetuslapsilleen varoittavat sanansa: ’Varokaa ja kavahtakaa fariseusten hapatusta.’"

Kristuksen uskonto on itse rehellisyyttä. Into Jumalan kunnian puolesta on Pyhän Hengen aikaansaama vaikutin, jonka vain Hengen tehokas toiminta voi juurruttaa mieleen. Ainoastaan Jumalan voima voi karkottaa itsekkyyden ja ulkokultaisuuden. Tämä muutos on merkki hänen työstään. Kun omaksumamme usko hävittää itsekkyyden ja kerskailun, kun se saa meidät etsimään Jumalan kunniaa oman kunniamme asemesta, tiedämme sen olevan oikeata. ’Isä, kirkasta nimesi!’ (Joh. 12:28) oli Kristuksen elämän perussävel, ja jos seuraamme häntä, se on oleva meidänkin elämämme perussävel. Hän kehottaa meitä ’vaeltamaan, niinkuin hän vaelsi’, ja ’siitä me tiedämme hänet tuntevamme, että pidämme hänen käskynsä’ (1 Joh. 2:6, 3)." (_4AO_ 353.)

**Keskustelunaiheita**:

`Millaisten kristillisten käytäntöjen olet huomannut auttavan pitämään sydämen puhtaana?`

`Keitä ovat oman yhteisönne "epäpuhtaat" ihmiset? Mitä voitte tehdä vetääksenne heitä evankeliumin äärelle?`

`Pohtikaa yhdessä, mitä voisitte tehdä edistääksenne sitä, että saisitte kerrottua evankeliumin yksinkertaisella tavalla lähimmäisillenne.`

`Lukekaa Mark. 8:1–10, jossa Jeesus ruokkii 4 000 ihmistä. Mitä merkitystä sillä on tekstin tulkinnan kannalta, että väkijoukko koostui todennäköisesti ei-juutalaisista? Miksi sillä ei tulisi olla mitään merkitystä?`

`Kuinka voimme varjella itseämme luontaiselta halulta korottaa itseämme?`