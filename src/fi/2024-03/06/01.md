---
title:  "Se mikä tulee ihmisestä ulos"
date:   03/08/2024
---

> <p></p>
> "Ei ihmistä voi saastuttaa mikään, mikä tulee häneen ulkoapäin. Se ihmisen saastuttaa, mikä tulee hänen sisältään ulos." (Mark. 7:15.)

### Avaintekstit
Mark. 7; Jes. 29:13, RK 2012; 2. Moos. 20:12; Mark. 8:11–21.

Tällä viikolla tutkistelun kohteena ovat Markuksen evankeliumin 7. luku ja 8. luvun ensimmäinen puolisko. Seitsemännen luvun alussa Jeesus aiheuttaa närää sillä, että hän hylkää uskonnollisen perinteen. Hän tekee sen kuitenkin tavalla, joka tukee asiaa, joka on syvästi merkityksellinen nykypäivän kristilliselle elämälle.

Sitten Jeesus esittää arvoituksen, joka avaa oven aitoon ymmärrykseen siitä, mistä uskossa on todella kyse.

Tämän jälkeen hän menee Tyrokseen ja Sidoniin ja kohtaa naisen, joka on ainoa henkilö evankeliumeissa, joka koskaan voitti väittelyn Jeesuksen kanssa. Jeesuksen kohtaaminen naisen kanssa on epätavallinen, ja kohtaamisessa esiintyy salaista viestintää, johon nainen tarttuu, ja naisen uskon tähden Jeesus suostuu tämän pyyntöön.

Markuksen evankeliumin 7. luvussa on toinenkin parantamistapaus. Tämän parantamisen myötä paljastuu tärkeä totuus siitä, että olivatpa ihmeet kuinka vaikuttavia tahansa, ne eivät useinkaan yksin riitä avaamaan ihmisten sydäntä totuudelle. Ihmeet eivät saaneet aikaan mitään hyvää uskonnollisten johtajien kohdalla, jotka olivat päättäneet hylätä Jeesuksen.

Markuksen evankeliumin 8. luvussa tarkastellaan leivän merkitystä opetuksen ja perinteiden symbolina. Nämä kertomukset sisältävät suurenmoisia opetuksia uskonnollisen elämän tarkoituksesta ja käytännöstä.