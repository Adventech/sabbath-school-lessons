---
title:  Vertaus kylväjästä
date:   21/07/2024
---

`Lue Mark. 4:1–9. Millaisia erilaiset maaperät ovat? Mitä tapahtuu siemenille, jotka putoavat niihin?`

Kun ihmiset lukevat Jeesuksen vertauksia, he usein haluavat hypätä nopeasti Jeesuksen tulkintaan niistä. Eikö se olekin kertomusten tarkoitus – opettaa meille hengellisiä totuuksia kristillistä elämäämme varten? Kyllä, mutta toisinaan Jeesus ei selitä vertauksiaan, ainakaan sen enempää kuin vain lyhyesti, kuten: "Jumalan valtakunta on kuin" tai "Jolla on korvat, se kuulkoon".

Siksi on hyvä hidastaa ja analysoida itse vertausta, jotta saadaan kiinni suunnasta, johon vertauksen erilaiset kerronnalliset piirteet osoittavat. Tehdessämme näin kylväjävertauksen kohdalla saamme monenlaisia ajatuksia. Siemen on kussakin tapauksessa samanlaista, mutta sitä putoaa neljään erityyppiseen maaperään. Maaperän ominaisuudet vaikuttavat suuresti siihen, miten siemenen käy. Vertaus jakautuu neljään erilliseen tarinaan, joissa kussakin kerrotaan loppuun asti, miten siemen pärjää kyseisessä maaperässä. Tarinoissa tapahtumien kesto kasvaa kertomus kertomukselta.

Tien oheen pudonneet siemenet linnut söivät välittömästi. "Ja kun hän kylvi, kävi niin, että osa siemenistä putosi tien oheen, ja linnut tulivat ja söivät jyvät." (Mark. 4:4.)

Kallioiseen paikkaan pudonneilla siemenillä kestää muutaman päivän tai viikon nousta oraalle, mutta lopulta aurinko kuivattaa ne.

Ohdakkeiden sekaan putoavilla siemenillä kestää vielä kauemmin saavuttaa oma kypsymättömyytensä ennen kuin ne tukahtuvat ohdakkeiden alle.

Hyvään maahan pudonneilla siemenillä kestää kaikkein pisimpään, oletettavasti koko kasvukauden, saavuttaa normaali kypsyytensä.

Kolme tarinoista kertoo epäonnistumisesta; vain viimeinen kertoo menestyksestä, hyvän ja runsaan sadon tuottamisesta. Tarinoiden pituus ja se, että jokaisessa peräkkäisessä tarinassa aina aika, jonka siemenen loppunsa saavuttaminen vaatii, pitenee, sekä se, että vain yksi tarinoista kertoo menestyksestä, viittaa kaikki siihen, että epäonnistumisen riski on olemassa, mutta onnistumista seuraa runsas menestys.

Vertaus viittaa opetuslapseuden vaatimaan hintaan ja siihen sisältyviin riskeihin, mutta Jeesuksen seuraamisesta on kuitenkin luvassa runsas palkinto.