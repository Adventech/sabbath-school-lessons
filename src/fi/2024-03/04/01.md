---
title:  Vertauksia
date:   20/07/2024
---

> <p></p>
> "Ja hän lisäsi: ’Huomatkaa, mitä kuulette. Niin kuin te mittaatte, niin tullaan teille mittaamaan, vielä sen ylikin. Jolla on, sille annetaan, mutta jolla ei ole, siltä otetaan pois sekin mitä hänellä on.’" (Mark. 4:24, 25.)

### Avaintekstit
Mark. 4:1–34; Jaak. 1:21; Jes. 6:1–13; Ps. 104:12; Dan. 4:7–9.

Tämän viikon tutkistelu käsittelee Markuksen evankeliumin 4. luvun vertauksia. Markuksen evankeliumissa on synoptisista evankeliumeista (Matteus, Markus ja Luukas) vähiten vertauksia.

Monien vuosien ajan tutkijat ovat kiistelleet Jeesuksen vertausten merkityksestä ja tulkinnasta: kuinka tulkita niitä, mitä ne tarkoittavat, miksi Jeesus käytti niitä, millaisia opetuksia niiden oli tarkoitus paljastaa ja kuinka kirjaimellisesti ne oli tarkoitus ottaa vai olivatko ne puhdasta allegoriaa ja niin edelleen.

On selvää, ettemme pysty ratkaisemaan kaikkia näitä kysymyksiä tämän viikon tutkistelussa. Sen sijaan katsomme kyseisiä vertauksia ja Jumalan armosta alamme ymmärtää niitä opetuksia, joita Jeesus näiden vertausten kautta välitti.

Markuksen evankeliumin 4. luvussa on viisi vertausta: vertaus kylväjästä, lampusta, mittaamisesta, itsestään kasvavasta viljasta ja sinapinsiemenestä. Suurin osa lukua käsittelee kylväjävertausta. Tämä vertaus kerrotaan ensin. Sitten Jeesus selittää vertausten tarkoitusta yleensä ja sen jälkeen hän antaa vielä selityksen kylväjävertaukselle. Tämä kolmivaiheinen kaava on sunnuntain, maanantain ja tiistain tutkisteluosuuksien keskiössä. Muita luvun vertauksia tutkitaan keskiviikon ja torstain osuuksissa.