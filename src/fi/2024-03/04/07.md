---
title:  Lisäaineistoa
date:   26/07/2024
---

Lue Ellen G. White, _Kristuksen vertaukset_, s. 16–38.

"Tosi pyhyys on kokonaista jumalanpalvelusta. Tämä on tosi kristillisen elämän ehto. Kristus pyytää varauksetonta pyhittäytymistä ja jakamatonta palvelusta. Hän vaatii sydämen, mielen, sielun ja voiman. Omaa minää ei sovi helliä. Joka elää itselleen, ei ole kristitty.

Rakkauden täytyy olla toiminnan periaatteena. Rakkaus on Jumalan hallituksen perusperiaatteena taivaassa ja maassa, ja sen täytyy olla myös kristityn luonteen perustuksena. Tämä yksin voi tehdä hänet vahvaksi ja pitää hänet lujana ja kykenevänä kestämään koetuksia ja kiusauksia.

Rakkaus ilmenee uhrauksina. Pelastussuunnitelmakin merkitsi uhrausta – mittaamattoman laajaa, syvää ja korkeaa uhria. Kristus antoi kaikkensa hyväksemme, ja ne jotka vastaanottavat Kristuksen, ovat valmiit uhraamaan kaiken Lunastajansa tähden. He tavoittelevat hänen kunniaansa ja kirkkauttaan ennen kaikkea muuta." (_KV_ 28.)

**Keskustelunaiheita**:

`"Rakkauden täytyy olla toiminnan periaatteena. Rakkaus on Jumalan hallituksen perusperiaatteena taivaassa ja maassa – –." (KV 28.) Miten risti paljastaa tämän hämmästyttävän totuuden meille? Miten voimme omassa elämässämme heijastaa tämänkaltaista rakkautta? Miksi meidän täytyy tehdä niin?`

`Miten vastaisit sellaiselle, joka väittää, että Jeesus kertoi vertauksia pitääkseen ulkopuoliset pimennossa? Miksi Jeesus, joka kuoli jokaisen ihmisen puolesta (1. Joh. 2:2), pitäisi tarkoituksella pimennossa niitä, joiden pelastamiseksi hän kuoli ristillä?`

`Lamppu kuuluu lampunjalkaan, ei vakan alle (Mark. 4:21). Soveltakaa tätä periaatetta siihen, miten seurakuntanne on sitoutunut paikalliseen yhteisöön. Miten voitte nostaa valoa näkyvämmälle paikalle?`

`Pohtikaa vertausta itsestään kasvavasta viljasta (Mark. 4:26–29). Mikä osuus ihmisillä on auttaa evankeliumin siementä kasvamaan? Mikä on Jumalan osuus kasvuun? Vaikka meillä on selvästikin oma osuutemme, kuinka pidämme huolen siitä, että olevamme täysin riippuvaisia Jumalasta? Voiko tämä täydellisen riippuvaisuuden asenne olla kenties osa sitä, mitä me tarvitsemme kasvaaksemme?`