---
title:  Lisäaineistoa
date:   06/09/2024
---

Lue Ellen G. White, _Alfa ja omega_, osa 5, s. 182–191 tai _Aikakausien Toivo_, s. 604–614 tai _Rakkaudella Isältä_, s. 469–476.

Maailmassa tapahtuu monia häiritseviä asioita. Ihmiset ovat peloissaan kaikesta, mitä tapahtuu. Kuinka me uskovat, joilla on "sisäpiirin tietoa" tapahtumista, voimme hyödyntää tietoamme ja auttaa ihmisiä löytämään toivon, joka meillä on Jeesuksessa ja lupauksessa hänen paluustaan?

"Koska emme tiedä hänen tulemuksensa tarkkaa aikaa, meitä kehotetaan valvomaan. ’Autuaat ne palvelijat, jotka heidän herransa tullessaan tapaa valvomasta’ (Luuk. 12:37). Ne, jotka odottavat Herransa tuloa, eivät ole laiskoja ja toimettomia. Kristuksen tulemuksen odottaminen merkitsee ihmisten saattamista Herran pelkoon ja pelkäämään hänen tuomiotaan rikkomuksista. Se merkitsee heidän silmäinsä avaamista näkemään, miten suuri synti on hänen armokutsunsa hylkääminen. Ne, jotka odottavat Herraansa, puhdistavat sielunsa totuuden kuuliaisuudessa. Innokkaaseen valvomiseen he liittävät uutteran työskentelyn. Koska he tietävät Herransa olevan oven edessä, heidän intonsa työskennellä yhdessä taivaallisten olentojen kanssa sielujen pelastukseksi yhä kasvaa. He ovat niitä uskollisia ja ymmärtäväisiä palvelijoita, jotka antavat Herransa palvelusväelle ’ajallaan heidän ruokaosansa’ (Luuk. 12:42). He julistavat erityisesti tälle ajalle soveltuvaa totuutta. Kuten Eenok, Nooa, Aabraham ja Mooses julistivat kukin omalle ajalleen sopivaa totuutta, samoin Kristuksen palvelijat julistavat nyt erikoista varoitussanomaa omalle sukupolvelleen." (_5AO_ 189.)

**Keskustelunaiheita**:

`Miksi Jumala ei estänyt kansansa vuosisatoja jatkunutta vainoa ja miksi hän ei estä nykykristittyjen kokemia vainoja? Kuinka suuren taistelun teema auttaa meitä jossakin määrin ymmärtämään, miksi vainoa esiintyy?`

`Mitä Kristuksen tulemisen ennusmerkkejä itse huomaatte nykymaailmassa?`

`Ajatelkaa kuolleiden tilaa ja sitä tosiasiaa, että he nukkuvat siihen asti, kunnes Kristus palaa. Ihmiset sulkevat silmänsä kuolemassa, ja mikä on seuraava asia, jonka he tajuavat? Miten tämä ajatus auttaa meitä näkemään, kuinka jokaiselle ihmiselle yksilönä Kristuksen toinen tuleminen on aina hyvin lähellä?`