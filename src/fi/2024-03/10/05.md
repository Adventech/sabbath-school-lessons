---
title:  Suuri ahdinko
date:   04/09/2024
---

`Lue Mark. 13:19. Mihin jae viittaa?`

Mark. 13:14, jossa puhutaan turmion iljetyksestä, on tukipiste, jonka varassa luku kääntyy (ks. tiistain tutkisteluosuus). Mark. 13:19 merkitsee myös käännekohtaa. Se viittaa suureen ahdinkoon, jonka veroista ei ole luomisesta alkaen ennen ollut. Tämä enteilee suurempaa ja laajempaa vainoa kuin mitä nähtiin Jerusalemin kukistumisen aikaan. Mark. 13:19 siirrytään myös tulevaan aikamuotoon. Siinä käännetään katse tapahtumiin, jotka ovat Jeesuksen ajasta katsottuna vielä tulevaisuudessa.

Kuten Mark. 13:14 on kaikuja Dan. 9. luvun profetiasta, samoin Mark. 13:19–23 kuvattu vaino sisältää kaikuja Dan. 7. ja 8. luvun profetioista, joissa Jumalan kansa annetaan pienen sarvivallan armoille "ajaksi, kahdeksi ajaksi ja puoleksi ajaksi" (Dan. 7:25). Tämä profeetallinen 1 260 päivän jakso vastaa 1 260 kirjaimellista vuotta (4. Moos. 14:34; Hes. 4:6). Ajanjakso kesti 538 jKr.–1798 jKr. Vuonna 1798 Napoleon lähetti kenraalinsa vangitsemaan paavin. Näiden 1 260 vuoden aikana pieni sarvivalta vainosi ja tappoi niitä, jotka eivät hyväksyneet kirkon hallintojärjestelmää.

`Lue Mark. 13:20–23. Mitä toivoa Jumala tarjoaa omilleen vainojen keskellä? Minkä varoituksen hän antaa heille vainon ajan loppuessa?`

Herra lyhentää vainon aikaa kansansa tähden (Mark. 13:20). Historiallisesti vainon roihut alkoivat laantua protestanttisen uskonpuhdistuksen myötä, mikä lyhensi ahdingon aikaa. Kun pienen sarven voima heikkeni, yhä useampi liittyi reformaation kannattajiin. Mutta pieni sarvivalta alkaisi uudelleen voimistua (ks. Ilm. 13).

Mark. 13:21–23 Jeesus varoittaa toisesta uhasta, vääristä profeetoista ja vääristä messiaista, joita ilmaantuu ennen hänen paluutaan. Jeesus kehottaa seuraajiaan pitämään varansa.

`Jeesuksen antaessa varoitustaan vääristä messiaista hänen oma liikkeensä oli tuskin edes alkanut. Kuinka ennustuksen tulisi lisätä luottamustamme Jumalan sanaan?`