---
title:  Lisäaineistoa
date:   13/09/2024
---

Lue Ellen G. White, _Alfa ja omega_, osa 5, s. 248–272 tai _Aikakausien Toivo_, s. 672–694 tai _Rakkaudella Isältä_, s. 519–536.

"Karkeiden kirosanojen vielä kaikuessa Pietarin huulilta ja kukon kieunnan soidessa hänen korvissaan Vapahtaja käänsi katseensa vihaisista tuomareistaan ja loi sen kurjaan opetuslapseensa. Samalla hetkellä Pietarin silmät kääntyivät Mestariin. Noilta lempeiltä kasvoilta hän luki syvää sääliä ja surua, mutta niillä ei näkynyt jälkeäkään vihasta.

Noiden kalpeiden, kärsivien kasvojen, vapisevien huulien ja säälivän, anteeksiantavan katseen näkeminen lävisti nuolen tavoin hänen sydämensä. Hänen omatuntonsa heräsi. Muistot elpyivät. Pietari muisti vain muutamia tunteja sitten luvanneensa, että hän menisi Herransa kanssa vankilaan ja kuolemaan. Hän muisti surunsa, kun Vapahtaja yläsalissa kertoi hänelle, että hän sinä yönä kolmesti kieltäisi Herransa. Pietari oli juuri sanonut, ettei hän tuntenut Jeesusta, mutta katkerasti surren hän nyt käsitti, kuinka hyvin hänen Herransa tunsi hänet ja kuinka selvästi tämä oli nähnyt hänen sydämeensä, jonka petollisuutta hän ei itsekään tuntenut." (_5AO_ 260.)

**Keskustelunaiheita**:

`Kuinka me pelkästään lukemalla sen, mitä Jeesus ennusti Mark. 14:9, näemme jälleen yhden hänen ennustuksistaan toteutuvan, vaikka toteutuminen ennustuksen lausumisen hetkellä saattoi vaikuttaa erittäin epätodennäköiseltä olosuhteet huomioon ottaen?`

`Verratkaa Juudasta ja Pietaria kärsimyskertomuksessa. Millä tavoin he olivat samanlaisia ja miten heidän tapansa toimia erosivat toisistaan?`

`Keskustelkaa Herran ehtoollisen merkityksestä. Miten voimme tehdä siitä merkityksellisempää seurakunnassamme ja saada enemmän jäseniä mukaan juhlimaan sitä?`

`Keskustelkaa siitä, että Jumala vastasi "ei" Jeesuksen rukoukseen Getsemanessa. Mitä se tarkoittaa, kun Jumala sanoo meille "ei"?`

`Vaikka Pietari tuottikin Jeesukselle pettymyksen kieltäessään hänet, Jeesus ei hylännyt häntä. Mitä toivoa tämä antaa meille itse kullekin?`