---
title:  Kiinniotettu ja tuomittu
date:   07/09/2024
---

> <p></p>
> "Hän sanoi: ’Abba, Isä, kaikki on sinulle mahdollista. Ota tämä malja minulta pois. Ei kuitenkaan minun tahtoni mukaan, vaan sinun.’" (Mark. 14:36.)

### Avaintekstit
Mark. 14; Joh. 12:4–6; Room. 8:28; 2. Moos. 24:8; Jer. 31:31–34; Sak. 13:7.

Markuksen evankeliumin luvut 14–16 tunnetaan kärsimyskertomuksena, koska ne kuvaavat Jeesuksen kärsimystä, kuolemaa ja ylösnousemusta. Kuten tutkistelussa 9 todettiin, Markuksen evankeliumin kuusi viimeistä lukua kattavat vain noin viikon pituisen ajanjakson. Suurin osa lukujen 14–16 tapahtumista sijoittuu kärsimysviikon torstaille ja perjantaille. Jeesuksen kuolema sijoittuu perjantaille ja ylösnousemus sunnuntaille.

Tämän viikon tutkistelussa keskitytään lukuun 14, joka alkaa koko Markuksen evankeliumin viidennellä kerrosvoileipäkertomuksella, jossa yhdistyy kaksi vastakkaista Jeesukseen kohdistuvaa tekoa. Tätä seuraa viimeinen ehtoollinen, jonka jälkeen kuvaillaan Jeesuksen taistelua Getsemanessa. Siellä hänet pidätetään ja viedään johtajien eteen tutkittavaksi. Oikeudenkäyntikohtaus ja siihen liittyvät tilanteet, joissa Pietari kieltää Jeesuksen, muodostavat Markuksen evankeliumin kuudennen ja samalla viimeisen kerrosvoileipäkertomuksen. Jälleen kertomuksessa on kaksi vastakkaista tekoa, jotka, ironista kyllä, vahvistavat samaa totuutta.

Koko kerronnan ajan kaksi vastakkaista juonta kulkee käsi kädessä. Hieman terävään tyyliin Markus asettaa lukijan eteen nämä keskenään törmäyskurssilla olevat juonet paljastaen samalla Jeesuksen voiton.