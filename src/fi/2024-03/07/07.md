---
title:  Lisäaineistoa
date:   16/08/2024
---

Lue Ellen G. White, _Alfa ja omega_, osa 4, s. 368–383 tai _Aikakausien Toivo_, s. 408–426 tai _Rakkaudella Isältä_, s. 319–332.

"Kunnian edellä käy nöyryys. Taivas valitsee korkeaan asemaan ihmisten edessä sellaisen työntekijän, joka Johannes Kastajan tavoin valitsee alhaisen aseman Jumalan edessä. Opetuslapsi, joka eniten on lapsen kaltainen, toimii tehokkaimmin Jumalan työssä. Taivaalliset olennot voivat toimia yhdessä sen kanssa, joka ei koeta korottaa itseään vaan pelastaa sieluja." (_4AO_ 377.)

"Kaikesta siitä, missä olemme toisia edellä – olkoonpa kysymyksessä kasvatus tai sivistys, luonteen jalous, kristillinen kasvu tai hengelliset kokemukset – olemme velassa vähempiosaisille, ja meidän on voimiemme mukaan palveltava heitä. Jos olemme vahvoja, meidän on tuettava heikkojen käsiä. Loistavat enkelit, jotka aina näkevät Isän kasvot taivaassa, iloitsevat palvellessaan hänen heikoimpia lapsiaan. Vapisevat sielut, joilla on monia vastenmielisiä luonteenpiirteitä, ovat heidän erityisen huolenpitonsa kohteita. Enkelit ovat aina saapuvilla siellä, missä heitä eniten tarvitaan, niiden luona, jotka saavat käydä ankarinta taistelua omaa itseään vastaan ja joiden ympäristö on vaikein. Tässä työssä Kristuksen todelliset seuraajat ovat mukana." (_4AO_ 381.)

**Keskustelunaiheita**:

`Lukekaa uudelleen Mark. 8:27–29. Kuinka usein tunnustat muille uskoasi Jeesukseen Messiaana?`

`Mikä on oikea tasapaino sen suhteen, että meillä on vuorenhuippukokemuksia Kristuksen yhteydessä ja toisaalta tasankokokemuksia, jolloin palvelemme muita?`

`Keskustelkaa yhdessä vastauksistanne keskiviikon tutkisteluosuuden lopussa olevaan kysymykseen koskien suuruutta. Mikä teidän mielestänne on ero sen välillä, miten maailma näkee suuruuden ja miten Jumala sen näkee? Keitä ovat ne, joita maailma pitää suurina, mutta joita Jumala ei ehkä pidä? Entä keitä Jumala saattaa pitää suurina, mutta jotka maailma jättää huomiotta tai joita se jopa halveksii? Mitä tämä ero kertoo meille siitä, kuinka vääristyneitä maailman ihanteet todellisuudessa ovat?`

`Kuinka voimme oppia suhtautumaan syntiin niin vakavasti, että, kuten Jeesus sanoi, meidän olisi parempi tulla silvotuiksi kuin tehdä syntiä?`