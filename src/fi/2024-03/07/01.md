---
title:  Opetuslasten opettaminen, osa 1
date:   10/08/2024
---

> <p></p>
> "Jeesus kutsui väkijoukon ja opetuslapsensa ja sanoi heille: ’Jos joku tahtoo kulkea minun jäljessäni, hän kieltäköön itsensä, ottakoon ristinsä ja seuratkoon minua.’" (Mark. 8:34.)

### Avaintekstit
Mark. 8:22–38; Matt. 20:29–34; Joh. 12:25; Mark. 9:1–50; Mal. 3:23, 24; Luuk. 9:30, 31.

Markuksen evankeliumin ensimmäisessä puoliskossa kiinnitetään huomio siihen, kuka Jeesus on. Hänen voimalliset opetuksensa ja ihmeensä kertovat samaa: hän on Messias! Tässä tarinan ratkaisevassa käännekohdassa Jeesus kysyy opetuslapsiltaan, kenen he uskovat hänen olevan.

Pietari antaa kysymykseen selkeän vastauksen, ja Jeesus alkaa välittömästi selittää, mihin hänen askeleensa Messiaana ovat suuntautumassa – ristille, kuten me tiedämme.

Markuksen evankeliumin 8. luvun lopusta aina Markuksen evankeliumin 10. luvun loppuun asti Jeesus keskittyy kertomaan opetuslapsilleen siitä, millainen hänen matkansa tulee olemaan. Näissä luvuissa hän ennustaa ristin tapahtumia ja antaa erityisopetusta opetuslapseutta koskien. Nämä voimalliset opetukset ovat edelleen ajankohtaisia tänä päivänä.

Tätä Markuksen evankeliumin osuutta leimaa kahden sokean miehen parantuminen; ensimmäinen 8. luvun puolivälissä ja toinen 10. luvun lopussa. Nämä ihmeet ovat kuin kirjahyllyn kirjatukia, joiden väliin jäävä aineisto havainnollistaa dramaattisesti sitä, miten opetuslapseuteen kuuluu hengellinen oivallus siitä, kuka Jeesus on ja mihin hän on matkalla. Aivan kuten Jeesuksen opetukset haastoivat kahtatoista opetuslasta 2 000 vuotta sitten, samoin ne haastavat nykypäivänkin opetuslapsia sillä, miten kova hinta mutta myös mitä etuja Jeesuksen seuraamisella on.