---
title:  Lisäaineistoa
date:   23/08/2024
---

Lue Ellen G. White, _Alfa ja omega_, osa 5, s. 67–77 tai _Aikakausien Toivo_, s. 491–501 tai _Rakkaudella Isältä_, s. 379–387.

"Jeesus on aina rakastanut lapsia. Hän otti vastaan heidän lapsekkaan hellyytensä ja avoimen, teeskentelemättömän rakkautensa. Heidän puhtailta huuliltaan kaikuva kiitos ja ylistys oli kuin musiikkia hänen korvissaan ja virkisti hänen mieltään silloin, kun kosketus viekkaiden ja tekopyhien ihmisten kanssa pyrki häntä masentamaan. Missä Vapahtaja liikkuikin, hänen lempeät kasvonsa ja hellä, ystävällinen käytöksensä voittivat lasten rakkauden ja luottamuksen." (_5AO_ 67.)

"Niiden mielestä, joilla nuoren hallitusmiehen tavoin on hyvä asema ja paljon omaisuutta, saattaa tuntua liian suurelta uhraukselta luopua kaikesta ja seurata Kristusta. Mutta näin on meneteltävä kaikkien, jotka tahtovat tulla hänen opetuslapsikseen. Kuuliaisuus yksin kelpaa. Alistuminen on Kristuksen opetusten ydin. Usein se esitetään ja teroitetaan mieleen arvovaltaisen käskevältä näyttävää kieltä käyttäen, koska ihmistä ei voida pelastaa mitenkään muutoin kuin leikkaamalla pois kaikki sellainen, mikä, jos se jätetään jäljelle, turmelee koko olemuksen." (_5AO_ 77.)

**Keskustelunaiheita**:

`Millä tavoin voitte auttaa lapsia ja nuoria pysymään yhteydessä Kristukseen ja seurakuntaan? Miksi on niin tärkeää, että teemme näin?`

`Joskus kuulemme ihmisten sanovan, etteivät he välitä rahasta. Se ei ole totta. Kaikki välittävät rahasta, eikä siinä ole mitään vikaa. Mikä sitten rahaan liittyen voi muodostua ongelmaksi, ja miksi uskollisten kristittyjen, olivatpa he rikkaita tai köyhiä, tulee olla varovaisia siinä, miten he suhtautuvat rahaan?`

`Jos Jeesus kysyisi sinulta: "Mitä haluat minun tekevän sinulle?", mitä vastaisit?`

`Pohtikaa vielä Jeesuksen sanoja Mark. 10:43–45. Mitä tällä tavoin eläminen tarkoittaa? Kuinka opimme palvelemaan sen sijaan, että odotamme, että meitä palveltaisiin? Mitä tämä tarkoittaa sen suhteen, miten elämme ja miten olemme vuorovaikutuksessa muiden kanssa?`