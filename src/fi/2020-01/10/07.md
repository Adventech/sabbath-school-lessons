---
title:  Lisäaineistoa
date:  06/03/2020
---

Taulukko alla selittää, kuinka Dan. 9:24–27 esitetty 70 viikon profetia liittyy Dan. 8:14 annettuun profetiaan 2 300 vuodesta. Jos laskemme 2 300 vuotta eteenpäin vuodesta 457 eKr. (muistaen, ettei vuotta 0 ole olemassakaan), päädymme vuoteen 1844. Tai jos laskemme vuodesta 34 jKr. eteenpäin 1810 vuotta (jotka jäävät jäljelle, jos vähennämme 2 300:sta ensimmäiset 490 vuotta), päädymme myös vuoteen 1844. Niinpä Dan. 8:14 ennustettu pyhäkön vanhurskauttaminen alkaa vuonna 1844.

Huomaa myös, miten vuosi 1844 sopii yhteen sen kanssa, mitä näimme Danielin kirjan luvuissa 7 ja 8. Luvussa 7 kuvattu tuomio tarkoittaa samaa tapahtumaa kuin luvussa 8 kuvattu pyhäkön vanhurskauttaminen (katso kahden viime viikon tutkistelut). Se alkaa 1 260 vainon vuoden jälkeen (Dan. 7:25), mutta kuitenkin ennen Jeesuksen toista tulemista ja hänen ikuisen valtakuntansa perustamista.

<img style="max-width:100%" src="https://sabbath-school-stage.adventech.io/api/v1/fi/quarterlies/2020-01/lessons/10/days/prophecy.png" />

**Keskustelunaiheita**

`Tutkijat ovat oikeutetusti sanoneet, että 2 300 päivää koskeva profetia ja 70:ä vuosiviikkoa koskeva profetia ovat oi­keastaan yksi ja sama profetia. Miksi näin? Mitä todisteita löydämme väitteen tueksi?`

`Mitä sellaista opimme Danielin esirukouksesta, joka voi auttaa meitä omassa esirukouselämässämme?`

`Kristuksen uhri puolestamme on ainoa toivomme. Miten tämä auttaa meitä pysymään nöyrinä ja ennen kaikkea tekemään meistä rakastavampia ja anteeksiantavampia toisia kohtaan? Mitä Luuk. 7:40–47 opettaa meille kaikille?`

`Kirjoitukset ovat keskeisellä sijalla Danielin rukouksessa ja hänen toivossaan. Kansa on kukistettu ja viety pakkosiirtolaisuuteen. Heidän maansa ja pääkaupunkinsa on tuhottu. Silti Danielilla on toivo, että kaikesta huolimatta kansa pääsee palaamaan kotiin. Mistä muualta hän olisi löytänyt tällaisen toivon kuin Raamatusta ja siellä olevista Jumalan lupauksista? Mitä tämä kertoo siitä toivosta, jota mekin voimme ammentaa Jumalan sanan lupauksista?`