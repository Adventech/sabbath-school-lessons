---
title:  Ykseys nöyryyden kautta
date:   17/01/2026
---

> <p>Muistojae</p>
> ”– – tehkää minun iloni täydelliseksi ja olkaa yksimielisiä. Liittäköön teitä toisiinne rakkaus, sopu ja sama mieli.” (Fil. 2:2.)

### Avaintekstit
Fil. 2:1–11; Jer. 17:9; Fil. 4:8; 1. Kor. 8:2; Room. 8:3; Hepr. 2:14–18.

Ykseydessä on voimaa. Totuuden tunteminen ei kuitenkaan ole sama asia kuin sen laittaminen käytäntöön. Me kaikki epäonnistumme joskus, huolimatta parhaista ponnisteluistamme ykseyden saavuttamiseksi. Se ei kuitenkaan ole sama asia kuin ykseyden tahallinen heikentäminen. Ei siis ole ihme, että kun Paavali jatkaa kirjoittamista filippiläisille, hän haluaa heidän olevan sovussa ja samanmielisiä.

Paavali perustaa ykseyden tarpeellisuuden Jeesuksen opetuksiin ja esimerkkiin. Se on teema, joka toistuu koko Uudessa testamentissa ja erityisesti kirjeissä. Ykseyden puutteen alkuperä maailmankaikkeudessa juontaa juurensa yhden enkelin ylpeyteen ja vallanjanoon taivaassa, ja tämä asenne levisi nopeasti, jopa täydellisessä ympäristössä (ks. Jes. 14:12–14). Sitten se sai jalansijaa Eedenissä samanlaisen tyytymättömyyden kautta, joka kohdistui Jumalan asettamiin sääntöihin, sekä haluun nousta korkeammalle tasolle kuin Jumala oli suunnitellut (1. Moos. 3:1–6).

Tällä viikolla tarkastelemme seurakunnan ykseyden raamatullista perustaa keskittyen erityisesti Jeesuksen hämmästyttävään itsensä alentamiseen, häntä katsomalla saamiimme opetuksiin, ja siihen, kuinka voimme kasvaa enemmän hänen kaltaisikseen.

_Tämä tutkistelu on sapatiksi 24.1.2026_