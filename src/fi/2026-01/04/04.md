---
title:  Mielen muokkaamista
date:   20/01/2026
---

Yhä useammat yritykset ympäri maailmaa ovat kehittämässä teknologiaa, joka yhdistää tietokoneiden laskentatehon ihmisen aivoihin. Toisin sanoen, kytkemällä ihmismielen tietokoneeseen, tutkijat toivovat voivansa vaikuttaa ajatuksiin tietokoneen kautta. Vaikka implanttien käyttämisestä ihmisaivoissa voi olla luvassa positiivisia tuloksia, kuten epilepsian, masennuksen ja Parkinsonin taudin hoidossa, ei ole vaikea kuvitella, että niitä käytettäisiin myös pahantahtoisiin tarkoituksiin. Mielenhallinta ei voi olla kovin kaukana.

Jossain mielessä nykyisin on jo näin. Mielemme on kuin tietokone, vaikkakin paljon järeämpi. Jatkuva tietotulva, jolle olemme päivittäin alttiina, ”ohjelmoi” mieltämme, muokkaa ajatuksiamme ja ohjaa toimintaamme. Kun uppoudumme mediaan, ihmisten maallinen ajattelutapa jättää jälkensä mieleemme, ja alamme ajatella samalla tavoin. Ikään kuin muiden ihmisten ajattelua istutettaisiin tai sulautettaisiin omaan ajatteluumme.

Meillä tulee olla Jeesuksen tavoin ”hengen mieli” (Room. 8:6, VKR). ”[V]ain Jumalan Henki tietää, mitä Jumalassa on”, jonka Paavali asettaa vastakkain maailman hengen kanssa. (1. Kor. 2:11–12.) Kuka on opettajamme? Ja mitä me opimme?

`Lue Fil. 2:5. Mitä mielestäsi tarkoittaa, että jollakin on Kristuksen ”mieli”?`

Loppujen lopuksi voimme muuttaa mieltämme, mutta emme voi muuttaa sydäntämme; vain Jumala voi sen tehdä. Pyhän Hengen tarvitsee leikata sydämemme käyttäen ”Hengen” miekkaa (Ef. 6:17), elävää ja väkevää Jumalan sanaa, joka ”iskee syvään ja viiltää halki sielun ja hengen, nivelet ja luiden ytimet, se paljastaa sisimmät aikeemme ja ajatukset” (Hepr. 4:12). Vain Pyhän Hengen avulla voimme todella tuntea itsemme, koska oma sydämemme on taipuvainen pettämään meidät (Jer. 17:9). Hepreankielinen ’petollista’ (ʿāqov) tarkoittava sana viittaa epätasaiseen maahan, joka saa meidät kompastumaan; laajemmassa merkityksessä se tarkoittaa mutkikkaita, kieroutuneita ja vääriä ajatuksia. Meidän on muututtava ja uudistuttava mieleltämme, jotta voimme ”arvioida, mikä on Jumalan tahto, mikä on hyvää, hänen mielensä mukaista ja täydellistä” (Room. 12:2).

`Miksi on niin tärkeää, että noudatamme sitä, mitä Paavali sanoo meille: ”Lopuksi, veljet, ajatelkaa kaikkea mikä on totta, mikä on kunnioitettavaa, mikä oikeaa, puhdasta, rakastettavaa ja kaunista, mikä vain on hyvää ja ansaitsee kiitoksen.” (Fil. 4:8.)?`