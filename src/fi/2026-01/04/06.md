---
title:  Jumalisuuden salaisuus [VKR]
date:   22/01/2026
---

1\. Kor. 8:2 on suosittu jae: ”Jos joku luulee tietävänsä jotakin, hänellä ei vielä ole oikeaa tietoa.” Ei ole olemassa sellaista asiaa, josta tietäisimme kaiken. Voimme aina oppia jotain uutta mistä tahansa. Kuinka paljon enemmän tämä pätee ikuisiin tosiasioihin, jotka liittyvät jumaluuteen ja Jeesuksen ihmiseksi tulemiseen? Paavali viittaa usein Kristuksen hämmästyttävään itsensä alentamiseen, kun hän tuli ihmiseksi. Se on aihe, jonka käsittämiseen täysin ei riitä edes ikuisuus.

`Lue Room. 8:3; Hepr. 2:14–18 ja Hepr. 4:15. Mikä oli ominaista sille, että Jeesus alensi itsensä ja tuli ihmiseksi?`

Kuinka oli mahdollista, että ikuinen Jumalan Poika pystyi Pyhän Hengen vaikutuksesta (ks. Luuk. 1:35) tulemaan Marian kohtuun? On mahdotonta käsittää täysin, kuinka ääretön ja ikuinen voi yhtäkkiä tulla kuolevaiseksi ihmiseksi. Tämä on sen ydin, jota Paavali kutsuu ”jumalisuuden salaisuudeksi”. (1. Tim. 3:16, VKR.)

Paavali käsittelee tätä itsensä alentamista kauniissa Filippiläiskirjeen 2. luvun ylistyslaulussa joiltain osin perusteellisemmin kuin muualla Raamatussa.

- Hänellä ”oli Jumalan muoto” (Fil. 2:6). Sana morfē (muoto) viittaa hänen jumalalliseen olemukseensa, siihen, että Jeesus oli Isän kanssa yhdenvertainen (vrt. Joh. 1:1).
- Hän ”luopui omastaan” (Fil. 2:7). Meille käsittämätön Jeesuksen olemus, ja että hän luopui oikeudestaan käyttää jumalallisia etuoikeuksiaan – jotta hän voisi tulla todelliseksi ihmiseksi ja joutua kiusaukseen kuten me – on hämmästyttävää.
- Hän ”alensi itsensä” (Fil. 2:8). Ottaessaan ihmisen olemuksen Jeesus siirtyi universaalista kaikkivaltiudesta täydelliseen palvelemiseen, mikä on Luciferin tavoitteen vastakohta.
- ”– – kuolemaan asti, ristinkuoleman asti.” (Fil. 2:8.) Ei ollut häpeällisempää tapaa kuolla kuin se, jonka Jeesus valitsi ja oli suunnitellut yhdessä Isän kanssa rauhan neuvossa (Sak. 6:13, VKR). Tämä oli havainnollistettu etukäteen. Mooses nosti käärmeen korkealle autiomaassa (4. Moos. 21:9; Joh. 3:14). Tämän kuvauksen mukaisesti Jumala siirsi kaikki meidän syntimme Kristukseen, jotta me hänessä saisimme Jumalan vanhurskauden (2. Kor. 5:21).

`Kuinka keskittyminen siihen, mitä Jeesus teki puolestamme ristillä – ristin näkeminen esimerkkinä antautumisesta ja nöyryydestä – voi ja kuinka sen pitäisi tehdä meistä nöyrempiä ja alistuvampia Jumalalle?`