---
title:  Vanhemmat ja lapset
date:   16/03/2026
---

Lapsilla on tärkeä osa perheyrityksessä. Heidän tulee tietää, että heitä rakastetaan ja arvostetaan perheenjäseninä ja taivaan valtakunnan kansalaisina. Yksinkertaiset mutta säännölliset perhehartaudet aamuin ja illoin ovat tärkeitä. Lapset voivat jo varhaisessa iässä alkaa auttaa siivoamisessa ja muissa tehtävissä. Tärkeintä on, että he noudattaisivat Paavalin käskyä: ”Lapset, totelkaa kaikessa vanhempianne, sillä se on Herralle mieleen.” (Kol. 3:20.)

**Lue seuraavat jakeet. Mitä periaatteita niissä annetaan lasten kasvatukseen?**

`Sananl. 22:6`

`Matt. 19:14`

`5. Moos. 6:6–7`

`Sananl. 1:8–9`

Kun lapset on kasvatettu opetuksen ja esimerkin avulla oikein Herralle, heistä tulee siunaus perheelle, seurakunnalle ja muillekin. Paavalin ohjeet vanhemmille, kuten hänen ohjeensa aviomiehille ja aviovaimoille, ovat tasapainoisia ja vastavuoroisia: ”Isät, älkää aina moittiko lapsianne, etteivät he masentuisi.” (Kol. 3:21.) Se, miten vanhemmat, erityisesti isä, ovat vuorovaikutuksessa lasten kanssa ja pitävät heidät kurissa, vaikuttaa syvästi heidän hengelliseen kasvatukseensa.

Tutkimukset osoittavat myös, että kun molemmat vanhemmat käyvät kirkossa, suurempi osa lapsista jatkaa kirkossa käymistä kuin jos vain toinen vanhemmista käy siellä. Vielä yllättävämpää on, että isän säännöllinen kirkossa käynti, jopa enemmän kuin äidin, tarkoittaa, että suurempi osa lapsista jatkaa kirkossa käymistä aikuisina. Isän osaa lasten hengellisessä kasvatuksessa ei siis voida aliarvioida. On erittäin tärkeää, että isät ottavat osansa vakavasti.

Ellen G. White kirjoittaakin isille, että heidän tulee tehdä ”perheen yhteisestä hartaushetkestä valoisa, mielenkiintoinen ja hyödyllinen. Anna sen olla hetki, josta lapset nauttivat ja jota he odottavat arvokkaana etuoikeutena.” (CG 518.)

`Kaikki isät eivät kuitenkaan ole olleet (lievästi sanottuna) esimerkillisiä roolimalleja lapsilleen. Kuinka ymmärrys Jumalasta Isänämme voi auttaa tuomaan parantumista sinne, missä sitä tarvitaan, varsinkin kun maalliset isät ovat aiheuttaneet suurta vahinkoa?`