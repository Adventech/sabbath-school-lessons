---
title:  Lisäaineistoa
date:   20/03/2026
---

”Jokaisen perheenjäsenen on oivallettava, että hän on velvollinen omalta osaltaan edistämään perheen hyvinvointia ja järjestystä. Yksi ei saa toimia toista vastaan. Kaikkien on yksimielisesti rohkaistava muita; heidän on osoitettava lempeyttä, pitkämielisyyttä ja kärsivällisyyttä, heidän on puhuttava hiljaisella, rauhallisella äänellä ja vältettävä sekaannuksen aiheuttamista, ja jokaisen on tehtävä kaikkensa äidin työn helpottamiseksi. – –

Perheen jokaisen jäsenen tulee ymmärtää, mitä muut perheenjäsenet häneltä odottavat. Jokaisen kuusivuotiaan ja sitä vanhemman lapsen tulee ymmärtää, että hänen velvollisuutensa on kantaa oma osansa elämän taakoista.” (KI 165.)

”Meidän tulee päästää Kristus sydämiimme ja koteihimme, jos haluamme kulkea valossa. Kodin tulisi olla kaikkea sitä, mitä sana pitää sisällään. Sen tulisi olla pieni pala taivasta maan päällä, paikka, jossa kiintymystä vaalitaan sen sijaan, että sitä tarkoituksella tukahduttaisimme. Onnellisuutemme riippuu tästä rakkauden, myötätunnon ja aitojen käytöstapojen vaalimisesta toisiamme kohtaan. – – Meidän tulisi olla epäitsekkäitä ja aina etsimässä tilaisuuksia pienissäkin asioissa osoittaa kiitollisuutta saamistamme palveluksista sekä tarkkailla mahdollisuuksia ilahduttaa muita ja keventää heidän surujaan ja taakkojaan hellillä ystävällisyyden teoilla ja pienillä rakkauden osoituksilla. Nämä huomaavaiset kohteliaisuudet, jotka alkavat perheissämme ja ulottuvat perheen ulkopuolelle, muodostavat osan elämän onnellisuudesta. Näiden pienten asioiden laiminlyönti taas muodostaa elämän katkeruuden ja surun kokonaisuuden.” (3T 539, 540.)

**Keskustelunaiheita:**

`Avioliitossa oleville: Mitkä periaatteet ovat auttaneet teitä avioliitossanne? Mitä neuvoja antaisitte naimattomille ja miten heidän tulisi valmistautua avioliiton tuomiin haasteisiin?`

`Monet rakastavat ja huolehtivat vanhemmat, jotka ovat kasvattaneet lapsensa hyvässä kristillisessä kodissa, joutuvat usein tekemisiin aikuisiksi tulleiden lasten kanssa, jotka hylkäävät uskon. Mitä neuvoja ja lohdutusta voitte antaa heille? Mitä olisi parempi olla sanomatta?`

`2. Keskustele tarkemmin kehotuksesta ”suhtautukaa viisaasti”. Mitä taas tarkoittaa suhtautua ”tyhmästi” viisauden vastakohtana? Mitä olet oppinut eri tilanteissa, joissa olet suhtautunut tavalla tai toisella?`