---
title:  Elämä toisten ihmisten kanssa
date:   14/03/2026
---

> <p>Muistojae</p>
> ”Puhukaa aina ystävällisesti, kuitenkin sananne suolalla höystäen. Teidän on tiedettävä, miten kullekin vastaatte.” (Kol. 4:6.)

### Avaintekstit
Kol. 3:18–4:6; Ef. 5:22–25, 33; Sananl. 22:6; 1. Piet. 2:16; 1. Tess. 5:17.

Kun ihmiset elävät ja työskentelevät lähekkäin, he kohtaavat monenlaisia haasteita. Mielipide-erot voivat aiheuttaa jännitteitä, ja niistä voi syntyä riitoja. Mitä läheisempi suhde on, sitä tärkeämpää on, että kaikki suhteessa olevat tulevat toimeen keskenään.

Lähimmät suhteet ovat tietysti perheen sisällä. Kotia onkin joskus kutsuttu ”perheyritykseksi”. Se on mielenkiintoinen tapa kuvata kodin toimintaa. Yrityksen johtamisessa ja kodin hoitamisessa on selviä yhtäläisyyksiä. Arvoista, tavoitteista ja päämääristä tulisi olla yleinen yhteisymmärrys. Kaikkien tulisi tulla toimeen keskenään ja tehdä osansa hyvin, jotta asiat sujuisivat. Samat periaatteet koskevat seurakuntaa, joka on pohjimmiltaan suuri perhe.

Tällä viikolla tutkittavassa tekstissä Paavali tarjoaa joitakin tärkeitä periaatteita siitä, miten kristillinen perhe toimii parhaiten. Koska kristillistä kotia tulisi hallita raamatullisten periaatteiden mukaan, se toimii välttämättä hieman eri tavalla kuin tyypillinen roomalainen perhekunta. Paavali esittää myös muita arvokkaita periaatteita, jotka ovat hyödyllisiä erilaisissa sosiaalisissa suhteissa sekä kodin sisällä että sen ulkopuolella.

_Tämä tutkistelu on sapatiksi 21.3.2026_