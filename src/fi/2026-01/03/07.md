---
title:  Lisäaineistoa
date:   16/01/2026
---

”Kidutuspenkiltä, polttoroviolta, vankityrmästä, maanalaisista luolista ja onkaloista hänen korviinsa kantautuu marttyyrien voitonhuuto. Hän [Vapahtaja] kuulee lujina pysyvien sielujen todistuksen, jotka hylättyinä, ahdistettuina, piinattuina todistavat pelottomasti ja rehellisesti uskosta julistaen: ’Minä tunnen hänet, johon minä uskon.’ Antaessaan henkensä uskon tähden he julistavat maailmalle, että hän, johon he ovat panneet luottamuksensa, kykenee täydellisesti pelastamaan.” (6AO 353.)

”Kristikunnassa ei ole koskaan ollut niin montaa uskonsuuntaa kuin nykyään. Jos armolahjat [apostolit, profeetat, evankelistat, paimenet ja opettajat (Ef. 4:11–13)] olivat välttämättömiä alkuseurakunnan ykseyden säilyttämiseksi, kuinka paljon enemmän ykseyden palauttamiseksi nyt! Ja se että Jumalan tarkoituksena on palauttaa seurakunnan ykseys lopun aikana, käy selvästi ilmi profetioista. Meille on vakuutettu, että vartijat näkevät asiat samalla tavalla, kun Herra tuo Siionin takaisin. Lopun aikana myös viisaat tulevat ymmärtämään. Kun tämä täyttyy, uskon ykseys vallitsee kaikkien niiden keskuudessa, joita Jumala pitää viisaina, sillä ne, jotka todella ymmärtävät mikä on oikein, tulevat vääjäämättä ymmärtämään samalla tavalla. – – Tällaisten huomioiden perusteella on selvää, että tässä ennustettu seurakunnan täydellinen tila on vielä tulevaisuudessa; näin ollen nämä lahjat eivät ole vielä saavuttaneet tarkoitustaan.” – R. F. Cottrell, ”Introduction”, Ellen G. White, Early Writings, s. 140.

**Keskustelunaiheita:**

`Mitä tarvitaan edellä olevan R. F. Cottrellin lainauksen valossa, jotta Pyhä Henki voi tuoda ykseyden Jumalan seurakuntaan tänään? Kuinka tärkeää on seurakunnan ykseyden kannalta profetian lahjan kautta annettujen neuvojen toteuttaminen?`

`Kuinka selittäisit Raamatun opetuksen kuolemasta ystävälle, joka uskoo, että Paavali ja muut kuolleet kristityt ovat jo nyt ”Kristuksen kanssa” taivaassa?`

`Kuinka voimme ymmärtää maailmassamme vallitsevan kärsimyksen kauhean todellisuuden? Miksi suuren taistelun teema auttaa meitä ymmärtämään sitä kaikkea? Miksi meidän on kuitenkin lopulta katsottava Jeesukseen ristillä Isän rakkauden täydellisimpänä ilmentymänä ja opittava luottamaan häneen myös pahimpina aikoina?`