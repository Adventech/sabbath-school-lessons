---
title:  Luottaminen
date:   13/01/2026
---

`Lue Fil. 1:23–24. Mitä Paavali tarkoittaa sanoessaan olevan ”kaikkein parasta” ”lähteä täältä ja päästä Kristuksen luo”?`

Nämä jakeet on kautta aikojen ymmärretty väärin. Tällä viikolla tutkittavassa tekstissä Paavali käsittelee elämän ja kuoleman vastakohtaisuutta. Kristitty elää Kristukselle ja voi jopa kuolla hänen vuokseen. Siinä mielessä kuolema on ”voitto”, koska todistuksemme on sitäkin voimakkaampi ja vakuuttavampi (Fil. 1:21). Epäilemättä ihmisen täytyy todella uskoa, kun hän on valmis kuolemaankin uskonsa vuoksi.

Meidän on myös tunnustettava, että kuolleet ovat todella kuolleita. He ”eivät tiedä mitään”. He lepäävät haudassa ylösnousemukseen asti (ks. Saarn. 9:5; Joh. 5:28–29). Siksi Jeesus sanoi Lasaruksesta, joka oli kuollut: ”Ystävämme Lasarus nukkuu, mutta minä menen herättämään hänet.” (Joh. 11:11.)

Jos ihmiset kuollessaan menevät suoraan taivaaseen, kuvittele, millaista se olisi ollut Lasarukselle. Lasaruksen vietettyä paratiisissa neljä päivää, paikalle saapuu enkeli ”huonojen” uutisten kanssa: ”Valitan, Lasarus, mutta Jeesus kutsuu sinut takaisin maan päälle. Et voi jäädä tänne.”

Kun seuraamme virheen loogiseen loppupäätelmään, huomaamme sen virheellisyyden. Kuolema on kuin unien näkemistä vailla olevaa nukkumista, josta Jeesus herättää uskolliset seuraajansa tullessaan takaisin. Sitten heidät temmataan yhdessä elossa olevien pyhien kanssa ylös ja viedään taivaaseen, jotta he voivat olla Jeesuksen kanssa ikuisesti (ks. 1. Tess. 4:16–17).

Paavalin ”lähteminen” nykyisestä elämästä ollakseen Kristuksen kanssa tarkoittaa osallistumista hänen kärsimyksiinsä ja kuolemaansa [teksti oli hankala] (2. Tim. 4:6) saadakseen ”nousta kuolleista” (Fil. 3:11). Hän oli myös epäilemättä tietoinen siitä, että sulkiessaan silmänsä kuoleman hetkellä hän näkisi seuraavaksi, vain silmänräpäyksessä, Jeesuksen. Jeesus tulee viemään hänet koko Jumalan kansan kanssa paikkaan, jonka Jeesus on valmistanut kaikille, jotka rakastavat häntä (Joh. 14:3; 1. Kor. 2:9).

Vaikka Paavali oli valmis kuolemaan Kristuksen vuoksi, hän tiesi, että filippiläisille olisi parempi, jos hän jäisi eloon (Fil. 1:24). On mielenkiintoista, että kristityn ei välttämättä ole helppoa vastata, onko parempi elää Kristukselle vai kuolla hänen vuokseen. Paavali oli ”kahden vaiheilla” (Fil. 1:23), elääkö vai levätä haudassa.