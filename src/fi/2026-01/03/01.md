---
title:  Elämä ja kuolema
date:   10/01/2026
---

> <p>Muistojae</p>
> ”Minulle elämä on Kristus ja kuolema on voitto.” (Fil. 1:21.)

Avaintekstit: Fil. 1:19–30; 1. Kor. 4:14–16; 2. Kor. 10:3–6; Joh. 17:17–19; Miika 6:8; Ap. t. 14:22.

Kuolema, niin meille usein sanotaan, on vain osa elämää. Se on valhe. Kuolema on elämän vastakohta, elämän vihollinen. Kuolema ei ole yhtään sen luonnollisempi osa elämää kuin romu on osa autoa. Paavali sanoo painokkaasti, että Kristus kykeni ”– – kuolemallaan riistämään vallan kuoleman valtiaalta, Saatanalta, ja päästämään vapaiksi kaikki, jotka kuoleman pelosta olivat koko ikänsä olleet orjina” (Hepr. 2:14–15).

Vaikka Paavali oli valmis kuolemaan Kristuksen puolesta, hän oli varma kohtalostaan pitkällä aikavälillä. Tärkeintä hänelle oli sillä välin kunnioittaa Kristusta omalla elämällään tai kuolemallaan sekä saarnata evankeliumia mahdollisimman monille. Ehkä tässä on yksi syy siihen, miksi meillä on niin monta Paavalin nimellä kirjoitettua kirjettä. Kirjoitustensa kautta Paavali pystyi tavoittamaan monia ihmisiä ja monia paikkoja, myös sellaisia paikkoja, joissa hän ei ollut koskaan käynyt.

Elämä on lyhyt, ja on elintärkeää vaikuttaa mahdollisimman paljon Jumalan valtakunnan puolesta niiden vuosien aikana, jotka Jumala on meille suonut. Suurin osa tästä vaikutuksesta liittyy siihen, että rohkaisemme ”uskon ykseyteen”. Kuten näemme tämän viikon alussa, tämä teema oli yksi tärkeä syy Paavalin kirjeelle filippiläisille.

_Tämä tutkistelu on sapatiksi 17.1.2026_