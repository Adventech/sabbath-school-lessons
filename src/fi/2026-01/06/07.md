---
title:  Lisäaineistoa
date:   06/02/2026
---

”Sen, joka haluaa kasvattaa itselleen lujan, tasasuhtaisen luonteen, sen, joka haluaa olla tasapainoinen kristitty, on annettava kaikki ja tehtävä kaikki Kristuksen hyväksi, sillä Lunastaja ei hyväksy jaettua palvelusta. Joka päivä hänen on opittava antaumuksen merkitys. Hänen on tutkittava Jumalan sanaa, opittava ymmärtämään sen merkitys ja toteltava sen ohjeita. Näin hän voi täyttää kristillisen nuhteettomuuden mitan. Päivästä toiseen Jumala työskentelee hänen rinnallaan kasvattaen luonnetta, jonka on määrä kestää viimeisen koetuksen hetkellä. Ja päivästä toiseen uskova suorittaa ihmisten ja enkeleiden edessä ylevää koetta, joka osoittaa, mitä evankeliumi voi tehdä langenneiden ihmisolentojen hyväksi.” (6AO 331.)

”Yljän tuloa odottavien tulee sanoa ihmisille: ’Katso, teidän Jumalanne!’ Armollisen valon viimeiset säteet ja maailmalle julistettava viimeinen armonsanoma on hänen rakastavan luonteensa ilmoittamista. Jumalan lasten tulee ilmaista hänen kirkkauttaan. Heidän tulee omassa elämässään ja luonteessaan ilmentää, mitä Jumalan armo on tehnyt heidän hyväkseen.

Vanhurskauden auringon valon on päästävä loistamaan hyvinä tekoina – totuuden sanoina ja pyhyyden tekoina.” (KV 305.)

**Keskustelunaiheita:**

`Pohdi tarkemmin kysymystä Herrassa iloitsemisesta. Huomaa, että siinä ei sanota, että sinun tulee iloita koettelemuksissasi (vaikka sekin on raamatullista), vaan Herrassa. Miksi on niin tärkeää pitää aina mielessä Herra, hänen hyvyytensä, voimansa, rakkautensa ja pelastuksensa? Miten tästä olisi sinulle suuresti hyötyä elämän väistämättömissä koettelemuksissa?`

`Huomaa, kuinka yllä olevat lainaukset kuvaavat ”hyviä tekoja”. Miksi tämä armon tehtävä on niin tärkeä, kun odotamme Kristuksen pikaista paluuta? Toisin sanoen, vaikka emme pelastu hyvillä teoilla, pelastummeko todella, jos emme tee niitä?`

`Pohdi tarkemmin ajatusta siitä, ettei pidä luottaa lihaan. Mitä se tarkoittaa? Miksi emme saisi luottaa siihen? Eikö lihamme ole lahja Jumalalta?`