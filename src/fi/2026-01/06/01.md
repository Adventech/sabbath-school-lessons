---
title:  Luottamus yksin Kristukseen
date:   31/01/2026
---

> <p>Muistojae</p>
> ”Minä tahdon tuntea Kristuksen ja hänen ylösnousemisensa voiman ja tulla hänen kaltaisekseen osallistumalla hänen kärsimyksiinsä ja kuolemaansa. Ehkä silloin saan myös nousta kuolleista.” (Fil. 3:10–11.)

### Avaintekstit
Fil. 3:1–16; Room. 2:25–29; Joh. 9:1–39; Ef. 1:4, 10; 1. Kor. 9:24–27.

Jokin meissä herättää epäilyksiä koskien pelastusta yksin uskon kautta, ilman lain tekoja. Toisin sanoen, jostain syystä meillä kaikilla on taipumus nojautua tekoihimme, ikään kuin ne voisivat lisätä jotakin pelastukseemme. Paavali käsittelee tätä asiaa varsin silmiinpistävällä tavalla voimakkaassa polemiikissa niitä vastaan, jotka väittävät, että ympärileikkaus on välttämätön pelastukselle.

Estääkseen sen, että jotkut saattaisivat pitää tekojaan, kuten ympärileikkausta, osana pelastustaan, Paavali tekee selväksi, että vanhurskaus on Kristuksen antama lahja, joka tulee uskon kautta, ei lain kautta. Vaikka ympärileikkaus ei ehkä ole nykyään ongelma, sen taustalla oleva periaate on varmasti sitä.

Protestanttinen uskonpuhdistus alkoi juuri tästä kysymyksestä: uskon ja tekojen osasta Kristuksen seuraajan kokemuksessa. Lopulta Kristus on meille kaikki, uskon alkaja ja täyttäjä (Hepr. 12:2, VKR). Jos prioriteettimme ovat oikeassa järjestyksessä, elämme varmana Jumalan rakkaudesta ja nautimme pelastuksen lupauksesta jo nyt, samalla kun emme ”luota lihaan” (Fil. 3:3, VKR/RK 2012).

_Tämä tutkistelu on sapatiksi 7.2.2026_