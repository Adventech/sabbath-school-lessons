---
title:  Vainottu, muttei hylätty
date:   27/12/2025
---

> <p>Muistojae</p>
> ”Iloitkaa aina Herrassa! Sanon vielä kerran: iloitkaa!” (Fil. 4:4.)

### Avaintekstit
Ef. 3:1; 2. Kor. 4:7–12; Ap. t. 9:16; Filem. 15–16; Kol. 4:9; Fil. 1:1–3; Kol. 1:1–2.

Eräs adventistipastori, joka oli vangittu väärin perustein, vietti lähes kaksi vuotta kaltereiden takana. Aluksi hän oli hyvin hämmentynyt, mutta sitten hän ymmärsi, että vankila oli Jumalan hänelle antama lähetyskenttä. Kun hänen vankitoverinsa saivat tietää, että hän oli pastori, he pyysivät häntä saarnaamaan. Hän suostui ja antoi heille myös kirjallisuutta. Hän jopa kastoi vankeja ja piti ehtoollisjumalanpalveluksia. ”Toisinaan”, hän myönsi, ”oli vaikeaa palvella vankilassa, mutta työ tuotti myös iloa, varsinkin silloin, kun näki vastauksia rukouksiin ja ihmisten elämän muuttuvan.”

Paavali kirjoitti filippiläisille ja kolossalaisille vankilasta (ks. Fil. 1:7; Kol. 4:3). Itse asiassa Filippissä, jossa Paavali ja Silas joutuivat epäoikeudenmukaisesti syytetyiksi, vanginvartija ”pani heidät jalkapuuhun” (Ap. t. 16:24). Keskiyöllä he ”rukoilivat ja laulaen ylistivät Jumalaa, ja toiset vangit kuuntelivat heitä” (Ap. t. 16:25). He todella ymmärsivät, miten ”iloitaan aina”.

Tällä viikolla tarkastelemme olosuhteita, joita Paavali kohtasi. Hän näki suuremman tarkoituksen siinä, mitä hänelle tapahtui. Ehkä voimme oppia häneltä, kun mekin, kuten väistämättä tulee tapahtumaan, kohtaamme omat koettelemuksemme.

_Tämä tutkistelu on sapatiksi 3.1.2026_