---
title:  Lisäaineistoa
date:   27/02/2026
---

”Meissä ei ole vanhurskautta, jonka avulla voisimme täyttää Jumalan lain vaatimukset. Kristus on kuitenkin antanut meille mahdollisuuden pelastua. – – Jos annat itsesi hänelle ja otat hänet vastaan Vapahtajanasi, niin olipa elämäsi ollut miten syntistä tahansa, sinut katsotaan hänen tähtensä Jumalan edessä vanhurskaaksi. Kristuksen luonne on luonteesi tilalla, ja sinut hyväksytään aivan kuin et olisi koskaan syntiä tehnyt.

Eikä tässä vielä kaikki, sillä Kristus muuttaa sinut. Uskon kautta hän elää sydämessäsi. Ylläpidä tätä yhteyttä häneen uskoen ja luovuttaen tahtosi hänelle. Niin kauan kuin näin teet, hän vaikuttaa sinussa tahtomisen ja tekemisen. – –

Meissä ei siis itsessämme ole mitään, mistä voisimme ylpeillä. Meidän ainoa toivomme on Kristuksen vanhurskaudessa ja siinä työssä, mitä Pyhä Henki meissä ja meidän kauttamme saa aikaan.” (TKL [2010] 61–62.)

”Minulle annettu valo on erittäin selkeä. Monet poistuvat keskuudestamme kuuntelemalla eksyttäviä henkiä ja pahojen henkien opetuksia. Herra haluaa, että jokaisella, joka väittää uskovansa totuuteen, on älyllinen ymmärrys totuudesta.” (Ev 363.)

**Keskustelunaiheita:**

`Lue uudelleen muistojae: ”Kristukseen, joka oli puhdas synnistä, Jumala siirsi kaikki meidän syntimme, jotta me hänessä saisimme Jumalan vanhurskauden.” (2. Kor. 5:21.) Mitä tämä tarkoittaa? Mitä tarkoittaa, että Kristus tuli synniksi meidän tähtemme? Miten tämä auttaa meitä ymmärtämään ristillä tapahtuneen sijaiskuoleman? Mitä tarkoittaa, että me tulisimme hänessä ”Jumalan vanhurskaudeksi”?`

`Pohdi tarkemmin kysymystä ”kerran pelastettu, aina pelastettu”, johon monet kristityt uskovat. Miksi uskomme, että tämä on väärä oppi? Mitä ilmeisiä vaaroja se aiheuttaa sille, joka uskoo siihen? Kuinka voimme, vaikka hylkäämme tämän opin, silti olla varmoja pelastuksestamme?`

`Kuinka luja on uskosi perustus (Kol. 1:23)? Kuinka hyvin tiedät, mihin uskot ja miksi uskot niin? Mitä voit tehdä, jotta tietäisit paremmin, mihin uskot? Miksi on niin tärkeää, että uskosi ”perustus” on ”luja”?`