---
title:  Jos pysyt uskossa
date:   23/02/2026
---

`Lue Kol. 1:23. Mitä luulet Paavalin tarkoittavan ”lujina uskon perustalla” pysymisellä? (Ks. myös Kol. 2:5 ja Ef. 3:17.)`

Kreikan kielessä on neljä erilaista ”jos”-lausetta, joista jokaisella on erilainen vivahde. Kol. 1:23 alussa oleva lause olettaa, että ehto on totta. Toisin sanoen Paavali rohkaisee kolossalaisia ajatuksella, että he todellakin jatkavat uskossa. Kuten Paavali pian osoittaa, hän on jo nähnyt todisteita heidän uskostaan ja lujuudestaan (Kol. 2:5). Siitä huolimatta heidän toivonsa on edelleen ehdollinen sille, että he pysyvät uskon tiellä, jolle he ovat astuneet.

Tämä pysyvyyden ajatus on merkittävä (Kol. 1:23). Sitä käytetään kirjanoppineista ja fariseuksista, jotka tiukkasivat Jeesukselta vastausta siihen, mitä pitäisi tehdä aviorikoksesta kiinni jääneelle naiselle (Joh. 8:7); samoin kuin Pietarista, joka jatkoi oven koputtamista senkin jälkeen, kun Rode tunnisti hänen äänensä, mutta jätti oven lukkoon ja juoksi sisään kertomaan tästä muille (Ap. t. 12:16). Paavali käyttää sitä myös rohkaistessaan Timoteusta pysymään uskollisena hänen antamilleen opillisille ja käytännön ohjeille (1. Tim. 4:16). Hänen tarkoituksensa on tässä samanlainen, paitsi että se koskee yleisesti uskovia.

Kuten näemme ensi viikon raamattutunnilla, Paavali on huolissaan siitä, että kolossalaiset saattavat tavoitella ihmisen keksimiä tapoja pelastua sen sijaan, että he pitäisivät kiinni evankeliumin tarjoamasta toivosta (ks. esim. Kol. 2:8, 20–22). Sana ”perusta” viittaa siihen, että on luotu vankka uskon ja rakkauden perustus, joka on juurtuneena Jumalan sanaan (ks. Matt. 7:25; Ef. 2:20; Ef. 3:17).

Tähän ajatukseen liittyy kreikankielinen sana, joka on käännetty sanalla ’luja’ ja viittaa liikkumattomaan rakenteeseen tai laajemmin kristittyyn, jota ei voi horjuttaa ”pois siitä toivosta” (Kol. 1:23). Samaa sana käytetään 1. Kor. 15:58, VKR: ”– – olkaa lujat, järkähtämättömät, aina innokkaat Herran työssä, tietäen, että teidän vaivannäkönne ei ole turha Herrassa.”

Vastoin yleistä uskomusta ”kerran pelastettu, aina pelastettu”, Paavali sanoo jotain täysin erilaista.

`Mikä on sinun kokemuksesi uskon jatkuvan harjoittamisen tärkeydestä? Miksi sinun tulee siis aina tehdä tietoinen valinta toimia niin? Mitä tapahtuu, jos et tee niin?`