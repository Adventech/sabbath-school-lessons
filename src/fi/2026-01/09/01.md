---
title:  Sovitus ja toivo
date:   21/02/2026
---

> <p>Muistojae</p>
> ”Kristukseen, joka oli puhdas synnistä, Jumala siirsi kaikki meidän syntimme, jotta me hänessä saisimme Jumalan vanhurskauden.” (2. Kor. 5:21.)

### Avaintekstit
Kol. 1:20–29; Ef. 5:27; Ef. 3:17; Room. 8:18; Ef. 1:7–10; Ef. 3:3–6; Sananl. 14:12.

Paavali jatkaa sovituksesta, jota niin elävästi korostettiin Kol. 1:20 (ks. 8. raamattutunti, torstain osio). Siellä Paavali kuvasi sen kosmista laajuutta, kun taas seuraavassa se muuttuu henkilökohtaiseksi ja yksilölliseksi. Jeesus on ristinkuolemallaan saavuttanut sovinnon kaikkien ja kaiken puolesta, erityisesti ihmisten puolesta. Ihmiset vieraantuivat synnin vuoksi Jumalan elämästä, mutta nyt he voivat tulla uskon kautta sovitetuiksi Jumalan kanssa.

Tämän viikon muistojakeessa kerrotaan, miten sovitus toimii yksilötasolla. Maailmankaikkeuden kannalta se tapahtuu Kristuksen kuoleman kautta. Yksilötasolla risti ei ole vain passiivinen symboli, vaan aktiivista todellisuutta, jossa Jumalan rakkaus muuttaa ihmisiä, kun he kuulevat evankeliumin ja ottavat vastaan itsensä Kristuksen, kirkkauden toivon.

Paavali puhuu myös salaisuudesta, ”joka on ollut kätkössä aikojen alusta, sukupolvesta toiseen” (Kol. 1:26). Mikä on tämä salaisuus, ja mitä se merkitsee yksilölle ja maailmankaikkeudelle? Miten tämä ”salaisuus” liittyy evankeliumiin, jota Paavali on niin intohimoisesti julistanut?

_Tämä tutkistelu on sapatiksi 28.2.2026_