---
title:  Loistatte kuin tähdet taivaalla
date:   24/01/2026
---

> <p>Muistojae</p>
> ”Tehkää kaikki nurisematta ja empimättä, jotta olisitte moitteettomia ja puhtaita, nuhteettomia Jumalan lapsia tämän kieroutuneen ja turmeltuneen sukukunnan keskellä. Te loistatte siinä kuin tähdet taivaalla[.]” (Fil. 2:14–15.)

### Avaintekstit
Fil. 2:12–30; Room. 3:23–24; Room. 5:8; 2. Tim. 4:6; 1. Kor. 4:17; 2. Tim. 4:21, 13; Luuk. 7:2.

Jumala käski heprealaisia tottelemaan, koska tottelevaisuus on ”– – kansojen silmissä osoitus teidän viisaudestanne ja ymmärryksestänne. Nämä lait kuullessaan kaikki sanovat: ’Miten viisas ja ymmärtäväinen tuo suuri kansa onkaan.’” (5. Moos. 4:6.)

Jeesus sanoi vuosisatoja myöhemmin: ”Minä olen maailman valo. Se, joka seuraa minua, ei kulje pimeässä, vaan hänellä on elämän valo.” (Joh. 8:12.) Hän on myös sanonut: ”Te olette maailman valo. Ei kaupunki voi pysyä kätkössä, jos se on ylhäällä vuorella.” (Matt. 5:14.) Kuinka voimme olla tuo valo? Vain läheisen yhteyden kautta Jeesukseen, joka on todellinen ”valo, joka valaisee jokaisen ihmisen – –” (Joh. 1:9). Kuten Fil. 2:9–11 sanotaan, Jumala ”– – on korottanut hänet yli kaiken ja antanut hänelle nimen, kaikkia muita nimiä korkeamman. Jeesuksen nimeä kunnioittaen on kaikkien polvistuttava – – ja jokaisen kielen on tunnustettava – – ’Jeesus Kristus on Herra.’”

Taivaan valo ja voima ovat kaikkien niiden saatavilla, jotka ovat luovuttaneet elämänsä Jeesukselle. Liian usein joko odotamme Jumalan tekevän kaiken tai sitten omat ajatuksemme ja suunnitelmamme tulevat tielle. Siksi Paavalin sanat filippiläisille ovat niin ajankohtaisia tänään.

_Tämä tutkistelu on sapatiksi 31.1.2026_