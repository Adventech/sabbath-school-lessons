---
title:  Lisäaineistoa
date:   30/01/2026
---

”Lähinnä Kristusta tulee olemaan se, joka täällä maailmassa on syvimmältä juonut hänen itsensä uhraavan rakkautensa henkeä, rakkauden, joka ’ei kerskaa, ei pöyhkeile, – – ei etsi omaansa, ei katkeroidu, ei muistele kärsimäänsä pahaa’ (1 Kor. 13:4, 5), rakkauden, joka saa opetuslapsen, kuten se sai Herrammekin, antamaan kaikkensa, elämään, työskentelemään ja uhrautumaan kuolemaan asti ihmiskunnan pelastamiseksi. Tämä henki ilmeni Paavalin elämässä. Hän sanoi: ’Sillä elämä on minulle Kristus’, koska hänen elämänsä ilmaisi Kristuksen ihmisille; ’ja kuolema on voitto’, voitto Kristukselle; itse kuolemakin ilmaisisi hänen armonsa voimaa ja vetäisi sieluja hänen luokseen. ’Kristus – – on tuleva ylistetyksi minun ruumiissani’, hän sanoi, ’joko elämän tai kuoleman kautta’ (Fil. 1:21, 20).” (5AO 100.)

”Aika, jolloin jokainen joutuu koetukselle, ei ole kaukana. Meitä painostetaan ottamaan pedon merkki. Niiden, jotka ovat askel askeleelta myöntyneet maailman vaatimuksiin ja mukautuneet maailman tapoihin, ei ole vaikea taipua vallanpitäjien edessä mieluummin kuin asettua alttiiksi pilkalle, loukkauksille, vankeuden uhalle ja kuolemalle. – –

Kun lukuisat väärät uskovat erotetaan todellisista, piilossa olleet paljastuvat ja hoosianna-huutojen saattamana kokoontuvat Kristuksen lipun alle. Ne, jotka ovat olleet pelokkaita ja epäluuloisia, julistavat avoimesti uskovansa Kristukseen ja hänen totuuteensa. Seurakunnan heikoimmat ja epäröivimmät ovat kuin Daavid – valmiita toimimaan ja uskaltamaan. Mitä syvempi yö on Jumalan kansalle, sitä kirkkaammin tähdet loistavat. Paholainen ahdistelee uskollisia kovasti, mutta Jeesuksen nimessä he tulevat olemaan enemmän kuin voittajia.” (5T 81, 82.)

**Keskustelunaiheita:**

`Mieti yllä olevan lainauksen varoitusta niistä, jotka ovat ”askel askeleelta myöntyneet maailman vaatimuksiin ja mukautuneet maailman tapoihin”. Mitä se voisi tarkoittaa? Keskustelkaa siitä, miten tämä voisi koskea paitsi yksilöitä myös koko seurakuntaa.`

`Jumala sanoo: ”Minä nostan kunniaan ne, jotka minua kunnioittavat – –.” (1. Sam. 2:30.) Millä tavoin me kunnioitamme Jumalaa? Onko se sama asia kuin antaa ”hänelle kunnia” (Ilm. 14:7)? Miksi tai miksi ei?`

`Kuinka voimme ymmärtää käsitteen oman pelastuksemme eteen työskentelemisestä joutumatta lainalaisuuden ansaan?`