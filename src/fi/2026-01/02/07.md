---
title:  Lisäaineistoa
date:   09/01/2026
---

”Monet ovat kykenemättömiä laatimaan tarkkoja tulevaisuudensuunnitelmia. Heidän elämänsä on vakiintumatonta. He eivät pysty näkemään, mihin asiat tulevat johtamaan, ja tämä aiheuttaa heissä usein ahdistusta ja levottomuutta. Muistakaamme, että Jumalan lasten elämä tässä maailmassa on pyhiinvaeltajan elämää. Meillä ei ole viisautta suunnitella elämäämme. Tulevaisuus ei ole meidän hallinnassamme. ”Usko sai Abrahamin tottelemaan Jumalan kutsua ja lähtemään kohti seutuja, jotka Jumala oli luvannut hänelle perintömaaksi. Hän lähti matkaan, vaikka ei tiennyt, minne oli menossa.” Hepr. 11:8.

Eläessään maan päällä Kristus ei tehnyt suunnitelmia itseään varten. Hän hyväksyi Jumalan laatimat suunnitelmat, ja Isä ilmaisi ne hänelle päivittäin. Niin meidänkin tulee olla riippuvaiset Jumalasta, jotta hänen tahtonsa saisi toteutua elämässämme. Kun jätämme tiemme hänen haltuunsa, hän tulee ohjaamaan askeleitamme.

Loistavista tulevaisuudensuunnitelmistaan huolimatta aivan liian useat epäonnistuvat täydellisesti. Anna Jumalan hoitaa suunnittelu puolestasi. Luota kuin pieni lapsi häneen, joka “pitää huolen omiensa askelista”. 1. Sam. 2: 9. Jumala ei milloinkaan johda lapsiaan toisin kuin he itse haluaisivat tulla johdetuiksi, jos he voisivat nähdä lopun alusta ja havaita sen tavoitteen ihanuuden, jonka toteutumista he yhdessä hänen kanssaan edistävät.” (SLS 399.)

**Keskustelunaiheita:**

`Ajattele kulunutta viikkoa. Kenties sinulla on enemmän syytä olla kiitollinen kuin huomaatkaan?`

`Pohdi yllä olevan Ellen G. Whiten lainauksen viimeistä vai kappaletta. Se on erittäin voimallinen ilmaus uskosta. Kuinka voit oppia luottamaan Jumalaan noin syvästi?`

`Keskustelkaa seuraavasta lausunnosta Kol. 1:6, 23 valossa: ”Epäusko, nurina ja kapinointi sulkivat muinaisen Israelin neljäksikymmeneksi vuodeksi Kanaanin maan ulkopuolelle. Samat synnit ovat viivyttäneet nykyisen Israelin pääsyä taivaalliseen Kanaaniin. Kummassakaan tapauksessa vika ei ollut Jumalan lupauksissa. Epäusko, maailmallisuus, pyhittymättömyys ja kiistat Herran kansaksi tunnustautuvien keskuudessa ovat pitäneet meidät tässä synnin ja surun maailmassa kaikki nämä vuodet. Jos seurakunta olisi tehnyt sille määrätyn työn niin kuin Herra käski, koko maailma olisi jo saanut varoituksen ja Jeesus olisi tullut takaisin voimassa ja suuressa kirkkaudessa.” (TKK 28.) Millä tavoin voimme olla syyllisiä samaan?`