---
title:  Aiheita kiitokseen ja rukoukseen
date:   03/01/2026
---

> <p>Muistojae</p>
> ”Minä luotan siihen, että Jumala, joka on teissä aloittanut hyvän työnsä, myös saattaa sen päätökseen Kristuksen Jeesuksen päivään mennessä.” (Fil. 1:6.)

### Avaintekstit
Fil. 1:1–18; 1. Kor. 13:1–8; Jer. 17:9; Kol. 1:1–12; 1. Piet. 1:4; Ps. 119:105; Jes. 30:21.

Paavali aloittaa kirjeensä tarkoituksellisesti tervehdyssanoilla ja kiitoksella: ”Jumalan, meidän Isämme, armo ja rauha teille. Me kiitämme aina Jumalaa, Herramme Jeesuksen Kristuksen Isää – –.” (Kol. 1:2–3.)

Meillä, kuten Paavalilla, on paljon kiitettävää. Olemme kokeneet Jumalan armon syvällisesti, siten, jota edes enkelit eivät voi täysin ymmärtää. Sama pätee Jumalan antamaan rauhaan. Se on lahja, joka pitää sisällään sopusoinnun Jumalan kanssa ja Jumalan rakkaudesta virtaavan toivon.

Ihmisinä voimme antaa ja osoittaa arvostusta toisille ja toivoa, että ihmiset arvostavat sitä, mitä teemme heidän hyväkseen. Vanhemmat rukoilevat, että heidän lapsensa rakastavat Jumalaa ja arvostavat jonain päivänä, ellei jo nyt, niitä todellisia uhrauksia, joita vanhemmat ovat tehneet antaakseen heille parhaan mahdollisen kasvatuksen. Ihmisinä teemme kuitenkin monia virheitä ja opimme niistä (tai ainakin meidän pitäisi oppia).

Tällä viikolla pohdimme Paavalin aloitussanoja, joita hän käytti kirjeissään filippiläisille ja kolossalaisille. Nämä kiitossanat ja rukoukset voivat rikastuttaa ja vahvistaa omaa rukouselämäämme.

_Tämä tutkistelu on sapatiksi 10.1.2026_