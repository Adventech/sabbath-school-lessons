---
title:  Lisäaineistoa
date:   20/02/2026
---

”Jos joku, joka on pelkkä ihminen, puhuu sellaista kuin Jeesus, hän ei ole mikään suuri opettaja. Hän on joko yhtä hullu kuin mies, joka väittää olevansa paistettu muna, tai sitten hän on itse paholainen helvetistä. Sinun on tehtävä valintasi näistä vaihtoehdoista. Joko Jeesus oli – ja on – Jumalan Poika, tai sitten hän on hullu tai jotain sitäkin pahempaa. Voit passittaa hänet suljetulle osastolle; voit sylkeä häntä ja tappaa hänet paholaisena; tai voit polvistua hänen eteensä ja nimittää häntä Herraksesi ja Jumalaksesi. Mutta älä yritäkään holhoavin äänenpainoin selittää, että hän oli suuri ihminen ja opettaja. Sitä mahdollisuutta Jeesus ei meille jätä. Se ei ollut hänen tarkoituksensa.” – C. S. Lewis, Tätä on kristinusko (Kirjapaja, Helsinki 2012), s. 93–94.

”Isä on koko Jumaluuden täyteys ruumiillisesti, ja näkymätön kuolevaisten silmille.

Poika on koko Jumaluuden täyteys ilmennettynä. Jumalan sana julistaa hänet Jumalan olemuksen kuvaksi.” (Ev 614.)

”Kristus on ennalta oleva, itsestään oleva Jumalan Poika. – – Puhuessaan ennaltaolostaan Kristus vie ajatukset taaksepäin ajattomien aikakausien halki. Hän vakuuttaa meille, että ei ole koskaan ollut aikaa, jolloin hän ei olisi ollut läheisessä yhteydessä ikuiseen Jumalaan. – –

”Hän oli yhdenvertainen Jumalan kanssa, ääretön ja kaikkivoipa. – – Hän on ikuinen, itsestään oleva Poika.” (Ev 615.)

**Keskustelunaiheita:**

`Pohdi tarkemmin Jeesuksen ikuista jumaluutta. Mieti, mitä seurauksia olisi koko pelastussuunnitelmalla ja ristinkuoleman merkityksellä, jos Jeesus olisi ollut jotain muuta kuin ikuinen Jumala? Jeesusta ei ole koskaan luotu, vaan hän on ollut aina olemassa, ikuisuudesta asti. Miksi tämä opetus on niin tärkeä? Mitä merkitsisi, jos Jeesus ei olisi ikuinen, vaan hän olisikin jollain tavalla luotu? Mitä tällaisen ajattelun myötä menetetään?`

`Kun ajattelemme Jeesusta, evankeliumia ja pelastussuunnitelmaa, miksi meidän on pidettävä mielessämme koko maailmankaikkeuden osallistuminen ja kiinnostus siihen, mitä Jeesus on tehnyt täällä? Mitä maailmankaikkeuden asukkaiden mielessä on mahtanut liikkua, kun he näkivät ikuisen Luojansa ristillä? Meidän on helppo olla siitä vaikuttuneita, mutta lankeamaton maailmankaikkeus tunsi Jeesuksen ikuisessa kirkkaudessaan. Mitä sen asukkaiden mielessä on mahtanut liikkua, kun he näkivät sen, jota he olivat palvoneet taivaassa, kuolevan ristillä?`