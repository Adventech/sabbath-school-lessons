---
title:  Ruumiin (seurakunnan) pää
date:   17/02/2026
---

`Lue Ef. 1:22 ja Kol. 2:10. Mitä ”pää” tarkoittaa näissä kohdissa? Mitä Paavali tarkoittaa, kun hän kutsuu Jeesusta seurakunnan pääksi (Ef. 5:23)?`

On luonnollista puhua päästä vertauskuvallisessa merkityksessä viitaten johtavaan asemaan, kuten lukemattomissa kielissä ympäri maailmaa tehdään. Samanlaista käyttöä löytyy koko Vanhasta ja Uudesta testamentista. Huomaa, miten pää-sanaa käytetään seuraavissa jakeissa:

1. Mooses valitsi ”kelvollisia miehiä Israelin kansan keskuudesta ja asetti heidät kansalle päämiehiksi, tuhannen, sadan, viidenkymmenen ja kymmenen päälliköiksi” (2. Moos. 18:25).
2. ”– – sukukuntien päämiesten – –.” (4. Moos. 31:26.)
3. Jumala asettaa Israelin ”pääksi eikä hännäksi”, jos he tottelisivat Herraa (5. Moos. 28:13, VKR).
4. ”Syyrian päänä on vain Damaskoksen kaupunki, ja Damaskoksen päänä on vain Resin.” (Jes. 7:8.)
5. ”Juudan ja Israelin miehet kokoontuvat yhteen – – asettavat itsellensä yhteisen pään – –.” (Hoos. 1:11, VKR.)
6. ”Kuulkaa, Jaakobin heimon päämiehet, kuulkaa Israelin johtajat.” (Miika 3:9.)
7. ”– – jokaisen miehen pää on Kristus – –.” (1. Kor. 11:3.)

Siten Kristus seurakunnan päänä tarjoaa johtajuutta, ohjausta ja ravintoa seurakunnan ykseyden ja kasvun hyväksi (ks. Kol. 2:19).

`Lue 1. Kor. 12:12–27. Tässäkin Paavali kuvailee seurakuntaa ”ruumiiksi”. Mitä muita seurakunnan piirteitä tästä vertauskuvasta ilmenee?`

Kuten ruumis ei voi elää ilman päätä, elämä voi olla paljon vaikeampaa, kun osa ruumista menetetään tai vahingoittuu. Usein emme tunnista jonkin asian tärkeyttä, ennen kuin menetämme sen.

`Jos joutuisit luopumaan jostakin raajasta tai silmästä, minkä valitsisit? Mitä tämä kertoo sinulle siitä, kuinka tärkeä jokainen ihminen on seurakunnan jäsenenä?`