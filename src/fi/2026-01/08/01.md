---
title:  Kristus, korkein
date:   14/02/2026
---

> <p>Muistojae</p>
> ”Hän [Kristus] on näkymättömän Jumalan kuva, esikoinen, ennen koko luomakuntaa syntynyt. Hänen välityksellään luotiin kaikki, kaikki mitä on taivaissa ja maan päällä, näkyvä ja näkymätön, valtaistuimet, herruudet, kaikki vallat ja voimat. Kaikki on luotu hänen kauttaan ja häntä varten. Hän on ollut olemassa ennen kaikkea muuta, ja hän pitää kaiken koossa.” (Kol. 1:15–17.)

### Avaintekstit
1\. Moos. 1:26–27; Kol. 1:13–19; Joh. 1:1–3; Ef. 1:22; 1. Kor. 12:12–27; Room. 6:3–4; 1. Kor. 4:9.

Tämän viikon raamattutunnilla palaamme tarkastelemaan Kolossalaiskirjettä (ks. 1. ja 2. raamattutunti).

Torstain osiossa 2. raamattutunnilla näimme, että Paavali rukoilee Kol. 1:9–12 kolossalaisten uskovien puolesta ja pyytää, että he eläisivät Jumalalle mieluisalla tavalla. Jakeissa 12 ja 13 hän asettaa vastakkain kaksi maailmaa: valon ja pimeyden, valon valtakunnan (Kol. 1:12) ja pimeyden valtakunnan (Kol. 1:13). Isä Jumala on tehnyt meidät kelvollisiksi saamaan perinnön iankaikkisesta valon valtakunnasta, vapauttanut meidät pimeyden vallasta ja ”siirtänyt meidät rakkaan Poikansa valtakuntaan, hänen, joka on meidän lunastuksemme, syntiemme anteeksianto” (Kol. 1:13–14).

Toisin sanoen, meillä on lunastus Jeesuksessa, Jeesuksen persoonassa. Hän on myös meidän Luojamme ja Jumalamme. Hän lunasti meidät, ja uskomalla häneen meidät on siirretty pimeyden valtakunnasta hänen rakkaan Poikansa valtakuntaan.

Tällä viikolla tarkastelemme yhtä Uuden testamentin kattavimmista ja ylevimmistä lausunnoista Jeesuksesta. Mitä tarkoittaa, että Jeesus on ”näkymättömän Jumalan kuva” ja samalla ”esikoinen, ennen koko luomakuntaa syntynyt”? (Kol. 1:15.)

_Tämä tutkistelu on sapatiksi 21.2.2026_