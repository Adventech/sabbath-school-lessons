---
title:  Ei maailmallisuudelle
date:   09/03/2026
---

Kuulemme nykyään monia iskulauseita: ”Ei sodalle!” ”Ei metsien hävittämiselle!” ”Ei ydinaseille!” Yhtä emme ole kuitenkaan luultavasti koskaan kuulleet: ”Ei maallisuudelle!” Se ei vain sovi maailman ajattelutapaan. Ei sillä, että muut iskulauseet olisivat vääriä tai niiden edustamat asiat väärin. Ne ovat vain hyvin lyhytnäköisiä, kun otetaan huomioon ikuisuuden läheisyys. Meidän on kohdistettava katseemme korkeammalle, ikuisuuteen.

`Lue Kol. 3:5–6 (ks. myös Room. 6:1–7). Miten voimme kokea sen, mitä tarkoittaa olla kuollut itselle ja maailmallisuudelle sekä elää sille, ”mikä on ylhäällä”? (Kol. 3:1.)`

Vaikka olemme hengellisessä mielessä kuolleet Kristuksen kanssa, ruumiiseemme ja mieleemme kohdistuvat kiusaukset on haudattava. Meidän on kuitenkin ymmärrettävä kaksi asiaa Paavalin antamasta käskystä.

Paavali käyttämän ”jos”-lauseen muoto (Kol. 3:1) olettaa alkutekstissä, että olemme todellakin ylösnousseet Kristuksen kanssa. Kol. 3:5 määräys on seuraus tästä tosiasiasta. Voimme haudata maalliset asiat (siveettömyyden, saastaisuuden, intohimot, pahat halut, ahneuden jne.) vain koska olemme ylösnousseet Kristuksen kanssa ja meillä on hänen hengellinen elämänsä sekä voima poistaa nämä asiat mielestämme ja elämästämme.

Kol. 3:6 kreikankielinen ilmaus ”Jumalan viha” on tämän lisäksi vain yhden kerran Raamatussa Room. 1:18. Jumala ”sallii” ihmisten jäävän omien pahojen tekojensa valtaan, ja siksi hänen vihansa ”on tullut” (ks. Ilm. 6:16–17) niiden päälle, jotka ovat ”tottelemattomia” (Kol. 3:6). Paavali viittaa Room. 1:18 ”jumalattomuuteen ja vääryyteen” rinnastaen epäpuhtauden (käyttäen samaa kreikankielistä sanaa kuin Kol. 3:5) hyvin tarkasti ihmisiin, jotka antautuvat ”mielihalujensa valtaan sellaiseen saastaisuuteen, että he – – häpäisevät oman ruumiinsa” (Room. 1:24).

Miten he häpäisevät oman ruumiinsa? Ensinnäkin, koska he kieltäytyvät tunnustamasta Luojaa, mutta myös häpeällisten himojen vuoksi, sillä: ”Naiset ovat vaihtaneet luonnollisen sukupuoliyhteyden luonnonvastaiseen, ja miehet ovat samoin luopuneet luonnollisesta yhteydestä naisiin ja heissä on syttynyt himo toisiaan kohtaan. Miehet ovat harhautuneet harjoittamaan keskenään säädyttömyyttä – –.” (Room. 1:26–27.)