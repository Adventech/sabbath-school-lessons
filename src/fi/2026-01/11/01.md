---
title:  Elämä Kristuksen kanssa
date:   07/03/2026
---

> <p>Muistojae</p>
> ”Mutta kaiken kruunuksi tulkoon rakkaus, sillä se tekee kaiken täydelliseksi.” (Kol. 3:14.)

### Avaintekstit
Kol. 3:1–17; Room. 1:18; Room. 6:1–7; Ef. 4:22–24; 5. Moos. 7:6–8; 1. Sam. 16:23.

Yleensä kehotetaan olemaan ajattelematta liikaa taivaallisia asioita. Muuten meistä ei ole maallisessa elämässä mitään hyötyä. Vaikka tämä onkin totta jossain mielessä, Paavali korostaa Kolossalaiskirjeen 3. luvussa yhtä tärkeää ajatusta: jos olemme liian maailmallisia, meistä ei ole taivaallisessa mielessä mitään hyötyä Herralle.

Paavali kiinnittää huomiomme moniin käytännönläheisiin, tosielämän periaatteisiin, jotka ovat peräisin taivaasta ja joita voivat ymmärtää vain ne, jotka on ”yhdessä Kristuksen kanssa herätetty kuolleista” (Kol. 3:1). Paavalin neuvot ovat hyvin maanläheisiä periaatteita, jotka parantavat kaikkia suhteitamme, ei vain seurakunnan keskellä.

Jeesus sanoi: ”[R]akastakaa vihamiehiänne ja rukoilkaa vainoojienne puolesta, jotta olisitte taivaallisen Isänne lapsia. Hän antaa aurinkonsa nousta niin hyville kuin pahoille ja lähettää sateen niin hurskaille kuin jumalattomille.” (Matt. 5:44–45.)

Kuulostaako mahdottomalta? Ihmisen näkökulmasta se on sitä. Meidän on kuoltava, ennen kuin voimme todella elää Jumalalle. Siksi meidän tulee olla suunnattuina taivaallisiin, jos haluamme olla maallisessa elämässä hyödyksi taivaalliselle Isällemme.

Tällä viikolla tarkastelemme tapoja, joiden myötä elämä Kristuksen kanssa voi muuttaa elämäämme nyt ja ikuisesti.

_Tämä tutkistelu on sapatiksi 14.3.2026_