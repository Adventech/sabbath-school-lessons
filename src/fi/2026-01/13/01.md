---
title:  Jumalan tahdon noudattaminen kaikessa
date:   21/03/2026
---

> <p>Muistojae</p>
> ”Kiittäkää kaikesta. Tätä Jumala tahtoo teiltä, Kristuksen Jeesuksen omilta.” (1. Tess. 5:18.)

### Avaintekstit
Kol. 4:7–18; Ef. 6:21; Ap. t. 15:36–40; 2. Tim. 4:10–11; 2. Piet. 3:10–14; Jes. 60:1–3.

Kolossalaiskirjeen viimeisessä osassa kerrotaan Paavalin laajemmasta työtovereiden verkostosta. Apostolien teoissa kerrotaan, kuinka hän työskenteli ensin Barnabaksen kanssa, sitten Silaksen kanssa ja sen jälkeen annetaan yleiskatsaus hänen kolmesta lähetysmatkastaan.

Tällä viikolla tarkastelemme Paavalin lähetystyön strategiaa, joka sisälsi ajan ja resurssien erittäin tehokkaan käytön Rooman valtakunnan tärkeimpien keskusten saavuttamiseksi. Se sisälsi myös lupaavien maallikkojen kouluttamista, jotta voitaisiin saavuttaa isommat ja pienemmät kaupungit, joihin Paavali ei itse päässyt, kuten Kolossa, Laodikea ja Hierapolis.

Paavali yhdisti jatkuvasti ihmisiä ja seurakuntia henkilökohtaisten vierailujen kautta matkoillaan ja erityisesti vankina ollessaan kirjeidensä kautta. Hän ymmärsi, että menestys evankeliumin levittämisessä riippui kaikkien yhteistyöstä – juutalaisten ja pakanakristittyjen, miesten ja naisten sekä sellaisten henkilöiden kuten Tykikos, Aristarkos, Justus, Epafras, Luukas ja Nymfa. On kiehtovaa, että kuulemme myös kirjeestä, jonka hän kirjoitti Laodikeaan, mutta joka ei ole säilynyt meille. Paavali tiivistää näihin viimeisiin jakeisiin paljon, mukaan lukien henkilökohtaisen kehotuksen miehelle nimeltä Arkippos. Hän teki kaiken mahdollisen vahvistaakseen seurakuntia niin kauan kuin pystyi.

_Tämä tutkistelu on sapatiksi 28.3.2026_