---
title:  Lisäaineistoa
date:   27/03/2026
---

”Sielusta, joka jättäytyy Kristukselle, tulee hänen linnoituksensa, jota hän pitää hallussaan tässä kapinallisessa maailmassa, ja hänen tarkoituksensa on, ettei siellä tunnusteta muuta valtaa kuin hänen. Sielua, joka näin on taivaallisten voimien vallassa, ei saatana hyökkäyksillään voi voittaa. Mutta ellemme jättäydy Kristukselle, joudumme paholaisen hallittaviksi. Meidän on välttämättä oltava näiden jommankumman suuren voiman vallassa, jotka kamppailevat maailman herruudesta. Meidän ei tarvitse vapaaehtoisesti valita pimeyden ruhtinaan palvelemista joutuaksemme hänen valtaansa. Riittää, jos laiminlyömme liittyä valon valtakuntaan. Ellemme ole yhteistyössä taivaan voimien kanssa, sielunvihollinen valtaa sydämemme ja tekee sen asunnokseen. Ainoa puolustuskeino pahaa vastaan on Kristuksen asuminen sydämessä uskon kautta hänen vanhurskauteensa. Ellemme ole elävässä yhteydessä Jumalaan, emme koskaan voi vastustaa itserakkauden, itsekorotuksen ja kiusausten epäpyhää vaikutusta. Voimme luopua monista pahoista tavoista ja voimme joksikin aikaa jättää saatanan seuran, mutta ellei meillä ole elävää yhteyttä Jumalan kanssa, ellemme hetkittäin jättäydy hänelle, meidät voitetaan. Ellemme henkilökohtaisesti tunne Kristusta ja ole jatkuvassa yhteydessä hänen kanssaan, olemme vihollisemme armoilla ja loppujen lopuksi tottelemme hänen käskyjään.” (4AO 277–278.)

**Keskustelunaiheita:**

`Katso yllä oleva Ellen G. Whiten lainausta. Suuressa taistelussa on todellakin vain kaksi puolta, ja ellemme tietoisesti valitse Kristusta, olemme Paholaisen puolella (Luuk. 11:23). Vaikka tämä ajatus saattaakin häiritä meitä, Jumala ei ole mitenkään velvollinen varmistamaan, etteivät hänen totuutensa loukkaa meitä. Mitä tämä tosiasia kertoo sinulle siitä, kuinka tärkeää on todella luovuttaa tahtosi Kristukselle?`

`Lue Ilm. 14:14–16. Helluntain aikainen varhaissade mahdollisti evankeliumin siemenen itämisen ja kasvun, kun taas myöhäissade valmistaa maan lopullista sadonkorjuuta varten. Miten Ilm. 14:12 liittyy tähän?`

`Millä tavoin kulttuuri ja ympäröivä maailma vaikuttavat meihin seurakuntana ja yksittäisinä uskovina? Miten voimme suojautua maailman negatiivisilta vaikutuksilta, jotka ovat aina olleet ongelma Jumalan kansalle kaikkina aikakausina?`