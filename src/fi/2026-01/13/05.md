---
title:  Maailmassa, mutta ei maailmasta
date:   25/03/2026
---

`Lue Kol. 4:14–15 ja 2. Tim. 4:10–11. Miten Luukas eroaa Demaksesta ja miksi?`

Apostoli Johannes sanoo: ”Älkää rakastako maailmaa, älkää sitä, mikä maailmassa on. Jos joku rakastaa maailmaa, Isän rakkaudella ei ole hänessä sijaa.” (1. Joh. 2:15.) Luukkaan rakkaus Jeesusta ja hänen valtakuntaansa kohtaan sai hänet pysymään Paavalin rinnalla loppuun asti, tapahtui mitä tahansa, kun taas Demas rakasti tätä maailmaa enemmän kuin tulevaa maailmaa.

**Lue seuraavat tekstit. Mitä neuvoja annetaan niille, jotka odottavat Jeesuksen toista tulemista?**

`Mark. 13:32–37`

`Tit. 2:11–14`

`2. Piet. 3:10–14`

`Ilm. 3:17–21`

Jeesus ja apostolit kehottavat usein meitä valvomaan, olemaan valppaina ja olemaan aina valmiina Mestarin paluuta varten, jotta emme joutuisi yllätetyiksi. Valitettavasti samoin kuin Jeesuksen käskyn valvoa ja rukoilla (Mark. 14:38) huomiotta jättäneet opetuslapset, monet eivät tee tarvittavia valmisteluja. Kaikessa on kyse siitä, kuka tai mikä on sydämessämme, koska emme voi palvella kahta herraa.

Laodikealle osoittamassaan viestissä Jeesus antaa meille selkeän ohjeen. Ensinnäkin meidän tulee katua syntejämme. Toiseksi meidän tulee avata sydämemme Jeesukselle ja antaa hänelle hallintavalta, mikä puolestaan (kolmanneksi) antaa meille mahdollisuuden saada koettelemusten kautta testattua ja kiusauksista voiton saaneen uskon ja rakkauden kultaa.

`Mitä erityistä Jeesus pyytää sinua katumaan elämässäsi? Missä kohtaa hänen ohjettaan sinä tarvitset eniten apua?`