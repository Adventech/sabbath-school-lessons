---
title:  Taivaan kansalaisuus
date:   07/02/2026
---

> <p>Muistojae</p>
> ”Älkää olko mistään huolissanne, vaan saattakaa aina se, mitä tarvitsette, rukoillen, anoen ja kiittäen Jumalan tietoon.” (Fil. 4:6.)

### Avaintekstit
Fil. 3:17–4:23; 1. Kor. 15:42–44; Joh. 14:27; Ps. 119:165; Job 1:21; 1. Tim. 6:7.

Tämän viikon raamattutunti päättää Filippiläiskirjeen tutkimuksen ja on täynnä arvokkaita opetuksia ja elämänviisauksia. Vaikuttaa siltä, että monet apostoli Paavalin elämää ohjanneet korkeat moraaliset arvot löytyvät kirjeen loppujakeista. Jeesuksen opetusten tavoin – jotka keskittyvät sisäiseen ihmiseen – Paavali jakaa meille salaisuuksia iloista kristillistä elämää varten.

Vaikka asiat eivät mene niin kuin haluaisimme, mikä tapahtuu useammin kuin haluaisimme, meidän ei tarvitse olla huolissamme, ahdistuneita tai lannistuneita. On olemassa periaatteita, jotka auttavat meitä löytämään sisäisen voiman kohdata elämän haasteet, ja siten voimme kokea tyyneyden ja kestävän rauhan, jotka vain Jumala voi antaa. Nykyisyys ja tulevaisuus ovat hänen käsissään, ja hän antaa meille kaiken, mitä tarvitsemme.

Tärkeintä on, että meidän ei tarvitse asettaa toivoamme maallisiin hallintojärjestelmiin, jotka säännöllisesti tuottavat pettymyksen meille. Kristittyinä olemme Jumalan taivaallisen valtakunnan kansalaisia. Tähän kansalaisuuteen liittyy etuoikeuksia, ihania etuoikeuksia. Sekä myös vastuita.

_Tämä tutkistelu on sapatiksi 14.2.2026_