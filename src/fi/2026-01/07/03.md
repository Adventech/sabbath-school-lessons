---
title:  Pysy lujana Herrassa
date:   09/02/2026
---

`Lue Fil. 3:20–21. Miten Paavali kuvaa elävästi, miltä kristityn ”kansalaisuus” näyttää?`

Toisin kuin ristin viholliset, jotka ”ajattelevat maallisia asioita” ja joilla ei ole muuta jumalaa kuin vatsansa (Fil. 3:19), kristittyjen kansalaisuus on taivaassa, ja hallitsijamme on Jeesus Kristus itse. Korostaakseen tätä seikkaa Paavali painottaa, että alennustilassa olevat ruumiimme (Fil. 3:21), jotka ovat alttiita sairauksille, rappeutumiselle ja kuolemalle, on muutettava Kristuksen ruumiin kaltaisiksi kirkastetuiksi ylösnousemusruumiiksi.

**Kuinka seuraavat jakeet kuvaavat tätä kirkastettua tilaa?**

`Job 19:25–27`

`Luuk. 24:39`

`1. Kor. 15:42–44`

`1. Kor. 15:50–54`

`Kol. 3:4`

Lopulta Jeesuksen kautta kuolema, ”vihollisista viimeisenä”, tuhotaan (1. Kor. 15:26). Se on suurin toivomme. Se on ylin lupaus, joka meille on annettu Jeesuksessa – eikä se tarkoita vain kuoleman loppua, vaan kokonaan uutta ruumista, jopa kirkastunutta ruumista (Fil. 3:21).

Kirjassa, joka käsittelee ”pelastuksen” löytämistä ilman Jumalaa ja jossa väitetään melko typerästi, että kuoleman pelon voittaminen on ”pelastus”, kirjailija Luc Ferry myöntää, että kristinusko ”ei mahdollista ainoastaan kuolemanpelon voittamista vaan myös itse kuoleman voittamisen. Näin tapahtuu yksilöidyn identiteetin ehdoilla ennemmin kuin anonyymisti tai abstraktion avulla. Tämä näyttää olevan ainoa versio, joka todella tarjoaa lopullisena voittona henkilökohtaisen kuolemattomuuden kuolevaisen olemuksemme tilalle.” – Luc Ferry, A Brief History of Thought (New York: HarperCollins, 2011, Kindle-versio), s. 90. Aika merkittävä myönnytys ateistilta.

Siten Paavalille taivaan kansalaisuus sisältää lupauksen ylösnousemuksesta ja ikuisesta elämästä täysin uudessa olemassaolon tilassa, jota emme nyt voi edes kuvitella.

`Miksi lupaus ikuisesta elämästä on niin tärkeä?`