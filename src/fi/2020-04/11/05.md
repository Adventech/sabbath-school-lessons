---
title:  Työ Ja Hengellisyys
date:  09/12/2020
---

”Jos me elämme Hengen varassa, meidän on myös seurattava Hengen johdatusta.” (Gal. 5:25.) Ihmisen työ ja hänen hengellisyytensä kuuluvat erottamattomasti yhteen. Kristillisyys ei ole mikään vaate, joka voidaan pukea päälle tai riisua pois aina mielialan tai sen mukaan, mitä vaiheita elämässä tulee vastaan. Kristinuskossa ihmisestä tulee uusi luomus, jonka olemus tulee esille kaikilla hänen elämänsä ­alueilla, myös työssä.

`Lue Gal. 5:22–26. Mitkä Paavalin kuvaamat lahjat kuvaavat myös sinua ja sinun työtäsi?`

The Expository Dictionary of New Testament Words -sanakirja kuvailee ”hengellistä” ihmistä ihmisenä, ”joka ilmentää Hengen hedelmää omalla tavallaan”. Voimme tästä tehdä sen johtopäätöksen, että olemalla yhteydessä Kristukseen me ihmiset toimimme uskovina kaikilla elämämme aloilla.

Eräs potilas makasi kuolinvuoteellaan floridalaisessa sairaalassa, ja hänen läheisin ystävänsä valvoi hänen vuoteensa vierellä. Sairaanhoitajat kävivät tämän tästä huolehtimassa potilaan tarpeista. Ystävä halusi ylläpitää keskustelua, joten hän kysyi sairaanhoitajilta, missä nämä olivat saaneet koulutuksensa. Monet sanoivat suorittaneensa opintonsa Florida Hospital Collegessa.

Tämä teki ystävään suuren vaikutuksen. Myöhemmin hän teki useita vierailuja kyseiseen lääketieteelliseen korkeakouluun nähdäkseen, millaista siellä oli. Miksi? Koska hän oli kertonut ihmiselle, että juuri tuossa opinahjossa koulutuksen saaneet hoitajat tuntuivat antavan hellempää ja rakastavampaa hoitoa hänen kuolevalle ystävälleen kuin muualla koulutuksensa suorittaneet. Hän näki hoitajissa suuren eron siltä osin, millainen asenne heillä oli hänen kuolevaa ystäväänsä kohtaan.

Hän esitti paljon kysymyksiä sairaalayliopistosta ja sen tehtävästä, ja lopulta hän lahjoitti sinne 100 000 $, jotta sillä koulutettaisiin lisää sen kaltaisia sairaanhoitajia, joita hän oli kohdannut. Hengellisyys on elämäntapa.

`Miten oma hengellisyytesi näkyy päivittäisissä tehtävissäsi? Millaisen vaikutelman luulet jättäväsi?`