---
title:  Jeesus, Uskollinen Pappi
date:  29/01/2022
---

> <p></p>
> ”Senkaltainen ylimmäinen pappi meille sopikin: pyhä, viaton, tahraton, syntisistä erotettu ja taivaita korkeammaksi tullut[.]” (Hepr. 7:26, VKR.)

### Avaintekstit
Hepr. 5:1–10;  1. Moos. 14:18–20;  1. Piet. 2:9;  Hepr. 7:1–3;  Hepr. 7:11–16, 22, 26.

Jumalan ja meidän välillemme syntynyt kuilu on synnin aikaansaama. Ongelma paheni, koska synti merkitsi myös luonteemme turmeltumista. Jumala on pyhä, eikä synti kestä hänen läsnäoloaan. Meidän oma turmeltunut luontomme siis erotti meidät Jumalasta, kuten kaksi toisiinsa nähden väärään asentoon joutunutta magneettia hylkii toisiaan. Lisäksi turmeltunut luontomme teki mahdottomaksi sen, että ihminen voisi totella Jumalan lakia. Syntiin kuuluu myös väärinymmärrystä. Ihmiset kadottivat näkyvistään Jumalan rakkauden ja armon ja alkoivat nähdä hänet vihaisena ja vaativana.

Tällä viikolla tutkimme niitä hämmästyttäviä asioita, jotka Isä ja Poika tekivät kuroakseen umpeen tuon kuilun. Heprealaiskirjeen luvut 5–7 tarjoavat tarkan analyysin Jeesuksen pappeudesta. Kirjoittaja analysoi pappeuden alkuperää ja tarkoitusta (Hepr. 5:1–10) ja kehottaa lukijoita olemaan hylkäämättä sitä (Hepr. 5:11–6:8) ja sen sijaan pitämään kiinni sen tarjoamasta toivon varmuudesta (Hepr. 6:9–20). Hän myös selittää Jeesuksen pappeuden luonnetta (Hepr. 7:1–10) ja sen vaikutuksia siihen, miten Jumala suhtautuu uskoviin (Hepr. 7:11–28). Tällä viikolla keskitymme erityisesti kohtiin Hepr. 5:1–10 ja Hepr. 7:1–28.

_Tämä tutkistelu on sapatiksi 5.2.2022_