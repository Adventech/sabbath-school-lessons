---
title:  Tehokas Pappi
date:  01/02/2022
---

”Jos jo Leevin heimon pappisvirka, josta Israelin kansalle on annettu säädökset laissa, olisi johtanut täydellisyyteen, mitä tarvetta olisi ollut sanoa, että vielä tulee uudenlainen pappi, jonka pappeus on Melkisedekin pappeutta, ei Aaronin?” (Hepr. 7:11.)

Papit ovat välittäjiä Jumalan ja ihmisten välillä. Heprealaiskirjeessä sanotaan kuitenkin, että leeviläiset papit eivät kyenneet tarjoamaan täydellistä, varmaa pääsyä Jumalan luo, koska eivät kyenneet tarjoamaan täydellisyyttä (Hepr. 7:11, 18, 19). He eivät itsekään olleet täydellisiä; joten, miten he olisivat voineet myöntää täydellisyyttä toisille?

Myöskään eläinuhrit eivät voineet puhdistaa syntisen omaatuntoa. Niiden tarkoitus oli osoittaa tulevaisuuteen Jeesuksen työhön ja hänen uhriinsa, joka yksin pystyi tarjoamaan todellisen puhdistuksen synnistä (Hepr. 9:14; 10:1–3, 10–14). Leeviläisten pappien ja heidän uhriensa tarkoitus oli väliaikainen ja kuvaava. Heidän työnsä kautta Jumala halusi johtaa kansaa panemaan uskonsa Jeesuksen tulevaan työhön – hänen, joka on ”Jumalan Karitsa, joka ottaa pois maailman synnin” (Joh. 1:29).

`Lue Hepr. 7:11–16. Miksi oli tarve muuttaa lakia?`

Hepr. 7:12 selittää, että muutos pappeudessa teki välttämättömäksi myös muutoksen lakiin. Miksi? Koska oli olemassa tiukka laki, joka kielsi niitä, jotka eivät tulleet Leevin sukulinjasta Aaronin kautta, palvelemasta pappeina (4. Moos. 3:10; 17:4, 5). Hepr. 7:13, 14 selittää, että Jeesus tuli Juudan sukulinjasta, joten laki kielsi häntä olemasta leeviläinen pappi. Paavali esittää, että Jeesuksen asettaminen papiksi merkitsi sitä, että Jumala on muuttanut pappeutta koskevaa lakia.

Jeesuksen tuleminen merkitsi myös muutosta uhreja koskeviin lakeihin. Syntisiltä vaadittiin, että he toivat erilaisia uhreja sovituksen saamiseksi (3. Moos. 1–7), mutta Jeesuksen ja hänen täydellisen uhrinsa myötä myös laki eläinuhreista piti panna syrjään (Hepr. 10:17, 18), sillä nyt oltiin uudessa liitossa ja oli saatu täydempi ilmoitus pelastussuunnitelmasta.

`Ajattele muinaisaikoina uhrattujen eläinuhrien lukematonta määrää. Ne kaikki viittasivat Jeesukseen, mutta ne eivät voineet maksaa meidän syntejämme. Miksi vain Jeesuksen kuolema saattoi maksaa ne?`