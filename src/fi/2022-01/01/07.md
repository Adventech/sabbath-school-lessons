---
title:  Lisäaineistoa
date:  31/12/2021
---

David A. deSilva selittää selvästi, miksi varhaiskristityt saivat osakseen vainoja: ”Kristityt omaksuivat elämäntavan, jota – – olisi pidetty yhteiskunnan vastaisena ja jopa vallankumouksellisena. Uskollisuus jumalia kohtaan, joka ilmeni hartaana osallistumisena uhritoimituksiin ja vastaaviin, nähtiin merkkinä uskollisuudesta valtiota, viranomaisia, ystäviä ja perhettä kohtaan. Jumalten palvonta oli jonkinlainen symboli ihmisen sitoutumisesta niihin suhteisiin, jotka pitivät yhteiskunnan vakaana ja menestyvänä. Kun kristityt (juutalaisten tavoin) kieltäytyivät edellä mainitusta, heihin alettiin suhtautua epäilevästi ja heitä alettiin pitää mahdollisina lainrikkojina ja keisarikunnan horjuttajina.” –Perseverance in Gratitude (Grand Rapids, MI: Eerdmans Publishing Company, 2000), s. 12.

”Masentuneelle on olemassa varma apukeino – usko, rukous ja työ. Usko ja toiminta antaa varmuutta ja tyydytystä, mikä lisääntyy päivä päivältä. Oletko kiusattu vaipumaan tuskaisten aavistelujen ja jopa äärimmäisen epätoivon tunteiden valtaan? Vaikka synkimpien päivien ulkonaiset seikat näyttäisivät hyvinkin luotaantyöntäviltä, niin älä pelkää. Usko Jumalaan. Hän tietää tarpeesi. Hänellä on kaikki valta. Hän ei koskaan väsy olemaan äärettömän rakkaudellinen ja myötätuntoinen. Älä pelkää, etteikö hän täyttäisi lupaustaan. Hän on iankaikkinen totuus. Hän ei koskaan muuta liittoaan, jonka on tehnyt niiden kanssa, jotka rakastavat häntä. Hän antaa uskollisille palvelijoilleen kykyjä siinä määrin kuin heidän tarpeensa vaativat. Apostoli Paavali todisti: ’Ja hän sanoi minulle: ”Minun armossani on sinulle kyllin; sillä minun voimani tulee täydelliseksi heikkoudessa.” – – Sentähden minä olen mielistynyt heikkouteen, pahoinpitelyihin, hätään, vainoihin, ahdistuksiin, Kristuksen tähden; sillä kun olen heikko, silloin minä olen väkevä’ (2 Kor. 12:9, 10).” (3AO 59.)

**Keskustelunaiheita**

`Onko mahdollista olla ”erilainen” kristillisen sitoutumisensa tähden, mutta kuitenkin niin, ettei saa syytöksiä siitä, että erottuu muista eikä ota heitä huomioon?`

`Mitä yhtäläisyyksiä löydät Heprealaiskirjeen lukijoiden kokemuksissa ja Ilm. 3:14–22 mainitun Laodikean seurakunnan kokemuksissa? Millä tavoin meidän kokemuksemme tänä päivänä (2 000 vuotta myöhemmin) on samanlainen kuin heidän kokemuksensa? Mitä voimme oppia yhtäläisyyksistä?`