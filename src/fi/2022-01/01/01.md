---
title:  Kirje Heprealaisille Ja Meille
date:  25/12/2021
---

> <p></p>
> ”Kestävyys on teille tarpeen, jotta pystyisitte täyttämään Jumalan tahdon ja siten saisitte omaksenne sen, minkä hän on luvannut.” (Hepr. 10:36.)

### Avaintekstit
Hepr. 2:3, 4;  1. Piet. 4:14, 16;  Hepr. 13:1–9, 13;  1.      Kun. 19:1–18;  Hepr. 3:12–14;  4. Moos. 13.

Oletko koskaan kuvitellut, millaista olisi kuulla Jeesuksen tai jonkun apostoleista saarnaavan? Meillä on kirjallisia katkelmia tai tiivistelmiä joistakin heidän saarnoistaan, mutta ne tarjoavat vain rajoitetun käsityksen siitä, millaista olisi ollut kuunnella heitä. Jumala on kuitenkin säilyttänyt meille Raamatussa ainakin yhden täysimittaisen saarnan: Paavalin kirjeen heprealaisille.

Paavali, Heprealaiskirjeen kirjoittaja, viittasi omaan kirjoitukseensa kehotuksen sanoina (Hepr. 13:22). Tätä samaa ilmausta käytettiin yleensäkin saarnoista niin synagogissa (Ap. t. 13:15) kuin kristillisissä jumalanpalveluksissa (1. Tim. 4:13). Niinpä voidaan sanoa, että Heprealaiskirje on varhaisin ”kokonainen kristillinen saarna”, joka meillä on olemassa. Kirje oli osoitettu uskoville, jotka olivat ottaneet Jeesuksen vastaan, mutta jotka sitten kokivat vastoinkäymisiä. Joitakin heistä häpäistiin julkisesti ja vainottiin (Hepr. 10:32–34). Toiset kohtasivat taloudellisia vaikeuksia (Hepr. 13:5, 6). Monet olivat väsyneitä ja olivat alkaneet kyseenalaistaa omaa uskoaan (Hepr. 3:12, 13). Voimmeko me tämän päivän ihmiset samaistua tähän?

Apostoli tässä koskettavassa saarnassaan haastoi kuitenkin heidät (ja laajemmin ajateltuna myös meidät) säilyttämään uskonsa Jeesukseen ja kiinnittämään katseensa häneen, joka nyt on taivaallisessa pyhäkössä.

5.–15.1. Kymmenen rukouksen päivää

_Tämä tutkistelu on sapatiksi 1.1.2022_