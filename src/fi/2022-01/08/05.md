---
title:  Uuden Liiton Paremmat Lupaukset
date:  16/02/2022
---

Meillä saattaa olla kiusaus ajatella, että uuden liiton lupaukset ovat parempia siksi, että sen palkinnot (taivaallinen kotimaa, ikuinen elämä jne.) ovat suurempia kuin vanhassa liitossa. Totuus on kuitenkin se, että Jumala tarjosi Vanhan testamentin uskoville samoja palkintoja kuin hän tarjoaa meille (lue Hepr. 11:10, 13–16). Hepr. 8:6 (VKR, RK 2012) ”paremmat lupaukset” tarkoittavat erilaisia lupauksia.

Liitto Jumalan ja Israelin välillä oli virallinen lupaustenvaihto heidän välillään. Jumala teki aloitteen ja vapautti Israelin Egyptistä ja lupasi johtaa kansan luvattuun maahan.

`Vertaa 2. Moos. 24:1–8 ja Hepr. 10:5–10. Mitkä ovat näiden kahden lupauksen yhtäläisyydet ja eroavuudet?`

Liitto Jumalan ja Israelin välillä ratifioitiin verellä. Verta pirskotettiin sekä alttarin päälle että alle. Israelin kansa lupasi noudattaa kaikkea sitä, minkä Herra oli sanonut.

”Iankaikkisen elämä ehto on tänä päivänä täsmälleen sama kuin se on aina ollut. Se on sama kuin se oli esivanhempiemme eläessä paratiisissa ennen syntiinlankeemusta. Ehto on täydellinen kuuliaisuus Jumalan laille, täydellinen vanhurskaus. Koko maailmankaikkeuden onni joutuisi vaaraan, jos iankaikkisen elämän ehdoksi riittäisi jokin vähäisempi. Tie olisi auki synnin ja sen seurauksien, murheen ja kurjuuden, iankaikkiseen olemassaoloon.” (TKL 60.)

Jumala täyttää uuden liiton ehdottomat vaatimukset, koska hän antoi oman Poikansa tulla ja elää täydellisen elämän, jotta liiton lupaukset täyttyisivät hänessä, jonka jälkeen niitä voitaisiin tarjota meille, kun me uskomme Jeesukseen. Jeesuksen kuuliaisuus takaa liittolupaukset (Hepr. 7:22). Jumalan täytyy ensin antaa liiton siunaukset Jeesukselle, jonka jälkeen ne annetaan meille. Ne, jotka ovat Kristuksessa, saavat nauttia noista lupauksista yhdessä hänen kanssaan. Jumala antaa meille vielä Pyhän Henkensä, jolta saamme voimaa täyttää hänen lakinsa.

`Kristus on täyttänyt liiton vaatimukset, joten Jumalan lupausten täyttymistä ei tarvitse epäillä. Miten tämä auttaa meitä ymmärtämään, mitä 2. Kor. 1:20–22 tarkoittaa? Minkä ihanan toivon löydämme näistä sanoista?`