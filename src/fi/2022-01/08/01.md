---
title:  Jeesus, Uuden Liiton Välittäjä
date:  12/02/2022
---

> <p></p>
> ”Mutta meidän ylipappimme on saanut paljon tärkeämmän tehtävän, yhtä paljon tärkeämmän kuin on se liitto, jonka välittäjä hän on. Se liitto on suurempi, koska se perustuu suurempiin lupauksiin.” (Hepr. 8:6.)

### Avaintekstit
Hepr. 7:11–19;  Hepr. 8:10–12;  Jer. 31:31–34;  Hepr. 8:1–6;  2. Moos. 24:1–8;  Hes. 36:26, 27.

Elämällä täydellisen elämän ja sitten kuolemalla meidän sijastamme Jeesus välitti uuden, paremman liiton meidän ja Jumalan välille. Kuolemansa kautta Jeesus perui kuolemanrangaistuksen, jota meidän rikkomuksemme vaati, ja mahdollisti uuden liiton.

Tämä totuus selitetään meille Hepr. 10:5–10, jossa Jeesus tunnistetaan henkilöksi, joka osoitti liiton vaatimaa täydellistä kuuliaisuutta. Siinä viitataan Psalmiin 40, jossa kuvataan Messiaan halua olla Jumalalle täysin kuuliainen: ”Siksi minä sanoin: ’Nyt olen tullut, Herra. Kirjaan on kirjoitettu, mitä minun pitää tehdä. Jumalani, minä täytän mielelläni tahtosi, sinun lakisi on minun sydämessäni.’” (Ps. 40:8, 9.) ”Alkuperäisessä asiayhteydessään tämä ilmaus [”täytän sinun tahtosi”] kuvasi moraalista kuuliaisuutta Jumalan tahdolle. Heprealaiskirjeen kirjoittaja käyttää ilmausta osoittaakseen, että Kristuksen uhri täytti Jumalan tahdon, koska se tarjosi hyväksyttävän sovituksen, jota eläinuhrit eivät olleet tarjonneet.” (7BC 460.)

Paavalille tämä psalmi sai erityisen merkityksen Jeesuksen ihmiseksi tulon myötä. Jeesus oli uuden liiton kuuliaisuuden ruumiillistuma. Hän on meidän esimerkkimme. Meitä ei ole pelastettu ainoastaan hänen kuolemansa tähden vaan myös hänen täydellisen kuuliaisuutensa tähden.

19.2. Kristillisen kodin ja avioliiton päivä

_Tämä tutkistelu on sapatiksi 19.2.2022_