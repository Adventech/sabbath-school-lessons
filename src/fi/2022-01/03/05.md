---
title:  Jonka Kautta Hän Teki Maailmankaikkeuden
date:  12/01/2022
---

Heprealaiskirje vakuuttaa, että Jumala loi maailman Jeesuksen kautta ja että Jeesus ylläpitää maailmaa voimallisella sanallaan.

`Lue Jes. 44:24; 45:18 ja Neh. 9:6. Koska Vanhassa testamentissa Jumala vakuutti, että hän loi maailman ”yksinänsä” ja että hän ”yksin on Herra”, kuinka voimme sovittaa siihen Uuden testamentin vakuutuksen siitä, että Jumala loi maailmankaikkeuden Jeesuksen kautta (Hepr. 1:2, 3)?`

Jotkut ajattelevat, että Jeesus oli vain väline, jonka kautta Jumala loi. Tämä ei ole mahdollista. Ensinnäkin Paavalille Jeesus on Herra, joka loi maailman; hän ei ollut apulainen. Hepr. 1:10 sanotaan, että Jeesus on Herra, joka loi maan ja taivaat, ja häneen Paavali soveltaa myös Ps. 102:26–28 sanoja Herrasta (Jahvesta) Luojana. Toiseksi Hepr. 2:10, VKR sanotaan, että maailmankaikkeus luotiin Isän kautta. Sama ilmaus, joka sovelletaan Jeesukseen kohdassa Hepr. 1:2. Isä loi ja Jeesus loi (Hepr. 1:2, 10; 2:10,  VKR). Isän ja Pojan tarkoituksen ja toiminnan välillä vallitsee täysi sopusointu. Tämä on osa kolminaisuuden salaisuutta. Jeesus loi ja Jumala loi, mutta on olemassa vain yksi Luoja: Jumala – mikä tarkoittaa, että Jeesus on Jumala.

Samaan aikaan Hepr. 4:13 osoittaa, että Jeesus on myös tuomari. Hänen valtansa hallita ja tuomita perustuu siihen, että Jumala loi kaiken ja ylläpitää maailmankaikkeutta (Jes. 44:24–28).

Hepr. 1:3 ja Kol. 1:17 vakuuttavat, että Jeesus myös ylläpitää maailmankaikkeutta. Tämä ylläpitävä toiminta todennäköisesti pitää sisällään myös hallintavallan. Kreikan kielen sanaa feron (’ylläpitävä’, ’kantava’) käytetään kuvailemaan tuulta, joka liikuttaa venettä (Ap. t. 27:15, 17), tai sitä, miten Jumala johtaa profeettoja (2. Piet. 1:21). Niinpä Jeesus sen lisäksi, että hän loi meidät, myös ylläpitää meitä. Jokainen hengenveto, jokainen sydämenlyönti, jokainen olemassaolomme hetki löytyy hänessä, Jeesuksessa, kaiken luodun olemassaolon perustassa.

`Etsi Ap. t. 17:28. Mitä jae kertoo meille Jeesuksesta ja hänen voimastaan? Tämä sama Jeesus kuoli ristillä meidän syntiemme tähden. Mitä tämä totuus opettaa meille Herramme itsensäkieltävästä luonteesta?`