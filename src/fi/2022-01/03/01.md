---
title:  Luvattu Poika
date:  08/01/2022
---

> <p></p>
> ”[M]utta näinä viimeisinä aikoina hän on puhunut meille Pojassaan, jonka hän on pannut kaiken peril­liseksi ja jonka välityksellä hän myös on luonut ­maailmat. Poika on Jumalan sädehtivä kirkkaus, ­hänen olemuksensa kuva[.]” (Hepr. 1:2, 3.)

### Avaintekstit
Jes. 2:2, 3;  Hepr. 1:1–4;  2. Moos. 24:16, 17;  Jes. 44:24;  Hepr. 1:10;  Luuk. 1:31, 32;  Hepr. 1:5.

Heti Aadamin ja Eevan tehtyä syntiä Jumala lupasi heille ”siemenen”, Pojan, joka vapauttaisi heidät vihollisen käsistä ja palauttaisi menetetyn perinnön ja täyttäisi sen tarkoituksen, jota varten heidät oli luotu (1. Moos. 3:15). Tämä Poika sekä edustaisi heitä että lunastaisi heidät ottamalla heidän paikkansa ja tuhoamalla lopulta käärmeen.

> <p></p>
> ”Kun Aadam ja Eeva ensi kerran kuulivat lupauksen, he luulivat sen pian täyttyvän. Riemuiten he tervehtivät esikoistaan toivoen hänen olevan Lunastaja. Mutta lupauksen täyttyminen viipyi.” (4AO 22.) Lupaus uusittiin myöhemmin Abrahamille. Jumala vannoi hänelle, että hänen siemenestään tulisi Poika, jonka kautta kaikki maailman kansat tulisivat siunatuiksi (1. Moos. 22:16–18; Gal. 3:16). Jumala teki saman Daavidille. Hän lupasi Daavidille, että asettaisi tämän jälkeläisen omaksi Pojakseen, jonka hän asettaisi vanhurskaaksi hallitsijaksi kaikkien maailman kuninkaiden yli (2. Sam. 7:12–14; Ps. 89:28–30). Tuskin Aadam ja Eeva, Abraham tai Daavidkaan osasivat kuvitella, että heidän Lunastajansa olisi Jumala itse.

_Tämä tutkistelu on sapatiksi 15.1.2022_