---
title:  Tänä Päivänä Minä Sinut Synnytin
date:  13/01/2022
---

Hepr. 1:5 kerrotaan Isän sanoneen Jeesukselle: ”Sinä olet minun Poikani, tänä päivänä minä sinut synnytin.” Mitä tarkoittaa, että Jeesus on ”synnytetty”? Sitäkö, että Jumala on luonut hänet joskus muinaisuudessa, kuten monet uskovat?

`Lue Hepr. 1:5; 2. Sam. 7:12–14; Ps. 2:7 ja Luuk. 1:31, 32. Mitä Daavidille annettua lupausta Paavali sovelsi Heprealaiskirjeessä Jeesukseen?`

Jeesus synnytettiin siinä mielessä, että Jumala asetti hänet luvatuksi hallitsijaksi, Daavidin pojaksi. Ajatus siitä, että jumalat asettavat hallitsijat, oli yleinen kreikkalais-roomalaisessa maailmassa ja idässä. Se antoi hallitsijalle laillisen oikeuden ja vallan maassa.

Jumala lupasi kuitenkin Daavidille, että hänen Poikansa tulisi olemaan kansojen todellinen, laillinen hallitsija. Hän ottaisi Daavidin pojan Pojakseen. Tämän prosessin kautta Daavidin sukulinjan kuninkaasta tulisi Jumalan suojatti ja perijä. Tämä liitto sai täyttymyksensä Jeesuksessa Daavidin Poikana. Jumala kukistaisi hänen vihollisensa ja antaisi hänelle kansat perinnöksi (Ps. 89:28; 2:7, 8).

Voimme lukea Room. 1:3, 4 ja Ap. t. 13:32, 33, että Jeesus paljastettiin julkisesti Jumalan Pojaksi. Jeesuksen kaste ja hänen kirkastumisensa olivat hetkiä, jolloin Jumala ääneen tunnusti hänet Pojakseen (Matt. 3:17; Matt. 17:5).

Uuden testamentin mukaan Jeesus kuitenkin asetettiin ”Jumalan Pojaksi voimassa”, kun hänet herätettiin kuolleista ja asetettiin istumaan Jumalan oikealle puolelle. Tuolloin Jumala täytti lupauksensa Daavidille siitä, että tämän jälkeläinen otettiin Jumalan Pojaksi ja hänen kansakuntien valtaistuimensa perustettaisiin ikuisiksi ajoiksi (2. Sam. 7:12–14).

Keisari ei ollut laillinen ”jumalan poika” ja kansojen hallitsija, vaan Jeesus Kristus oli. Jeesuksen ”synnyttäminen” viittaa Jeesuksen vallan alkamiseen kansojen hallitsijana, ei hänen olemassaolonsa alkuun. Jumalana Jeesus on aina ollut olemassa. Ei ole ollut aikaa, jolloin hän ei olisi ollut olemassa,.

Hepr. 7:3 sanotaan, että Jeesuksen elinpäivillä ei ole ”alkua eikä loppua” (vrt. Hepr. 13:8), sillä hän on ikuinen. Ajatus Jeesuksesta Jumalan ainoana Poikana ei käsittele Kristuksen jumalallista olemusta, vaan hänen rooliaan pelastussuunnitelmassa. Ihmiseksi tulemisessa Kristus täytti kaikki liittolupaukset.