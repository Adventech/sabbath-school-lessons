---
title:  Jeesus, Elämän Ankkuri
date:  05/02/2022
---

> <p></p>
> ”Se toivo on elämämme ankkuri, luja ja varma. Se ulottuu väliverhon tuolle puolen. Sinne Jeesus meidän edelläkävijänämme meni, kun hän oli tullut ylipapiksi, jonka pappeus on ikuista, Melkisedekin pappeutta.” (Hepr. 6:19, 20.)

### Avaintekstit
Hepr. 6:4–6;  Matt. 16:24;  Room. 6:6;  Hepr. 10:26–29;  Hepr. 6:9–13;  Hepr. 6:17–20.

Hepr. 5:11–6:20 keskeyttää teologisen selityksen Jeesuksen pappeudesta meidän puolestamme. Paavali laittaa tähän väliin vakavan varoituksen Kristuksesta luopumisesta.

Ilmeisesti ihmiset olivat todellisessa vaarassa lähteä luisumaan itsesäälin ja uskosta luopumisen kaltevalle, liukkaalle pinnalle. Apostoli Paavali oli huolissaan, että hänen lukijansa ja kuulijansa antaisivat hengellisten aistiensa tylsyä niiden vaikeiden tilanteiden takia, joita he kohtasivat, ja että he lakkaisivat kasvamasta evankeliumin ymmärtämisessä ja kokemisessa.

Eikö tämä sama vaara väijy meidän kaikkien kohdalla, että lannistumme kohtaamiemme koettelemusten takia ja alamme lipsua uskostamme?

Vakava varoitus huipentuu kuitenkin helliin rohkaisun sanoihin. Paavali ilmaisee uskovansa lukijoihinsa ja korottaa Jeesusta Jumalan rikkoutumattoman pelastuslupauksen ruumiillistumana (Hepr. 6:9–20). Samanlainen varoituksen ja rohkaisun kaava toistuu Hepr. 10:26–39.

Tutkimme nyt tätä kaavaa ja keskitymme niihin vahvoihin rohkaisun sanoihin, joita Jeesus tarjoaa meille.

_Tämä tutkistelu on sapatiksi 12.2.2022_