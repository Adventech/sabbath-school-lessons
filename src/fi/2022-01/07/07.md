---
title:  Lisäaineistoa
date:  11/02/2022
---

Lue Ellen G. White, Alfa ja omega, osa 6, s. 372–376 tai Apostolien teot, s. 414–419; Alfa ja omega, osa 5, s. 266–272 tai Aikakausien Toivo, s. 687–694 tai Rakkaudella Isältä, s. 531–536.

”Sodankäynti omaa minää vastaan on vaikein koskaan käyty taistelu. Oman minän taipuminen ja kaiken luovuttaminen Jumalalle vaatii kamppailua, mutta ihmisen täytyy ensin alistua Jumalan alle ennen kuin hän voi uudistua pyhyydessä.” – Ellen G. White, Steps to Christ, s. 43.

”Johannes halusi tulla Jeesuksen kaltaiseksi, ja Kristuksen rakkauden muuttavan voiman alaisena hänestä tulikin hiljainen ja sävyisä. Hänen oma minänsä oli kätkettynä Jeesuksessa. Kaikkia tovereitansa ehdottomammin Johannes antautui tuon ihmeellisen elämän valtaan. – –

Kristusta kohtaan tuntemansa syvän rakkauden tähden Johannes halusi aina olla hänen lähellään. Vapahtaja rakasti kaikkia kahtatoista, mutta Johanneksella oli vastaanottavaisin henki. Hän oli nuorempi kuin muut, ja suuremmalla lapsen luottamuksella hän avasi sydämensä Jeesukselle. Näin hän pääsi läheisempään kosketukseen Kristuksen kanssa, ja hän välitti ihmisille Vapahtajan syvällisimmät hengelliset opetukset. – –

Sen pyhyyden kauneus, joka hänet oli muuttanut, loisti Kristuksen kaltaisella kirkkaudella hänen olemuksestaan. Ihaillen ja rakastaen hän katseli Vapahtajaa ja hän halusi vain tulla Kristuksen kaltaiseksi ja olla häneen yhteydessä kunnes hänen luonteestaan kuvastui hänen Mestarinsa luonne.” (6AO 376.)

**Keskustelunaiheita**

`Jeesuksen rakastetun opetuslapsen Johanneksen elämä on suuri vastakohta Juudas Iskariotin elämälle. Kun Jeesus näki Johanneksen ja tämän veljen, hän kutsui heitä nimellä Boanerges, ’ukkosenjylinän pojat’. Johanneksella oli suuria puutteita. Juudaksellakin oli puutteita, mutta ne eivät olleet dramaattisempia tai vakavampia kuin Johanneksen puutteet. Miten Johannes muuttui Jeesuksen kuvan kaltaiseksi mutta Juudas teki synnin Pyhää Henkeä vastaan? Mikä ero heillä oli?`

`Jeesus kutsuu uskovia ottamaan ristinsä ja seuraamaan häntä. Mikä ero on ristinsä kantamisella ja toisten hyväksikäyttöön alistumisella?`

`Mikä on vapaan tahdon ja pelastuksen välinen suhde?`