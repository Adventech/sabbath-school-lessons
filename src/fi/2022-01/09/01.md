---
title:  Jeesus, Täydellinen Uhri
date:  19/02/2022
---

> <p></p>
> ”[S]illä hän on jo yhdellä ainoalla uhrilla tehnyt pysyvästi täydellisiksi ne, jotka pyhitetään.” (Hepr. 10:14.)

### Avaintekstit
Hepr. 9:15;  1. Moos. 15:6–21;  Jer. 34:8–22;  Ef. 3:14–19;  Hepr. 7:27;  Hepr. 10:10;  Hepr. 9:22–28.

Ajatus syylliseksi todetun ja ristillä teloitetun miehen palvomisesta Jumalana oli muinaisen ihmisen mielestä loukkaava. Vain harvat viittaukset ristiin roomalaisessa kirjallisuudessa ovat osoitus siitä, kuinka vastenmielisenä roomalaiset ajatusta pitivät. Juutalaisille puuhun ripustettu ihminen oli Jumalan kiroama, kuten heidän lakinsa julisti (5. Moos. 21:23).

Siksi katakombeista löytyneet ensimmäisten kristillisten maalausten aiheet olivat riikinkukko (joka oletettavasti symboloi kuolemattomuutta), kyyhkynen, urheilijoiden voitonlehvä ja kala. Myöhemmin ilmaantui muitakin teemoja: Nooan arkki; Abraham uhraamassa oinasta Iisakin sijaan; Daniel leijonien luolassa; Joona, jonka kala oksensi ulos vatsastaan; paimen kantamassa karitsaa tai joitakin ihmetekojen kuvauksia, esimerkiksi halvaantuneen parantaminen tai Lasaruksen kuolleista herättäminen. Nämä olivat pelastuksen, voiton ja huolenpidon symboleja. Risti sen sijaan välitti ajatusta tappiosta ja häpeästä. Kuitenkin juuri rististä tuli kristinuskon tunnusmerkki. Itse asiassa Paavali kutsui evankeliumia yksinkertaisesti puheeksi rististä (1. Kor. 1:18).

Tällä viikolla tarkastelemme ristiä Heprealaiskirjeessä esitetystä näkökulmasta katsottuna.

_Tämä tutkistelu on sapatiksi 26.2.2022_