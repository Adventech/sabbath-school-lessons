---
title:  Jeesus, Uskomme Perustaja Ja Täydelliseksi Tekijä
date:  05/03/2022
---

> <p></p>
> ”– – katse suunnattuna Jeesukseen, uskomme perustajaan ja täydelliseksi tekijään. Edessään olleen ilon tähden hän häpeästä välittämättä kesti ristillä kärsimykset, ja nyt hän istuu Jumalan valtaistuimen oikealla puolella.” (Hepr. 12:2.)

### Avaintekstit
Hepr. 10:35–39;  Room. 1:17;  Hepr. 11;  Joos. 2:9–11;  Hepr. 12:1–3.

Luvut 11 ja 12 ovat varmaankin Heprealaiskirjeen rakastetuimmat luvut. Ne kuvailevat kristillistä elämää kilpajuoksuna, johon me kaikki osallistumme ja jossa kaikki, jotka pysyvät uskollisina, saavat palkinnon. Luvut kuvaavat myös lunastusdraaman kilpailuna, jossa menneen ajan uskonsankarit kaikista kärsimyksistä huolimatta kestivät, joskaan he eivät ole vielä saaneet palkintoa.

Tämä johtuu siitä, että kertomus jatkuu meissä, kyse ei ollut vain heistä. Meillä on osamme kilpailun päätösnäytöksessä. Draama huipentuu siihen, että me lähdemme juoksemaan kilpailun viimeistä osuutta, ja Jeesus istuu maaliviivan luona Jumalan oikealla puolella. Jeesus on innoituksemme ja ylin esimerkkimme siitä, miten kilpailu tulee juosta. Hän on ylivoimaisesti paras todistaja siitä, että palkinto on totta. Hän on ollut edelläjuoksija, joka avaa meille tien (Hepr. 6:19, 20; 10:19–23).

Heprealaiskirjeen 11. luku selittää, että usko on luottamusta Jumalan lupauksiin silloinkin, kun emme vielä näe niiden täyttymystä. Tässä tutkistelussa paneudumme siihen, mitä usko on ja miten sen voi saada itselleen menneen ajan esimerkkien ja varsinkin Jeesuksen esimerkin perusteella – hänen, joka on meidän uskomme perustaja ja täydelliseksi tekijä (Hepr. 12:2).

_Tämä tutkistelu on sapatiksi 12.3.2022_