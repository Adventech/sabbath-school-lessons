---
title:  Jumalan Kansasta Huolehtiminen
date:  20/03/2022
---

`Lue Hepr. 13:1, 2; Room. 12:13; 1. Tim. 3:2; Tit. 1:8 ja 1. Piet. 4:9. Mikä osa vieraanvaraisuudella oli alkuseurakunnassa?`

Kristinusko oli vaeltava kansanliike, joka oli usein riippuvainen sekä kristittyjen että ei-kristittyjen vieraanvaraisuudesta. Ohje olla unohtamatta vieraanvaraisuutta ei tarkoittanut vain sitä, että oli vaara, etteivät he ymmärtäisi pyytää jotakuta kylään, vaan se oli varoitus tahallista vieraanvaraisuuden laiminlyömistä vastaan.

Paavali ei ajatellut vieraanvaraisuutta vain kanssauskovia kohtaan, vaan muistutti, että muukalaisille yösijan antaessaan jotkut ovat tietämättään majoittaneet enkeleitä (Hepr. 13:2, VKR). Hänellä oli ehkä mielessään ne kolme miestä, jotka vierailivat Abrahamin ja Saaran luona (1. Moos. 18:2–15). Vieraanvaraisuus tarkoittaa omaisuutensa jakamista toisen kanssa ja yhdessä toisten kanssa kärsimistä, kuten Jeesus teki meidän hyväksemme (Hepr. 2:10–18).

Veljellinen rakkaus vankilassa olevia kohtaan ei tarkoittanut vain sitä, että uskovat muistaisivat heitä rukouksin, vaan että he myös tarjoaisivat heille helpotusta aineellisen ja henkisen tuen kautta. Oli vaara, että vangit tahallaan unohdettaisiin. Ne, jotka tarjosivat aineellista ja henkistä tukea niille, jotka yhteiskunta oli tuominnut, samaistuivat heihin. Jossakin mielessä heistä tuli heidän tovereitaan, mikä altisti heidät sosiaaliselle hyväksikäytölle (Hepr. 10:32–34).

Paavali rohkaisee muistamaan vankeja. Ensin hän tuo esiin sen, miten lukijat itse ovat tukeneet vangittuja veljiään menneisyydessä. Heistä oli tullut niiden tovereita, joita julkisesti pilkattiin ja piinattiin (Hepr. 10:33). Toiseksi nämä jaetun kärsimyksen kuvaukset muistuttavat Mooseksen esimerkistä. Hän ”mieluummin jakoi Jumalan kansan kärsimykset kuin hankki synnistä ohimenevää nautintoa” (Hepr. 11:25). Lopuksi Paavali keskittyy veljesrakkauteen. Hän muistuttaa lukijoita siitä, että näilläkin on ruumis, joka tuntee kivun (Hepr. 13:3). Nämäkin ovat saman inhimillisen tilan alaisia, ja siksi heidän tulisi kohdella toisia, kuten haluaisivat itse tulla kohdelluiksi, jos olisivat samassa tilanteessa: vankilassa. Ihmisten tulisi tarjota aineellista ja henkistä tukea vangeille osoittaen heille, ettei heitä ole hylätty.

`Miten voimme toimia paremmin vangittujen hyväksi?`