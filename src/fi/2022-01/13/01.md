---
title:  Pysyköön Veljesrakkautenne
date:  19/03/2022
---

> <p></p>
> ”Pysyköön veljesrakkautenne elävänä.” (Hepr. 13:1.)

### Avaintekstit
Hepr. 13;  Room. 12:13;  Ef. 5:3–5;  1. Piet. 5:1–4;  Hepr. 2:9;  Hepr. 4:16;  Gal. 2:20.

Heprealaiskirjeen 13. luvusta löytyy apostolin loppukehotus: ”Pysyköön veljesrakkautenne elävänä.” (Hepr. 13:1.) Hän on kautta koko kirjeen vakuuttanut, että me olemme kuningas-ylipappi Jeesuksen huonekuntaa, hänen veljiään ja sisariaan. Kirjoittaja ei pidä lukijakuntaansa vain yksilöistä koostuvana joukkona, joista jokainen toimii pelastuksensa eteen henkilökohtaisessa suhteessa Jeesukseen, vaan hän näkee heidät perheenä tai huonekuntana, joka pelastuu yhdessä. Paavali on luonnehtinut Jeesuksen työtä meidän hyväksemme veljellisenä rakkautena: hän ei häpeä ”kutsua näitä veljikseen” (Hepr. 2:11). Uskovien tulisi siis tehdä toisilleen sama, minkä Jeesus on tehnyt heille.

Läpi koko kirjeen veljelliseen rakkauteen on sanottu kuuluvan toinen toisensa kehottaminen, kannustaminen ja rohkaiseminen, ettei yksikään hukkaisi Jumalan armoa (Hepr. 3:13; 10:24, 25; 12:15–17). Luvussa 13 veljesrakkauteen kuuluu lukuisia elementtejä: vieraanvaraisuus (Hepr. 13:2), vankien ja pahoinpideltyjen luona vieraileminen ja heidän tukemisensa (Hepr. 13:3, VKR), avioliiton kunnioittaminen (Hepr. 13:4), ahneuden karttaminen (Hepr. 13:5, 6), seurakunnan johtajien muistaminen ja kuuliaisuus heille (Hepr. 13:7–17), ja rukoileminen kirjeen kirjoittajan puolesta (Hepr. 13:18, 19).

_Tämä tutkistelu on sapatiksi 26.3.2022_