---
title:  Jeesus, Levon Antaja
date:  22/01/2022
---

> <p></p>
> ”Jumalan kansalla on siis sapatinvietto jäljellä.” (Hepr. 4:9, kreikankielisen alkutekstin mukaan)

### Avaintekstit
1. Moos. 15:13–21;  Hepr. 3:12–19;  Hepr. 4:4–8;  Hepr. 4:1, 3, 5, 10;  5. Moos. 5:12–15;  Hepr. 4:8–11.

Heprealaiskirjeen ensimmäinen ja toinen luku keskittyvät Jeesukseen valtaistuimelle nostettuna hallitsijana ja Jumalan kansan vapauttajana. Luvut kolme ja neljä esittelevät Jeesuksen henkilönä, joka tarjoaa meille levon. Tämä etenemisjärjestys on järkevä, kun muistamme, että Daavidin sukulinjan kanssa tehty liitto lupasi, että Jumala antaisi luvatun kuninkaan ja kansalleen levon heidän vihollisistaan (2. Sam. 7:10, 11). Tämä lepo on tarjolla meille nyt, kun Jeesus istuu Jumalan oikealla puolella.

Heprealaiskirje kuvailee tätä lepoa sekä Jumalalle kuuluvana lepona että sapatin lepona (Hepr. 4:1–11). Jumala tarjosi lepoaan Aadamille ja Eevalle. Ensimmäinen sapatti oli täydellisyyden kokemus yhdessä Jumalan kanssa, joka teki täydellisyyden mahdolliseksi. Jumala myös lupaa meille sapatin levon, koska todellinen sapatin viettäminen ilmentää sitä lupausta, että Jumala palauttaa tuon täydellisyyden ennalleen.

Kun me vietämme sapattia, me muistamme, että Jumalalla oli täydellinen suunnitelma meitä varten, kun hän loi maailman ja kun hän lunasti sen ristillä. Sen lisäksi, että todellinen sapatin viettäminen ensisijaisesti muistuttaa meitä luomisesta, se tarjoaa myös tässä epätäydellisessä maailmassa esimakua siitä tulevaisuudesta, jonka Jumala on luvannut.

_Tämä tutkistelu on sapatiksi 29.1.2022_