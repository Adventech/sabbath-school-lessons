---
title:  Hänen Lepoonsa Pääseminen
date:  26/01/2022
---

`Lue Hepr. 3:11 ja 4:1, 3, 5, 10. Miten Jumala luonnehtii lepoa, johon hän meitä kutsuu?`

Sapattikäsky kohdassa 2. Moos 20:8–11 ja sen toinen esittäminen kohdassa 5. Moos. 5:12–15 kutsuvat meitä muistamaan, mitä Jumala on tehnyt hyväksemme. Jumalan kivitauluihin kirjoittama käsky viittaa hänen luomistyönsä päättämiseen (2. Moos. 31:18; 34:28). 5. Mooseksen kirjassa Israelia käsketään pitämään sapatti muistoksi siitä, että Jumala vapautti heidät Egyptin orjuudesta. Egyptistä vapautuminen viittasi tulevaisuudessa tapahtuvaan lopulliseen synnistä vapautumiseen, jonka Kristus veisi päätökseen ristillä sanoessaan: ”Se on täytetty.” (Joh. 19:30.) Sapatti on siis kaksinkertaisesti siunattu ja erityisen merkityksellinen kristityille.

`Lue Hepr. 4:9–11, 16. Mitä meitä kutsutaan tekemään?`

Sapatin levolla juhlistetaan Jumalan luomistyön päättämistä (1. Moos. 2:1–3; 2. Moos. 20:8–11) tai lunastusta (5. Moos. 5:12–15). Samalla tavalla Jeesuksen valtaistuimelle nousu taivaallisessa temppelissä juhlistaa sitä, että hän vei päätökseen täydellisen uhrin uhraamisen meidän pelastukseksemme (Hepr. 10:12–14).

Jumala lepää aina vasta sitten, kun on varmistanut meidän hyvinvointimme. Luomisessa hän lepäsi vasta, kun oli saanut maailman valmiiksi. Myöhemmin hän lepäsi temppelissä vasta, kun Abrahamille luvatun maan valloitus oli Daa­vidin saamien voittojen kautta viety päätökseen, ja israelilaiset asuivat turvallisesti (1. Kun. 5:1–5; vrt. 2. Moos. 15:18–21; 5. Moos. 11:24; 2. Sam. 8:1–14). Jumala antoi rakentaa itselleen asuinpaikan vasta, kun Israelilla ja kuninkaalla oli asuinpaikat.

`Miten voimme päästä hänen lepoonsa jo nyt ja uskossa levätä pelastusvarmuudessa, joka meillä on Kristuksessa?`