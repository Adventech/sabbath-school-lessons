---
title:  Saamme Valtakunnan, Joka Ei Järky
date:  12/03/2022
---

> <p></p>
> ”Me saamme valtakunnan, joka ei järky. Olkaamme sen vuoksi kiitollisia, kiittäkäämme Jumalaa ja palvelkaamme häntä hänen tahtonsa mukaisesti, kunnioituksen ja pyhän pelon tuntein[.]” (Hepr. 12:28.)

### Avaintekstit


Hepr. 12:18–29;

2. Moos. 32:32;

Dan. 7:9, 10, 13–22;

Hagg. 2:6–9, 20–22;

Ps. 15:5;

Ps. 16:8;

Hepr. 13:15, 16

Tämän viikon tekstimme, Hepr. 12:18–29, on koko kirjeen huippukohta, ja siinä vedetään yhteen kirjeen pääajatus toistamalla jo alussa esitettyä ajatusta: Jumala on puhunut meille Poikansa persoonassa, ja meidän on kiinnitettävä huomiomme tarkasti häneen (Hepr. 1:1, 2; 12:25). Kuvaus Jeesuksesta Hepr. 12:22–24 tekee yhteenvedon kirjeessä esitetyistä Jeesusta koskevista väitteistä: Jeesus on uuden liiton välittäjä ja hänen verensä tarjoaa pelastuksen uskoville. Hänen papillinen ja kuninkaallinen tehtävänsä meidän hyväksemme antaa taivaan joukoille aiheen juhlia. Lopuksi Hepr. 12:25–29 sisältää viimeisen kehotuksen, johon kehotukset huipentuvat: Jumalan tuomio lähestyy. Sen myötä hänen vihollisensa tuhotaan, mutta oman kansansa hän julistaa syyttömäksi ja antaa heille valtakunnan (Hepr. 12:28, 29).

Loppu vakuuttaa uudelleen Jeesuksen ristin ansioiden merkitystä ja ohjaa uskovat kiinnittämään katseensa Jeesuksen voittoon, joka saa täyttymyksen hänen toisessa tulemisessaan. Paavali käytti Danielin kirjan 7. luvusta tuttua kuvakieltä muistuttaakseen lukijoitaan siitä, että Jeesus on saanut valtakunnan Jumalalta, tuomarilta (Dan. 7:9–14), ja että hän aikoo jakaa valtakuntansa uskovien kanssa – Korkeimman pyhien kanssa, jotka saavat valtakunnan ja ottavat sen haltuunsa ikuisesti (Dan. 7:18).

19.–26.3. Nuorten rukousviikko

19.3. Global Youth Day

_Tämä tutkistelu on sapatiksi 19.3.2022_