---
title:  Olette Tulleet Siionin Vuoren Juurelle
date:  13/03/2022
---

`Lue Hepr. 12:22–24. Mitä Paavali tässä kuvailee?`

Heprealaiskirje vakuuttaa, että olemme tulleet Siionin vuoren juurelle ja saamme osallistua suureen juhlaan. ”Te sitä vastoin olette tulleet Siionin vuoren ja elävän Jumalan kaupungin, taivaallisen Jerusalemin, kymmenientuhansien enkelien ja juhlajoukon luo[.]” (Hepr. 12:22, RK 2012.) Olemme tulleet sinne edustajaamme Jeesukseen kohdistamamme uskon kautta. Juhlasta löydämme lukemattomia enkeleitä, itse Jumalan ja Jeesuksen, johon juhla keskittyy. Tulemme osana juhlaa viettävää esikoisten seurakuntaa (Hepr. 12:23.) Nimemme on kirjoitettuna taivaan kirjaan, jossa Jumalan omat on lueteltu (2. Moos. 32:32; Ps. 56:9; Dan. 12:1; Mal. 3:16; Luuk. 10:20; Ilm. 13:8; 17:8.)

Olemme ”esikoisia”, koska jaamme perinnön vertaansa vailla olevan Esikoisen, Jeesuksen, kanssa (Hepr. 1:6). Emme ole siis tulleet vieraina, vaan kansalaisina (vrt. Fil. 3:20). Meitä kuvataan myös täydellisiksi tulleina vanhurskaina henkinä (Hepr. 12:23, RK 2012). Ilmaus on kielikuva, jossa yksi ihmisyytemme piirre edustaa kokonaisuutta. Se on vastaava kuin ilmaus ”henkien Isä” (ks. Hepr. 12:9, VKR), jolla viitataan Jumalaan meidän kaikkien hengellisen ulottuvuuden omaavien ihmisolentojen isänä.

Juhlallinen kokoontuminen on Jeesuksen virkaanastujaisjuhla hänen kuninkaallisen hallintavaltansa ja papillisen toimintansa alkamisen sekä uuden liiton alun kunniaksi. Heprealaiskirjeessä Siionin vuori on paikka, jossa kaikki edellä mainitut asiat tapahtuvat. Kolmessa Psalmissa, joita lainataan Hepr. 1:5–14, kuvataan Pojan valtaistuimelle astumista. Niissä mainitaan Siionin vuori paikkana, jossa se tapahtuu (Ps. 2:6, 7; 110:1, 2; 102:22–28).

Siionin vuori oli paikka, jossa Pojasta tehtiin ”pappi ikuisesti” (Hepr. 5:6). Ilmaus ”pappi ikuisesti” on lainaus Psalmista 110:4. Psalmin 110 mukaan Pojan asettaminen ylipapin virkaan tapahtuu Siionin vuorella (Ps. 110:2). Lopuksi, Heprealaiskirjeen sanoma on se, että Jeesuksen papiksi vihkiminen on merkkinä myös uuden liiton alkamisesta (Hepr. 7:11–22). Siionin vuori on paikka, jossa uusi liitto vahvistettiin. Hepr. 12:22–24 kuvailee sitten juhlallista kokoontumista, joka järjestettiin taivaassa, kun Jeesus nousi sinne.

`Millä käytännöllisillä tavoilla voimme juhlia Jeesusta?`