---
title:  Valtakunta, Joka Ei Järky
date:  16/03/2022
---

Jumala on ilmoittanut, että hän panee taivaan ja maan järkkymään, mikä tarkoittaa, että hän tulee tuhoamaan viholliskansat. On kuitenkin asioita, jotka eivät järky ja joita ei tulla tuhoamaan.

`Vertaa Ps. 15:5; 16:8; 21:8; 62:3; 112:6 ja Hepr. 12:27. Mitkä ovat niitä asioita, jotka eivät järky?`

Monet nykyajan tulkinnat kohdasta Hepr. 12:27 esittävät, että taivaan ja maan järkkyminen tarkoittaa, että ne hävitetään kokonaan ja ikuisiksi ajoiksi.

Raamattu tekee kuitenkin selväksi, että Jumala tulee luomaan uuden taivaan ja uuden maan (Jes. 65:17; Ilm. 21:1–4), ja meidät herätetään kuolleista ja me saamme uuden ruumiin (1. Tess. 4:13–17; Fil. 3:20) tämän maan päällä. Niinpä järkkyminen merkitseekin luomakunnan puhdistamista ja uudistamista, ei sen poistamista kokonaan. Maailma luodaan uudeksi ja lunastetut tulevat asumaan siellä.

On silti asioita, jotka eivät järky eivätkä voi järkkyä. Vanhurskaat kuuluvat niihin. Heitä ei saada järkkymään, koska he luottavat Jumalaan. Luoja ylläpitää heitä ja takaa heidän selviytymisensä.

Heprealaiskirjeessä pysyvyys ja vakaus liitetään Jeesukseen. Hepr. 1:10–12 sanoo Jeesuksesta: ”Sinä, Herra, laskit alussa maan perustukset, sinun kättesi työtä ovat taivaat. Ne katoavat, mutta sinä pysyt. Ne kaikki kuluvat kuin vaate, sinä käärit ne kokoon kuin päällysviitan, ne vaihdetaan niin kuin vaate. Mutta sinä olet iäti sama, sinun vuotesi eivät lopu.” Heprealaiskirjeessä sanotaan myös, että Jeesuksen pappeus säilyy ikuisesti (Hepr. 7:3, 24) kuten lunastettujen perintökin (Hepr. 10:34). Viimeisellä tuomiolla ne, jotka ovat Jeesuksessa, eivät järky (vrt. Ps. 46:6).

Hepr. 12:28 sanoo myös, että me saamme valtakunnan, joka ei järky. Tällä viitataan Dan. 7:18, jossa sanotaan, että pyhät ”ottavat haltuunsa kuninkuuden ikuisuuksien ikuisuuteen saakka”. Kyse on siitä valtakunnasta, joka ei ikinä tuhoudu (Dan. 2:44). Tämä valtakunta kuuluu Pojalle, mutta hän jakaa sen meidän kanssamme. Ilm. 20:4 sanoo, että tulemme tuomitsemaan hänen kanssaan pahan vallat, jotka vainosivat meitä (1. Kor. 6:3).

`Miten hyvin voit tällä hetkellä ja J millaisia valintoja sinun tulee tehdä saadaksesi apua? (Ks. Ef. 4: 4.)`