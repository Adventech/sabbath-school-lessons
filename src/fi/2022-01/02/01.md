---
title:  Heprealaiskirjeen Sanoma
date:  01/01/2022
---

> <p></p>
> ”Tulemme nyt asian ytimeen: Meillä on ylipappi, joka on asettunut taivaissa Majesteetin valtaistuimen oikealle puolelle.” (Hepr. 8:1.)

### Avaintekstit
Hepr. 1:5–14;  Luuk. 1:30–33;  Ps. 132:1–5;  Hepr. 2:14–16;  Hepr. 5:1–4;  1. Piet. 2:9;  Hepr. 8:8–12.

Eräs juutalainen asiakirja, joka kirjoitettiin muutama vuosikymmen Heprealaiskirjeen kirjoittamisen jälkeen, noin vuonna 100 jKr., sisältää rukouksen: ”Kaiken tämän olen puhunut sinun edessäsi, oi Herra, koska olet sanonut, että loit tämän maailman meitä varten. – – Ja nyt, oi Herra, katso, nämä kansat, joiden maine ei ole minkään veroinen, hallitsevat meitä ja nielaisevat meidät. Mutta meidät – kansa, jota sinä olet kutsunut esikoiseksesi, ainokaiseksesi ja joka kiihkoilee puolestasi – on annettu heidän käsiinsä.” – James H. Charlesworth, toim. The Old Testament Pseudepigrapha, osa 1, [New York: Hendrickson Publishers, 1983], s. 536.

Heprealaiskirjeen lukijat kokivat varmaankin jotakin samantapaista. Jos he olivat Jumalan lapsia, miksi heidän piti kokea sellainen kärsimys?

Niinpä Paavali kirjoitti heprealaisille vahvistaakseen heidän uskoaan koettelemusten keskellä. Hän muistutti heitä (ja meitä) siitä, että Jumalan lupaukset tulevat täyttymään Jeesuksen kautta, joka istuu Isän oikealla puolella ja joka pian vie meidät kotiin. Siihen asti Jeesus välittää Isän siunauksia meille. Joten meidän on pidettävä uskostamme kiinni loppuun asti.

_Tämä tutkistelu on sapatiksi 8.1.2022_