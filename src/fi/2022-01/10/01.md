---
title:  Jeesus Avaa Tien Väliverhon Läpi
date:  26/02/2022
---

> <p></p>
> ”Kristus ei mennytkään ihmiskäsin tehtyyn pyhäkköön, joka on vain todellisen pyhäkön kuva, vaan itse taivaaseen ollakseen nyt Jumalan edessä puhumassa meidän puolestamme.” (Hepr. 9:24.)

### Avaintekstit
Hepr. 9:24;  2. Moos. 19:3, 4;  Hepr. 12:18–21;  3. Moos. 16:1, 2;  Hepr. 10:19–22;  Kol. 3:1.

Kun opetuslapset palasivat Öljymäeltä Jeesuksen taivaaseenastumisen jälkeen, he olivat täynnä iloa ja voitonriemua. Heidän Herransa ja ystävänsä oli noussut valta-asemaan maailman yli ja oli kutsunut heidät lähestymään Jumalaa hänen nimessään luottaen täydellisesti siihen, että Jumala vastaisi suotuisasti heidän rukouksiinsa (Joh. 14:13, 14). Vaikka he edelleen olivat maailmassa, jota vastaan pahan voimat hyökkäsivät, heidän toivonsa oli vahva. He tiesivät, että Jeesus oli mennyt taivaaseen valmistamaan heille sijaa (Joh. 14:1–3). He tiesivät, että Jeesus oli heidän pelastuksensa kapteeni, joka oli avannut tien taivaalliseen kotimaahan verensä kautta.

Jeesuksen taivaaseenastuminen on keskeinen asia Heprealaiskirjeen teologiassa. Se on alkuna Jeesuksen hallintokaudelle ja hänen ylipapilliselle tehtävälleen meidän puolestamme. Tätäkin tärkeämpää on se, että Jeesuksen taivaaseen­astumisessa uusi liitto astui voimaan. Se tarjoaa keinot, joiden kautta voimme lähestyä Jumalaa rohkeasti uskossa. Etuoikeutemme on nyt lähestyä Jumalaa Jeesuksen kautta varmoina siitä, että hänen vanhurskautensa ansiot luetaan hyväksemme.

5.3. Kansainvälinen naisten rukouspäivä

7.3.–1.4. Nykyaika-lehden kevätnumeron myyntikampanja

_Tämä tutkistelu on sapatiksi 5.3.2022_