---
title:  Lisäaineistoa
date:   04/08/2023
---

Lue Ellen G. White, Alfa ja omega, osa 7, s. 392–405 tai Suuri taistelu, s. 457–472 tai Suuri taistelu, taskup., s. 295–305 tai Suuri taistelu, nettiversio, s. 544–565.

”Kuinka voimme sovittaa yhteen kääpiömäisen hengellisen tilamme ja tekstin [Ef. 3:14–19], joka kuvaa sitä tiedon täyteyttä, joka meillä on etuoikeus omata? Kuinka taivas voi katsoa meitä, jotka emme ole hyödyntäneet mahdollisuuksiamme, vaikka meillä on ollut kaikki hengelliset ja ajalliset edut puolellamme, jotta voisimme kasvaa armossa? Apostoli ei kirjoittanut näitä sanoja kiusatakseen tai pettääkseen meitä, ei myöskään nostattaakseen odotuksiamme turhaan ja saadakseen meitä pettymään niiden jäädessä täyttymättä. Hän kirjoitti ne osoittaakseen, mitä me voimme olla ja mitä meidän tulee olla, jos haluamme olla Jumalan valtakunnan perillisiä. Kuinka voimme olla työntekijöitä Jumalan kanssa, jos meillä on vain kääpiömäisiä kokemuksia? Meillä on tieto kristityn etuoikeudesta ja meidän tulisi etsiä syvää, hengellistä ymmärrystä Jumalasta lähtöisin olevista asioista, joita Herra haluaa meidän saavan.

Uskommeko todella Raamattuun? Uskommeko, että voimme saavuttaa sen Jumalan tuntemuksen, joka meille esitetään tekstissä? Uskommeko jokaiseen sanaan, joka lähtee Jumalan suusta? Uskommeko sanoihin, joita profeetat ja apostolit ovat puhuneet? Entä Jeesuksen Kristuksen sanoihin – hänen, joka on kaiken valon ja siunauksen antaja ja jossa asuu kaikki rikkaus ja täyteys? Uskommeko todella Jumalaan ja hänen Poikaansa?” (RH 1.10.1889.)

**Keskustelunaiheita**:

`1. Vertaa Paavalin ylistyssanoja Ef. 3:20, 21 muihin Uuden testamentin ylistyskohtiin, esim. Room. 11:33–36; Room. 16:25–27; Fil. 4:20; 2. Piet. 3:18b; Juud. 24, 25. Mitä teemoja teksteissä esiintyy? Miten voimme omaksua niiden kuvaaman ylistävän ja palvovan asenteen?`

`2. Vertaa keskenään niitä neljää Efesolaiskirjeen kohtaa, joissa Paavali käyttää kreikan sanaa  (’täyteys’): Ef. 1:10 (määräaika on täyttynyt) ja Ef. 1:23; Ef. 3:19; Ef. 4:13. Miksi ajatus täyteydestä on Paavalille tärkeä?`

`3. Mikä sinusta on innostavin kaikista Jumalan teoista, joita Paavali ylistää Ef. 3. luvussa? Miksi?`