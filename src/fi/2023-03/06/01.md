---
title:  Evankeliumin salaisuus
date:   29/07/2023
---

> <p></p>
> ”Jumalalle, joka meissä vaikuttavalla voimallaan kykenee tekemään monin verroin enemmän kuin osaamme pyytää tai edes ajatella, olkoon ylistys seurakunnassa ja Kristuksessa Jeesuksessa kautta kaikkien sukupolvien, aina ja ikuisesti. Aamen.” (Ef. 3:20, 21.)

### Avaintekstit
Ef. 3; Job 11:5–9; Hes. 43:13–16; Aam. 7:7, 8; Ilm. 11:1, 2.

Efesolaiskirjeen 3. luvussa Paavali aloittaa teemalla, jota hän on jo aiemmin hieman sivunnut: ”[M]uihin kansoihin kuuluvilla on sama oikeus perintöön kuin juutalaisillakin, he ovat saman ruumiin jäseniä ja heitä koskee nyt sama lupaus, kun evankeliumi on johtanut heidät Kristuksen Jeesuksen yhteyteen.” (Ef. 3:6.) Tämä ei varmastikaan tunnu kovin yllättävältä tämän päivän seurakunnasta, joka koostuu suurimmalta osin ei-juutalaisista, mutta monista tuon ajan lukijoista se vaikutti radikaalisti uudelta ajatukselta.

Paavalin innoitetut sanat jatkuvat sillä, että hän pohtii intohimoaan julistaa evankeliumia Jeesuksesta ei-juutalaisille.

Saamme kuulla myös hänen senhetkisistä haasteistaan tuon palvelutehtävän laajentamisessa – haasteista, joihin kuului teljettynä olo roomalaisessa vankilassa.

Kuulemme myös hänen sitoutumisestaan evankeliumin ytimessä olevaan salaisuuteen – salaisuuteen siitä, että seurakunnassa ei-juutalaiset ovat samassa asemassa juutalaisten veljien ja sisarten kanssa. Paavalin innostus seurakuntaa ja sen ylimaallista tehtävää kohtaan on selvästi havaittavissa. Saamme olla mukana hänen rukouksissaan, joissa hän ylistää Jumalaa siitä, että tämä on ilmaissut armonsa seurakunnan välityksellä.

Lyhyesti sanottuna meitä innoitetaan löytämään samanlainen palo evankeliumia kohtaan kuin Paavalilla oli.

_Tämä tutkistelu on sapatiksi 5.8.2023_