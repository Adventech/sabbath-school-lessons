---
title:  Jumalan suuri, kristuskeskeinen suunnitelma
date:   01/07/2023
---

> <p></p>
> ”Ylistetty olkoon meidän Herramme Jeesuksen Kristuksen Jumala ja Isä! Hän on siunannut meitä kaikella Hengen siunauksella, taivaallisilla aarteilla Kristuksessa.” (Ef. 1:3.)

### Avaintekstit
Ef. 1:3–14; Ef. 2:6; Ef. 3:10; Kol. 1:13, 14; 5. Moos. 9:29.

Kaksikymmentäviisi vuotta sen jälkeen, kun Neil Armstrongista tuli ensimmäinen kuun pinnalla kävellyt henkilö, hän kirjoitti kiitosviestin sille luovalle tiimille, joka oli suunnitellut avaruuspuvun, jossa hän otti nuo historialliset askeleet. Puku on käytännössä yhden hengen avaruusalus, ja Armstrong kutsuikin omaa pukuaan ”historian valokuvatuimmaksi avaruusalukseksi” ja vitsaili, että se onnistui piilottamaan ”ruman matkustajansa näkyvistä”. Hän kiitti luovan tiimin jengiä Johnsonin avaruuskeskuksessa tuosta ”vahvasta, luotettavasta ja melkein pehmoisesta” puvusta, joka suojeli hänen elämäänsä. Armstrong lähetti tiimille ”neljännesvuosisadan täydeltä kiitoksia ja onnitteluita”.

Paavali aloittaa kirjeensä efesolaisille suurella kiitosviestillä ylistäen Jumalaa siunauksista, joita tämä on vuodattanut – siunauksista, jotka ovat yhtä välttämättömiä uskovien elämässä kuin avaruuspuku sille, joka kävelee kuussa. Paavali vakuuttaa, että Jumala on valmistellut näitä siunauksia jo ”ennen maailman luomista” (Ef. 1:4), ja hän ylistää Jumalaa siitä, että tämä on työskennellyt kautta aikojen uskovien puolesta.

Tapa, jolla Paavali aloittaa Efesolaiskirjeen, on erityisen arvokas malli siitä, kuinka palvoa ja ylistää Jumalaa niistä monista siunauksista, joita hän on antanut.

_Tämä tutkistelu on sapatiksi 8.7.2023_