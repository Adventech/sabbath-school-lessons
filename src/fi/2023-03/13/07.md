---
title:  Lisäaineistoa
date:   22/09/2023
---

”Taistelua käyvä armeija hämmentyisi ja heikkenisi, elleivät kaikki toimisi yhdessä. Jos sotilaat toimisivat omien impulssiensa mukaan, eivätkä ottaisi huomioon toistensa asemaa ja tehtävää, he olisivat vain joukko irrallisia jalkamiehiä; he eivät voisi toimia järjestäytyneen joukko-osaston tavoin. Samoin Kristuksen sotilaiden on toimittava sopusoinnussa. Pelkästään yksilöiden vaaliminen ei sovi. Jos Herran kansa tekee näin, he eivät voi olla täydessä sopusoinnussa. Heillä ei ole silloin yksi mieli, yksi tarkoitus ja yksi tavoite. Sen sijaan he havaitsevat, että heidän ponnistelunsa ovat hedelmättömiä ja että heidän aikansa ja kykynsä valuvat hukkaan. Yhdistyminen on vahvuutta. Jos kääntyneet ihmiset toimivat sopusoinnussa yhtä suurta päämäärää tavoitellen ja yhden pään alaisina, he saavuttavat voittoja jokaisessa kohtaamisessa.” – Ellen G. White, Spalding and Magan Collection, s. 121.

Paavali kutsuu itseään lähettilääksi kahleissa (Ef. 6:20; VKR). Lähettiläillä oli haastavia tehtäviä sota-aikana, joten Paavalin kuvaus itsestään sopii hänen sotilaalliseen vertauskuvaansa. Lähettiläitä tuli kohdella samalla kunnioituksella, joka kuului heidät lähettäneelle taholle. Niinpä Paavalin asema maailmankaikkeuden korkeimman hallitsijan lähettiläänä oli jyrkässä ristiriidassa hänen saamansa epäkunnioittavan kohtelun kanssa, josta kahleet kielivät. Koska lähettiläillä oli tapana käyttää virkaansa osoittavia käätyjä, Paavalin mainita kahleista (käädyistä) voi olla ironinen lausahdus, joka kertoo siitä, että hän pitää kahleita kunniamerkkinä, jota on kannettava arvokkaasti. (Ks. David J. Williams, Paul’s Metaphors: Their Context and Character [Peabody, MA: Hendrickson, 1999], s. 152.)

**Keskustelunaiheita**:

`1. Kun katselette sotaa käyvää maailmaa, mitä rauhan rakentaminen merkitsee teille yksilöinä ja seurakuntana? Kuinka voimme olla rauhanrakentajia maailmassa, jossa vihamielisyys ja väkivalta näyttää vain lisääntyvän?`

`2. Millaisia pahan palavia nuolia suuntaanne ammutaan? Miten varmistatte, että uskon kilpi on paikoillaan, valmiina sammuttamaan niitä?`

`3. Kuinka tulisi kohdella niitä, jotka ovat haavoittuneet suuren taistelun taistelukentällä? Miten suhtautua niihin kristittyihin, jotka luovuttavat ja pakenevat tai jopa vaihtavat puolta?`