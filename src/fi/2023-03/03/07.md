---
title:  Lisäaineistoa
date:   14/07/2023
---

Tutki näitä kahta alla olevaa Ellen G. Whiten kirjoituksista löytyvää kuvausta Kristuksen korottamisesta:

”Käytyään sisälle taivaan porteista Kristus joutui enkelien ihailevan palvonnan kohteeksi. Niin pian kuin nämä kunnianosoitukset päättyivät, Pyhä Henki laskeutui opetuslasten ylle vuolaina virtoina, ja Kristus todella kirkastui nyt sillä kirkkaudella, joka hänellä oli Isän tykönä iankaikkisuudesta asti. Hengen vuodatus helluntaina oli taivaan tiedotus siitä, että Lunastajan virkaan vihkiminen oli tapahtunut. Lupauksensa mukaan hän oli lähettänyt Pyhän Hengen taivaasta seuraajilleen merkiksi siitä, että hän oli pappina ja kuninkaana saanut kaiken vallan taivaassa ja maan päällä ja että hän oli kansansa Voideltu.” (6AO 30.)

’Isän käsivarret ovat hänen Poikansa ympärillä, ja käsky kuuluu: ”Ja kumartakoot häntä kaikki Jumalan enkelit” (Hebr. 1: 6).

Sanomattoman iloisina hallitukset, vallat ja voimat tunnustavat elämän Ruhtinaan ylivallan. Enkelijoukot heittäytyvät maahan hänen eteensä, ja taivaan saleissa kaikuvat ilohuudot: ’Karitsa, joka on teurastettu, on arvollinen saamaan voiman ja rikkauden ja viisauden ja väkevyyden ja kunnian ja kirkkauden ja ylistyksen!’ (Ilm. 5:12).

Voittolaulut yhtyvät enkelien harppujen helinään, kunnes koko taivas on tulvillaan kiitosta ja ylistystä. Rakkaus on voittanut. Kadotettu on löydetty. Koko taivas kaikuu valtavista sävelistä, jotka yhtyvät ylistykseen: ’Hänelle, joka valtaistuimella istuu, ja Karitsalle ylistys ja kunnia ja kirkkaus ja valta aina ja iankaikkisesti!’ (Ilm. 5:13). (5AO 383.)

**Keskustelunaiheita**:

`1. Pohtikaa Jeesuksen korottamisen ”nyt” ja ”ei vielä” -näkökulmia. Missä mielessä Jeesus on jo nyt kaiken Herra niin, että demoniset voimat ovat alamaisia hänelle tässä hetkessä? Missä mielessä Jeesuksen täysi hallintavalta kaiken yllä odottaa vielä täyttymystään tulevaisuudessa? Ks. 1. Kor. 15:24–28.`

`2. Missä määrin elät sen valon mukaan, että Kristuksella on hallintavalta kaikesta? Tai missä määrin elät näiden muiden, langenneiden voimien vallan alla, joiden mahti tulee hiipumaan joka tapauksessa? Mistä erotat voimat toisistaan ja miten voit päästä pois niiden pahan voimien vallan alta, jotka vielä vaikuttavat täällä, vaikka ne onkin jo varmasti voitettu?`