---
title:  Korotetun Jeesuksen voima
date:   08/07/2023
---

> <p></p>
> ”[J]a miten mittaamaton on hänen voimansa, joka vaikuttaa meissä uskovissa. Se on sama väkevä voima, jota hän osoitti herättäessään Kristuksen kuolleista ja asettaessaan hänet istumaan oikealle puolelleen taivaassa[.]” (Ef. 1:19, 20.)

### Avaintekstit
Ef. 1:15–23; Ef. 3:14–21; 1. Tess. 5:16–18; 5. Moos. 9:29, VKR; 1. Kor. 15:20–22; Ps. 110:1.

Vaikuttaa siltä, että ihmiset tavoittelevat aina vain enemmän tehoja. Esimerkiksi autonvalmistaja Devel Motors esitteli Devel Sixteen -ajoneuvon prototyypin, jossa on 16-sylinterinen, 12,3 litran moottori, joka tuottaa yli 5 000 hevosvoimaa. Jos tuossa ei ole vielä kylliksi, niin ajattelepa Peterbiltin puoliperävaunun vetoautoa, johon on asennettu kolme Pratt & Whitney J34–48 -suihkumoottoria. Tämä 36 000 hevosvoimalla varustettu rekkaveturi kulkee 400 metrin matkan 6,5 sekunnissa ja ehtii tavanomaisesti nostaa nopeutensa 605 kilometriin tunnissa ennen kahden hidastusvarjon käyttöönottoa.

Paavali puolestaan rukoilee, että Efesoksen uskovat, ollessaan kiusattuja ihailemaan oman kulttuurinsa voimia ja jumalia, kokisivat sen sijaan Pyhän Hengen kautta sen suunnattoman suuren voiman, jonka Jumala antaa heille Kristuksessa. Tätä jumalallista voimaa ei mitata hevosvoimissa eikä taikatemppujen määrässä, vaan se näkyy neljässä koko maailmankaikkeutta muuttavassa, pelastus­historiallisessa tapahtumassa: 1) Jeesuksen ylösnousemuksessa; 2) hänen korottamisessaan Jumalan valtaistuimelle; 3) siinä, että kaikki asetetaan Kristuksen alaisuuteen; 4) siinä, että Kristus asetetaan seurakunnan pääksi (Ef. 1:19–23).

Näitä neljää tapahtumaa pohtiessaan uskovat voivat alkaa käsittää ja kokea, miten valtavaa on se Jumalan voima, jota hän käyttää heidän hyväkseen.

_Tämä tutkistelu on sapatiksi 15.7.2023_