---
title:  Orjuus Paavalin Aikoina
date:   05/09/2023
---

`Lue orjille ja isännille suunnatut ohjeet: Ef. 6:5–9; Kol. 3:22–4:1; 1. Kor. 7:20–24; 1. Tim. 6:1, 2; 1. Piet. 2:18–25. Miten tiivistäisit tekstien sanoman?`

On hätkähdyttävää huomata Paavalin kirjoittavan kristityille orjanomistajille sekä kuvitella kristittyjä orjia ja heidän kristittyjä isäntiään istumassa yhdessä Efesoksen kotikirkoissa. Orjuus kreikkalais-roomalaisessa maailmassa poikkesi merkittävästi myöhemmistä orjuuden muodoista. Tuon ajan orjuus ei keskittynyt tiettyyn etniseen ryhmään. Kaupungeissa palveleville orjille saatettiin tarjota koulutusmahdollisuuksia, ja he saivat työskennellä arkkitehteinä, lääkäreinä ja filosofeina. Toisinaan heille tarjottiin vapautta tietyn palvelusajan jälkeen, joskin monet eivät koskaan päässet vapauteen. Yrityksenä tunnustaa tämä käytäntö joissakin raamatunkäännöksissä kreikan sana d㉠los (’orja’) on käännetty sanalla ”palvelija” (ks. Ef. 6:5–8, VKR).

Silti orjuus on aina kaikissa kulttuureissa ja kaikissa olosuhteissa pahuutta, jota ei voi perustella. Jumala tuomitsee orjuuttajat äärettömän oikeudenmukaisuutensa mukaisesti. Voimme olla tästä kiitollisia.

Entisen orjan Pubililius Syruksen huudahdus on koskettava: ”Kauniimpaa on kuolla kuin tulla alennetuksi orjaksi.” Kokonaistilanteen huomioiden ’orja’ on sopivampi käännös sanasta d㉠los, sillä eliväthän he isäntänsä uhkailun alla (Ef. 6:9).

Orjuus oli aina läsnä oleva paha Paavalin maailmassa. Hän ei käsittele orjuutta yhteiskunnallisena uudistajana, vaan pastorina, joka neuvoo, miten uskovien tulisi suhtautua senhetkisiin realiteetteihin. Hän ohjaa heidät luomaan visiota yksittäisten uskovien muutoksesta, jolla olisi myöhemmin laajempia vaikutuksia koko yhteiskuntaan: ”Hänen visionsa ei ollut se, että Rooman valtakunnassa isännät vapauttaisivat orjansa. Hänen visionsa koski muuta kuin juridista orjien vapauttamista. Se koski sitä, että luotaisiin veljellinen yhteys perustuen siihen, että kaikki uskovat on adoptoitu Jumalan lapsiksi. – – yhteiskunnallinen vallankumous tapahtuisi seurakunnassa, Kristuksen ruumiissa, paikallisella tasolla, kristittyjen kotiseurakunnissa ja heidän omissa kotitalouksissaan.” – S. McKnight, The Letter to Philemon (Gran Rapids, MI: Eerdmans Publishing Company, 2017), s. 10, 11.