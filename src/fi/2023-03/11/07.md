---
title:  Lisäaineistoa
date:   08/09/2023
---

Paavalin kunnioitus lapsia kohtaan kanssauskovina (Ef. 6:1–3) korostaa, miten huolissaan meidän tulisi olla tavoista, joilla lapsia kohdellaan nykymaailmassa. Hänen isille osoittamansa sanat (Ef. 6:4) panevat pohtimaan vastuutamme vanhempina. Hänen orjille ja erityisesti orjanomistajille antamiaan ohjeita (Ef. 6:5–9) on vaikeampi soveltaa, koska sen ajan sosiaalinen rakenne poikkeaa niin paljon omasta yhteiskunnastamme, jossa ymmärrämme, että orjuus kaikissa muodoissaan on yksi suurimmista moraalisista pahuuksista. Silti, koska sanat ovat innoitettuja sanoja ja osa Raamattua, meidän tulee pohtia, kuinka soveltaa niitä aikaamme. Ensimmäisen vuosisadan Efesoksen uskovien tavoin meilläkin on etuoikeus soveltaa evankeliumin painottamia arvoja ihmissuhteisiimme. Seuraavat kysymykset auttavat niiden edistämisessä.

**Keskustelunaiheita**:

`1. Mitä meille merkitsee se, että rakkaus lapsia kohtaan on mainittu yhdeksi todisteeksi siitä, että kansa on valmis Herran tuloa varten? Luuk. 1:17 (jossa lainataan Mal. 3:24).`

`2. Paavalin kunnioitus lapsia kohtaan nostaa pintaan tärkeän kysymyksen: Mikä on meidän velvollisuutemme ulottaa Kristuksen huolenpitoa niihin, jotka ovat varhaislapsuudessaan kokeneet väkivaltaa, seksuaalista hyväksikäyttöä ja häpeää? Jos otamme huomioon tutkimukset haitallisten lapsuudenkokemusten syvällisistä vaikutuksista lapsiin, mikä on vastuumme heitä kohtaan? (Ks. Adverse Childhood Experiences (ACEs), ’haitalliset lapsuudenkokemukset’ (ei suom.) osoitteesta: https://www.cdc.gov/violenceprevention/.)`

`3. Kristuksen huolenpito ja Paavalin kunnioitus lapsia kohtaan velvoittaa seurakunnankin hoivaamaan ja suojelemaan piirissään olevia lapsia. Millä tavoin? Mitä järjestelyjä ja menettelyjä tarvitaan, että se onnistuisi?`

`4. Paavalin neuvoja orjille ja heidän isännilleen (Ef. 6:5–9) sovelletaan usein työntekijöiden ja työnantajien välisiin suhteisiin. Millä tavoin se on tarkoituksenmukaista? Mitä vaaroja siihen liittyy?`

`5. Orjuutta esiintyy edelleen. Yli 40 miljoonaa ihmistä elää orjuudessa (ks. http://www.globalslaveryindex.org/). Mikä on meidän velvollisuutemme orjuutettuja Jumalan poikia ja tyttäriä kohtaan?`