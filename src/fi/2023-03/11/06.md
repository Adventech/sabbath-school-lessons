---
title:  Isännät, Jotka Ovat Orjia
date:   07/09/2023
---

Paavalin orjille suunnatuissa loppusanoissa, ”olipa hän orja tai vapaa” (Ef. 6:8), sana ”vapaa” viittaa isäntiin. Paavali siirtyykin neuvomaan heitä nähden orjat ja isännät tasavertaisina Kristuksen edessä tuomiolla (vrt. 2. Kor. 5:10; Kol. 3:24, 25).

`Jos olisit orjanomistaja, joka kuuntelee Efesolaiskirjeen lukemista kotiseurakunnassaan, miten reagoisit tähän orjiesi läsnä ollessa annettuun neuvoon? Ef. 6:9.`

Paavali antaa orjanomistajille kehotuksen, joka ilmentää jyrkkää vastakohtaisuutta, joka vallitsee heidän ja Kristuksen välillä. Heillä isäntien (kreik. hoi kyrioi) oli tapana uhkailla orjiaan, kun taas taivaan ”isäntä” (kreik. ho kyrios), Kristus, ”ei tee eroa ihmisten välillä”.

Paavali kehottaa isäntiä kohtelemaan orjiaan samoin, mikä varmasti järkytti heitä. Heidän tulee osoittaa orjilleen hyvää tahtoa, jonka perustana on heidän uskollisuutensa Kristusta kohtaan. Vastaavaa Paavali pyysi myös orjilta (Ef. 6:5–8). Hän käskee isäntiä lopettamaan orjiensa uhkailun, joka oli yleistä tuona aikana, jolloin isännät saivat määrätä monenlaisia rangaistuksia, mm. pieksämisen (1. Piet. 2:20, VKR), seksuaalisen pahoinpitelyn, myymisen eteenpäin (ero rakkaista), raskasta pakkotyötä, nälkiinnyttämistä, kahleita, polttomerkinnän tai jopa kuoleman. Jumala tuomitsee heidän niiden takia.

Paavali antaa kehotuksilleen kaksi perustetta, joiden tarkoituksena on saada orjanomistajat katsomaan oman silloisten sosiaalisten rakenteiden ulkopuolelle: 1. He ja heidän orjansa ovat kaikki yhden isännän orjia (”Tiedättehän, että teillä ja heillä on taivaassa sama isäntä”, Ef. 6:9; vrt. Kol. 4:1); 2. Taivaallinen isäntä tuomitsee puolueettomasti. Koska hän kohtelee orjina pidettyjä tasavertaisesti muiden kanssa, niin tulee heidänkin tehdä (vrt. Filem. 15, 16).

Paavalin käyttämä kieli oli varmasti rohkaisevaa kristityille orjille: adoptio (Ef. 1:5); lunastus (Ef. 1:7); perintö (Ef. 1:11, 14; Ef. 3:6); nouseminen valtaistuimelle Jeesuksen kanssa (Ef. 2:6); kuuluminen Jumalan perheeseen (Ef. 2:19; vrt. Ef. 3:14, 15) sekä Kristuksen ruumiiseen (Ef. 3:6; Ef. 4:1–16).

Ef. 6:5–9 aktivoi kaiken kirjeen aiemman opetuksen koskemaan myös orjien ja isäntien välisiä suhteita, mukaan lukien puhetta koskevat ohjeet (Ef. 4:25–32) ja seksuaalietiikkaan liittyvät neuvot (Ef. 5:1–14).