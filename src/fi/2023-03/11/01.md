---
title:  Ylivertainen uskollisuus Kristusta kohtaan
date:   02/09/2023
---

> <p></p>
> ”Ja te isännät, kohdelkaa samoin orjianne älkääkä uhkailko heitä. Tiedättehän, että teillä ja heillä on taivaassa sama isäntä, joka ei tee eroa ihmisten välillä.” (Ef. 6:9.)

### Avaintekstit
Ef. 6:1–9; Mark. 10:13–16; Kol. 3:21; 1. Piet. 2:18–25; 2. Kor. 5:10; Kol. 3:24, 25.

Vuonna 2018 eräs esine herätti paljon huomiota Yhdysvaltain pääkaupungissa Washington D.C:ssä sijaitsevassa maailman suurimmassa raamattuaiheisessa museossa, Museum of the Biblessa. Kyseinen esine oli lyhennetty Raamattu, jonka tarkoituksena oli esittää uskon perusasiat, mutta niin, että siitä oli poistettu kaikki kohdat, jotka kannustivat orjia kapinaan. Tästä vuonna 1808 julkaistusta tekstistä ei puuttunut vain kohtia sieltä täältä. Yhdeksänkymmentä prosenttia Vanhasta testamentista ja viisikymmentä prosenttia Uudesta testamentista puuttui. Raamatun 1189 luvusta vain 232 oli jätetty jäljelle.

Kohdat, jotka näennäisesti vaikuttivat tukevan orjuutta ja joissa ei evankeliumin ilosanomaa näytä olevan, oli jätetty kokonaan ennalleen, mukaan lukien sellaiset usein väärinkäytetyt tekstit, kuten: ”Orjat, totelkaa maallisia isäntiänne. Pelätkää ja kunnioittakaa heitä ja palvelkaa heitä vilpittömin sydämin, niin kuin Kristusta.” (Ef. 6:5.)

Tänä päivänä, meidän ajassamme ja kulttuurissamme, tärkeä haasteemme on lukea Ef. 6:1–9 koko pelastuskertomuksen näkökulmasta sellaisena kuin kertomus on ilmoitettu läpi koko Raamatun. Mitä me voimme oppia katsoessamme, miten Paavali soveltaa evankeliumin arvoja oman aikansa vääristyneisiin sosiaalisiin rakenteisiin?

_Tämä tutkistelu on sapatiksi 9.9.2023_