---
title:  Kutsu seistä lujina
date:   09/09/2023
---

> <p></p>
> ”Lopuksi: vahvistukaa Herrassa, ottakaa voimaksenne hänen väkevyytensä. Pukekaa yllenne Jumalan taisteluvarustus, jotta voisitte pitää puolianne Paholaisen juonia vastaan.” (Ef. 6:10, 11.)

### Avaintekstit
Ef. 6:10–20; 5. Moos. 20:2–4; Room. 13:11–14‚ 1. Tess. 5:6–8; 1. Kor. 15:23, 24.

Silmiään siristellen palvelija kompuroi ulos majapaikastaan ja näkee jotakin hälyttävää – suuren hyvin varustetun vihollisarmeijan sotilaineen, hevosineen ja vaunuineen. Kiirehtien ilmoittamaan uutista profeetta Elisalle palvelija huudahtaa takellellen: ”Voi, herrani! Mitä me nyt teemme?”

Elisa vastaa: ”Älä pelkää, meillä on puolellamme enemmän väkeä kuin heillä.” Tämä on vastaus, jota palvelija ei kykene rekisteröimään. Vetäen palvelijan lähelleen Elisa rukoilee tämän puolesta: ”Herra, avaa hänen silmänsä, jotta hän näkisi.” Profeetan rukoukseen vastataan välittömästi. Palvelija astuu jälleen suojavarustuksille, mutta tällä kertaa verho näkyvän ja näkymättömän väliltä on nostettu ylös. Hän ei näe yhtä armeijaa, vaan kaksi. ”Herra avasi palvelijan silmät, ja hän näki, että vuori Elisan ympärillä oli tulisia hevosia ja vaunuja täynnään.” (2. Kun. 6:15–17.)

Kirjoittaessaan Ef. 6:10–20 Paavali rukoilee uskoville parempaa näkökykyä, jotta he voisivat nähdä suuren taistelun koko todellisuuden ja ammentaa toivoa siitä, mitä heille paljastuu.

_Tämä tutkistelu on sapatiksi 16.9.2023_