---
title:  Paini Pahan Voimia Vastaan
date:   14/09/2023
---

`Mikä on Paavalin tarkoitus hänen luetellessaan erilaisia nimiä pahuuden henkivoimille (Ef. 1:21; Ef. 3:10 ja Ef. 6:10–20)?`

Paavali kuvailee taisteluamme käyttämällä kreikankielistä sanaa, joka kuvaa painijoiden välistä kilpailua (, Ef. 6:12). Painimista pidettiin erinomaisena valmistautumisena taistelua varten. Tämä on sopiva ilmaus kuvaamaan sitä ase-vastaan-ase ja käsi-vastaan-käsi -taistelua, joka syntyy armeijoiden ottaessa yhteen. Paavali korostaa sitä todellisuutta, että uskovat joutuvat lähitaisteluun pahuuden voimia vastaan.

Tässä Paavalin pahuuden voimille antamia nimiä:

| Ef. 1:21 | Ef. 3:10 | Ef. 6:12 |
| --- | --- | --- |
| kaikki vallat | avaruuden henkivallat | henkivallat |
| (kaikki) voimat | (avaruuden) voimat | voimat |
| (kaikki) mahdit | | tämän pimeyden maailman hallitsijat |
| (kaikki) herruudet | | avaruuden pahat henget |
| jotka mainitaan tässä ja tulevassakin maailmassa | | |

Pahuuden voimat (Ef. 1:21; Ef. 6:12) on alistettu Kristukselle (Ef. 1:22). Missään taistelussa ei kuitenkaan koskaan ole hyvä strategia aliarvioida vastapuolen voimia. Paavali varoittaa, että me emme taistele vain ihmisvihollisia vastaan, vaan ”henkivaltoja ja voimia vastaan, tämän pimeyden maailman hallitsijoita ja avaruuden pahoja henkiä vastaan” (Ef. 6:12), joita johtaa juonikas kenraali, itse Paholainen (Ef. 6:11).

Vaikka meidän on oltava varuillamme voimakkaita vihollisiamme vastaan, meidän ei kuitenkaan tarvitse pelätä heitä. Jumala on meidän kanssamme taistelussa (Ef. 6:10), ja hän on varustanut meidät mitä parhaimmilla aseilla, hänen omalla taisteluvarustuksellaan (Ef. 6:11; vrt. Jes. 59:15–17). Hän on antanut käyttöömme totuutensa, vanhurskautensa, rauhansa, uskonsa ja pelastuksensa sekä Pyhän Hengen (Ef. 6:13–17). Kun Jumala kulkee edellämme ja me olemme sonnustautuneet päästä varpaisiin hänen tarjoamaansa taisteluvarustukseen, emme voi epäonnistua (Room. 16:20; 1. Kor. 15:23, 24; 2. Tess. 2:8).