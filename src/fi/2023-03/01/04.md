---
title:  Efesolaiskirjeen Kuunteleminen
date:   27/06/2023
---

Paavali kirjoitti kirjeensä luettavaksi ääneen alueen kodeissa kokoontuvien seurakuntien uskoville. Paavalin lähdön jälkeisinä vuosina kristillinen liike oli kasvanut Efesoksessa ja kotiseurakuntien määrä oli moninkertaistunut. Noille varhaisille uskoville oli varmasti tärkeä tapahtuma, kun Tykikos, seurakunnan perustaneen apostoli Paavalin henkilökohtainen edustaja, tuli heidän luokseen ja toi heille Paavalin kirjeen. Kuten itse kirje antaa ymmärtää, sitä kuulemaan kokoontuneeseen ryhmään kuului todennäköisesti isäntäperheen jäseniä: isä, äiti, lapsia ja orjia (Ef. 5:21–6:9). Tuohon aikaan huonekuntaan laskettiin kuuluvaksi kaikki talon asukkaat, olivat he ketä tahansa. Nämä saattoivat olla myös kirjettä kuuntelemassa, samoin kuin jäseniä muistakin ruokakunnista.

`Lue koko Efesolaiskirje läpi, mieluiten ääneen, yhdessä alla olevan kirjeen sisällön teemoja koskevan tiivistelmän kanssa. (Lukeminen kestää noin 15 minuuttia.) Mitkä teemat kaikuvat läpi koko kirjeen?`

I. Alkutervehdys (Ef. 1:1, 2)
II. Siunaus (Ef. 1:3–14)
III. Rukous sen puolesta, että uskovat saisivat Kristukseen keskittyvää viisautta (Ef. 1:15–23)
IV. Kerran hengellisesti kuolleita; nyt yhdessä Kristuksen kanssa korotettuja (Ef. 2:1–10)
V. Kristus muodosti seurakunnan juutalaisista ja ei-juutalaisista (Ef. 2:11–22)
VI. Paavali Kristuksen saarnaajana ei-juutalaisille (Ef. 3:1–13)
VII. Rukous sen puolesta, että uskovat kokisivat Kristuksen rakkauden (Ef. 3:14–21)
VIII. Kehotus pitää kiinni Hengen innoittamasta seurakunnan ykseydestä (Ef. 4:1–16)
IX. Kehotus elää uutta, ykseyttä vaalivaa elämää (Ef. 4:17–32)
X. Kehotus vaeltaa rakkaudessa, valossa ja viisaudessa (Ef. 5:1–20)
XI. Kehotus harjoittaa Kristuksen mielen mukaista elämää kristillisessä kodissa (Ef. 5:21–6:9)
XII. Kehotus taistella yhtenä rintamana: seurakunta Jumalan armeijana (Ef. 6:10–20)
XIII. Lopputervehdys (Ef. 6:21–24)