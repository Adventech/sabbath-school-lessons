---
title:  Paavali ja efesolaiset
date:   24/06/2023
---

> <p></p>
> ”Hän on ilmaissut meille tahtonsa salaisuuden, sen Kristusta koskevan suunnitelman, jonka hän oli nähnyt hyväksi tehdä ja joka oli määräajan tullessa toteutuva: hän oli yhdistävä Kristuksessa yhdeksi kaiken, mitä on taivaassa ja maan päällä.” (Ef. 1:9, 10.)

### Avaintekstit
Ap. t. 18:18–21; Ap. t. 19:13–20:1; Ap. t. 20:17–38; Ef. 1:1, 2; Ef. 6:21–24; Ef. 3:13; Ef. 1:9, 10.

Kun me kirjoitamme jotakin, kirjoittamisellamme on jokin tarkoitus. Meillä on jotakin asiaa, joskus hyvin painavaakin. Abraham Lincoln esimerkiksi kirjoitti kuuluisan Gettysburgin puheensa vuonna 1863 sen jälkeen, kun Gettysburgissa oli käyty hirvittävä ja tuhoisa Amerikan sisällissodan taistelu, jossa kuoli noin 7 000 sotilasta. Tuossa puheessaan, maan perustajaisät mainiten, Lincoln ilmaisi uskovansa, että sisällissota oli äärimmäinen koetus, jossa selviäisi, säilyisikö heidän vuonna 1776 perustettu kansakuntansa vai häviäisikö se kokonaan maailmasta.

Paavalillakin on kirjeensä kirjoittamiseen syvällinen tarkoitus. Efesolaiset ovat vaarassa menettää rohkeutensa, osittain siksi, että Paavali on vangittu (Ef. 3:13; Ef. 6:20), osittain jatkuvan vainon ja kiusausten tähden. Paavali muistuttaa heitä siitä, mitä tapahtui silloin, kun he kokivat kääntymyksen, vastaanottivat Kristuksen Vapahtajanaan ja liittyivät osaksi seurakuntaa. Heistä on tullut Kristuksen ruumis (Ef. 1:19–23; Ef. 4:1–16), temppelin rakennusmateriaaleja (Ef. 2:19–22), Kristuksen morsian (Ef. 5:21–33) ja hyvin varustettu armeija (Ef. 6:10–20). Heillä on ratkaisevan tärkeä osa Jumalan suuren suunnitelman toteuttamisessa: yhdistää kaikki Kristuksessa (Ef. 1:9, 10). Paavali kirjoittaa herätelläkseen Efesoksen uskovia tajuamaan koko identiteettinsä Kristuksen seuraajina sekä ne etuoikeudet, joita heillä hänen seuraajinaan on.

_Tämä tutkistelu on sapatiksi 1.7.2023_