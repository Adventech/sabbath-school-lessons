---
title:  Kristuksen yhtenäinen ruumis
date:   05/08/2023
---

> <p></p>
> ”Hän antoi seurakunnalle sekä apostolit että profeetat ja evankeliumin julistajat, sekä paimenet että opettajat, varustaakseen kaikki seurakunnan jäsenet palvelutyöhön, Kristuksen ruumiin rakentamiseen.” (Ef. 4:11, 12.)

### Avaintekstit
Ef. 4:1–16; Fil. 2:3; Ps. 68:19; Ap. t. 2; 1. Kor. 12:4–11, 27–30; Jes. 5:4, VKR.

Yksi Aisopoksen saduista on nimeltään ”Ruumiinosat”. ”Kerran muut ruumiinosat alkoivat moittia vatsaa.” Jalat väittivät olevansa paljon voimakkaampia ja pystyivät jopa kuljettamaan vatsaa ympäriinsä. Vatsa vastasi muille: ”Tässä sitä nyt ollaan, ystävät – – On totta, etten pysty tekemään mitään ilman teidän apuanne, mutta kuinka luulette te itse selviytyvänne ilman minua? Tosiasia näet on, ettei kukaan meistä tule toimeen vain omin voimin.” – Aiso­poksen sadut, s. 108, Eurobook Limited, Italia 1976.

Paavalikin käytti ihmiskehoa erään hengellisen totuuden havainnollistamiseksi. Hänen mukaansa ihmisruumis – ja seurakunta Kristuksen ruumiina – koostuu eri osista, joilla on eri ­kykyjä, ja kaikkien niiden on toimittava yhteen, jotta kokonaisuus säilyisi terveenä. Hän on aiemminkin hyödyntänyt kehometaforaa tehokkaasti (Room. 12:3–8; 1. Kor. 12:12–31), ja nyt hän tekee sen uudelleen Ef. 4:1–16. Kristus on ruumiin pää, joka huolehtii siitä, että ruumiilla on lahjakkaita  jäseniä, jotka auttavat pitämään ruumiin yhtenäisenä niin, että jokainen ruumiinosa – jokainen seurakunnan jäsen – antaa kykynsä kokonaisuuden käyttöön.

Paavalin antama kuva terveestä, yhtenäisestä ruumiista auttaa meitä ymmärtämään Jumalan tavoitetta meitä varten: olla osa hedelmällistä seurakuntaa, joka on yhtä Kristuksessa.

_Tämä tutkistelu on sapatiksi 12.8.2023_