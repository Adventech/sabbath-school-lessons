---
title:  Kuinka Jumala pelastaa meidät
date:   15/07/2023
---

> <p></p>
> ”Jumalan laupeus on kuitenkin niin runsas ja hän rakasti meitä niin suuresti, että hän teki meidät, rikkomustemme tähden kuolleet, eläviksi Kristuksen kanssa.” (Ef. 2:4, 5.)

### Avaintekstit
Ef. 2:1–10; Ef. 5:14; Room. 5:17; Ef. 5:6; 2. Tim. 1:7.

Lokakuun 14. päivänä vuonna 1987 puolitoistavuotias Jessica McClure leikki tätinsä takapihalla, kun hän yhtäkkiä putosi lähes seitsemän metriä syvään hylättyyn kaivoon. Hänen kamppailunsa sai median edustajia ympäri maailman kerääntymään Teksasin Midlandiin raportoimaan tilanteesta. Maailmanlaajuinen yleisö katseli, kuinka ”Jessica-vauva” nukkui, itki, lauloi ja huuteli äitiään syvällä kapeassa, halkaisijaltaan vain 20 senttimetrin laajuisessa kaivossa. Yleisö katseli, kuinka pelastustyöntekijät pumppasivat putkea pitkin raikasta ilmaa alas kaivoon.

Lopulta 58 tuntia Jessican kaivoon putoamisen jälkeen maailmanlaajuinen yleisö sai nähdä, kuinka tyttö vapautettiin kaivosta. Valokuvaaja Scott Shaw’n Pulitzer-palkinnon saanut valokuva vangitsi tuon koskettavan hetken: pelastustyöntekijöiden huolestuneet kasvot ympäröivät yhä pelastuskaapelissa kiinni olevan, pehmusteisiin käärityn ”Jessica-vauvan”.

Mikään ei ole niin mukaansatempaavaa kuin hyvä pelastuskertomus. Ef. 2:1–10 Paavali antaa meille omakohtaisesti tuntemansa lähikuvauksen kaikkien aikojen suurimmasta ja laajimmasta pelastustehtävästä: Jumalan ponnistuksista ihmiskunnan pelastamiseksi. Tarinan draamaa lisää tieto siitä, että me emme ole vain jonkun toisen pelastumisen tarkkailijoita, vaan saamme todistaa myös oman pelastumisemme.

_Tämä tutkistelu on sapatiksi 22.7.2023_