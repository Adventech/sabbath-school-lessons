---
title:  Ennen Halujemme Vietävinä
date:   17/07/2023
---

> <p></p>
> ”Heidän joukossaan mekin kaikki ennen elimme noudattaen oman luontomme haluja ja tehden niin kuin ruumiimme ja mielemme tahtoivat, ja näin olimme luonnostamme vihan alaisia niin kuin kaikki muutkin.” (Ef. 2:3.)

Ilman Jumalan väliintuloa ihmiselämää hallitsevat paitsi ulkoiset voimat, jotka mainittiin Ef. 2:2, myös sisäiset voimat: luontomme halut, jotka noudattavat ruumiimme ja mielemme himoja (Ef. 2:3, VKR. Vrt. Jaak. 1:14, 15; 1. Piet. 1:14).

`Mitä Paavali tarkoittaa sanoessaan, että hänen kuulijansa olivat ennen ”vihan alaisia niin kuin kaikki muutkin” (Ef. 2:3)? Vrt. Ef. 2:3 ja Ef. 5:6.`

Menetetyn elämän todellisuus on tarpeeksi ahdistavaa, mutta viimeisten päivien seuraamukset ovat vielä pelottavampia. Ihmisiä, jotka ovat luonnostaan ”vihan alaisia” (Ef. 2:3), uhkaa Jumalan tuomio ajan lopussa.

Ilmaus ”luonnostaan vihan alaisia” viittaa myös toiseen pelottavaan todellisuuteen. Vaikka Jumalan kuva on yhä meissä, ymmärrämme, että meissä on myös jotakin syvästi pielessä. Kristillinen elämä ei ole vain muutaman huonon tavan voittamista eikä edes kaikkien rikkomusten ja syntien voittamista (Ef. 2:1), jotka uhkaavat tämänhetkistä elämäämme. Emme taistele yksittäisiä syntejä vaan perisyntiä vastaan. Olemme taipuvaisia itsetuhoisuuteen ja kapinointiin Jumalaa vastaan. Ihmiset ovat oletusarvoisesti kiinni Paholaisen ohjailemissa synnillisissä käyttäytymismalleissa (Ef. 2:2) ja synnynnäisissä syntisissä haluissaan (Ef. 2:3). Uskovat oli aikaisemmin luonnostaan "vihan alaisia".

Huomaa, että Paavali käyttää mennyttä aikamuotoa – ”olimme luonnostamme vihan alaisia” (Ef. 2:3). Tämä ei tarkoita, etteikö uskovilla olisi edelleen luontaista taipumusta pahaan. Paavalin kirjeestä iso osa on efesolaisille suunnattuja varoituksia (Ef. 4:17–5:21) siitä, että synnilliset teot, jotka kumpuavat syntisestä luonteesta, ovat edelleen uhka kristityille. Vanhan minän ei tarvitse kuitenkaan enää hallita uskovaa, joka Kristuksen voimassa voi hylätä vanhan minänsä ja pukea ylleen uuden ihmisen, ”joka on luotu sellaiseksi kuin Jumala tahtoo, elämään oikeuden ja totuuden mukaista, pyhää elämää” (Ef. 4:22–24).