---
title:  Lisäaineistoa
date:   21/07/2023
---

Efesolaiskirjeen taustalla on kertomus, johon kirjeessä viitataan tai jonka osia siinä toistetaan. Taustakertomuksen pääkohdat ovat:

1\. Jumala on valinnut ihmiset omikseen jo ”ennen maailman luomista” (Ef. 1:4, 5, 11).

2\. Kadotustuomion alaisena (Ef. 2:1–3, 11, 12; Ef. 4:17–19, 22; Ef. 5:8).

3\. Jumalan väliintulo Kristuksessa heidän pelastamisekseen (Ef. 1:7, 8; Ef. 2:4–6, 13–19; Ef. 4:1, 20, 21; Ef. 5:2, 8, 23, 25, 26).

4\. He vastaanottavat evankeliumin (Ef. 1:12, 13 ja vastaavat tekstit). Ennen he olivat ”vailla toivoa” (Ef. 2:12), mutta nyt heidät on kutsuttu ”yhteen ja samaan toivoon”, jota kohti uskovat kulkevat (Ef. 4:4, VKR; Ef. 1:18).

5\. Heidän nykyinen elämänsä opetuslapsina. Vaikka he elävät aikana, joka on täynnä vaaroja ja pahojen voimien vastustusta, he voivat turvautua voimavaroihin, joita heidän korotettu Herransa tarjoaa (Ef. 1:15–23; Ef. 2:6; Ef. 3:14–21; Ef. 4:7–16; Ef. 6:10–20).

6\. Maailmanhistorian tulevassa huipentumassa toteutuu Hengen rooli takuuna tai sinettinä (Ef. 1:13, 14; Ef. 4:30). Tuossa huippuhetkessä uskovat palkitaan heidän uskollisuudestaan siten, että he saavat haltuunsa perinnön, joka heille on jo myönnetty Kristuksessa (Ef. 2:7; Ef. 6:8, 9); ja koska he uskovat Kristukseen, heille annetaan paikka tulevassa kristuskeskeisessä ajassa (Ef. 1:21; Ef. 2:7, 19–22; Ef. 4:13, 15; Ef. 5:27).

**Keskustelunaiheita**:

`1. Efesolaiskirjeen taustalla vaikuttava kertomus (ks. yllä) ei ole vain tarina ensimmäisen vuosisadan uskovista. Se on myös meidän tarinamme. Mikä kertomuksen askelista tai vaiheista antaa sinulle eniten toivoa tässä hetkessä?`

`2. Miksi Paavali niin usein muistelee yleisönsä syntistä menneisyyttä ja kehottaa heitä itseäänkin ajattelemaan kääntymystä edeltävää elämäänsä?`

`3. Vertaa Paavalin Ef. 2:8–10 tekemää yhteenvetoa evankeliumista hänen aiempaan evankeliumin yhteenvetoonsa Room. 1:16, 17. Mitä yhteisiä teemoja teksteissä nousee esiin? Millä tavoin yhteenvedot eroavat toisistaan?`