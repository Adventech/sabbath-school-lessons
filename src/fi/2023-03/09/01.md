---
title:  Viisaasti eläminen
date:   19/08/2023
---

> <p></p>
> ”Katsokaa siis tarkoin, miten elätte: älkää eläkö tyhmien tavoin, vaan niin kuin viisaat. Käyttäkää oikein jokainen hetki, sillä tämä aika on paha. Älkää olko järjettömiä, vaan ymmärtäkää, mikä on Herran tahto.” (Ef. 5:15–17.)

### Avaintekstit
Ef. 5:1–20; 1. Kor. 5:1–11; Ilm. 16:1–16; Kol. 4:5; Sananl. 20:1; Sananl. 23:29–35; Ap. t. 16:25.

Ei niin kovin kauan sitten Iso-Britanniassa pidettiin huutokauppa, jossa myytin muun muassa vanhaa kristallikannua. Huutokaupanpitäjät kuvailivat sitä ”1800-luvun ranskalaiseksi claret-viinikannuksi” arvioiden sen hinnaksi noin 200 Yhdysvaltain dollaria. Kaksi tarkkanäköistä tarjoajaa tunnisti kannun kuitenkin erittäin harvinaiseksi islamilaiseksi ewer-vesikannuksi, jonka todellinen arvioitu arvo oli 5 miljoonaa Englannin puntaa eli noin 5,6 miljoonaa euroa. Mikä antoi tarjoajalle mahdollisuuden kävellä pois huutokaupasta tällainen löytö mukanaan? Se oli mahdollista siksi, että tarjoaja tiesi jotakin, mitä huutokaupanpitäjä ei tiennyt: kannun todellisen arvon.

Ef. 5:1–20 Paavali asettaa vastakkain sen, mitä pakanat ja mitä uskovat arvostivat. Pakanat arvostivat elämän suurina aarteina uskaliaita juttuja (Ef. 5:4), juopottelujuhlia (Ef. 5:18) ja irstasta seksiä (Ef. 5:3, 5). Uskovat kuitenkin tietävät, että pian on tulossa lopullinen arviointipäivä, jolloin kaiken todellinen arvo tulee ilmeiseksi (Ef. 5:5, 6). Sen sijaan, että sijoittaisivat juhlimiseen ja juopotteluun, heidän aarteensa on Kristuksessa löytyvä ”kaikkinainen hyvyys ja vanhurskaus ja totuus” (Ef. 5:9, VKR). Siksi Paavali kehottaa heitä tarttumaan siihen hyvään kauppaan, joka löytyy Kristuksessa, heidän eläessään ikuisuuden kynnyksellä, kuten me kaikki (Ef. 5:15–17).

_Tämä tutkistelu on sapatiksi 26.8.2023_