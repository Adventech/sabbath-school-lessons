---
title:  Lisäaineistoa
date:   25/08/2023
---

Jos katsomme kohtaa Ef. 5:1–20 kokonaisuutena, huomaamme Paavalin ottavan vahvan kannan syntiä ja pahuutta vastaan, varsinkin seksuaalista moraalittomuutta ja karkeita puheita vastaan. Hän ei hyväksy turmeltunutta käytöstä Jumalan kansan keskuudessa. Sen sijaan hän kutsuu Efesoksen uskovia elämään korkeiden käytösstandardien mukaisesti ja omaksumaan identiteettinsä Jumalan rakkaina lapsina ja hänen pyhinään (Ef. 5:1–10). Paavali uskoo, että kun kristityt yhteisönä tekevät näin, he loistavat valoa pimeyteen ja vetävät lähimmäisiään pois itsetuhoisista elämäntavoista Jumalan armoon ja totuuteen (Ef. 5:11–14).

Paavali näkee sielunsa silmillä Jumalalle antautuneen seurakunnan, joka on uudelleen sitoutunut elämään valon lapsina odottaessaan Kristuksen paluuta (Ef. 5:8, ks. myös Ef. 5:15, 16). Tuo seurakunta on Kristuksen läsnäolon siunaama (Ef. 5:14), ja sen jäseniä motivoi heidän asemansa Jumalan rakkaina lapsina, joiden puolesta Kristus on kuollut (Ef. 5:1, 2). He ovat täynnä Henkeä (Ef. 5:18) ja heidän yhteinen jumalanpalveluksensa on täynnä energiaa ja iloa, kun he yhdessä laulavat ylistystä Herralleen Jeesukselle Kristukselle ja Isälle Jumalalle. Heillä on selvä käsitys taivaallisista asioista, joten he voivat juhlia tulevaisuuden toivoaan, jonka juuret ovat siinä, mitä Jumala on tehnyt, mitä hän tekee ja tulee tekemään heidän Herransa Jeesuksen Kristuksen kautta (Ef. 5:18–20).

Tällä tavoin ymmärrettynä tämä katkelma on enemmän kuin joukko kristillistä elämää koskevia irrallisia käskyjä. Siitä tulee profeetallinen kutsu, joka koskee lopun aikojen kristillistä identiteettiä, sitoutumista, yhteisöä ja Jumalan palvontaa. Se on vahva kutsu ”käyttää oikein joka hetki”, joita tarjoutuu Kristuksen paluuta edeltävinä päivinä (Ef. 5:16).

**Keskustelunaiheita**:

`1. Kuinka uskovat voivat omaksua Paavalin korkeat standardit joutuessaan elämään kulttuurissa, joka levittää ja saarnaa arvojaan 24/7/365 massiivisen mediavaljastuksen kautta?`

`2. Mitä keinoja tämän päivän uskovat voivat käyttää erottaakseen, ”mikä on Herran mielen mukaista” (Ef. 5:10), ja ymmärtääkseen, ”mikä on Herran tahto” (Ef. 5:17)?`

`3. Millä tavoin nyky-yhteiskuntamme heijastelee samanlaisia pakanallisia käytäntöjä kuin ne, joihin Paavali puuttui aikanaan?`