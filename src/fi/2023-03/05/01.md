---
title:  'Horisontaalinen sovitus: risti ja seurakunta'
date:   22/07/2023
---

> <p></p>
> ”Mutta nyt Jumala on Kristuksessa Jeesuksessa, hänen veressään, tuonut lähelleen teidät, jotka ennen olitte kaukana hänestä. Kristus on meidän rauhamme. Hän on tehnyt nämä kaksi ihmisryhmää yhdeksi – –.” (Ef. 2:13, 14.)

### Avaintekstit
Ef. 2:11–22; Room. 3:31; Room. 7:12; Jes. 52:7; Jes. 57:19; Joh. 14:27; 1. Kor. 3:9–17.

Kuvittele olevasi muinaisajan kreikkalainen, joka on oppinut arvostamaan juutalaisten Jumalaa. Olet itse asiassa hylännyt oman monien jumalien palvontasi ja omaksunut yhden ainoan todellisen Jumalan palvonnan. Kun kuljet Jerusalemin temppelin kauniilla esipihalla uurrettujen pylväiden lomitse, jumalanpalveluksen äänet kutsuvat sinuakin ylistämään Jumalaa. Juuri silloin vastaasi tulee kuitenkin noin puolitoista metriä korkea kivimuuri. Muutaman metrin välein muuriin on kaiverrettu sekä latinaksi että kreikaksi seuraava teksti: ”Kukaan muukalainen ei saa astua tämän temppeliä ympäröivän raja-aidan sisäpuolelle. Jokainen vierasmaalainen, joka jää kiinni rajan ylittämisestä, on itse syyllinen siihen kuolemanrangaistukseen, joka siitä seuraa.” Lukiessasi tuon tunnet itsesi ulossuljetuksi, vieraaksi ja erilleen asetetuksi.

Ef. 2:11–22 Paavali näkee Kristuksen ristin tuovan dramaattisen muutoksen tilanteeseen, sillä se tuhoaa moiset esteet ja muurit. Vertikaalisesti risti poistaa vieraantumisen ja sovittaa ihmiset takaisin Jumalan yhteyteen. Horisontaalisesti se sovittaa ihmiset keskenään. Risti poistaa vihollisuuden ja tuo rauhan juutalaisten ja ei-juutalaisten välille tehden heidät ”yhdeksi uudeksi ihmiseksi” (Ef. 2:15). Yhdessä heistä rakentuu uusi temppeli ”Jumalan asumukseksi Hengessä” (Ef. 2:22, VKR/RK 2012).

Mitä tämä totuus merkitsee meille tänä päivänä?

_Tämä tutkistelu on sapatiksi 29.7.2023_