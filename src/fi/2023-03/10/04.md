---
title:  Seurakunta, Kristuksen Morsian, Osa 2
date:   29/08/2023
---

`Kuinka Paavali käyttää muinaisten häiden elementtejä vedotessaan Korintin kristittyihin? Milloin morsian luovutettiin? (2. Kor. 11:1–4.)`

Käyttäen vielä yhtä muinaisten häiden elementtiä Paavali, Ef. 5:25–27, kuvaa Kristuksen sulhasena, joka:

6\. Luovuttaa morsiamen (itselleen!). Muinaisina aikoina morsiamen luovutti joko best man tai joukko sulhasen hyviä ystäviä tai morsiamen isä, mutta ei koskaan itse sulhanen! Tässä Paavali kuitenkin kuvailee Jeesuksen luovuttamassa seurakuntamorsiantaan itselleen.

Paavali käyttää häitä ja niihin liittyviä tapoja ja rooleja kuvatakseen Kristuksen suhdetta seurakuntaan. Hän etenee aikajärjestyksessä: 1. Kihlaus. Kristus uhrasi itsensä seurakunnan hyväksi (”morsiamen hintana”), ja näin hän kihlautui seurakunnan kanssa (Ef. 5:25). 2. Valmistautuminen hääseremo­niaa varten. Sulhanen osoittaa huomiota kihlatulleen pyrkiessään pyhittämään ja puhdistamaan morsiamensa (Ef. 5:26). 3. Itse hääseremonia. Kristuksen morsiameensa kohdistama huomio keskittyy tällä hetkellä siihen, että morsian olisi valmis häitä varten (Ef. 5:27). Suuri hääjuhla alkaa, kun Kristus-sulhanen saapuu noutamaan seurakuntansa morsiamena ja luovuttaa tämän itselleen (Ef. 5:27; vrt. 2. Kor. 11:1, 2; Kol. 1:21–23, 28).

Muinaiset häät alkoivat usein yöllisellä kulkueella (ks. Matt. 25:1–13). Sulhanen ja hänen seurueensa kokoontuivat sulhasen kotiin – pariskunnan tulevaan kotiin – ja aloittivat suuren seremonian saattelemana juhlakulkueen. Soihtujen valaistessa tietä ja riemullisen musiikin ja laulun täydentäessä ilonpitoa kulkue eteni kohti morsiamen isän kotia. Morsian noudettiin joko sieltä tai sitten morsiamen oma juhlakulkue tuli sulhasta vastaan. Kulkue saatteli parin heidän uuteen kotiinsa, jonne vieraat kokoontuivat viikon mittaiseen juhlaan, jossa morsian luovutettiin sulhaselle.

Kun Paavali kuvaa Kristusta luovuttamassa seurakuntaa itselleen, hän viittaa tällaiseen kulkueeseen ja hetkeen, jolloin morsian luovutetaan. Näin tehdessään hän tarjoaa liikuttavan kuvauksen Kristuksen paluusta tulevana hääseremoniana, jolloin Kristuksen ja hänen seurakuntansa pitkä kihlausaika saa täyttymyksensä hääjuhlassa.