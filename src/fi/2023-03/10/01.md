---
title:  'Miehet ja vaimot: yhdessä ristin juurella'
date:   26/08/2023
---

> <p></p>
> ”Miehet, rakastakaa vaimoanne niin kuin Kristuskin rakasti seurakuntaa ja antoi henkensä sen puolesta pyhittääkseen sen. Hän pesi sen puhtaaksi vedellä ja sanalla voidakseen asettaa sen eteensä kirkkaana, pyhänä ja moitteettomana, vailla tahraa, ryppyä tai virhettä.” (Ef. 5:25–27.)

### Avaintekstit
Ef. 5:21–33; Fil. 2:3, 4; Hes. 16:1–14; 2. Kor. 11:1–4; 1. Moos. 2:15–25.

Ef. 5:21–33 Paavali laajentaa ajatustaan siitä, että uskovien tulisi alistua toistensa tahtoon (Ef. 5:21). Ensin hän antaa ohjeita kristityille vaimoille (Ef. 5:22–24), sitten aviomiehille (Ef. 5:25–32). Lopuksi hän tiivistää kummallekin suunnatut ohjeet (Ef. 5:33).

Näissä ohjeissa tämän päivän raamatunlukijat voivat kuulla ylösnousseen Kristuksen äänen koskien ihmissuhteitamme. Tämä on mahdollista siten, että ymmärrämme Ef. 5:21–6:9 Paavalin tapana elävöittää kirjeen suurta teemaa – ykseyttä – mutta tällä kertaa kristittyjen kotien näkökulmasta. Vaikka hän antaa vahvaa kritiikkiä vanhan minän väärää elämäntapaa kohtaan (ks. Ef. 4:22), hän kuitenkin samalla juhlii uuden ihmiskunnan luomista (Ef. 2:15), joka elää osana laajempaa ihmiskuntaa ja sen puutteellisia sosiaalisia rakenteita. Näiden rakenteiden sisältä uskovat osoittavat, että uusi voima, Pyhä Henki (Ef. 2:22, Ef. 3:16; Ef. 5:18–21; Ef. 6:17, 18), on päästetty valloilleen. Samoin on otettu käyttöön uusi etiikka, jonka mallina on Kristus (Ef. 4:13, 15, 20–24, 32; Ef. 5:2, 10, 17, 21–33). Nämä molemmat seikat viittaavat siihen, että Jumalan lopullinen suunnitelma hänen kansaansa ja maailmaa koskien on täyttymässä.

_Tämä tutkistelu on sapatiksi 2.9.2023_