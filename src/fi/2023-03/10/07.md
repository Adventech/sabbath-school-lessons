---
title:  Lisäaineistoa
date:   01/09/2023
---

Lue Ellen G. White, Testimonies for the Church, osa 7, s. 45–50, sekä Kodin ihanteita, s. 102–108.

Ellen G. White kehottaa johdonmukaisesti aviopareja jättämään sikseen pyrkimyksen kontrolloida toista osapuolta: ”Älkää pyrkikö pakolla taivuttamaan toisianne omaan tahtoonne. Te ette voi tehdä niin menettämättä samalla toistenne rakkautta. Olkaa ystävällisiä, kärsivällisiä, suvaitsevia, hienotunteisia ja huomaavaisia toisianne kohtaan.” (KI 106.)

White kommentoi suoraan sitä, miten Kol. 3:18 (ja Ef. 5:22–24) tulisi tulkita ja soveltaa: ”Usein kysytään: ’Eikö vaimolla saa olla omaa tahtoa?’ Raamattu sanoo selvästi, että mies on perheen pää. ’Vaimot, olkaa miehillenne alamaiset.’ Jos käsky päättyisi tähän, ei vaimon osa olisi kovinkaan kadehdittava – –. Monet miehet pysähtyvät näihin sanoihin: ’Vaimot, olkaa miehillenne alamaiset’, mutta me luemme myös käskyn loppuosan: ’Niinkuin sopii Herrassa.’ [Kol. 3:18, VKR.]

Jumala vaatii, että vaimo pitää Jumalan kunnian ja pelon aina mielessään. Täydellisesti hänen on alistuttava ainoastaan Herralle Jeesukselle Kristukselle, joka on ostanut hänet lapsekseen oman henkensä äärettömän kalliilla hinnalla. – – On Yksi, joka on arvoasemaltaan vaimon puolisoakin ylempänä: hänen Lunastajansa, ja vaimon on oltava miehellensä alamainen niin kuin Jumala on määrännyt — ’niinkuin Herrassa sopii’.” (KI 103, 104.)

**Keskustelunaiheita**:

`1. Mitä jos joku väittäisi, että Ef. 5:21–33 on vanhentunutta tekstiä, josta ei enää löydy ajankohtaisia neuvoja kristillisiin suhteisiin, koska siinä tyrkytetään avioliittomallia, joka keskittyy miehen auktoriteettiin ja ylivaltaan? Miten vastaisit? Mitkä tekstin kohdat vaikuttaisivat vastaukseesi?`

`2. Mitä Paavalin neuvot Ef. 5:21–33 voivat tarjota niille, jotka ovat haastavassa tai vaikeassa avioliittosuhteessa?`

`3. Jotkut kristityt väittävät, että Raamatun luomiskertomus (1. Moos. 1 ja 2) on vain vertauskuva eikä ole lähelläkään sitä, mitä todellisuudessa tapahtui miljar­dien vuosien evoluutiossa. Mitä tapa, jolla Paavali viittaa luomiskertomukseen, kertoo siitä, kuinka kirjaimellisesti hän sen ymmärsi?`

`4. Pohtikaa vielä ”yhden lihan” teemaa. Miten tämä ajatus auttaa meitä ymmärtämään paremmin avioliiton pyhyyttä ja sitä, miksi avioparien on tehtävä kaikkensa suojellakseen liittonsa pyhyyttä?`