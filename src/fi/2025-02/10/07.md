---
title:  Lisäaineistoa
date:   06/06/2025
---

Lue Ellen White, Alfa ja omega, osa 1, s. 80–82 tai Patriarkat ja profeetat, s. 80–83.

”Ylimmäinen pappi ei voi puolustaa itseään eikä kansaansa saatanan syytöksiä vastaan. Hän ei väitä Israelia syyttömäksi. Kansan syntejä kuvaavissa saastaisissa vaatteissa, joita hän pitää yllään heidän edustajanaan, hän seisoo enkelin edessä. Hän tunnustaa heidän syntinsä mutta viittaa heidän katumukseensa ja nöyrtymiseensä ja luottaa syntejä anteeksiantavaan Lunastajaan. Uskossa hän vetoaa Jumalan lupauksiin. – –

Saatanan syytökset niitä vastaan, jotka etsivät Herraa, eivät johdu siitä, että hän olisi pahoillaan heidän synneistään. Hän iloitsee heidän luonteensa puutteista, sillä hän tietää saavansa heidät valtaansa vain sen perusteella, että he rikkovat Jumalan lain. Aiheena hänen syytöksiinsä on yksinomaan hänen vihollisuutensa Kristusta vastaan. Pelastussuunnitelman mukaisesti Jeesus murtaa saatanan otteen ihmisperheestä ja vapauttaa sieluja hänen vallastaan. – –

Omassa voimassaan ihminen ei kykene kumoamaan vihollisen syytöksiä. Synnin tahraamissa vaatteissaan ja syyllisyytensä tunnustaen hän seisoo Jumalan edessä. Mutta Jeesus, Puolustajamme, esittää pätevän vetoomuksensa kaikkien niiden puolesta, jotka katuen ja uskoen ovat jättäneet sielunsa hänen huostaansa. Hän ajaa heidän asiaansa ja voittaa heidän syyttäjänsä Golgatan voimallisilla perusteilla. Hänen täydellinen kuuliaisuutensa Jumalan laille on antanut hänelle kaiken vallan taivaassa ja maan päällä, ja hän vaatii Isältään armoa ja sovitusta syylliselle ihmiselle.” (3AO 322–324.)

**Keskustelunaiheita:**

`Jeesus sanoi opetuslapsilleen, että he ovat maailmassa, mutta eivät maailmasta. (Ks. Joh. 15:19; Joh. 17:14–16.) Miten voitamme ihmisiä Kristukselle ja varjelemme itsemme niin, ettei ”maailma saastuta” (Jaak. 1:27)?`

`Mitä Nooan julkinen toiminta ennen vedenpaisumusta opettaa meille suuresta taistelusta? Millä tavoin meillä on sama tehtävä nykyisin?`

`Ennen kuin jumalattomat tuhotaan taivaasta lankeavalla tulella, Jumala herättää heidät kuolleista ja antaa Paholaisen työskennellä heidän kanssaan hetken aikaa (Ilm. 20:7–9). Mitä syitä voit keksiä sille, että tämä olisi välttämätön viimeinen vaihe ennen kuin Jumala laittaa kaiken kuntoon?`