---
title:  Kertomus Sodomasta ja Gomorrasta
date:   03/06/2025
---

Pietari viittaa Sodoman ja Gomorran tuhon kuvatessaan lopun ajan tapahtumia. Tasangon kaupungeista on tullut legendaarisia niiden pahuuden vuoksi sekä siitä syystä, että niistä tuli ensimmäinen esimerkki asutuskeskuksista, jotka tuhottiin taivaasta alas langenneella tulella.

`Lue 2. Piet. 2:4–11, Juud. 5–8 ja Hes. 16:46–50. Mitkä olivat ne moraaliset olosuhteet, jotka johtivat näiden kaupunkien tuhoutumiseen?`

Kertomus Sodomasta ja Gomorrasta on selvä varoitus lopun ajan ihmisille tällä planeetalla: lopulta myös jumalattomat tuhoutuvat tulessa, kuten Ilmestyskirjan 20. luvussa niin selvästi kuvataan. Synti on petollista, sillä se sokaisee meidät koskien oman sydämemme tilaa ja verhoaa rikkomuksemme itsensä hyväksynnän kerrosten alle, kun taas muiden tekemä pahuus on meille usein ilmeistä. Samassa luvussa Jumalan puhuessa siitä, kuinka paljon rakkautta hän oli vuodattanut kansansa ylle, hänen on myös varoitettava sitä. Vaikkei se tehnyt aivan samoja syntejä (Hes. 16:47), siitä on itse asiassa tullut Sodomaa pahempi.

Israel oli elänyt portonelämää (Hes. 16:41) ja tehnyt hengellisen aviorikoksen. Kuvittele Jumalan kansan hämmästystä, kun he kuulivat, että he olivat jumalattomampia kuin ihmiset, jotka olivat kuuluisia jumalattomuudestaan.

Tämä ei ole uutta. Paavali esittää Room. 1:18–32 pitkän luettelon ihmisen pahuudesta, mikä olisi voitu kirjoittaa tämän päivän sanomalehtien perusteella. Paavalin kuvaus pakanoiden synneistä ei ollut tarkoitettu luomaan juutalaisissa ylemmyydentunnetta, vaan jotta Jumalan kansa voisi vihdoin ymmärtää omien syntiensä vakavuuden. Natan teki saman puhuessaan Daavidille: hän kertoi kertomuksen rikkaasta miehestä, joka varasti köyhältä mieheltä karitsan. Tämän kertomuksen vuoksi Daavid ”suuttui kovasti” (2. Sam. 12:5), koska epäoikeudenmukaisuus oli ilmeistä. Vielä silloinkin tarvittiin Natanin julistus: ”Se mies olet sinä” (2. Sam. 12:7), jotta Daavid saatiin näkemään itsensä tuossa kertomuksessa.

On tärkeää muistaa, että Raamattua ei ole osoitettu ensisijaisesti muulle maailmalle vaan Jumalan omalle kansalle. Kun näemme toisten kauheiden syntien kuvaukset Ilmestyskirjan 13. tai 17. luvun kaltaisissa kohdissa, ne ovat varoituksia siitä, että mekin voimme langeta samaan ansaan.