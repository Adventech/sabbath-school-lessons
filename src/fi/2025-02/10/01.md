---
title:  Joiden osana on elää lopun aikoja
date:   31/05/2025
---

> <p></p>
> ”Nämä tapahtumat ovat varoittavia esimerkkejä, ja ne on kerrottu ojennukseksi meille, joiden osana on elää lopun aikoja. Joka luulee seisovansa, katsokoon, ettei kaadu.” (1. Kor. 10:11, 12.)

### Avaintekstit

Ilm. 6:12–17; Matt. 24:36–44; 1. Moos. 6:1–8; 2. Piet. 2:4–11; 1. Moos. 18:17–32; Dan. 7:9, 10.

Raamattu on täynnä kertomuksia, jotka viittaavat Jumalan kansan tulevaisuuden tapahtumiin ja auttavat meitä ymmärtämään ”nykyistä totuutta”. Itse asiassa jotkin niistä ennakoivat lopun ajan tapahtumia yllättävän yksityiskohtaisesti, mikä antaa meille laajemman perustan Danielin kirjan ja Ilmestyskirjan profetioiden selkeälle ymmärtämiselle.

Loukkaamatta yksilön omantunnonvapautta Jumala voi täydellisesti ohjata niitä lopun ajan tapahtumia, mitkä profeetat olivat ennustaneet. Jotkin näistä tärkeistä kertomuksista ovat selkeitä, koska Uusi testamentti viittaa niihin nimenomaan kuvatessaan lopun ajan tapahtumia: Sodoma ja Gomorra, vedenpaisumus jne. Toiset taas vaativat huolellista pohdintaa ja tutkimista, jotta niistä voidaan kaivaa esiin Jumalan sanassa meille annetut totuudet.

Seuraavan muutaman viikon aikana käymme läpi useita keskeisiä kertomuksia nähdäksemme, mitä niillä voi olla sanottavaa muun muassa Jeesuksen toisen tulemisen, tutkivan tuomion ja viimeisten aikojen kriisin kaltaisista tapahtumista. Kaiken tämän kautta löydämme Kristuksen kaiken keskipisteenä, sillä hänen on oltava kaikkien profeetallisten opetustemme perusta ja päämäärä.

_Tämä tutkistelu on sapatiksi 7.6.2025_