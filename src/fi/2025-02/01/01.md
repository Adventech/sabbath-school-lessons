---
title:  Joitakin profetioiden periaatteita
date:   29/03/2025
---

> <p></p>
> ”Joka haluaa kerskua, kerskukoon sillä, että tuntee minut ja tietää, mitä minä tahdon. Sillä minä olen Herra, minun tekoni maan päällä ovat uskollisuuden, oikeuden ja vanhurskauden tekoja. Niitä minä tahdon myös teiltä, sanoo Herra.” (Jer. 9:23.)

### Avaintekstit

Jer. 9:22, 23; Ps. 139:1–6; Dan. 12:4; Ilm. 22:10; 2. Tim. 3:15–17; Hepr. 4:12.

Kuten melkein kaikesta muustakin Raamatussa, kristityt ovat eri mieltä profetioista, mikä usein saa muut uskomaan, että Raamatun profetiat ovat ajanhukkaa. Loppujen lopuksi, jos kristityt riitelevät jokaisesta pikkiriikkisestä profetioiden yksityiskohdasta, kuinka paikkaansapitäviä ne voisivat olla? Valitettavasti monet uskovat alkavat myös ajatella, että jotkin Raamatun kirjat, kuten Ilmestyskirja, ovat yksinkertaisesti sellaisia, joita ei voi ymmärtää. He välttelevät niitä sen sijaan, että he lukisivat niitä, joskus hyväntahtoisen pastorin rohkaisemana, jonka mielestä profetioiden tutkiminen aiheuttaa enemmän ongelmia kuin ratkaisee niitä.

Näin ei ole ollut aina. Kristinuskon historian ensimmäisten kahdeksantoista vuosisadan aikana useimmat kristityt tunsivat Raamatun profetiat hyvin, ja profetioiden keskeisistä sanomista oltiin yllättävän yksimielisiä. Näin Jumala on tarkoittanut asian olevan: ”Veljet, Herramme Jeesuksen Kristuksen nimeen kehotan teitä kaikkia pitämään keskenänne yhtä, välttämään hajaannusta ja elämään yksimielisinä.” (1. Kor. 1:10.)

Tällä viikolla tarkastelemme joitakin periaatteita, joiden avulla profetiat voidaan ymmärtää johdonmukaisesti ja luotettavasti.

_Tämä tutkistelu on sapatiksi 5.4.2025_