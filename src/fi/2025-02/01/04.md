---
title:  Daniel – Pidä asiat salassa
date:   01/04/2025
---

`Lue Dan. 12:4. Mitä Herra sanoi tässä Danielille? (Vrt. Ilm. 22:10.)`

Enkelin Danielille antama ohje alkaa kehotuksella ”pidä nämä asiat salassa ja sulje tämä kirja sinetillä”. Keskustelun aiheena on itse Danielin kirja. Ehkäpä se ymmärrys, joka yhtäkkiä kasvaisi aikojen lopussa, voisi olla ymmärrystä itse Danielin kirjasta sen sijaan, että kyse olisi teknologian kehittymisestä, vaikka jotkut niin ajattelevatkin?

Tämä tekee Danielin kirjasta hieman erilaisen kuin Ilmestyskirjasta, sillä Johannesta käskettiin olemaan sulkematta sinetillä kirjaansa (Ilm. 22:10). Ilmestyskirja oli tarkoitettu ymmärrettäväksi alusta alkaen, koska ”hetki on lähellä”. Sitä vastoin Danielin kirjaa tultaisiin ymmärtämään selkeämmin jossain vaiheessa kaukaisessa tulevaisuudessa.

Vuosisatojen kuluessa monet hienot kristilliset ajattelijat ovat yrittäneet selittää Danielin kirjaa, ja jotkut ovat päässeet hyvin pitkälle. Danielin kirjan ymmärtäminen lisääntyi nopeasti sen jälkeen, kun 1 260 vuotta kestänyt profetia päättyi vuonna 1798. Useat kristilliset ajattelijat ympäri maailmaa alkoivat tulla siihen tulokseen, että jotain näyttävää tapahtuisi vuoden 1843 tienoilla. Merkittävin näistä oli William Miller, jonka saarnaaminen käynnisti 1800-luvulla suuren adventtiherätyksen ja aloitti tapahtumaketjun, joka synnytti jäännösseurakunnan ja selkeän ymmärryksen kolmen enkelin sanomasta.

Maailmanlaajuisen liikkeemme synty on toisin sanoen Danielin ennustuksen täyttymys, jonka mukaan ”tieto lisääntyy” lopun aikana.

Sen sijaan, ja kuitenkin tuomitsematta pelastuvatko ihmiset, ajatelkaa sitä ”pimeyttä”, jossa niin suuri osa kristikunnasta elää. Niinkin perustavaa laatua oleva asia kuin seitsemännen päivän sapatti, joka vahvistettiin Eedenissä, jätetään huomiotta tai jopa hylätään, ja sen sijaan vietetään sunnuntaita, jonka juuret ovat roomalaisessa pakanuudessa. Tai ajatelkaa täydellistä tietämättömyyttä kuolemasta, sillä valtaosa kristityistä uskoo pakanalliseen käsitykseen, jonka mukaan kuolleet liitelevät välittömästi toiseen olemassaolontasoon, mikä joillekin tarkoittaa myös ikuisesti palavaa helvettiä.

Meidän pitäisi olla niin kiitollisia – ja nöyriä – totuuden tuntemisesta.