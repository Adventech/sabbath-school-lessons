---
title:  Psalmit – Osa 2
date:   24/05/2025
---

> <p></p>
> ”Ylistäkööt kansat sinua, Jumala, ylistäkööt sinua kaikki kansat. Kansat iloitkoot ja riemuitkoot, sillä sinä jaat niille oikeutta, sinä johdatat kansakuntia maan päällä.” (Ps. 67:4, 5.)

### Avaintekstit

Ps. 46; Jer. 4:23–26; Ps. 47:2–5; 1.Tess. 4:13–17; Ps. 75; Ilm. 14:6–12.

Kun ajattelemme lopun ajan tapahtumia, meillä on tapana keskittyä Ilmestyskirjan petoihin ja hallintovaltoihin. Niillä on tietysti suuri ja tärkeä osa. Muutoinhan Jumala ei olisi laittanut niitä Raamattuun meidän ymmärrettäväksemme (ks. Ilm. 1:3).

Profetiat käsittelevät kuitenkin myös sellaisia keskeisiä kysymyksiä, jotka liittyvät syntiin ja kärsimykseen, tuomioon, hyvän ja pahan väliseen taisteluun, oikeudenmukaisuuden ja epäoikeudenmukaisuuden luonteeseen, vainoon ja moneen muuhun.

Psalmitkin käsittelevät näitä kysymyksiä perusteellisesti, ja niissä tutkitaan lähes kaikkia mahdollisia inhimillisiä tunteita synkästä epätoivosta rajattomaan iloon. Näemme Israelin valmistautuvan taisteluun pimeyden voimia vastaan. Luemme yksilöistä painimassa sen kysymyksen kanssa, miksi Jumala ei puutu pahuuteen suoremmin ja välittömämmin. Epäilemättä me kaikki olemme esittäneet tuon kysymyksen. Meidät ohjataan pyhäkköön hakemaan vastauksia, ja toistuvasti vedotaan Jumalan asemaan Luojana. Eivätkö nämä olekin asioita ja kysymyksiä, joiden kanssa mekin painimme nykyisin?

Tietenkin – siksi jatkamme psalmien tutkimista oppiaksemme lisää näistä ratkaisevista totuuksista.

_Tämä tutkistelu on sapatiksi 31.5.2025_