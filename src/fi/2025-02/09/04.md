---
title:  Hänen jalkojensa alla
date:   27/05/2025
---

`Lue Ps. 47:2–5. Mitä se kertoo meidän asemastamme Kristuksen valtakunnassa lopulta?`

Pitkällä aikavälillä tulevaisuus on valoisa. Ihmiskunta luovutti sinne saakka planeetan herruuden Luciferille. Kun Paholainen ilmestyi Jobin kirjan mukaan kokoontumiseen taivaassa, hän kerskui, että tämä maa kuuluu hänelle. ”Mistä sinä tulet?” Jumala kysyi. ”Olen kuljeksinut pitkin ja poikin maita mantereita”, hän vastasi (Job 1:7).

Paholainen ilmoitti tässä omistajuudestaan; jalkaa käytettiin muinoin edustamaan omistajuutta. ”Lähde vaeltamaan [engl. k. kävelemään] maata pitkin ja poikin”, Jumala neuvoi Abrahamia, ”sillä minä annan sen sinulle” (1. Moos. 13:17).

`Vertaa 1. Tess. 4:13–17 ja Sak. 14:4, VKR jakeita. Kiinnitä huomiota Kristuksen jalkoihin. Mitä eroa huomaat näiden tekstien välillä? Mitä ne opettavat meille näistä kahdesta erillisestä, vaikkakin toisiinsa liittyvästä Kristuksen lopullisen suvereniteetin piirteestä tässä maailmassa?`

Puhuessaan siitä, mitä Kristus tekee tuhatvuotiskauden lopussa, Ellen G. White kirjoitti: ”Kristus laskeutuu Öljymäelle, josta hän ylösnousemuksensa jälkeen nousi taivaaseen. Siellä enkelit toistivat lupauksen hänen paluustaan. Profeetta kirjoitti: ’Sitten Herra, teidän Jumalanne, tulee Jerusalemiin, ja kaikki pyhät ovat hänen mukanaan.’ ’Hän seisoo sinä päivänä Öljymäellä, joka kohoaa Jerusalemin itäpuolella. Ja Öljymäki halkeaa kahtia – – ja – – syntyy valtaisa laakso. – – Herra on oleva koko maanpiirin kuningas. Hän on oleva yksi ja ainoa Jumala ja hänen nimensä ainoa – –.’ (Sak. 14:5, 4, 9.) Kun häikäisevän kirkas uusi Jerusalem tulee alas taivaasta ja asetetaan sitä varten puhdistetulle ja valmistetulle paikalle, Kristus ja hänen kansansa sekä enkelit astuvat pyhään kaupunkiin.” (ST2023 408.)

`Mikä toivo meille onkaan annettu Jeesuksessa. Ajattele, miten vaikeaa elämä olisi, jos kaikki päättyisi kuolemaan ikuisiksi ajoiksi. Kaikki olisi turhaa, eikö totta?`