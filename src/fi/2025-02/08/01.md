---
title:  Psalmit – Osa 1
date:   17/05/2025
---

> <p></p>
> ”Sitten näin tämän: Karitsa seisoi Siionin vuorella, ja hänen kanssaan oli sataneljäkymmentäneljätuhatta ihmistä, joiden otsaan oli kirjoitettu hänen nimensä ja hänen Isänsä nimi.” (Ilm. 14:1.)

### Avaintekstit

Hepr. 9:11–15; Ps. 122; Ps. 15; Ps. 24; 2. Moos. 33:18–23; Ps. 5; Ps. 51:9–17.

Olemme tottuneet etsimään Ilmestyskirjan symboleja Vanhan testamentin kertomuksista ymmärtääksemme ne. Nämä kertomukset eivät kuitenkaan ole läheskään ainoa hyvä lähde, vaan niitä löytyy koko Vanhasta testamentista.

Yksi erityisen rikas tietolähde on Psalmien kirja, pyhien runojen kokoelma, joka käsittelee monia inhimillisiä kokemuksia ja mahdollisia vuorovaikutussuhteita Jumalan kanssa – synnin ja kärsimyksen aiheuttamasta epätoivosta rajattomaan iloon Jumalan läsnäolosta ja hänen toistuviin lupauksiinsa anteeksiannosta ja pelastuksesta.

Psalmien huolellinen lukeminen tuo esiin yksityiskohtia, jotka saavat Ilmestyskirjan eloon, erityisesti Ilmestyskirjan 14. luvun, jossa kuvataan Jumalan jäännösseurakunnan viimeistä lähetystyötä maan päällä. Jumalan lopun ajan kansalle on annettu sama tehtävä kuin muinaiselle Israelille: meidän on oltava valona kansoille, viimeisenä armollisena kutsuna kaikille ihmisille palvoa ja totella Luojaansa.

Jotkin Jumalan laulukirjassa esitetyt yksityiskohdat voivat antaa meille uusia tapoja ymmärtää ja arvostaa tehtäväämme maapallon historian viimeisillä hetkillä.

_Tämä tutkistelu on sapatiksi 24.5.2025_