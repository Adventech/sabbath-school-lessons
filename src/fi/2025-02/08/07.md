---
title:  Lisäaineistoa
date:   23/05/2025
---

”Daavidin psalmit kertovat laajasta kokemuksesta, syyllisyydentunnon ja itsesyytösten syvyyksistä aina ylevään uskoon ja läheiseen seurusteluun Jumalan kanssa. Kertomus hänen elämänsä vaiheista osoittaa, että synnistä voi koitua vain häpeää ja ikävyyksiä mutta että Jumalan rakkaus ja armo voivat yltää alhaisimpiin syvyyksiinkin ja että usko kohottaa katuvan sielun osallistumaan Jumalan omien lapseksiotosta. Kaikista Jumalan sanan sisältämistä vakuutuksista se on voimakkaimpia todistuksia hänen uskollisuudestaan, oikeamielisyydestään ja armoliitostaan.

– – ’Olen palvelijalleni Daavidille vannonut: – – minun käteni on lujasti tukeva häntä, minun käsivarteni on häntä vahvistava. – – Minun uskollisuuteni ja armoni on hänen kanssansa, ja minun nimessäni kohoaa hänen sarvensa. Minä asetan hänen kätensä vallitsemaan merta ja virtoja hänen oikean kätensä. Hän kutsuu minua: ”Sinä olet minun isäni, sinä minun Jumalani ja pelastukseni kallio.” Ja minä asetan hänet esikoiseksi, maan kuninkaista korkeimmaksi. Minä säilytän armoni hänelle iankaikkisesti, ja minun liittoni hänen kanssaan on luja’ (Ps. 89:4–29).” (2AO 332, 333.)

**Keskustelunaiheita:**

`Ihmiskunta on epäonnistunut surkeasti Jumalan kanssa solmittujen liittojen noudattamisessa. Daavidia, Herran mielen mukaista miestä, käytettiin suurista virheistä huolimatta voimallisesti välittämään meille pelastuksemme ehdot. Missä mielessä Daavid on esikuva Jeesuksesta, joka piti täydellisesti liiton Jumalan kanssa meidän puolestamme? Miksi se, mitä Jeesus teki puolestamme, on ainoa toivomme?`

`Mitkä psalmien kohdat ovat olleet sinulle erityisen hyödyllisiä tai merkityksellisiä, koska ne heijastavat omia kokemuksiasi?`

`Miksi psalmeissa viitataan niin usein temppeliin? Mitä voimme oppia Daavidin rakkaudesta pyhäkköä kohtaan? Miten se voi auttaa meitä arvostamaan sitä, mitä meillä on Jeesuksessa, taivaallisena ylipappinamme, joka ”istuu Jumalan oikealla puolella ja rukoilee meidän puolestamme” (Room. 8:34)? Miksi me, jopa lunastettuina ihmisinä, tarvitsemme Kristusta rukoilemaan puolestamme taivaassa?`