---
title:  Lisäaineistoa
date:   20/06/2025
---

Lue Ellen White, Suuri taistelu (2023), s. 392–402 tai Suuri taistelu, s. 614–630 tai Alfa ja omega, osa 8, s. 138–154 tai Suuri taistelu, taskup., s. 400–410.

”Kaikkina aikoina Jumala on käyttänyt pyhiä enkeleitä kansansa turvana ja vapauttajana. Taivaallisilla olennoilla on ollut aktiivinen osa ihmiskunnan tapahtumissa. He ovat ilmestyneet puettuina salaman lailla loistaviin vaatteisiin mutta myös matkamiehiksi pukeutuneina. Jumalan omille he ovat näyttäytyneet ihmishahmossa. He ovat levänneet keskipäivällä tammipuiden suojassa aivan kuin olisivat olleet väsyneitä. He ovat ottaneet vastaan tavallisten kotien vieraanvaraisuutta, toimineet oppaina yön yllättämille kulkijoille ja omin käsin sytyttäneet tulen alttarille. Vapauttaakseen Jumalan palvelijoita he ovat avanneet vankiloiden ovia, ja taivaan sota-asuun puettuina he vierittivät kiven Vapahtajan haudalta.

Enkelit ovat usein paikalla ihmishahmossa hengellisissä kokouksissa. Kuten Sodomassa, he menevät myös jumalattomien tilaisuuksiin kirjatakseen muistiin heidän tekonsa ja nähdäkseen, ovatko he ylittäneet Jumalan kärsivällisyyden rajat. Jumalan ilo on jakaa armoa, ja muutaman todellisen palvelijansa vuoksi hän hillitsee onnettomuuksia ja pidentää rauhan aikaa monille. Syntiä Jumalaa vastaan tekevät eivät tajua, että he ovat elämästään kiitollisuudenvelassa niille harvoille uskollisille, joita he mielellään ivaavat ja sortavat.” (ST2023 390.)

**Keskustelunaiheita:**

`Lue 2. Tim. 1:7. Keskustele niistä profetioihin liittyvistä asioista, jotka ovat huolestuttaneet sinua eniten. Miten voimme ravistella pelon tunteen mielestämme ja löytää Jumalan toivon sanoman, jopa niiden profetioiden keskellä, joissa puhutaan vainosta uskomme tähden?`

`Vaikka juuri nyt voi olla vaikea nähdä, miten sapatti ja sunnuntai voisivat nousta viimeisten aikojen tapahtumien keskipisteeseen, mieti, miten nopeasti maailma voi muuttua. Mitä tämän totuuden pitäisi opettaa siitä, ettei meidän pidä perustaa uskoamme ajankohtaisiin tapahtumiin, jotka voivat muuttua hetkessä, vaan ainoastaan Jumalan sanaan?`

`Mieti Danielin kirjan lukuja 2 ja 7. Kaikki valtakunnat tulivat ja menivät juuri niin kuin oli ennustettu. Miksi voimme olla varmoja siitä, että loputkin ennustuksista toteutuvat?`