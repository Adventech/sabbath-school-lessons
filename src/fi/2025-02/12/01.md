---
title:  Edelläkävijät
date:   14/06/2025
---

> <p></p>
> ”Eihän Jumala ole antanut meille pelkuruuden henkeä, vaan voiman, rakkauden ja terveen harkinnan hengen.” (2. Tim. 1:7.)

### Avaintekstit

Dan. 2:31–45; Dan. 3:1–12, 17, 18; Ilm. 13:11–17;Room. 1:18–25; Ap. t. 12:1–17; Matt. 12:9–14.

Tällä viikolla tarkastelemme kahta Raamatun kertomusta, jotka ovat huomattavan yksityiskohtaisia esikuvia lopun ajan tapahtumista.

Ensiksi tarkastelemme kertomusta Sadrakista, Mesakista ja Abed-Negosta, missä on selviä viittauksia Ilmestyskirjan 13. luvussa kuvattuihin asioihin. Sitten käännymme katsomaan Uutta testamenttia, ja huomaamme, että myös varhaiskristittyjen kokemukset voivat auttaa meitä ymmärtämään, mitä on odotettavissa nykyhetken ja Kristuksen paluun välillä.

Molemmat esimerkit korostavat huomattavaa rohkeutta ja tarjoavat avaimia mielenrauhan löytämiseen vaikeimmissakin olosuhteissa.

Jeesus sanoi yhä uudelleen ”Älä pelkää” ja ”Miksi ajatuksesi vaivaavat sinua?”. On tärkeää muistaa, että profetioiden keskipisteenä on Kristus, ja siksi meidän tulee löytää sama neuvo kaikesta siitä, missä kuvaillaan maailman viimeisiä hetkiä. ”Älköön sydämenne olko levoton”, Jeesus opetti opetuslapsilleen, ”uskokaa Jumalaan ja uskokaa minuun” (Joh. 14:1).

Toisin sanoen lopun ajan tapahtumat tulevat kyllä olemaan vaikeita ja koettelevia niille, jotka pyrkivät pysymään uskollisina Jumalalle. Viime kädessä meidän tulisi kuitenkin suhtautua näihin tapahtumiin täynnä toivoa, ei pelkoa.

_Tämä tutkistelu on sapatiksi 21.6.2025_