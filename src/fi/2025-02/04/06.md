---
title:  Valona pakanoille
date:   24/04/2025
---

Jumalan ensisijainen tarkoitus, jonka vuoksi hän perusti Israelin kansan, ei ollut tuomita muuta maailmaa, vaan pelastaa se. Varmasti useimmat meistä kokevat, että meidät tuomitaan, kun joudumme vastakkain jonkun toisen vanhurskaan käytöksen kanssa. Niinpä Israelin olemassaolon tarkoituksena oli myös nostaa esiin ympäröivien kansojen syntejä ja itsekkyyttä. Uskovat, jotka elävät sopusoinnussa Jumalan kanssa, tuovat elämällään esiin Jumalan vanhurskasta luonnetta, mikä johtaa luonnollisesti muut vakuuttumaan syntisyydestään. Ihannetapauksessa Jumalan lakia noudattavien ihmisten elämän (Ilm. 14:12) pitäisi tuoda esille Jumalan luonne.

Mikäli israelilaiset olisivat toimineet niin kuin heidän olisi pitänyt, ympärillä olevat kansat olisivat lähestyneet heitä rauhan elkein ja halunneet tietää enemmän heistä ja heidän Jumalastaan. Kuten Babylonian vankeuteen joutuminen osoitti, kansat alkoivat sen sijaan sotia heidän kanssaan.

Jumalan luonteen äärimmäinen ilmentymä oli tietenkin Jeesus – ainoa ihminen, joka on osoittanut sen täydellisesti. Hänen täydellinen esimerkkinsä, joka todellakin vakuutti ihmisten sydämet, oli tarkoitettu kutsuksi (ks. Joh. 3:16–21).

Israelin kansan perustamisen perimmäinen tarkoitus oli sama kuin Jumalan tarkoitus seurakunnan perustamisessa: Hän haluaa käyttää kansaansa kutsuakseen syntisiä Kristuksen luo. Hänen seurakuntansa kautta välitetty kutsu kolmen enkelin sanomassa ei kohdistu harvoille ja valituille, vaan ”kaikille kansoille, heimoille, kielille ja maille” (Ilm. 14:6). Ilm. 18:1 ennustaa, että koko maa valaistaan Jumalan kirkkaudella ennen Kristuksen paluuta.

**Mitä seuraavat raamatunkohdat opettavat meille siitä, millaisen tehtävän Jumala suunnitteli kansalleen tässä maailmassa? Miten voimme soveltaa näitä periaatteita itseemme?**

`4. Moos. 14:17–21`

`Jes. 42:6; Jes. 49:6; Jes. 60:3`

`Ilm. 18:1–4`

`Lue uudelleen Ilm. 18:1–4. Miten Jumala voi käyttää meitä seurakuntana, joka ei ole Babylonissa, kutsumaan siellä vielä olevaa Jumalan kansaa tulemaan sieltä ulos?`