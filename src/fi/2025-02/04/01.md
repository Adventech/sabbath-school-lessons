---
title:  Kansat – Osa 1
date:   19/04/2025
---

> <p></p>
> ”[J]a hänelle annettiin valta, kunnia ja kuninkuus, kaikkien kansojen, kansakuntien ja kielten tuli palvella häntä. Hänen valtansa on ikuinen valta, joka ei katoa, eikä hänen kuninkuutensa koskaan häviä.” (Dan. 7:14.)

### Avaintekstit

1\. Moos. 10:1–12, 1. Moos. 12:1–9; 1. Sam. 8:4–18; Matt. 20:25–28; Ilm. 18:1–4.

Ilmestyskirja näyttää meille Jumalan ratkaisut langennutta maailmaamme varten. Viimeisissä luvuissa pääsy elämän puun luo palautetaan, kirous poistetaan ja meidät päästetään takaisin Jumalan läsnäoloon. Ilmestyskirja on tietyllä tavalla käänteinen Ensimmäinen Mooseksen kirja. Tämän vuoksi 1. Mooseksen kirja on edelleen tärkeä avain sen ymmärtämiseen, miten maailman ongelmat ylipäätään kehittyivät.

Yksi sekä Danielin kirjan että Ilmestyskirjan avainkysymyksistä on maallinen hallinto, ihmisten toistuvat yritykset hallita planeettaa, joka kuuluu oikeutetusti Jumalalle ja joka tulee – kunhan tämä synnin ja kapinan kauhea aikakausi on ikuisesti päättynyt – lopulta hallitsemaan oikeudenmukaisesti.

Pitkä prosessi on johtanut tähän hetkeen. Se kattaa tuhansia vuosia kestäneet ihmiskunnan itsehallintokokeilut. Ne eivät ole koskaan toimineet. Jopa ne, jotka ovat kannattaneet mitä korkeimpia ihanteita, ovat aina jääneet vajaiksi omistakin ihanteistaan, usein hirvittävän vajaiksi. Suuri osa ihmiskunnan surullisesta historiasta vuosituhansien aikana on vain kertomuksia siitä tragediasta, jonka nämä epäonnistuneet järjestelmät ovat aiheuttaneet meille. Tilanne vain pahenee, kunnes Jumalan ”ikuinen valtakunta” (Dan. 7:27) lopulta perustetaan.

_Tämä tutkistelu on sapatiksi 26.4.2025_