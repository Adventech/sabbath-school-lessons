---
title:  Lisäaineistoa
date:   13/06/2025
---

Lue Ellen White, Alfa ja omega, osa 1, s. 192, 193 tai Patriarkat ja profeetat, s. 592, 593.

”Saatana on herättävä suuttumusta sitä vähemmistöä vastaan, joka kieltäytyy noudattamasta yleisesti hyväksyttyjä tapoja ja perinteitä. Hyvässä asemassa ja maineessa olevat miehet ryhtyvät neuvottelemaan lakia tottelemattomien ja kelvottomien kanssa päästäkseen syyttämään Jumalan kansaa. Kaikin rikkauden, älyn ja koulutuksen keinoin se pyritään saamaan halveksituksi. Vainoavat hallitusmiehet, kirkonmiehet ja kirkkokansa vehkeilevät yhdessä heitä vastaan. Puhein ja kirjoituksin, kerskaten, uhaten ja pilkaten he koettavat kumota heidän uskonsa. Vääristelyin ja kiukkuisin vetoomuksin kiihotetaan kansan intohimoja. Kun heillä ei ole mitään raamatullisia – ’Näin sanoo Raamattu’ – todisteita esitettäviksi Raamatun sapattia puolustavia vastaan, he korvaavat tämän puutteensa turvautumalla painostukseen. Saadakseen osakseen suosiota ja kannatusta lainsäätäjät taipuvat sunnuntailakeja puoltavien vaatimuksiin. Mutta Jumalaa pelkääväiset eivät voi hyväksyä asetusta, joka loukkaa kymmenen käskyn lain yhtä kohtaa. Tällä taistelukentällä tapahtuu totuuden ja valheen välisen kamppailun viimeinen suuri yhteenotto. Eikä meitä jätetä epätietoisuuteen sen tuloksesta. Nykyään, kuten Esterin ja Mordokain päivinäkin, Herra on vievä totuutensa ja kansansa voittoon.” (3AO 336.)

**Keskustelunaiheita:**

`Miksi Jumala sallii kansansa käydä läpi vaikeita aikoja? Mikä on niiden sallimisen tarkoitus?`

`Miten uskova voi valmistautua kaikkiin mahdollisiin vai­keuksiin, joita uskollisuudesta Kristukselle voi seurata? Mistä löydät toivoa vaikeiden olosuhteiden keskellä?`

`Miksi luulet, että meillä on taipumus jäädä miettimään profetioiden vaikeita piirteitä ja antaa niiden peittää alleen suuremman kuvan, joka tarjoaa hyviä uutisia?`

`Ystävä tulee luoksesi luettuaan Ilmestyskirjan ja kertoo, että se on hänen mielestään ”kauhistuttava”. Millaista lähestymistapaa käyttäisit auttaaksesi häntä ymmärtämään sitä selkeämmin ja löytämään mielenrauhan?`

`Joku sanoo: ”En ole vakuuttunut siitä, että Jumala rakastaa minua tai haluaa olla kanssani. Jos tietäisit, mitä olen tehnyt, ymmärtäisit miksi.” Mitä vastaisit hänelle?`