---
title:  Boas lunastajana
date:   10/06/2025
---

Boaksen ja Ruutin avioitumiseen liittyy merkittävä este: läheisempi sukulainen, jolla oli myös oikeus naiseen ja maahan. Mikäli pidämme Boasta Kristuksen esikuvana, tämä tilanne saattaa paljastaa erään tärkeän kysymyksen koskien suurta taistelua. Kristus rakastaa meitä, mutta on olemassa ”läheisempi sukulainen”, Paholainen.

`Mitä seuraavat raamatunkohdat paljastavat Paholaisen oikeudesta ihmiskuntaa kohtaan? (Job 1:6–11; Matt. 4:8, 9; Juud. 1:9; Luuk. 22:31).`

Paholainen ilmestyi taivaalliseen kokoontumiseen ja kertoi kuljeksineensa ”pitkin ja poikin maita mantereita” (Job 1:7). Kun Jumala kysyi häneltä, oliko hän huomannut vanhurskaan Jobin, Paholainen vaati häntä omakseen ja vihjasi, että Jobin sydän ei todellisuudessa kuulunut Jumalalle vaan että Job paveli Jumalaa vain siksi, että Jumala oli Jobille hyvä.

Juudaksen kirja viittaa Israelissa tunnettuun kertomukseen: Jumala oli haudannut Mooseksen (5. Moos. 34:6), mutta myöhemmin hänet herätettiin henkiin. Vaikkemme tiedä yksityiskohtia, Mooseksen ruumiista käytiin kiista. Teksti viittaa siihen, että Paholainen vaati sitä jotenkin itselleen.

”Kun elämän Ruhtinas loistavien olentojen seurassa lähestyi hautaa, saatana oli huolissaan valta-asemastaan. Hän aikoi pahojen enkeliensä kanssa torjua tämän tunkeutumisen alueelle, jota hän väitti omakseen. Hän kerskui Jumalan palvelijan joutuneen hänen vangikseen. Hän julisti, ettei Mooseskaan ollut pystynyt pitämään Jumalan lakia vaan oli ottanut itselleen kunnian, joka kuului Herralle, langennut juuri samaan syntiin, jonka johdosta saatana oli karkotettu taivaasta, ja joutunut tämän rikkomuksensa tähden saatanan valtaan.” (2AO 77.) On kuitenkin selvää, että Kristus kumosi Paholaisen väitteen, ja Mooses herätettiin henkiin (ks. Matt. 17:3).

Ruut 4:1–12 kerrotaan, että Boas matkustaa Betlehemin portille. Kyseessä oli se kaupunki, jossa Kristus tuli maailmaamme lähisukulaiseksemme. Kaupungin vanhimmat kokoontuvat, ja lopulta vaihdetaan sandaali (omistajuuden symboli). Portti oli se paikka, jossa asiat ratkaistiin. Tämä on eräänlainen esikuva tuomiosta, ja peilaa samalla Dan. 7:13, 14, 22, 26, 27 kuvattua tuomiota, jolla pyhät saavat oikeutensa, mutta vain siksi, että Kristus maksoi hinnan puolestamme, aivan kuten Boas teki morsiamensa puolesta.