---
title:  Nälänhätä ”leivän talossa”
date:   08/06/2025
---

Kristinuskon arvostelijat ovat usein osoittaneet, että tässä maailmassa elämisen raaka todellisuus on todiste siitä, että: (a) Jumalaa ei ole olemassa tai b) hän on voimaton puuttumaan pahoihin asioihin tai c) hän ei välitä siitä, mitä meille tapahtuu. Monet Raamatun kertomuksista tarjoavat kuitenkin runsaasti todisteita siitä, että mikään näistä oletuksista ei pidä paikkaansa. On totta, että Jumala antaa ihmissuvun korjata seuraukset kapinastaan häntä vastaan. Rikkomatta vapaata tahtoamme hän on kuitenkin aina läsnä, hän vaikuttaa aina ihmiskunnan historiassa sekä vie meitä aina kohti synnin ja kärsimyksen ongelmien lopullista ratkaisua. Kertomus Ruutista tarjoaa yhden tällaisen esimerkin.

`Lue Ruut 1:1–5. Mitä vastoinkäymisiä Noomi ja Ruut kokivat ja mistä ne johtuivat? Miten tämä kuvastaa tilannetta, joka koko ihmissuvulla on edessään?`

Tämän kertomuksen alkuteksteissä on ironiaa: Betlehemissä oli nälänhätä koetellen kaupunkia, jonka nimi tarkoittaa ”leivän taloa”. Tästä tulee mieleen Eedenin yltäkylläisyys, kun Jumala sanoi Aadamille ja Eevalle: ”Saat vapaasti syödä puutarhan kaikista puista.” (1. Moos. 2:16.) Ihmissuku aloitti olemassaolonsa yltäkylläisyydessä, anteliaan Luojan hoivissa, mutta vaihtoi sitten osansa luomakunnan hoitajista synnin orjuuteen. ”Otsa hiessä sinun on hankittava leipäsi, kunnes tulet maaksi jälleen”, sanoi Jumala Aadamille (1. Moos. 3:19).

Noomin tavoin meiltä on viety perintö, jonka Jumala alun perin suunnitteli meille, ja elämästämme on tullut vaikeaa. Eeden annettiin lahjaksi, mutta ei ehdoitta: ihmiset saivat vapaasti kapinoida, mutta se tarkoittaisi, että heidän olisi itse otettava vastuu omasta hyvinvoinnistaan. Alun perin meidän oli tarkoitus vallita koko lankeamatonta maailmaa Jumalan siunauksen alaisuudessa (1. Moos. 1:28), mutta nyt meillä on edessämme tehtävä vallita langennutta maailmaa. Itsekkäiden ihmisten kilpailu niukoista resursseista johtaa moniin sydänsuruihin ja kärsimykseen.

Tragedia on sanoin kuvaamaton: maa tuottaa edelleen runsautta, mikä on voimallinen todiste Jumalan rakkaudesta. Ihmisen ahneuden ja synnin tuhojen vuoksi maailma näyttää kuitenkin toisinaan vallitsevan meitä enemmän kuin me sitä. Eräänä päivänä tämä kaikki kuitenkin loppuu.