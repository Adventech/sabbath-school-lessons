---
title:  Lisäaineistoa
date:   16/05/2025
---

Lue Ellen White, Suuri taistelu (2023), s. 411–413, 416,417 tai Suuri taistelu, s. 647–650, 653–655 tai Alfa ja omega, osa 8, s. 171–174, 177–180 tai Suuri taistelu, taskup., s. 422–424, 426–428.

Paholainen, joka oli aiemmin suojaava kerubi, vartijaenkeli, yritti tuhota luottamuksen Jumalan valtaistuimeen. Jumala on sallinut langenneiden enkeleiden jatkaa kapinaansa, jotta maailmankaikkeus saisi nähdä itsekorostuksesta johtuvan pahuuden syvyyden – ja vaikka Paholainen onnistui petkuttamaan ihmissuvun liittymään sotaansa Jumalaa vastaan, Kristus kukisti hänet täydellisesti ristillä ja varmisti ihmiskunnalle paikan, jossa langenneet enkelit kerran seisoivat. Kristuksessa syntiset kääntyvät julkisesti Luciferin väitteitä vastaan. Lopputulos on tietyllä tavalla jopa suurempi ilmestys Jumalan hyvyydestä ja rakkaudesta kuin mitä oli ennen Luciferin lankeemusta. Vaikka Jumala ei koskaan määrännyt, että pahuutta pitäisi olla olemassa – tragediaa, jolla on ikuisia seurauksia – kun kaikki on ohi, Jumalan hyvyys ja rakkaus tulee ilmeiseksi tavalla, jota muutoin ei olisi koskaan tapahtunut.

Kristus ”katsoo lunastettuja, hänen kuvansa kaltaisiksi uudistettuina, ja jokaisessa sydämessä on täydellinen jumalallisen kosketuksen jälki. Kaikilla kasvoilla on heijastus heidän kuninkaastaan. Hän pitää heitä palkkana ahdistuksestaan (vrt. Jes. 53:11) ja on tyytyväinen. Sitten hän lausuu äänellä, jonka kuulevat sekä vanhurskaiden että jumalattomien joukot: ’Katsokaa, mitä minun verelläni on ostettu! Heidän vuokseen minä kärsin, heidän vuokseen minä kuolin, jotta he voisivat koko ikuisuuden olla kanssani.” Valkopukuinen joukko valtaistuimen ympärillä kohottaa kiitoslaulun: ’Karitsa, joka on teurastettu, on arvollinen saamaan vallan, rikkauden, viisauden ja voiman, kunnian, kirkkauden ja ylistyksen.’ (Ilm. 5:12.)” (ST2023 413.)

**Keskustelunaihe:**

`Kuvittele seisovasi Jumalan edessä siten, että jokainen virhe, jokainen luonteenvika, jokainen väärä teko, jokainen väärä ajatus, jokainen väärä motiivi on täysin paljastettuna hänen edessään! Mitä ansaitsisit oikeutetusti ja oikeudenmukaisesti? Mikä sitten on ainoa toivosi? Miksi Jumalan vanhurskauden, joka ”tulee uskosta Jeesukseen Kristukseen, ja sen saavat omakseen kaikki, jotka uskovat” (Room. 3:22) on peitettävä meidät nyt sekä tuomiolla, kun tarvitsemme sitä eniten? Lyhyesti sanottuna, miksi tarvitsemme evankeliumia?`