---
title:  Jumala kansansa keskuudessa
date:   14/05/2025
---

Jumala oli läsnä pilvessä, kun hän johdatti israelilaisia matkalla luvattuun maahan. Kun pilvi pysähtyi, kansa pystytti pyhäkköteltan, ja sitten heimot pystyttivät leirinsä sen ympärille – kolme heimoa kullekin sivulle. Jumala laskeutuisi olemaan läsnä kaikkeinpyhimmässä ja asettuisi asumaan kansansa keskelle.

**Jokaisella telttamajan neljällä sivulla oli yksi hallitseva heimo. Mitkä nämä neljä hallitsevaa heimoa olivat 2. Mooseksen kirjan mukaan?**

`4. Moos. 2:3 (itä):`

`4. Moos. 2:10 (etelä):`

`4 Moos. 2:18 (länsi):`

`4. Moos. 2:25 (pohjoinen):`

Huomaa, että jokainen hallitseva heimo käytti omaa ”tunnustaan” tai erityislippuaan osoittaakseen, keitä he olivat. ­Vaikkei Raamatussa kuvailla yksiselitteisesti, mitä kuvia näissä tunnuksissa oli, on olemassa eräs löyhästi 1. Moos. 49 ja 5. Moos. 33 heimojen erityispiirteisiin perustuva mielenkiintoinen perimätieto. Sen mukaan yksi kyseisten heimojen neljästä kasvosta liitetään yhteen neljästä ilmansuunnasta. ”Rabbiinisen perimätiedon mukaan Juudan lipussa oli leijonan kuva, Ruubenin lipussa ihmisen kaltaisen tai ihmisen pään kuva, Efraimin lipussa härän kuva ja Danin lipussa kotkan kuva, joten näissä neljässä lipussa oli edustettuna neljä elävää olentoa, jotka yhdistetään Hesekielin kuvaamiin kerubimaisiin olentoihin.” – Carl Friedrich Keil ja Franz Delitzsch, Commentary on the Old Testament, osa 1 (Peabody, MA: ­Hendrickson, 2011), s. 660.

Perimätietoon voi tietysti sisällyttää liikaa, mutta on silti mielenkiintoista verrata tätä muinaista perimätietoa Raamatun kuvaukseen uudesta Jerusalemista. Tässä on mielenkiintoinen kuvio: kaupungin kaikilla neljällä sivulla on portit, jotka kukin edustavat kolmea heimoa (Ilm. 21:12, 13).

Sekä Israelin leirin että uuden Jerusalemin kuvaukset korostavat yhtä ratkaisevaa tosiasiaa: Jumala aikoo vetää ihmiskunnan lähelle valtaistuintaan. Ilmestyskirja opettaa meille, että ”sen temppelinä on Herra Jumala, Kaikkivaltias, hän ja Karitsa” (Ilm. 21:22).