---
title:  Profetioiden perustukset
date:   10/05/2025
---

> <p></p>
> ”Minä kuulin Herran äänen sanovan: – Kenet minä lähetän? Kuka lähtee sananviejäksi? Niin minä vastasin: – Tässä olen, lähetä minut!” (Jes. 6:8.)

### Avaintekstit

Jes. 6:6–8; 1. Moos. 3:21–24; Hes. 1:4–14; Ilm. 4:1–11; 4. Moos. 2:3–25;Jes. 14:12–14.

Jumalan oikeus hallita maailmankaikkeutta perustuu hänen asemaansa kaiken luojana (Ilm. 4:11) sekä hänen luonteeseensa. Ymmärtäessämme paremmin Jumalan vanhurskasta luonnetta alamme ymmärtää, miten ja miksi syntiset ihmiset jäävät vaille Jumalan kirkkautta (Room. 3:23).

Tällä viikolla tarkastelemme tarkemmin valtaistuinsalin näkyä ja pohdimme ihmissuvun suhdetta pyhään Jumalaan sekä miten Kristuksen uhri palauttaa meidät ennallemme ja tuo meidät Jumalan valtaistuimen lähelle. Jumala suunnittelee palauttavansa meidät ennallemme, ei vain yksilöinä vaan myös ihmissukuna, niin että me jälleen kerran heijastamme hänen kirkkauttaan muulle luomakunnalle. Tutkimalla Raamattua eteenpäin voimme löytää tärkeitä vihjeitä, jotka auttavat meitä ymmärtämään ja arvostamaan sitä korkea-arvoista kutsua, jonka Jumala on ulottanut meihin, anteeksiannetulle ja lunastetulle syntiselle ihmissuvulle.

Ihmisten kapina päättyy lopulta ainiaaksi. Mikä tärkeintä, Jumalan rakastava, itsensä kieltävä ja uhrautuva luonne tulee loistamaan vielä kirkkaampana kuin se loisti hänen alkuperäisessä suunnitelmassaan ihmiskuntaa varten. Vaikka Jumala ei koskaan tarkoittanut, että ihmiskunta lankeaisi, ristin kautta Jumalan rakastava luonne tulee esille upealla tavalla.

_Tämä tutkistelu on sapatiksi 17.5.2025_