---
title:  Kuvauksia lopun ajasta
date:   21/06/2025
---

> <p></p>
> ”Joona vastasi heille: ”Minä olen heprealainen ja palvelen Herraa, taivaan Jumalaa, joka on tehnyt sekä meren että maan.” (Joona 1:9.)

### Avaintekstit

Matt. 12:38–42; Joona 3:5–10; Ilm. 18:4; Dan. 5:1–6:1; Ilm. 16:12–19; 2. Aik. 36:22, 23.

Tällä viikolla tarkastelemme viimeisen kerran kertomuksia, jotka auttavat selventämään ymmärrystämme lopun ajan tapahtumista. Tällä kertaa tarkastelemme Joonan tehtävää Ninivessä, Babylonian kukistumista sekä Kyyroksen, Persian kuninkaan, nousua valtaan. Kyyros myös vapautti Jumalan kansan ja mahdollisti sen paluun luvattuun maahan.

Kuten muutkin tarkastelemamme kertomukset, myös nämä historialliset kertomukset ovat olleet syvästi merkityksellisiä jokaiselle sukupolvelle. Niillä on kuitenkin erityistä merkitystä niille viimeisille sukupolville, jotka ovat elossa juuri ennen Kristuksen paluuta. Toisin sanoen voimme kaivaa esiin näistä historiallisista kertomuksista erilaisia asioita, jotka voivat auttaa meitä ymmärtämään paremmin sitä, mitä kutsumme ”nykyiseksi totuudeksi”.

Samalla meidän on muistettava yksi asia kaikista näistä kertomuksista, jotka näyttävät olevan esikuvia lopun ajan tapahtumista. Meidän on oltava varovaisia tarkastellessamme laajoja teemoja ja viittauksia, emmekä saa yrittää analysoida jokaista yksityiskohtaa niin pitkälle, että syntyy profeetallisia järjettömyyksiä. Kuten Jeesuksen esittämien vertausten kohdalla, meidän on etsittävä pääkohtia ja periaatteita. Meidän ei pitäisi kaivaa jokaista yksityiskohtaa siinä toivossa, että löytäisimme jonkin kätketyn totuuden. Sen sijaan meidän pitäisi etsiä pääpiirteitä, periaatteita, ja niistä voimme löytää lopun ajan kannalta merkityksellisiä opetuksia.

_Tämä tutkistelu on sapatiksi 28.6.2025_