---
title:  Lisäaineistoa
date:   27/06/2025
---

Lue Ellen White, Alfa ja omega, osa 3, s. 292–294 tai Profeetat ja kuninkaat, s. 368–371.

”Jokaiselle kansakunnalle, joka on astunut tapahtumain näyttämölle, on suotu paikkansa maailmassa, jotta kävisi ilmi toteuttaako se Tarkkailijan ja Pyhän tarkoituksia. Profetia on hahmotellut maailman suurvaltojen nousun ja vaiheet – Babylonian, Meedia-Persian, Kreikan ja Rooman. Näissä kaikissa, kuten vähäisempienkin kansojen vaiheissa, historia on toistanut itseään. Kullakin on ollut koekautensa, ja kukin niistä on epäonnistunut, kadottanut loistonsa ja menettänyt voimansa.

Joskin kansakunnat ovat hylänneet Jumalan periaatteet ja siten aiheuttaneet oman tuhonsa, on kautta aikakausien vaikuttanut kaiken yllä toimiva jumalallinen tarkoitus ollut havaittavissa.” (3AO 292, 293.)

Jer. 18. luvussa Jeremia näkee savenvalajan tekevän työtään: hän muovaa ja muokkaa sitä, mitä hän työstää. Juuri tätä kuvausta, savenvalajaa muokkaamassa savea, Jumala käyttää selittääkseen ehdollisuuden periaatteen raamatullisissa profetioissa. Varmistaakseen, että ymmärrämme asian, Herra puhuu Jeremian kautta sanoen: ”Minä voin päättää, että revin, tuhoan ja hävitän kansan tai valtakunnan. Mutta jos se kansa luopuu pahuudestaan, minä muutan mieleni enkä anna rangaistukseni kohdata sitä. Minä voin myös päättää, että rakennan ja istutan kansan tai valtakunnan. Mutta jos se kansa tekee pahaa eikä tottele minua, minä muutan mieleni enkä anna sille sitä hyvää, minkä olin luvannut.” (Jer. 18:7–10.)

**Keskustelunaiheita:**

`Ajattele Jeesuksen sanoja, joiden mukaan tuomio on helpompi Ninivelle kuin Jumalan kansalle, joka oli eksynyt totuudesta. (Ks. Matt. 12:39–42.) Minkä opetuksen Jumalan seurakunta voi ottaa tästä varoituksesta?`

`Huomaa Ellen G. Whiten lausunto, että jokaisen seuraavan valtakunnan kohdalla ”historia on toistanut itseään” (3AO 292). Mitä yhteistä näet kaikkien profetioissa lueteltujen valtakuntien välillä? Millä tavoin ne seurasivat samaa profeetallista polkua?`

`Pohdi ajatusta siitä, ettei useinkaan ymmärtämys tai äly ole se, joka estää ihmisiä uskomasta, vaan heidän sydämensä. Miten tämä tieto voisi vaikuttaa uskosta todistamiseen?`