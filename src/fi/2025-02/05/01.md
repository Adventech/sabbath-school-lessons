---
title:  Kansat – Osa 2
date:   26/04/2025
---

> <p></p>
> ”Lakatkaa te huolehtimasta! Tietäkää, että minä olen Jumala, kaikkia kansoja mahtavampi, korkein koko maailmassa.” (Ps. 46:11.)

### Avaintekstit

1\. Moos. 2:9–17; Dan. 2:31–35; Jes. 17:12, 13; Dan. 7:1–3; Room. 3:10–19; Ilm. 12:15, 16; Ilm. 10:1–11.

Vuosisatojen kuluessa jotkut ovat väittäneet, että Jumala halusi syntiinlankeemuksen tapahtuvan, että hänen tarkoituksenaan oli ihmisten vajoaminen syntiin ja kuolemaan, ja että se siten johti hänet – Jeesuksen persoonassa – ristille. Kuinka muuten hän olisi voinut niin voimallisesti ja havainnollisesti osoittaa rakkautensa syvyyden ihmiskuntaa kohtaan kuin kuolemalla ristillä heidän puolestaan? Lyhyesti sanottuna Jumala tarvitsi ihmiskunnan lankeamista.

Tämä on kauhea ja kurja päätelmä. Jumalan tarkoituksena ei koskaan ollut, että Paholainen tai ihmiskunta lankeaisi. Paholaisen kapina, ja sen jälkeen ihmiskunnan kapina, oli suunnattoman suuri tragedia. Ilomme Jumalassamme olisi pysynyt täydellisenä, jos ensimmäiset vanhempamme eivät olisi langenneet.

Tällä viikolla jatkamme syntiinlankeemuksen aiheuttamien ongelmien tarkastelua sekä pyrkimystä hallita inhimillisin keinoin Jumalan hallinnon sijaan. Nämä totuudet paljastuvat voimallisesti Danielin kirjassa, joka osoittaa, että Jumala oli oikeassa varoittaessaan kansaansa siitä, mitä tapahtuisi, kun se kääntyisi pois hänestä ja valitsisi hänen sijaansa maalliset hallitsijat. Juuri tämän he saivat: Jumalan sijasta maallisia hallitsijoita sekä syntisiä, jotka hallitsevat syntisiä – mikä ei koskaan ole hyvä yhdistelmä.

_Tämä tutkistelu on sapatiksi 3.5.2025_