---
title:  Danielin kirjan 2. luku
date:   28/04/2025
---

Jumala esitti profeetta Danielin välityksellä Babylonian vankeuden aikana mitä vakuuttavimman kuvauksen siitä, millainen on hänen kansansa ja tämän maailman valtakuntien välinen suhde. Hänen kansansa ei ollut enää itsenäinen, vaan se joutuisi nyt niittämään valintojensa seurauksia. (Ehkäpä myös oppisivat niistä?)

`Lue Dan. 2:31–35, joka antaa kattavan panoraamanäkymän maailmanhistoriasta aikojen loppuun asti. Mitä tärkeitä totuuksia voimme oppia tästä hämmästyttävästä profetiasta?`

1800-luvun lopulla monet ihmiset huokuivat uutta luottamusta inhimilliseen edistykseen. Esimerkiksi Pariisin maailmannäyttely (v. 1900) oli merkittävä osoitus tulevaisuuden optimismista. Kaikkien teknologisten ja tieteellisten edistysaskeleiden ansiosta monet ihmiskunnan pahimmista ongelmista olisivat varmasti ohi! Kun ihmiskunta siirtyi 1900-luvulle, monien ajattelijoiden keskuudessa vallitsi suuri optimismi siitä, että valistuksen ihanteet – kuten ihmisen täydellisyys ja järjen voima – johdattaisivat ihmiskunnan uuteen ihmeelliseen aikakauteen.

Ensimmäinen maailmansota kuitenkin murskasi nämä unelmat nopeasti, ja 1900-luvun loppuun mennessä olimme menettäneet sodissa yli 200 miljoonaa ihmistä. Olemme ehkä teknisesti edistyneitä, mutta emme todellakaan moraalisesti. Tohtori Martin Luther King Junioria lainataksemme meillä on tarkkaan ohjattuja ohjuksia, mutta harhaanjohdettuja ihmisiä. Se on hyvin pelottava yhdistelmä.

Monet profetioiden tutkijat ovat huomanneet, että Danielin kirjan 2. luvun metalleissa siirrytään arvokkaimmasta vähemmän arvokkaaseen: kulta muuttuu hopeaksi, hopea pronssiksi ja pronssi raudaksi, kunnes lopussa on vain rautaa ja savea.

Charles Darwin, Karl Marx ja muut 1800-luvun ajattelijat yrittivät vakuuttaa meidät siitä, että ihmiskunta on matkalla parempaan huomiseen – että kehitymme sekä biologisesti että sosiaalisesti. Vaikka ihmiselämä on joissakin asioissa parantunut ainakin fyysisellä tasolla, niin ottaen humioon, miten sitä nykyisin hallitaan, kuka oikeasti katsoo tulevaisuuden olevan täynnä rauhaa, turvallisuutta ja vaurautta?