---
title:  Lisäaineistoa
date:   02/05/2025
---

Lue Ellen White, Alfa ja omega, osa 1, s. 99–106 tai Patriarkat ja profeetat, s. 98–104.

”’Minä näin uuden taivaan ja uuden maan. Ensimmäinen taivas ja ensimmäinen maa olivat kadonneet – –.’ (Ilm. 21:1.) Tuli, joka kuluttaa jumalattomat, puhdistaa maan. Kaikki kirouksen jäljet pyyhitään pois. Ei ole ikuisesti palavaa helvettiä muistuttamassa lunastettuja synnin kauheista seurauksista.

Jää vain yksi muistutus: Vapahtajamme kantaa ikuisesti ristiinnaulitsemisen arpia. Hänen haavoitetussa päässään, kyljessään, käsissään ja jaloissaan ovat ainoat jäljet synnin julmuudesta. Profeetta sanoo katsellessaan Kristusta kirkkaudessaan: ’Hän loistaa valona, hän säteilee kirkkautta, hohde verhoaa hänen suuren voimansa.’ (Hab. 3:4.) Hänen lävistetystä kyljestään vuoti verenpunainen virta, joka sovitti ihmisen Jumalan kanssa. Siinä on Vapahtajan kirkkaus. Siihen kätkeytyy hänen voimansa. Lunastusuhrinsa ansiosta hän on ’suuri pelastaja’. (Jes. 63:1.) Siksi hänellä oli voima panna täytäntöön niiden tuomio, jotka halveksivat Jumalan armoa. Hänen nöyrtymisensä merkit ovat hänen korkein kunniansa, ja kautta ikuisten aikojen Golgatalla saadut haavat tuovat hänelle kiitosta ja julistavat hänen voimaansa.” (ST2023 414, 415.)

**Keskustelunaiheita:**

`Lopulta kaikki maalliset saavutukset, olivatpa ne kuinka mahtavia, suuria, kunnioitusta herättäviä ja loistavia tahansa, muuttuvat tomuksi, tuhkaksi ja häviävät ikuisesti. Tämä koskee myös kaikkia suuria ja loistavia maallisia asioita, joita olet ehkä saavuttanut tai olet parhaillaan saavuttamassa. Miksi on aina tärkeää pitää tämä näkökulma mielessä? Miten tämän näkökulman pitäisi auttaa sinua pitämään prioriteettisi selkeinä?`

`Tutustu tarkkaan merestä nousevaan petoon Ilm. 13:1–10. Millä tavoin tämä peto on luonnollinen seuraus Babylonin mukaisesta ajattelutavasta? Se on selvästi kaikkien maailman ”kansojen” summa Babylonista aina pienen sarven valtaan asti. Mitä kunkin valtakunnan piirteitä olet huomannut, jotka ovat säilyneet kautta aikojen? Millä tavoin maailma heijastaa edelleen esimerkiksi Babylonin tai Rooman arvoja?`