---
title:  Danielin kirjan 7. luku
date:   29/04/2025
---

Danielin kirjan 2. luvun uni esitettiin ensin Babylonin kuninkaalle. Kirjan 7. luvun näky sen sijaan esitettiin heprealaiselle profeetalle, joka kuului Jumalan kansaan.

Danielille näytetään sama asia kuin Nebukadnessarille, mutta eri näkökulmasta. Patsaan sijaan hän näkee merestä nousevia kansoja, kun tuulet panivat valtameren kuohumaan. Nämä kansat olivat selkkauksessa keskenään, mikä aiheutti toistuvaa vallanvaihtoa niiden välillä. Esimerkiksi Ps. 65:6–9, Jes. 17:12, 13 ja Jer. 46:7, 8 käytetään kielikuvaa tulvista ja aalloista kuvaamaan kansojen välistä kuohuntaa.

Sitä vastoin luvattu maa oli, ainakin jonkin aikaa, rauhan ja turvallisuuden saareke pakanallisten valtakuntien meren keskellä – pyhä kansakunta, joka oli perustettu Jumalan hallintavallan vankalle perustalle, toisin kuin sitä ympäröivät kurittomat kansat.

`Lue Dan. 7:1–3. Tässä näyssä on paljon liikettä. Mitä voimme oppia ensimmäisen pedon noususta merestä?`

Daniel seuraa sodankäynnin kaaosta rannalta, kun yhtäkkiä pedot alkavat nousta maalle – hänen alueelleen! Pakanoiden ongelmista oli nyt tullut hänen kansansa ongelmia. He olivat päättäneet elää pakanoiden tavoin, joten he joutuisivat elämään alamaisina pakanoille. Pakkosiirrosta alkaen Jumalan kansa ei enää nauttinut pitkäaikaisesta itsenäisyydestä.

Jumalan kansalla ei ole itsenäisyyttä ennen kuin Kristus lopulta palautetaan lailliselle paikalleen kuninkaaksemme. Uudessa testamentin aikana Jumalan kansa kärsi edelleen Rooman valtakunnan alaisena ja sitten pienen sarven, pakanallisen Rooman seuraajan, vainojen alla.

Vaikka historiallisesti jotkin aikakaudet ovat olleet rauhallisempia kuin toiset, valtaosa kansakuntien, kansojen ja imperiumien historiasta on yksinkertaisesti ollut kulkemista tragediasta toiseen, siirtymistä toisen sortajan alta toiseen. Usein tämä kaikki on tapahtunut sellaisten hallitsijoiden alaisuudessa, jotka ovat väittäneet, että heillä on ollut vain parhaat aikeet oman kansansa hyväksi. Mikä vastakohta sille hallinnolle, jonka Jumala olisi halunnut kansalleen, jos se vain olisi valinnut niin.

`Kuinka Room. 3:10–19 auttaa meitä ymmärtämään maailmaamme? Miten jae 19 osoittaa, miksi tarvitsemme niin kipeästi evankeliumia elämäämme?`