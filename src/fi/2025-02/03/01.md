---
title:  Kuvauksia avioliitosta
date:   12/04/2025
---

> <p></p>
> ”Enkeli sanoi minulle: ’Kirjoita: Autuaita ne, jotka on kutsuttu Karitsan hääaterialle.’ Ja hän jatkoi: ’Nämä ovat tosia Jumalan sanoja.’” (Ilm. 19:9.)

### Avaintekstit

1\. Moos. 2:23–25; Ef. 5:29–32; Hes. 16:4–14; Ilm. 18:1–4; 1. Moos. 24:1–4; Ilm. 19:1–9.

Raamattu on täynnä rakkaustarinoita, jotka paljastavat voimallisesti piirteitä pelastuksesta ja Jumalan rakkaudesta kansaansa kohtaan. Intiimein ihmissuhteista, avioliitto, osoittautuu kouluksi, jossa, jos annamme itsemme kokea sen Jumalan tarkoittamalla tavalla, voimme löytää syvällisiä opetuksia hänen rakkaudestaan meitä kohtaan, suhteestamme häneen ja siitä, kuinka pitkälle hän on mennyt lunastaakseen meidät.

Nykyaikaiset käsitykset rakkaudesta ja avioliitosta ovat vääristäneet kykyämme arvostaa sitä, mitä Jumala yrittää opettaa meille avioliiton kautta. Vaikka ihmisen syntisyys on suuresti turmellut avioliittoa (ja kaikkea muutakin), avioliitto voi silti olla voimallinen tapa paljastaa totuus, jopa profeetallinen totuus. Avioliiton pitäisi olla jotakin enemmän kuin vain tehdä meidät onnellisiksi; sen pitäisi olla koulu, jossa saamme syvällisiä opetuksia itsestämme ja suhteestamme Jumalaan.

Tällä viikolla tutkimme sitä, millä eri tavoilla Jumalan sana puhuu avioliitoista, hyvistä ja huonoista. Voimme sitten ottaa näistä esimerkeistä opiksi ymmärtääksemme paremmin, miten Jumala suhtautuu kansaansa – silloinkin kun he epäonnistuvat – ja voimme oppia joitakin totuuksia hänen rakkaudestaan. Se voi auttaa meitä ymmärtämään paremmin lopun ajan tapahtumia.

_Tämä tutkistelu on sapatiksi 19.4.2025_