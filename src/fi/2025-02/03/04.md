---
title:  Hoosean portto vaimo
date:   15/04/2025
---

Jumalan pyyntö profeetta Hoosealle saattaa olla yksi oudoimmista tehtävistä, joita hän on palvelijoilleen koskaan antanut: ota portto vaimoksesi – tarkoituksellisesti! Jumala käytti kuitenkin Hooseaa auttaakseen meitä ymmärtämään hänen omasta näkökulmastaan ihmisen synnin ja kapinan aiheuttaman tuskan. Jumala oli rakastavasti valinnut vaimonsa, Israelin, joka toistuvasti petti häntä, ja silti, hämmästyttävää kyllä, hän otti tämän takaisin omakseen ja palautti tämän aseman.

`Vertaa Hoos. 1:2; Hoos. 3:1; Ilm. 17:1, 2 ja Ilm. 18:1–4. Mitä on tässä mainittu haureus? Mitä opetuksia kristillinen seurakunta voi oppia Hoosean kertomuksesta? Millä tavoin seurakunta on toistanut Vanhan testamentin syntejä?`

Raamattu paljastaa, että Kristuksen seurakunta Uuden testamentissa toistaisi suurelta osin Israelin virheet Vanhan testamentista. Kansa, joka kanssa Jumala oli tehnyt liiton, eksyi ennen maanpakolaisuuttaan pahasti harhaan ja toi naapurikansojen epäjumalanpalveluskäytännöt Jumalan kansan keskuuteen. ”Huolestuttuaan Areioksen ajatusten aiheuttamasta kirkon jakautumisesta Konstantinus sekä kutsui koolle Nikean kirkolliskokouksen että puuttui sen kulkuun.” (Christopher A. Hall, ”How Arianism Almost Won”, Christianity Today [2008]). Kussakin tapauksessa Jumalan kansa vaelsi suhteensa ulkopuolelle löytääkseen ”ratkaisuja” ongelmiin.

Näyttää ilmeiseltä, että Jumala ei yritä osoittaa meille vain sen, mitä olemme tehneet väärin, vaan myös sen, miltä se hänestä tuntuu. Ne, jotka ovat joutuneet puolisonsa pettämiksi, voivat käsittää niitä musertavia tunteita, joita uskottomuutemme Kristusta kohtaan saattaa herättää taivaassa. Ehkä hämmästyttävin osa Hoosean kertomusta on se, kuinka pitkälle profeetta meni lunastaakseen omapäisen vaimonsa.

Kun katsomme ihmiskunnalle osoitettua viimeistä huutoa, jossa Jumalan kansaa kutsutaan tulemaan pois Babylonista, on huomionarvoista, että hän kutsuu omaa kansaansa eikä muukalaisia. Hän tuntee heidät läheisesti. Hän rakastaa heitä. Kun maailma syöksyy kohti huonointa hetkeään, hän tarjoaa edelleen sitä lunastusta, jonka hän oli maksanut omalla verellään voidakseen ostaa meidät takaisin. Kristuksen ristin pitäisi enemmän kuin minkään muun osoittaa meille, kuinka hartaasti Herra haluaa pelastaa eksyneen kansansa.