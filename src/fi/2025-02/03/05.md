---
title:  Iisak ja Rebekka
date:   16/04/2025
---

Kun Abraham oli vanha ja epäilemättä mietti Jumalan hänelle antamia lupauksia hänen jälkeläisistään (ks. 1. Moos. 15:5), hän antoi vanhimmalle ja luotetuimmalle palvelijalleen juhlallisen tehtävän.

`Lue 1. Moos. 24:1–4. Miksi Abrahamille oli niin tärkeää, että hänen poikansa ei menisi naimisiin ”kanaanilaisten naapureitteni” tyttären kanssa (1. Moos. 24:3)?`

Vaikka hänen varoituksensa saattoi vaikuttaa poissulkevalta, Abrahamin kannalta kysymys oli hengellinen, ei etninen; se oli teologinen, ei kansallinen. Abraham tiesi hyvin kanaanilaisten uskonnollisten käytäntöjen moraalisen rappion, puhumattakaan siitä, että he palvoivat vääriä jumalia. Hän tiesi, miten helposti hänen poikansa sortuisi näihin käytäntöihin, jos hän menisi naimisiin tuohon kansaan kuuluvan kanssa.

Todellakin suuri osa muinaisen Israelin, ja jopa kristillisen kirkon, kertomuksesta vuosisatojen ajalta on ollut sellainen, jossa Jumalan kansa – jonka olisi pitänyt todistaa maailmalle – on sen sijaan jäänyt kiinni maailmaan, sen vääriin opetuksiin ja uskonnollisiin käsityksiin. Ehkä hyvä esimerkki tästä surullisesta todellisuudesta on ollut sunnuntain, pakanallisen auringonpäivän, ottaminen käyttöön raamatullisen seitsemännen päivän sapatin sijaan. Tämä on todellisuutta, jolla tulee olemaan merkittävä osa lopun aikana.

`Lue 1. Moos. 24:57–67. Mitä tunnistamme Kristuksesta ja hänen seurakunnastaan joistakin niistä yksityiskohdista, joita löydämme tästä kertomuksesta? Mitä opittavaa langenneesta tilastamme on esimerkiksi siitä, että Rebekka oli Iisakin kaukainen ja tämän suvusta erossa elänyt sukulainen?`

Olemme epäilemättä sukua Luojallemme, sillä meidät on alun perin luotu hänen kuvaksensa. Synti on erottanut meidät hänestä, ja silti meitä pidetään edelleen hänen oikeana morsiamenaan, vaikka voimme valinnoillamme tehdä avioliitosta myrskyisämmän kuin sen tarvitsisi olla.

`Millaisia valintoja voimme tehdä, ja meidän pitäisi tehdä joka päivä, että rakkautemme Jumalaan voisi vahvistua? Mitkä valinnat sammuttavat rakkautemme?`