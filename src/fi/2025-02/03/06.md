---
title:  Portto tuomitaan
date:   17/04/2025
---

`Lue Ilm. 19:1–9. Samanaikaisesti juhlitaan kahta asiaa: porton loppua sekä Kristuksen ja hänen morsiamensa häitä. Miten on mahdollista, että itse asiassa molemmat tapahtumat ovat samaan aikaan osoitusta Jumalan vanhurskaasta ja rakastavasta luonteesta?`

Uskottomuudella on hyvin tuskallinen hintalappu. Sen seuraukset heijastuvat lasten ja muiden elämään. Jopa kärsivällisimmätkin petetyt puolisot saattavat lopulta huomata, että on olemassa hetki, josta ei ole paluuta ja jonka jälkeen avioliittoa ei voi enää pelastaa. Kun maailmamme saavuttaa pisteen, jossa ihmisten sydämet ovat kovettuneet niin syvästi, ettei katumusta enää tapahdu, ei ole mitään järkeä antaa historian edetä ja sallia synnin aiheuttaman hillittömän kärsimyksen jatkua. Vaikka sydän särkyykin kadotettujen vuoksi, ne, jotka ovat kärsineet tässä maailmassa synnin vallasta, voivat juhlia sitä, että synnin aika on vihdoin ohi – ja että maailma palautetaan sellaiseksi, jollaiseksi Jumala sen alun perin suunnitteli. Tällä kertaa Jumalalle ei käännetä selkää, koska olemme oppineet kantapään kautta Jumalan olleen oikeassa tuhosta, mikä seuraa siitä, että olemme hänestä erossa.

`Lue Ilm. 21:1–4. Mitä avioliittokuvaus tarkoittaa ja miksi se on täynnä toivoa ja lupausta? Mikä on meidän varmuutemme näissä jakeissa esitetystä toivosta?`

”Avioliitto, elinikäinen liitto, on vertauskuva Kristuksen ja hänen seurakuntansa suhteesta. Aviomiehellä ja -vaimolla tulisi olla samanlainen suhde toisiinsa kuin Kristuksella oli seurakuntaansa.” (KI 85.)

Kristus kärsi käsittämätöntä tuskaa, kun ihmissuku hylkäsi hänet ja antoi hänelle kuuluvan kiintymyksensä muille jumalille. Silti hän antoi itsensä meidän puolestamme. Hän maksoi itse uskottomuutemme ja aviorikoksemme, jotta meillä olisi lupaus iankaikkisesta elämästä, jos teemme parannuksen ja käännymme pois näistä synneistä.

`Lue 1. Piet. 1:18, 19. Mitä sellaista meille kerrotaan näissä jakeissa, mikä antaa meille varmuuden Ilm. 21:1–4 kuvaamasta lopusta?`