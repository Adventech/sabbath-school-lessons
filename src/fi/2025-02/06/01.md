---
title:  Uhrin ymmärtäminen
date:   03/05/2025
---

> <p></p>
> ”He lauloivat uuden laulun: – Sinä olet arvollinen ottamaan kirjan ja avaamaan sen sinetit, sillä sinut on teurastettu, olet verelläsi ostanut Jumalalle ihmisiä kaikista heimoista, kaikista kielistä, kansoista ja maista.” (Ilm. 5:9.)

### Avaintekstit

Jes. 1:2–15; Hepr. 10:3–10; 2. Moos. 12:1–11; 1. Kor. 5:7;Hagg. 2:7–9; Jes. 6:1–5; Ilm. 4:7–11.

Kun Jeesus lähestyi Johannes Kastajaa, tämä julisti: ”Katsokaa: Jumalan Karitsa, joka ottaa pois maailman synnin!” (Joh. 1:29.) Huudahdus suuntasi ajatukset yksiselitteisesti eläinuhreihin, joista jokainen osoitti kohti Kristuksen sijaiskuolemaa koko ihmiskunnan puolesta.

Raamatussa emme voi välttyä eläinuhrien teemalta; se kulkee kuin punainen lanka läpi sen sivujen. Sillä on keskeinen asema Ilmestyskirjan suuressa näkymässä, jossa Johannes saatetaan Jumalan valtaistuinsaliin (Ilm. 4 ja 5). Se, että Jeesus näyttäytyy tässä keskeisessä näkymässä teurastettuna karitsana (Ilm. 5:6), on tärkeä avain tuon koko profeetallisen jakson ymmärtämiseen.

Tällä viikolla tarkastelemme joitakin teemoja uhreista. Ne antavat meille tietoa Jeesuksesta, teurastetusta Karitsasta, joka on valtaistuinsalinäkymän selkeä päähenkilö. Hänet hyväksytään arvolliseksi, kun taas ketään muuta ei, ja hänen ainutlaatuinen arvollisuutensa kertoo paljon siitä, mitä Herra teki uhrijärjestelmän kautta. Se paljastaa hänet äärettömän rakkauden Jumalaksi, joka antoi äärimmäisen uhrin, mitä me ja muut maailmankaikkeuden älylliset olennot tulemme ihmettelemään ikuisesti.

_Tämä tutkistelu on sapatiksi 10.5.2025_