---
title:  Lisäaineistoa
date:   31/10/2025
---

Lue Ellen G. White, Alfa ja omega, osa 2, s. 86–89 tai Patriarkat ja profeetat, s. 472–475.

Kuten kaikkialla Raamatussa, asiayhteyden ja taustan tunteminen on ratkaisevan tärkeää. Kuten olemme nähneet, suuri taistelu ja keskeinen teema Jumalasta tuomarina ovat ratkaisevan tärkeitä näiden kanaanilaisia vastaan käytyjen sotien ymmärtämisessä.

”Jumala on kärsivällinen. Hän antoi jumalattomille kansoille koeajan, jotta ne voisivat tutustua häneen ja hänen luonteeseensa. Annetun valon mukaan heidät tuomittiin, sillä he kieltäytyivät ottamasta tuota valoa vastaan ja valitsivat omat tiensä Jumalan tien sijasta. Jumala antoi syyn sille, miksi hän ei kerralla karkottanut kanaanilaisia. Amorilaisten pahuus ei ollut tullut täyteen mittaansa. Synneillään he olivat vähitellen saattamassa sen pisteen, jossa Jumalan pitkämielisyys ei enää voinut jatkua vaan heidät hävitettäisiin. Siihen saakka, kunnes tuo piste oli saavutettu ja heidän syntimittansa oli tullut täyteen, Jumala lykkäisi kostoaan. Kaikilla kansoilla oli koeaika. Ne, jotka tekivät Jumalan lain tyhjäksi, etenisivät pahuudessaan yhä pidemmälle. Lapset perisivät vanhempiensa kapinahengen ja tekisivät pahempaa kuin isänsä ennen heitä, kunnes Jumalan viha lankeaisi heidän päälleen. Rangaistus ei ollut vähäisempi, vaikka sitä lykättiin.” (EGW 2BC 1005.)

**Keskustelunaiheita:**

`Mitä merkitsee se, että Jumala on sekä meidän tuomarimme että maailmankaikkeuden ylin tuomari. Miksi ajattelet sen olevan perustavanlaatuista evankeliumin ja pelastuksemme kannalta, että Jumala on tuomari?`

`Miten kanaanilaisten tapaus tarjoaa meille tilaisuuden nähdä Jumalan kärsivällisyyden ja oikeudenmukaisuuden? Miten voisimme heijastaa Jumalan luonnetta tavassamme kohdella lähimmäisiämme?`

`Pohdi vapaan tahdon perusluonnetta. Miksi ajattelet Jumalan kunnioittavan valinnanvapauttamme? Miten rakkaus ja valinnanvapaus liittyvät toisiinsa?`

`Vanha testamentti sisältää monia kertomuksia sodista ja konflikteista, mutta lopulta se esittää näkymän rauhasta. Millainen osa kristityillä pitäisi olla rauhan aikaansaamisessa omassa ympäristössään?`