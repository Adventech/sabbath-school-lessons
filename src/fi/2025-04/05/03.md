---
title:  Ylin tuomari
date:   27/10/2025
---

`Lue 1. Moos. 18:25; Ps. 7:12; Ps. 50:6; Ps. 82:1; Ps. 96:10 ja 2. Tim. 4:1, 8. Mitä nämä jakeet kertovat Jumalan moraalisesta luonteesta? Miten Jumalan rooli maailmankaikkeuden tuomarina auttaa meitä ymmärtämään kysymystä jumalallisesta sodasta?`

Jumalan luonteen pyhyys tarkoittaa, ettei hän voi sietää syntiä. Hän on kärsivällinen. Synnin lopullinen seuraus on kuitenkin kuolema (Room. 6:23). Jahve julisti sodan syntiä vastaan riippumatta siitä, missä sitä esiintyi: olipa sitä Israelissa tai kanaanilaisten keskuudessa. Israelista ei tehty pyhempää sen osallistuessa pyhiin sotiin sen enempää kuin muistakaan kansoista (5. Moos. 9:4–5; 5. Moos. 12:29–30), vaikka toisista kansoista tuli Jahven tuomion välineitä hänen valittua kansaansa vastaan. Muista muinaisista Lähi-idän kansoista poiketen israelilaiset kokivat pyhän sodan kääntöpuolen, kun Jumala ei taistellut heidän puolestaan, vaan heitä vastaan ja antoi heidän vihollistensa sortaa heitä (vrt. Joos. 7).

Koko pyhän sodan käsite voidaan ymmärtää vain, jos se nähdään sen valossa, että Jumala toimii tuomarina. Näin tarkasteltuna Israelin valloitussodat saavat aivan toisenlaisen luonteen. Toisin kuin muinaisessa maailmassa (ja nykyäänkin) niin yleiset imperialistiset sodat, jotka tähtäävät itsensä korostamiseen, Israelin sotia ei ollut tarkoitettu oman kunnian saavuttamiseksi, vaan Jumalan oikeudenmukaisuuden ja rauhan vakiinnuttamiseksi maahan. Siksi pyhän sodan käsitteen ymmärtämisen ytimessä on käsitys Jumalan hallintovallasta ja suvereniteetista. Ne ovat vaakalaudalla kuvattaessa Jumalaa soturina niin kuin häntä kuvataan kuninkaana tai tuomarina.

Jahve soturina on se, joka tuomarina on sitoutunut panemaan täytäntöön, vakiinnuttamaan ja ylläpitämään hänen luonnettaan heijastelevaa lakia. Kuvaus Jumalasta soturina, joka on samanlainen kuin kuvaus tuomarista ja kuninkaasta, vakuuttaa, että Jahve ei siedä ikuisesti kapinaa perustamaansa hallintoa vastaan. Siksi voidaan vakuuttaa, että Jahven toiminnan päämäärä ei koskaan ole itse sota tai voitto, vaan oikeudenmukaisuuden ja rauhan palauttaminen. Viime kädessä tuomitseminen ja sodankäynti tai oikeuden toteuttaminen ovat sama asia, jos Jumala itse on toimija.

`Miten Jumala on erottamaton osa evankeliumia?`