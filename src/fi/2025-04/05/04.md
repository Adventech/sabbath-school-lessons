---
title:  Karkotus vai tuho?
date:   28/10/2025
---

`Lue 2. Moos. 23:28–30; 33:2; 34:11; 4. Moos. 33:52 ja 5. Moos. 7:20. Vertaa niitä jakeisiin 2. Moos. 34:13; 5. Moos. 7:5; 9:3; 12:2–3; 31:3–4. Mitä nämä tekstit paljastavat valloituksen tarkoituksesta ja hävityksen laajuudesta?`

Jumalan alkuperäinen tarkoitus kanaanilaisia kohtaan ei ollut hävittää heitä, vaan että heidät karkotettaisiin. Tarkasteltaessa tekstejä, joissa kuvataan, miten Israelin oli osallistuttava valloitustaisteluihin, käytettiin termejä, joissa puhutaan luvatun maan asukkaiden karkottamisesta ja häätämisestä sekä kansanryhmän hajottamisesta. Toinen ryhmä termejä, jotka ilmaisevat tuhoa ja joissa Israel on toimijana, viittaavat enimmäkseen elottomiin esineisiin, kuten pakanallisen palvonnan ja tuhoamiseen käytettyihin esineisiin. Pakanalliset palvontapaikat ja alttarit olivat ilmeisesti kanaanilaisten uskonnon keskuksia.

Pyhä sota kohdistuu pääasiassa Kanaaninmaan korruptoituneeseen kulttuuriin ja yhteiskuntaan. Välttääkseen saastumisen Israelin oli tuhottava kaikki turmelusta levittävät elementit. Kaikkien Kanaaninmaan asukkaiden ja niiden, jotka yksilöinä tunnustivat Jumalan suvereenisuuden ennen valloitusta tai jopa valloituksen aikana, oli kuitenkin mahdollista paeta muuttamalla maasta (Joos. 2:9–14; vrt. Tuom. 1:24–26). Ainoa tuhoon tuomittu osa kanaanilaisväestöstä olivat ne, jotka vetäytyivät linnoitettuihin kaupunkeihin, jatkoivat itsepintaisesti kapinaansa Jumalan israelilaisia koskevaa suunnitelmaa vastaan ja paaduttivat sydämensä (Joos. 11:19–20).

Tämä herättää kuitenkin kysymyksen: jos Kanaaninmaan valloittamisen alkuperäinen tarkoitus oli karkottaa maan asukkaat eikä hävittää heitä, miksi israelilaisten täytyi tappaa niin paljon ihmisiä?

Kanaaninmaan valloitukseen liittyvien Raamatun tekstien analyysi paljasti, että valloituksen alkuperäinen tarkoitus oli Kanaaninmaan väestön karkottaminen. Suurin osa kanaanilaisista kuitenkin paadutti sydämensä Egyptin faraon tavoin, ja näin ollen heistä tuli yhtä kulttuurinsa kanssa siinä määrin, että heidän kulttuurinsa tuhoaminen merkitsi sitä, että myös heidät oli tuhottava.

`Mitä puolia sinun on kitkettävä ja hävitettävä omassa luonteessasi ja tavoissasi?`