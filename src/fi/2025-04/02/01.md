---
title:  Armon yllättämänä
date:   04/10/2025
---

> <p></p>
> ”Koska portto Rahab uskoi, hän välttyi kuolemasta yhdessä niskoittelijoiden kanssa, sillä hän oli ottanut tiedustelijat ystävinä vastaan.” (Hepr. 11:31.)

### Avaintekstit

Joos. 2:1–21; 4. Moos. 14:1–12; Hepr. 11:31; 2. Moos. 12:13; Joos. 9; Neh. 7:25.

Miksi tein tämän taas? Ehkä me kaikki olemme lausuneet nämä sanat. Loppujen lopuksi historia ei ainoastaan toista itseään, vaan niin tekee myös ihmiskunta yleensä, ja me itse erityisesti. Kuinka usein toistammekaan samoja virheitä!

Israelilla on toinen mahdollisuus päästä luvattuun maahan, ja Joosua ottaa tämän tehtävän vakavasti. Ensimmäinen askel on saada selkeä käsitys siitä, mitä heillä on edessään. Hän lähettää kaksi vakoojaa hakemaan hänelle arvokasta tietoa maasta: sen puolustusjärjestelmästä, sotilaallisesta valmiudesta, vesivaroista ja väestön asenteesta maahan hyökkääviä joukkoja kohtaan.

Voisi luulla, että Jumalan lupaus antaa maa israelilaisille ei vaatinut heiltä minkäänlaisia ponnisteluja. Kuitenkin vakuutus jumalallisesta tuesta ei syrjäytä ihmisen vastuuta. Israel seisoo toistamiseen Kanaaninmaan rajalla. Odotukset ovat korkealla, mutta edellisen kerran, kun Israel oli samalla rajalla ja sillä oli sama tehtävä, se johti surkeaan epäonnistumiseen.

Tällä viikolla tutkimme kahta Joosuan kirjan kiehtovinta kertomusta ja löydämme niiden merkityksen uskomme kannalta tänä päivänä. Jumalan armolla on rajattomat mahdollisuudet yllättää meidät.

_Tämä tutkistelu on sapatiksi 11.10.2025_