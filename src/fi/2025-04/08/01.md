---
title:  "Uskon jättiläiset: Joosua ja Kaleb"
date:   15/11/2025
---

> <p></p>
> ”Muistakaa johtajianne, niitä, jotka julistivat teille Jumalan sanaa. Pitäkää mielessänne, miten he elämänsä elivät, ja ottakaa heidän uskonsa esikuvaksenne.” (Hepr. 13:7.)

### Avaintekstit

4. Moos. 13:6, 30–32; Joos. 14:6–14; Luuk. 18:1–5; Joos. 19:49–51; 2. Kor. 3:18; Room. 12:1–2.

Jokainen vanhempi tietää, että lapset oppivat esimerkkistä, eikö vain? Kuinka moni vanhempi on ollut huolissaan siitä, että hänen lapsensa seuraavat heidän huonoja tapojaan hyvien tapojen sijasta? Olipa ikämme mikä tahansa, meidän on helpompi tehdä väärin kuin oikein. Se on vain osa sitä, mitä tarkoittaa olla langenneita olentoja. ”En edes ymmärrä, mitä teen: en tee sitä, mitä tahdon, vaan sitä, mitä vihaan.” (Room. 7:15.). Kukapa ei samaistuisi tähän?

Esimerkin voima muokkaa ihmistä syntymästä lähtien. Opimme tekemään elämän perusasioita, kuten kävelemään, puhumaan ja ilmaisemaan tunteitamme, matkimalla läheisiämme. Aikuisina tarvitsemme edelleen roolimalleja, ja vaikka he eivät olisikaan täydellisiä, voimme ihailla ja jäljitellä niitä hengellisiä tapoja, jotka tekivät heistä uskon jättiläisiä.

Tällä viikolla tarkastelemme lähemmin kahden Joosuan kirjassa olevan uskon jättiläisen henkilökohtaisia esimerkkejä: Kalebin ja Joosuan. Mikä sai heidät erottumaan omassa sukupolvessaan ja olemaan keskeisessä osassa Jumalan kansan elämässä yhtenä Israelin historian ratkaisevimmista ajanjaksoista?

_Tämä tutkistelu on sapatiksi 22.11.2025_