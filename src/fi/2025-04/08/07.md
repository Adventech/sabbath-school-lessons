---
title:  Lisäaineistoa
date:   21/11/2025
---

”Kaalebilla oli nyt sama usko kuin silloinkin, kun hän todisti vastoin toisten vakoojien synkkää raporttia. Jumala oli luvannut antaa Kanaanin maan kansansa omaksi, ja tämän lupauksen Kaaleb oli uskonut ja seurannut siinä Herraa uskollisesti. Hän oli kestänyt kansansa kanssa pitkän erämaanvaelluksen rasitukset ja saanut sen ohessa osansa syyllisten pettymyksistä ja vaivoista. Kuitenkaan hän ei tätä valitellut vaan kiitti Jumalaa siitä, että tämä oli armossaan pitänyt hänet hengissä erämaassa, jonne hänen veljensä olivat kuolleet. Herra oli varjellut häntä erämaanvaelluksen vaikeuksien, vaarojen ja vitsausten keskellä samoin kuin Kanaanin sotavuosien taisteluissa. Eikä hän ollut voimiltaan heikentynyt, vaikka oli hyvän joukon päälle kahdeksankymmenen. Ei hän pyytänyt itselleen valmiiksi vallattua maata vaan seudun, jonka valloitusta vakoojat ennen muita paikkoja olivat pitäneet mahdottomana. Jumalan avulla hän riistäisi tukikohdan juuri niiltä jättiläisiltä, joiden väkevyys oli horjuttanut Israelin uskoa. Ei hän tällä pyynnöllään tavoitellut kunniaa eikä mainetta. Urhea vanha soturi halusi vain antaa kansalle esimerkin Jumalan kunniaksi ja rohkaista heimoja kukistamaan koko maan, jota heidän isänsä olivat pitäneet valloittamattomana.” (2AO 107–108.)

”Kalebin usko Jumalaan antoi hänelle rohkeutta, ja piti hänet erossa siitä, että hän olisi pelännyt ihmisiä. Se antoi hänelle mahdollisuuden seisoa rohkeasti ja järkähtämättömästi oikean asian puolella. Luottamalla samaan voimaan, taivaan sotajoukon mahtavaan päällikköön, jokainen todellinen ristin sotilas voi saada voimaa ja rohkeutta voittaa ylitsepääsemättömiltä tuntuvat esteet.” – Ellen G. White, The Advent Review and Sabbath Herald, 30. toukokuuta 1912.

**Keskustelunaiheita:**

`Kerro joitakin esimerkkejä uskosta seurakunnassasi tai yhteisössäsi, mitkä ovat muokanneet elämääsi ja luonnettasi. Mitä näiden ihmisten tapoja kannattaa seurata?`

`Pohdi ja keskustele median vaikutuksesta elämäämme. Miten voimme välttää sen kielteiset vaikutukset ja samalla valjastaa sen mahdollisuudet hyvää tarkoitusta varten?`

`Pohdi lisää Joosuan nöyryyttä johtajana ja hänen haluaan asua lähellä pyhäkköä. Millä tavoin hänen esimerkkinsä puhuttelee sinua?`