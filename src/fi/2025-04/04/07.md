---
title:  Lisäaineistoa
date:   24/10/2025
---

Lue Ellen G. White, Alfa ja omega, osa 2, s. 85–89 tai Patriarkat ja profeetat, s. 470–475.

Kun maailmankaikkeudessa nousi kapina Jumalan auktoriteettia vastaan, Jumala joko lakkaisi olemasta se, mitä hän on pohjimmiltaan, muuttumattomasti ja ikuisesti, ja antaisi koko maailmankaikkeuden johtajuuden yhdelle kapinallisista luoduistaan, tai hän olisi kaiken olemassa olevan pyhä, vanhurskas, rakastava ja armollinen Isä. Raamattu esittää jälkimmäisen vaihtoehdon, ja tässä tapauksessa on selvää, että pahuuden voimien ja hänen valtansa välinen yhteenotto on väistämätön.

Kun kaoottisiin ja kapinallisiin kosmisiin voimiin liittyvät poliittiset tai yhteiskunnallis-historialliset voimat osoittivat samaa uhmakasta asennetta Jahvea kohtaan, hän maailmankaikkeuden kaikkivaltiaana Herrana puuttui asiaan. Teemasta, joka esittää Jahven soturina, tulee esikuva tuosta lopullisesta voitosta, joka vihdoinkin lopettaa hyvän ja pahan välisen jatkuvan suuren taistelun (Ilm. 20:8–10). Lisäksi Israelin jumalalliset sodat eivät ainoastaan heijasta välähdystä suuresta taistelusta kuin peilistä, vaan ne ovat olennainen osa samaa kiistaa nykyhetkessä, jossa ne esikuvaavat Jumalan lopunajan tuomiota.

”Jumalan antamana etuoikeutena ja velvollisuutena heidän tuli mennä siihen maahan hänen määräämänään aikana, mutta hän oli peruuttanut tämän luvan heidän tahallisen vastahakoisuutensa vuoksi. – – Hänen tarkoituksensa ei ollut, että he olisivat valloittaneet maan sotimalla vaan noudattamalla tarkoin hänen käskyjään.” (1AO 369.)

**Keskustelunaiheita:**

`Miten suuren taistelun tausta auttaa sinua ymmärtämään paremmin sen, että Herra käski Israelia lähtemään sotimaan?`

`Miten voimme soveltaa hengellisessä elämässämme periaatetta, jonka mukaan on pysähdyttävä ja odotettava, että Herra taistelee puolestamme?`

`Monesti keskusteluissamme ja satunnaisissa erimielisyyksissämme seurakunnassa haluamme nähdä, kuka on meidän puolellamme. Miten meidän pitäisi muuttaa asennettamme Joos. 5:13–15 valossa?`