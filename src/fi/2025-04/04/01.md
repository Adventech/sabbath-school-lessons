---
title:  Taistelun ytimessä
date:   18/10/2025
---

> <p></p>
> ”Sellaista päivää, jona Herra tällä tavalla myöntyi ihmisen pyyntöön, ei ole ollut koskaan aikaisemmin eikä myöhemmin. Herra kävi sotaa Israelin puolesta.” (Joos. 10:14.)

### Avaintekstit

Joos. 5:13–15; Jes. 37:16; Ilm. 12:7–9; 5. Moos. 32:17; 2. Moos. 14:13–14; Joos. 6:15–20.

Joosuan kirjan sivuja lukiessamme kohtaamme aggressiivisia sotaretkiä, jotka toteutettiin Jumalan käskystä, Jumalan nimessä ja Jumalan avulla. Ajatus siitä, että Jumala oli Kanaaninmaan valloituksen takana, läpäisee Joosuan kirjan. Tämä ilmenee kertojan väitteissä (Joos. 10:10–11) Jumalan omissa sanoissa (Joos. 6:2; Joos. 8:1), Joosuan puheissa (Joos. 4:23–24; Joos. 8:7), sekä Rahabin (Joos. 2:10), vakoojien (Joos. 2:24) ja kansan (Joos. 24:18) puheissa. Jumala väittää olevansa näiden väkivaltaisten konfliktien alkuunpanija.

Tämä todellisuus herättää väistämättömiä kysymyksiä. Miten voimme ymmärtää, että Jumalan valittu kansa harjoitti tällaista toimintaa Vanhan testamentin aikana? Miten on mahdollista sovittaa yhteen kuva ”sotaisasta” Jumalasta ja hänen rakkaudellinen luonteensa (esim. 2. Moos. 34:6; Ps. 86:15; Ps. 103:8; Ps. 108:4) heikentämättä Vanhan testamentin uskottavuutta, auktoriteettia ja historiallisuutta?

Tällä ja seuraavalla viikolla tutkimme vaikeaa kysymystä jumalallisesti johdetuista sodista Joosuan kirjassa ja muualla Raamatussa.

_Tämä tutkistelu on sapatiksi 25.10.2025_