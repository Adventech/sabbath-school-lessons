---
title:  Vihollinen omassa piirissä
date:   01/11/2025
---

> <p></p>
> ”Minä, Herra, tutkin sydämet, tiedän salaisimmatkin ajatukset. Minä annan kullekin sen mukaan, miten hän elää ja millaisia ovat hänen tekojensa hedelmät.” (Jer. 17:10.)

### Avaintekstit

1. Piet. 1:4; Joos. 7; Ps. 139:1–16; Esra 10:11; Luuk. 12:15; Joos. 8:1–29.

Joosuan kirjan 7. luvussa on ensimmäinen tapaus, jossa Israelin kansa oppi traagisen kokemuksen myötä liiton kauaskantoisista seurauksista ja sen syvästä merkityksestä. Liiton määräysten noudattaminen takasi voiton, mutta liiton ehtojen noudattamatta jättäminen johti tappioon. Israelin sotilaallinen menestys ei ollut riippuvainen lukumääristä, taistelustrategiasta tai nokkelista taktiikoista, vaan jumalallisen soturin läsnäolosta sen kanssa.

Luvattua maata valloittaessaan Israel joutui oppimaan sen vaikean läksyn, että heidän vaarallisin vihollisensa ei ollut heidän leirinsä ulkopuolella vaan heidän omissa riveissään. Israelilaisten suurin haaste eivät olleet kanaanilaisten kaupunkien linnoitetut muurit tai niiden kehittynyt sotilasteknologia, vaan heidän omassa leirissään olevien yksilöiden itsepäinen tahto jättää tahallaan huomiotta Herran ohjeet.

Odottaessamme taivaallista perintöämme (1. Piet. 1:4; Kol. 3:24) kohtaamme samanlaisia haasteita. Ollessamme luvatun maan rajalla uskollisuutemme joutuu koetukselle, ja voimme olla voittajia ainoastaan antautumalla Jeesukselle Kristukselle.

_Tämä tutkistelu on sapatiksi 8.11.2025_