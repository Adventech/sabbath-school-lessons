---
title:  Jumalan voiman todistaja
date:   06/11/2025
---

Jumala oli antanut pakanakansoille tilaisuuden tutustua häneen ja kääntyä pois pahoilta teiltään. Ne olivat kuitenkin kieltäytyneet ja joutuivat lopulta Jumalan tuomion kohteeksi.

`Lue Joos. 7:6–9, jossa kerrotaan Joosuan ensireaktiosta heitä kohdanneen onnettomuuden vuoksi. Katso erityisesti Joos. 7:9. Mikä tärkeä teologinen periaate löytyy hänen sanoistaan?`

Aluksi Joosua kuulostaa ihan samalta kuin mitä israelilaiset vaikeuksiensa keskellä lähdettyään Egyptistä sanoivat: ”Kunpa Herran käsi olisi lyönyt meidät kuoliaaksi Egyptissä, kun vielä olimme lihapatojen ääressä ja saimme ruokaa kylliksemme. Mutta te olette tuoneet meidät tänne autiomaahan tappaaksenne nälkään kaikki nämä ihmiset!” (2. Moos. 16:3.).

Joosua sanoi: ”Voi Herra, minun Jumalani! Miksi toit tämän kansan Jordanin yli? Halusitko antaa meidät amorilaisten tuhottaviksi? Kunpa olisimme ymmärtäneet jäädä Jordanin toiselle puolelle!” (Joos. 7:7.).

Pian sen jälkeen hän kuitenkin osoittaa olevansa hyvin huolissaan siitä vahingosta, mikä aiheutuu Jumalan nimelle ja maineelle tämän tappion vuoksi. ”Kun kanaanilaiset ja kaikki muut tämän maan kansat saavat kuulla tästä, he saartavat meidät ja hävittävät meidät ja meidän nimemmekin maan päältä. Miten sinä silloin pelastat oman nimesi kunnian?” (Joos. 7:9.).

Tämä paljastaa teeman ja periaatteen, joka oli keskeinen Jumalan tarkoituksissa Israelin suhteen. Vaikka hän halusi, että ympäröivät pakanakansat näkisivät, mitä suuria asioita Jumala tekisi kansalleen, joka tottelee häntä, he saattoivat Rahabin tavoin oppia Israelin Jumalasta hänen kansansa valloitusten voimasta. Toisaalta, jos asiat menisivät huonosti, kuten tässä tapauksessa, kansat pitäisivät Israelin Jumalaa heikkona ja tehottomana (ks. 4. Moos. 14:16; 5. Moos. 9:28), mikä voisi rohkaista kanaanilaisten vastarintaa.

Toisin sanoen, jopa siinä yhteydessä, kun heprealaiset ottivat maan haltuunsa, oli kyse suurista asioista ja periaatteista. Niihin kuuluivat kunnian ja kirkkauden osoittaminen Jumalalle, joka oli myös pakanoiden kuten Israelin ainoa toivo.

`Lue 5. Moos. 4:5–9. Millä tavoin voimme nähdä rinnakkaisuuden Israelin ja heidän maailmallensa antamansa todistuksen sekä meidän todistuksemme välillä?`