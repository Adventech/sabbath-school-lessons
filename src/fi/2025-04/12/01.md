---
title:  Jumala on uskollinen!
date:   13/12/2025
---

> <p></p>
> ”Niistä lupauksista, jotka Herra oli Israelille antanut, ei yksikään jäänyt täyttymättä. Kaikki lupaukset kävivät toteen.” (Joos. 21:45.)

### Avaintekstit

Joos. 21:43–45; 2. Tim. 2:11–13; Joos. 23; Ilm. 14:10, 19; 5. Moos. 6:5.

Kun John F. Kennedy puhui amerikkalaisille virkaanastujaisissaan 20.1.1961, hänen puheensa oli englanniksi vain 1366 sanaa pitkä, mutta se jätti lähtemättömän jäljen kuulijoiden mieleen. Hän kannusti maataan keskittymään velvollisuuksiinsa etuoikeuksien sijaan ja sanoi: ”Kun hyvä omatunto on ainoa varma palkintomme ja historia tekojemme lopullinen tuomari, menkäämme eteenpäin johtamaan rakastamaamme maata, pyytäen Jumalan siunausta ja apua, mutta tietäen, että täällä maan päällä hänen työnsä on todella meidän omamme.”

Kun Joosua, israelilaisten ikääntyvä johtaja, tunsi lähestyvänsä elämänsä loppua, hän päätti puhua kansan ja israelilaisten johtajille (Joos. 23 ja 24). Joos. 23 keskittyy enemmän tulevaisuuteen ja siihen, miten palvoa yksin Jumalaa. Luvussa 24 tarkastellaan Jumalan uskollisia tekoja menneisyydessä, ja tarkoituksena on saada aikaan päätös siitä, kuka yksin ansaitsee tulla palvotuksi: Jahve.

Tällä viikolla tutkimme yhdessä Joosuan ensimmäistä puhetta, jossa hän muistelee Israelin voittoja, mutta samalla hän viitoittaa Israelin tulevan menestyksen tietä.

_Tämä tutkistelu on sapatiksi 20.12.2025_