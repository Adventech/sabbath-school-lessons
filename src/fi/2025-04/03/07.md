---
title:  Lisäaineistoa
date:   17/10/2025
---

Lue Ellen G. White, Alfa ja omega, osa 2, s. 80–81 tai Patriarkat ja profeetat, s. 466–468.

”Tutki huolellisesti Israelin kokemuksia heidän matkallaan Kanaaninmaahan. Tutki Joosuan kirjan kolmatta ja neljättä lukua, joissa kerrotaan heidän valmistautumisestaan Jordanin ylittämiseen ja kulkemisestaan sen yli luvattuun maahan. Meidän on koulutettava sydäntämme ja mieltämme virkistämällä muistia niillä oppitunneilla, joilla Herra opetti muinaista kansaansa. Silloin hänen sanansa opetukset ovat meille aina mielenkiintoisia ja vaikuttavia, niin kuin hän oli suunnitellut niiden olevan heille.” (EGW 2BC 994.)

”Nykyinen Israel on suuremmassa vaarassa unohtaa Jumala ja ajautua epäjumalanpalvelukseen kuin hänen muinainen kansansa. Jopa vannoutuneet sapatinviettäjät palvovat monia epäjumalia. Jumala kehotti erityisesti muinaista kansaansa varomaan epäjumalanpalvelusta, sillä jos heidät johdettaisiin pois elävän Jumalan palvelemisesta, hänen kirouksensa tulisi olemaan heidän päällään. Jos taas he rakastaisivat häntä kaikesta sydämestään, kaikesta sielustaan ja kaikesta voimastaan, hän siunaisi yltäkylläisesti heidän viljakorinsa ja aitionsa sekä poistaisi sairauden heidän keskuudestaan.” (1T 609.)

**Keskustelunaiheita:**

`Keskustelkaa Jordanin ihmeellisestä ylittämisestä. Miten määrittelisitte ihmeen? Miksi näyttää siltä, että Jumala ei tee samanlaisia ihmeitä nykyään?`

`Mitä käytännön keinoja voitte ehdottaa hengellisen unohduksen ehkäisemiseksi sekä yksilöinä että seurakuntana? Vaikka on tärkeää, että meillä on jatkuva elävä suhde Jumalaan ja että emme rakenna koko kristillistä kokemustamme voimakkaiden menneiden kokemusten varaan, miten voimme silti käyttää menneisyyden kokemuksiamme muistutuksina siitä, miten Jumala on toiminut elämässämme?`

`Miten sapatti voi mielestäsi yhtäältä auttaa meitä muistamaan, miten Jumala on puuttunut elämäämme ja toisaalta antaa meille esimakua hänen valtakunnassaan luvatusta levosta? Miten sapatti viittaa paitsi siihen, mitä meidän on tarkoitus muistaa, myös siihen, mitä voimme toivoa tulevaisuudelta?`