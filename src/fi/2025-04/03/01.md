---
title:  Muistomerkkejä armosta
date:   11/10/2025
---

> <p></p>
> ”Herra, meidän Jumalamme, kuivasi Jordanin vedet, kuten hän oli kuivannut Kaislameren meidän tieltämme, niin että kansamme pääsi kulkemaan sen poikki. Näin hän teki, jotta kaikki maan kansat oppisivat tuntemaan hänen kätensä voiman ja jotta te aina kunnioittaisitte Herraa, Jumalaanne.” (Joos. 4:23–24.)

### Avaintekstit

Joos. 3; 4. Moos. 14:44; Luuk. 18:18–27; Joos. 4; Joh. 14:26; Hepr. 4:8–11.

Poliisi antoi merkin. John joutui pysähtymään. Konstaapeli pyysi nähdä hänen ajokorttinsa, ja sillä hetkellä Johnille valkeni, että hän oli jättänyt lompakkonsa ajokortteineen toimistoon. John selitti, mitä oli tapahtunut, ja konstaapeli kysyi hänen työstään. John vastasi olevansa professori. Kun konstaapeli antoi Johnille sakkolapun, hän kehotti häntä olemaan ajattelematta sitä sakkona.

”Se on lukukausimaksu”, hän sanoi. ”Kun ihmiset haluavat oppia jotakin, he maksavat lukukausimaksun. Tämä on sinun lukukausimaksusi, jotta opit, ettet unohda ajokorttiasi lähtiessäsi ajamaan. Hyvää päivän jatkoa, professori!”

Ihmisinä olemme taipuvaisia unohtamaan asioita, jotka eivät ole jatkuvasti näkyvissämme. Unohdamme vastata puheluihin, vastata sähköposteihin, kastella kasvit, lähettää syntymäpäiväonnittelut ja niin edelleen. Luettelo voisi jatkua. Hengellisten tarpeittemme unohtamisella voi kuitenkin olla vakavampia seurauksia kuin pelkkä sakon saaminen. Varsinkin kun kyse on siitä, mikä on kirjaimellisesti ikuinen kohtalomme.

Tutkitaanpa heprealaisten Jordanin ylitystä ja katsotaan, mitä voimme oppia heidän kokemuksistaan.

_Tämä tutkistelu on sapatiksi 18.10.2025_