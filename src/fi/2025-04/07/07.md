---
title:  Lisäaineistoa
date:   14/11/2025
---

Lue Ellen G. White, Alfa ja omega, osa 2, s. 95–96 tai Patriarkat ja profeetat, s. 481–483.

”Moosekselta saatujen ohjeiden mukaisesti pystytettiin suurista kivistä muistomerkki Eebalin vuorelle. Näihin ennalta kalkittuihin kiviin piirrettiin laki – ei vain niitä kymmentä käskyä, jotka julistettiin Siinailla ja kaiverrettiin kivitauluihin, vaan myös Moosekselle annetut lait, jotka hän oli kirjoittanut kirjaan. Tämän muistomerkin viereen rakennettiin luonnonkivistä alttari, jolla suoritettiin uhreja Herralle. Oma merkityksensä oli silläkin, että alttari pystytettiin juuri Eebalin vuorelle, missä kirouskin lausuttiin. Tämä korosti sitä tosiasiaa, että Israel oli rikkomalla Jumalan lain langettanut ylleen Jumalan vihan ja olisi heti joutunut kärsimään ansaitsemansa rangaistuksen ilman Kristuksen sovitustyötä, jota uhrialttari kuvasi.” (2AO 96.)

”Mutta ehtoollistoimituksen ei tullut olla surutilaisuus. Se ei ollut sen tarkoitus. Kun Herran opetuslapset kokoontuvat hänen pöytäänsä, heidän ei tule ajatella ja valitella puutteitaan. Heidän ei tule mietiskellä mennyttä uskonnollista kokemustaan, olkoonpa se ollut kohottava tai masentava. He eivät saa muistella erimielisyyksiään toistensa kanssa. Tämä kaikki kuuluu valmistavaan toimitukseen. Itsetutkistelu, syntien tunnustaminen ja erimielisyyksien sopiminen on jo tapahtunut. Nyt he tulevat kohtaamaan Kristusta. Heidän ei tule seisoa ristin varjossa, vaan sen pelastavassa valossa. Heidän on avattava sielunsa Vanhurskauden auringon kirkkaille säteille.” (5AO 212.)

**Keskustelunaiheita:**

`Mitä sinulle merkitsee se, että etsit ensin Jumalan valtakuntaa? Miten tämä periaate muokkaa jokapäiväistä elämääsi?`

`Tarkastele vastaustasi keskiviikon viimeiseen kysymykseen siitä, kuinka helppoa on unohtaa Herra päivittäisen kiireen keskellä. Keskustelkaa siitä, miksi se on niin helppoa. Millaisia ratkaisuja on olemassa?`

`Jeesus toimittaa ylipapin tehtävää taivaallisessa pyhäkössä. Miten tämä vakaumus voi olla jatkuva toivon ja voiman lähde? Miksi tieto siitä, että juuri Jeesus on esirukoilemassa (Hepr. 7:25) puolestamme, auttaa ymmärtämään, kuinka hyvä uutinen hänen työnsä taivaallisessa pyhäkössä on, erityisesti nyt, suuren sovituspäivän täyttymyksen aikana?`