---
title:  Kiveen kirjoitettu
date:   12/11/2025
---

`Lue Joos. 8:32–35. Mitä näissä jakeissa kuvattu teko tarkoittaa, ja mitä sen pitäisi kertoa meille tänään?`

Ebalinvuori mainitaan vain Viidennessä Mooseksen kirjassa (5. Moos. 11:29; 5. Moos. 27:4, 13) ja Joosuan kirjassa (Joos. 8:30, 33). Garisiminvuoren ohella se oli paikka, jossa liiton siunaukset ja kiroukset lausuttiin. Tarkemmin sanottuna, 5. Moos. 11:29 ja 5. Moos. 27:4, 13 mukaan Ebalinvuoren oli määrä olla kirousten paikka. Täällä israelilaisten oli määrä seistä liitonarkun molemmin puolin pappien läsnä ollessa (Joos. 8:33). Toinen ryhmä seisoi Ebalinvuorta kohti, toinen Gerisiminvuorta kohti. Tässä he esittivät symbolisesti kaksi mahdollista tapaa suhtautua liittoon. Sinne tuodut uhrit viittasivat Jeesukseen, joka otti päälleen kaikki liiton kiroukset, jotta kaikki, jotka uskovat häneen, voisivat nauttia sen siunauksista (Gal. 3:13; 2. Kor. 5:21).

`Miksi oli välttämätöntä kirjoittaa kopio liitosta muistomerkkiin, joka oli kaikkien nähtävissä? (Ks. 5. Moos. 4:31; 5. Moos. 6:12; 5. Moos. 8:11, 14; 2. Kun. 17:38; Ps. 78:7.)`

Meillä ihmisillä on taipumus unohtaa. Arkielämäämme tungetaan yhtä hämmentävämpiä vaatimuksia yhä lyhyempinä ajanjaksoina. Unohdamme väistämättä asioita, jotka eivät koko ajan toistu. Jokaisessa ehtoollisjumalanpalveluksessa meillä on erityinen tilaisuus omistaa itsemme uudelleen Herralle ja uudistaa sitoutumisemme liittoon hänen kanssaan. Nämä tilaisuudet olisi hyvä nähdä paitsi mahdollisuuksina yksilölliseen uudelleen vihkiytymiseen Jumalalle myös tilaisuuksina, joissa voimme yhdessä uudistaa uskollisuutemme Jumalalle. Yhä yksilökeskeisemmässä yhteiskunnassa meidän on löydettävä uudelleen se voima, joka on kuulumisessa yhteisöön, jolla on sama maailmankatsomus, samat arvot ja sama usko sekä sama tehtävä.

`Kuinka helppoa sinun on kiireessä ja elämän hälinässä unohtaa Herra ja pyrkiä tekemään asioita omassa voimassasi? Miksi se on niin helppoa, varsinkin kun asiat sujuvat hyvin?`