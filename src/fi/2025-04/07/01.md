---
title:  "Äärimmäistä uskollisuutta: Jumalan palveleminen sotatantereella"
date:   08/11/2025
---

> <p></p>
> ”Etsikää ennen kaikkea Jumalan valtakuntaa ja hänen vanhurskasta tahtoaan, niin teille annetaan kaikki tämäkin.” (Matt. 6:33.)

### Avaintekstit

Joos. 5:1–7; 2. Moos. 12:6; 1. Kor. 5:7; Joos. 8:30–35; 5. Moos. 8:11, 14; Hepr. 9:11–12.

Tällä viikolla tarkastelemme joitakin keskeisiä tilanteita Israelin ollessa luvatussa maassa, kun se omistautui uudelleen Herralle, joskus vasta vaaran uhatessa. Joosua teki näennäisesti järjettömiä päätöksiä ympärileikatessaan israelilaiset vihollisen alueella (Joos. 5:1–9), juhliessaan pääsiäistä välittömän vaaran uhatessa (Joos. 5:10–12), rakentaessaan alttarin ja palvoessaan Herraa, kun valloitus oli täydessä vauhdissa (Joos. 8:30–35), ja pystyttäessään pyhäkköteltan, kun seitsemän Israelin sukukuntaa ei ollut vielä saanut perintöosaansa (Joos. 18:1–2).

Kiireisessä elämässämme meillä on taipumus kiinnittää huomiota kiireellisiin asioihin, joita elämä tuo eteemme. Hyvin usein unohdamme varata laatuaikaa, jotta voisimme uudistaa sitoutumisemme Jumalaan ja pysähtyä ilmaisemaan kiitollisuutemme siitä, mitä hän on tehnyt ja tekee päivittäin puolestamme. Aamu- ja iltahartaus sekä perheen alttari tuntuvat olevan niin irrallaan yhteydestään ylikuormitetussa, mukavuuspainotteisessa ja saavutuksiin suuntautuneessa elämässämme. Silti syvällä sydämessämme me kaikki tiedämme, että Jumalan ja rakkaittemme kanssa yhdessä vietetty aika on paras rajallisen aikamme sijoitus.

_Tämä tutkistelu on sapatiksi 15.11.2025_