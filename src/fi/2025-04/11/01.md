---
title:  Luvatussa maassa asuminen
date:   06/12/2025
---

> <p></p>
> ”Sävyisä vastaus taltuttaa kiukun, loukkaava sana nostaa vihan.” (Sananl. 15:1.)

### Avaintekstit

Joos. 22; Ef. 6:7; Joh. 7:24; 4. Moos. 25; Sananl. 15:1; 1. Piet. 3:8–9.

Yhteisössä asuminen voi toisinaan johtaa riitoihin ja jännitteisiin. Tämä pätee erityisesti seurakunnan kaltaisessa yhteisössä, jossa eri taustoista ja sosiaalisista yhteyksistä tulevat ja joskus täysin erilaisissa kulttuureissa kasvaneet ihmiset elävät ja työskentelevät yhdessä yhteisen päämäärän hyväksi.

Tällä viikolla tutkimme Joosuan kirjan lukua 22 ja haastetta, joka syntyi kansan keskuudessa tapahtuneesta suuresta väärinkäsityksestä. Kirjan alussa Joosua käski joitakin heimoja ylittämään Jordanin ja osallistumaan valloitukseen yhdessä Jordanin länsipuolella olevien heimojen kanssa (Joos. 1:12–18). Nyt kun tehtävä on suoritettu, he ovat vapaita palaamaan. He kuitenkin rakentavat Jordanin itäpuolelle alttarin, joka herättää huolta Jordanin länsipuolen heimojen keskuudessa.

Miksi on vaarallista tehdä hätiköityjä johtopäätöksiä toisten käyttäytymisestä? Miten voimme edistää ykseyttä seurakunnassa? Miksi on tärkeää pitää mielessä kutsumuksemme laajempi ulottuvuus eikä jäädä kiinni häiriötekijöihin? Käsittelemme näitä kysymyksiä tällä viikolla.

_Tämä tutkistelu on sapatiksi 13.12.2025_