---
title:  Menestyksen resepti
date:   27/09/2025
---

> <p></p>
> ”Ole vain rohkea ja ole luja. Noudata tarkoin sitä lakia, jonka palvelijani Mooses sinulle antoi. Älä poikkea siitä oikealle äläkä vasemmalle. Silloin menestyt kaikessa mihin ryhdyt.” (Joos. 1:7.)

### Avaintekstit

5. Moos. 18:15–22; Joos. 1; Hepr. 6:17–18; Ef. 6:10–18; Ps. 1:1–3; Room. 3:31.

Bostonin filharmonisen orkesterin musiikillinen johtaja Benjamin Zander opetti kurssia musiikin tulkinnasta. Hän huomasi oppilaiden ahdistuksen, koska näiden esitykset tultaisiin arvioimaan. Saadakseen oppilaat rauhoittumaan ja ohjatakseen heidät kohti parasta mahdollista suoriutumista hän ilmoitti ensimmäisenä kurssipäivänä, että kaikki saisivat kiitettävän. Tämä ”kiitettävä” ei ollut odotusarvo, jonka mukaan piti elää, ”vaan mahdollisuus, jonka mukaan voisi elää”. Ainoa vaatimus oppilaille oli, että heidän piti kirjoittaa kirje lukukauden kahden ensimmäisen viikon aikana mutta päivättävä se kurssin lopussa tehdyksi. Kirjeessä piti kertoa, miksi he ansaitsivat kiitettävän arvosanan.

Joosuan kirja kertoo uusista mahdollisuuksista. Mooses, joka oli hallinnut 40 vuotta Israelin historiaa, kuului menneisyyteen. Egyptistä lähdön ja erämaavaelluksen aika, jota traagisesti leimasivat kapinallisuus ja itsepäisyys, oli päättynyt. Uusi sukupolvi, joka oli halukas tottelemaan Jumalaa, oli valmis astumaan luvattuun maahan, ei odotusarvona, jonka mukaan piti elää, vaan mahdollisuutena, jonka mukaan voisi elää.

Tutkitaan yhdessä, miten Jumala avasi uuden luvun Israelin elämässä ja miten hän voi tehdä saman meidänkin elämässämme.

_Tämä tutkistelu on sapatiksi 4.10.2025_