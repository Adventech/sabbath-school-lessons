---
title:  Lisäaineistoa
date:   03/10/2025
---

Lue Ellen G. White, Alfa ja omega, osa 2, s. 79–80 tai Patriarkat ja profeetat, s. 464–466; Lunastuksen historia, s. 135.

”Lupauksillaan ja varoituksillaan Jeesus tarkoittaa juuri minua. Niin Jumala rakasti maailmaa, että hän antoi ainosyntyisen Poikansa, jotta minä, uskomalla häneen, en hukkuisi, vaan saisin iankaikkisen elämän. Jumalan sanassa kerrottujen kokemusten on tultava minun kokemuksikseni. Rukoukset ja lupaukset, ohjeet ja varoitukset kuuluvat minulle. – – Kun usko täten ottaa vastaan ja omaksuu totuuden periaatteet, ne tulevat osaksi olemusta ja elämän vaikuttavaksi voimaksi. Kun Jumalan sana otetaan vastaan sieluun, se muovaa ajatuksia ja vaikuttaa luonteen kehitykseen.” (4AO 334–335.)

”Mikään seikka ei vaadi enempää painottamista, useampaa toistoa tai vahvempaa juurruttamista kaikkien mieliin kuin se, että langennut ihminen ei voi ansaita mitään parhaillakaan teoillaan. Pelastus tulee yksin uskosta Jeesukseen Kristukseen.” (FW 19.)

**Keskustelunaiheita:**

`Vaikka Joosuan elinolosuhteet ja kokemukset eroavat meidän elämästämme, mitä sellaisia hengellisiä periaatteita voimme oppia hänen elämästään, joita voimme soveltaa omassamme? Miksi meidän on kuitenkin aina pidettävä mielessä asiayhteys, kun pyrimme tekemään päätelmiä?`

`Keskustelkaa Jumalan lupausten ja kuuliaisuutemme välisestä suhteesta. Miten ne täydentävät toisiaan? Mitkä ovat vaarat, jos toista korostetaan liikaa toisen kustannuksella? Toisin sanoen, mikä vaara aiheutuu lain korostamisesta sen kustannukselle, että armo jää varjoon? Tai armon korostamisesta lain jäädessä varjoon?`

`Miten määrittelisit tämän viikon raamattutunnin perusteella menestyksen raamatullisesta näkökulmasta? Millainen asema vauraudella on kristillisessä menestyksen määritelmässä?`

`Kuvittele, miltä Joosuasta mahtoi tuntua hänen kulkiessaan Mooseksen jalanjäljissä. Minkä lupauksen Jumala antoi Joosualle, joka varmasti tuki häntä (ks. Joos. 1:5) vastuullisessa tehtävässään?`