---
title:  Valitkaa tänä päivänä!
date:   20/12/2025
---

> <p></p>
> ”Mutta jos te ette tahdo palvella Herraa, niin valitkaa tänä päivänä, ketä palvelette – –. Minä ja minun perheeni palvelemme Herraa.” (Joos. 24:15.)

### Avaintekstit

Joos. 24; 1. Moos. 12:7; 5. Moos. 17:19; 5. Moos 5:6; 1. Kun. 11:2, 4, 9; 2. Tim. 4:7–8.

Joosuan kirjan viimeinen luku sijoittuu liiton uusimisseremonian yhteyteen, mutta tällä kertaa Israelin iäkkään johtajan johdolla. Vaikka kyseessä ei ole itse liitto, vaan pikemminkin kertomus liiton uusimisseremoniasta, luvussa on muinaisen Lähi-idän suurkuningas-vasallisopimuksen piirteitä: (1) johdanto, jossa sopimuksen alullepanija, suurkuningas, yksilöidään; (2) historiallinen esipuhe, jossa kuvataan suurkuninkaan ja vasallin välistä suhdetta; (3) liiton määräykset, joissa vasallia pyydetään osoittamaan täydellistä uskollisuutta suurkuninkaalle kiitollisuuden vuoksi ja sen motivoimana; (4) kuuliaisuuden tuomat siunaukset ja liiton rikkomisesta seuraavat kiroukset; (5) vasallin antaman lupauksen todistajat; (6) asiakirjan tallettaminen tulevaa lukemista varten; ja (7) liiton ratifiointi.

Joosua on lähellä elämänsä loppua, eikä hänen korvaajaansa ole näköpiirissä. Liiton uusiminen on muistutus Israelille siitä, että heidän kuninkaansa on itse Jahve, ja että jos he pysyvät uskollisina hänelle, he saavat nauttia hänen suojelustaan. Israel ei tarvitse ihmistä kuninkaakseen. Jumalan johtamana kansakuntana heidän on aina pidettävä mielessä, että heidän ainoa kuninkaansa on Herra.

_Tämä tutkistelu on sapatiksi 27.12.2025_