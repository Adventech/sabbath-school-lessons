---
title:  Lisäaineistoa
date:   28/11/2025
---

Lue Ellen G. White, Suuri taistelu (2023), s. 413–417 tai Suuri taistelu, s. 650–655 tai Suuri taistelu, taskup., s. 424–428.

”Meistä tulee ikuisesti pelastettuja, kun menemme porteista sisälle kaupunkiin. Silloin voimme iloita siitä, että olemme pelastuneet, ikuisesti pelastuneet. Mutta siihen asti meidän on noudatettava apostolin kehotusta: ‘Olkaamme siis varuillamme. Jumalan lupaus, että pääsemme hänen lepopaikkaansa, on vielä täyttymättä, eikä yksikään teistä saa jäädä taipaleelle.’ [Hepr. 4:1.] Kanaaninmaan tunteminen, Kanaaninmaan laulujen laulaminen ja Kanaaninmaahan pääsyn mahdollisuudesta iloitseminen eivät vieneet israelilaisia luvatun maan viinitarhoihin ja öljypuuviljelmille. He saattoivat ottaa sen totuudenmukaisesti omakseen vain miehittämällä sen, noudattamalla asetettuja ehtoja, harjoittamalla elävää uskoa Jumalaan ja omaksumalla hänen lupauksensa itselleen.” (YI 17. helmikuuta 1898.)

”Raamatussa pyhien perintöä kutsutaan ’isänmaaksi’ (Hepr. 11:14–16). Siellä taivaallinen paimen johtaa laumansa elävän veden lähteille. Elämän puu antaa hedelmää joka kuukausi, ja sen lehdet ovat kansojen terveydeksi (vrt. Ilm. 22:2). Siellä on aina virtaavia jokia, kirkkaita kuin kristalli. Nii­den partailla on huojuvia puita varjostamassa polkuja, jotka vanhurskaille on valmistettu. Sieltä löytyy avaria tasankoja, ja niiden taustalta nousevat kauniit kukkulat ja Jumalan vuoret korkeine huippuineen. Tässä ajassa Jumalan lapset ovat joutuneet elämään vieraina ja muukalaisina, mutta nyt he löytävät kotipaikan rauhan tasangoilta elävien virtojen ääreltä.” (ST2023 415.)

**Keskustelunaiheita:**

`Ajattele luvattua maata symbolina yltäkylläiselle elämälle, jonka Kristus lupasi seuraajilleen Joh. 10:10. Miten yltäkylläisessä elämisen edut kuvaavat pelastuksen siunauksia?`

`Mikä on maan kansalaisuuden ja tietyn elämäntavan välinen suhde? Miten toinen vaikuttaa toiseen? Mitä vaikutuksia on sillä, että joku on Jumalan valtakunnan kansalainen?`

`Ihmisinä joudumme jatkuvasti pettymään toisten lupauksiin ja joskus myös itsellemme antamiimme lupauksiin. Miksi voit luottaa Jumalan lupauksiin?`

`Miten voimme tehdä lupauksesta uudesta maasta osan tulevaisuuttamme todellisella ja konkreettisella tavalla jo nyt?`