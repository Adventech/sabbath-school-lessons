---
title:  Lupauksia perillisille, toivoa vangituille
date:   22/11/2025
---

> <p></p>
> ”Palatkaa, vangitut, takaisin turvapaikkaanne, te ette ole turhaan eläneet toivossa! Vielä tänäänkin lupaan: kaksinkertaisen hyvityksen minä annan sinulle, Siion.” (Sak. 9:12.)

### Avaintekstit

1. Moos. 3:17–24; 5. Moos. 6:3; Joos. 13:1–7; Hepr. 12:28; 3. Moos. 25:1–5, 8–13; Hes. 37:14, 25.

Joosuan kirjan luvut 13–21 sisältävät pitkiä luetteloita maantieteellisistä rajamerkeistä, jotka määrittävät Israelin heimoille osoitetut maa-alueet. Nykyiselle lukijalle nämä luettelot saattavat tuntua merkityksettömiltä, mutta ne perustuvat teologiseen käsitykseen luvatusta maasta, millä on merkitystä meille tänään. Näiden konkreettisten luetteloiden avulla Jumala halusi opettaa israelilaisille, että luvattu maa ei ollut vain unelma. Se oli luvattu heille hyvin konkreettisella, mitattavissa olevalla tavalla. Heidän oli kuitenkin tehtävä lupauksesta todellisuutta toimimalla sen mukaan.

Jumala aikoi antaa israelilaisille maan perinnöksi; se oli lahja, joka oli sen täyttymys, mitä hän oli luvannut heidän isilleen. ”Tämän maan minä luovutan teille. Menkää ottamaan haltuunne se maa, josta minä olen valalla vannoen antanut lupauksen teidän isillenne Abrahamille, Iisakille ja Jaakobille sekä heidän jälkeläisilleen.” (5. Moos. 1:8.) Heilläkin oli oma osuutensa.

Tällä viikolla tarkastelemme joitakin luvattuun maahan liittyviä teologisia käsitteitä, ja mitä ne vaikuttavat hengellisesti niihin, jotka omistavat omalle kohdalleen kaikki Jeesuksessa löytyvät lupaukset.

_Tämä tutkistelu on sapatiksi 29.11.2025_