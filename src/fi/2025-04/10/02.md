---
title:  Raamatulliset esikuvat
date:   30/11/2025
---

`Tutki seuraavia jakeita: Room. 5:14; 1. Kor. 10:1–13; Hepr. 8:5 ja Hepr. 9:23.`

Nämä Raamatun jakeet käyttävät sanoja 'esikuva', 'esimerkki' ja 'todellisuuden kuva' (kreik. typos) sekä 'itse todellisuus' (kreik. antitypos) viittaamaan siihen, kuinka Uuden testamentin kirjoittajat määrittelevät oman aikansa ja tulevaisuuden suhteessa Vanhan testamentin teksteihin.

Henkilöt, tapahtumat ja Jumalan asetukset toimivat esikuvina Jeesuksesta tai muista evankeliumin todellisuuksista. Esikuva vastaa sen täyttymystä niin kuin muotti heijastelee alkuperäistä muotoa. Näin silloinkin, kun täyttymys on tarkoitukseltaan täydellisempi kuin sen esikuva. Jumala asetti esikuvat heijastamaan omassa mielessään ollutta suunnitelmaa, ja niiden tarkoitus oli kertoa konkreettisesti tulevasta todellisuudesta.

Uuden testamentin kirjoittajat eivät esitä sattumanvaraisia väitteitä mistä tahansa Vanhan testamentin tekstistä yrittäessään sanoa jotain merkityksellistä. Vanhan testamentin esikuva saa aina vahvistuksen Vanhan testamentin profeetallisissa kirjoituksissa ennen kuin sen täyttymys on kuvailtu Uudessa testamentissa.

**Daavid esiintyy Raamatussa vertauskuvana näin:**

`a. Daavid (Ps. 22:2, 15–19):`

`b. Ennustus uudesta Daavidista (Jer. 23:5; Jes. 9:5–6; 11:1–5):`

`c. Uusi Daavid (Joh. 19:24):`

Tarkastelemalla näitä tekstejä huomaamme, että Vanha testamentti itsessään tarjoaa avaimen pyhien kirjoitusten esikuvien tunnistamiseen ja soveltamiseen. Toisin sanoen Uuden testamentin kirjoittajat saivat Pyhältä Hengeltä innoituksen käyttää Vanhan testamentin esikuvia ilmaistakseen nykyisen totuuden (2. Piet. 1:12), erityisesti Jeesuksesta ja hänen palvelutyöstään.