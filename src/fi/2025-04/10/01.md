---
title:  Todellinen Joosua
date:   29/11/2025
---

> <p></p>
> ”Nämä tapahtumat ovat varoittavia esimerkkejä, ja ne on kerrottu ojennukseksi meille, joiden osana on elää lopun aikoja.” (1. Kor. 10:11.)

### Avaintekstit

1. Kor. 10:1–13; Matt. 2:15; Joos. 1:1–3; Ap. t. 3:22–26; Hepr. 3:7–4:11; 2. Kor. 10:3–5.

Tuntuu siltä, että Joosuan kirjan päähenkilön elämä viittaa johonkin sellaiseen todellisuuteen, joka on paljon suurempi kuin mies itse. Näemme tämän periaatteen kaikkialla Raamatussa. Esimerkiksi Kanaaninmaa on symboli ikuiselle toivolle uudessa maassa. Luonnollisesti myös maallinen pyhäkköpalvelus viittasi suurempaan todellisuuteen: ”Kristus, meitä odottavan hyvän ylipappi, on kuitenkin jo tullut. Hän on kulkenut suuremman ja täydellisemmän teltan kautta, jota ei ole tehty ihmiskäsin ja joka siis ei kuulu tähän luomakuntaan.” (Hepr. 9:11.)

Mieleen tulee kuitenkin kysymys: Millä tavoin Joosua viittaa jonkin täyttymykseen tulevaisuudessa? Miten voimme olla varmoja, että Joosuan kirjan tällainen tulkinta on oikeutettua? Mitkä ovat ne raamatulliset periaatteet, jotka ohjaavat Joosuan kirjan soveltamista Uuden testamentin todellisuuteen ja lopun ajan tapahtumiin?

Tällä viikolla tarkastelemme Vanhan testamentin esikuvia koskevia raamatuntulkinnan periaatteita ja miten Raamattu itsessään sisältää viitteitä esikuviin ja niiden täyttymykseen. Tutkimme myös, miten Joosuan elämä on esikuva Messiaan palvelutyöstä sekä viittaa vertauskuviin, jotka saavat täyttymyksensä seurakunnassa sekä ihmiskunnan historiassa.

_Tämä tutkistelu on sapatiksi 6.12.2025_