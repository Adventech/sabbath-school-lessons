---
title:  Esikuva ja sen täyttymys
date:   01/12/2025
---

Raamatun kääntäjät eivät voi päättää mielivaltaisesti, mikä on raamatullinen esikuva, tai miten se toteutuu Uudessa testamentissa ja sen jälkeisessä ajassa. Raamattu itsessään antaa joitakin ohjeita ja periaatteita raamatullisten esikuvien soveltamisesta.

Vastaavasti Uusi testamentti esittelee esikuvan muuttumisen todellisuudeksi kolmessa eri vaiheessa: (1) Kristuksen elämässä, (2) seurakunnan kokemuksessa ja (3) ajan lopussa.

Näitä esikuvia ja niiden muuttumista todellisuudeksi on kaikkialla Raamatussa. Niistä on paljon apua, koska lukijalle näytetään, miten Raamattua voi ymmärtää ja mitä totuuksia Jumalan sana opettaa Jeesuksesta, pelastuksesta ja lopullisesta toivosta, joka meillä on.

**Katso seuraavia Vanhan testamentin esikuvia: Israel, Egyptistä lähtö ja pyhäkkö. Miten kukin niistä toteutuu?**

`1. Miten Jeesus (Matt. 2:15), seurakunta (Gal. 6:6) ja lopunajan Jumalan kansa (Ilm. 7:4–8, 14) ovat kukin Israel?`

`2. Kuinka Egyptistä lähtö toteutuu Jeesuksen (Matt. 2:19–21), seurakunnan (2. Kor. 6:17) ja lopunajan Jumalan kansan (Ilm. 18:4) elämässä?`

`3. Kuinka pyhäkkö liittyy Jeesukseen (Joh. 1:14; 2:21; Matt. 26:61), seurakuntaan (1. Kor. 3:16–17; 2. Kor. 6:16) ja lopunajan Jumalan kansaan (Ilm. 3:12; 11:19; 21:3, 22)?`

”Koska Raamatulla on yksi ainoa jumalallinen kirjoittaja, Raamatun eri osat ovat keskenään johdonmukaisia – – Kaikki opinkohdat Raamatussa ovat sopusoinnussa keskenään; yksittäisten tekstien tulkinnat sopivat yhteen sen kokonaiskuvan kanssa, mitä Raamattu opettaa tietystä aiheesta.” – Raoull Dederen, ed., Hand­book of Seventh-day Adventist Theology (Hagerstown, MD: Review and Herald Publishing ­Association, 2000), s. 65.

`Mitä teet, kun sinun on toisinaan vaikea ymmärtää tiettyjen tekstien merkitystä?`