---
title:  Menneisyydestä Saatuja Opetuksia
date:  02/03/2024
---

> <p></p>
> ”Mitä olemme kuulleet, minkä olemme saaneet tietää ja mitä isämme ovat meille kertoneet, sitä me emme heidän lapsiltansa salaa, vaan me kerromme tulevalle polvelle Herran ylistettävistä teoista, hänen voimastansa ja ihmeistänsä, jotka hän on tehnyt.” (Ps. 78:3, 4, VKR.)

### Avaintekstit
Ps. 78; Ps. 105; Gal. 3:29; Ps. 106; Ps. 80; 4. Moos. 6:22–27; Ps. 135.

Lukuisissa psalmeissa ylistys on muotoiltu kerronnaksi Herran voimallisista pelastusteoista. Näitä psalmeja kutsutaan usein pelastushistoriallisiksi tai historiallisiksi psalmeiksi. Jotkut niistä vetoavat Jumalan kansaan ja kehottavat heitä oppimaan historiastaan, erityisesti omista ja esivanhempiensa virheistä. Tietyissä historiallisissa psalmeissa hallitsevana tekijänä on ylistyssävel, jolloin Jumalan menneitä ihmeellisiä tekoja Jumalan kansan hyväksi on haluttu korostaa laulun muodossa. Nämä hymnit ovat vahvistaneet ihmisten luottamusta Herraan, joka on uskollinen ja kykenee vapauttamaan heidät senhetkisistä vaikeuksista.

Historiallisten psalmien erityinen viehätysvoima on siinä, että ne auttavat meitä näkemään elämämme osana Jumalan kansan historiaa ja ottamaan tuon menneisyyden omaksemme. Koska meidät on Kristuksen kautta adoptoitu historiallisen Jumalan kansan perheeseen (Room. 8:15; Room. 9:24–26; Gal. 4:6, 7), muinaisen Israelin kansan historiallinen perintö on todellakin kertomus myös meidän hengellisestä syntyperästämme. Siksi voimme ja meidän pitäisi oppia heidän menneisyydestään, joka on myös omaa menneisyyttämme.

Lopullisena tavoitteena on ymmärtää, että jokaisella Jumalan kansan sukupolvella on pieni mutta merkittävä osa Jumalan suurten suunnitelmien toteutumisessa täällä maailmassa käytävässä suuressa taistelussa.

11.3.–7.4. Nykyaika-lehden kevätnumeron myyntikampanja

_Tämä tutkistelu on sapatiksi 9.3.2024_