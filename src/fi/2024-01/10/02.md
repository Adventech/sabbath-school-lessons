---
title:  Pysäyttämätön Herran Uskollisuus
date:  03/03/2024
---

`Lue Ps. 78. Mitä kolmea historiallisesti merkittävää vaihetta psalmissa korostetaan? Mitä toistuvia opetuksia Asaf tuo esiin kyseisistä vaiheesta?`

Jumalan uskollisuus ja Israelin uskottomuus korostuu Israelin historiassa. Menneisyyden muistelun tulisi opettaa tulevia sukupolvia olemaan toistamatta esivanhempiensa virheitä ja luottamaan sen sijaan Jumalaan ja pysymään hänelle uskollisina. Psalminkirjoittaja käyttää historiaa vertauksena (Ps. 78:2), mikä tarkoittaa, että ihmisten tulisi miettiä syvällisesti psalmin sanomaa ja etsiä sen merkitystä heille henkilökohtaisesti. Ps. 78:2 on profeetallinen kuvaus Jeesuksen tavasta käyttää vertauksia opetusmenetelmänään (Matt. 13:34, 35).

Psalmissa viitataan myös Egyptistä poislähtöön (Ps. 78:9–54), Kanaaninmaahan asettumisen (Ps. 78:55–64) ja Daavidin aikaan (Ps. 78:65–72.) Psalmi kuvaa Herran mahtavia tekoja sekä sen seurauksia, kun ihmiset rikkovat liittonsa Jumalan kanssa. Israelin historia kertoo monista eri tavoista, joilla kansa oli uskoton Jumalalle, erityisesti heidän epäjumalanpalveluksestaan (Ps. 78:58).

Psalminkirjoittaja korostaa Israelin uskottomuuden juurisyitä: he unohtivat, mitä Jumala oli tehnyt heidän hyväkseen, eivät luottaneet häneen vaan koettelivat häntä (Ps. 78:18, 41, 56), kapinoivat häntä vastaan, eivät pitäneet hänen lakiaan, liittoaan eivätkä todistuksiaan (Ps. 78:10, 37, 56). Korostamalla näitä uskottomuuden erityismuotoja psalminkirjoittaja antaa ymmärtää, että Israelin hylkääminen historiassa on johtunut ihmisten kyvyttömyydestä luottaa Herraan (Ps. 78:7, 8).

Tätä psalmia lukiessa häkeltyy ihmisten itsepäisyydestä ja hengellisestä sokeudesta vastakohtanana Herran kärsivällisyydelle ja armolle. Miten jokainen uusi sukupolvi oli niin hidas oppimaan?

`Entä me? Emmekö mekin unohda Jumalan menneitä ihmeitä ja laiminlyö hänen liittovaatimuksiaan? Ps. 78 ei kannusta luottamaan omiin tekoihin. Sen sijaan se osoittaa, miten turhaa ihmisen oma tahto on, ellei se perustu Jumalan uskollisuuden tiedostamiseen ja hänen armonsa vastaanottamiseen. Jumalan kansan epäonnistuneet taistelut (Ps. 78:9, 62–64) selventävät psalmin opetusta siitä, että ihmisen ponnistelut ilman uskollisuutta Jumalaa kohtaan ovat tuomittuja epäonnistumaan.`