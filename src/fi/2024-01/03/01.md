---
title:  Herra Hallitsee
date:  13/01/2024
---

> <p></p>
> ”Herra on kuningas! Mahti on hänen viittanaan, hän on vyöttäytynyt, kietonut vyötäisilleen voiman! Maanpiiri on lujalla perustalla, se ei horju.” (Ps. 93:1.)

### Avaintekstit
Ps. 8;  Ps. 100;  Ps. 97;  Ps. 75;  Ps. 105:7–10;  Gal. 3:26–29;  Ps. 25:10.

Psalmit tukevat järkkymättä sitä perustavaa laatua olevaa uskomusta, että Jumala on maailman kaikkivaltias hallitsija. Herra loi kaiken ja hän ylläpitää kaikkea luomaansa. Hän on koko maailman ylivertainen kuningas, joka hallitsee maailmaa oikeudenmukaisesti ja vanhurskaasti. Hänen lakinsa ja säädöksensä ovat hyviä ja ne tuovat elämää niille, jotka noudattavat niitä. Herra on oikeudenmukainen tuomari, joka varmistaa, että maailma pysyy hyvässä järjestyksessä. Hän tekee sen palkitsemalla vanhurskaita ja rankaisemalla jumalattomia, mutta oman aikataulunsa mukaisesti, ei meidän.

Jumalan liitolla Israelin kanssa on erityinen osa maailman turvaamisessa, koska se kuuluttaa Jumalan tuomaa pelastusta. Herra valitsi Israelin kaikkien kansojen joukosta arvokkaaksi omaisuuskansakseen. Herra on uskollinen liitolleen ja pitää edelleen huolta laumastaan siitä huolimatta, että se on ollut uskoton ja toisinaan jopa avoimen kapinallinen.

Herran ylivertainen hallintavalta tekee siis maailmasta lujan ja turvallisen. Psalminkirjoittajat haluavat, että lukija ymmärtää tämän perustavaa laatua olevan totuuden. Tämä maailmankatsomus majakkanaan psalminkirjoittajat pyrkivät kukoistamaan ja palvelemaan Jumalaa jakamattomalla antaumuksella.

_Tämä tutkistelu on sapatiksi 20.1.2024_