---
title:  Lisäaineistoa
date:  19/01/2024
---

Lue Ps. 86:5, 15 ja Ellen G. White, Tie Kristuksen luo, s. 5–11. Kuinka totuus siitä, että Jumala on rakkaus, auttaa meitä ymmärtämään paremmin ne erilaiset kuvaukset Jumalasta ja hänen teoistaan, joita psalmeista löytyy?

Tämän viikon tutkistelussa kuvattiin Jumalan ja hänen toimintansa keskeisiä piirteitä, jotka vakiinnuttavat maailman ja tekevät siitä lujan ja turvallisen. Psalminkirjoittajat vetoavat Jumalaan, joka on luoja, kuningas, tuomari, liitolleen uskollinen pelastaja ja lainantaja. Jumalalla on maailmassa muitakin rooleja, jotka tulevat ilmi hänen muista arvonimistään, joita ovat mm. paimen (Ps. 23:1; Ps. 80:2), pelastuksemme kallio (Ps. 95:1; VKR) sekä isä (Ps. 68:6; Ps. 89:27). Voimme olla turvassa ja suojassa tässä maailmassa, vaikka täällä myllertää ja olemme suuren taistelun keskellä, sillä Jumalalla on ylin valta ja hän on uskollinen kaikessa, mitä tekee ja sanoo. Nämä ovat joitain niistä teemoista, joilla Jumala ilmaisee itsensä.

Kun jatkamme psalmien tutkimista, on tärkeää muistaa lukea niitä Jumalan rakkauden ja armon luonteen valossa sekä sen valossa, että hänen suunnitelmansa on pelastaa maailma ja ennallistaa se. ”Mitä enemmän tutkimme Jumalan luonnetta ristin valossa, sitä selvemmin tajuamme, millä tavalla Jumalan armo, hellyys ja anteeksianto ovat yhteydessä Jumalan oikeudenmukaisuuden kanssa. Mitä enemmän tutkimme, sitä selkeämmin havaitsemme lukemattomia todisteita siitä äärettömästä rakkaudesta ja lempeästä myötätunnosta, joka ylittää jopa äidin rakastavan kaipauksen tottelematonta lastaan kohtaan.” (TKL 11.) Psalmeissa havaitsemme, että silloinkin, kun ihmiset kohtaavat Jumalan tuomion oman kapinointinsa seurauksena, he edelleen kääntyvät Jumalan puoleen, sillä he tietävät, että Jumalan viha kestää vain hetken, mutta hänen armonsa on ikuista (Ps. 103:8).

**Keskustelunaiheita**

`Miksi suuren taistelun todellisuuden ymmärtäminen on ratkaisevan tärkeää sen ymmärtämiseksi, että vaikka Jumalalla on ylin hallintavalta, maailmassamme on silti paljon sekasortoa ja kärsimystä?`

`Miten uskon Jumalaan luojana tulisi muokata ymmärrystämme itsestämme ja suhteestamme muuhun luomakuntaan? Vrt. Ps. 106:35–42.`

`Mitä kansojen epäjumalissa oli vikana Raamatun aikoihin (Ps. 115:4–8)? Entä mikä on vikana nykyajan epäjumalissa?`