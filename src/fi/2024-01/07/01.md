---
title:  Sinun Armosi Ulottuu Taivaisiin
date:  10/02/2024
---

> <p></p>
> ”Herra, minä ylistän sinua kansojen keskellä, minä laulan kaikille kansoille sinun kiitostasi. Sinun armosi ulottuu taivaisiin, sinun uskollisuutesi ylös pilviin.” (Ps. 57:10, 11.)

### Avaintekstit
Ps. 136; Ps. 51; Ps. 130; Ps. 113; Ps. 123.

Psalminkirjoittajat tajuavat olevansa hengellisesti köyhiä. Heillä ei ole mitään hyvää annettavana Jumalalle: heissä itsessään ei ole mitään sellaista, mikä tekisi heidät kelvollisiksi Jumalan pyhän valtaistuimen edessä (Ps. 40:18). He ymmärtävät, että he, kaikkien meidän muiden tavoin, tarvitsevat armoa – Jumalan armoa.

Toisin sanoen he tarvitsevat evankeliumia.

Psalmeissa korostetaan, että ihmiset ovat täysin riippuvaisia Jumalan armosta. Onneksi Jumalan armo on ikuista. Tästä todistavat sekä Jumalan luomakunta että Jumalan kansan historia (Ps. 136). Ikuisen Jumalan edessä ihmisen elämä on katoavaa kuin ruohon, mutta Jumala säälii ihmisiä ja uudistaa heidän voimansa (Ps. 103:3, 5, 15), ja hänessä ihmisillä on lupaus ikuisesta elämästä.

Jumalan kansa saa lohtua siitä, että Herra on uskollinen liitolleen. Kansan pyynnöt, nousevatpa ne millaisen ahdingon keskeltä tahansa, ovat usein täynnä toivoa, sillä ne on suunnattu myötätuntoiselle taivaan Isälle (Ps. 103:13; Ps. 68:6; Ps. 89:27). Tuoreet kokemukset Jumalan armosta ja rakkaudesta vahvistavat kansan päätöstä palvoa ja palvella Jumalaa eikä ketään tai mitään muuta.

_Tämä tutkistelu on sapatiksi 17.2.2024_