---
title:  Luo Minuun Puhdas Sydän
date:  12/02/2024
---

`Lue Ps. 51:1–7. Miksi psalmista vetoaa Jumalan armoon?`

Kuningas Daavid vuodattaa sydämensä Herran edessä pyytäen syntien anteeksiantoa elämänsä hengellisesti synkimpänä hetkenä (2. Sam. 12). Anteeksianto on Jumalan poikkeuksellinen armon lahja, jonka hän suo suuren laupeutensa tähden (ks. Ps. 51:3). Daavid vetoaa Jumalaan, jotta tämä kohtelisi häntä, ei sen mukaan, mitä hän syntinsä tähden ansaitsisi (Ps. 103:10), vaan Jumalan armollisen, uskollisen ja myötätuntoisen luonteen mukaisesti (Ps. 51:3; 2. Moos. 34:6, 7).

`Lue Ps. 51:8–21. Miten tässä kuvataan syntien anteeksiantoa? Mikä on Jumalan anteeksiannon tavoite?`

Jumalan anteeksianto on muutakin kuin laillinen viattomaksi julistaminen. Se saa aikaan syvällisen muutoksen, joka ulottuu ihmisen minuuden sisimpiin osiin saakka (Ps. 51:8; Hepr. 4:12). Se saa aikaan uuden luomuksen (Ps. 51:12; Joh. 3:3–8). Heprean sana b¨¡r¨¡¡¯, ’luoda’, kuvaa jumalallista luomisvoimaa (1. Moos. 1:1). Vain Jumala voi b¨¡r¨¡¡¯; vain Jumala voi saada aikaan radikaalin ja kestävän muutoksen katuvan ihmisen sydämessä (2. Kor. 4:6).

Daavid pyytää, että hänet puhdistettaisiin ­iisopilla              (3. Moos. 14:2–8; Ps. 51:9). Hänestä tuntuu, että hänen syylli­syytensä estää häntä tulemasta Herran kasvojen eteen, samoin kuin spitaalisilta oli kielletty tulo yhteisön pariin niin kauan kuin heidän saastaisuutensa tila kesti (Ps. 51:13). Daavid pelkää, etteivät uhrit voi palauttaa täysin hänen asemaansa Jumalan edessä, sillä ei ollut sellaista uhria, jolla olisi voinut sovittaa hänen harkitut syntinsä: aviorikoksen ja murhan (2. Moos. 21:14; 3. Moos. 20:10).

Vain Jumalalta ehdoitta saadun armon ansiosta Daavidin murtunut mieli ja särkynyt sydän kelpaisi uhrina ja palauttaisi Daavidin takaisin sopusointuun Jumalan kanssa (Ps. 51:18, 19). Daavidin pyyntö iisopilla puhdistamisesta osoittaa hänen halunsa palata Jumalan läsnäoloon.

`Jos Jumala voi antaa Daavidille anteeksi aviorikoksen, petoksen ja murhan, mitä toivoa sinulla on?`