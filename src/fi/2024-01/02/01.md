---
title:  Opeta Meitä Rukoilemaan
date:  06/01/2024
---

> <p></p>
> ”Kerran, kun Jeesus oli ollut rukoilemassa, eräs hänen opetuslapsistaan pyysi: ’Herra, opeta meitä rukoilemaan, niin kuin Johanneskin opetti opetuslapsiaan.’” (Luuk. 11:1.)

### Avaintekstit
Ps. 105:5; Kol. 3:16; Jaak. 5:13; Ps. 44; Ps. 22; Ps. 13; Ps. 60:3–7.

Joidenkin kristittyjen keskuudessa tuntuu vallitsevan käsitys, että vain spontaani, ei-opeteltu rukous on aitoa ja todellista rukousta. Jeesuksen opetuslapset kuitenkin palkittiin hienolla tavalla, kun he pyysivät Jeesusta opettamaan heitä rukoilemaan. Jumala asetti rukouskirjan, Psalmien kirjan, aivan Raamatun ytimeen näyttääkseen meille, kuinka Jumalan kansa muinaisina aikoina rukoili, ja opettaakseen meille, kuinka me voimme rukoilla nykyäänkin.

Varhaisista ajoista lähtien psalmit ovat muovanneet Jumalan kansan rukouksia, myös Jeesuksen rukouksia (1. Aik. 16:7, 9; Neh. 12:8; Matt. 27:46; Ef. 5:19). Tällä viikolla tarkastelemme, miten psalmit ovat auttaneet Jumalan kansaa heidän elämän matkallaan ja heidän jumalasuhteessa kasvamisessaan. Meidän tulisi muistaa, että psalmit ovat rukouksia ja sellaisina arvokkaita, ei ainoastaan teologisen sisällön vuoksi, vaan myös sen vuoksi, miten ne voivat rikastuttaa ja muuttaa meidän yksityisiä ja yhteisöllisiä rukouksiamme.

Psalmien sanoilla rukoileminen on auttanut monia uskovia vakiinnuttamaan ja ylläpitämään säännöllistä ja tyydyttävää rukouselämää.

Tällä viikolla jatkamme psalmien tarkastelua. Tarkastelumme kohteena on erityisesti se, miten ne auttavat meitä aikoina, jolloin meillä ei mene kovin hyvin.

_Tämä tutkistelu on sapatiksi 13.1.2024_