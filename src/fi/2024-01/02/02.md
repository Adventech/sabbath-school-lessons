---
title:  Psalmien Käytön Edistäminen Rukouksissa
date:  07/01/2024
---

`Lue Ps. 105:5; Kol. 3:16 ja Jaak. 5:13. Millainen paikka psalmeilla on uskovan kokemuksissa Jumalan palvonnasta?`

Yksinkertainen tapa tuoda psalmit päivittäiseen elämään on varata joka päivä aikaa niiden lukemiseen, alkaen psalmista 1 ja edeten Psalmien kirjan mukaisessa järjestyksessä. Toinen tapa on lukea juuri niitä psalmeja, jotka vastaavat tämänhetkistä tilannettasi, mikä ikinä se sattuu olemaankin: on yksilöllisiä valituspsalmeja; yhteisöllisiä valituspsalmeja; kiitospsalmeja, hymnejä, katumuspsalmeja, viisauspsalmeja (Jumalan viisauden ja johdatuksen etsimiseen), historiallisia psalmeja, vihaa ja raivoa sisältäviä psalmeja ja pyhiinvaelluspsalmeja. Tämän neljänneksen aikana tarkastelemme monia näistä psalmeista ja tutkimme niitä siinä kontekstissa, jossa ne esiintyvät.

Kuinka meidän sitten pitäisi lukea psalmeja?

Lue ensin psalmi, pohdi sitä yksinkertaisella tasolla ja sitten rukoile. Psalmin syvällisempi pohtiminen sisältää sen eri puolien miettimistä: esim. miten psalminkirjoittaja puhuttelee Jumalaa ja mitkä ovat rukouksen syyt. Mieti, miten oma tilanteesi vastaa psalminkirjoittajan kokemusta ja miten psalmi voisi auttaa sinua ilmaisemaan omaa kokemustasi. Tulet hämmästymään, miten usein pystyt samaistumaan siihen, mitä luet.

Jos jokin asia psalmissa haastaa sinua, mieti esimerkiksi, korjaako kyseinen psalmi jollakin tapaa joitakin nykyisiä vääriä toiveitasi jostakin asiasta, joka on sinulle ajankohtainen. Pohdi psalmin sanomaa Kristuksen persoonan ja hänen pelastavan työnsä ja sen meille tarjoaman toivon valossa sekä ristin valossa.

Etsi myös, mitä uusia syitä rukoukselle psalmista löytyy. Ajattele niiden merkitystä itsellesi, seurakunnallesi ja maailmalle. Pyydä Jumalaa juurruttamaan hänen sanansa sydämeesi ja mieleesi. Jos psalmi vastaa jonkun tuntemasi henkilön tilannetta, rukoile hänen puolestaan. Psalmit kattavat niin monia elämän osa-alueita. Lukemalla niitä ja painamalla niiden sanomaa sydämeemme, elämämme voi rikastua monella tapaa.

`Lue Kol. 3:16. Miksi Raamatun lukeminen on ensimmäinen ja tärkein askel tuon kokemuksen saamiseksi?`