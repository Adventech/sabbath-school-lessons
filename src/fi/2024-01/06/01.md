---
title:  Minä Astun Esiin
date:  03/02/2024
---

> <p></p>
> ”’Kun heikkoja sorretaan ja köyhät vaikeroivat, minä astun esiin’, sanoo Herra. ’Minä tuon avun ja pelastan heidät’, lupaa Herra.” (Ps. 12:6.)

### Avaintekstit
Ps. 18:4–19; Ps. 41:2–4; 5. Moos. 15:7–11; Ps. 82; Ps. 96:6–10; Ps. 99:1–4; Room. 8:34.

Meidän aikamme ei ole ainoa aika, jolloin pahuus, epäoikeudenmukaisuus ja sorto raivoavat. Psalminkirjoittajat elivät myös sellaista aikaa. Psalmeilla on monia tarkoituksia ja tehtäviä, ja yksi niistä on olla Jumalan vastalauseina maailman väkivaltaa ja sortoa vastaan – niin sitä, joka vallitsi psalminkirjoittajien aikaan, kuin sitäkin, joka vallitsee meidän aikanamme.

Kyllä, Herra on kärsivällinen ja pidättelee vihaansa suuressa pitkämielisyydessään, koska hän ei halua kenenkään hukkuvan, vaan toivoo kaikkien katuvan ja muuttavan tapansa (2. Piet. 3:9–15). Ja vaikka Jumalan oikeaksi katsoma aika hänen väliintulolleen ei aina vastaa ihmisten odotuksia, hänen tuomionsa päivä on tulossa (Ps. 96:13; Ps. 98:9). Meidän täytyy vain luottaa häneen ja hänen lupauksiinsa, kunnes se päivä koittaa.

Vain Luoja, jonka valtaistuin on perustettu vanhurskaudelle ja oikeudenmukaisuudelle (Ps. 89:15; Ps. 97:2), voi ylivertaisella tuomiollaan tarjota maailmalle vakauden ja menestyksen. Jumalan tuomiolla on kaksitahoinen tarkoitus: vapauttaa sorretut ja tuhota jumalattomat (Ps. 7:7–18).

Näin meille on luvattu, ja näin tulee jonakin päivänä todella tapahtumaan – mutta Jumalan omalla aikataululla, ei meidän. Tätä seikkaa psalminkirjoittaja korostaa.

10.2. Kristillisen kodin ja avioliiton päivä

_Tämä tutkistelu on sapatiksi 10.2.2024_