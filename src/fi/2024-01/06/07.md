---
title:  Lisäaineistoa
date:  09/02/2024
---

Lue Ellen G. White, Vuorisaarna, s. 13–18, 27–32.

Psalmit ovat protesteja sitä vastaan, että ihmiset ovat välinpitämättömiä epäoikeutta havaitessaan. Niissä kieltäydytään hyväksymästä pahaa. Psalmien motiivina ei ole kostonhalu, vaan halu kirkastaa Jumalan nimeä. Siksi vanhurskaiden on sopivaa iloita, kun he näkevät, miten Jumala kostaa pahan, sillä näin Jumalan nimi ja hänen oikeutensa palautetaan maailmaan (Ps. 58:11, 12). Psalmit velvoittavat ihmisiä korottamaan äänensä pahaa vastaan ja tavoittelemaan Jumalan valtakunnan tulemista sen täyteydessä. Psalmeissa meille annetaan varmuus jumalallisesta lohdutuksesta ja vapautuksesta. Herra nousee puolustamaan oikeutta!

”Jeesus kehotti meitä iloitsemaan, kun ihmiset solvaavat ja vainoavat meitä. Hän kehotti ottamaan ’vastoinkäymisten kestämisessä ja kärsivällisyydessä esikuvaksenne profeetat’ (Jaak. 5:10). Abel, ensimmäinen uskova Aadamin lasten joukossa, kuoli marttyyrikuoleman. Henok vaelsi Jumalan yhteydessä eikä maailma tuntenut häntä. Nooaa pilkattiin kiihkoilijaksi ja pelon lietsojaksi. ’Monet kidutettiin hengiltä. He olivat torjuneet heille tarjotun vapautuksen, koska halusivat parempaan ylösnousemukseen. Toiset saivat osakseen pilkkaa ja ruoskaniskuja, jopa kahleet ja vankeuden.’ (Hepr. 11:35, 36.)” (Vs 30.)

**Keskustelunaiheita**

`Koska maailman pahuuden tuskallinen tiedostaminen voi saada ihmiset miettimään, hallitseeko Herra todella, kuinka voimme kasvattaa horjumatonta uskoa, joka pysyy vahvana jopa kiusauksissa? Eli mihin meidän tulee keskittyä säilyttääksemme uskomme Jumalan rakkauteen, hyvyyteen ja voimaan? Mitä ristin tulisi kertoa meille Jumalasta ja hänen luonteestaan?`

`Miksi on tärkeää olla luottamatta inhimillisiin keinoihin (johtajiin, instituutioihin ja yhteiskunnallisiin toimiin) perimmäisenä viisautena ja maailman oikeuden palauttajina? Miksi on parempi sen sijaan luottaa yksin Jumalan sanaan ja hänen tuomioonsa?`

`Mitä käytännön seurauksia on sillä totuudella, että pyhäkkö on jumalallisen tuomion paikka?`

`Kuinka voimme ymmärtää sitä, että joissakin psalmeissa käytetään kovaa kieltä?`