---
title:  Herra Kuulee Ja Vapauttaa
date:  20/01/2024
---

> <p></p>
> ”Kun vanhurskaat huutavat apua, Herra kuulee ja pelastaa heidät kaikesta hädästä.” (Ps. 34:18.)

### Avaintekstit
Ps. 139:1–18; Ps. 121; Ps. 17:8; Matt. 23:37; 1. Kor. 10:1–4; Hepr. 4:15, 16.

Kerta toisensa jälkeen psalmeissa korostetaan totuutta siitä, että kaikkivaltias Herra, joka loi maailmankaikkeuden ja ylläpitää sitä, paljastaa itsensä myös persoonallisena Jumalana, joka tekee aloitteen suhteen rakentamiseksi kansansa kanssa ja joka myös ylläpitää tuota suhdetta.

Jumala on lähellä kansaansa ja luomakuntaansa sekä taivaassa että maan päällä (Ps. 73:23, 25). Vaikka ”Herralla on istuimensa taivaissa” (Ps. 103:19) ja vaikka hän ”kiitää pilvivaunuillaan” (Ps. 68:5), hän on ”lähellä sitä, joka huutaa häntä avuksi, sitä, joka vilpittömästi kääntyy hänen puoleensa” (Ps. 145:18). Psalmit ylläpitävät horjumatta totuutta siitä, että Herra on elävä Jumala, joka toimii niiden hyväksi, jotka huutavat häntä avuksi (Ps. 55:17–23). Psalmit ovat merkityksellisiä juuri siksi, että ne ovat elävän Jumalan innoittamia ja ne on osoitettu hänelle, joka kuulee rukoukset ja vastaa niihin.

Meidän tulisi muistaa, että oikea suhtautumistapa Herran läheisyyteen on elää uskossa häneen ja olla kuuliainen hänen käskyilleen. Kuten Israelin historia on usein paljastanut, mikään muu kuin tällainen usko ja kuuliaisuus ei kelpaa hänelle.

_Tämä tutkistelu on sapatiksi 27.1.2024_