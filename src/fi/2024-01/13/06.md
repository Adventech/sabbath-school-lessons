---
title:  Ilo Aamunkoittaessa
date:  28/03/2024
---

`Lue Ps. 5:4; Ps. 30:6; Ps. 49:15, RK 2012; Ps. 59:17; Ps. 92:3; Ps. 119:147; 2. Piet. 1:19 ja Ilm. 22:16. Mikä hetki päivästä symboloi jumalallisen lunastuksen aikaa ja miksi?`

Psalmeissa aamu on tyypillisesti aikaa, jolloin Jumalan lunastusta odotetaan. Jumalan suosio paljastuu aamulla, kun aamu päättää epätoivon ja vaikeuksien pitkän yön (Ps. 130:5, 6). Psalmissa 143 Jumalan tuoma vapautus kääntää kuoleman pimeyden (Ps. 143:3) uuden aamun valkeudeksi (Ps. 143:8) ja haudan partaan (Ps. 143:7) tasaiseksi johdatuksen tieksi (Ps. 143:10).

`Lue Mark. 16:1–8. Mitä tänä kyseessä olevana aamuna tapahtui? Miksi nämä tapahtumat ovat niin tärkeitä?`

Jeesuksen Kristuksen ylösnousemusaamu avasi tien Jumalan pelastuksen iankaikkiseen aamuun kaikille, jotka uskovat hänen nimeensä. Kohdatessaan ylösnousseen Herran Jeesuksen opetuslapset kokivat Psalmin 30:6 lupauksen täyden voiman: ”Illalla on vieraana itku, mutta aamulla ilo.” Vain Jumalan hyvyyden ja rakkauden ansiosta meidän itkumme muuttuu iloksi (Ps. 30:6, 8).

Niin kuin aamutähti ilmoittaa uuden päivän alkamisesta, samoin usko julistaa uuden iankaikkisen elämän todellisuuden alkamisesta Jumalan lapsissa (2. Piet. 1:19). Jeesusta kutsutaan kirkkaaksi aamutähdeksi (Ilm. 22:16), jota me innolla odotamme perustamaan valtakuntaansa, jossa ei ole enää yötä, pahuutta eikä kuolemaa (Ilm. 21:1–8, 25). Tätä me odotamme enemmän kuin mitään muuta puhuessamme Herran odottamisesta. Ja odotus on varmasti sen arvoista.

”Joosefin avatun haudan ääressä Kristus oli voitokkaasti julistanut: ’Minä olen ylösnousemus ja elämä.’ Tämän saattoi lausua vain Jumala. Kaikki luodut olennot elävät Jumalan tahdosta ja voimasta. He ovat riippuvaisia Jumalan antamasta elämästä. Korkeimmasta serafista alimpaan elolliseen olentoon kaikki ammentavat elämän Lähteestä. Vain hän, joka on yhtä Jumalan kanssa, voi sanoa: ’Minulla on valta antaa Kuoleman voittaja henkeni, ja minulla on valta ottaa se jälleen.’ Jumalana Kristuksella oli valta murtaa kuoleman kahleet.” (5AO 337.)