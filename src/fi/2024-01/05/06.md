---
title:  Etteivät Vanhurskaat Joutuisi Kiusaukseen
date:  01/02/2024
---

`Lue Ps. 37:1, 8; Ps. 49:6–8; Ps. 94:3–7 ja Ps. 125:3. Millaiseen kamppailuun psalminkirjoittaja on joutunut?`

Näissä psalmeissa valitetaan jumalattomien nykyistä menestymistä ja sitä haastetta, jonka heidän menestyksensä asettaa vanhurskaille. Sen lisäksi, että jumalattomat menestyvät, he toisinaan myös avoimesti halveksivat Jumalaa ja sortavat muita. On hämmentävää, että samaan aikaan kun ”vääryyden valtikka” (Ps. 125:3) hallitsee maailmaa, ”oikeuden valtikka” (Ps. 45:7) näyttää murtuvan. Emmekö siis voisi luovuttaa ja omaksua pahaa, kuten muutkin?

`Lue Ps. 73:1–20, 27. Mikä auttaa psalminkirjoittajaa nou­semaan tästä kriisistä? Mikä on niiden loppu, jotka panevat luottamuksensa turhiin asioihin? (Ks. myös 1. Piet. 1:17.)`

Psalmin 73 kirjoittaja keskittyi maailmassa sillä hetkellä vallinneeseen vääryyteen, eikä kyennyt näkemään suurta kokonaiskuvaa Jumalan näkökulmasta. Pahuuden kukoistaminen oli hänen uskolleen musertavaa; hän uskoi myös, että hänen argumenttinsa uskon hyödyttömyydestä perustui todellisuuteen.

Psalmi 73 osoittaa kuitenkin, että nämä asiat pilkkaavat niitä, jotka jättävät huomiotta ensimmäisen jakeen, jossa on tiivistetty koko psalmin sanoma: ”Kuinka hyvä onkaan Jumala Israelille, kuinka hyvä niille, joilla on vilpitön sydän!”

Psalminkirjoittajaa johdatetaan pyhäkköön, josta Jumala hallitsee. Häntä muistutetaan siellä, että tämä hetki on vain pieni osa koko mosaiikkia ja että hänen tulisi ajatella loppua, jolloin jumalattomat kohtaavat Jumalan tuomion. Se, että psalminkirjoittaja ymmärsi tämän totuuden pyhäkössä ja tunnusti aiemman mielettömyytensä, osoittaa, että todellisuus voidaan käsittää vain hengellisen ymmärryksen, ei ihmislogiikan, avulla.

`Kuinka lupaus siitä, että Jumala tuomitsee maailman, antaa sinulle lohtua tässä ajassa, jossa paljon pahuutta jää rankaisematta?`