---
title:  Herran Laulujen Laulaminen Vieraalla Maalla
date:  27/01/2024
---

> <p></p>
> ”Kuinka voisimme laulaa Herran lauluja vieraalla maalla?” (Ps. 137:4.)

### Avaintekstit
Ps. 79:5–13; Ps. 88:4–13; Ps. 69:2–4; Ps. 22:2; Ps. 77; Ps. 73:1–20; 1. Piet. 1:17.

Jo pelkkä pintaraapaisu psalmeista riittää sen selvittämiseksi, että psalmit on kirjoitettu epätäydellisessä maailmassa, joka on täynnä syntiä, pahuutta, kärsimystä ja kuolemaa. Paha uhkaa vakaata luomakuntaa, jota suvereeni Herra ja hänen vanhurskaat lakinsa ohjaavat. Synnin yhä enemmän turmellessa maailmaa siitä on tullut Jumalan kansalle enenevässä määrin ”vieras maa”. Tämä todellisuus luo psalminkirjoittajalle ongelman: Kuinka elää uskon elämää vieraassa maassa?

Kuten olemme jo nähneet, psalminkirjoittajat tunnustavat Jumalan ylivertaisen hallinnon ja voiman, samoin kuin hänen vanhurskaat tuomionsa. He tietävät, että Jumala on ikuinen ja horjumaton turva ja apu vaikeuksien kohdatessa. Tästä syystä psalminkirjoittajat ovat toisinaan ymmällään (kukapa ei olisi?) Jumalan poissaolosta ja siitä, että paha kukoistaa kaikkivaltiaan ja hyvän Herran silmien edessä. Psalmien paradoksaalisuus rukouksina näkyy psalminkirjoittajien reak­tioissa Jumalan näennäiseen hiljaisuuteen. Toisin sanoen sen lisäksi, että psalminkirjoittajat reagoivat Jumalan läsnäoloon, he reagoivat myös hänen poissaoloonsa.

_Tämä tutkistelu on sapatiksi 3.2.2024_