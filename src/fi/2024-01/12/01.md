---
title:  Ylistys Ei Koskaan Lopu
date:  16/03/2024
---

> <p></p>
> ”Herraa minä ylistän koko elämäni ajan, laulan Jumalalle niin kauan kuin elän.” (Ps. 104:33.)

### Avaintekstit
Ps. 134; Jes. 42:10–12; Ilm. 14:3; Ps. 15; Ps. 101:1–3; Ps. 96;Ilm. 14:6–12; Joh. 4:23, 24.

Kun kokemuksemme Jumalan armosta ja voimasta lisääntyy, alamme psalminkirjoittajan tapaan kysellä: ”Kuinka voisin maksaa Herralle sen, minkä hän on hyväkseni tehnyt?” (Ps. 116:12.) Ennalta arvattava vastaus on se, että omistamme elämämme sille, että olemme Jumalalle uskollisia.

Psalmeissa Israel ei ole vain kansakunta, vaan myös suuri seurakunta (Ps. 22:23, 26; Ps. 35:18, VKR). Nimitys paljastaa Israelin ensisijaisen kutsumuksen ylistää Jumalaa ja todistaa hänestä muille kansoille, sillä Herra haluaa koko maailman yhtyvän yhdessä Israelin kanssa palvomaan häntä. Herran kansa samastetaan vanhurskaisiin, jotka palvovat Herraa ja panevat toivonsa häneen ja hänen rakkauteensa.

Herran ylistämistä seurakunnassa pidetään ihanteellisena Jumalan palvontana. Tämä ei tarkoita, että Israeliin kuuluvan yksilön rukoukset ja ylistys olisivat toissijaisia. Päinvastoin yksittäisen ihmisen Jumalan palvonta ruokkii yhteisöllistä Jumalan palvontaa uudistuneella ylistyksellä (Ps. 22:23, 26). Vastaavasti yksittäisen ihmisen Jumalan palvonta pääsee kehittymään täyteen potentiaaliinsa yksilön ollessa läheisessä suhteessa uskonyhteisöön. Jumalaa palvovaa yhteisöä kutsutaan myös oikeamielisten joukoksi (Ps. 111:1). Oikeamielisillä on vilpitön sydän ja he tuntevat Jumalan (Ps. 36:11) ja Jumala tuntee heidät (Ps. 37:18). Tämä kokemus läpäisee heidän olemassaolonsa joka osa-alueen.

_Tämä tutkistelu on sapatiksi 23.3.2024_