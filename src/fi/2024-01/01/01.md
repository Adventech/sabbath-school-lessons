---
title:  Kuinka Lukea Psalmeja
date:  30/12/2023
---

> <p></p>
> ”Jeesus sanoi heille: ’Tätä minä tarkoitin, kun ollessani vielä teidän kanssanne puhuin teille. Kaiken sen tuli käydä toteen, mitä Mooseksen laissa, profeettojen kirjoissa ja psalmeissa on minusta kirjoitettu.’ Nyt hän avasi heidän mielensä ymmärtämään kirjoitukset.” (Luuk. 24:44, 45.)

### Avaintekstit
1. Aik. 16:7; Neh. 12:8; Ps. 25:1–5; Ps. 33:1–3; Room. 8:26, 27; Ps. 82:8; Ps. 121:7.

Psalmit ovat olleet rukous- ja laulukirja niin juutalaisille kuin kristityillekin kautta aikojen. Vaikka psalmit ovat pääasiassa psalminkirjoittajien omia Jumalalle osoittamia sanoja, ne eivät ole kuolevaisista lähtöisin, vaan Jumalasta, joka innoitti kirjoittajien ajatuksia.

Herra todellakin innoitti heitä kirjoittamaan sen, minkä he kirjoittivat. Tämän takia Jumala puhuu meille psalmeissa, kuten muuallakin Raamatussa (2. Piet. 1:21), Henkensä välityksellä palvelijoittensa kautta. Jeesus, apostolit ja Uuden testamentin kirjoittajat lainasivat psalmeja ja viittasivat niihin pyhinä kirjoituksina (Mark. 12:10; Joh. 10:34, 35; Joh. 13:18). Ne ovat Jumalan sanaa aivan yhtä varmasti kuin Ensimmäinen Mooseksen kirja tai Paavalin kirje roomalaisille.

Psalmit ovat muinaisessa Israelissa eläneiden eri kirjoittajien heprealaiseen runomuotoon laatimia tekstejä, joten vaikka niiden sanoma on yleismaailmallinen, ne silti heijastelevat sen aikaista maailmaa. Jotta voisimme ymmärtää psalmien tuhansien vuosien takaa kantautuvaa sanomaa tänä päivänä, on tärkeää, että hyväksymme ne Jumalan sanana ja kiinnitämme tarkasti huomiota niiden runollisiin piirteisiin samoin kuin niiden historialliseen, teologiseen ja liturgiseen kontekstiin.

10.–20.1. Kymmenen rukouksen päivää

_Tämä tutkistelu on sapatiksi 6.1.2024_