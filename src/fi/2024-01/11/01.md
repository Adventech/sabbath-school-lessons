---
title:  Kaipaus Päästä Jumalan Luo Siioniin
date:  09/03/2024
---

> <p></p>
> ”Minun sydämeni nääntyy kaipauksesta, kun se ikävöi Herran temppelin esipihoille. Minun sieluni ja ruumiini kohottaa riemuhuudon, kun tulen elävän Jumalan eteen.” (Ps. 84:3.)

### Avaintekstit
Ps. 84; Ilm. 21:3; Ps. 122; Ps. 87; Gal. 3:28, 29; Matt. 28:18–20; Ps. 46; Ps. 125.

Siionin laulut ovat riemullisia hymnejä, jotka ylistävät Siionin kauneutta ja kaikkivaltiasta Herraa, joka hallitsee pyhältä vuoreltaan. Nämä psalmit usein ylistävät Herran huoneen ansioita ja ilmaisevat rakkautta pyhäkköä kohtaan, kuten monissa muissakin psalmeissa tehdään. Monet näistä psalmeista on sävelletty Korahin poikien toimesta, joilla temppelilaulajina (1. Aik. 6:16–23) ja temppelin portinvartijoina (1. Aik. 9:19) oli omakohtaista kokemusta Herran huoneen siunauksista.

Mikä tekee Siionista toivon ja ilon lähteen? Siion edusti Jumalan elävää läsnäoloa kansansa keskuudessa. Aivan kuten Israel on Jumalan valittu kansa (5. Moos. 7:6), samoin Siion on Jumalan valittu vuori (Ps. 78:68; Ps. 87:2). Jumala hallitsee Siionista (Ps. 99:1, 2) ja hän perusti myös temppelinsä sinne (Ps. 87:1). Näin ollen Siion on jumalallisten siunausten paikka ja turvapaikka. Siionista puhutaan usein rinnakkain Jerusalemin kanssa, tai sitä käytetään jopa synonyyminä Jerusalemista ja pyhäköstä, joka oli Jumalan pelastustyön keskusnäyttämönä muinaisessa maailmassa.

Siionin siunaukset tulvivat maan ääriin, sillä Herran persoona ja armo ylittävät minkä tahansa pyhän paikan rajat. Siion on koko maan ilo (Ps. 48:3), mikä vahvistaa sen, että koko maailma kuuluu Jumalalle.

16.3. Global Youth Day

16.–23.3. Perheiden ja nuorten rukousviikko

_Tämä tutkistelu on sapatiksi 16.3.2024_