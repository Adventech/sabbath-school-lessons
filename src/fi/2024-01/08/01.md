---
title:  Viisautta Vanhurskaaseen Elämään
date:  17/02/2024
---

> <p></p>
> ”Opeta meitä laskemaan päivämme oikein, että me saisimme viisaan sydämen.” (Ps. 90:12, VKR.)

### Avaintekstit
Ps. 119:1–16; Ps. 90; Joh. 3:16; Ps. 95:7–11; Ps. 141; Ps. 128.

Kuten olemme nähneet, Jumalan armo tarjoaa syntien anteeksiantamuksen, ja se luo uuden sydämen katuvaan syntiseen, joka elää nyt uskosta.

Jumalan sana tarjoaa myös ohjeita vanhurskaaseen elämään (Ps. 119:9–16). Jumalan lain noudattaminen ei ole suinkaan vain lakihenkistä sääntöjen noudattamista, vaan elämää läheisessä suhteessa Jumalaan, elämää täynnä siunauksia (Ps. 119:1, 2; Ps. 128).

Kuitenkin myös vanhurskaan ihmisen elämässä on kiusauksia. Joskus vanhurskaat joutuvat kiusaukseen synnin viekkaan luonteen tähden (Ps. 141:2–4), ja he saattavat jopa langeta tuohon kiusaukseen. Jumala sallii koetusten aikoja, jotta hänen lastensa uskollisuus (tai uskottomuus) paljastuisi selvästi. Jos Jumalan lapset ottavat vaarin Jumalan ohjeista ja kehotuksista, heidän uskonsa puhdistuu ja heidän luottamuksensa Herraan vahvistuu. Viisautta vanhurskaaseen elämään saadaan siitä, että eletään vuorovaikutussuhteessa Jumalan kanssa kaikkien kiusausten ja haasteiden keskellä. Siten rukous, että Jumala opettaisi meitä laskemaan päivämme oikein, että saisimme viisaan sydämen (Ps. 90:12, VKR), heijastelee herkeämätöntä sitoutumista vaeltaa Herralle uskollisena.

_Tämä tutkistelu on sapatiksi 24.2.2024_