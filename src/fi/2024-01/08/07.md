---
title:  Lisäaineistoa
date:  23/02/2024
---

Näinä nykyaikoina viisauden hankkiminen ei näytä olevan niin suosittua kuin onnellisuuden tavoitteleminen. Ihmiset olisivat mieluummin onnellisia kuin viisaita. Voimmeko kuitenkaan olla todella onnellisia ja elää täyttä elämää ilman jumalallista viisautta? Psalmit sanovat selvästi, ettemme voi. Hyvä uutinen on se, että meitä ei pyydetä valitsemaan viisauden ja onnellisuuden välillä. Jumalallinen viisaus tuo aitoa onnea.

Yksinkertainen esimerkki heprean kielestä voi havainnollistaa tätä seikkaa. Heprean kielen sanan ”askel” monikkomuoto (£­aª±urei) kuulostaa hyvin samanlaiselta kuin sana ”onnellisuus” (£­aª±¡¯rei). Vaikka tämä mielleyhtymä ei välitykään suomenkielisistä käännöksistä, heprean kielessä sanoma on selvä: Jumalan polulla askeleet johtavat onnelliseen elämään (Ps. 1:1; Ps. 17:5; Ps. 37:31; Ps. 44:19; Ps. 89:16; Ps. 119:1). Raamatussa ei kumpikaan, ei viisaus eikä onnellisuus, ole abstrakti käsite, vaan todellinen kokemus.

Ne löytyvät suhteesta Jumalaan. Siihen kuuluvat Jumalan kunnioittaminen, hänen ylistämisensä, voiman löytäminen hänestä sekä häneen luottaminen. Psalmissa 25:14 (RK 2012) sanotaan, että ”Herra paljastaa salaisuutensa niille, jotka häntä pelkäävät, ja ilmoittaa heille liittonsa”.

”Kiittäkäämme Jumalaa kaikista niistä valoisista mielikuvista, joita hän on meille näyttänyt. Kootkaamme yhteen todisteet hänen rakkaudestaan niin, että voimme jatkuvasti tarkastella niitä. Ajatelkaamme Jumalan Poikaa, joka jättää Isänsä valtaistuimen ja verhoaa jumaluutensa ihmisyyteen voidakseen pelastaa ihmisen Paholaisen vallasta. Pitäkäämme mielessämme hänen voittonsa meidän puolestamme, hänen, joka avaa taivaan ihmiselle ja paljastaa ihmissilmälle sen vastaanottosalin, missä jumaluus ilmoittaa kirkkautensa. Ajattele syntiin langennutta ihmiskuntaa, joka on nostettu tuhon kuilusta, johon synti oli sen syössyt. Se on päässyt jälleen yhteyteen äärettömän Jumalan kanssa. Ihmiskunta on kestänyt jumalallisen kokeen uskossa Lunastajaansa ja on puettu Kristuksen vanhurskauteen sekä korotettu hänen valtaistuimelleen. Nämä ovat niitä kuvia, joita Jumala haluaisi meidän katselevan.” (TKL 118, 119.)

Keskustelunaihe:

1. Mitä tapahtuu, kun ihmiset tietoisesti ja toistuvasti hylkäävät Jumalan opetuksen (Ps. 81; Ps. 95)? Miksi luulette näin tapahtuvan?