---
title:  Nooa Sai Armon
date:  05/02/2023
---

Usein ne, jotka etsivät taivaallista aarretta, Jumala kutsuu myös tekemään suuria elämänmuutoksia täällä maan päällä. Valmistaudu samaan asiaan, jos tarve vaatii.

`Lue 1. Moos. 6:5–14. Mitä radikaaleja muutoksia Nooa joutui tekemään siksi, että totteli Jumalaa? Mitä periaatteita löydämme tästä itsellemme maailmassa, joka tarvitsee varoitusta lähestyvästä tuomiosta?`

Nooa olisi voinut käyttää aikansa ja varansa rakentaakseen kotia itselleen, mutta hän valitsi tehdä radikaalin muutoksen elämässään ja käyttää 120 vuotta elämästään arkin rakentamiseen Jumalan kutsumana.

Monet tämän päivän skeptikot hylkäävät vedenpaisumustarinan myyttinä perustaen usein epäilyksensä tieteellisiin spekulaatioihin luonnonlaeista. Tässä ei ole mitään uutta. ”Ennen vedenpaisumusta oltiin maailmassa sitä mieltä, että luonnonlait pysyisivät muuttumattomina vuosisatoja. Vuodenajat olivat toistuneet ajallaan. Siihen mennessä ei ollut koskaan satanut; maa oli saanut kosteutensa kasteesta tai usvasta. Joet eivät olleet vielä tulvineet milloinkaan yli äyräittensä, vaan ne olivat kuljettaneet vetensä rauhallisesti mereen saakka. Pysyväiset lait olivat pitäneet jokien vedet partaiden rajoissa.” (1AO 75.) Ennen vedenpaisumusta ihmiset väittivät, ettei tulvaa voisi tulla, sillä heillä oli väärä ymmärrys todellisuudesta; vedenpaisumuksen jälkeen jälleen väärästä todellisuuskäsityksestä johtuen ihmiset väittävät, ettei vedenpaisumusta ole ollutkaan. Kuten Raamatussa sanotaan: ”– – ei ole mitään uutta auringon alla.” (Saarn. 1:9.)

`Samaan aikaan Raamattu kertoo, että ihmiset ovat epäileviä myös lopunajan tapahtumia koskien, aivan kuten he olivat vedenpaisumustakin koskien (ks. 2. Piet. 3:3–7). Miten voimme sitten valmistautua tulevaa tuhoa varten? On olemassa tietoinen päätös, jota kutsutaan termillä ”viivästetty kiitollisuus”. Tämä tarkoittaa pohjimmiltaan sitä, että meidän tulisi kärsivällisesti tehdä sitä työtä, jota Jumala on kutsunut meidät tekemään siinä toivossa, että saamme loistavamman palkinnon tulevaisuudessa. Me emme tiedä, milloin Kristus palaa. Eikä sillä oikeastaan ole väliä. Sen sijaan tärkeää on, että me Nooan tavoin teemme sen, mitä Jumala meiltä sillä välin pyytää, vaikka se tarkoittaisi, kuten Nooan kohdalla, että joudumme tekemään radikaaleja elämänmuutoksia.`