---
title:  Osa Jumalan Perhettä
date:  31/12/2022
---

> <p></p>
> ”Katsokaa, kuinka suurta rakkautta Isä on meille osoittanut: me olemme saaneet Jumalan lapsen nimen – –.” (1. Joh. 3:1.)

### Avaintekstit
Gal. 3:26, 29; Ps. 50:10–12; 1. Aik. 29:13, 14; Fil. 4:19; 1. Joh. 5:3; Matt. 6:19–21.

Hämmästyttävä piirre meidän kristittyjen jumalasuhteessa on se, että ­Jumala uskoo meille hänen maanpäällisten asioittensa hoitamisen. Jo aivan ihmiskunnan historian alussa Jumala nimenomaisesti valtuutti Aadamin ja Eevan henkilökohtaisesti pitämään huolta täydellisestä luomakunnasta. (Ks. 1. Moos. 2:7–9, 15.) Jumala teki tiettäväksi, että meidän tulee työskennellä täällä hänen puolestaan eläinten nimeämisestä puutarhan hoitamiseen ja ­maailman täyttämiseen lapsilla.

Hän siunaa meitä myös varoilla, mutta me olemme niitä, joille hän on uskonut niiden hallinnan, kuten rahankeruun, sekkien kirjoittamisen, elektroniset rahansiirrot, budjettien laadinnan, kymmenysten palauttamisen ja kolehdin antamisen kirkossa sapattiaamuisin. Jumala ohjeistaa meitä käyttämään hänen antamansa varat meidän omien ja toisten ihmisten tarpeiden täyttämiseksi sekä hänen työnsä edistämiseksi. Niin uskomattomalta kuin se tuntuukin, me olemme niitä, joiden vastuulle Jumala on luottanut lasten kasvattamisen, hänen huoneittensa rakentamisen ja tulevien sukupolvien kouluttamisen.

Tämän viikon tutkistelussa paneudumme niihin etuoikeuksiin ja velvollisuuksiin, joita Jumalan perheeseen kuuluminen tuo mukanaan.

11.–21.1.  Kymmenen rukouksen päivää

_Tämä tutkistelu on sapatiksi 7.1.2023_