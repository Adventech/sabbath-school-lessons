---
title:  Jumalan Perheenjäsenten Velvollisuuksia
date:  04/01/2023
---

Me kaikki nautimme hengellisistä ja ajallisista siunauksista ja lahjoista, joita Jumala meille antaa. Miten lohdullista on lisäksi se, että olemme osa perhettä.

`Lue 5. Moos. 6:5 ja Matt. 22:37. Mitä tämä tarkoittaa ja miten me sen teemme?`

Miten rakastamme Jumalaa koko sydämestämme, sielustamme ja mielestämme (Matt. 22:37)? Raamattu antaa vastauksen, mutta ei sellaista, jota useimmat odottavat.

`Lue 5. Moos. 10:12, 13 ja 1. Joh. 5:3. Mitä tekstin opetus merkitsee ja kuinka meidän tulisi toimia sen mukaan?`

Lain noudattaminen? Käskyjen pitäminen? Valitettavasti monille kristityille ajatus käskyjen pitämisestä (varsinkin neljännen käskyn pitämisestä) on lakihenkisyyttä, ja he väittävät, että heidät on kutsuttu vain rakastamaan Jumalaa ja rakastamaan lähimmäistään niin kuin itseään. Jumala on kuitenkin sanassaan selvä: osoitamme rakkauttamme Jumalaa ja lähimmäistämme kohtaan noudattamalla hänen käskyjään.

”Sitähän Jumalan rakastaminen on, että pidämme hänen käskynsä – –.” (1. Joh. 5:3.) Yleensä tulkitsemme jaetta niin, että me rakastamme Jumalaa ja siksi pidämme hänen käskynsä. Näin kuuluukin olla. Kenties voimme lukea jakeen myös sillä ajatuksella, että ”tällaista on Jumalan rakkaus” eli me tiedämme ja koemme Jumalan rakkauden pitämällä hänen käskynsä.

Matt. 7:21–27 Jeesus sanoi, että ne, jotka kuulevat hänen sanansa ja tekevät niiden mukaan, ovat kuin järkevä mies, joka rakensi talonsa kalliolle. Ne, jotka kuulevat, mutta eivät tee kuulemansa mukaan, ovat kuin tyhmä mies, joka rakensi talonsa hiekalle tuhoisin seurauksin. Molemmat kuulivat sanan; toinen totteli, toinen ei. Tulokset ratkaisevat elämän tai kuoleman.

`Miksi Jumalan rakastaminen pitäisi ilmaista lakia noudattamalla?  (Vihje: mieti, mitä tottelemattomuus hänen lakiaan kohtaan aiheuttaa.)`