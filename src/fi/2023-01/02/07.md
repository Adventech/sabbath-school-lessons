---
title:  Lisäaineistoa
date:  13/01/2023
---

”Aina kun Jumalan kansa milloin tahansa on iloisesti ja halukkaasti toteuttanut Jumalan suunnitelmaa järjestelmällisestä hyväsydämisyydestä [kymmenysten palauttamisesta] ja lahjojen ja uhrien antamisesta, he ovat saaneet huomata, että lupaus siitä, että menestys seuraa heidän tekojaan juuri siinä suhteessa kuin he ovat olleet kuuliaisia Jumalan vaatimuksille, on pitänyt paikkansa. Kun he ottivat Jumalan vaatimukset todesta ja noudattivat niitä kunnioittaen häntä aineellisella omaisuudellaan, heidän latonsa täyttyivät runsaudella. Mutta kun he ryöstivät Jumalalta kymmenyksissä ja lahjoissa, heidät pantiin tajuamaan, että he eivät ryöstäneet vain Jumalalta, vaan myös itseltään, sillä Jumala rajoitti siunauksiaan heille juuri siinä määrin kuin he rajoittivat uhrejaan hänelle.” (3T 395.)

Raamattu opettaa selkeästi, että pelastumme yksin uskosta. Se on Jumalan armosta saatu lahja. Emme voi kuuliaisuudellamme ansaita pelastusta, vaan kuuliaisuus on vain meidän vastauksemme Jumalan armoon. (Jos pelastus ansaittaisiin, se ei olisi armoa: Room. 4:1–4.)

Kun tarkastelemme Jumalan kaksipuolista liittoa kanssamme, voimme nähdä sekä siunauksemme että velvollisuutemme. Sillä, miten vastaamme Jumalan tarjoukseen, määrittelemme suhteemme häneen ja mitä suurimmassa määrin määrittelemme kohtalomme. Kuuliaisuus, rakkauden ja uskollisuuden aikaansaama palvelu, on todellisen opetuslapseuden merkki. Usko ei vapauta meitä kuuliaisuudesta, vaan tekee meidät osallisiksi Kristuksen armosta, antaen meille mahdollisuuden tehdä kuuliaisesti sen, mitä Jumala pyytää.

**Keskustelunaiheita**

`Jos jokainen seurakunnan jäsen olisi uskollinen kymmenysten palauttamisessa, seurakunnalla olisi enemmän kuin tarpeeksi rahaa tehdäkseen kaikkensa sanoman levittämiseksi. Miten sinä toimit kymmenysten ja uhrilahjojen osalta auttaaksesi seurakuntaa täyttämään kutsumuksensa?`

`Kuinka tärkeitä valintamme ja tekomme ovat jumalasuhteemme kannalta? Kuinka voimme pitää esillä tekojen ja kuuliaisuuden teemoja, joihin kymmenysten palauttaminen ja hyvä taloudenhoito kuuluvat, ilman että lankeamme lakihenkisyyteen?`