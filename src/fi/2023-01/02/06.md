---
title:  Etsikää Ennen Kaikkea
date:  12/01/2023
---

Jeesuksesta on sanottu, että ”kansanjoukko kuunteli häntä halukkaasti” (Mark. 12:37). Suurin osa väestä, joka seurasi ja kuunteli häntä, kuului tavalliseen kansaan. Juuri heitä Jeesus ruokki vuorenrinteillä, juuri he kuulivat vuorisaarnan. Pohjimmiltaan Jeesuksen sanoma heille oli: Tiedän, että teillä on huoli siitä, miten täyttäisitte perheittenne tarpeet. Te huolehditte päivittäisestä ruoastanne ja juomastanne sekä vaatteista, joita tarvitsette lämmikkeeksenne ja suojaksenne. Minä kuitenkin ehdotan teille seuraavaa…

`Lue Matt. 6:25–33. Mitä tässä luvattiin ja mitä ihmisten tuli tehdä, jotta kyseiset lupaukset täyttyisivät heidän kohdallaan?`

Monissa Jumalan lupauksissa on piirteitä kaksipuolisesta liitosta. Toisin sanoen, voidaksemme vastaanottaa siunauksen, meidän on tehtävä oma osamme.

`Lue Jes. 26:3. Mitä meitä pyydetään tekemään saadaksemme Jumalan rauhan?`

`Lue 1. Joh. 1:9. Mitä Jeesus tekee, jos me tunnustamme syntimme?`

`Lue 2. Aik. 7:14. Mikä ”jos” ja ”niin” -ehto löytyy tästä Jumalan ehdotuksesta?`

Kaikki nämä jakeet useiden muiden jakeiden tapaan käsittelevät sitä tärkeää seikkaa, että vaikka Jumala on ylin hallitsija, vaikka hän on meidän Luojamme ja Ylläpitäjämme ja vaikka pelastus on armosta ja ilman omia ansioitamme saatu lahja, meillä silti on oma osamme suuressa taistelussa, jota käydään täällä maan päällä. Käyttäessämme vapaan tahtomme pyhää lahjaa, valinnanvapautta, meidän on valittava seurata Pyhän Hengen kehotuksia ja oltava kuuliaisia sille, mitä Jumala kutsuu meitä tekemään. Vaikka Jumala tarjoaa meille siunauksia ja elämää, me voimme itse valita kiroukset ja kuoleman. Ei ihme, että Jumala sanoo: ”Valitkaa siis elämä, että te ja teidän jälkeläisenne saisitte elää.” (5. Moos. 30:19.)