---
title:  Perisynnistä
date:  26/02/2023
---

Ymmärrettävistä syistä ihmiset usein ihmettelevät, miten synti on päässyt syntymään Jumalan maailmankaikkeudessa. Me ymmärrämme asiasta jonkin verran. Pohjimmiltaan synti tuli tänne ahneuden tähden. Ehkä ahneutta voidaan siis pitää yhtenä piirteenä perisynnistä siinä missä itsekkyyttäkin.

`Lue Jes. 14:12–14. Mitä viitteitä tässä annetaan Luciferin lankeemukseen? Mikä osa ahneudella oli hänen lankeemuksessaan?`

”Vaikka hänellä olikin muuta taivaan joukkoa ylempi kunnia-asema, hän ei tyytynyt siihen vaan alkoi havitella sitä kunnioitusta, joka kuului yksin Luojalle. Sen sijaan, että olisi pyrkinyt suuntaamaan kaikkien luotujen rakkauden ja kuuliaisuuden ennen muita Jumalaan, hän koetti voittaa itselleen heidän palveluksensa ja uskollisuutensa. Ja kadehtien sitä kunniaa, minkä Isä oli antanut Pojalleen, tämä enkeliruhtinas tavoitteli yksin Kristukselle kuuluvaa valtaa.” (1AO 15,16.)

`Lue Ef. 5:5 ja Kol. 3:5. Mihin Paavali vertaa ahneutta ja miksi?`

Paavali liittää kaksi kertaa ahneuden epäjumalanpalvelukseen. Ihmiset harjoittavat epäjumalanpalvontaa silloin, kun he palvovat jotakin muuta kuin Jumalaa (omistavat aikansa jollekin muulle kuin hänelle), keskittyvät luotuun mieluummin kuin Luojaan (Room. 1:25). Voiko ahneus olla siis sitä, että haluamme jotakin, mikä ei meille kuuluisi, ja että haluamme sitä niin kovasti, että tuosta halusta tulee sydämemme keskipiste Herran sijaan?

Lucifer ei epäilemättä alkuun arvannut, mihin hänen väärät halunsa johtaisivat. Samoin voi olla meidän kohdallamme. Käsky ahneutta vastaan (”älä tavoittele/himoitse”) on ainoa käsky, joka koskettaa vain ajatuksia, ja se voi estää meitä tekemästä tekoja, jotka johtavat myös muiden käskyjen rikkomiseen (ks. esim. 2. Sam. 11).

`Lue 1. Tim. 6:6, 7. Miten keskittyminen siihen, mitä Paavali kirjoittaa tässä, voi auttaa suojelemaan meitä ahneudelta?`