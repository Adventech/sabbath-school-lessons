---
title:  Karttakaa Ahneutta
date:  25/02/2023
---

> <p></p>
> ”Karttakaa tarkoin kaikenlaista ahneutta. Ei kukaan voi rakentaa elämäänsä omaisuuden varaan, vaikka sitä olisi kuinka paljon tahansa.” (Luuk. 12:15.)

### Avaintekstit
Jes. 14:12–14; Ef. 5:5; Joos. 7; Joh. 12:1–8; Ap. t. 5:1–11; 1 Kor. 10:13.

Ahneus on määritelty kohtuuttomaksi haluksi saada rikkautta ja omaisuutta, joka ei oikeastaan kuulu sinulle. Ahneus kuuluu samaan sarjaan valehtelemisen, varastamisen ja murhaamisen kanssa. Se on niin vahingollista, että Jumala päätti varoittaa siitä suuressa moraalilaissaan. ”Älä tavoittele toisen taloa. Älä tavoittele hänen vaimoaan, älä orjaa tai orjatarta, älä hänen härkäänsä, älä hänen aasiaan äläkä mitään, mikä on hänen.” (2. Moos. 20:17.)

Ahneus on monesti lueteltu niiden kauhistuttavien syntien listalla, jotka estävät ihmisen pääsyn Jumalan valtakuntaan. ”Ettekö tiedä, että vääryydentekijät eivät saa omakseen Jumalan valtakuntaa? Älkää eksykö! Jumalan valtakunnan perillisiä eivät ole siveettömyyden harjoittajat eivätkä epäjumalien palvelijat, eivät avionrikkojat, eivät miesten kanssa makaavat miehet, eivät varkaat eivätkä ahneet, eivät juomarit, pilkkaajat eivätkä riistäjät.” (1. Kor. 6:9, 10.)

Ahneus löytyy samasta luettelosta riistämisen, siveettömyyden ja aviorikoksen kanssa. Näin tekstissä sanotaan, ja tällä viikolla me tarkastelemme esimerkkejä siitä, kuinka pahaa ahneus todella on ja mitä me voimme tehdä voittaaksemme sen.

4.3. Kansainvälinen naisten rukouspäivä

6.3.–1.4. Nykyaika-lehden kevätnumerom myyntikampanja

_Tämä tutkistelu on sapatiksi 4.3.2023_