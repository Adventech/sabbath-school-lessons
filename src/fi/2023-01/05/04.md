---
title:  Eroon Velkaantumisesta
date:  31/01/2023
---

`Lue Sananl. 22:7. Miten olemme velkojiemme orjia?`

Miten tällaisesta tilanteesta pääsee eroon? Jos elät velaksi, seuraavat suuntaviivat auttavat sinua pääsemään alkuun vapautua siitä. Suunnitelmaan kuuluu perusta ja kolme askelta.

Perusta on sitoutuminen Jumalaan siten, että olet uskollinen kymmenysten palauttamisessa saadaksesi hänen viisauttaan ja siunauksiaan. Hän on innokas siunaamaan niitä, jotka tottelevat häntä.

Ensimmäinen askel on lopettaa lisävelan ottaminen: ei enää kulutusluottoja. Jos et lainaa rahaa, et voi velkaantua. Jos et lainaa yhtään lisää, velkasi ei enää kasva.

Toinen askel on tehdä liitto Jumalan kanssa siitä, että tästä eteenpäin Jumalan siunatessa sinua maksat velkaasi pois niin nopeasti kuin pystyt. Kun Jumala siunaa sinua taloudellisesti, käytä rahasi velan lyhentämiseen – älä osta lisää. Tämä askel on kenties kaikkein ratkaisevin.

Kolmas askel on käytännön teko. Tee luettelo kaikista veloistasi suurimmasta pienimpään. Useimmille perheille asuntolaina on listan kärjessä ja luottokorttivelka tai henkilökohtainen velka listan hännillä. Aloita siitä, että suoritat kuukausittain jokaisesta velastasi vähintään vähimmäismaksun verran. Sitten tuplaa tai lisää takaisinmaksuerien summaa listan hännillä olevasta velasta. Saatat yllättyä siitä, kuinka nopeasti pääset eroon pienimmästä velastasi. Lisää sitten se rahasumma, jolla aiemmin lyhensit pienintä velkaasi, seuraavaksi pienimmän velan perusmaksuun. Kun pääset eroon pienimmistä korkeakorkoisista veloistasi, vapautat yllättävän paljon rahaa seuraavaksi suurimpiin velkoihin.

Jumala ei halua meidän elävän yli varojemme. Kun liitto hänen kanssaan on tehty, monet perheet huomaavat, että Jumala siunaa heitä odottamattomilla tavoilla, ja velkaantuminen pienenee nopeammin kuin he olivat odottaneet. Noudattamalla näitä kolmea askelta monista perheistä on tullut lopulta velattomia. Sinustakin voi tulla! Laittamalla Jumalan ensimmäiselle sijalle elämässäsi hän antaa sinulle viisautta ja siunauksia sen hoitamiseen, jonka hän on suonut sinulle.

`”Älkää juosko rahan perässä, vaan tyytykää siihen, mitä teillä on. Jumala on itse sanonut: – Minä en sinua jätä, en koskaan sinua hylkää.” (Hepr. 13:5.) Miten tämän noudattaminen voi estää velkaantumasta?`