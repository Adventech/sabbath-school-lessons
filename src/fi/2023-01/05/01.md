---
title:  Suhtautuminen Velkaantumiseen
date:  28/01/2023
---

> <p></p>
> ”Köyhä on rikkaan vallassa, velallisesta tulee velkojan orja.” (Sananl. 22:7.)

### Avaintekstit
5. Moos. 28:1, 2, 12; Matt. 6:24; 1. Joh. 2:15; Sananl. 22:7; Sananl. 6:1–5; 5. Moos. 15:1–5.

Eräs velkaantumisen määritelmä on se, että joku ”elää tänä päivänä sen varassa, mitä odottaa ansaitsevansa tulevaisuudessa”. Nykypäivänä vippien otto tuntuu olevan elämäntapa, mutta sen ei tulisi olla mikään normikäytäntö kristityille. Raamattu kehottaa karttamaan velkaantumista. Raamatussa on ainakin 26 viittausta velkaan, ja ne ovat kaikki negatiivisia. Raamatussa ei sanota, että on synti lainata rahaa, mutta siellä puhutaan niistä huonoista seurauksista, joita liiallisella velanotolla usein on. Taloudellisiin velvoitteisiin liittyen Paavali antoi tämän neuvon: ”Antakaa jokaiselle se, mikä hänelle kuuluu: kenelle vero, sille vero, kenelle tulli, sille tulli, kenelle pelko, sille pelko, kenelle kunnia, sille kunnia. Älkää olko kenellekään mitään velkaa, paitsi että rakastatte toisianne.” (Room. 13:7, 8.)

Miksi liian suuri velka on lähes maailmanlaajuinen vitsaus kaikilla tasoilla – henkilökohtaisella tasolla, yritystasolla ja hallitusten tasolla? Kaikissa yhteiskunnissa on aina ollut ainakin pieni osa väestöstä velkaantuneita. Tänä päivänä paljon suurempi osa väestöä on velkaantunutta, eikä se juuri koskaan ole heidän eduksensa.

Tällä viikolla pohdimme velanoton syitä ja sitä, miten suhtautua velkaantumiseen.

Tämän viikon tutkistelu on sapatiksi 4.2.2023