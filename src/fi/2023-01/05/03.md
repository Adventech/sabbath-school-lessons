---
title:  Jumalan Ohjeiden Seuraaminen
date:  30/01/2023
---

Olemme fyysisiä olentoja ja elämme aineellisessa maailmassa, joka voi aika ajoin olla hyvin houkutteleva. Meidän pitäisi olla tunteettomia robotteja, jotta emme olisi joskus unelmoineet rikkauksista tai lotossa voittamisesta.

Ei ole mitään väärää siinä, että työskentelemme ahkerasti ansaitaksemme hyvän elannon tai varallisuutta, mutta kenenkään ei pidä antautua siihen ansaan, että teemme rahasta ja aineellisesta omaisuudesta epäjumalia itsellemme. Meille on luvattu jumalallista voimaa pysyä uskollisina sille, minkä tiedämme oikeaksi. Tämä on tärkeää, sillä vaurauden ja aineellisen omaisuuden houkutus on johtanut monia tuhoon.

`Lue Matt. 6:24 ja 1. Joh. 2:15. Vaikka jakeet ilmaisevat asian eri tavoin, mikä on niiden yhteinen teema?`

Valitettavasti rakkaus maailmaan voi olla niin vahvaa, että monet ajautuvat velkaan siinä toivossa, että voisivat tyydyttää tuota rakkauttaan. (Se ei koskaan toimi; ks. Saarn. 4:8.) Ja koska velka on yksi Paholaisen virittämistä verkoista, on järkeenkäypää, että Jumala haluaisi pitää lapsensa velattomina. Hän on antanut meille neuvoja Raamatun ja profetian hengen kautta siitä, miten pääsemme taloudelliseen vapauteen.

`Lue Ps. 50:14, 15. Millainen asenne Jumalan kansalla tulisi olla? Mitä lupaustemme täyttämisellä tarkoitetaan?`

Aloitamme seurakuntamme jäsenyyden ylistäen ja kiittäen Jumalaamme, joka on luonut ja lunastanut meidät. Kun henkilö valmistautuu kasteelle, seurakuntakäsikirjan mukaisesti kastajan tulisi esittää 13 kysymystä kaste-ehdokkaalle hänen uskostaan. Niistä yhdeksännessä kysytään: ”Uskotko, että Jumala on asettanut seurakunnan? Haluatko palvella Jumalaa ja tukea kirkkoa kymmenyksilläsi ja lahjoillasi, työlläsi ja vaikutuksellasi?” Kun halusimme kasteelle, vastasimme tähän kysymykseen ”kyllä”. Ps. 50:14, 15 on siis lupaus niille, jotka kiittävät Jumalaa ja täyttävät lupaustaan uskollisesti.

`Mitä valintasi kertovat siitä, kuinka hyvin osaat vastustaa maailman houkutuksia?`