---
title:  Katse Palkinnossa
date:  23/03/2023
---

Kääntymyksensä jälkeen Paavali uppoutui Kristuksen työn edistämiseen. Koulutuksensa ja älynsä ansiosta hän olisi voinut maallisesta näkökulmasta olla menestyvä ihminen. Mooseksen tavoin Paavali kuitenkin valitsi kärsiä Kristuksen tähden yhdessä muiden Jumalan uskollisten kanssa. Hän kärsi ruoskimisista, kivittämisestä, haaksirikoista, nälästä, kylmästä ja monesta muusta vaivasta (2. Kor. 11:24–33). Miten hän kesti kaiken tämän?

`Lue Room. 8:16–18. Miten varmuus siitä, että hän oli Jumalan lapsi, vaikutti Paavalin uskollisuuteen?`

Se arvo, jonka Paavali antoi uskollisia odottavalle palkinnolle, sai hänet pysymään innokkaana Kristuksen puolesta kärsijänä. Hän kirjoitti vankilasta: ”Veljet, en katso vielä päässeeni siihen asti. Vain tämän voin sanoa: jättäen mielestäni sen, mikä on takanapäin, ponnistelen sitä kohti, mikä on edessä. Juoksen kohti maalia saavuttaakseni voittajan palkinnon, pääsyn taivaaseen. Sinne Jumala kutsuu Kristuksen Jeesuksen omat.” (Fil. 3:13, 14.)

`Lue 1. Tim. 6:6–12. Mikä on tekstin keskeinen sanoma?`

Raamatullisesta näkökulmasta varallisuus on sitä, että sinulla on se, mitä tarvitset, silloin kun, sitä tarvitset. Se on myös sitä, että voit vedota Jumalan lupaukseen: ”Minun Jumalani on Kristuksen Jeesuksen tähden antava teille taivaallisen kunniansa rikkaudesta kaiken, mitä tarvitsette.” (Fil. 4:19.) Viime kädessä varallisuus on sitä, että ihminen on kiitollinen siitä, mitä hänellä on Herrassa ja luottaa häneen kaikessa.

Jumala ei lupaa, että kaikista hänen lapsistaan tulee rikkaita tämän maailman tavarassa mitattuna. Itse asiassa hän sanoo, että kaikki, jotka elävät Jumalan mielen mukaan, joutuvat kestämään vainoa. Jumala tarjoaa jotakin parempaa kuin maailman vauraus: ”Minä huolehdin tarpeistasi, ja minne menetkin, minä olen kanssasi.” Lopulta hän antaa uskollisilleen mahtavan palkinnon: todellista vaurautta, vastuullisen aseman ja ikuisen elämän.

Paavali pystyi elämänsä lopun lähestyessä sanomaan  (ks. 2. Tim. 4:6–8.) Suokoon Jumala, että voisimme kaikki sanoa samaa ja että meillä kaikilla olisi pelastusvarmuus.