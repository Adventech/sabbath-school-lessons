---
title:  Lisäaineistoa
date:  24/03/2023
---

Lue seuraava ihanteellinen visio seurakuntaperheestä, jossa sen jäsenet ovat uskollisia Jumalan asioidenhoitajia maan päällä. Mieti, mitä voisitte seurakuntana tehdä, jotta ainakin jokin osa tästä ihanteellisesta visiosta voisi olla totta juuri sinun seurakunnassasi.

Ihanteellinen visio seurakunnan taloudenhoidosta

Seurakunnan vastuunkantajat ovat onnistuneet luomaan seurakuntaan sellaisen kulttuurin, että siellä harjoitetaan raamatullista taloudenhoitoa opettamalla, kouluttamalla, tukemalla ja rohkaisemalla.

Ihmiset toteuttavat raamatullisia periaatteita elämässään. Heidän anteliaisuutensa kasvaa, he säästävät säännöllisesti odottamattomia tilanteita varten ja eivätkä enää elä yli varojensa.

Heidän elämäntyyliään kuvaavat kohtuullisuus, kurin­alaisuus ja tyytyväisyys. Raha ei ole heille kilpaileva jumala, vaan he kasvavat suhteessaan Jumalaan.

On sapattiaamu ja ihmiset saapuvat jumalanpalvelukseen. Heidän kasvoiltaan kuvastuu rauha. Heillä ei ole ahdistusta taloudellisista asioista, vaan heidän sydämessään on kasvava tyytyväisyyden ja kiitollisuuden tunne. He odottavat Jumalan läsnäoloa ja hänen työtään heidän keskuudessaan.

Seurakunnan kaikkien työmuotojen rahoitus on kunnossa. Seurakunta välittää Kristuksen rakkautta konkreettisilla tavoilla tarpeessa oleville.

Varoja on annettu siihen, että seurakuntaan on voitu luoda sellaiset toimitilat, jotka tukevat sen työtä ja joita myös ylläpidetään.

Kysymys kuuluu: ”Mitä Jumala kutsuu meitä tekemään niillä resursseilla, jotka hän on uskonut meille?”

**Keskustelunaiheita**

`Kuinka meidän tulee ymmärtää Raamatun kaksi selkeää opetusta: uskon kautta pelastuminen ja teoista saatava palkka. Miten sovitamme nämä kaksi eri käsitettä yhteen?`

`Miksei se, että olemme tyytyväisiä siihen, mitä meillä on, tarkoita sitä, ettemme voisi pyrkiä parantamaan taloudellista tilannettamme? Miksi nämä asiat eivät välttämättä ole ristiriidassa keskenään?`

`Miten valintamme, pienetkin, vaikuttavat siihen, millainen ikuisuus meitä odottaa?`