---
title:  Palkka Uskollisuudesta
date:  18/03/2023
---

> <p></p>
> ”Isäntä sanoi hänelle: ’Hyvin tehty! Olet hyvä ja luotettava palvelija. Vähässä olet ollut uskollinen, minä panen sinut paljon haltijaksi. Tule herrasi ilojuhlaan!’” (Matt. 25:21.)

### Avaintekstit
Hepr. 11:6; Jes. 62:11; Room. 6:23; Joh. 14:1–3; Ilm. 21; Matt. 25:20–23; Room. 8:16–18.

Vaikka emme voi koskaan ansaita pelastustamme, Raamattu käyttää toivoa palkasta motivoimaan meitä elämään uskollisesti Jumalan ansaitsemattoman armon vastaanottajina, sillä loppujen lopuksi kaikki, mitä saamme, on aina ja vain Jumalan armosta saatua.

Daavid kirjoitti: ”Herra on antanut täydellisen lain, se virvoittaa mielen. Herran ohjeet ovat luotettavat, ne neuvovat taitamatonta. Herran käskyt ovat oikeat, ne ilahduttavat sydämen. Herran määräykset ovat kirkkaat, ne avaavat silmäni näkemään. Herran sana on puhdas ja aito, se pysyy iäti. Herran säädökset ovat lujat, ne ovat oikeita kaikki. Ne ovat kalliimmat kuin puhdas kulta, kalliimmat kuin kullan paljous, makeammat kuin mesi, maistuvammat mehiläisen hunajaa. Ne opastavat minua, palvelijaasi, niiden noudattamisesta saa suuren palkan.” (Ps. 19:8–12.)

Useissa kohdissa Raamattu puhuu meidän palkastamme, joka on luvattu meille Kristuksen kautta hänen toisen tulemisensa jälkeen, kun tämä hirvittävä matkamme synnin alaisina on kuljettu loppuun.

Mitä meille on siis luvattu? Millaiset vakuudet meillä on siitä, että tulemme todella saamaan sen, mitä meille on luvattu?

_Tämä tutkistelu on sapatiksi 25.3.2023_