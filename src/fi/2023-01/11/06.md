---
title:  Kun Emme Voi Ostaa Emmekä Myydä
date:  16/03/2023
---

Raamattu maalaa tuskallisen kuvan siitä, millainen maailma on ennen Jeesuksen toista tulemista (vrt. Dan. 12:1).  Ilmestyskirja puhuukin vaikeista ajoista ennen Kristuksen tuloa.

`Lue Ilm. 13:11–17. Miten taloudelliset asiat liittyvät lopun ajan vainoihin?`

Ei lupaa ostaa eikä myydä? Työmme on yhdestä näkökulmasta sitä, että myymme aikaamme, taitojamme ja tavaraamme niille, jotka haluavat ostaa niitä. Osto- ja myyntikielto tarkoittaa, ettemme pysty toimimaan osana yhteiskuntaa. Uskollisten kokema paine tulee olemaan valtaisaa. Mitä enemmän on rahaa, sitä enemmän on menetettävää, varsinkin varallisuutena, joten paine mukautua tulee olemaan sitäkin suurempi.

Miten voimme sitten valmistautua? Siten, että varmistumme siitä, että Jumalan armosta emme nyt ole rahojemme ja omaisuutemme orjia. Jos emme ole sidoksissa niihin nyt, emme tule olemaan sidoksissa niihin silloinkaan, kun ollaksemme uskollisia meidän pitää luopua niistä.

`Lue 5. Moos. 14:22, 23. Mitä Jumalan kansan oli määrä tehdä voitollaan tai tuotoillaan joka vuosi? Miksi Jumala pyysi heitä tekemään näin?`

Yksi syy sille, miksi Jumala asetti kymmenysjärjestelmän oli, että ”te opitte olemaan koko elinaikanne kuuliaisia Herralle, Jumalallenne” (5. Moos. 14:23). Psalmista 31:20 näemme, että Herran pelko tarkoittaa samaa kuin häneen turvautuminen:

”Kuinka suuri onkaan sinun hyvyytesi!

Se on ehtymätön aarre niille, jotka sinua pelkäävät.

Kaikkien nähden sinä annat apusi niille, jotka turvautuvat sinuun.”

Tekstin rakenne osoittaa, että Herran pelko on häneen turvautumista. Toisin sanoen luotamme siihen, että Jumala asetti kymmenysjärjestelmän suojellakseen meitä itsekkyydeltä ja kannustaakseen meitä luottamaan häneen meidän elättäjänämme. Vaikka uskollisuus kymmenyksissä ei takaa sitä, että ihminen pysyy uskollisena Jumalalle loppuun saakka, niin ne, jotka eivät palauta kymmenyksiä, asettavat itsensä alttiiksi ongelmille.