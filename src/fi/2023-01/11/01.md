---
title:  Taloudenhoito Vaikeina Aikoina
date:  11/03/2023
---

> <p></p>
> ”Anna Jumalalle uhriksi kiitos, täytä lupauksesi Korkeimmalle. Huuda minua avuksesi hädän päivänä! Minä pelastan sinut, ja sinä kunnioitat minua.” (Ps. 50:14, 15.)

### Avaintekstit
2. Aik. 20:1–22; 1. Aik. 21:1–14; 2. Piet. 3:3–12; 1. Joh. 2:15–17; Ilm. 13:11–17.

Joskus vaikuttaa siltä, että maailmamme on luisumassa täyteen kaaokseen: sotia, verenvuodatusta, rikollisuutta, moraalittomuutta, luonnonkatastrofeja, pandemioita, taloudellista epävarmuutta, poliittista korruptiota ja paljon muuta. Yksilöillä ja perheillä on voimakas tarve ajatella ensin omaa selviytymistään. Tämä kaikki on johtanut siihen, että turvallisuusasioita mietitään paljon näinä epävarmoina aikoina, mikä on tietenkin ymmärrettävää.

Elämän taakat vaativat meiltä paljon päivittäistä keskittymistä. Meidän pitää maksaa velkojamme, kasvattaa lapsiamme ja huolehtia omaisuudestamme. Kaikki tämä vie aikaamme ja ajatuksiamme. Ja tietysti tarvitsemme vaatteita, ruokaa ja suojaa. Jeesus käsitteli näitä perustarpeitamme vuorisaarnassaan todeten: ”Tätä kaikkea pakanat tavoittelevat. Teidän taivaallinen Isänne tietää kyllä, että te tarvitsette kaikkea tätä. Etsikää ennen kaikkea Jumalan valtakuntaa ja hänen vanhurskasta tahtoaan, niin teille annetaan kaikki tämäkin.” (Matt. 6:32, 33.)

Koettelevina aikoina – silloin kun meidän täytyy nojata Herraan enemmän kuin koskaan – voimme ottaa joitakin konkreettisia askeleita, jotka perustuvat raamatullisiin periaatteisiin ja joita meidän tulisi noudattaa.

18.3. Global Youth Day

18.–25.3. Nuorten ja lasten rukousviikko

_Tämä tutkistelu on sapatiksi 18.3.2023_