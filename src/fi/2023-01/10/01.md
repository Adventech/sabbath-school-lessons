---
title:  Varallisuuden Luovuttaminen
date:  04/03/2023
---

> <p></p>
> ”Minä kuulin taivaasta äänen, joka sanoi: ’Kirjoita: Autuaita ne, jotka tästä lähtien kuolevat Herran omina. He ovat autuaita, sanoo Henki. He saavat levätä vaivoistaan, sillä heidän tekonsa seuraavat heitä.” (Ilm. 14:13.)

### Avaintekstit
Luuk. 12:16–21; Saarn. 2:18–22; Sananl. 27:23–27; 2. Kor. 4:18; Saarn. 5:10; Kol. 1:15–17.

Ansiovuosiemme lähestyessä loppuaan taloudellinen huomiomme siirtyy omaisuutemme säilyttämiseen loppuelämäämme varten. Siirtyminen työntekijästä eläkeläiseksi voi olla hyvin traumaattinen kokemus. Mikä on paras tapa edetä tässä tilanteessa talousasioitamme ajatellen?

Ihmisten vanhetessa he luonnollisesti alkavat huolehtia tulevaisuudestaan. Yleisimpiä pelkoja ovat: ennenaikainen kuolema; liian vanhaksi ja hauraaksi eläminen; jokin katastrofaalinen sairaus; henkinen tai fyysinen kyvyttömyys pitää huolta itsestä.

Ellen G. White kommentoi tällaisia pelkoja sanoen: ”Kaikki nämä pelot ovat Paholaisesta lähtöisin. – – Jos he [vanhenevat ihmiset] ottaisivat sen aseman, jonka Jumala on heille tarkoittanut, heidän viimeiset päivänsä voisivat olla heidän parhaat ja onnellisimmat päivänsä. – – Heidän pitäisi panna pois ahdistus ja taakat ja käyttää aikansa niin onnellisesti kuin osaavat. Näin he voivat kypsyä taivasta varten.” (1T 424.)

Tällä viikolla tutkimme, millaisia neuvoja Jumala on antanut meidän viimeisimpiä vuosiamme varten. Millaisia asioita meidän pitäisi tehdä tai välttää tekemästä, ja millaisia periaatteita meidän tulisi seurata?

_Tämä tutkistelu on sapatiksi 11.3.2023_