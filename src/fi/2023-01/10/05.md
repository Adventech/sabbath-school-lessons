---
title:  Hyväntekeväisyyttä Kuolinvuoteella
date:  08/03/2023
---

**Mitä periaatteita voimme omaksua seuraavista jakeista koskien sitä, miten meidän tulisi suhtautua rahaan?**

`1. Tim. 6:17`

`2. Kor. 4:18`

`Sananl. 30:8`

`Saarn. 5:10`

Raha voi saada voimakkaan otteen ihmisistä – otteen, joka on johtanut monien tuhoon. Kukapa ei olisi kuullut ihmisistä, jotka ovat tehneet kauheita asioita rahan takia – sellaisissakin tapauksissa, että heillä oli sitä runsain mitoin jo alun alkaenkin.

Asian ei kuitenkaan tarvitse olla näin. Jumalan voimassa me voimme pysäyttää vihollisen yrityksen muuttaa meille siunaukseksi tarkoitettu aineellinen omaisuus kiroukseksi.

Hyvän taloudenhoitajan kuolemansa varalle tehdyssä suunnitelmassa on olemassa vaara, että ihmiset ovat kiusattuja keräämään omaisuutta itselleen sillä verukkeella, että he kuollessaan antavat kaiken pois. Vaikka tämä on parempi ajatus kuin se, että käyttäisi kaiken eläessään (eräs miljardööri on sanonut tietävänsä eläneensä oikein vain siinä tapauksessa, jos hänen hautajaiskuluihinsa tarkoitettu sekki olisi katteeton), me voimme ja meidän pitäisikin pyrkiä parempaan.

”Monet pidättäytyvät antamasta Jumalan työhön eläessään vaimentaen omaatuntoaan sillä ajatuksella, että he ovat anteliaita sitten kuollessaan. He tuskin uskaltavat harjoittaa uskoa ja luottamusta Jumalaan sen vertaa, että antaisivat eläessään. Tällainen kuolinvuoteen hyväntekeväisyys ei ole sitä, mitä Kristus odottaa seuraajiltaan. Sen avulla ei voida puolustella elävien itsekkyyttä. Ne, jotka pitävät kiinni omaisuudestaan viimeiseen hetkeen asti, luovuttavat sen kuolemalle pikemmin kuin Jumalan asialle. Menetyksiä ilmenee jatkuvasti. Pankkeja kaatuu ja omaisuus hupenee monin eri tavoin. Monen tarkoituksena on tehdä jotakin, mutta he viivyttelevät asian kanssa. Paholainen toimii estääkseen varojen virtaamisen Jumalan aarrekammioon. Rahat menetetään ennen kuin ne on ehditty palauttaa Jumalalle, ja Paholainen riemuitsee tästä.” (5T 154.)

`Miksi meidän on oltava tarkkoja sen suhteen, miten me perustelemme niiden aineellisten siunausten käyttöä, joita meille on annettu?`