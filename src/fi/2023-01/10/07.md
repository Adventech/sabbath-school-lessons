---
title:  Lisäaineistoa
date:  10/03/2023
---

Ellen G. White kirjoitti omaisuuden jakamisen tärkeästä aiheesta kirjassa Testimonies for the Church, osa 3, s. 116–130, ja osa 4, s. 476–485.

Kirjassa Counsels on Stewardship on osio, jossa käsitellään kiinteistön omistuksen siirron suunnittelua (s. 323–335). Ellen White on kirjoittanut myös: ”Se, mitä monet lykkäävät siihen asti, kunnes ovat kuolemaisillaan, heidän tulisi tehdä, jos he todella ovat kristittyjä, kun heillä vielä on vahva ote elämästä. Heidän tulisi omistaa itsensä ja omaisuutensa Jumalalle, ja toimiessaan näin hänen taloudenhoitajinaan he saisivat tyydytystä siitä, että ovat tehneet velvollisuutensa. Ryhtymällä itse oman pesänsä pesänjakajiksi, he voisivat itse täyttää Jumalan vaatimukset, sen sijaan että siirtävät vastuun muille.” (4T 480.)

Mitä White tarkoittaa sanoessaan ”ryhtymällä itse oman pesänsä pesänjakajiksi”? Testamentissa on saatettu määrätä pesänjakaja, jonka tehtävänä on asianomaisen kuoleman jälkeen jakaa omaisuus testamentissa ilmaistulla tavalla. Ryhtymällä oman pesänsä jakajaksi, ihminen jakaa omaisuutensa jo eläessään. Näin hän saa tyydytystä siitä, että näkee lahjansa aikaansaamat tulokset ja tietää käyttävänsä Jumalalta saamiaan talentteja asianmukaisesti.

Kristityille Kristuksen toinen tuleminen on ”siunattu toivo”. Olemme kaikki kuvitelleet, miten upeaa on kerran nähdä Jeesuksen saapuvan taivaan pilvissä. Odotamme innolla kuulevamme sanat: ”Hyvin tehty!” Entä jos kuitenkin joudumme haudanlepoon ennen kuin Jeesus saapuu? Jos olemme noudattaneet hänen ilmoitettua tahtoaan, saamme tyytyväisinä nähdä jo eläessämme työn edistyvän ponnistustemme ansiosta. Tyytyväisinä tiedostamme myös, että kiinteistösuunnittelumme ansiosta työ voi jatkua vielä sen jälkeenkin, kun meitä ei enää ole.

**Keskustelunaiheita**

`Vaikka voimme koota aarteita taivaaseen jo nyt, miksi tämä ei tarkoita sitä, että yrittäisimme ansaita tai ostaa pelastusta?`

`Samaan aikaan kun meidän tulee olla anteliaita, meidän tulee olla myös viisaita. Ehkä joku on joskus vedonnut meihin, että antaisimme rahaa heidän työhönsä nyt, sillä pian tapahtuu jotakin, minkä jälkeen rahamme ovat hyödyttömiä. Miten voimme oppia erottamaan huijaukset aidoista ja lainmukaisista tavoista käyttää rahojamme Jumalan asian hyväksi?`