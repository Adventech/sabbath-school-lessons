---
title:  Rikas Hullu Mies
date:  05/03/2023
---

`Lue Luuk. 12:16–21. Mikä on tekstin keskeinen sanoma? Minkä nuhteen Herra antoi rikkaalle hullulle, ja mitä sen pitäisi opettaa meille koskien asennettamme omaisuuttamme kohtaan?`

Vaikka tekstin sanoma on tätä laajempi, ehkä voimme kuitenkin sanoa, että tämän kertomuksen kautta Jeesus kertoi siitä, mitä ei kannata eläkepäivinään tehdä. Samoin jos ihminen lopettaa työnteon kuluttaakseen kaikki kertyneet varansa itsensä hyväksi, hänen on hyvä pitää varansa ja ottaa kertomuksen sanoma tosissaan. Siinä ei ole mitään väärää, että ihminen työskentelee ahkerasti ja vanhetessaan ehkä jopa rikastuu. Ongelma on asenteessa rikkautta kohtaan. Miehen todellinen ongelma tulee ilmi hänen sanoissaan: ”Lepää nyt, syö, juo ja nauti elämästä!” (Luuk. 12:19.)

”Tämän miehen pyrkimykset eivät olleet sen korkeampia kuin eläinten, jotka tuhoutuvat. Hän eli niin kuin ei olisi lainkaan Jumalaa, taivasta ja tulevaa elämää, niin kuin hän omistaisi kaiken hallussaan olevan eikä olisi mitään velkaa Jumalalle tai ihmiselle.” (KV 185.)

Jos me tässä elämämme vaiheessa ajattelemme vain itseämme emmekä piittaa toisten tarpeista tai Jumalan asiasta, seuraamme rikkaan hullun esimerkkiä. Jeesuksen vertauksesta ei käynyt ilmi, että rikas mies olisi ollut laiska tai epärehellinen. Ongelma oli siinä, miten hän käytti sen, mitä Jumala oli hänelle uskonut. Koska emme tiedä kuolinpäiväämme, meidän tulisi olla aina valmiita siihen eläen Jumalan tahdon mukaan sen sijaan, että tavoittelisimme omia itsekkäitä päämääriämme.

Raamattu antaa yleiskuvan, että ihmisen tulisi jatkaa tuotteliasta elämää niin pitkään kuin se hänelle on mahdollista. Danielin kirjan ja Ilmestyskirjan kirjoittajat olivat todennäköisesti molemmat yli 80-vuotiaita saadessaan työnsä valmiiksi. Tämä tapahtui aikana, jolloin ihmisten keski-ikä oli noin 50 vuotta. Ellen G. White julkaisi jotkin tunnetuimmista ja rakastetuimmista kirjoistaan, kuten Aikakausien Toivo, vasta noin 70-vuotiaana. Iän itsessään, niin kauan kuin pysymme terveinä, ei tulisi merkitä sitä, että luovumme olemasta tuotteliaita ja hyvän tekemisestä siinä määrin kuin voimme.

Jeesus neuvoi niitä, jotka odottavat hänen toista tulemistaan, paitsi valvomaan myös jatkamaan työntekoaan (Matt. 24:44–46).