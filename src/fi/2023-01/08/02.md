---
title:  Tärkeimmät Asiat Ensin
date:  19/02/2023
---

`Lue Saarn. 12:1. Mikä sanoma tässä jakeessa on meille?`

Kun nuori kypsyy aikuiseksi, hänelle nousee ajatuksia siitä, miten hänen pitää alkaa hoitaa omat perustarpeensa: ruoka, vaatteet ja suoja. Jeesus itse on neuvonut, millaiseen tär­keysjärjestykseen meidän tulisi tarpeitamme asettaa sanoessaan: ”Etsikää ennen kaikkea Jumalan valtakuntaa ja hänen vanhurskasta tahtoaan, niin teille annetaan kaikki tämäkin.” (Matt. 6:33.) Sama periaate koskee niitäkin, jotka vasta vanhemmalla iällä tulevat Jeesuksen seuraajiksi.

Kuten näimme 1. Moos. 28:20–22, Jaakob teki monia tärkeitä elämänvalintoja, sekä hengellisiä että taloudellisia. Näyssä Jumala esitteli itsensä Jaakobille: ”Minä olen – – isäsi Abrahamin Jumala ja Iisakin Jumalan.” (1. Moos. 28:13.) Sitten osana omaa valaansa Jumalalle Jaakob sanoi: ”Herra [on] oleva minun Jumalani.” (1. Moos. 28:21.)

`Lue 1. Moos. 29:9–20. Miksi tämän tapahtuman ajoitus on tärkeä Jaakobin elämässä?`

Sen jälkeen kun Jaakob oli sitoutunut sekä hengellisesti että taloudellisesti Jumalaan, Jumala johti hänet Raakelin luo kaivolle (ks. 1. Moos. 29:9–20). Tämän esimerkin mukaisesti on sopivaa tehdä hengelliset ja elämäntyötä koskevat päätökset ennen avioliittoon sitoutumista. Se jäsentää ihmisen loppuelämää, ja Jumalan yhteydessä eletty elämä on aina parempi vaihtoehto kuin elämä ilman häntä, olosuhteista riippumatta. Jaakobin ja Raakelin tapauksessa on hyvä huomata myös se, että he sitoutuivat jakamaan keskenään kaiken, myös taloudelliset päätökset.

`Lue 2. Kor. 6:14, 15. Miksi tämä periaate on tärkeä pitää mielessä elämänkumppania etsittäessä? Vaikkei tämäkään takaa hyvää avioliittoa, miksi se voi kuitenkin nostaa hyvän avioliiton todennäköisyyttä?`