---
title:  Menestyksen Suunnittelua
date:  18/02/2023
---

> <p></p>
> ”Mitä teettekin, tehkää se täydestä sydämestä, niin kuin tekisitte sen Herralle ettekä ihmisille. Muistakaa, että saatte Herralta palkan, osuutenne perinnöstä. Palvelkaa Herraa Kristusta.” (Kol. 3:23, 24.)

### Avaintekstit
Saarn. 12:1; 1. Moos. 2:15; 1. Tim. 5:8; Kol. 3:23, 24; 1. Moos. 39:2–5; Sananl. 3:5–8.

Useimmat ihmiset haluavat menestyä ja olla onnellisia elämässään. Langenneessa maailmassa, jossa tragedia tai onnettomuus voi iskeä aivan yllättäen, näitä tavoitteita ei ole kuitenkaan aina helppo saavuttaa. Jotkut tavoitteet eivät koskaan toteudu.

Sitten on myös kysymys siitä, kuinka me määrittelemme menestymisen. Ajatellaanpa vaikka Joosefia Egyptissä. Jos jonkun elämä on ollut menestyksekästä, niin hänen, eikö vain? Vankilasta palatsiin, ja niin edelleen. Toisaalta entäpä Johannes Kastaja? Hän joutui vankilasta hautaan. Kuinka menestyksekästä hänen elämänsä oli? Se riippuu siitä, kuinka määrittelemme menestyksen.

Tällä viikolla tarkastelemme menestyksen käsitettä taloudenhoidon ja taloudellisten periaatteiden näkökulmasta. Riippumatta siitä keitä olemme tai missä asumme, raha ja talousasiat ovat osa elämäämme, pidimmepä siitä tai emme. Vaikkei menestyksestä ole mitään varmoja takuita, millaisia käytännön askeleita voimme silti ottaa, jotka saattavat auttaa välttämään yleisimmät sudenkuopat ja virheet, jotka kenties vaikeuttaisivat menestymistä elämässä?

_Tämä tutkistelu on sapatiksi 25.2.2023_