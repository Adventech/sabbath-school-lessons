---
title:  Lisäaineistoa
date:  20/01/2023
---

Lue Ellen G. Whiten kattavin selostus kymmenyksistä kirjasta Testimonies for the Church, osa 9, s. 245–252. Tutki myös osiota III kirjasta Counsels on Stewardship, s. 65–107.

”Jos kaikki kansamme kymmenykset virtaisivat Herran aarrekammioon, niin kuin niiden kuuluisi, saisimme sellaisia siunauksia, että pyhään tarkoitukseen annetut lahjat ja uhrit kymmenkertaistuisivat, ja Jumalan ja ihmisen välinen kanava pysyisi avoinna.” (4T 474.) Tämä on hämmästyttävä lausunto. Jos olisimme kaikki uskollisia kymmenysten palauttajia, Jumala siunaisi meitä niin, että antamamme lahjat vastaisivat todellisuudessa tuhatta prosenttia.

”Malakian kirjan 3. luvusta löytyy sopimus, jonka Jumala on tehnyt ihmisten kanssa. Tässä Herra täsmentää, mitä kaikkea hän antaa suurina lahjoina niille, jotka uskollisesti palauttavat hänelle kymmenykset ja uhrilahjat.” (Ellen G. White, Review and Herald, 17.12.1901.)

”Kaikkien tulisi muistaa, että Jumalan meille esittämät vaatimukset ovat kaikkien muiden vaatimusten perustana. Hän antaa meille runsaasti, ja sopimus, jonka hän on tehnyt ihmisten kanssa, on se, että ihmisten tulee palauttaa kymmenysosa omaisuudestaan Jumalalle. Herra armollisesti luottaa aarteensa taloudenhoitajiensa haltuun, mutta kymmenesosan osalta hän sanoo: ’Tämä on minun.’ Aivan kuten Jumala on antanut omaisuutensa ihmisten haltuun, on ihmistenkin palautettava Jumalalle uskollisesti kymmenykset kaikesta varallisuudestaan. Tämän järjestelyn takana on Jeesus Kristus itse.” (6T 384.)

**Keskustelunaiheita**

`Pohtikaa vielä sitä, että kymmenyskäytäntö ei saanut alkuaan muinaisessa Israelissa. Miten tämä tieto auttaa meitä ymmärtämään kymmenysvelvollisuuden jatkuvuutta Jumalan edessä myös omalla kohdallamme?`

`Jakakaa henkilökohtaisia todistuksia siitä, mitä olette oppineet ja kokeneet kymmenysten palauttamisen myötä. Mitä voitte opettaa toisille tästä tavasta?`