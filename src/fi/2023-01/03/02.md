---
title:  Kymmenykset Eli Kymmenesosa
date:  15/01/2023
---

Sanahakuteokset määrittelevät kymmenyksien tarkoittavan kymmenesosaa eli kymmentä prosenttia jostakin. Määritelmä on luultavasti otettu Raamatusta. Kymmenyksissä tuloista tai tuotosta palautetaan 10 prosenttia Jumalalle. Tiedämme, että kaikki meillä oleva kuuluu hänelle. Israelille Siinailla annettu kymmenyslainsäädäntö osoittaa, että kymmenykset ovat pyhiä ja kuuluvat Jumalalle (3. Moos. 27:30, 32). Jumala pyytää vain kymmentä prosenttiaan. Kiitosuhrit ovat kymmenysten lisäksi annettavia erillisuhreja ja niistä erilliset. Kymmenysten palauttaminen on vähimmäistodiste kristillisestä sitoumuksestamme. Raamatusta ei löydy viitteitä siitä, että Jumalan osuus olisi vähemmän kuin kymmenesosan.

`Lue 1. Moos. 14:18–20 ja Hepr. 7:1–9. Miten Abram toimi tavattuaan Melkisedekin? Mitä opimme siitä, kuinka kauas historiaan kymmenyskäytäntö ulottuu?`

Kymmenykset mainitaan ensimmäisen kerran 1. Moos. 14. luvussa, jossa kerrotaan Melkisedekin ja Abramin kohtaamisesta. Raamatun viimeinen maininta kymmenyksistä muistuttaa samasta kohtaamisesta (Hepr. 7:1–9). Kumpikaan, Melkisedek tai Kristus, ei kuulunut Leevin heimoon, joten kymmenyskäytäntö edelsi leeviläisten erikoisasemaa ja jatkui heidän jälkeensäkin. Kymmenykset eivät ole vain juutalainen tapa, eikä niiden alkuperä ole Siinailta.

`Lue 1. Moos. 28:13, 14, 20–22. Mitä Jumala lupasi tehdä Jaakobin hyväksi? Miten Jaakob reagoi lupaukseen?`

Kun Jaakob pakeni kotoaan veljeään Esauta, hän näki yöllä unen portaista, jotka ulottuivat maasta taivaaseen. Enkelit kulkivat portaita ylös ja alas. Jumala seisoi Jaakobin vieressä ja lupasi, että hän olisi Jaakobin kanssa ja toisi tämän takaisin kotiin. Tämä yksinäinen nuori mies sai todellisen kääntymyskokemuksen ja sanoi: Herra on ”oleva minun Jumalani. – – Kaikesta, mitä sinä annat minulle, minä tuon sinulle kymmenykset.” (1. Moos. 28:21, 22.)

`Miksi on tärkeää ymmärtää, että kymmenysten palauttaminen on peräisin jo ajalta ennen israelilaisten lakijärjestelmää ja uskonnollisia käytäntöjä?`