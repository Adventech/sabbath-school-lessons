---
title:  Sitoutuminen Kymmenyksiin
date:  14/01/2023
---

> <p></p>
> ”– Tuokaa täydet kymmenykset aarrekammioon, jotta temppelissäni olisi ruokaa. Koetelkaa minua tällä tavalla, sanoo Herra Sebaot. – Silloin saatte nähdä, että minä avaan taivaan ikkunat ja vuodatan teille sateen runsaan siunauksen.” (Mal. 3:10.)

### Avaintekstit
1. Moos. 14:18–20; Mal. 3:10; 5. Moos. 12:5–14; 3. Moos. 27:30; 1. Kun. 17:9–16; 1. Kor. 4:1, 2.

Ensimmäisen Mooseksen kirjan 14. luvussa Abram oli palannut takaisin menestyksekkäältä vankienvapauttamisretkeltä, jossa hän oli pelastanut veljenpoikansa Lootin, Lootin perheen ja muitakin Sodomasta vietyjä sotavankeja. Sodoman kuningas oli niin kiitollinen tästä pelastusretkestä, että tarjosi Abramille kaiken taistelusta saadun sotasaaliin. Sen lisäksi, että Abram kieltäytyi tarjouksesta, hän vielä antoi kymmenykset kaikesta hallussaan olevasta Melkisedekille.

Heti Abramin kymmenysten palauttamisen jälkeen Herra sanoi tälle: ”Älä pelkää, Abram. Minä olen sinun kilpesi, ja sinun palkkasi on oleva hyvin suuri.” (1. Moos. 15:1.) Itse asiassa Herra siis sanoi Abramille: ”Älä huolehdi. Minä olen sinun suojelijasi ja sinun elättäjäsi.” Paljon myöhemmin Mooses sanoi israelilaisille heidän valmistautuessaan astumaan Kanaaninmaahan: ”Luovuttakaa vuosittain kymmenykset kylvönne tuottamasta sadosta, kaikesta siitä, mikä kasvaa pelloillanne. – – Näin te opitte olemaan koko elinaikanne kuuliaisia Herralle, Jumalallenne.” (5. Moos. 14:22, 23.)

Ellen G. White on kirjoittanut: ”Jo Aadamin ajoista lähtien ihmisten odotettiin uhraavan Jumalalle lahjoja uskonnollisiin tarkoituksiin, siis jo paljon ennen kuin Moosekselle annettiin ohjeet tarkkaan määrätystä uhrijärjestelmästä.” (3T 393.)

Mitä tuo merkitsee meille?

_Tämä tutkistelu on sapatiksi 21.1.2023_