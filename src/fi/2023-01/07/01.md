---
title:  Yhdelle Näistä Vähäisimmistä
date:  11/02/2023
---

> <p></p>
> ”Sitten kuningas sanoo oikealla puolellaan oleville: ’Tulkaa tänne, te Isäni siunaamat. Te saatte nyt periä valtakunnan, joka on ollut valmiina teitä varten maailman luomisesta asti.” (Matt. 25:34.)

### Avaintekstit
Luuk. 4:16–19; Jes. 62:1, 2; 5. Moos. 15:11; Matt. 19:16–22; Luuk. 19:1–10; Job 29:12–16.

Raamattu puhuu usein muukalaisista ja vierasmaalaisista, isättömistä ja leskistä. Jeesus saattoi viitata juuri näihin ihmisiin puhuessaan ”näistä vähäisimmistä veljistäni” (Matt. 25:40).

Kuinka voimme tunnistaa nämä ihmiset nykyään? Raamatun ajan muukalaiset olivat yksilöitä, jotka joutuivat jättämään kotimaansa kenties sodan tai nälänhädän takia. Nykypäivän vastine näille muukalaisille voisivat olla ne miljoonat pakolaiset, jotka ovat tulleet köyhiksi olosuhteiden johdosta, joita he eivät ole itselleen valinneet.

Isättömiä ovat lapset, jotka ovat menettäneet isänsä sodan, onnettomuuden tai sairauden seurauksena. Tähän ryhmään voivat kuulua myös ne, joiden isät ovat vankilassa tai muuten vain poissa lastensa elämästä. Miten laaja palvelukenttä tässä avautuukaan.

Leskiä ovat ne, jotka ovat menettäneet puolisonsa samoista syistä kuin isättömät. Monet lesket ovat lisäksi yksinhuoltajia ja voisivat tarvita seurakunnan tarjoamaa apua.

Tällä viikolla opimme ymmärtämään, että koska olemme Jumalan taloudenhoitajia, köyhien auttaminen ei ole meille vain vaihtoehto, vaan se on Jeesuksen esimerkin seuraamista ja hänen käskyjensä noudattamista.

_Tämä tutkistelu on sapatiksi 18.2.2023_