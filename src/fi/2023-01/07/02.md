---
title:  Jeesuksen Elämä Ja Työ
date:  12/02/2023
---

Varhain Jeesuksen julkisen työn alkuaikoina hän matkusti Galilean Nasaretiin, joka oli hänen kotikaupunkinsa. Paikalliset ihmiset olivat jo kuulleet hänen työstään ja tekemistään ihmeistä. Kuten Jeesuksella oli tapana, hän meni sielläkin sapattina jumalanpalvelukseen synagogaan. Vaikka Jeesus ei ollut virkaatekevä rabbi, hänelle ojennettiin Jesajan kirjakäärö ja häntä pyydettiin lukemaan päivän teksti. Jeesus luki Jesajan kirjan 61:1, 2.

`Lue Luuk. 4:16–19 ja vertaa tekstiin Jes. 61:1, 2 (ks. myös Luuk. 7:19–23). Miksi luulet Jeesuksen valinneen tämän tietyn tekstin? Miksi näitä Jesajan kirjan jakeita voidaan pitää messiaanisina ennustuksina? Mitä jakeet paljastavat Messiaan työstä?`

Koska uskonnolliset johtajat olivat ilmeisesti jättäneet huomiotta profetiat, jotka puhuivat kärsivästä Messiaasta, ja olivat tulkinneet väärin profetioita, jotka viittasivat Messiaan toisen tulemisen kirkkauteen, suurin osa ihmisistä uskoi väärään ajatukseen siitä, että Messiaan tehtävänä oli vapauttaa Israel valloittajiltaan ja sortajiltaan eli roomalaisilta. (Tämän pitäisi toimia meille muistutuksena siitä, kuinka tärkeää profetioiden ymmärtäminen todella on.) Ihmisille on täytynyt olla suuri järkytys, että Messiaan toiminta-ajatus tulikin Jesajan kirjan 61. luvun alusta (Jes. 61:1, 2).

Häikäilemättömät virkamiehet, kuten publikaanit ja liikemiehet, ja jopa köyhien omat naapurit halveksivat heitä. Yleisesti ajateltiin, että köyhyys oli Jumalan kirous ja että köyhien onnettoman tilan täytyi olla heidän omaa syytään. Tällaisen ajattelutavan vallitessa vain harvat olivat huolissaan köyhistä ja heidän ahdingostaan.

Kuitenkin Jeesuksen rakkaus köyhiä kohtaan oli yksi suurimmista todisteista hänen messiaanisuudestaan. Se voidaan nähdä myös siinä, kuinka Jeesus vastasi Johannes Kastajan kysymykseen hänen messiaanisuudestaan (ks. Matt. 11:1–6). ”Johannes Kastaja ei ymmärtänyt, kuten eivät tehneet Vapahtajan opetuslapsetkaan, Kristuksen valtakunnan luonnetta. Hän odotti Jeesuksen astuvan Daavidin valtaistuimelle, ja kun aika kului eikä Vapahtaja mitenkään tavoitellut kuninkaallista valtaa, Johannes hämmentyi ja tuli levottomaksi.” (4AO 180.)