---
title:  Uhrilahjat Ja Jumalanpalvelus
date:  24/01/2023
---

Raamatussa ei anneta meille mitään jumalanpalvelusta koskevaa kaavaa. Vaikuttaa kuitenkin siltä, että ainakin neljä asiaa kuuluu siihen. Uudessa testamentissa jumalanpalvelusta kuvaavaan listaan kuuluu ainakin kirjoitusten tutkiminen/saarna, rukous, musiikki sekä kymmenykset ja uhrilahjat.

Kolmesti vuodessa kaikkien Israelin miesten (ja perheiden) oli määrä tulla Herran eteen Jerusalemissa. Ja kukaan ”ei saa[nut] tulla Herran eteen tyhjin käsin” (5. Moos. 16:16.) Toisin sanoen kymmenysten palauttaminen ja uhrilahjojen antaminen olivat osa jumalanpalvelusta. Jumalan lapset toivat kymmenyksensä ja uhrilahjansa pääsiäisenä, helluntaina ja lehtimajanjuhlan aikaan. On vaikea kuvitella, että kukaan olisi tullut noihin juhliin tyhjin käsin.

Muinaisille israelilaisille kymmenysten ja uhrilahjojen antaminen oli keskeinen asia heidän jumalanpalveluksessaan. Todellinen Jumalan palveleminen ei ole pelkästään kiitollisuuden ilmaisemista Jumalaa kohtaan sanoin, laulussa ja rukouksessa, vaan myös siinä, että tuomme uhrilahjamme Herran huoneeseen. Israelilaiset toivat lahjansa temppeliin; me tuomme ne kirkkoon sapattina osana jumalanpalvelusta (tämä on ainakin yksi tapa palauttaa kymmenyksemme ja antaa uhrilahjamme).

`Lue 1. Aik. 16:29; Ps. 96:8, 9 ja Ps. 116:16–18. Miten voimme soveltaa näissä jakeissa esitettyjä periaatteita omaan jumalanpalvelukseemme?`

Jumalan lapsina, joille on annettu tehtäväksi olla vastuussa hänen työstään maan päällä, meillä on etuoikeus, mahdollisuus ja velvollisuus tuoda uhrilahjamme. Jos Herra on antanut meille lapsia kasvatettavaksi hänelle, meidän tulisi jakaa heidän kanssaan se ilo, jota kymmenysten ja uhrilahjojen tuominen seurakunnan tilaisuuksiin tuottaa. Joissakin paikoissa ihmiset palauttavat kymmenyksensä nettipankin välityksellä tai muulla tavoin. Teimmepä sen miten tahansa se on osa meidän jumalanpalvelustamme.

`Millaisia kokemuksia sinulla on ollut siitä, että palautat kymmenykset ja annat uhrilahjoja osana jumalanpalvelustasi? Miten tällainen tapa vaikuttaa suhteeseesi Jumalaan?`