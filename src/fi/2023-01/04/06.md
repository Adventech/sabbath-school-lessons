---
title:  Uhrilahjoja Isosta Lasipurkista
date:  26/01/2023
---

Tutkimus on osoittanut, että vain noin yhdeksän prosenttia ihmisten varallisuudesta on rahoitusomaisuutta, jota voidaan lahjoittaa uhrilahjoina lyhyellä varoitusajalla. Käteisvaroja, sekkejä, säästöjä, rahamarkkinarahastoja ja muita vastaavia pidetään yleensä rahoitusomaisuutena, ainakin niillä, joilla tällaisia varoja on. Suurin osa varallisuudestamme on sijoitettu kiinteään omaisuuteen, kuten kotikiinteistöihin, karjaan (jos elämme maalla), tai muuhun kiinteään tavaraan.

Eroa käyttövarojen ja kiinteän omaisuuden välillä voidaan kuvata jakamalla tuhat senttiä (10 euroa) kahteen eri lasipurkkiin niin, että 10 senttiä kuvaa aina jokaista prosenttiyksikköä. Pienessä lasipurkissa olisi siis 90 senttiä, jotka kuvaisivat yhdeksän prosentin käyttövarojasi. Suuressa lasipurkissa olisi siten 9 euroa 10 senttiä, ja ne kuvaisivat 91 prosentin kiinteää omaisuuttasi.

Suurin osa ihmisistä antaa uhrilahjansa ”pienestä lasipurkista” eli käyttövaroistaan, joita heillä on käteisenä tai pankkitilillään. Jos joku kuitenkin innostuu oikein tosissaan jostakin, hän antaa ”isosta lasipurkista”. Raamatussa on monia esimerkkejä tästä.

`Lue Mark. 14:3–9 ja Joh. 12:2–8. Ketkä olivat päähenkilöitä Simonin juhlissa? Mikä oli Marian lahjan arvo? Miksi hän voiteli Jeesuksen tällöin?`

Marian lahja oli 300 denaarin arvoinen – kokonaisen vuoden palkan verran. Kyse oli Marian ”suuresta lasipurkista”. Pian tämän jälkeen Juudas petti Jeesuksen vain hieman yli yhdellä kolmasosalla tuota summaa eli ”pienen lasipurkin” lahjan hinnalla: kolmellakymmenellä hopearahalla (Matt. 26:15). Vaaditaan todellista rakkautta ja sitoutumista, että joku antaa ”suuren lasipurkin” lahjoituksia eli antaa sijoituksistaan. Jos meistä kuitenkin tulee ahneita, kuten Juudaksesta, saatamme myydä itsemme pilkkahintaan.

Barnabaksen toiminta mainitaan 28 kertaa Uudessa testamentissa. Tunnemme hänet pääasiassa Paavalin matkakumppanina ja suurena lähetystyöntekijänä. Tuon toiminnan perusta mainitaan samassa tekstissä, jossa hänetkin ensimmäistä. Ap. t. 4:36, 37 luemme Barnabaksen ”ison lasipurkin” antamisesta. Miten vahva todistus Kristuksen sanoista: ”Missä on aarteesi, siellä on myös sydämesi.” (Matt. 6:21.)