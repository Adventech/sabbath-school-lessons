---
title:  Palvelukseen Antautuminen
date:  11/09/2022
---

`Lue Fil. 2:5–9. Mikä tärkeä sanoma välittyy meille näistä jakeista?`

Nykyinen kulttuurimme kehottaa meitä kaikkia vaatimaan ja puolustamaan oikeuksiamme. Tämä on hyvä asia ja usein näin kuuluukin tehdä, mutta kuten Jeesuksen kohdalla, Jumalan tahto saattaa olla, että hän pyytää meitä luopumaan oikeuksistamme vapaaehtoisesti, jotta voimme palvella Isää tavoilla, joilla on ikuista, Jumalan valtakuntaan asti ulottuvaa vaikutusta. Oikeuksistaan luopuminen voi olla vaikea ja epämiellyttävä prosessi, jossa olosuhteet muuttuvat tulikokeeksi.

Katso, miten Jeesus onnistui siinä (Fil. 2:5–8). Jakeet kuvaavat kolmea askelta, jotka Jeesus otti alistaessaan itsensä Jumalan tahdolle. Katkelman aluksi Paavali erityisesti muistuttaa meitä: ”Olkoon teilläkin sellainen mieli, joka Kristuksella Jeesuksella oli.” (Fil. 2:5.)

Ollakseen asemassa, josta meidän pelastamisemme onnistuisi, Jeesus luopui yhdenvertaisuudestaan Isän kanssa ja muutti maan päälle ottaen ihmismuodon sen rajoitteineen (Fil. 2:6, 7).

Jeesus ei tullut tänne suurena ja mahtavana olentona, vaan palvelijana toisille ihmisille (Fil. 2:7).

Palvelevana ihmisenä Jeesus ei elänyt rauhallista ja pitkää elämää, vaan hän oli ”kuuliainen kuolemaan asti”. Eikä hän edes kuollut millään kunniallisella tai jalolla tavalla. Ei, hän oli ”kuuliainen kuolemaan asti, ristinkuolemaan asti” (Fil. 2:8).

`Millä elämän alueilla tämä Jeesuksen esimerkki on mallina meille? Jos oikeudet ja tasa-arvo ovat hyviä asioita, joita tulisi puolustaa, miten selität sen ajattelutavan, että niistä pitäisi joskus luopua? Lue nyt Fil. 2:9. Millä tavoin jae auttaa ymmärtämään Isän tahtoon alistumisen logiikan?`

`Kysy Pyhältä Hengeltä: ”Mistä sellaisista oikeuksistani pidän kiinni, jotka saattavat olla esteenä sille, että antautuisin Jeesuksen tahtoon palvella perhettäni, seurakuntaani ja ympärilläni olevia? Missä määrin olen valmis kestämään epämukavuutta palvellakseni muita?`