---
title:  Siemenen Lailla Kuoleminen
date:  10/09/2022
---

> <p></p>
> ”Totisesti, totisesti: jos vehnänjyvä ei putoa maahan ja kuole, se jää vain yhdeksi jyväksi, mutta jos se kuolee, se tuottaa runsaan sadon.” (Joh. 12:24.)

### Avaintekstit
Fil. 2:5–9; Room. 12:1, 2; 1. Sam. 2:12–3:18; 1. Sam. 13:1–14; Sak. 4:1–14.

Jeesuksen kuvaus vehnänjyvästä, joka kuolee, on kiehtova vertaus meidän alistumisestamme Jumalan tahtoon. Ensin tapahtuu putoaminen. Tähkästä putoava jyvä ei pysty mitenkään vaikuttamaan siihen, miten tai mihin kohtaan se putoaa maassa. Se ei kykene vaikuttamaan sen maan laatuun, johon se putoaa ja joka lopulta peittää sen.

Toiseksi prosessi vaatii pitkän odottamisen. Jyvän ollessa maassa se ei tiedä, mitä tulevaisuus pitää sisällään. Se ei pysty ”kuvittelemaan”, millaista elämä tulee olemaan tulevaisuudessa, sillä se on vain vehnänjyvä.

Kolmanneksi jyvän pitää kuolla. Jyvä ei voi mitenkään kasvaa vehnäntähkäksi, ellei se luovu turvallisesta, mukavasta tilastaan jyvänä. Sen täytyy ”kuolla”; toisin sanoen, sen täytyy luopua siitä, mitä se on ollut ennen, jotta se voidaan muuttaa siemenestä tuottoisaksi kasviksi.

Viikon avainajatus: Jos tiedämme, että Jumalan tahto on meidän parhaaksemme, miksi meidän on niin vaikeaa hyväksyä sitä? Millaisen esimerkin alamaisuudesta Kristus on jättänyt meille? Miten sovellat kuvausta vehnänjyvästä omaan elämääsi?

_Tämä tutkistelu on sapatiksi 17.9.2022_