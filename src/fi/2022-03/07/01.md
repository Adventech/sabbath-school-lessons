---
title:  Katoamaton Toivo
date:  06/08/2022
---

> <p></p>
> ”Eikä toivo ole turha, sillä Jumala on vuodattanut rakkautensa meidän sydämiimme antamalla meille Pyhän Hengen.” (Room. 5:5.)

### Avaintekstit
Hab. 1:1–4; Job 38–41; Jes. 41:8–14; Jer. 29:1–10; Hepr. 12:1–13.

Miten helppoa onkaan puhua ja laulaa toivosta silloin, kun olemme kirkossa hymyilevien ihmisten ympäröiminä. Kun kuitenkin löydämme itsemme tulikokeesta, toivo ei aina tunnukaan niin helpolta. Kun joudumme painostaviin olosuhteisiin, alamme kyseenalaistaa kaiken, varsinkin Jumalan viisauden.

Yhdessä kirjoistaan C. S. Lewis kirjoittaa kuvitteellisesta leijonavaltiaasta. Haluten tavata tämän leijonan eräs kirjan hahmoista kysyy, onko leijona vaaraton. Hänelle vastataan, että leijona ei ole vaaraton, mutta hän on hyvä.

Vaikka me emme aina ymmärrä Jumalaa ja hän näyttää tekevän ennalta-arvaamattomia asioita, tämä ei tarkoita, että Jumala olisi meitä vastaan. Se tarkoittaa yksinkertaisesti sitä, että meillä ei ole vielä kokonaiskuvaa kaikesta. Saatamme ajatella, että jotta me voisimme säilyttää rauhan, luottamuksen ja toivon, Jumalan pitäisi olla ymmärrettävä ja hänen toimiensa ennalta-arvattavia. Meidän ajatustemme mukaan hänen kuuluisi olla ”vaaraton”. Näin me petaamme itsellemme pettymystä.

Viikon avainajatus: Miten ymmärryksemme Jumalan luonteesta auttaa meitä säilyttämään toivon tulikokeen keskellä?

13.8. Lasten sapatti

_Tämä tutkistelu on sapatiksi 13.8.2022_