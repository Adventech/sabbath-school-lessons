---
title:  Lisäaineistoa
date:  12/08/2022
---

Lue Ellen G. White, Elämä ja kasvatus, s. 283–290 ja Suuren Lääkärin seuraajana, s. 391, 392.

”Kaikki joutuvat joskus kokemaan katkeraa pettymystä ja syvää masennusta – päiviä jolloin surun vallitessa on vaikea uskoa, että Jumala on maisten lastensa lempeä hyväntekijä, päiviä jolloin vaikeudet ahdistavat sielua, kunnes kuolema tuntuu elämää paremmalta. Silloin monet menettävät otteensa Jumalasta ja joutuvat epäilyksen orjuuteen ja epäuskon vankeuteen. Jos sellaisina aikoina voisimme hengellisesti havaita Jumalan sallimuksen merkityksen, saattaisimme nähdä enkelien koettavan auttaa meitä vapautumaan itsestämme ja saamaan jalkamme ikuisia vuoriakin lujemmalle perustukselle. Silloin saisimme olemukseemme uutta uskoa ja uutta elämää.” (3AO 56, 57.)

**Keskustelunaiheita**

`Ellen G. White sanoo, että ”kaikki” me koemme joskus ”katkeraa pettymystä ja syvää masennusta”. Kuinka hyvin huomaamme toinen toisemme, kun kukin vuorollaan käy läpi tällaisia vaiheita? Kuinka voimme paremmin oppia olemaan toivon tuojia toisillemme silloin, kun koemme katkeria pettymyksiä?`

`Käykää raamatuntutkisteluryhmässänne yhdessä läpi tiistain tutkisteluosuuden viimeistä kysymystä. Millaisen eron huomasitte elämässänne, kun muistutitte itseänne Jumalan jatkuvasta läsnäolosta?`

`Lukekaa ääneen katkelmia Jobin kirjan luvuista 38–41. Millaisen kuvan teksti antaa Jumalasta? Mitä sellaista opitte, mikä antaa teille toivoa ja rohkaisua? Miten sapatti liittyy tähän kuvioon? Miten se auttaa meitä pitämään Jumalan olemuksen ja luonteen mielessämme?`

`Muutosvoimainen toivo saadaan taivaasta. Voimme siis rukoilla toistemme puolesta, että saisimme toivoa elämäämme. Rukoilkaa niiden puolesta, joiden toivo on horjunut viime aikoina, että he saisivat sen takaisin. Mitä vielä voitte tehdä niiden hyväksi, jotka taistelevat toivon hiipumista vastaan?`

`Löytyisikö keskuudestanne joku halukas, joka voisi kertoa ajasta, jolloin epätoivo ja koettelemukset saivat hänet menettämään toivonsa ja uskonsa? Mikä nosti hänet taas pinnalle? Mitä sellaista voimme jakaa toistemme kanssa, joka auttaa meitä epäilyksen ja epätoivon hetkinä?`