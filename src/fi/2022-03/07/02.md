---
title:  Suuri Kokonaiskuva
date:  07/08/2022
---

Kun meihin sattuu, on helppo olettaa, että se mitä meille tapahtuu, on ainoa asia, jolla on merkitystä. On kuitenkin olemassa suurempi kuva kuin vain ”minä” (ks. Ilm. 12:7; Room. 8:22).

`Lue Hab. 1:1–4. Mitä Habakuk kohtasi?`

Voisi odottaa, että Jumala vastaisi Habakukille jotakin sen kaltaista kuin: ”Onpa tosi kamalaa, Habakuk; minäpä tulen auttamaan sinua heti.” Jumalan vastaus on kuitenkin päinvastainen. Hän kertoo Habakukille, että asiat tulevat muuttumaan vain entistä pahemmiksi. Lue Hab. 1:5–11.

Assyrialaiset olivat vieneet israelilaiset vankeuteen, mutta Jumala sanoi, että vielä pahempaa oli luvassa: babylonialaiset tulisivat viemään pois Juudan kansan. Habakuk huutaa taas Jumalan puoleen jakeissa 12–17 ja sitten hän odottaa nähdäkseen, mitä Jumala vastaa.

`Lue Hab. 2:2, 3. Millä tavoin nämä Jumalan alkusanat hänen lupaamaansa Babylonin tuhoon antavat toivoa?`

Habakukin kirjan toinen luku on Jumalan lupaus babylonialaisten tuhosta. Hepr. 10:37 lainaa kohtaa Hab. 2:3 antaen viittauksen tämän lupauksen messiaanisesta soveltamisesta tulevaisuudessa. Sama varmuus, jolla Babylonin luvattiin tuhoutuvan, annetaan meille ”suuren Babylonin” tuhosta (Ilm. 18:2).

Habakuk oli kuin loukussa suuren pahuuden keskellä ja Jumala lupasi vain entistä pahempaa tulevaksi. Juuri tällaisessa tilanteessa mekin löydämme itsemme pelastushistoriassa. Ympärillämme on suuri pahuus, mutta Raamattu ennustaa, että vielä pahempaa on tulossa. Avain siihen, että Habakuk selvisi, oli se, että hänen annettiin nähdä kokonaiskuva. Niinpä luvussa kolme hän kykenee rukoilemaan uskomattoman ylistysrukouksen, jossa hän kuvailee kaikkea sitä, mitä Jumala tekee tulevaisuudessa.

`Lue Hab. 3:16–19. Mitkä asiat Habakuk mainitsee toivonsa lähteiksi? Mikä on Jumalan kansan toivo meidän odottaessamme viimeisten profeetallisten tapahtumien täyttymistä? Miten voit ottaa tämän toivon omakohtaiseksi toivoksesi?`