---
title:  Ylistävä Elämä
date:  20/08/2022
---

> <p></p>
> ”Iloitkaa aina Herrassa! Sanon vielä kerran: iloitkaa!” (Fil. 4:4.)

### Avaintekstit
Fil. 4:4–7; Joos. 5:13–6:20; Ps. 145; Ap. t. 16:16–34; 2. Aik. 20:1–30.

On aina helppoa huutaa ilosta Herralle silloin, kun tunnemme iloa. Yhtä helppoa se ei ole silloin, kun asiat ovat huonosti, kun olemme pahimmassa mahdollisessa tilanteessa, kun tulikokeessa kuumuus vain lisääntyy. Juuri tuolloin meidän kuitenkin pitäisi – kenties enemmän kuin koskaan – ylistää Jumalaa, sillä ylistäminen on keino, joka auttaa meitä ylläpitämään uskoa.

Ylistäminen voi muuttaa synkimmätkin olosuhteemme, ei ehkä niin että tosiasiat ympärillämme muuttuvat, mutta siten että me itse muutumme ja ympärillämme olevat ihmiset muuttuvat tavalla, joka auttaa meitä kohtaamaan haasteita.

Ylistäminen on käytännön uskoa. Se ei ehkä aina tule kovin luontevasti, mutta kun harjoitamme ylistämistä niin, että siitä tulee luonnollinen osa elämäämme, sillä on voima sekä muuttaa että voittaa vastuksia.

Viikon avainajatus: Mitä on ylistäminen? Miten ylistäminen voi olla niin voimallinen hengellinen ase vaikeissa olosuhteissa? Miten ylistäminen voi muuttaa meitä ja ympäröivää tilannettamme?

27.8. Kansainvälinen naistyön teemapäivä – enditnow

_Tämä tutkistelu on sapatiksi 27.8.2022_