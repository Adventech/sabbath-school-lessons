---
title:  Ylistävä Elämä
date:  23/08/2022
---

Herran ylistäminen ei ehkä ole meille luontaista edes hyvissä olosuhteissa. Kuinka paljon vaikeampaa se onkaan vaikeissa olosuhteissa? Kuitenkin juuri tähän meitä kutsutaan. Meidän tulee harjoitella ylistämistä, kunnes ylistäminen muuttuu tiettynä aikana tapahtuvasta toiminnasta ilmapiiriksi, jossa elämme. Ylistämisen ei kuuluisi niinkään olla erityinen teko, vaan pikemmin erityinen tapa elää.

`Lue Ps. 145. Mitä syitä Jumalan ylistämiseen Daavid antaa? Millä tavoin tämän psalmin sanojen kuuluisi olla meidän sanojamme?`

Suuri brittiläinen saarnaaja Charles Haddon Spurgeon kirjoitti kirjan nimeltä The Practice of Praise (’Ylistämisen käytäntö’, ei suom.). Se perustuu Psalmin 145 jakeelle 7. Tässä lyhyessä jakeessa Spurgeon kiinnittää huomiomme kolmeen tärkeään asiaan, jotka voivat auttaa meitä kehittämään ylistävää elämäntapaa.

1. Ylistämistä harjoitetaan katselemalla ympärillemme. Jos me emme katsele ympärillemme nähdäksemme Jumalan suuruutta, meillä ei ole mitään syytä ylistää häntä. Mitä ylistämisen arvoista voit nähdä luomakunnassa? Esimerkiksi Jumalan luomakunnan kauneuden? Mitä ylistämisen arvoista voit nähdä hengellisessä maailmassa? Esimerkiksi nuoren kristityn kasvavan uskon?

2. Ylistämistä harjoitetaan muistamalla, mitä olemme nähneet. Jos haluamme elää ylistämisen ilmapiirissä, meidän tulee kyetä muistamaan ylistämisen aiheet. Millä tavoin voimme muistaa Jumalan suuruuden pitäen mielessämme samalla hänen hyvyytensä ja totuuden hänestä? Esimerkiksi kehittämällä uusia rituaaleja ja symboleita, jotka muistuttavat meitä hänen hyvyydestään?

3. Ylistämistä harjoitetaan puhumalla ylistysaiheita ääneen. Ylistäminen ei ole ajatuksissamme tapahtuvaa toimintaa. Sen on tarkoitus tulla ulos suustamme niin, että ympärillämme olevat ihmiset kuulevat sen. Mitä syitä keksit Jumalan ääneen ylistämiselle? Miten ääneen ylistäminen vaikuttaa ja kehen?

`Ota kynä ja paperia ja käytä hieman aikaa yllä olevan kolmen kohdan pohtimiseen. Mitä voit tehdä kehittääksesi ylistävää elämäntapaa omalla kohdallasi?`