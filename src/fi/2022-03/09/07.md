---
title:  Lisäaineistoa
date:  26/08/2022
---

Lue Ellen G. White, Alfa ja omega, osa 3, s. 76–83 tai Profeetat ja kuninkaat, s. 132–140 ja Alfa ja omega, osa 2, s. 85–94 tai Patriarkat ja profeetat, s. 470–480.

”Kasvattakaamme siis sydämemme ja huulemme ylistämään Jumalaa hänen verrattomasta rakkaudestaan. Opetelkaamme olemaan toiveikkaita ja pysymään Golgatan ristiltä loistavassa valossa. Milloinkaan emme saa unohtaa olevamme taivaallisen kuninkaan lapsia, Herran Sebaotin poikia ja tyttäriä. Etuoikeutemme on luottaa tyynesti Jumalaan.” (SLS 205.)

”Ja samalla kun minä jumaloin ja korotan häntä, haluan sinun korottavan häntä kanssani. Ylistä Herraa silloinkin, kun putoat pimeyteen. Ylistä häntä myös kiusauksen yllättäessä. ’Iloitkaa aina Herrassa!’ sanoo apostoli, ’Sanon vielä kerran: iloitkaa!’ Tuoko se perheeseenne synkkyyttä ja pimeyttä? Ei tietenkään. Se tuo auringonsäteen. Sinä voit näin koota kirkkauden valtaistuimelta tulevia ikuisen valon säteitä ja levittää niitä ympärillesi. Kehotan sinua antautumaan tähän tehtävään, levittämään valoa ja elämää ympärillesi, ei vain omalle polullesi, vaan myös niiden poluille, joiden kanssa olet tekemisissä. Olkoon tavoitteenasi parantaa lähimmäistesi elämää, nostaa heitä ylöspäin, osoittaa heille taivaan ja kirkkauden tie ja johtaa heitä etsimään maallisten asioiden sijaan ikuista sisältöä, kuolematonta perintöä ja katoamattomia rikkauksia.” (2T 593, 594.)

**Keskustelunaiheita**

`Mikä osa yhteisöllisellä ylistämisellä on kristityn elämässä? Miten kuvailisit sapattijumalanpalvelustenne ylistämistä? Onko se ylentävää? Rohkaiseeko se jäseniä pysymään uskollisina koettelemusten ja tappioiden keskellä? Jos ei, mitä asialle voitaisiin tehdä?`

`Mitä tarkoittaa Herran ylistäminen ”silloinkin, kun putoat pimeyteen” tai ”kiusausten yllättäessä”? Miten ylistäminen voi auttaa meitä selviämään kyseisistä tilanteista?`

`Jakakaa kokemuksianne siitä, miten ylistäminen on vaikuttanut elämäänne. Mitä voitte oppia toistenne todistuksista?`

`Valitkaa jokin ylistyspsalmi ja lukekaa se. Mitä se opettaa teille ylistämisestä? Millainen vaikutus ylistämisellä on uskoonne?`