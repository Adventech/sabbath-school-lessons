---
title:  Lisäaineistoa
date:  19/08/2022
---

Lue Ellen G. White, Alfa ja omega, osa 3, s. 331–336 tai Profeetat ja kuninkaat, s. 413–417.

”Eikö Jumala ole sanonut, että hän antaisi Pyhän Hengen niille, jotka sitä pyytävät? Ja eikö tämä Henki ole aito, oikea ja todellinen opas? Jotkut pelkäävät ottaa Jumalan sanaa todesta, ikään kuin he niin tehdessään olettaisivat liikoja. He rukoilevat Herraa opettamaan heitä ja kuitenkin arastelevat antaa tunnustuksen luvatulle Jumalan sanalle ja uskoa, että Jumala olisi todella opettanut heitä. Kunhan tulemme taivaallisen Isämme luo nöyrinä ja opetukselle alttiin hengen kera, halukkaina ja innokkaina oppimaan, miksi meidän pitäisi epäillä, ettei Jumala täyttäisi lupauksiaan? Älä siis hetkeäkään epäile häntä ja epäilyilläsi häpäise häntä. Kun olet etsinyt hänen tahtoaan, osasi siitä eteenpäin on uskoa, että sinua johdetaan, ohjataan ja siunataan hänen tahtonsa tekemisessä. Saatamme olla luottamatta itseemme siltä varalta, että olemme tulkinneet hänen opetuksiaan väärin, mutta voimme tehdä tästäkin asiasta rukousaiheen ja luottaa häneen viimeiseen asti, että hänen Pyhä Henkensä johtaa meitä tulkitsemaan hänen suunnitelmiaan ja kaitselmustaan oikein.” (6MR 225.)

”Usko kasvaa vahvaksi joutuessaan vastatusten epäilysten ja vastakkaisten vaikutteiden kanssa. Tällaisissa koettelemuksissa hankittu kokemus on arvokkaampaa kuin kalleimmat jalokivet.” (3T 555.)

**Keskustelunaiheita**

`Keskustelkaa asioista, joihin uskomme, vaikka emme näe niitä. Miten tämä auttaa meitä ymmärtämään mitä ”Näkymättömän näkeminen” tarkoittaa?`

`Keskustelkaa keskiviikon tutkisteluosuuden viimeisestä kysymyksestä. Kuinka usein löydämme itsemme tuollaisesta tilanteesta? Mitä voimme tehdä, että osaisimme paremmin luottaa siihen, että Herran tie on paras, vaikkei se olisikaan sitä, mitä me haluamme?`

`Jos ”usko kasvaa vahvaksi joutuessaan vastatusten epäilysten ja vastakkaisten vaikutusten kanssa” ja tästä seuraa jotakin ”arvokkaampaa kuin kalleimmat jalokivet”, miten sen tulisi vaikuttaa siihen, miten suhtaudumme vastoinkäymisiin?`