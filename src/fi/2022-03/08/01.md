---
title:  Näkymättömän Näkeminen
date:  13/08/2022
---

> <p></p>
> ”Uskonsa tähden Mooses lähti Egyptistä kuninkaan vihaa pelkäämättä ja pysyi lujana, kuten pysyy se joka ikään kuin näkee Näkymättömän.” (Hepr. 11:27.)

### Avaintekstit
Room. 8:28–39; Joh. 14:1–14; Ef. 1:18–23; Jes. 40:27–31.

Heprealaiskirjeessä annettu uskon määritelmä haastaa meidät aina: ”Usko on sen todellisuutta, mitä toivotaan, sen näkemistä, mitä ei nähdä.” (Hepr. 11:1.) Miten voimme olla varmoja sellaisesta, mitä emme näe? Kuitenkin Mooses oli esimerkkinä juuri tällaisesta uskosta muistojakeessamme: hän pysyi lujana, koska hän näki Näkymättömän (Hepr. 11:27).

Vielä haastavampaa on tajuta, että meidät on kutsuttu ”näkemään Näkymätön” ei vain silloin kun meillä menee hyvin, vaan erityisesti silloin, kun kaikki menee pieleen. Tähän me tarvitsemme uskoa, Kristuksen kaltaista uskoa, joka pohjautuu totuuteen Jumalasta ja hänen valtakunnastaan. Isämme hyvyys, Jeesuksen nimen voima, ylösnousemuksen voima ja Jumalan myötätunto ovat keskeisiä totuuksia, jotka mahdollistavat sen, että me voimme seisoa vahvoina silloin, kun olemme tulikokeessa ja meitä kiusataan epäilemään kaikkea.

Viikon avainajatus: Mitkä totuudet Jumalasta auttavat meitä kestämään jopa pahimmissa mahdollisissa tilanteissa?

_Tämä tutkistelu on sapatiksi 20.8.2022_