---
title:  Isämme Tuhlaavaisuus
date:  14/08/2022
---

> <p></p>
> ”Jos Jumala todella rakastaisi minua, hän varmasti tekisi puolestani sellaisen ja sellaisen asian!” Montakohan kertaa olemme ajatelleet jotakin tämän tapaista. Katsomme olosuhteitamme ja ihmettelemme, mahtaako Jumala todella rakastaa meitä, sillä jos hän rakastaisi, asiat olisivat varmasti eri tavalla.

On olemassa kaksi perussyytä, jotka usein johtavat meidät epäilemään Jumalan hyvyyttä. Ensinnäkin silloin kun meillä on palava halu sydämessämme ja mielessämme saada jotakin, minkä uskomme olevan hyvää, ajatus siitä, että Jumala saattaisi haluta meille jotakin muuta, saattaa tuntua naurettavalta. Toiseksi saatamme epäillä Jumalan hyvyyttä, koska kokemuksemme on ristiriidassa sen kanssa, mitä uskomme. Jos jokin asia näyttää, tuntuu, kuulostaa tai maistuu hyvältä, sen täytyy olla hyvää. Ja niinpä me vihastumme Jumalaan, kun emme saa haluamaamme.

Tässä kohtaa usko astuu kuvaan. Uskoa tarvitaan juuri tuollaisina hetkinä, jolloin meillä on kiusaus epäillä Jumalaa ja hänen hyvyyttään.

`Room. 8:28–39 on voimallinen katkelma, joka kuvailee Jumalan hyvyyttä meitä kohtaan. Mitä sellaista löydämme jakeista, mikä auttaa meitä suojaamaan mielemme Jumalan hyvyyden epäilemiseltä?`

Room. 8:32 nostaa esiin tärkeän ajatuksen, joka on hyödyllinen suojaamaan meitä siltä, etteivät olosuhteemme pääse lannistamaan meitä: ”Kun hän ei säästänyt omaa Poikaansakaan vaan antoi hänet kuolemaan kaikkien meidän puolestamme, kuinka hän ei lahjoittaisi Poikansa mukana meille kaikkea muutakin?” Miksi kuvittelisimme Jumalan tehneen niin suuren uhrauksen lähettämällä Poikansa kuolemaan meidän puolestamme ja sitten muuttuneen yhtäkkiä ilkeäksi saituriksi?

Jumalan anteliaisuus meitä kohtaan voidaan nähdä Kristuksen kuolemassa, ja tällä totuudella tulee olla suurempi vaikutus ajatteluumme kuin kaikilla niillä epäilyksillä, joita tulikokeemme saattaa meissä synnyttää.

`Miten totuudella (Jumalan hyvyydestä) voi olla vahvempi vaikutus sinuun kuin epäilyksilläsi? Jumalan anteliaisuus jatkuu tuhansilla eri tavoilla elämässäsi tänäänkin. Miten tämä ajatus vaikuttaa uskoosi?`