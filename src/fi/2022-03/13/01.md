---
title:  Kristus Tulikokeessa
date:  17/09/2022
---

> <p></p>
> ”Yhdeksännen tunnin vaiheilla Jeesus huusi kovalla äänellä: ’Eeli, Eeli, lama sabaktani?’ Se merkitsee: Jumalani, Jumalani, miksi hylkäsit minut?” (Matt. 27:46.)

### Avaintekstit
Luuk. 2:7, 22–24; Matt. 2:1–18; Joh. 8:58, 59; Luuk. 22:41–44; Matt. 27:51, 52; Room. 6:23; Tit. 1:3.

Aina kun pohdimme kärsimyksen ongelmaa, esiin nousee kysymys: mistä synti ja kärsimys ovat saaneet alkunsa? Jumalallisen ilmoituksen kautta meillä on hyviä vastauksia: ne saivat alkunsa siitä, kun vapaat ihmiset käyttivät väärin Jumalalta saamaansa vapautta. Tämä johtaa toiseen kysymykseen: tiesikö Jumala etukäteen, että nämä olennot tulisivat lankeamaan? Kyllä, mutta mitä ilmeisimmin hän ajatteli, että se oli ”riskin arvoista”, kuten C. S. Lewis kirjoittaa.

Riskin arvoista? Kenelle? Meillekö, kun Jumala samaan aikaan istuu taivaassa valtaistuimellaan? Ei aivan näinkään. Kaikkien Jumalan luomien älykkäiden olentojen vapaus oli hänelle niin pyhää, että sen sijaan, että olisi kieltänyt meiltä vapauden, hän valitsi kantaa itse suurimman kärsimyksen siitä, että me käytimme vapauttamme väärin. Näemme tämän kärsimyksen Jeesuksen elämässä ja kuolemassa – hänen, joka kärsimällä ihmisenä on luonut taivaan ja maan välille siteet, jotka kestävät halki ikuisuuden.

Viikon avainajatus: Mitä Kristus kärsi meidän puolestamme? Mitä voimme oppia hänen kärsimyksestään?

_Tämä tutkistelu on sapatiksi 24.9.2022_