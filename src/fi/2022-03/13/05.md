---
title:  Ristiinnaulittu Jumala
date:  21/09/2022
---

Ristiinnaulitsemiskuolema oli yksi julmimmista rangaistuksista, joita roomalaiset antoivat kenellekään. Sitä pidettiin pahimpana mahdollisena tapana kuolla. Miten kauheaa, että kukaan joutui kuolemaan tuolla tavalla, saati sitten Jumalan Poika! Jeesus tuli samanlaiseen ihmislihaan kuin meilläkin on. Tämä meidän on aina muistettava. Sen fyysisen kivun, jota lyömiset, ruoskimiset, käsiin ja jalkoihin lyödyt naulat sekä haavoja repivä oman ruumiin paino ovat aiheuttaneet, on täytynyt olla sietämätöntä. Tämä olisi ollut julmaa jopa kaikkein pahinta rikollista kohtaan; kuinka epäoikeudenmukaista olikaan, että Jeesus, kaikin tavoin syytön, joutui kärsimään tällaisen kohtalon.

Kuitenkin, kuten tiedämme, Kristuksen fyysiset kärsimykset olivat vähäistä siihen verrattuna, mitä todellisuudessa tapahtui. Kyse oli paljon enemmästä kuin viattoman miehen surmaamisesta.

**Mitkä Jeesuksen kuolemaan liittyvät tapahtumat osoittavat, että kyse oli paljon enemmästä kuin mitä useimmat paikalla olleet ihmiset tuona hetkenä tajusivatkaan? Mitä merkityssisältöjä löydämme seuraavista ristintapahtumista?**

`Matt. 27:45`

`Matt. 27:51, 52`

`Mark. 15:38`

Selvästikin tässä oli kyse jostakin paljon suuremmasta kuin pelkästään viattoman ihmisen epäoikeudenmukaisesta kuolemasta. Raamatun mukaan Jumalan viha syntiä (meidän syntiämme) kohtaan vuodatettiin Jeesuksen päälle. Jeesus kärsi ristillä vanhurskaan Jumalan vanhurskaan vihan syntiä kohtaan, koko maailman syntiä kohtaan. Näin ollen Jeesuksen kärsimys oli paljon syvempää, pimeämpää ja tuskallisempaa kuin mitä kukaan ihminen voisi koskaan tietää tai kokea.

`Kun käyt läpi omia taisteluitasi, olivatpa ne mitä tahansa, millaista toivoa ja lohtua voit saada siitä, että Kristus kärsi sinun puolestasi ristillä?`