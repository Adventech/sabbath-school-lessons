---
title:  Lisäaineistoa
date:  23/09/2022
---

Lue Ellen G. White, Alfa ja omega, osa 5, s.234–247 ja 295–312 tai Aikakausien Toivo, s. 660–671 ja 715–729 tai Rakkaudella Isältä, s. 510–518 ja 552–564.

”Kolme kertaa hän lausui tuon rukouksen. Kolme kertaa hänen ihmisluontonsa värisi tuon viimeisen, suurimman uhrin edessä. Mutta nyt nousee ihmiskunnan historia maailman Lunastajan silmien eteen. Hän näkee, että jos lainrikkojat jätetään oman onnensa nojaan, he joutuvat perikatoon. Hän näkee ihmisen avuttomuuden. Hän näkee synnin voiman. Tuomitun maailman huudot ja valitukset kaikuvat hänen korviinsa. Hän näkee, mikä kohtalo sitä odottaa, ja hän tekee ratkaisunsa. Hän haluaa hinnalla millä tahansa lunastaa ihmisen itselleen. Hän ottaa vastaan verikasteensa, jotta hänen kauttaan ne miljoonat, jotka ovat tuomitut perikatoon, voisivat saada iankaikkisen elämän. Hän on jättänyt taivaan kartanot, missä kaikki on puhtautta, onnea ja kirkkautta, pelastaakseen tuon yhden kadonneen lampaan, yhden syntiinlangenneen maailman. Eikä hän tahdo luopua tästä tehtävästään. Hän haluaa sovittaa ihmiskunnan, joka on ollut halukas syntiin. Nyt hänen rukouksensa huokuu nöyrää alistumista: ’Jos tämä malja ei voi mennä minun ohitseni, minun sitä juomattani, niin tapahtukoon sinun tahtosi.’” (5AO 241.)

**Keskustelunaiheita**

`Miten tieto siitä, että Jumala itse Kristuksen persoonassa kärsi enemmän kuin kukaan meistä koskaan voisi, auttaa meitä meidän kärsimyksissämme? Mitä Kristuksen kärsimisen meidän puolestamme tulisi merkitä meille? Mitä lohtua saamme tästä ihmeellisestä totuudesta? Kun mietit vastaustasi, pidä mielessäsi seuraava Ellen G. Whiten lausunto: ”Kaikki synnin aiheuttama kärsimys vuodatettiin synnittömän Jumalan Pojan helmaan.” (3SM 129.)`

`Kerratkaa yhdessä Kristuksen kärsimyksiä, joita tutkittiin tämän viikon läksyssä. Mitä tulikokeita Kristus kohtasi? Millä tavoin ne ovat omien tulikokeittemme kaltaisia ja millä tavalla ne eroavat niistä? Mitä voimme oppia ja millaista apua saamme omiin tulikokeisiimme siitä, miten Jeesus kohtasi haasteensa?`

`Mitkä ovat sinulle rakkaimpia raamatunlupauksia – lupauksia, joihin voit tarrautua surun ja kivun keskellä? Kirjoita ne muistiin, vetoa niihin hyväksesi ja jaa tutkisteluryhmäsi kanssa.`