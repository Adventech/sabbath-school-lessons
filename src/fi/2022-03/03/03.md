---
title:  Kitkerät Vedet
date:  11/07/2022
---

> <p></p>
> ”Sitten kaikki israelilaisten seurakunta lähti liikkeelle Siinin erämaasta ja matkusti levähdyspaikasta toiseen Herran käskyn mukaan. Ja he leiriytyivät Refidimiin; siellä ei ollut vettä kansan juoda.” (2. Moos. 17:1, VKR.)

Kenties emme saa Jumalalta kaikkea, mitä haluamme, mutta eikö meillä ole oikeus odottaa kaikkea, mitä me tarvitsemme? Ei siis mitä ajattelemme tarvitsevamme, vaan mitä oikeasti tarvitsemme?

Jos israelilaiset jotakin todella tarvitsivat, se oli vettä. Heti sen jälkeen, kun Jumala oli johtanut israelilaiset Punaisenmeren halki, kansa seurasi häntä kuuman, vedettömän erämaan halki kolme päivää. Kansan epätoivo on ymmärrettävää, sillä erämaassa veden löytäminen on ratkaisevan tärkeää. Milloin he saisivat tarvitsemaansa vettä?

Niin, mihin Jumala sitten johdattaa heidät? Pilvipatsas liikkuu Maraan, jossa sentään oli vettä. Kansa oli varmasti innoissaan. Kun he sitten maistoivat vettä, he sylkivät sen heti suustaan, sillä vesi oli kitkerää. ”Kansa nurisi Moosesta vastaan ja sanoi: ’Mitä me nyt juomme?’” (2. Moos. 15:24.)

Sitten muutamaa päivää myöhemmin Jumala tekee saman uudestaan. Tällä kertaa tosin pilvipatsas pysähtyy kohtaan, jossa ei ollut lainkaan vettä (2. Moos. 17:1, VKR).

`Lue 2. Moos. 15:22–27 ja 2. Moos. 17:1–7 (VKR). Mitä Jumala paljasti itsestään Israelille Marassa ja Refidimissä? Mitä heidän olisi kuulunut oppia?`

`Minkä kysymyksen Israelin kansa esitti Refidimissä? (2. Moos. 17:7.) Oletko sinä joskus esittänyt saman kysymyksen? Jos olet, niin miksi? Miltä sinusta tuntui ja mitä opit sen jälkeen, kun sait vastauksen kysymykseesi? Kuinka monta kertaa meidän täytyy saada vastaus tähän kysymykseen ennen kuin lakkaamme kokonaan esittämästä sitä?`