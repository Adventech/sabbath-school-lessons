---
title:  Pysyvä Perintö
date:  13/07/2022
---

`Lue 1. Piet. 1:6, 7. Mitä Pietari sanoo?`

Pietari puhui ihmisille, jotka kamppailivat vaikeuksissa ja usein tunsivat itsensä hyvin yksinäisiksi. Hän kirjoitti Jumalan valituille, ”jotka asuvat hajallaan, muukalaisina Pontoksessa, Galatiassa, Kappadokiassa, Bityniassa ja Aasian maakunnassa” (1. Piet. 1:1). Kyse oli alueesta, joka nykyään tunnetaan läntisen Turkin alueena. Muutamaa jaetta myöhemmin Pietari sanoo tietävänsä heidän kärsivän ”monenlaisissa koettelemuksissa” (1. Piet. 6, 7).

`Mitä Pietari tarkoittaa sanoessaan, että he ovat hajallaan asuvia muukalaisia? Miten tuollainen asema mahdollisesti lisäsi heidän kärsimyksiään?`

Kristittynä olo noina aikoina oli jotakin aivan uutta. Uskovia oli vähän ja he elivät hajallaan eri paikoissa, joissa he olivat ehdoton vähemmistö, usein väärinymmärretty, pahimmassa tapauksessa vainottu vähemmistö. Pietari vakuuttaa heille, etteivät heidän koettelemuksensa ole sattumanvaraisia tai kaoottisia (1. Piet. 1:6, 7). Aito usko on tavoitteena niille, jotka kestävät ”monenlaisissa koettelemuksissa”.

`Lue 1. Piet. 1:6–9. Millaista perimmäistä varmuutta Pietari yrittää valaa ihmisiin heidän koettelemustensa keskellä? Mitä tällainen toivo merkitsee myös meille?`

`Olivatpa heidän koettelemuksensa ja kärsimyksensä millaisia tahansa, miten niitä voitaisiin edes verrata ikuisuuteen, joka odottaa heitä, kun Kristus saapuu? Pietarin sanat näille kärsiville ovat myös Jumalan sanoja meille, olipa vastassamme mitä tahansa. Ovatpa koettelemuksemme kuinka vaikeita tai tuskallisia tahansa, emme saa koskaan menettää näkyämme lopullisesta kohtalostamme, joka on ikuinen elämä uudessa taivaassa ja uudessa maassa ilman kipua, kärsimystä tai kuolemaa. Kun meillä on tällainen lupaus edessämme – lupaus, joka on taattu Jeesuksen kuoleman kautta – miten tärkeää onkaan, ettemme menetä uskoamme, vaan sen sijaan koettelemusten keskellä pyydämme Herraa puhdistamaan meidät kaikesta, mikä on uskomme esteenä.`