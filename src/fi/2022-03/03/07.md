---
title:  Lisäaineistoa
date:  15/07/2022
---

Lue Ellen G. White Alfa ja omega, osa 1, s. 263–284 tai Patriarkat ja profeetat, s. 259–280 ja Alfa ja omega, osa 4, s. 87–96 tai Aikakausien Toivo, s. 95–105 tai Rakkaudella Isältä, s. 74–81.

”Jo muinoin Herra johdatti kansansa Refidimiin. Hän voi valita johtaa meidätkin sinne koetellakseen meitä. Hän ei aina johda meitä miellyttäviin paikkoihin. Jos hän tekisi niin, saattaisimme itseriittoisuudessamme unohtaa, että hän on auttajamme. Hän kaipaa ilmaista itsensä meille ja paljastaa käytettävissämme olevat runsaat antimet. Hän sallii koettelemusten ja pettymysten tulla kohdallemme, jotta ymmärtäisimme avuttomuutemme ja oppisimme kutsumaan häntä avuksemme. Hän voi saada virkistävät vedet virtaamaan piinkovasta kalliosta. Vasta kun näemme Jumalan kasvoista kasvoihin – sitten kun näemme kuten meidät nähdään ja tunnemme kuten meidät tunnetaan – saamme tietää, kuinka monta taakkaa hän on kantanut puolestamme ja kuinka monta taakkaa hän olisi mielellään kantanut, jos vain olisimme lapsenomaisessa uskossa tuoneet ne hänelle.” – Ellen G. White, ”Rephidim”, Advent Review and Sabbath Herald, 7. huhtikuuta 1903.

**Keskustelunaiheita**

`Puhumme usein kiusauksesta yksilön ongelmana, mitä se tietenkin onkin. Onko kuitenkin olemassa yhteisöllisiä kiusauksia – sellaisia, joilta meidän tulisi kirkkona tai paikallisseurakuntana suojautua? Millaisia tällaiset kiusaukset voisivat olla?`

`Löytyykö keskuudestanne joku halukas kertomaan niistä epämiellyttävistä paikoista, joihin heitä on elämänsä aikana johdettu? Miksi kokemukset olivat epämiellyttäviä? Mitä jos he joutuisivat kokemaan saman uudestaan nyt? Näkisivätkö he kokemuksensa eri valossa?`

`Me kaikki ymmärrämme periaatteen sen takana, että Jumala sallii meitä puhdistettavan ja jalostettavan koettelemuksissa. Kuinka sitten ymmärrämme tilanteet, joissa koettelemuksilla ei vaikuta olevan mitään arvoa — esimerkiksi jos joku kuolee välittömästi auto-onnettomuudessa? Etsikää mahdollisia vastauksia yhdessä.`

`Rukoilkaa yhdessä toistenne puolesta, että voisitte vahvistua kestämään koettelemuksia ja pysymään uskollisina.`