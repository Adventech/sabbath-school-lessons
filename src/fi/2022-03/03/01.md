---
title:  Lintuhäkki
date:  09/07/2022
---

> <p></p>
> ”Siksi te riemuitsette, vaikka nyt jouduttekin jonkin aikaa kärsimään monenlaisissa koettelemuksissa.” (1. Piet. 1:6.)

### Avaintekstit
2. Moos. 14; 2. Moos. 15:22–27; 2. Moos. 17:1–7 (VKR); Sananl. 3; Luuk. 4:1–13; 1. Piet. 1:6–9.

> <p></p>
> ”Täydessä päivänvalossa ja muiden äänien kuuluessa ei häkkilintu opi laulamaan laulua, jonka isäntä tahtoo sille opettaa. Se oppii katkelman sieltä ja trillin täältä, mutta ei erillistä ja kokonaista sävelmää. Mutta isäntä peittää häkin ja asettaa sen paikkaan, jossa lintu kuulee vain hänen laulunsa. Pimeässä se yrittää yhä uudelleen kunnes se viimein oppii tuon laulun ja päästää ilmoille täydellisen sävelmän. Sitten lintu tuodaan esiin, ja siitä saakka se osaa laulaa tuon laulun päivänvalossakin. Näin Jumala käsittelee lapsiaan. Hän haluaa opettaa meille laulun, ja kun me olemme oppineet sen koettelemusten varjossa, osaamme laulaa sen myöhemminkin.” (SLS 393.)

Huomaa, että se, joka kantaa linnun pimeyteen, on mestari itse.

On helppo ymmärtää, että Paholainen tuottaa meille kipua, mutta voisiko Jumala itse olla aktiivisesti johtamassa meitä tulikokeisiin, joissa koemme hämmennystä tai kipua?

Viikon avainajatus: Mitä sellaisia esimerkkejä tulee mieleesi Raamatusta, joissa Jumala itse johtaa kansansa kokemuksiin, joiden hän tietää sisältävän kärsimystä? Mitkä mielestäsi olivat niitä uusia lauluja, joita Jumala halusi heidän oppivan?

_Tämä tutkistelu on sapatiksi 16.7.2022_