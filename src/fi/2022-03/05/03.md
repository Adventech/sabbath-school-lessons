---
title:  Kuriton Israel
date:  25/07/2022
---

Kertomus Hooseasta sisältää joitakin hyvin voimallisia opetuksia meille. Hoosean tilanne on erikoinen. Hänen vaimonsa Gomer karkaa ja saa lapsia toisten miesten kanssa. Vaikka Gomer on seksuaalisesti uskoton, Jumala kutsuu Hoo­seaa ottamaan vaimonsa takaisin ja osoittamaan tälle jälleen täyttä rakkauttaan. Kertomus on tarkoitettu vertauskuvaksi Jumalasta ja Israelista. Israelilaiset olivat jättäneet Jumalan ja harjoittivat hengellistä haureutta muiden jumalien kanssa, mutta Jumala rakasti heitä yhä ja halusi osoittaa rakkautensa heille. Mutta katsokaa Jumalan keinoja!

**Lue Hoos. 2:3–14. Mitä keinoja Jumala sanoo käyttävänsä vetääkseen Israelin takaisin luokseen? Miltä tällaiset kokemukset olisivat tuntuneet?**

`Hoos. 2:4, 5`

`Hoos. 2:7–9`

`Hoos. 2:10, 11`

`Hoos. 2:12`

Kertomus nostaa esiin kaksi tärkeää asiaa siitä, miten koemme Jumalan, kun hän johdattaa meitä kääntymykseen. Ensinnäkin on olemassa vaara, ettemme tunnista, että kyse on Jumalan työstä. Kun Israel kävi läpi vaikeita ja tuskallisia vaiheita, heidän oli ehkä vaikea tunnistaa, että Jumala teki niissä työtään heidän pelastuksekseen. Kun orjantappurat estävät meitä etenemästä tiellämme tai kun muurit nousevat eteemme niin, ettemme pysty jatkamaan poluillamme (Hoos. 2:8) – onko silloin kyse Jumalan ohjauksesta? Kun emme saa perustarpeitamme tyydytetyiksi tai meitä hävettää (Hoos. 2:11, 12) – voisiko meidän Isämme olla kaiken sen takana? Totuus on, että tuntuipa meistä miltä tahansa, Jumala tekee aina työtään johtaakseen meitä kääntymykseen, sillä hän rakastaa meitä hyvin paljon.

Toiseksi olemme vaarassa ymmärtää Jumalan väärin, kun hän tekee työtään. Saatamme tunnistaa, että Jumala on työssään tässä, mutta emme pidä siitä, mitä hän tekee. Kun tunnemme itsemme loukatuiksi ja noloiksi, on helppo syyttää Jumalaa julmuudesta — siitä, ettei hän puutu asioihin tai välitä. Jumala tekee kuitenkin aina työtään uudistaakseen meitä rakkaudellisen liittonsa avulla.

`Lue Hoos. 2:16–25. Mitä katkelma paljastaa Jumalasta?`