---
title:  Lisäaineistoa
date:  29/07/2022
---

Lue Ellen G. White, Alfa ja omega, osa 1, s. 129–139 tai Patriarkat ja profeetat, s. 126–135, ja Testimonies for the Church, osa 5, s. 315–319.

”Jumala on aina koetellut kansaansa ahdistusten ahjossa. Sen kuumuudessa kuona erottuu kristillisen luonteen aidosta kullasta. Jeesus valvoo koetta. Hän tietää, miten arvokasta metallia on jalostettava, jotta se voisi heijastaa hänen rakkautensa säteilyä. Jumala kasvattaa palvelijoitaan läheisin, syvälle käyvin koetuksin. Hän näkee eräillä olevan kykyjä, joita voidaan käyttää hänen työnsä edistämiseen, ja näitä henkilöitä hän koettelee. – – Hän osoittaa heille heidän heikkoutensa ja opettaa heitä turvautumaan häneen – –. Näin hänen tarkoituksensa toteutuu. Saatuaan näin kasvatusta ja harjoitusta he ovat valmiit täyttämään sen suuren tarkoituksen, jota varten he ovat saaneet kykynsä.” (1AO 112, 113.)

”Jos meitä Jumalan kaitselmuksen alla kutsutaan kestämään koettelemuksia, hyväksykäämme risti ja juokaamme katkera malja muistaen, että Isän käsi pitää maljaa huulillamme. Luottakaamme häneen niin pimeydessä kuin päivänvalossakin. Emmekö voi uskoa, että hän antaa meille kaiken meidän parhaaksemme? – – Miten voimme kärsimyksen yössäkään kieltäytyä nostamasta sydäntämme ja ääntämme kiitolliseen ylistykseen, kun muistamme sen rakkauden, joka meitä kohtaan on osoitettu Golgatan ristillä?” (5T 316.)

**Keskustelunaiheita**

`Joku tutkisteluryhmästänne voisi kertoa oman kokemuksensa, jossa hänen uskoaan koeteltiin, jos ei aivan Abrahamin tavoin, niin kuitenkin melko voimakkaasti. Mitä voitte oppia tämän henkilön kokemuksesta, hänen onnistumisistaan tai epäonnistumisistaan?`

`Kertaa Kristuksen elämän viimeiset tapahtumat 24 tunnin ajalta ennen hänen ristinkuolemaansa. Millaisia äärimmäisiä kokemuksia hänellä oli? Miten hän kesti ne? Mitä periaatteita voimme löytää hänen esimerkistään ja miten voimme soveltaa niitä itseemme, kun olemme oman tulikokeemme keskellä?`

`Keskustelkaa siitä ajatuksesta, miten me kärsimyksemme kautta voimme auttaa toisia, jotka kärsivät. Vaikka ajatus olisi kuinka totta tahansa, millaisia ongelmia siihen voi liittyä?`

`Miksi on tärkeää luottaa Jumalaan huonoina aikoina?`