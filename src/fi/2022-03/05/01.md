---
title:  Äärimmäistä Kuumuutta
date:  23/07/2022
---

> <p></p>
> ”Herra näki hyväksi, että häntä ruhjottiin, että hänet lävistettiin. Mutta kun hän antoi itsensä sovitusuhriksi, hän saa nähdä sukunsa jatkuvan, hän elää kauan, ja Herran tahto täyttyy hänen kauttaan.” (Jes. 53:10.)

### Avaintekstit
1. Moos. 22; Hoos. 2:3–14; Job 1:6–2:10; 2. Kor. 11:23–29; Jes. 43:1–7.

Kun kuuluisan kristityn kirjailijan C. S. Lewisin vaimo oli kuolemassa, Lewis kirjoitti: ”Ei niin, että minulla olisi suurta vaaraa lakata uskomasta Jumalaan. (Niin luulen.) Todellinen vaara on siinä, että alan uskoa hänestä kauheita asioita. Johtopäätös, jota pelkään, ei ole ’Siispä Jumalaa ei loppujen lopuksi olekaan olemassa’, vaan ’Tällainen siis Jumala todella on.’” – Muistiinpanoja surun ajalta, suom. Anna-Mari Kaskinen (Helsinki: Kirjaneliö, 1995), s. 9.

Kun asiat käyvät todella tuskallisiksi, jotkut meistä hylkäävät Jumalan kokonaan. Toisilla on kiusaus Lewisin tavoin muuttaa käsitystään Jumalasta ja kuvitella kaikenlaisia pahoja asioita hänestä. Kysymys kuuluu: Kuinka kuumaksi ja tukalaksi tilanne voi käydä? Kuinka suuren kuumuuden läpi Jumala voi riskillä panna kansansa kulkemaan toteuttaakseen aikeensa muovata meitä Poikansa kuvan kaltaisiksi (Room. 8:29, VKR)?

Viikon avainajatus: Miksi Jumala on valmis riskeeraamaan sen, että ne, joiden hän haluaa tuntevan ja rakastavan häntä, ymmärtävätkin hänet väärin? Kuinka pitkälle ajattelet Jumalan olevan valmis tulemaan väärinymmärretyksi saadakseen sinut muovattua Poikansa kuvan kaltaiseksi?

_Tämä tutkistelu on sapatiksi 30.7.2022_