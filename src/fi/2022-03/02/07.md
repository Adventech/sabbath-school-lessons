---
title:  Lisäaineistoa
date:  08/07/2022
---

Lue Ellen G. Whiten artikkeli ”Effectual Prayer” lehdestä Signs of the Times, 18. marraskuuta 1903; Ellen G. Whiten kommentit The SDA Bible Commentary, osa 4, s. 1182 ja kirjasta My Life Today, s. 92.

”Hän, joka tutkii ihmisten sydämen, tuntee heidän luonteensa paremmin kuin he itse. Hän näkee, että joillakin on kykyjä ja taipumuksia, joita oikein ohjattuina voidaan käyttää hänen työnsä edistämiseksi. Kaitselmuksessaan hän johtaa nämä ihmiset erilaisiin asemiin ja vaihteleviin olosuhteisiin, jotta he voisivat oppia tuntemaan luonteessaan piilevät heikkoudet. Hän tarjoaa heille mahdollisuuden korjata nämä puutteet ja tehdä itsensä sopiviksi hänen palvelukseensa. Usein hän sallii vastoinkäymisten liekkien ahdistaa heitä, jotta he puhdistuisivat.” (SLS 392.)

**Keskustelunaiheita**

`Meillä voi olla todella vaikeaa silloin, kun niitämme syntimme seurauksia. ”Pääsemmekö enää koskaan sovintoon Jumalan kanssa?” kysymme. Mitä lupauksia Jumala on antanut, jotka voivat rohkaista meitä sinnittelemään tällaisten aikojen läpi luovuttamatta? (Katso mitä Paavali kirjoittaa Room. 5:1–11.) Mitä voit sanoa ihmiselle, joka esittää juuri tämän kysymyksen?`

`Mitä Ellen G. White tarkoittaa Jumalan kaitselmuksella? Miten kaitselmus toimii? Mistä tietää, että jokin asia tapahtuu Jumalan kaitselmuksesta? Miten Jumalan kaitselmus on johtanut koettelemuksiin omassa elämässänne? Keskustelkaa yhdessä siitä, mitä olette oppineet tällaisista tilanteista? Miten voitte auttaa sellaista, joka miettii, mahtaako jokin tapahtuma todella olla Jumalan kaitselmusta?`

`Jos tunnet jonkun, joka on parhaillaan tulikokeessa, onko sillä merkitystä, mikä tuon koettelemuksen on saanut aikaan? Toisin sanoen miten sinun tulisi suhtautua tähän ihmiseen ja hänen kärsimykseensä riippumatta siitä, mikä koettelemuksen aiheutti?`

`Eräs kristitty nuori mies Etelä-Amerikassa kävi läpi katkeran koettelemuksen. Kun koettelemus oli ohi, hän muutti Eurooppaan ja myöhemmin kommentoi asiaa jollekulle: ”Jätin ruumiini Etelä-Amerikkaan.” Mitä tämä tarkoittaa? Miksi meidän kaikkien on tietyssä mielessä jätettävä ruumiimme jonnekin? Mikä osa koettelemuksilla on tuossa prosessissa?`