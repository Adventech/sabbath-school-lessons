---
title:  Tulikokeita, Joita Tulee
date:  02/07/2022
---

> <p></p>
> ”Rakkaat ystävät, älkää oudoksuko sitä tulta ja hehkua, jossa teitä koetellaan, ikään kuin teille tapahtuisi jotakin outoa. Iloitkaa päinvastoin sitä enemmän, mitä enemmän pääsette osallisiksi Kristuksen kärsimyksistä, jotta saisitte iloita ja riemuita myös silloin, kun hänen kirkkautensa ilmestyy.” (1. Piet. 4:12, 13.)

### Avaintekstit
1. Piet. 4:12–19; 1. Piet. 5:8–11; Room. 1:21–32; Jer. 9:6–15; 2. Kor. 12:7–10.

Kemian laboratorioissa laitetaan usein eri aineita pieneen upokkaaseen eli sulatusastiaan, jossa niitä kuumennetaan äärimmäisen kovissa lämpötiloissa. Astian muuttuessa kuumemmaksi aineet joko sulavat, kuivuvat pihisten kokoon, räiskyvät tai palavat kirkkaasti riippuen siitä, mistä ne koostuvat. Sulatusastiassa aineet joutuvat tulikokeeseen.

Sulatusastiaa käytetään sellaisen aineen sulattamiseksi, joka vaatii hyvin korkeaa lämpötilaa. Sitä voidaankin käyttää vertauskuvana vaikeasta koettelemuksesta, paikasta tai tilanteesta, jossa keskitetyt voimat yhdessä saavat aikaan sen, että työn alla olevassa kohteessa tapahtuu jonkinlainen muutos.

Tämä vertauskuva antaa meille hyödyllisiä näkökulmia myös siihen, mitä meidän hengellisessä elämässämme tapahtuu. Tällä viikolla poimimme joitakin syitä sille, miksi saatamme yhtäkkiä löytää itsemme paineen alta, taistelemasta koettelemuksia vastaan sellaisissa paikoissa, joissa olosuhteet pakottavat meitä muuttumaan, kehittymään ja kasvamaan luonteeltamme. Tämä auttaa meitä tulemaan tietoisemmiksi siitä, mitä Jumala tekee elämässämme, jotta kun me joudumme tulikokeeseen sulatusastiaan, meillä olisi käsitys siitä, kuinka voimme reagoida.

Viikon avainajatus: Millaisia syitä on niille vaikeille ajoille, joita koemme elämämme aikana?

9.7. Pääkonferenssin (kansainvälisen adventtikirkon keskustoimiston)

ulkolähetyksen erityisuhrilahja: Lähetystyön tukeminen

_Tämä tutkistelu on sapatiksi 9.7.2022_