---
title:  Puhdistavat Tulikokeet
date:  06/07/2022
---

> <p></p>
> ”Sentähden, näin sanoo Herra Sebaot: ’Katso, minä sulatan heidät ja koettelen heitä; sillä mitä muuta minä voisin tehdä tyttäreni, minun kansani tähden?” (Jer. 9:7, VKR.)

”Jos Jumalan Henki johdattaa mieleesi jonkin Herran sanan, joka haavoittaa sinua, niin voit olla varma siitä, että sinussa on jotakin sellaista, minkä Hän tahtoo haavoittaa kuoliaaksi.” – Oswald Chambers, Parhaani hänelle (Porvoo, WSOY, 1955), s. 271.

`Miten ymmärrät yllä olevan lainauksen ja raamatunjakeen? Millaisia kokemuksia sinulla on ollut liittyen puhdistusprosessin tuottamaan tuskaan?`

`Lue Jer. 9:6–15 (7–16, VKR). Jumala sanoo, että hän sulattaa ja tutkii/koettelee (VKR) Juudaa ja Jerusalemia. Jae 6 (7, VKR.) Mitkä kaksi syytä Jumala antaa toiminnalleen? Lue Jakeet 12, 13 (13, 14, VKR.) Miten sulatus ja tutkiminen tapahtuu? Lue Jakeet 14, 15 (15, 16, VKR).`

Jumalan puhdistava koetus ja tutkiminen tapahtuivat rajujen toimenpiteiden kautta. On ehkä kolme syytä sille, miksi puhdistava koetus voi tuntua tulikokeelta. Ensinnäkin koemme kipua Jumalan salliessa olosuhteiden paljastaa meille syntimme. Hieman aiemmin Jeremia kirjoittaa surullisena: ”Palkeet puhaltavat, mutta tulesta valuu vain lyijyä. Turhaa on ollut koko sulatus, kuona ei erkane.” (Jer. 6:29.) Joskus tarvitaan siis järeitä keinoja huomiomme saamiseksi. Toiseksi koemme tuskaa, kun tunnemme surua siitä synnistä, jonka näemme nyt selvästi. Kolmanneksi koemme turhautumista yrittäessämme elää eri tavalla. Voi olla epämukavaa ja vaikeaa jatkuvasti valita luopua asioista, jotka ovat aiemmin olleet keskeinen osa elämäämme.

`Ajattele syntejä, joiden kanssa kamppailet. Jos Jumala päättäisi puhdistaa ja koetella sinua tänään, miten hän tekisi sen? Millaisiin toimiin voisit ryhtyä asian suhteen ennen kuin Jumala alkaa ottaa kanssasi järeitä keinoja käyttöön, kuten hän teki Israelin kanssa?`