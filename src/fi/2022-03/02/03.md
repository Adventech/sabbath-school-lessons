---
title:  Paholaisen Juonimat Tulikokeet
date:  04/07/2022
---

> <p></p>
> ”Pitäkää mielenne valppaana ja valvokaa. Teidän vastustajanne Saatana kulkee ympäriinsä kuin ärjyvä leijona ja etsii, kenet voisi niellä.” (1. Piet. 5:8.)

`Mikä sanoma yllä olevassa jakeessa on meille? Kysy itseltäsi: ”Kuinka vakavasti otan nämä sanat?” Mitä sellaista teet elämässäsi, joka osoittaa, otatko sanat tosissasi vai et?`

Oletko koskaan tarkkaillut nälkäistä leijonaa? Se on pelottavaa, koska tiedämme, että se voi ottaa kiinni ja syödä lähes minkä tahansa saaliin se vain haluaa. Pietari sanoo, että Paholainen vaanii ympärillämme leijonan tavoin. Kun katsomme ympärillemme, voimme nähdä hänen tappamishalunsa seuraukset. Kuolemaa, kärsimystä, moraalin ja arvojen vääristelyä kaikkialla. Emme voi olla näkemättä Paholaisen aikaansaannoksia.

`Lue 1. Piet. 5:8–11. Miten kristittyjen tulisi suhtautua Paholaisen väijymiseen?`

`Mitä Jumala lupaa tehdä niille, jotka kärsivät? 1. Piet. 5:10.`

Pietari kirjoittaa nämä sanat neuvoksi siitä, miten Paholaisen hyökkäyksiin kristillistä uskoa vastaan voidaan reagoida. Kuten olemme todenneet, Paholainen tekee kuitenkin työtään monella tavalla. Vaikka meidän on oltava tietoisia vihollisemme todellisuudesta ja voimasta, emme saa lannistua, vaan meidän on aina muistettava, että Jeesus on voittanut Paholaisen ja että Paholainen on kukistettu vihollinen. Niin kauan kuin olemme yhteydessä Jeesukseen ja riipumme uskossa kiinni hänessä, meitä ei koskaan voida nujertaa. Ristin tähden Kristuksen voitto on meidänkin voittomme.

`Ajattele niitä monia tapoja, joilla Paholainen tuottaa tuskaa. Miten kohdan 1. Piet. 5:8–11 lukeminen auttaa meitä suhtautumaan siihen kärsimykseen, jota koemme, koska kohtalonamme on asua synnin maailmassa, jossa Paholainen aiheuttaa tuhoa?`