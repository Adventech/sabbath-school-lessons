---
title:  Taistelua Kaikin Voimin
date:  30/07/2022
---

> <p></p>
> ”Sitä varten minä ponnistelen ja taistelen kaikella hänen voimallaan, sillä voimalla, joka vaikuttaa minussa.” (Kol. 1:29.)

### Avaintekstit
Joh. 16:5–15; Kol. 1:28, 29; 1. Piet. 1:13; Matt. 5:29; 1. Moos. 32.

Muuan mies ja muuan nainen istuivat yhdessä eräässä keskusteluohjelmassa. Molemmat olivat kokeneet lapsensa murhan. Naisen poika oli murhattu 20 vuotta aiemmin, mutta hänen vihansa ja katkeruutensa olivat edelleen yhtä voimakkaita kuin tapahtuma-aikana. Miehen suhtautuminen omaan kokemukseensa oli täysin erilainen. Miehen tytär oli murhattu terroristien toimesta vain muutama vuosi sitten, mutta hän puhui anteeksiannosta murhaajia kohtaan ja siitä, miten Jumala oli muuttanut hänen kipunsa. Vaikka miehen kokema tuska oli hirvittävää, hänestä oli tullut esimerkki siitä, miten Jumala voi tuoda eheytymistä elämämme pimeimpiin hetkiin.

Miten kaksi ihmistä voi reagoida näin eri tavoin? Kuinka hengellinen muutos tapahtuu kristityn elämässä mahdollistaen kyseisen yksilön kypsymisen elämän tulikokeissa sen sijaan että tämä olisi täysin niiden musertama?

Viikon avainajatus: Mikä osa omalla tahdollamme ja tahdonvoimallamme on kamppaillessamme itsemme kanssa ja syntiä vastaan? Miten voimme välttää sen virheen, että antaisimme tunteittemme hallita tekemiämme päätöksiä? Miksi meidän on pysyttävä kestävinä antamatta periksi tulikokeessa?

_Tämä tutkistelu on sapatiksi 6.8.2022_