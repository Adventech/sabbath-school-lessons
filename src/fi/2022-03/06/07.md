---
title:  Lisäaineistoa
date:  05/08/2022
---

Lue Ellen G. White, Alfa ja omega, osa 1, s. 178–185 tai Patriarkat ja profeetat, s. 175–182 ja Tie Kristuksen luo, luku 5, s. 41–45.

”Ihmisen tahto, joka muodostaa niin tärkeän osan hänen luonnettaan, annettiin syntiinlankeemuksessa Paholaisen hallintaan. Hän on siitä lähtien toiminut niin, että ihminen tahtoisi ja toimisi Paholaisen halujen mukaisesti ihmisen kertakaikkiseksi tuhoksi ja kurjuudeksi.” (5T 515.)

”Saadakseen apua Jumalalta ihmisen on tunnettava heikkoutensa ja vajavuutensa. Hänen on mielessään varauduttava hänessä aikaansaatavaan suureen muutokseen, ja hänen on ryhdyttävä vakavasti ja kestävästi rukoilemaan ja toimimaan. Väärät tavat ja tottumukset on karistettava pois, ja voitto voidaan saavuttaa vain pyrkimällä päättävästi korjaamaan näitä virheitä ja mukautumalla oikeisiin periaatteisiin. Monet eivät koskaan tavoita sitä asemaa mihin voisivat päästä, koska he odottavat Jumalan tekevän heidän puolestaan sen, mitä varten Jumala on antanut heille kykyä jotta he tekisivät sen itse. Kaikkien, joita Jumala pitää käyttökelpoisina, on harjaannuttava erittäin ankaran henkisen ja siveellisen kurin alaisina, ja Jumala auttaa heitä liittämällä jumalallisen voimansa inhimilliseen toimintaan.” (1AO 234.)

**Keskustelunaiheita**

`Missä määrin uskot meidän oikeastaan tajuavan, että meidän tahtomme ”annettiin syntiinlankeemuksessa Paholaisen hallintaan”? Miten voimme Jeesuksen luonteeseen keskittymällä paremmin ymmärtää, kuinka langenneita todella olemmekaan ja kuinka suurta Jumalan armo on meitä kohtaan?`

`Lue kertomus Jeesuksesta Getsemanen puutarhassa (Matt. 26:36–42). Millaisia Jeesuksen omat tuntemukset ja halut olivat verrattuina Jumalan tahtoon? Mitä voimme oppia tästä esimerkistä?`

`Keskustelkaa kulttuurimme erityispiirteistä, jotka voivat murentaa puolustustamme ja jättää meidät alttiiksi Paholaisen hyökkäyksille. Mitä voimme tehdä auttaaksemme muita seurakunnan jäseniä olemaan tietoisia näistä vaaroista? Miten voimme auttaa niitä, jotka tuntevat tarvitsevansa apua?`

`Tiedätkö jonkun, joka ei ole tullut seurakunnan pariin pitkään aikaan ja saattaa olla lähellä luovuttamista? Mitä voitte tehdä tällaisen ihmisen rohkaisemiseksi? Mitä voitte tehdä auttaaksenne häntä olemaan kääntymättä pois Jeesuksesta?`