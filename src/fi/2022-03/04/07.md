---
title:  Lisäaineistoa
date:  22/07/2022
---

Lue Ellen G. White, Sons and Daughters of God, s. 100; Kristuksen vertaukset, s. 299–309; Suuri taistelu, nettiversio s. 723–746 tai Alfa ja omega, osa 8, s. 119–137 tai Suuri taistelu, s. 596–613 tai Suuri taistelu, taskup.   s. 388–399.

”Luonteen rakentaminen on tärkein tehtävä, mikä milloinkaan on uskottu ihmisolennoille, eikä siihen paneutuminen ole milloinkaan ennen ollut niin tärkeää kuin nyt. Mikään aikaisempi sukupolvi ei ole joutunut kohtaamaan niin tärkeitä tapahtumia. Nuoret miehet ja nuoret naiset eivät koskaan ennen ole kohdanneet niin suuria vaaroja kuin nyt.” (EK 213.)

”Vertauksen tyhmät morsiusneidot kuvataan pyytämässä öljyä, jota he eivät kuitenkaan saa. Tämä kuvaa niitä, jotka eivät ole valmistaneet itseään kehittämällä luonnetta, joka kestäisi kriisin aikana. Ikään kuin he menisivät lähimmäistensä luo ja sanoisivat: ’Anna minulle luonnettasi, tai joudun kadotukseen.’ Viisaat eivät voineet antaa öljyään tyhmien morsiusneitojen lepattaviin lamppuihin. Luonnetta ei voi siirtää. Sitä ei voi ostaa eikä myydä; se tulee hankkia. Herra on antanut jokaiselle mahdollisuuden saavuttaa vanhurskaan luonteen pitkään jatkuneen koeajan kuluessa; mutta hän ei ole tarjonnut keinoa siirtää toiselle luonnetta, jonka joku muu on kehittänyt itselleen käymällä läpi vaikeita kokemuksia ja oppimalla suurelta opettajalta läksyjä, jotka auttavat häntä olemaan kärsivällinen koetuksissa ja harjoittamaan uskoa, jolla voi siirtää mahdottomilta tuntuvia vuoria.” (YI, 16. tammikuuta, 1896.)

**Keskustelunaiheita**

`Mitä luonteen kehittäminen tarkoittaa? Miten siinä voi onnistua? Miten ensisijainen luonteen kehitys on omassa ja seurakuntasi elämässä?`

`Torstain tutkisteluosuudessa puhuttiin yhteisön tärkeästä roolista kristityn elämässä. Kuinka hyvin paikallisseurakuntanne toimii Kristuksen ruumiina? Kuinka hyvin te yhteisönä edustatte Herraa? Keskustelkaa siitä, miten voitte edistyä tässä asiassa.`

`Miksi luonteen kehittäminen on tärkeää, vaikka pelastummekin yksin uskosta Jeesukseen? Jos hänen vanhurskautensa ja täydellinen luonteensa on se, mikä pelastaa meidät, miksi meidän tarvitsee kehittää omaa luonnettamme?`