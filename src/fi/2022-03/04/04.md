---
title:  Jeesuksen Viimeiset Sanat
date:  19/07/2022
---

Jeesus oli Jerusalemissa ja hänen kuolemansa oli lähellä. Matteuksen evankeliumin mukaan Jeesuksen viimeiset opetushetket ennen pääsiäistä olivat ne, jolloin hän kertoi opetuslapsilleen vertauksia muun muassa kymmenestä morsiusneidosta sekä lampaista ja vuohista. Nämä kertomukset liittyvät siihen, miten meidän tulisi elää odottaessamme Jeesuksen paluuta. Ne ovat tänä päivänä ajankohtaisempia kuin koskaan ennen, sillä näemmehän kaikkialla ympärillämme merkkejä Jeesuksen pikaisesta paluusta.

Kymmenen morsiusneidon vertauksen kohdalla (Matt. 25:1–12) monet raamatunselittäjät pitävät öljyä symbolina Pyhästä Hengestä. Ellen G. White yhtyy ajatukseen, mutta sanoo lisäksi, että öljy on symboli myös luonteesta, ja että se on asia, jota kukaan toinen ei voi meille hankkia.

**Lue kyseinen vertaus. Millä tavoin kertomuksen merkitys muuttuu, jos öljy tulkitaan Pyhän Hengen sijaan Kristuksen luonteen omaamiseksi? Mitä vertaus omalla kohdallasi merkitsee, jos öljy kuvaa Pyhää Henkeä? Entäpä jos se kuvaa Kristuksen kaltaista luonnetta?**

`Pyhä Henki:`

`Luonne:`

`Lue vertaus lampaista ja vuohista (Matt. 25:31–46)? Mitä kriteereitä käytetään lampaitten ja vuohien erotteluun?`

Huomaa, että kuningas erottelee lampaat ja vuohet toisistaan niiden tekojen ja luonteen perusteella. Jeesus ei opeta tässä pelastumista tekojen kautta, mutta voimme silti nähdä, miten tärkeää luonteen kehitys on pelastussuunnitelmassa ja miten ne, jotka Kristus on todella pelastanut, heijastavat pelastustaan elämässään ja luonteessaan.

`On sanottu, että ihmisen luonne on sitä, mitä hän on pimeässä. Millainen ihminen sinä olet silloin, kun kukaan ei katsele? Mitä vastauksesi kertoo muutoksista, joita sinun tulee tehdä?`