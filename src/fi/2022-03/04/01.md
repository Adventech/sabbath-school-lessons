---
title:  Kultasepän Kasvojen Näkeminen
date:  16/07/2022
---

> <p></p>
> ”Me kaikki, jotka kasvot peittämättöminä katselemme Herran kirkkautta kuin kuvastimesta, muutumme saman kirkkauden kaltaisiksi, kirkkaudesta kirkkauteen. Tämän saa aikaan Herra, joka on Henki.” (2. Kor. 3:18.)

### Avaintekstit
Matt. 5:16; 1. Kor. 4:9, Ef. 3:10; Job 23:1–10; Matt. 25:1–12; Dan. 12:1–10; Ef. 4:11–16.

Amy Carmichael vei kerran Intiassa ryhmän lapsia vanhoja menetelmiä käyttävän kultasepän luo. Keskellä tulisijan hiillosta oli kovera kattotiili. Tiilen päällä oli sekoitus suolaa, tamarindi-hedelmää ja tiilen pölyä. Sekoituksen keskelle oli asetettu kultaa. Tulen kuluttaessa sekoitusta kulta tuli puhtaammaksi. Kultaseppä nosti kullan ylös pihdeillä ja jos se ei ollut tarpeeksi puhdasta, hän asetti sen takaisin tuleen uuden suolasekoituksen päälle. Joka kerta, kun kulta asetettiin takaisin puhdistumaan, lämpötilaa lisättiin. Ryhmän jäsenet kysyivät: ”Mistä tiedät, milloin kulta on puhdasta?” Kultaseppä vastasi: ”Silloin kun pystyn näkemään kasvoni siitä.” – Amy Carmichael, Learning of God (Fort Washington, PA: Christian Literature Crusade, 1989), s. 50.

Jumala haluaa puhdistaa meitä, jalostaa meitä kuin kultaa, muuttaa meitä hänen kuvansa kaltaisiksi. Miten hämmästyttävä tavoite, ja vielä hämmästyttävämpää on se, että Kristuksen kaltainen luonne kehittyy meissä vain käydessämme läpi elämän tulikokeita.

Viikon avainajatus: Mikä osa kärsimyksellä on puhdistusprosessissa? Miten suuren taistelun näkökulma auttaa meitä ymmärtämään tämän kaiken?

_Tämä tutkistelu on sapatiksi 23.7.2022_