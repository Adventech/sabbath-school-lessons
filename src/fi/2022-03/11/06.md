---
title:  Herrassa Iloitseminen
date:  08/09/2022
---

> <p></p>
> ”Olkoon ilosi Herrassa, niin hän antaa sinulle mitä sydämesi pyytää.” (Ps. 37:4, RK 2012.)

Ps. 37:4 on ihana lupaus. Kuvittele, että saisit sen, mitä olet aina halunnut. Sydämesi halujen toteutuminen riippuu kuitenkin siitä, onko sinulla sydän, joka iloitsee Herrassa. Mitä Herrassa iloitseminen sitten tarkoittaa?

Lue Ps. 37:1–11. Jakeen 4 asiayhteys on hieman yllättävä. Daavid kirjoittaa siitä, miten hän on sellaisten ihmisten ympäröimä, jotka toimivat Jumalaa vastaan ja häntä vastaan. Silloin kun ihmiset toimivat meitä vastaan, usein luonnollinen reaktiomme on vihastua ja ryhtyä hakemaan oikeutta itsellemme. Daavid neuvoo kuitenkin toisin.

**Mikä on seuraavissa jakeissa Daavidin neuvo Jumalan kansalle tällaisessa tilanteessa?**

`Ps. 37:1`

`Ps. 37:5`

`Ps. 37:7`

`Ps. 37:8`

`Lue Ps. 37:4 uudelleen. Mitä Herrassa iloitseminen tarkoittaa yllä kommentoimiesi jakeiden valossa?`

Daavid toistaa kerta toisensa jälkeen, vain hieman eri sanoja käyttäen, ajatusta ”Luota Herraan”. Luota siihen, että Herra toimii. Älä menetä malttiasi, koska Jumala on sinun Jumalasi, ja hän työskentelee hyväksesi – juuri tälläkin hetkellä. Sinun ei tarvitse ryntäillä päällepäsmärinä selvittämään asioita itse. Taivaallinen Isäsi on vastuussa. Luota häneen. Luota täydellisesti.

Juuri tämä on se asiayhteys, jossa Daavid kirjoittaa Herrassa iloitsemisesta. Jumalassa iloitseminen tarkoittaa, että elämme täydellisessä luottamuksen tilassa. Mikään ei voi horjuttaa rauhaamme, koska Jumala on läsnä ja työssään. Voimme ylistää häntä, voimme jopa hymyillä, koska kukaan ei voi voittaa viisaudessa meidän Jumalaamme! Kun opimme iloitsemaan hänessä, me todella saamme sen, mitä sydämemme kaipaa, sillä saamme sen, mitä rakastava Isämme haluaa antaa meille juuri silloin, kun se on meille ja hänen valtakunnalleen hyödyllisintä.

`Miten voit oppia iloitsemaan Herrassa?`