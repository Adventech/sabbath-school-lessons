---
title:  Lisäaineistoa
date:  09/09/2022
---

Lue Ellen G. White, Alfa ja omega, osa 2, s. 220–223 tai Patriarkat ja profeetat, s. 624–628.

Jumalan suunnitelmaan varallemme saattaa kuulua se, että joudumme odottamaan hyvinkin pitkään. Odottaminen voi tuntua tulikokeelta. Tällaisina aikoina voimme oppia pitkämielisyyttä keskittymällä Jumalaan ja luottamalla siihen, että hän toimii hyväksemme. Odottamiselle voi olla monia syitä, mutta kaikki liittyvät siihen, että Jumalan suunnitelmat meidän ja hänen valtakuntansa varalle toteutuisivat. Voimme menettää paljon, jos kiirehdimme Jumalan edelle; ja voimme saada paljon, jos säilytämme luottavaisen asenteen ja iloitsemme Herrassa.

Jumala mittaa ja punnitsee jokaisen koettelemuksen. ”En ehkä näe Jumalan tarkoituksia kärsimyksissäni, mutta Jumala tietää, mikä on parhaaksi, ja annan sieluni, ruumiini ja henkeni hänelle, uskolliselle Luojalleni, ’sillä tiedän, keneen uskon, ja olen varma siitä, että hän kykenee varjelemaan sen, mi­-   kä on minun haltuuni uskottu, aina tulemisensa päivään asti’ (2. Tim. 1:12). Jos harjoittaisimme sieluamme niin, että meillä olisi enemmän uskoa, rakkautta, kärsivällisyyttä ja täydellistä luottamusta taivaalliseen Isäämme, tiedän, että meillä olisi enemmän rauhaa ja iloa päivittäisessä elämässämme joutuessamme kohtaamaan tämän maailman konflikteja.

Herra ei ilahdu siitä, että hermoilemme ja huolehdimme itsemme pois Jeesuksen käsivarsilta. Tarvitsemme enemmän hiljaista odottamista ja tarkkailemista. Ajattelemme, että ellemme tunne niin, emme ole oikeilla jäljillä, ja siksi etsimme jatkuvasti sisältämme jotakin tilanteeseen sopivaa merkkiä. Tilannearviota ei tule kuitenkaan tehdä tunteen pohjalta, vaan uskon.” (2SM 242.)

**Keskustelunaiheita**

`Mitä tarkoittaa, että Jumala ”mittaa ja punnitsee jokaisen koettelemuksen”? Miten tämän tietäminen voi auttaa meitä joutuessamme odottamaan?`

`Antakaa henkilökohtaisia todistuksia siitä, mistä kärsivällisesti odottamisessa on todella kyse. Mitä pelkäsitte? Mistä iloitsitte? Miten selvisitte? Mitä opitte? Mihin Jumalan lupauksiin tartuitte?`

`Mitä voitte tehdä seurakuntana auttaaksenne ihmisiä, joiden tulikokeena on odottaa Jumalan oikeaa ajoitusta jonkin asian suhteen?`