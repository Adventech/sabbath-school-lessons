---
title:  Tulikokeessa Odottaminen
date:  03/09/2022
---

> <p></p>
> ”Hengen hedelmä on – – pitkämielisyys – –.”

(Gal. 5:22, RK 2012.)

### Avaintekstit
Room. 15:4, 5; Room. 5:3–5; 1. Sam. 26; Ps. 37:1–11.

Tutkijat tekivät kokeen 4-vuotiailla lapsilla ja vaahtokarkeilla. Tutkija sanoi jokaiselle lapselle, että he saisivat vaahtokarkin; mutta jos lapsi odottaisi siihen asti, että tutkija palaisi asioiltaan, he saisivat kaksi vaahtokarkkia. Jotkut lapsista survoivat vaahtokarkin suuhunsa heti, kun tutkija oli poistunut huoneesta; toiset odottivat. Erot kirjattiin ylös.

Sitten tutkijat seurasivat näiden lasten elämää heidän teinivuosiinsa asti. Ne, jotka olivat odottaneet tutkijaa, osoittautuivat sopeutuvaisemmiksi, opinnoissaan paremmin pärjääviksi ja itsevarmemmiksi kuin ne, jotka eivät odottaneet. Vaikutti siltä, että pitkämielisyys kertoi jostakin paljon suuremmasta, jostakin hyvin tärkeästä ihmisluonteeseen liittyvästä asiasta. Ei siis ihme, että Herra kehottaa meitä kehittämään pitkämielisyyttä itsessämme.

Tällä viikolla tarkastelemme, mitä voi löytyä ehkä koettelevimpien tulikokeiden takaa: odottamisen tulikoe.

Viikon avainajatus: Miksi meidän on joskus odotettava niin kauan joitakin asioita? Mitä läksyjä voimme oppia pitkämielisyydestä silloin, kun olemme tulikokeessa?

10.9. Pääkonferenssin (kansainvälisen adventtikirkon keskustoimiston)

ulkolähetyksen erityisuhrilahja: Uusien lähetystyömuotojen tukeminen

_Tämä tutkistelu on sapatiksi 10.9.2022_