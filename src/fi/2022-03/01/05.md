---
title:  'Odottamaton Kiertotie 2: Saarrettu Pöytä'
date:  29/06/2022
---

> <p></p>
> ”Sinä katat minulle pöydän vihollisteni silmien eteen. Sinä voitelet pääni tuoksuvalla öljyllä, ja minun maljani on ylitsevuotavainen.” (Ps. 23:5.)

Elämämme aikana kohtaamme vääjäämättä vihollisia. Miten suhtaudumme heihin? Oletko joskus maannut hereillä ja kääntyillyt levottomasti vuoteessasi yrittäen keksiä keinoja kostaa niille, jotka yrittävät satuttaa sinua tai tuhota työsi? Kristittyjen on joskus vaikea tietää, miten suhtautua vihollisiin.

`Millaisia vihollisia olet kohdannut? Miten olet suhtautunut niihin, jotka ovat yrittäneet satuttaa sinua? Entä niihin, joista välität? Miten hyvin noudatit Kristuksen ohjetta (Matt. 5:44)? Entä Paavalin (Room. 12:18–21)?`

Psalmissa 23:5 Daavid näyttää mielenkiintoisen tavan suhtautua vihollisiin. Hän piilottaa vihollisten läsnäolon sillä, että keskittyy katsomaan sitä, mitä Jumala tekee hänen hyväkseen. Ja Jumala on siinä järjestämässä hänelle juhlia.

Kun Daavidin kulttuurissa kunniavieras saapui juhliin, isäntä voiteli tämän pään öljyllä juuri kun tämä oli astumassa juhlasaliin. Öljy oli sekoitus oliivi- ja tuoksuöljyä. Sitten vieras istutettiin pöydän ääreen, jossa oli ruokaa enemmän kuin tämä ikinä saattoi syödä.

`Miten Psalmin 23:5 kolme asiaa (pöytä, öljy ja malja) voivat auttaa muistamaan, miten Jumala huolehtii meistä, silloinkin kun olemme laaksossa?`

Paavali muistuttaa meitä: ”Emmehän me taistele ihmisiä vastaan vaan henkivaltoja ja voimia vastaan, tämän pimeyden maailman hallitsijoita ja avaruuden pahoja henkiä vastaan.” (Ef. 6:12.) Vihollisiimme kuuluu niitä, jotka näemme, ja niitä, joita emme näe. Pidimmepä siitä tai emme, meidät on saarrettu. Mutta kun olemme paimenen kanssa, yksikään vihollinen, ei näkyvä eikä näkymätön, voi varastaa meiltä sitä, minkä Jumala meille tarjoaa.

`Muistele, miten paimen on kohdellut sinua, kun olet ollut vihollisten ympäröimänä. Mitä kiittämisen aihetta näet noissa vaikeilta tuntuneissa ajoissa?`