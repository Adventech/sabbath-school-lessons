---
title:  Lisäaineistoa
date:  01/07/2022
---

Lue Ellen G. White, Testimonies for the Church, osa 4, s. 143 sekä Alfa ja omega, osa 5, s. 39–44 tai Aikakausien Toivo, s. 459–466 tai Rakkaudella Isältä, s. 357–361.

”Ne, jotka lopulta voittavat, kohtaavat uskonelämässään kauhean hämmennyksen ja koettelemusten aikoja. He eivät kuitenkaan saa hylätä luottamustaan, sillä tämä on osa heidän kasvatustaan Kristuksen koulussa. Se on välttämätöntä, jotta kaikki kuona voidaan puhdistaa pois. Jumalan palvelijan on kestettävä lujasti vihollisen hyökkäykset ja ankarat pilkkapuheet. Hänen on voitettava esteet, jotka Paholainen asettaa hänen tielleen. – –

Jos katsot jatkuvasti ylöspäin, etkä alas vaikeuksiisi, et uuvu tielläsi ja näet pian Jeesuksen ojentavan kätensä auttaakseen sinua. Sinun tarvitsee vain ojentaa. – – hänelle kätesi yksinkertaisessa luottamuksessa ja antaa hänen johtaa sinua. Kun opit luottamaan, sinusta tulee toiveikas. – –

Löydät Kristuksesta avun vahvan, sopusuhtaisen ja kauniin luonteen muodostamiseen. Paholainen ei voi tehdä tyhjäksi sellaisesta luonteesta loistavaa valoa. – – Jumala on antanut meille ainoan Poikansa parhaana lahjana kohottaakseen ja jalostaakseen meidät. Hän on tehnyt meidät kelvollisiksi pääsemään kotiin valtakuntaansa pukemalla päällemme oman luonteensa täydellisyyden." (Ellen G. White, Messages to Young People, s. 63, 64.)

**Keskustelunaiheita**

`Missä määrin olet ollut tietoinen siitä, että ne kauhean hämmennyksen ja koettelemusten ajat, jotka tulevat elämääsi, voivat itse asiassa olla osa kasvatustasi Kristuksen koulussa?`

`Miten meidän apumme, lohdutuksemme ja rohkaisumme laaksossa kulkeville voi olla osa paimenen tapaa auttaa kriisissä olevia ihmisiä selviytymään eteenpäin? Miten voimme seurakuntana olla paremmin Herran käytettävissä avuksi niille, jotka sitä tarvitsevat?`

`Kertokaa toisillenne siitä, miten Jumalan hyvyys ja rakkaus ovat seuranneet teitä. Mitä voitte oppia toistenne kokemuksista?`

`Ajatelkaa Kristuksen elämän viimeisiä tunteja, kun hän astui tulikokeeseen. Miten hän pystyi ihmisyydessään kestämään sen? Mitä me voimme oppia hänen esimerkistään omalle kohdallemme olivatpa tulikokeemme millaisia tahansa?`