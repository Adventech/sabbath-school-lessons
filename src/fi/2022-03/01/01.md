---
title:  Paimenen Tulikoe
date:  25/06/2022
---

> <p></p>
> ”Hän virvoittaa minun sieluni, hän ohjaa minua oikeaa tietä nimensä kunnian tähden.” (Ps. 23:3.)

### Avaintekstit
Ps. 23; Room. 12:18–21.

Sophie nojasi selkäänsä makuuhuoneensa oveen ja antoi kehonsa valahtaa lattialle. Kyyneleet nousivat äkisti silmiin ja hetken päästä hän jo nyyhkytti. ”Miten hän saattoi? Miten hän saattoi!” Sophie oli juuri saanut viestin, joka mursi hänen sydämensä. Eräs mies, jota hän oli luullut ystäväkseen, mies, jota hän kunnioitti ja johon hän luotti, levitti nyt kauheita juoruja hänestä pilatakseen hänen maineensa ja sen työn, jota hän oli tehnyt. Tarttuen sängyllään olevaan Raamattuun Sophie löysi itsensä tuijottamasta joitakin hyvin tuttuja sanoja: ”Hän virvoittaa minun sieluni, hän ohjaa minua oikeaa tietä nimensä kunnian tähden. Vaikka minä kulkisin pimeässä laaksossa, en pelkäisi mitään pahaa, sillä sinä olet minun kanssani. Sinä suojelet minua kädelläsi, johdatat paimensauvallasi.” (Ps. 23:3, 4.)

”Eihän tämä näin voi mennä!” Sophie huudahti itsekseen, mutta tekstin logiikka näytti pettämättömältä. Psalmin paimen johdatti lampaitaan oikeaa tietä, mutta kyseiset tiet näyttivät johtavan myös pimeään, kuoleman varjon laaksoon. Voisiko olla mahdollista, että jopa tämä tuskallinen ystävän petos, tämä pimeä laakso, voisi olla kokemus, jota Jumala käyttäisi opettaakseen hänelle vanhurskautta?

Viikon avainajatus: Milloin sinä olet kasvanut eniten hengellisesti, helppoina vai vaikeina aikoina?

_Tämä tutkistelu on sapatiksi 2.7.2022_