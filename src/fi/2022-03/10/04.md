---
title:  Vihollisten Rakastaminen
date:  30/08/2022
---

Joku on sanonut: ”Vihollistemme rakastaminen ei tarkoita, että meidän pitäisi rakastaa maaperää, johon helmi on haudattu; pikemminkin se tarkoittaa, että rakastamme helmeä, jonka multa peittää. – – Jumala ei rakasta meitä siksi, että olisimme luonnoltamme rakastettavia. Meistä tulee kuitenkin rakastettavia, koska hän rakastaa meitä.”

`Kun katsot vihollisiasi, mitä yleensä näet – helmen vai sen ympärillä olevan maaperän?`

`Lue Matt. 5:43–48. Jeesus kutsuu rakastamaan vihollisiamme ja rukoilemaan heidän puolestaan. Minkä esimerkin luonnosta Jeesus antaa, joka auttaa ymmärtämään, miksi meidän pitäisi rakastaa vihollisiamme? Mitä Jeesus opettaa tällä meille?`

Matt. 5:45 Jeesus käyttää esimerkkinä Isäänsä taivaassa kuvatakseen, kuinka meidän tulee kohdella niitä, jotka satuttavat meitä ja ehkä panevat meidät pahimpiin tulikokeisiin. Isä lähettää sateen siunauksen niin hurskaille kuin jumalattomillekin. Jos Jumala antaa sateensa jumalattomillekin, kuinka meidän tulisi sitten kohdella heitä?

Jeesus ei pyri sanomaan, että meillä tulisi aina olla lämpimiä tunteita niitä kohtaan, jotka aiheuttavat meille vaikeuksia, vaikka sekin on mahdollista. Pohjimmiltaan vihollisten rakastaminen ei ole tunne, vaan sellaisia tekoja heitä kohtaan, jotka osoittavat huolenpitoa ja huomaavaisuutta.

Jeesus päättää katkelman usein keskustelua herättävään jakeeseen: ”Olkaa siis täydellisiä, niin kuin teidän taivaallinen Isänne on täydellinen.” (Matt. 5:48.) Jakeen merkitys selviää asiayhteydestä: Niiden, jotka haluavat olla täydellisiä niin kuin Jumala on täydellinen, tulee osoittaa rakkautta vihamiehiään kohtaan kuten Jumalakin osoittaa. Jumalan silmissä täydellisyys on sitä, että rakastaa vastapuolta; tähän tarvitaan sydämen sävyisyyttä, jonka vain Jumala voi antaa.

Pitäen mielessäsi satuttamisen kestämisen hermostumatta ja ilman kaunaa tee lista muutoksista, joita sinun on tehtävä, jotta Herra voi antaa sinulle sydämen sävyisyyttä, joka auttaa omaksumaan oikean asenteen ”vihollisiasi” kohtaan.