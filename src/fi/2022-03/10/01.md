---
title:  Sävyisänä Tulikokeessa
date:  27/08/2022
---

> <p></p>
> ”Autuaita ovat sävyisät, sillä he perivät maan.” (Matt. 5:5, RK 2012.)

### Avaintekstit
Hes. 24:15–27; 2. Moos. 32:1–14; Matt. 5:43–48; 1. Piet. 2:18–25; Ps. 62:2–9.

Emme kuule, että sanaa ”sävyisä” käytettäisiin kovin usein, paitsi ehkä silloin, kun tutkimme autuuslupauksia. Eikä mikään ihme. Sävyisyys voidaan määritellä taidoksi ”kestää satuttamista hermostumatta ja ilman kaunaa”. Ei ihme, ettemme paljoa kuule siitä; sitä ei pidetä kovin arvostettuna piirteenä tämän päivän kulttuurissa. Joskus tämä sana käännetään Raamatussa sanalla ”nöyrä”. Ja jälleen on sanottava, että nöyryys ei ole luonteenpiirre, jota useimmissa kulttuureissa pidettäisiin kovin haluttavana.

Kuitenkin sävyisyys/nöyryys, satuttamisten kestäminen hermostumatta ja ilman kaunaa, on yksi Jeesuksen ja hänen seuraajiensa ominaisuus. Se ei kuitenkaan ole päämäärä itsessään: hengen sävyisyys voi olla voimallinen ase niiden kädessä, jotka ovat keskellä kipua ja kärsimystä. Tulikoe onkin suurenmoinen paikka oppia sydämen sävyisyyttä, sillä nöyryydessämme ja rikkinäisyydessämme me voimme olla Jumalan vahvoja todistajia.

Viikon avainajatus: Mikä on kärsimyksen ja sävyisyyden välinen suhde? Miten me voimme olla nöyryydessämme ja rikkinäisyydessämme todistuksena toisille? Miten nöyryys voi olla kristitylle vahvuus heikkouden sijaan?

_Tämä tutkistelu on sapatiksi 3.9.2022_