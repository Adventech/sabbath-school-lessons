---
title:  Suljettu Suu
date:  31/08/2022
---

Voimallisimmat esimerkit sävyisyydestä tulikokeessa saamme Jeesukselta. Kun hän sanoi: ”[K]atsokaa minua: minä olen sydämeltäni lempeä ja nöyrä.” (Matt. 11:29), hän tarkoitti sitä tavoilla, joita emme ehkä osaa edes kuvitella.

`Lue 1. Piet. 2:18–25. Pietari antaa yllättäviä neuvoja orjille. Hän kuvailee, kuinka Jeesus reagoi epäoikeudenmukaiseen ja tuskalliseen kohteluun, ja ehdottaa orjille, että Jeesus on jättänyt heille esimerkin, ”jotta seuraisitte hänen jälkiään” (1. Piet. 2:21). Mitä sävyisyyden ja nöyryyden periaatteita voimme oppia Jeesuksen tulikokeesta, johon Pietari viittaa?`

On kauheaa katsella, kun joku kohtelee toista ihmistä epäoikeudenmukaisesti. Erityisen tuskallista epäoikeudenmukaisuus on silloin, kun se kohdistuu meihin itseemme. Koska meillä yleensä on vahva oikeudentaju, silloin kun epäoikeudenmukaisuutta ilmenee, kannamme itsessämme tunnetta, jota kutsumme vanhurskaaksi ja oikeutetuksi vihaksi, ja vaistomme kehottaa meitä korjaamaan asian.

Ei ole helppoa elää Pietarin neuvomalla tavalla. Se on kenties mahdotonta, ellemme omaksu yhtä tärkeää totuutta, nimittäin sitä, että kaikissa epäoikeudenmukaisissa tilanteissa meidän tulee uskoa, että taivaallisella Isällämme on kaikki hallinnassa ja että hän toimii meidän hyväksemme silloin, kun se on hänen tahtonsa. Tämä tarkoittaa myös sitä, että meidän on oltava avoimia sille mahdollisuudelle, että Jeesuksen tavoin meitä ei aina pelasteta epäoikeudenmukaisuudelta. Meidän on kuitenkin aina muistettava, että Isämme taivaassa on edelleen kanssamme ja hallitsee.

Paavalin neuvo, jonka hän on soveltanut Jeesuksen elämästä, on yllättävä, sillä se välittää viestiä siitä, että hiljaisuus epäoikeudenmukaisen kärsimyksen kohdatessa on suurempi todistus Jumalan kunniaksi kuin ihmisten ojentaminen oikeaan. Kaifaksen ja Pilatuksen kuulustellessa Jeesusta tämä olisi voinut sanoa moniakin asioita tilanteen muuttamiseksi ja  itsensä puolustamiseksi, mutta ei tehnyt niin. Jeesuksen hiljaisuus todisti hänen sävyisyydestään.

`Miten sinä hoidat tilanteet, joissa sinua on kohdeltu epäoikeudenmukaisesti? Miten voit paremmin soveltaa joitakin tarkastelemiamme periaatteita elämääsi?`