---
title:  Kapina Täydellisessä Maailmankaikkeudessa
date:  24/09/2022
---

> <p></p>
> ”Voi, sinä putosit taivaalta, sinä Kointähti, sarastuksen poika! Alas maahan sinut survaistiin, sinä kansojen kukistaja.” (Jes. 14:12.)

### Avaintekstit
1. Joh. 4:8, 16; 1. Joh. 4:7–16; Hes. 28:12–19; Jes. 14:12–15; Ilm. 12

Monet ajattelijat ovat yrittäneet selittää pahuuden alkuperää. Jotkut ehdottavat, että pahuus on ollut aina, sillä heidän näkemyksensä mukaan hyvyyttä voidaan arvostaa vain, jos sen vastakohtana on pahuutta. Toiset uskovat, että maailma luotiin täydelliseksi, mutta jollakin tapaa tänne pääsi pahuutta. Esimerkiksi kreikkalaisessa mytologiassa pahuus sai alkunsa, kun utelias Pandora avasi sinetöidyn lippaan, josta kaikki maailman pahuudet purkautuivat ulos (tämä myytti ei tosin selitä lippaaseen oletettavasti kätketyn pahuuden alkuperää).

Raamattu sitä vastoin opettaa, että meidän rakastava Jumalamme on kaikkivoipa (1. Aik. 29:10, 11) ja täydellinen (Matt. 5:48). Näin ollen kaiken, mitä hän tekee, täytyy myös olla täydellistä (5. Moos. 32:4), myös sen, miten hän loi meidän maailmamme. Kuinka sitten pahuutta ja syntiä saattoi ilmaantua täydelliseen maailmaan? 1. Mooseksen kirjan 3. luvun mukaan Aadamin ja Eevan lankeemus toi synnin, pahuuden ja kuoleman tänne.

Tämä vastaus nostaa esiin toisen ongelman. Jo ennen lankeemusta oli ollut pahuutta, joka tuli tuli ilmi käärmeen kautta, joka petti Eevan (1. Moos. 3:1–5). Meidän on siis mentävä vielä pidemmälle ajassa taaksepäin, aikaan ennen lankeemusta, saadaksemme selville, mikä on sen pahuuden lähde ja alkuperä, joka niin vahvasti hallitsee meidän nykyistä olemassaoloamme ja joka hetkittäin tekee elämästämme varsin kurjaa.

1.10. Senioripäivä

_Tämä tutkistelu on sapatiksi 1.10.2022_