---
title:  Lisäaineistoa
date:  30/09/2022
---

Lue Ellen G. White, Alfa ja omega, osa 1, s. 13–23 tai Patriarkat ja profeetat, s. 11–22; Suuri taistelu, nettiversio, s. 581–595 tai Alfa ja omega, osa 8, s. 9–20 tai Suuri taistelu, s. 484–494 tai Suuri taistelu, taskup., s. 315–322.

”Ei ollut mitään toivoa niiden [Paholaisen ja hänen enkeleittensä] lunastamiseksi, jotka olivat todistaneet ja nauttineet taivaan sanoin kuvaamattomasta ihanuudesta ja nähneet Jumalan pelottavan majesteettisuuden, ja silti kaiken tämän loiston keskellä olivat kapinoineet häntä vastaan. Ei ollut mitään uusia ja ihania Jumalan voimannäytöksiä, jotka olisivat voineet tehdä heihin syvemmän vaikutuksen kuin kaikki se, mitä he olivat jo kokeneet. Jos he saattoivat kapinoida sanoin kuvaamattoman ihanuuden keskellä, heitä ei voitaisi asettaa enää sen suotuisampaan tilaan todistamaan uskollisuuttaan. Ei ollut mitään varavoimia, ei myöskään suurempia korkeuksia tai äärettömän loiston syvyyksiä, joilla heidän mustasukkainen epäilyksensä ja kapinallinen nurinansa olisi voitu voittaa. Heidän syyllisyytensä ja rangaistuksensa on oltava suhteessa heidän korkeisiin etuoikeuksiinsa taivaallisissa saleissa.” – Ellen G. White, Confrontation, s. 21.

”Jumala ja Kristus tiesivät alusta alkaen saatanan luopumuksen ja ihmisen lankeamisen tuon luopion pettämistaidon tähden. Jumala ei ollut säätänyt synnin olemassaoloa, mutta hän näki edeltäkäsin sen ilmaantumisen ja valmistui tämän kauhean tapauksen varalle. Niin suuresti hän rakasti maailmaa, että lupasi antaa ainoan Poikansa, ’ettei yksikään, joka häneen uskoo, hukkuisi, vaan hänellä olisi iankaikkinen elämä’ (Joh. 3:16).” (4AO 13.)

**Keskustelunaiheita**

`Keskustelkaa siitä, onko Jumala viime kädessä vastuussa pahuuden alkuperästä ja olemassaolosta maailmassamme. Miten tällaiseen syytökseen voisi vastata?`

`Miten risti sopii ymmärrykseemme pahuuden olemassaolosta? Miksi ristin ja sen tapahtumien tulee olla keskeisellä sijalla pahuuden alkuperän ymmärtämisessä?`

`Näiden synnin ja kärsimyksen täyttämien vuosituhansien aikana Paholainen on varmasti tullut täysin tietoiseksi kapinansa traagisista seurauksista. Miksi hän silti jatkaa kapinaansa Jumalaa vastaan?`

`Kuinka voimme elää Matt. 5:43–48 edellyttämällä tavalla?`