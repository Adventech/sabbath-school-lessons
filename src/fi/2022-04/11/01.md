---
title:  Lopun Ajan Eksytyksiä
date:  03/12/2022
---

> <p></p>
> ”Eikä ihme, tekeytyyhän itse Saatanakin valon enkeliksi. Ei siis ole mitenkään merkillistä, että hänen palvelijansa esiintyvät Jumalan asian palvelijoina. He saavat tekojensa mukaisen lopun.” (2. Kor. 11:14, 15.)

### Avaintekstit
Matt. 7:21–27; Joh. 11:40–44; 1. Piet. 3:18; 1. Sam. 28:3–25; Ef. 6:10–18.

Nykymaailmastamme on tullut kaiken yliluonnollisen ja mystisen sulatusuuni, ja Hollywood on toiminut prosessissa hyvänä avustajana, sillä siellä ei kaihdeta tehdä elokuvia uskonnollisista ja mystisistä teemoista, joita sekoitetaan keskenään yhdeksi suureksi valheiden ja eksytysten sekamelskaksi. Vanha valhe ”Ei, ette te kuole” (1. Moos. 3:4) on viimeisten vuosikymmenten aikana innoittanut myös joidenkin eniten luettujen kirjojen ja eniten katsottujen elokuvien syntymiseen. Sama valhe on myös monien suosittujen videopelien teemana. Kieltämättä olemme Paholaisen lumotulla maaperällä ja alttiita ja kiusattuja hänen petoksilleen, joita tarjoillaan meille lukemattomissa eri muodoissa, joskus jopa tieteen arvostettuun kaapuun naamioituina.

Niin kutsutut kuolemanrajakokemukset ovat olleet yksi kaikkein petollisimmista ilmiöistä. Niissä ne, jotka ovat ”kuolleet”, virkoavatkin vielä henkiin ja kertovat väitetyistä kokemuksistaan kuoleman jälkeisestä elämästä. Monet ovat pitäneet tällaisia kokemuksia todisteina kuolemattomasta sielusta.

Tällä viikolla tarkastelemme joitakin lopun ajan eksytyksiä, muun muassa mystiikkaa, kuolemanrajakokemuksia, sielunvaellusoppia, nekromantiaa eli kuolleiden manaamista ja esi-isien palvontaa. Nämä ovat vaarallisia aihealueita, joista meidän tulee olla tietoisia ilman että asetamme itseämme alttiiksi näiden il­miöiden vaikutuksille.

_Tämä tutkistelu on sapatiksi 10.12.2022_