---
title:  Lisäaineistoa
date:  09/12/2022
---

Lue Ellen G. White, Evangelism s. 602–609 ja Confrontation s. 86–93.

Eräs yhtiö väittää kehittävänsä teknologiaa, joka sallii meidän ottaa yhteyttä kuolleisiin ”tekstiviestien, puheluiden ja videopuheluiden välityksellä”. Kutsuen kuolleita postmateriaalisiksi henkilöiksi, yhtiön nettisivut väittävät, että ihmiset kuollessaan vain siirtyvät ”toiseen ikuisuuden vaiheeseen”, mutta ”säilyttävät tietoisuutensa, identiteettinsä ja aikaisemman fyysisen hahmonsa keskeiset piirteet”. Tämän yhtiön väki väittää kehittävänsä kolmessa eri vaiheessa teknologiaa, joka mahdollistaa kommunikoinnin materiaalisten ja postmateriaalisten henkilöiden välillä.

Vaiheessa 1 tulevat mahdollisiksi ”tekstiviestit ja kirjoittelu postmateriaalisten perheenjäsenten, ystävien ja eri alojen asiantuntijoiden kanssa”. Vaiheessa 2 on tarkoitus ”mahdollistaa keskustelu niiden rakkaiden kanssa, jotka elävät ikuisuuden toisella puolella”. Ja 3. vaihe, näin yhtiö väittää, avaa tien ”kuulla ja nähdä niitä, jotka kokevat rajattomien mahdollisuuksien kentän eri havaintopisteestä” kuin me.

Pelottavaa on se, kuinka yhtiössä testataan, ovatko heihin yhteydessä olevat kuolleet todella niitä, joita väittävät olevansa: ”Esimerkiksi sureva vanhempi voi kysyä pojaltaan tai tyttäreltään, joka on muuttanut toiseen maailmaan: ’Oliko sinulla lapsena koira nimeltä Ressu? Annoimmeko sinulle linkkuveitsen 10-vuotissyntymäpäivänäsi?’” Tämä on mielenkiintoista seuraavan varoituksen valossa: ”Toisinaan henkiolennot ilmestyvät kuolleiden ystävien hahmossa ja kertovat tapahtumia heidän elämästään tai suorittavat jotakin, mitä heidän tapanaan oli tehdä eläessään.” (2AO 264.)

**Keskustelunaiheita**

`Käyttäen verukkeenaan kulttuurillista hyväksyttävyyttä, monet kristityt seuraavat kyseenalaistamatta kaikkea me­dian tarjontaa. Minkä raamatullisten periaatteiden tulisi ohjata suhdettamme mediaan, varsinkin jos siellä avoimesti edistetään näkemyksiä, joiden tiedämme olevan vääriä ja petollisia (ks. Ps. 101; Sananl. 4:23; Fil. 4:8)?`

`Miten voimme auttaa toisia selviytymään lopun ajan eksytyksistä ilman, että itse joudumme noiden petollisten vaikutteiden vietäviksi?`