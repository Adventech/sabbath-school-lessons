---
title:  Esikoisena Kuolleiden Joukosta
date:  10/11/2022
---

`Lue 1. Kor. 15:20 (UT2020) sen valossa, mitä 5. Moos. 26:1–11 kerrotaan. Missä mielessä Paavali viittasi ylösnousseeseen Kristukseen esikoisuhrina?`

Ensihedelmän uhri oli israelilaisten maanviljelykseen liittyvä tapa, jolla oli syvä uskonnollinen merkitys. Se oli pyhä tunnustus siitä, että Jumala on armollinen antaja, joka oli uskonut taloudenhoitajilleen maan, jossa sato kasvoi ja oli valmis korjattavaksi (2. Moos. 23:19; 2. Moos. 34:26; 3. Moos. 2:11–16; 5. Moos. 26:1–11). Ensihedelmä oli merkkinä siitä, että satokausi oli alkanut, ja samalla se paljasti, millainen sato oli laadullisesti odotettavissa.

”Paavalin kutsuessa Kristusta ensihedelmäksi (kreik. aparkhe£¼) hän käytti maatalouden kielikuvaa osoittaakseen, että meistä tulee Kristuksen kaltaisia. Kuten kypsyvän sadon ensimaistiaiset osoittavat, millainen lopusta sadosta tulee sen lajin osalta, samoin Kristus ensihedelmänä osoittaa, millaisia ylösnousemusruumiimme tulevat olemaan, kun Jumala viimeisessä sadonkorjuussa herättää meidät kuolleista ja ottaa luokseen.” – Wayne Grudem, Systematic Theology (Grand Rapids, MI: Zondernvan, 1994), s. 615.

Jeesus nousi haudasta kirkastetussa ruumiissa, mutta hänessä näkyivät ristiinnaulitsemisen merkit (Joh. 20:20, 27). Tulevatko Jumalan ylösnousseet lapset samalla tavoin aina kantamaan kärsimystensä merkkejä? Tuleeko apostoli Paavali aina kantamaan kirkastetussa ruumiissaan pistävää piikkiä (2. Kor. 12:7) ja Jeesuksen arpia (Gal. 6:17)?

Kuolemaansa asti Paavali ”oli aina kantava ruumiissaan Kristuksen kirkkauden merkkejä, silmissään, jotka taivaallinen valo oli sokaissut [ks. Ap. t. 9:1–9].” (LH 214.) Tämä ei tarkoita, että hän tai kukaan muukaan kirkastetun ruumiin saanut herätettäisiin kuolleista omine kärsimyksen merkkeineen (vrt. 1. Kor. 15:50–54). Kristus sen sijaan ”tulee aina kantamaan häneen kohdistuneen julmuuden merkkejä. Jokainen naulan jälki kertoo tarinaa ihmisen lunastuksesta ja siitä kalliista hinnasta, jolla se ostettiin” (Ellen G. White, Early Writings, s. 179).

Kristuksen arvet takaavat, että meidän arpemme pyyhitään pois ainiaaksi.

`Mitä tämä kertoo Jumalan halusta pelastaa meidät?`