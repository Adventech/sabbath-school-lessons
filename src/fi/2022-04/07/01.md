---
title:  Kristuksen Voitto Kuolemasta
date:  05/11/2022
---

> <p></p>
> ”Hänet nähdessäni minä vaivuin hänen jalkoihinsa kuin kuollut. Mutta hän laski oikean kätensä päälleni ja sanoi: ’Älä pelkää. Minä olen ensimmäinen ja viimeinen, iäti elävä. Minä olin kuollut, mutta nyt minä elän, elän aina ja ikuisesti. Minulla on kuoleman ja tuonelan avaimet.” (Ilm. 1:17, 18.)

### Avaintekstit
Matt. 27:62–66; Joh. 10:17, 18; Matt. 27:51–53; Joh. 20:11–29; 1. Kor. 15:5–8.

Jeesuksen ylösnousemus on keskeisellä sijalla kristillisessä uskossa. Paavali teki tämän hyvin selväksi kirjoittaessaan: ”Ellei kuolleita herätetä, ei Kristustakaan ole herätetty. Mutta ellei Kristusta ole herätetty, teidän uskonne on pohjaa vailla ja te olette yhä syntienne vallassa. Ja silloin nekin, jotka ovat nukkuneet pois Kristukseen uskoen, ovat joutuneet perikatoon.” (1. Kor. 15:16–18.) Tarkastelemme tätä syvemmin ensi viikolla.

Niinpä vaikka Paavali korostaakin kovasti Kristuksen kuolemaa ja sitä kuinka tärkeä se oli – ”En halunnut tietää teidän luonanne mistään muusta kuin Jeesuksesta Kristuksesta, en muusta kuin ristiinnaulitusta Kristuksesta.” (1. Kor. 2:2.) – siitä ei ole meille hyötyä ilman Kristuksen ylösnousemusta. Juuri näin tärkeä Jeesuksen ylösnousemus on koko kristillisen uskon ja lunastussuunnitelman kannalta.

On kuitenkin vaikea ymmärtää, miksi Kristuksen ylösnousemus ja sen myötä meidän ylösnousemuksemme olisi niin tärkeää, jos Kristuksessa kuolleet jo nauttivat taivaan ilosta, koska ”ovat päässeet Herran luo”, kuten monet uskovat.

Tästä huolimatta tarkastelemme tällä viikolla Kristuksen ylösnousemusta ja kaikkea sitä vakuuttavaa todistusaineistoa, jonka hän on antanut meille, jotta voimme uskoa ylösnousemukseen.

12.11. Rukousviikon kolehti

_Tämä tutkistelu on sapatiksi 12.11.2022_