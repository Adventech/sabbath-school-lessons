---
title:  Lisäaineistoa
date:  16/12/2022
---

Lue Ellen G. White, Suuren Lääkärin seuraajana, s. 195–210; Armahdettu ja pyhitetty, s. 7–18.

”Suuri taistelu lähestyy loppuaan. Jokainen uutinen maalla ja merellä tapahtuneista onnettomuuksista on todistuksena siitä, että kaiken loppu on lähellä. Samaa uutista kaiuttavat sodat ja sanomat sodista. Onko yhtään kristittyä, jonka sydän ei alkaisi lyödä nopeammin, kun hän näkee suurten asioiden alkavan tapahtua? Herra tulee. Kuulemme Jumalan askelten lähestyvän.” (M 237.)

”Elä uskon elämää päivästä päivään. Älä hätäile ahdistuksen aikaa. Silloin eläisit sen vain suotta jo etukäteen. Älä ajattele: ’Pelkään, etten kestä suurena koetuksen päivänä.’ Sinun tulee elää tätä hetkeä, vain tätä päivää. Huominen ei ole vielä sinun. Sinun tulee tänään saada voitto itsestäsi; tänään elää rukouksen elämää; tänään taistella hyvä uskon taistelu. Tänään sinun on uskottava, että Jumala siunaa sinua. Ja saadessasi voiton pimeydestä ja epäuskosta, täytät mestarin vaatimukset, ja sinusta tulee siunaus ympärilläsi oleville.” (Signs 20.10.1887.)

”Herra tulee pian, ja meidän on oltava valmiita kohtaamaan hänet rauhassa. Päättäkäämme lujasti tehdä kaikki voitavamme tuodaksemme valoa ympärillämme oleville. Meidän ei tule olla surullisia, vaan hyväntuulisia, ja meidän on jatkuvasti pidettävä Herra Jeesus mielessämme. – – Meidän tulee odottaa hänen ilmestymistään ja olla valmiita sitä varten. Oi, miten mahtavaa onkaan saada nähdä hänet ja kuulua hänen lunastettujensa joukkoon! Olemme jo kauan odottaneet, mutta uskomme ei saa heikentyä. Jos saamme vain nähdä Kuninkaan hänen loistossaan, olemme ikuisesti siunattuja. Minusta tuntuu kuin minun pitäisi huutaa ääneen: ’Olen kotimatkalla!’ Me lähestymme aikaa, jolloin Kristus tulee voimassaan ja suuressa loistossaan viemään lunastettunsa heidän ikuiseen kotiinsa.” – Ellen G. White, Heaven, s. 165, 166.

**Keskustelunaiheita**

`Kuinka käsitys ihmisestä ruumiin, sielun ja hengen muodostamana jakamattomana kokonaisuutena voi auttaa meitä ymmärtämään paremmin uskonnon kaikenkattavaa ulottuvuutta sekä henkilökohtaisen elämäntapamme merkitystä?`

`Kaikki todelliset herätykset ja hengelliset uudistumiset ovat teosentrisiä (Jumalaan keskittyviä) eivätkä koskaan antroposentrisiä (ihmiseen keskittyviä). Miten vertaus fariseuksesta ja publikaanista (Luuk. 18:9–14) kuvaa tätä periaatetta?`