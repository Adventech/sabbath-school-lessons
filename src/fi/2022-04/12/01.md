---
title:  Raamatullinen Maailmankuva
date:  10/12/2022
---

> <p></p>
> ”Itse rauhan Jumala pyhittäköön teidät kokonaan ja varjelkoon koko olemuksenne, teidän henkenne, sielunne ja ruumiinne, niin että olette nuhteettomat Herramme Jeesuksen Kristuksen tullessa.” (1. Tess. 5:23.)

### Avaintekstit
Luuk. 2:52; Matt. 4:23; 1. Kor. 6:19, 20; Ps. 24:3, 4; Ap. t. 8:4–24; 1. Joh. 3:1–3.

Ilmestyskirja puhuu kahdesta suuresta ”globaalistamisesta” ennen Kristuksen toista tulemista. Ilmestyskirjan 13. luku puhuu valheen maailmanlaajuistamisesta, kun koko maailma seuraa ihmetellen merestä noussutta petoa (Ilm. 13:3, 7, 8, 12, 16). Ilmestyskirjan 14. luku taas korostaa totuuden maailmanlaajuistamista, kun ikuinen evankeliumi julistetaan ”kaikille kansoille, heimoille, kielille ja maille” (Ilm. 14:6, 7). Noina ”vaikeina aikoina” (2. Tim. 3:1) ihmiset ovat ”kaikenlaisten opin tuulten heiteltävinä” (Ef. 4:14) ja he ”tukkivat korvansa totuudelta ja kääntyvät kuuntelemaan taruja” (2. Tim. 4:4). ”Paholainen käyttää kahta suurta harhaoppia saadakseen ihmiset mukaan petokseensa: sielun luontaista kuolemattomuutta ja sunnuntain pyhyyttä. Ensimmäinen näistä on spiritismin perustus, ja jälkimmäinen luo yhteisymmärryksen Rooman kanssa.” (ST nettiversio 694.)

Siihen asti, kunnes lopun tapahtumat on viety päätökseen, meidän on pysyttävä varmoina uskossamme kaikkeen siihen totuuteen, joka meillä on. Siihen kuuluu raamatullinen tietomme ihmisluonnosta ja kuolemasta. Meidän on jatkuvasti pyydettävä Pyhän Hengen ohjausta, jotta olisimme valmiita Kristuksen ilmestyessä loistossaan.

_Tämä tutkistelu on sapatiksi 17.12.2022_