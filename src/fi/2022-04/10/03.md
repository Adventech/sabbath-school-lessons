---
title:  Helvetin Tulet
date:  28/11/2022
---

Kirjasessaan The Sight of Hell (Dublin: James Duffy, [1874], s. 24) englantilainen roomalaiskatolinen pappi John Furniss (1809–1965) kuvailee ikuista kidutusta käyttäen apunaan mielikuvaa suuresta täysrautaisesta pallosta, joka on suurempi kuin taivaat ja maa. ”Lintu tulee kerran sadassa miljoonassa vuodessa ja kevyesti koskettaa suurta rautapalloa siipensä sulalla.” Sitten kirjailija väittää, että syntisten palaminen helvetissä jatkuu vielä senkin jälkeen, kun tuo rautapallo on kulunut pois satunnaisten linnun sulan kosketusten vaikutuksesta!

Edelleen monet protestantit uskovat kadotettujen kohtalon olevan kutakuinkin yllä kuvatun kaltainen.

`Lue Mal. 3:19 (4:1, VKR) ja Juud. 7. Miten jakeet auttavat ymmärtämään ”ikuisen tulen” käsitettä tai Jeesuksen ajatusta siitä, että kadotetut joutuvat ”ikuiseen tuleen” (Matt. 18:8) tai ”helvettiin, sammumattomaan tuleen” (Mark. 9:43)?`

Sana ”ikuinen” (hepr. '¨­l¨¡m; kreik. ai¨­n, ai¨­nios) välittää eri merkityksiä riippuen sanan asiayhteydestä. Esimerkiksi kun sana liitetään Jumalaan (5. Moos. 33:27, ”ikiaikainen/ikuinen”), se ilmaisee Jumalan ikiaikaisuutta. Kun se esiintyy ihmisiä kuvailemassa (2. Moos. 21:6, ”ainainen”), se rajoittuu ihmisen elin­ikään. Kun sanalla kuvaillaan tulta (Matt. 18:8; Matt. 25:41, ”ikuinen”), sillä tarkoitetaan, että tuli ei sammu ennen kuin se on täysin kuluttanut sen, mitä se polttaa. Ikuinen tuli on ainainen siinä mielessä, että se hävittää jumalattomat täysin ja peruuttamattomasti niin, ettei heistä ”jää jäljelle juurta eikä vartta” (Mal. 3:19).

Jos jumalattomia rangaistaan ikuisesti, silloin pahuutta ei koskaan lopullisesti poisteta. Kaikki elämä on Jumalasta lähtöisin (5. Moos. 32:39; Ps. 36:10), joka ei ”tahdo, että jumalaton kuolee vaan että hän kääntyy teiltään ja saa elää” (Hes. 33:11). Miksi Jumala antaisi jumalattomien elämän jatkua loputtomasti kiduttaakseen heitä ikuisesti? Oikeudenmukaisempaa on lopettaa elämä kokonaan. Jos jumalattomat saavat rangaistuksen ”tekojensa mukaan” (Ilm. 20:12), miksi lyhyestä elämästä pitäisi rangaista loputtomasti?

Kaikki Raamatun viittaukset ikuiseen tuleen tulisi nähdä viittauksina tuhatvuotiskauden jälkeiseen tuliseen järveen, josta Ilm. 20 puhuu (ks. tutkistelu 13).