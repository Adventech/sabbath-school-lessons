---
title:  Helvetin Tulet
date:  26/11/2022
---

> <p></p>
> ”Koetelkaa kaikkea ja pitäkää se mikä on hyvää.” (1. Tess. 5:21.)

### Avaintekstit
Mark. 9:42–48; Mal. 3:19 (4:1, VKR); Juud. 7; 1. Tim. 2:5; Ap. t. 2:29, 34, 35; 1. Joh. 5:3–12.

Italialainen runoilija Dante Alighieri (1265–1321) on kirjoittanut kuuluisan teoksen Jumalainen näytelmä sielun kuvitteellisesta matkasta kuoleman jälkeen. Sielu meni joko infernoon (helvettiin) maan alle; tai kiirastuleen, jossa ihmishenget voivat puhdistua ja tulla arvollisiksi nousemaan taivaaseen; tai paratiisiin itse Jumalan läsnäoloon.

Vaikka kyseessä on vain runoteos, joka on fiktiota, Danten sanoilla on ollut kuitenkin suuri vaikutus kristilliseen, varsinkin roomalaiskatoliseen, teologiaan. Käsite kuolemattomasta sielusta, joka menee joko helvettiin, kiirastuleen tai paratiisin, on tuolle kirkkokunnalle perustavanlaatuinen. Monet konservatiiviset protestanttiset kirkkokunnat uskovat myös kuolemattomaan sieluun, joka kuoleman jälkeen nousee joko paratiisiin tai laskeutuu alas helvettiin. Todellakin, jos ihmissielu ei koskaan kuole, niin jonnekinhan sen on mentävä sen jälkeen, kun ruumis kuolee. Lyhyesti sanottuna ihmisluonnon väärin ymmärtäminen on johtanut kauheisiin teologisiin virheisiin.

Tällä viikolla käsittelemme joitakin näistä epäraamatullisista teorioista ja lisäksi tarkastelemme Raamatun antamaa kuvaa siitä, mitä kuoleman jälkeen tapahtuu.

_Tämä tutkistelu on sapatiksi 3.12.2022_