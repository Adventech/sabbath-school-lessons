---
title:  Lisäaineistoa
date:  04/11/2022
---

Lue Ellen G. White, Alfa ja omega, osa 5, s. 234–247, 295–312 tai Aikakausien Toivo, s. 660–671, 715–729 tai Rakkaudella Isältä, s. 510–518, 552–564; Tie Kristuksen luo, s. 22–24.

”Kun koko taivas on kiinnostunut pelastuksestamme, olisimmeko itse siitä piittaamatta? Olemmeko huolettomia, ikään kuin kyse pelastuksestamme tai kadotuksestamme olisi pikku seikka? Väheksymmekö uhria, joka on puolestamme annettu? Jotkut ovat tehneet niin. He ovat pitäneet heille tarjottua armoa joutavana asiana, ja Jumala ei katso sitä hyvällä. Jumalan Henki ei anna loputtomiin murehduttaa itseään. Jos murehduttamista jatketaan, se poistuu luotamme. Kun Jumala on tehnyt kaikkensa pelastaakseen ihmiset, jos he elämällään osoittavat väheksyvänsä Jeesuksen armon uhria, heidän osanaan on kuolema, joka käy heille kalliiksi. Heidän täytyy tuntea se tuska, jota Kristus tunsi ristillä ostaessaan heille lunastusta, jonka he ovat torjuneet. Silloin he tajuavat, että ovat menettäneet ikuisen elämän ja kuolemattomuuden perinnön. Se suuri uhraus, joka on tehty henkilöiden pelastamiseksi, osoittaa meille heidän arvonsa. Kun kallisarvoinen henkilö kerran menetetään, hänet menetetään ikuisiksi ajoiksi.” (1TC 124.)

**Keskustelunaiheita**

` ”Mahdotontahan on, että härkien ja pukkien veri poistaisi synnit.” (Hepr. 10:4.) Miten ihmiset pelastuivat Vanhan testamentin aikoina? Miten ajatus luottokortista, jonka maksu veloitetaan vasta myöhemmin, auttaa ymmärtämään asiaa?`

`Lue 2. Kor. 5:18–21. Jos Kristus kuoli koko maailman syntien tähden, miksi kaikki eivät pelastu? Miksi henkilökohtaisella valinnalla on ratkaiseva rooli siinä, kuka pelastuu ristin kautta ja kuka joutuu kadotukseen uhrista huolimatta?`

`Maailman viisaus opettaa asioita, jotka ovat Jumalan silmissä hulluutta. Millaisista asioista on kyse? Voisiko yksi olla ajatus siitä, että koko maailman uskomaton suunnitelmallisuus ja kauneus on vain sattumalta syntynyttä? Tai että ­maailmankaikkeus alkoi täydellisestä tyhjyydestä? Mitä muita esimerkkejä keksitte?`

`Pohtikaa tiistain tutkisteluosuuden viimeistä kysymystä. Mikä ristissä ja sen tapahtumissa tekee ajatuksen pelastuksesta tekojen kautta niin toivottomaksi, virheelliseksi ja lunastussuunnitelman vastaiseksi?`