---
title:  Hän Kuoli Meidän Puolestamme
date:  29/10/2022
---

> <p></p>
> ”Niin kuin Mooses autiomaassa nosti käärmeen korkealle, niin on myös Ihmisen Poika korotettava, jotta jokainen, joka uskoo häneen, saisi iankaikkisen elämän.” (Joh. 3:14, 15.)

### Avaintekstit
Ilm. 13:8; Matt. 17:22, 23; Mark. 9:30–32; Joh. 19:1–30; Room. 6:23; 1. Kor. 1:18–24.

Sanonta kuuluu, että me emme voi välttää kuolemaa emmekä veroja. Tämä ei ole täysin totta. Ihmiset voivat kyllä kiertää veroja, mutta eivät kuolemaa. He voivat ehkä viivyttää kuoleman tuloa muutamalla vuodella, mutta ennemmin tai myöhemmin kuolema aina korjaa. Ja koska me tiedämme, että kuolleet – niin vanhurskaat kuin jumalattomatkin – päätyvät alkuun kaikki samaan paikkaan, meille ylösnousemustoivo on kaikki kaikessa. Kuten Paavali on todennut, ilman tätä toivoa ”nekin, jotka ovat nukkuneet pois Kristukseen uskoen, ovat joutuneet perikatoon” (1. Kor. 15:18). Eikö tämä olisi hieman outo asia sanoa, jos Kristuksessa poisnukkuneet oleilisivat taivaassa Jumalan läsnäolossa?

Näin ollen Kristuksen ylösnousemus on uskomme kannalta keskeinen asia, koska hänen ylösnousemuksensa ansiosta meillä on varmuus omasta ylösnousemuksestamme. Mutta ennen kuin Kristus herätettiin kuolleista hänen piti tietysti kuolla. Tästä syystä Jeesus Getsemanen tuskan keskellä omaa kuolemaansa odottaen rukoili: ”Nyt olen järkyttynyt. Mitä sanoisin? Isä, pelasta minut tästä hetkestä! Ei! Juuri tähän on elämäni tähdännyt.” (Joh. 12:27.) Tähtäimessä oli siis kuolema.

Tällä viikolla keskitymme Kristuksen kuolemaan ja siihen, mitä se tarkoittaa ikuisen elämän lupauksen kannalta.

5.–12.11. Kansainvälinen rukousviikko

_Tämä tutkistelu on sapatiksi 5.11.2022_