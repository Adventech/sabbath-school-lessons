---
title:  Uuden Testamentin Toivo
date:  12/11/2022
---

> <p></p>
> ”Ja tämä on se todistus: Jumala on antanut meille iankaikkisen elämän, ja tämä elämä on hänen Pojassaan. Jolla on Poika, sillä on elämä. Jolla ei Jumalan Poikaa ole, sillä ei ole elämää.” (1. Joh. 5:11, 12.)

### Avaintekstit
1 Kor. 15:12–19; Joh. 14:1–3; Joh. 6:26–51; 1. Tess. 4:13–18; 1. Kor. 15:51–55.

Vaikka Uuden testamentin kirjoittajat kirjoittivatkin kreikaksi, kaikki heistä Luukasta lukuun ottamatta olivat juutalaisia, jotka tietysti lähestyivät ihmisluontoa heprealaisesta holistisesta näkökulmasta käsin, ei kreikkalaisesta pakanallisesta näkökulmasta.

Kristukselle ja apostoleille kristillinen toivo ei ollut mikään uusi toivo, vaan pikemminkin saman muinaisen toivon avautumista, jota jo patriarkat ja profeetat ylläpitivät. Kristus esimerkiksi mainitsi, että Abraham näki ennalta ”minun päiväni” ja ”riemuitsi” (Joh. 8:56). Juudas mainitsi, että Henok profetoi Herran toisesta tulemisesta (Juud. 14, 15). Ja Heprealaiskirje puhuu uskon sankareista, jotka odottivat taivaallista palkintoa, jota he eivät saisi ennen kuin sitten kun mekin sen saamme (Hepr. 11:39, 40). Tämä todistus olisi merkityksetön, jos heidän sielunsa olisivat jo taivaassa Herran luona.

Korostamalla sitä, että vain ne, jotka ovat Kristuksessa, saavat ikuisen elämän (1. Joh. 5:11, 12) Johannes paheksuu teoriaa sielun luontaisesta kuolemattomuudesta. Todellakaan, minkäänlaista ikuista elämää ei ole ilman pelastavaa suhdetta Kristukseen. Uuden testamentin toivo siis keskittyy Kristukseen ja on ainoa toivo sen suhteen, että tämä kuoleman alainen olemassaolomme voi eräänä päivänä muuttua kuolemattomaksi.

_Tämä tutkistelu on sapatiksi 19.11.2022_