---
title:  Lisäaineistoa
date:  18/11/2022
---

Lue Ellen G. White, Alfa ja omega, osa 6, s. 179–187, 224, 225 tai Apostolien teot, s. 194–204, 242–244.

”Roomalaiset olivat hyvin tietoisia kristittyjen uskosta siihen, että heidän ruumiinsa tulisivat eräänä päivänä nousemaan haudoistaan. He tekivät kaikkensa pilkatakseen heidän toivoaan ja sammuttaakseen sen. Eräässä Galliasta tehdyssä selostuksessa vuodelta 177 jKr. kerrotaan, että marttyyrit ensin teloitettiin, sitten heidän ruumiinsa jätettiin mädäntymään hautaamattomina kuudeksi päiväksi ennen kuin ne poltettiin. Sen jälkeen niiden tuhka heitettiin Rhônejokeen. ’Katsotaan nyt, nousevatko he ylös”, roomalaisten raportoidaan sanoneen.” – Stephen Cave, Immortality: The Quest to Live Forever and How It Drives Civilization (New York: Crown Publishers, 2012), s. 104, 105.

Tämä havainnollinen oppitunti teologisesta skeptisyydestä, olkoonkin kuinka dramaattinen tahansa, on asian vierestä; se ei todista mitään raamatullisesta ylösnousemuksen lupauksesta. Sama voima, joka herätti Jeesuksen kuolleista, voi tehdä saman meille, olipa ruumiimme millaisessa tilassa tahansa. Koska Jumala loi koko maailmankaikkeuden ja ylläpitää sitä, hän voi varmasti myös muuttaa elävät kuolemattomiksi ja herättää kuolleet elämään.

”’Samoin on Jumala Jeesuksen kautta myös tuova poisnukkuneet esiin yhdessä hänen kanssaan’, Paavali kirjoitti. Monet tulkitsevat tämän raamatunkohdan tarkoittavan, että poisnukkuneet tuodaan Kristuksen kanssa taivaasta, mutta Paavali tarkoitti, että niin kuin Kristus herätettiin kuolleista, samoin on Jumala kutsuva nukkuvat pyhät haudoistaan ja vievä heidät muassaan taivaaseen. Mikä suurenmoinen lohtu, mikä ihana toivo – ei ainoastaan Tessalonikan seurakunnalle vaan kaikille kristityille kaikkialla!” (6AO 181, 182.)

**Keskustelunaiheita**

`Joku on sanonut: ”Kuolema pyyhkii sinut pois. – – Se, että sinut pyyhitään kokonaan pois, ääriviivoja myöten, on ­omiaan tuhoamaan ihmisen elämän merkityksen.” Mitä toivoa meillä on tällaista merkityksettömyyttä vastaan elämässämme?`

`Kuinka me voimme pitää sopusoinnussa tarpeemme kasvaa kohti täydellisyyttä (Fil. 3:12–16) sen asian kanssa, että vasta Kristuksen toisessa tulemisessa me saamme turmeltumattoman ja synnittömän luonteen (1. Kor. 15:50–55)?`