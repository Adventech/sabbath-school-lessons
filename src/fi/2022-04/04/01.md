---
title:  Vanhan Testamentin Toivo
date:  15/10/2022
---

> <p></p>
> ”Usko sai Abrahamin tuomaan Iisakin uhriksi, kun hänet pantiin koetteelle. Hän oli valmis uhraamaan ainoan poikansa, vaikka oli saanut lupaukset – –. Hän päätteli, että Jumala kykenee jopa herättämään kuolleen, ja niin hän sai poikansa takaisin, ylösnousemuksen ennusmerkkinä.” (Hepr. 11:17, 19.)

### Avaintekstit
Job 19:25–27; 1. Tim. 6:16; Ps. 49; Ps. 71; Jes. 26:14, 19; Dan. 12.

Vanhan testamentin toivo perustuu, ei kreikkalaisiin ajatuksiin sielun luontaisesta kuolemattomuudesta, vaan raamatulliseen opetukseen kuolleiden lopullisesta ylösnousemuksesta.

Kuinka olemasta lakannut ihmisruumis, joka on poltettu tuhkaksi tai tuhottu muulla tavoin, voitaisiin saada jälleen eloon? Kuinka joku sellainen, joka on ollut kuolleena kenties vuosisatoja tai jopa vuosituhansia, voisi saada takaisin identiteettinsä?

Nämä kysymykset saavat meidät pohtimaan elämän mysteeriä. Me olemme elossa ja iloitsemme siitä elämästä, jonka Jumala joka päivä armossaan meille antaa. Vaikka emme alkuunkaan ymmärrä elämän yliluonnollista alkuperää, me tiedämme, että alussa Jumala loi elämää ei-elävästä sanansa voimalla (1. Moos. 1; Ps. 33:6, 9). Jos Jumala kerran kykeni ensimmäisellä kerralla luomaan elämää maailmaan tyhjästä (lat. ex nihilo), miksi epäilisimme hänen kykyään luoda uudelleen ihmiselämää ja palauttaa ihmisille heidän alkuperäistä identiteettiään?

Tällä viikolla tutkimme sitä, miten käsitys lopullisesta ylösnousemuksesta avautui Vanhan testamentin aikoihin. Keskitymme erityisesti Jobin lausuntoihin ja joihinkin psalminkirjoittajien sekä profeetta Jesajan ja profeetta Danielin sanoihin.

22.10. Kansainvälinen luomakunnan päivä

_Tämä tutkistelu on sapatiksi 22.10.2022_