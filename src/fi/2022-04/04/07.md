---
title:  Lisäaineistoa
date:  21/10/2022
---

Lue Ellen G. White, Alfa ja omega, osa 3, s. 409–415 tai Profeetat ja kuninkaat, s. 501–509.

Nykytiede opettaa, että aine koostuu atomeista, jotka puolestaan koostuvat pienemmistä alkeishiukkasista: kvarkeista ja leptoneista, joiden uskotaan olevan kaiken fyysisen todellisuuden rakennuspalikoita. Kun tulee aika herättää meidät kuolleista, eikö Jumala Luojana ja Ylläpitäjänä voi tehdä kvarkeista ja leptoneista uuden kokoonpanon? Pilkaten ajatusta ylösnousemuksesta ateisti Bertrand Russell kysyi, mitä tapahtuu kannibaalien syömille, sillä näiden ruumiit ovat tulleet osaksi kannibaalin ruumista. Kuka saa mitäkin ylösnousemuksessa? Entäpä jos Herra ottaa kvarkkeja ja leptoneja sieltä mistä saa, ja sitten rakentaa meidät uudelleen noista aineksista? Hän ei tarvitse meissä alun perin olleita alkeishiukkasia; mitkä tahansa kelpaavat. Itse asiassa hän pystyisi sanallaan luomaan uusia kvarkkeja ja leptoneja, joista koostaa meidät. Tekeepä Jumala sen miten tahansa, hän pystyy luomaan meidät uudelleen lupauksensa mukaan.

”Elämänantaja kutsuu esiin ostamansa omaisuuskansan ensimmäisessä ylösnousemuksessa. Tuohon voittoisaan hetkeen saakka, kun viimeinen pasuuna soi ja valtava armeija marssii esiin iankaikkisessa voitossa, jokainen nukkuva pyhä pidetään turvassa ja vartioituna kuin kallisarvoinen jalokivi, jonka Jumala tuntee nimeltä. Heidät tuodaan kuolleista eloon sen Pelastajan voimalla, joka asui heissä heidän eläessään ja jonka jumalallisesta luonnosta he olivat osallisia.” (4BC 1143.)

**Keskustelunaiheita**

`Maailmankaikkeudessa on jopa 2 biljoonaa galaksia. Jokainen niistä koostuu miljardeista tähdistä. Joillakin tähdistä on planeettoja, jotka kiertävät niitä, kuten aurinkokuntamme planeetat kiertävät aurinkoa. Ajattele Jumalan uskomatonta voimaa – hänen, joka loi tähdet ja joka ylläpitää niitä ja tuntee niistä jokaisen nimeltä (Ps. 147:4). Vaikka tämä hämmästyttävä todellisuus ei todista, että Jumala voi tai haluaa herättää kuolleet, miten se kuitenkin paljastaa sen voiman, joka hänellä on? Olisiko ylösnousemuksen järjestäminen hänen voimiensa ulottumattomissa?`

`Hepr. 11. luku korostaa muinaisten uskon sankareiden uskollisuutta ja niitä odotuksia, joita heillä oli. Miten luku rikastuttaa ymmärrystämme siitä toivosta, joka Vanhan testamentin ihmisillä oli jo ennen Jeesuksen ylösnousemusta?`