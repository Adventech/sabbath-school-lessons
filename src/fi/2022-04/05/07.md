---
title:  Lisäaineistoa
date:  28/10/2022
---

Lue Ellen G. White, Alfa ja omega, osa 2, s. 70–78 tai Patriarkat ja profeetat, s. 453–463; Alfa ja omega, osa 3, s. 106–110 tai Profeetat ja kuninkaat, s. 166–170; Alfa ja omega, osa 4, s. 270–272, 295, 296, Alfa ja omega, osa 5, s. 78–90 tai Aikakausien Toivo, s. 295–297, 322–324, 502–514 tai Rakkaudella Isältä, s. 231, 232, 253, 254, 388–397.

”Kristuksessa on alkuperäinen elämä, joka ei ole muualta saatu tai jostakin muusta johtuva. ’Jolla Poika on, hänellä on elämä’ (1 Joh. 5: 12). Kristuksen jumaluus on uskovan takuu iankaikkisesta elämästä. ’Joka uskoo minuun’, Jeesus sanoi, ’se elää, vaikka olisi kuollut. Eikä yksikään, joka elää ja uskoo minuun, ikinä kuole. Uskotko sen?’ Kristus katsoo tässä eteenpäin toiseen tulemukseensa. Silloin vanhurskaat kuolleet herätetään katoamattomina, ja elävät pyhät siirretään taivaaseen kuolemaa maistamatta. Ihmetyö, jonka Kristus aikoi suorittaa herättäessään Lasaruksen kuolleista, kuvaisi kaikkien vanhurskaitten kuolleitten ylösnousemusta. Sanoillaan ja teoillaan hän julisti olevansa ylösnousemuksen aikaansaaja. Hän, jonka itsensä oli pian kuoltava ristillä, seisoi siinä kuoleman avaimet hallussaan haudan voittajana ja vakuutti, että hänellä oli sekä oikeus että voima antaa iankaikkinen elämä.” (5AO 85.)

**Keskustelunaiheita**

`Monet ihmiset kuolivat sinä aikana, kun Elia ja Elisa tekivät profeetallista työtään. Samoin monia kuoli Kristuksen maanpäällisen työn aikana. Vain muutamia herätettiin henkiin. (Ks. Luuk. 4:24–27.) Ajattele kaikkien kuolleiden kokemuksia, sekä niiden jotka herätettiin aikaisemmin että niiden jotka herätetään toisessa tulemisessa. Mikä ero heidän kokemuksissaan on sen suhteen, millaista oli olla kuollut?`

`Monet kirjailijat ovat vuosisatojen saatossa kirjoittaneet elämän turhuudesta, sillä se aina päättyy kuolemaan. Samoin kuin kaikki muutkin elävät olennot – kanat, majavat, osterit jne. – me kaikki kuolemme. Ihmisten hätä on tavallaan vielä pahempi kuin eläinten, sillä me tiedämme, että tulemme kuolemaan. (Ks. Saarn. 9:5.) Kanat, majavat ja osterit eivät sitä tajua. Miksi siis lupaus ylösnousemuksesta on meille niin tärkeä?`

`Jos sielu on kuolematon ja kuolleet (varsinkin vanhurskaina kuolleet) jatkavat elämäänsä taivaassa heti kuolemansa jälkeen, mitä tarvetta on enää ylösnousemukselle ajan lopussa?`