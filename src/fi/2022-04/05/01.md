---
title:  Ylösnousemuksia Ennen Ristiä
date:  22/10/2022
---

> <p></p>
> ”Jeesus sanoi: ’Minä olen ylösnousemus ja elämä. Joka uskoo minuun, saa elää, vaikka kuoleekin, eikä yksikään, joka elää ja uskoo minuun, ikinä kuole. Uskotko tämän?’” (Joh. 11:25, 26.)

### Avaintekstit
Juud. 9; Luuk. 9:28–36; 1. Kun. 17:8–24; Luuk. 7:11–17; Mark. 5:35–43; Joh. 11:1–44.

Ylösnousemukseen viittaavat Vanhan testamentin paikat, joita olemme tähän mennessä tarkastelleet, perustuivat pääasiassa henkilökohtaisiin odotuksiin (Job 19:25–27; Hepr. 11:17–19; Ps. 49:16; Ps. 71:20, VKR) ja tulevaisuuden lupauksiin (Dan. 12:1, 2, 13). Innoitettuihin kirjoituksiin on kuitenkin kirjattuna muistiin tapauksia, joissa ihmisiä aivan oikeasti herätettiin kuolleista.

Ensimmäinen ylösnousemustapaus koski Moosesta (Juud. 9; Luuk. 9:28–36). Israelin kuninkaiden aikaan Sarpatin lesken poika (1. Kun. 17:8–24) ja sunemilaisen naisen poika (2. Kun. 4:18–37) herätettiin henkiin. Kristus, ollessaan täällä ihmislihassa, herätti Nainin lesken pojan (Luuk. 7:11–17), Jairoksen tyttären (Luuk. 8:40–56) ja sitten Lasaruksen (Joh. 11). Moosesta lukuun ottamatta kaikki nämä ihmiset herätettiin kuolevaisina, jotka ennen pitkää joutuivat kuolemaan uudestaan. Nämä tapaukset vahvistavat myös Raamatun opetuksen kuolleiden tiedottomasta tilasta (Job 3:11–13; Ps. 115:17; Ps. 146:4; Saarn. 9:5, 10). Missään näistä kertomuksista, eikä missään muussakaan Raamatun ylösnousemuskertomuksessa, ole minkäänlaista mainintaa oletetusta kuolemanjälkeisestä kokemuksesta.

Tällä viikolla tarkastelemme lähemmin niitä ylösnousemuksia, jotka tapahtuivat ennen Kristuksen kuolemaa ja ylösnousemusta.

_Tämä tutkistelu on sapatiksi 29.10.2022_