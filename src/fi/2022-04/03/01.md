---
title:  Ihmisluonnon Ymmärtäminen
date:  08/10/2022
---

> <p></p>
> ”Ja Herra Jumala muovasi maan tomusta ihmisen ja puhalsi hänen sieraimiinsa elämän henkäyksen. Näin ihmisestä tuli elävä olento.” (1. Moos. 2:7.)

### Avaintekstit
1. Moos. 1:24–27; 1. Moos. 2:7, 19; Matt. 10:28; Saarn. 12:1–7; 1. Kun. 2:10; 1. Kun. 22:40.

Jännite Jumalan sanan, ”olet kuoleman oma” (1. Moos. 2:16, 17), ja Paholaisen väärennetyn lupauksen, ”ette te kuole” (1. Moos. 3:4), välillä ei rajoittunut vain Eedenin puutarhaan. Sama jännite on jatkunut kautta historian.

Monet ihmiset koettavat sovittaa Paholaisen sanoja yksiin Jumalan sanojen kanssa. Heille varoitus kuolemasta viittaa vain heidän katoavaiseen ruumiiseensa, kun taas lupaus ”ette te kuole”, on viittaus kuolemattomaan sieluun tai henkeen.

Tällainen lähestymistapa ei kuitenkaan toimi. Voitaisiinko Jumalan ja Paholaisen vastakkaisia lausuntoja mitenkään sovittaa yhteen? Onko olemassa aineetonta sielua tai henkeä, joka jatkaa tietoisuuden tilassa sen jälkeen, kun ruumis on kuollut? Näihin kysymyksiin on yritetty moneen kertaan vastata filoso­fian ja jopa tieteen näkökulmista. Meidän kristittyinä, jotka perustamme uskomme Raamattuun, on kuitenkin tiedostettava se, että vain kaikkivaltias Jumala, joka loi meidät, tuntee meidät täydellisesti (ks. Ps. 139). Niinpä vain hänen sanansa meille, Raamattu, voi antaa vastauksia näihin elintärkeisiin kysymyksiin.

Tällä viikolla tarkastelemme, kuinka Vanha testamentti määrittelee ihmisluonnon ja ihmisen tilan tämän kuollessa.

15.10. Polunkävijäpäivä

15.10. Kansainvälinen profetian hengen päivä

_Tämä tutkistelu on sapatiksi 15.10.2022_