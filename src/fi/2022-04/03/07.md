---
title:  Lisäaineistoa
date:  14/10/2022
---

Lue Ellen G. White, Suuri taistelu, nettiversio, s. 628–650 tai Alfa ja omega, osa 8, s. 44–60 tai Suuri taistelu, s. 521–539 tai Suuri taistelu, taskup., s. 340–350.

Jos sinut on joskus leikkauksessa nukutettu, sinulla voi olla jonkinlainen käsitys siitä, millaista kuolleiden tila on. Ero on siinä, että nukutettunakin sinulla on aivotoimintaa. Kuvittele, millaista on kuolleilla, kun kaikki aivotoiminta ja muukin toiminta lakkaa täysin. Heidän kokemuksensa kuolemasta on se, että he sulkevat silmänsä ja seuraava asia, jonka he tiedostavat, on joko Jeesuksen toinen tuleminen tai hänen paluunsa tuhatvuotiskauden jälkeen (ks. Ilm. 20:7–15). Siihen asti kaikki kuolleet, niin vanhurskaat kuin jumalattomatkin, lepäävät haudoissaan ajan, joka tulee tuntumaan heistä vain silmänräpäykseltä. Niille meistä, jotka olemme elossa, kuolema tuntuu kestävän pitkän aikaa. Eläville se on pitkä aika, mutta kuolleille se kestää vain hetkisen.

”Jos olisi totta, että kaikkien ihmisten sielut menisivät kuoleman hetkellä suoraan taivaaseen, eikö olisi parempi kuolla kuin elää? Tämä uskomus onkin johtanut monet päättämään päivänsä. Kun vaikeudet, hämmennys ja pettymykset ovat tuntuneet voittamattomilta, on tuntunut helpolta katkaista elämän hauras lanka ja lentää pois ikuisen maailman autuuteen.” (ST nettiversio, s. 638.)

”Mistään Pyhässä Raamatussa ei löydy sellaista tekstiä, joka sanoisi, että vanhurskaat saavat palkintonsa ja jumalattomat rangaistuksensa kuoleman hetkellä. Patriarkat tai profeetat eivät anna tällaista vakuutusta. Kristus ja hänen apostolinsa eivät edes vihjaa sellaisesta. Raamattu opettaa selvästi, etteivät kuolleet pääse heti taivaaseen. Heidän kuvataan nukkuvan ylösnousemukseen asti.” (ST nettiversio, s. 649, 650.)

**Keskustelunaiheita**

`Teoria sielun luontaisesta kuolemattomuudesta on vallannut maailman. Sillä on ollut lukematon määrä seurannaisvaikutuksia. Miksi sanomamme kuolleiden tilasta on niin tärkeä ja miksi se, vaikka onkin ihanaa opetusta, kohtaa niin paljon vastustusta jopa kristittyjen keskuudessa?`

`Miten ymmärryksemme kuolleiden tilasta tulisi suojella meitä siltä, mikä saattaa ”ilmestyä” silmiemme edessä?`