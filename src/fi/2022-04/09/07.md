---
title:  Lisäaineistoa
date:  25/11/2022
---

Lue Ellen G. White, Kristuksen vertaukset, s. 187–197; Alfa ja omega, osa 5, s. 301–305 tai Rakkaudella Isältä, s. 557–560; Fundamentals of Christian Education, s. 504.

”Vertauksellaan rikkaasta miehestä ja Lasaruksesta Kristus opettaa, että ihmiset ratkaisevat tässä elämässä ikuisen kohtalonsa. Koetusajan kestäessä Jumalan armo tarjotaan jokaiselle sielulle. Mutta jos ihmiset tuhlaavat tilaisuutensa vain omiin mielitekoihinsa, he siten irrottautuvat iankaikkisesta elämästä. Heille ei anneta mitään uutta koetusaikaa. Omalla valinnallaan he ovat vahvistaneet ylikäymättömän juovan itsensä ja Jumalansa välillä.” (KV 187.)

”Kun varhaiset kristityt joutuivat pakenemaan vuorille ja autiomaihin; kun heidät jätettiin vankiselleihin kuolemaan nälkään, kylmyyteen ja kidutukseen; kun marttyyrius tuntui heistä ainoalta tieltä päästä ahdingostaan; he riemuitsivat, että heidät laskettiin arvollisiksi kärsimään Kristuksen tähden, joka ristiinnaulittiin heidän tähtensä. Heidän arvollinen esimerkkinsä tulee olemaan lohtuna ja rohkaisuna niille Jumalan lapsille, jotka joutuvat kokemaan ahdistuksen ajan, jollaista ei ole koskaan ennen ollut.” (5T 213.)

**Keskustelunaiheita**

`Kuinka Raamatun kokonaisnäkemys ihmisluonnosta auttaa meitä ymmärtämään paremmin joitakin tekstejä, joita olemme tällä viikolla tutkineet?`

`Pohtikaa kontrastia, joka löytyy kristittyjen marttyyrien tinkimättömän uskonnon ja oman postmodernin sukupolvemme joustavan uskonnon välillä. Mitkä ovat asioita, joiden puolesta kannattaa kuolla? Jos ihmisellä on käsitys, että kaikki totuudet ovat suhteellisia tai kulttuurista riippuvaisia, mitä järkeä olisi kuolla minkään totuuden puolesta? Mitä voimme samaan aikaan oppia niiltä, jotka olivat valmiit kuolemaan jonkin aatteen puolesta, jonka me uskomme olevan väärä?`

`Pohtikaa vielä vertausta rikkaasta miehestä ja Lasaruksesta. Kun Jeesus oli noussut kuolleista, monet uskoivat häneen. Kuitenkin monet, joilla oli sama todistusaineisto, eivät uskoneet. Mitä tämä opettaa siitä, kuinka paatuneita ihmissydämet voivat olla totuudelle? Miten voimme suojella itseämme tällaiselta kovettumiselta?`