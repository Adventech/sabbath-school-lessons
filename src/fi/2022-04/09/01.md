---
title:  Ristiriitaisia Raamatuntekstejä?
date:  19/11/2022
---

> <p></p>
> ”Te kyllä tutkitte kirjoituksia, koska luulette niistä löytävänne ikuisen elämän – ja nehän juuri todistavat minusta.” (Joh. 5:39.)

### Avaintekstit
Luuk. 16:19–31; Luuk. 23:43; Joh. 20:17; Fil. 1:21–24; 1. Piet. 3:13–20; Ilm. 6:9–11.

Pietari kehottaa meitä: ”– – olkaa aina valmiit antamaan vastaus jokaiselle, joka kysyy, mihin teidän toivonne perustuu.” (1. Piet. 3:15.) Paavali lisää: ”[J]ulista sanaa, astu esiin sopivaan ja sopimattomaan aikaan, nuhtele, moiti ja kehota, aina kärsivällisesti opettaen. Tulee näet aika, jolloin ihmiset eivät siedä kuulla tervettä oppia – –.” (2. Tim. 4:2, 3.) Näiden ohjeiden mukaan meidän ei tule siis katsoa vain raamatuntekstejä, jotka on helposti selitettävissä niin, että ne istuvat meidän omaan ajatteluumme, vaan meidän tulisi myös tarkastella tekstejä, joita yleensä käytetään opettamaan jotakin muuta kuin mihin me itse uskomme.

Näin tehdessämme meidän tulisi seurata Jeesuksen innoittavaa esimerkkiä. ”Jeesus ei koskaan säästänyt yhtään totuuden sanaa, mutta hän puhui ne aina rakkaudella. – – Hän ei ollut koskaan epäkohtelias, ei koskaan tarpeettomasti lausunut ankaraa sanaa eikä koskaan tuottanut tarpeettomasti tuskaa herkälle sielulle. Hän ei tuominnut ihmisen heikkouksia.” (4AO 303.)

Tällä viikolla tutkimme mielenkiintoisia tekstejä, joita ihmiset käyttävät väärin todisteluna sielun luontaisesta kuolemattomuudesta. Näiden pohdintojen tulisi vahvistaa meidän vakaumustamme ja auttaa meitä vastaamaan ystävällisesti niille, jotka kyseenalaistavat ratkaisevan tärkeän Raamatun opetuksen kuolleitten tilasta.

_Tämä tutkistelu on sapatiksi 26.11.2022_