---
title:  Lisäaineistoa
date:  30/12/2022
---

Lue Ellen G. White, Suuri taistelu, nettiversio, s. 792–797 tai Alfa ja omega, osa 8, s. 175–180 tai Suuri taistelu, s. 651–655 tai Suuri taistelu, taskup., s. 424–428; Heaven, s. 133–192.

”Kristuksen risti on lunastettujen tutkimuksen kohde ja laulun aihe kautta ikuisuuden. Kirkastetussa Kristuksessa he näkevät ristiinnaulitun Kristuksen. He eivät koskaan unohda, että hän, joka voimallaan loi ja pitää yllä lukemattomia maailmoja kaikkialla avaruudessa, Jumalan rakas Poika ja taivaan majesteetti, jota kerubit ja loistavat serafit iloiten kunnioittavat, nöyryytti itsensä auttaakseen langennutta ihmistä. Hän kantoi synnin syyllisyyden ja häpeän ja kesti, kun Isä kätki häneltä kasvonsa. Hän meni niin pitkälle, että langenneen maailman tuska mursi hänen sydämensä ja murskasi hänen elämänsä Golgatan ristillä. Se, että kaikkien maailmojen Luoja ja kaikkien kohtaloitten hallitsija luopui kunniastaan ja nöyryytti itsensä rakkaudesta ihmiseen, tulee aina herättämään ihmetystä ja kunnioitusta koko maailmankaikkeudessa.” (ST nettiversio 765, 766.)

”Suuri taistelu on päättynyt. Syntiä tai syntisiä ei enää ole. Koko maailmankaikkeus on puhdas. Yhteinen sopusointu ja ilo sykkii kautta koko suunnattoman luomakunnan. Hänestä, joka on kaiken luonut, virtaa elämää, valoa ja iloa äärettömään avaruuteen. Pienimmästä atomista suurimpaan maailmaan kaikki, elollinen ja eloton, julistaa peittämättömällä kauneudellaan ja täydellisellä ilollaan: Jumala on rakkaus.” (ST nettiversio 797.)

**Keskustelunaiheita**

`Monet maallistuneet kristityt elävät elämäänsä ikään kuin tämä maailma kestäisi ikuisesti (Luuk. 12:16–21). Miten voimme pitää maanpäälliset haaveemme sopusoinnussa taivaallisten prioriteettiemme kanssa? Miten voimme suojautua siltä, mistä Jeesus varoitti Luuk. 12?`

`Jos taivas alkaa jo täällä, mitä meidän pitäisi tehdä muuttaaksemme kotiamme ja henkilökohtaista elämäämme sellaisiksi, että ne ilmaisisivat taivaallisia periaatteita?`

`Jotkut valittavat olemassaolon tarkoituksettomuutta. Mikä logiikka piilee niiden pessimismin takana, jotka eivät usko ikuiseen elämään?`