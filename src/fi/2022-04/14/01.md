---
title:  Kaikki On Uutta
date:  24/12/2022
---

> <p></p>
> ”Valtaistuimella istuva lausui: ’Uudeksi minä teen kaiken.’ Hän sanoi: ’Kirjoita nämä sanat muistiin. Ne ovat luotettavat ja todet.’” (Ilm. 21:5.)

### Avaintekstit
2. Piet. 3:13; Ilm. 21:3, 22; 1. Joh. 3:2, 3; 1. Piet. 1:22; Jes. 25:8; Ilm. 22:3–5.

Raamattu antaa meille tämän toivon: ”Mutta meillä on hänen lupauksensa, ja siihen luottaen me odotamme uusia taivaita ja uutta maata, joissa vanhurskaus vallitsee.” (2. Piet. 3:13.)

Joillekin lupaus uudesta taivaasta ja uudesta maasta (Ilm. 21:1) vaikuttaa kuitenkin vain mielikuvituksen tuotteelta, vallan kahvassa olleiden keksimältä tarinalta, jonka avulla he pitivät ihmismassat kurissa vakuuttaen heille, että ”vaikka teillä nyt on vaikeaa, eräänä päivänä saatte palkintonne taivaassa” tai jotakin vastaavaa.

Ja vaikka jotkut ovat käyttäneetkin Raamatun antamaa tulevaisuuden toivoa yllä kuvatulla tavalla väärin, se ei muuta uutta taivasta ja uutta maata koskevien lupausten todenperäisyyttä.

Lopun aikoina tulee pilkkaajia, jotka ivaavat meidän siunattua toivoamme   (2. Piet. 3:3–7). Kuten ennustettiin, heidän pilkkansa voidaan kuitenkin nähdä vain lisätodistuksena siitä, että se, mitä Raamattu sanoo, on totta, sillä he pilkkaavat juuri niin kuin Raamattu on ennustanut heidän tekevän.

Tällä viikolla tarkastelemme uudesta taivaasta ja uudesta maasta annettua mahtavaa lupausta, johon sisältyvät lupaukset taivaallisesta temppelistä, Jumalan läsnäolosta ja kuoleman ja kyynelten loppumisesta, sekä Jumalan rakkauden lopullisesta voitosta.

_Tämä tutkistelu on sapatiksi 31.12.2022_