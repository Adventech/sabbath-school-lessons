---
title:  Tuomioprosessi
date:  17/12/2022
---

> <p></p>
> ”Meidän kaikkien on tultava Kristuksen tuomioistuimen eteen, jotta kukin saisi sen mukaan, mitä ajallisessa elämässään on tehnyt, hyvää tai pahaa.” (2. Kor. 5:10.)

### Avaintekstit
Matt. 25:31–46; Dan. 7:9–14; 1. Kor. 6:2, 3; 2. Piet. 2:4–6; Mal. 3:19; Ilm. 21:8.

Jos Raamattu on selkeä jostakin, niin tuomiosta. Jumala tulee tuomitsemaan maailman. Sekä Vanhasta että Uudesta testamentista löytyy lukuisia tekstejä, jotka puhuvat yksiselitteisesti asian puolesta. Oikeudenmukaisuus, joka niin puuttuu tästä hetkestä, tulee eräänä päivänä toteutumaan.

Raamattu sanoo, että Jumala on Kaikkitietävä (Job 37:16). Hän tietää kaiken (1. Joh. 3:20), myös meidän salaisimmat aikeemme (Saarn. 12:14; Jer. 17:10). Me voimme piiloutua kaikilta ja kaikelta muulta, mutta mikään ei ole Jumalalta piilossa.

Jumala ei tarvitse tuomiota itseään varten tietääkseen jokaisen yksilön elämästä. Jumalan tuomiot toteutetaan hänen luotujensa vuoksi sekä taivaassa että maan päällä. Prosessin luonne on kosmis-historiallinen, koska Lucifer aloitti kapinansa taivaassa ja jatkoi sen levittämistä tähän maailmaan (Ilm. 12:7–9).

Tällä viikolla tarkastelemme lopun ajan tuomioprosessia, johon kuuluu kolme keskeistä vaihetta: ennen Jeesuksen paluuta tapahtuva tutkiva tuomio, tuhatvuotiskauden tuomio ja täytäntöönpaneva tuomio. Koko prosessi päättyy siihen, että vanhurskaat todistetaan syyttömiksi ja jumalattomat kokevat toisen kuoleman.

_Tämä tutkistelu on sapatiksi 24.12.2022_