---
title:  Lisäaineistoa
date:  23/12/2022
---

Lue Ellen G. White, Kristuksen vertaukset, s. 227–236; Suuri taistelu, nettiversio, s. 767–777 tai Alfa ja omega, osa 8, s. 155–175 tai Suuri taistelu, s. 631–651 tai Suuri taistelu, taskup., s. 411–425.

”Tuomiopäivänä jokainen kadotettu sielu tulee käsittämään totuuden hylkäämisensä todellisen luonteen. Risti asetetaan näkyviin, ja jokainen synnin sokaisema on näkevä sen todellisen merkityksen. Syntiset seisovat tuomittuina, silmiensä edessä Golgata käsittämättömine uhreineen. Kaikki valheelliset puolustelut häviävät. Ihmisen luopumus näkyy kaikessa iljettävyydessään. Ihmiset näkevät, minkä he ovat valinneet. Silloin selviää jokainen kysymys totuudesta ja valheesta tuossa pitkäaikaisessa taistelussa. Maailmankaik­keus on toteava Jumalan olevan syytön pahan olemassaoloon. Silloin osoitetaan, etteivät Jumalan käskyt ole johtaneet syntiin. Jumalan hallituksessa ei ollut mitään puutetta, ei mitään tyytymättömyyden aihetta. Kun kaikkien sydänten ajatukset paljastetaan, yhtyvät sekä uskolliset että kapinalliset tunnustamaan: ’Vanhurskaat ja totiset ovat sinun tiesi, sinä kansojen kuningas. Kuka ei pelkäisi, Herra, ja ylistäisi sinun nimeäsi? – – Sinun vanhurskaat tuomiosi ovat julki tulleet’ (Ilm. 15:3, 4).” (4AO 38.)

**Keskustelunaiheita**

`”Jos tukeudut itseesi ja kieltäydyt alistamasta tahtoasi Jumalalle, valitset kuoleman. Missä ikinä syntiä onkin, Jumala on sille kuluttava tuli. Jos valitset synnin etkä halua luopua siitä, Jumalan läsnäolo, joka tuhoaa synnin, tulee tuhoamaan myös sinut.” (Vs 49.) Miten tämä lainaus auttaa meitä ymmärtämään täytäntöönpanevan tuomion luonnetta?`

`Mikä on vialla ajatuksessa, että Jumala lopulta pelastaisi kaikki? Miksi se olisi huono idea?`

`Yksikään kadotettu ei joudu tuomiolle ennen kuin lunastetut ovat saaneet osallistua heidän tuomioprosessiinsa. Mitä tämä opettaa meille Jumalan avoimuudesta ja läpinäkyvyydestä? Miksi tällainen läpinäkyvyys on tärkeää maailmankaikkeudelle, jossa rakkaus hallitsee?`

`Millaista lohtua tuhatvuotiskauden tuomioon osallistuminen antaa pyhille koskien heidän kadotukseen joutuvia rakkaitaan?`