---
title:  Ennen Jeesuksen Toista Tulemista Tapahtuva Tuomio
date:  19/12/2022
---

Ajatus ennen Kristuksen toista tulemista tapahtuvasta tuomiosta löytyy monesta kohtaa Raamattua.

`Lue Dan. 7:9–14; Matt. 22:1–14; Ilm. 11:1, 18, 19 ja Ilm. 14:6, 7. Miten nämä raamatunpaikat valaisevat käsitettä ennen Jeesuksen tuloa tapahtuvasta tutkivasta tuomiosta taivaallisessa oikeussalissa? Mikä tällaisen tuomion merkitys on?`

Ajatus ennen Kristuksen tuloa tapahtuvasta Jumalan kansaan kohdistuvasta tutkivasta tuomiosta perustuu kolmelle Raamatusta löytyvälle opetukselle.

Ensimmäinen on se, että kaikki kuolleet – niin vanhurskaat kuin jumalattomatkin – pysyvät tiedottomina haudoissaan ylösnousemuksiinsa saakka (Joh. 5:25–29).

Toinen on kaikkia ihmisiä koskevan universaalisen tuomion olemassaolo (2. Kor. 5:10; Ilm. 20:11–13).

Kolmas on se, että ensimmäinen ylösnousemus tulee olemaan siunattu palkinto vanhurskaille, ja toinen ylösnousemus tulee tarkoittamaan ikuista kuolemaa jumalattomille (Joh. 5:28, 29; Ilm. 20:4–6, 12–15).

Kaikki ihmiset tullaan tuomitsemaan, ja heidän tuomionsa tapahtuu ennen heidän ylösnousemustaan, sillä noissa kahdessa ylösnousemuksessa he saavat lopullisen palkkionsa.

Danielin kirja auttaa meitä ymmärtämään ennen Kristuksen tuloa tapahtuvan tuomion aikaa ja luonnetta. 2 300 symbolisen päivän päätteeksi – vuonna 1844 – taivaallinen pyhäkkö puhdistettaisiin (Dan. 8:14; vrt. Hepr. 9:23) ja ennen Kristuksen paluuta tapahtuva tutkiva tuomio alkaisi (Dan. 7:9–14). Molemmat kuvaavat samaa tapahtumaa. Tuomiossa ”Korkeimman pyhät saivat oikeutensa” (Dan. 7:22.) Tuomio on siis hyvä uutinen Jumalan kansalle.

Matt. 22:1–14 Jeesus puhui häävieraille tehtävästä tarkastuksesta ennen kuin juhlinta alkoi.

Ilmestyskirjassa ennen Jeesuksen tuloa tapahtuvaan tutkivaan tuomioon viitataan käskyllä laskea ne, jotka palvovat Jumalan temppelissä (Ilm. 11:1), sekä ilmoituksella siitä, että ”hänen tuomionsa aika on tullut” (Ilm. 14:6, 7; vrt. Ilm. 14:14–16).

`Miten tiedon taivaallisesta tuomiosta tulisi vaikuttaa elämäämme täällä maan päällä?`