---
title:  Kuolema Synnin Maailmassa
date:  01/10/2022
---

> <p></p>
> ”Yhden ainoan ihmisen teko toi maailmaan synnin ja synnin mukana kuoleman. Näin on kuolema saavuttanut kaikki ihmiset, koska kaikki ovat tehneet syntiä.” (Room. 5:12.)

### Avaintekstit
1. Moos. 2:16, 17; 1. Moos. 3:1–7; Ps. 115:17; Joh. 5:28, 29; Room. 5:12; 2. Kor. 5:21.

Kristus oli jumalallinen toimija, jonka kautta Jumala kutsui maailmankaikkeuden ja maailman olemaan (Joh. 1:1–3, 10; Kol. 1:16; Hepr. 1:2). Mutta kun Isä Jumala antoi erityistä kunniaa Kristukselle ja ilmoitti, että he yhdessä loisivat maailman, ”Lucifer oli pahansuopa ja kateellinen Jeesusta Kristusta kohtaan” (LH 7) ja alkoi juonia häntä vastaan.

Kun Paholainen oli heitetty ulos taivaasta, hän päätti tuhota Aadamin ja Eevan onnen maan päällä ja aiheuttaa näin surua taivaassa. Hän kuvitteli, että ”jos hän jollakin tavalla voisi viekoitella heidät [Aadamin ja Eevan] tottelemattomuuteen, Jumala varaisi jonkin keinon, jota käyttäen hän voisi antaa heille anteeksi, ja sitten hänellä itsellään ja kaikilla langenneilla enkeleillä olisi hyvä tilaisuus päästä heidän kanssaan osallisiksi Jumalan armosta” (LH 19). Täysin tietoisena Paholaisen strategiasta Jumala varoitti Aadamia ja Eevaa siitä, etteivät nämä altistaisi itseään kiusaukselle (vrt. 1. Moos. 2:16, 17; 3:2, 3). Tämä tarkoittaa, että jo silloin, kun maailma oli vielä täydellinen ja virheetön, ihmisillä oli selkeät rajoitteet, joita heidän tuli noudattaa.

Tällä viikolla tarkastelemme Aadamin ja Eevan lankeemusta sekä sitä, miten synti ja kuolema valtasivat maailmamme, ja sitä, miten Jumala istutti toivon siemenen ihmiskunnan sydämeen jo Eedenissä.

_Tämä tutkistelu on sapatiksi 8.10.2022_