---
title:  Jumalan Lain Pysyvyys
date:  19/05/2021
---

`Mitä se, että Jumalan laki kuuluu liittosuhteeseen, opettaa meille hänen luonteestaan? Mal. 3:6; Jaak. 1:17.`

Jumalan laki on hänen tahtonsa suullinen ja kirjallinen ilmaus (vrt. Ps. 40:8). Koska se on kirjallinen kopio hänen luonteestaan, sen kuuluminen osaksi liittoa vakuuttaa meille Jumalan pysyvyyttä ja luotettavuutta. Vaikka emme aina näe hänen johdatustaan, tiedämme, että hän on luotettava. Hänen maailmankaikkeutensa toimii muuttumattomien moraalisten ja fyysisten lakien pohjalta. Juuri tämä antaa meille todellista vapautta ja turvallisuutta.

”Vakuus siitä, että Jumala on varmasti luotettava, on siinä, että hän on lain Jumala. Hänen tahtonsa ja lakinsa ovat yhtä. Jumala sanoo, että oikea on oikein, sillä se kuvaa parhaita mahdollisia suhteita. Siksi Jumalan laki ei ole koskaan mielivaltaista tai muuteltavissa päähänpistojen tai oikkujen mukaan. Se on maailmankaikkeuden vakain asia.” – Walter R. Beach, Dimentions in Salvation (Washington, D. C.: Review and Herald Publishing Association, 1963), s. 143.

`Jos Jumalan laki ei voi pelastaa ihmistä synniltä, miksi hän otti sen osaksi liittoa? (Ks. Aam. 3:3.)`

Suhde vaatii sopimusta ja sopusointua. Jumala on paitsi maail­man Luoja myös sen moraalinen hallitsija, ja tästä syystä laki on olennainen tekijä siinä, että hänen luomansa älykkäät olennot voivat elää sopusoinnussa hänen kanssaan. Hänen lakinsa, hänen tahtonsa ilmaus, on hänen hallintonsa perusta. Se on luonnollisesti koko liittosuhteen normi ja vaatimus. Sen tarkoituksena ei ole pelastaa, vaan määritellä velvollisuutemme Jumalaa kohtaan (käskyt 1–4) ja lähimmäisiämme kohtaan (käskyt 5–10). Se antaa mallin elämäntavasta, jonka mukaan Jumala suunnitteli lastensa elävän heidän omaksi onnekseen ja hyvinvoinnikseen. Se esti israelilaisia ottamasta elämänmallikseen jotakin muuta filosofiaa. Liittosuhteen tarkoitus on ollut ja on edelleen tuoda uskova Jumalan muuttavan armon kautta sopusointuun hänen tahtonsa ja luonteensa kanssa.

`Katso ympärillesi. Eikö kaikkialla näykin laittomuuden tuhoavia vaikutuksia? Millä tavoin tämän tajuaminen vahvistaa Jumalan lain hyvyyttä?`