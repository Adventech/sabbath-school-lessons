---
title:  Lisäaineistoa
date:  21/05/2021
---

Lue Ellen White, Alfa ja omega, osa 5, s. 159, 160 tai Aikakausien Toivo, s. 581, 582 tai Rakkaudella Isältä, s. 451, 452 sekä Alfa ja omega, osa 1, s. 343–352 tai Patriarkat ja profeetat, s. 342–353.

Miten Matt. 22:34–40 auttaa meitä ymmärtämään paremmin 1) Jumalan lain paikkaa ja merkitystä hänen liitossaan, ja 2) sitä ajatusta, että liitto on synonyymi suhteelle?

”Sydämessä pitää olla ensin rakkautta ennen kuin ihminen voi alkaa Kristuksen voimassa ja hänen armostaan noudattaa Jumalan lain määräyksiä (vrt. Room. 8:3, 4). Kuuliaisuus ilman rakkautta on yhtä mahdotonta kuin se on arvotontakin. Siellä, missä rakkaus vallitsee, ihminen alkaa kuitenkin automaattisesti järjestää elämäänsä sopusointuun Jumalan tahdon kanssa siten kuin se on ilmaistu hänen käskyissään.” (5BC 484.)

”Pyhän lakinsa käskyissä Jumala on antanut täydellisen elämänohjeen. Hän on julistanut, että tämä laki on aikojen loppuun asti pienintäkin kirjainta ja piirtoa myöten muuttumattomana koskeva ihmisolentoja. Kristus tuli osoittamaan lain arvon ja saattamaan sen kunniaan. Hän osoitti, että sen avarana perustana on rakkaus Jumalaa ja ihmistä kohtaan ja että sen käskyjen totteleminen muodostaa ihmisen koko velvollisuuden. Omassa elämässään hän näytti esimerkkiä Jumalan lain noudattamisesta. Vuorisaarnassa hän osoitti, kuinka sen vaatimukset ulottuvat ulkonaisia tekoja pitemmälle ja koskevat sydämen ajatuksia ja aikeita.” (6AO 348.)

**Keskustelunaiheita**

`Miksi rakkauden lanka vetää ihmisiä voimakkaammin Jumalan puoleen kuin pelon köysi?`

`Miksi käsky ”Rakasta Herraa, Jumalaasi, koko sydämestäsi ja koko sielustasi ja mielestäsi” (Matt. 22:37) on käskyistä suurin ja tärkein?`

`Simone Weil on kerran kirjoittanut, että ”järjestys on kaikista tarpeista suurin”. (Lainaus esitetty Russel Kirkin kirjassa The Root of American Order [Washington, D. C.: Regnery Gateway, 1992], s. 3). Miten ymmärrät Weilin sanat tämän viikon tutkisteluun peilaten, varsinkin jos ajatellaan lain käsitettä?`