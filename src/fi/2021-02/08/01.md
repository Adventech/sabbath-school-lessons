---
title:  Liiton Laki
date:  15/05/2021
---

> <p></p>
> ”Tietäkää siis, että vain Herra, teidän Jumalanne, on Jumala. Häneen voi luottaa, hän pitää voimassa liittonsa. Tuhansien sukupolvien ajan hän on uskollinen niille, jotka rakastavat häntä ja pitävät hänen käskynsä[.]” (5. Moos. 7:9.)

### Avaintekstit
2. Moos. 19:6;  Jes. 56:7;  Hepr. 2:9;  5. Moos. 4:13;  5. Moos. 10:13;  Aam. 3:3;  1. Moos. 18:19.

Yksi Psalmin 23 tärkeistä ajatuksista kertoo meille, minne Jumala haluaa meidät johdattaa. ”Hän johdattaa minua vanhurskauden teillä nimensä tähden”, sanoo Daavid jakeessa 3 (RK 2012, kursivointi lisätty). Oman moraalisen oikeamielisyytensä tähden Jumala ei tule koskaan johtamaan meitä harhaan. Hän tarjoaa turvalliset polut meidän hengelliselle matkallemme läpi elämän.

Mitkä ovat turvallisia vanhurskauden teitä? Erään toisen psalmin kirjoittaja vastaa tähän kysymykseen rukouspyynnön kautta: ”Anna minun kulkea käskyjesi polkua, siitä minä saan ilon.” (Ps. 119:35, kursivointi lisätty.) ”– – kaikki sinun käskysi ovat vanhurskaat.” (Ps. 119:172, VKR.) Jumalan laki tarjoaa turvallisen ja vakaan polun ihmiselon petollisten hetteikköjen läpi.

Tämän viikon tutkistelussamme keskitytään Jumalan lakiin ja sen asemaan Siinailla tehdyssä liitossa.

**Viikon aihe yhdellä silmäyksellä**

`Mitä Israelin valinta merkitsi? Millä tavoin Israelin valinta on verrattavissa meidän valintaamme? Kuinka tärkeä asema lailla oli liitossa? Päästiinkö liittoon ilman minkäänlaisia ehtoja? Miksi kuuliaisuus kuuluu erottamattomana osana liittosuhteeseen?`

_Tämä tutkistelu on sapatiksi 22.5.2021_