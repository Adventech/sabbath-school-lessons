---
title:  Abrahamin Siemen
date:  01/05/2021
---

> <p></p>
> ”Mutta te olette valittu suku, kuninkaallinen papisto, pyhä heimo, Jumalan oma kansa, määrätty julistamaan hänen suuria tekojaan, joka teidät on pimeydestä kutsunut ihmeelliseen valoonsa.” (1. Piet. 2:9.)

### Avaintekstit
Hes. 16:8;  5. Moos. 28:1, 15; Jer. 11:8, RK 2012;  1. Moos. 6:5, RK 2012; Joh. 10:27, 28;  Gal. 3:26–29;  Room. 4:16, 17.  Eräässä pikkukaupungissa kultasepän näyteikkunan kello pysähtyi eräänä päivänä varttia vaille yhdeksän. Monet kaupungin asukkaista olivat luottaneet juuri tuohon kelloon ajannäyttäjänä. Tuona tiettynä aamuna liikemiehet ja -naiset vilkaisivat ikkunaan ja huomasivat, että kello oli vasta varttia vaille yhdeksän; kouluun menevät lapset olivat yllättyneitä, että heillä oli vielä runsaasti aikaa maleksia. Monet ihmiset olivat myöhässä tuona aamuna sen takia, että yksi pieni kello kultasepänliikkeen ikkunassa oli pysähtynyt.” – C. L. Paddock, God’s Minutes (Nashville, TN: Southern Publishing Association, 1965), s. 244, mukailtu.

Miten sopiva kuvaus tämä onkaan muinaisen Israelin epäonnistumisesta. Herra asetti Israelin ”kansojen keskukseksi” (Hes. 5:5) – sijoittaen sen strategisesti maa-alueelle, joka yhdistää kolme maanosaa toisiinsa (Afrikan, Euroopan ja Aasian). Israelin kansan tehtävänä oli toimia maailman hengellisenä ”kellona”.

Kultasepän kellon tavoin Israel kuitenkin tavallaan ”pysähtyi”. Eivät he silti aivan täydellisesti epäonnistuneet, sillä kuten tänäkin päivänä Jumalalla oli silloin uskollinen jäännös. Tämän viikon tutkistelumme keskittyy Jumalan todellisen Israelin identiteettiin ja rooliin kaikkina aikoina, myös meidän aikanamme.

**Viikon aihe yhdellä silmäyksellä**

`Mitä liittolupauksia Herra antoi Israelille? Mitä ehtoja niihin sisältyi? Miten hyvin kansa noudatti lupausten ehtoja? Mitä tapahtui, kun he olivat tottelemattomia?`

_Tämä tutkistelu on sapatiksi 8.5.2021_