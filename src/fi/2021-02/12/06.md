---
title:  Lupausten Varassa Lepääminen
date:  17/06/2021
---

Kuuluisasta kardinaali Bellarminosta, suuresta katolilaisesta kristinuskon puolustajasta, joka taisteli koko ikänsä sitä vastaan, että hyväksemme luettu vanhurskaus tulee yksin uskosta, kerrotaan seuraavaa tarinaa. Bellarminon maatessa kuolinvuoteellaan hänelle tuotiin krusifikseja ja hänele tarjottiin pyhien ansioita, jotta hän saisi rauhan ennen kuolemaansa. Bellarmino sanoi kuitenkin: ”Viekää nuo pois. Mielestäni on turvallisempaa luottaa Kristuksen ansioihin.”

Lähestyessään elämänsä loppua monet katsovat taakseen ja näkevät, kuinka turhia ja hyödyttömiä heidän tekonsa ja ansionsa ovat. Ei niillä ansaita pelastusta pyhän Jumalan edessä. He tajuavat, kuinka paljon he tarvitsevat Kristuksen vanhurskautta.

Hyvä uutinen on se, että meidän ei tarvitse odottaa lähestyvää kuolemaa saadaksemme varmuutta Herrassa. Koko liitto perustuu Jumalan varmoihin lupauksiin tässä ja nyt. Lupaukset ovat käytössämme välittömästi – lupaukset, jotka voivat tehdä elämästämme paremman jo nyt.

Etsi seuraavat jakeet ja vastaa niihin liittyviin kysymyksiin siitä näkökulmasta, miten voit säilyttää, kehittää ja vahvistaa liittosuhdettasi Jumalan kanssa.

`Ps. 34:9 (Miten voit maistaa Jumalan hyvyyttä?)`

`Matt. 11:30 (Mikä siinä, mitä Kristus on tehnyt hyväksemme, tekee ikeestä hyvän kantaa?)`

`Room. 5:1 (Miten vanhurskauttaminen liittyy rauhaan?)`

`Fil. 2:7, 8 (Mitä olet saanut omaksesi Kristuksen alentumisen ansiosta?)`

`Tutki rukoillen elämääsi ja kysy itseltäsi, mitä sellaisia asioita teen, jotka vahvistavat suhdettani Jumalaan, ja mitä sellaisia, jotka heikentävät sitä? Mitä muutoksia minun pitäisi tehdä?`