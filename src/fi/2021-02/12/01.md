---
title:  Liittousko
date:  12/06/2021
---

> <p></p>
> ”On selvää, ettei kukaan tule vanhurskaaksi Jumalan edessä lain avulla, sillä vanhurskas elää uskosta.” (Gal. 3:11, RK 2012.)

### Avaintekstit
Gal. 6:14;  Room. 6:23;  1. Joh. 5:11, 13;  Room. 4:1–7; 3. Moos. 7:18, RK 2012/VKR;  3. Moos. 17:1–4;  Room. 5:1.

Noin seitsemän vuosisataa ennen Kristusta runoilija Homeros kirjoitti Odysseian, kertomuksen suuresta soturista, Odysseuksesta, joka valloitettuaan Troijan kaupungin Troijan sodassa lähti 10 vuotta kestävälle kotimatkalle Ithakaan. Matka kesti niin pitkään, koska Odysseus joutui myrskyihin ja haaksirikkoihin, kohtasi kapinoita, hirviöitä ja muita esteitä, joiden vuoksi hän ei päässyt päämääräänsä. Lopulta päätettyään, että Odysseus oli kärsinyt tarpeeksi, jumalat suostuivat sallimaan uupuneen soturin palata kotiinsa ja perheensä luo. Hänen kokemansa koettelemukset olivat heidän mielestään riittävä sovitus hänen tekemistään virheistä.

Eräässä mielessä olemme kuin Odysseus: pitkällä matkalla kotiin. Ratkaiseva ero on kuitenkin siinä, että toisin kuin hän, me emme voi koskaan ”kärsiä tarpeeksi” ansaitaksemme oikeuden palata kotiin. Välimatka taivaan ja maan välillä on liian suuri, että me voisimme sovittaa virheemme. Jos pääsemme kotiin, se tapahtuu ainoastaan Jumalan armosta.

**Viikon aihe yhdellä silmäyksellä**

`Miksi pelastuksen on oltava lahja? Miksi vain joku Jumalan kanssa yhdenvertainen voi lunastaa meidät? Mikä tekee Abrahamista niin hyvän uskon edustajan? Mitä tarkoitetaan sillä, että meidät ”katsotaan” tai ”luetaan” vanhurskaiksi? Miten voimme ottaa omaksemme ristissä saamamme lupaukset ja toivon?`

19.6. Maailman pakolaisten päivä 19.6. Naistyön teemapäivä

_Tämä tutkistelu on sapatiksi 19.6.2021_