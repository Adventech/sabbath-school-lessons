---
title:  ”Kaikki Tulevat Sukupolvet”
date:  10/04/2021
---

> <p></p>
> ”Nooa sai kuitenkin armon Herran silmissä.” (1. Moos. 6:8, RK 2012.)

### Avaintekstit
1. Moos. 3:6;  1. Moos. 6:5, 11;  1. Moos. 6:18;  1. Moos. 9:12-17;  Jes. 4:3;  Ilm. 12:17.

Bakteerit ovat liian pieniä eliöitä nähtäväksi ilman mikroskooppia. Yksi tavallinen pallobakteeri ei ole lyijykynän kärkeä suurempi, vaikka se suurennettaisiin tuhatkertaiseksi. Suotuisissa kasvuolosuhteissa, joissa bakteereilla on riittävästi lämpöä, kosteutta ja ravintoa, ne lisääntyvät erittäin nopeaan tahtiin. Jotkin bakteerit lisääntyvät yksinkertaisen jakaantumisen avulla: kypsä solu vain jakaantuu kahdeksi tytärsoluksi. Kun jakaantuminen toistuu tunnin välein, yksi bakteeri voi tuottaa yli 18 000 000 uutta bakteeria vuorokaudessa. Kahden vuorokauden kuluttua niitä on jo satoja miljardeja.

Tämä mikroskoopilla havaittava luonnonilmiö kuvaa pahuuden nopeaa kasvua syntiinlankeemuksen jälkeen. Viriili ihmissuku hylkäsi Jumalan ja myi itsensä ja harvinaislaatuiset voimansa, suuren älynsä, terveytensä ja pitkäikäisyytensä kaikenlaisen pahuuden tavoitteluun. Siinä missä bakteerit voidaan hävittää auringonvalolla, kemikaaleilla tai korkeilla lämpötiloilla, Jumala valitsi tukahduttaa tämän villiksi muuttuneen kapinan maailmanlaajuisella vedenpaisumuksella.

**Viikon aihe yhdellä silmäyksellä**

`Mitä synti teki Jumalan luomakunnalle? Millaisia luonteenpiirteitä Nooalla oli? Millaisista aineksista liitto Nooan kanssa koostui? Millä tavoin Jumalan armo paljastuu ennen vedenpaisumusta tehdyssä liitossa Nooan kanssa? Mitä Jumalan tekemä liitto ihmisten kanssa vedenpaisumuksen jälkeen opettaa meille hänen rakkaudestaan meitä kaikkia ihmisiä kohtaan?`

_Tämä tutkistelu on sapatiksi 17.4.2021_