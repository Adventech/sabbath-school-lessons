---
title:  'Synnin Toimintaperiaate (1. Moos. 6:5)'
date:  11/04/2021
---

Jumalan mielipide luomistyön jälkeen oli, että kaikki oli ”erittäin hyvää” (1. Moos. 1:31, RK 2012). Sitten synti tuli kuvaan ja kaikki muuttui. Jumalan luoma järjestyksen maailma tahraantui synnistä iljettävine seurauksineen. Nooan päiviin tultaessa kapina oli saavuttanut kammottavat mittasuhteet; pahuus kalvoi ihmiskuntaa. Vaikka Raamattu ei kerro asiasta yksityiskohtaisesti (ks. lisää aiheesta Alfa ja omega, osa 1, s. 71, 72 tai Patriarkat ja profeetat, s. 71–73), ihmisten kapinointi ja rikkomukset olivat niin pahoja, että edes rakastava, kärsivällinen ja anteeksiantava Jumala ei voinut enää suvaita sellaista.

`Eikö moni tämänkin päivän ihminen voisi syntejään katsoessaan kysyä samaa: Miten asiat menivät niin huonolle tolalle niin nopeasti?`

**Etsi seuraavat jakeet ja kirjoita ylös, mikä niissä on oleellista. Huomaa miten tasaisen varmasti synti etenee**:

`1. Moos. 3:6`

`1. Moos. 3:11–13`

`1. Moos. 4:5`

`1. Moos. 4:8`

`1. Moos. 4:19`

`1. Moos. 4:23`

`1. Moos. 6:2`

`1. Moos. 6:5, 11`

Tilanne, jota 1. Moos. 6:5, 11 kuvaa, ei syntynyt tyhjiössä. Jokin oli aiheuttanut tämän hirvittävän tilanteen. Synti paheni asteittain. Sillä on taipumusta tehdä niin. Synti ei ole kuin haava, jota keho alkaa automaattisesti sisäänrakennetun prosessin kautta korjata. Päinvastoin synti, jos sitä ei poisteta elämästä, lisääntyy itsestään eikä pysähdy ennen kuin se johtaa tuhoon ja kuolemaan. Ei tarvitse kuvitella elämää ennen vedenpaisumusta nähdäkseen synnin toimintaperiaatteen. Se näkyy ympärillämme tälläkin hetkellä.

Ei ihme, että Jumala vihaa syntiä. Ei ihme, että ennemmin tai myöhemmin synti hävitetään lopullisesti. Oikeudenmukainen, rakastava Jumala ei voisi toimia mitenkään muuten.

Hyvä uutinen on, että vaikka hän haluaakin päästä eroon synnistä, hän haluaa pelastaa syntiset. Tästä liitossa on kyse.