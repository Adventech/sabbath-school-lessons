---
title:  Lisäaineistoa
date:  16/04/2021
---

Lue Ellen White, Alfa ja omega, osa 1, s. 71–92 tai Patriarkat ja profeetat, s. 71–90.

”Sateenkaari – luonnollinen fysikaalinen ilmiö – oli sopiva symboli Jumalan lupaukselle olla tuhoamatta maailmaa enää koskaan tulvalla. Koska maapallon ilmastolliset olosuhteet olisivat täysin erilaiset vedenpaisumuksen jälkeen, ja sateet tulisivat suurimmassa osassa maailmaa korvaamaan aiemmin maan pintaa hoitaneen ja kostuttaneen kasteen, tarvittiin jotakin, joka rauhoittaisi ihmisten pelkoja aina kun alkoi sataa. Hengellinen mieli voi nähdä luonnonilmiöissä Jumalan ilmoituksia itsestään (ks. Room. 1:20). Uskovalle sateenkaari on todistus siitä, että sade tuo siunauksen eikä maailmanlaajuista tuhoa.” (1BC 265.)

**Keskustelunaiheita**

`”Noihin aikoihin maailma kuhisi elämää, ihmiset lisääntyivät, maailma mylvi kuin villihärkä ja suuri jumala heräsi tähän elämöintiin. Enlil kuuli metelöinnin ja sanoi neuvoston jumalille: ’Ihmisten meteli on sietämätöntä eikä nukkuminen ole enää mahdollista tuon epäjärjestyksen tähden.’ Niin jumalat sopivat tuhoavansa ihmiset.” ”The Story of the Flood” teoksessa The Epic of Gilgamesh (London, The Penguin Group, 1972), s. 108.) Vertaa tarinassa esitettyä vedenpaisumuksen syytä Raamatussa annettuun syyhyn.`

`Nooa teki muutakin kuin varoitti sukupolveaan Jumalan lähestyvästä tuomiosta. Hänen sanomansa tarkoituksena oli auttaa ihmisiä ymmärtämään heidän pelastuksen tarpeensa. Miksi pelastustotuus on yleisesti ottaen niin epäsuosittu? Tehkää luettelo ja keskustelkaa asioista, jotka estävät monia vastaanottamasta Jumalan pelastussuunnitelmaa. Ks. Joh. 3:19; Joh. 7:47, 48; Joh. 12:42, 43; Jaak. 4:4.`