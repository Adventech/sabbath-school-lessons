---
title:  Lisäaineistoa
date:  09/04/2021
---

Lue Ellen White, Alfa ja omega, osa 1, s. 116–121 tai Patriarkat ja profeetat, s. 112–125 sekä Alfa ja omega, osa 3, s. 312–313 tai Profeetat ja kuninkaat, s. 391–393.

”Ies, joka sitoo meidät palvelukseen, on Jumalan laki. Tuo suuri rakkauden laki, joka ilmoitettiin Eedenissä, julistettiin Siinailla ja uudessa liitossa kirjoitetaan sydämeen, on se, mikä sitoo inhimillisen työntekijän Jumalan tahtoon. Jos meidät jätettäisiin seuraamaan omia taipumuksiamme ja menemään sinne, minne oma tahtomme meidät johdattaisi, me joutuisimme saatanan riveihin ja tulisimme hänen kaltaisikseen. Siksi Jumala sitoo meidät omaan tahtoonsa, joka on korkea, jalo ja ylevä. Hän toivoo, että me kärsivällisesti ja viisaasti suorittaisimme palvelusvelvollisuutemme. Kristus itse kantoi ihmisenä palvelusiestä. Hän sanoi: ’Sinun tahtosi, minun Jumalani, minä teen mielelläni, ja sinun lakisi on minun sydämessäni’ (Ps. 40:9). ’Sillä minä olen tullut taivaasta, en tekemään omaa tahtoani, vaan hänen tahtonsa, joka on minut lähettänyt’ (Joh. 6:38). Rakkaus Jumalaan, kiivaus hänen kunniansa puolesta ja rakkaus langenneeseen ihmiskuntaan saivat Jeesuksen tulemaan maan päälle kärsimään ja kuolemaan. Se oli hänen elämänsä hallitseva voima. Hän pyytää meitäkin omaksumaan tämän periaatteen.” (4AO 283.)

**Keskustelunaiheita**:
 
`Oliko Jumalan liitto Nooan, Abramin, Mooseksen ja meidän kanssamme jatkumo hänen liitostaan Aadamin kanssa vai oliko se jotakin aivan uutta? Vrt. 1. Moos. 3:15; 1. Moos. 22:18 ja Gal. 3:8, 16.`

`Miksi suhdenäkökulma on tärkeä liitossa? Ihmisellä voi olla laillisesti sitova sopimus (”liitto”) jonkun toisen kanssa ilman läheistä ja henkilökohtaista kanssakäymistä. Herra ei kuitenkaan etsi tällaista järjestelyä kansansa kanssa. Miksi ei?`

`Millä tavoin miehen ja naisen välinen avioliitto muistuttaa Jumalan ihmisen kanssa tekemää liittoa? Millä tavoin avioliiton vertauskuva jää riittämättömäksi kuvaksi Jumalan liitosta?`