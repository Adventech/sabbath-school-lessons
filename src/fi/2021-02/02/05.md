---
title:  Liitto Mooseksen Kanssa
date:  07/04/2021
---

**Lue 2. Moos. 6:1–8 ja vastaa sitten seuraaviin kysymyksiin**:

`1.	Mistä liitosta Jumala tässä puhuu? Ks. 1. Moos. 12:1–3.`

`2.	Millä tavoin Egyptistä lähtö tulisi olemaan Jumalan osalta liittolupauksen täyttymys?`

`3.	Mitä yhtäläisyyksiä löydät siitä, mitä Jumala lupasi kansalle tässä ja mitä hän lupasi Nooalle ennen vedenpaisumusta?`

Egyptistä lähdön jälkeen Israelin kansa vastaanotti liiton Siinailla orjuudesta lunastuksen yhteydessä (2. Moos. 20:2). Liittoon kuuluivat Jumalan uhrimääräykset synnin sovitukseksi ja anteeksisaamiseksi. Se oli siis muiden liittojen tavoin armoliitto, jossa Jumala tarjosi armoaan kansalleen. 

Tämä liitto toisti monella tapaa niitä pääkohtia, jotka löytyivät liitosta Abrahamin kanssa:

1.	Jumalan ja hänen kansansa erityissuhde (vrt. 1. Moos. 17:7, 8 kohtaan 2. Moos. 19:5, 6).
2.	Heistä tulisi suuri kansa (vrt. 1. Moos. 12:2 kohtaan 2. Moos. 19:6).
3.	Kuuliaisuutta vaadittiin (vrt. 1. Moos. 17:9–14 ja 1. Moos. 22:16–18 kohtaan 2. Moos. 19:5).

”Huomaa järjestys tässä: ensin Herra pelastaa Israelin, ja sitten antaa heille lain noudatettavaksi. Sama järjestys pätee evankeliumiin. Ensin Kristus pelastaa meidät synnistä (ks. Joh. 1:29; 1. Kor. 15:3; Gal. 1:4) ja sitten elää todeksi omaa lakiaan meissä (Gal. 2:20; Room. 4:25; 8:1–3; 1. Piet. 2:24).” (1BC 602.)

`Lue 2. Moos. 6:7. Mikä asia tulee selväksi jakeen alkuosasta, jossa Herra sanoo, että heistä tulee hänen kansansa ja hän on oleva heidän Jumalansa? Huomaa tämä vuorovaikutus: He ovat jotakin Jumalalle ja Jumala on jotakin heille. Jumala haluaa olla tietynlaisessa suhteessa heidän kanssaan ja lisäksi hän haluaa, että he suhtautuvat häneen tietyllä tavalla. Eikö Jumala etsi samanlaista suhdetta meihin nykyäänkin? Heijastaako 2. Moos. 6:7 alkuosa suhdettasi Herraan, vai oletko ihminen, jonka nimi vain sattuu olemaan seurakunnan kirjoissa? Jos vastauksesi kysymyksen alkuosaan on ”kyllä”, selitä miksi.`