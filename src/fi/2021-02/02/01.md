---
title:  Liiton Alkeita
date:  03/04/2021
---

> <p></p>
> ”Jos te nyt kuuntelette minua ja pidätte minun liittoni, niin te tulette olemaan kansojen joukossa minun oma kansani. Koko maailma on minun.”  (2. Moos. 19:5.)

### Avaintekstit
1. Moos. 9:15;  Jes. 54:9;  1. Moos. 12:1–3;  Gal. 3:6–9, 29;  2. Moos. 6:1–8;  Jer. 31:33, 34.

Viime viikolla jäimme siihen, miten ihmiskunta lankesi ensimmäisten esivanhempiemme synnin tähden. Tämän viikon tutkistelu on lyhyt tiivistelmä koko neljänneksen aiheesta, sillä tarkastelemme jokaisena päivänä aina yhtä niistä varhaisista liitoista, jotka olivat kaikki omalla tavallaan ”nykyisen totuuden” ilmentymiä siitä aidosta liitosta, joka ratifioitiin Golgatalla Jeesuksen veren kautta – liitosta, johon me kristittyinä astumme Herramme kanssa.

Aloitamme Jumalan Nooan kanssa tekemästä liitosta, jonka kautta Jumala pelasti Nooan ja tämän perheen tuholta. Jatkamme Abrahamin kanssa tehtyyn liittoon, joka on täynnä runsaita lupauksia meille kaikille. Sitten siirrymme liittoon Siinailla ja niihin tärkeisiin asioihin, joita siellä julistettiin. Lopuksi tarkastelemme uutta liittoa, sitä liittoa, johon kaikki muut liitot osoittivat. Kaikkia näitä liittoja tutkimme tietysti tarkemmin useiden seuraavien viikkojen aikana. Tämän viikon tutkistelu on vain pikakurkistus tähän syvälliseen aiheeseen.

**Viikon aihe yhdellä silmäyksellä**

`Mitä sana ”liitto” tarkoittaa? Mistä elementeistä liitto koostuu? Minkä liiton Jumala teki Nooan kanssa? Mitä toivoa löytyi Abrahamin kanssa tehdystä liitosta? Millainen osa ihmisen uskolla ja teoilla on liitossa? Onko liitto vain sopimus vai kuuluuko siihen myös suhteeseen liittyviä piirteitä? Mikä on ”uuden liiton” ydin?`

_Tämä tutkistelu on sapatiksi 10.4.2021_