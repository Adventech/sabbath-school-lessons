---
title:  Uuden Liiton Elämää
date:  19/06/2021
---

> <p></p>
> ”Minä olen tullut antamaan elämän, yltäkylläisen elämän.” (Joh. 10:10.)

### Avaintekstit
1. Joh. 1:4;  Joh. 5:24;  Room. 3:24, 25;  2. Kor. 5:21;  1. Joh. 4:16;  Ilm. 2:11;  Ilm. 20:6, 14; Ilm. 21:8.

Tässä neljänneksessä on tutkittu liittoa, joka on (yksinkertaisimmilleen tiivistettynä ja puhtaimmassa muodossaan) sitä, että Jumala kertoo: ”Näin minä pelastan sinut synnistä, piste.”

Vaikka liiton lupauksen lopputulos ja sen suuri loppuhuipennus on tietenkin ikuinen elämä uudeksi luodussa maassa, meidän ei tarvitse odottaa sinne asti, vaan saamme nauttia liiton siunauksista jo tänään. Herra välittää siitä, millaista elämämme on nyt; hän haluaa meille parasta jo nyt. Liitto ei ole mikä tahansa sopimus, jossa teet sitä ja tätä, ja sitten joskus pitkän ajan kuluttua saat palkintosi. Palkinnot, lahjat – ne ovat siunauksia, joista ne, jotka uskossa astuvat liittosuhteeseen, voivat nauttia tässä ja nyt.

Tämän viikon tutkistelussa, joka on viimeinen tässä liittoa koskevassa tutkistelusarjassa, katsomme joitakin niistä välittömistä siunauksista ja lupauksista, joita saamme, kun Jumalan armo on saanut vuotaa sydämeemme sen seurauksena, että olemme kuulleet hänen kolkuttavan ja olemme avanneet hänelle oven. Toki siunauksia on enemmän kuin voimme tämän viikon tutkistelussa käsitellä, mutta tämä onkin vain alkua – alkua siunauksille, jotka eivät tule koskaan loppumaan.

**Viikon aihe yhdellä silmäyksellä**

`Miksi meidän tulisi tuntea iloa? Millä perusteella voimme vedota lupaukseen ilosta? Mikä liitossa vapauttaa meidät syyllisyyden taakasta? Mitä uuden sydämen saaminen tarkoittaa?`

_Tämä tutkistelu on sapatiksi 26.6.2021_