---
title:  Lisäaineistoa
date:  25/06/2021
---

Lue Ellen White, Alfa ja omega, osa 8, s. 138–148 tai Suuri taistelu, s. 614–624 tai Suuri taistelu, taskup., s. 400–405 ja Tie Kristuksen luo, s. 115–128 (kirjan viimeinen luku).

”Jumalan Pyhällä Pojalla ei ollut kannettavanaan omia syntejä tai murheita: hän kantoi toisten murheita; hänen päällensä pantiin kaikkien meidän vääryytemme. Jumalallisella myötätunnolla hän yhdistää itsensä ihmiseen, ja ihmissuvun edustajana hän alistuu siihen, että häntä kohdellaan rikollisena. Hän katsoo syntiemme aukaisemiin tuskan syövereihin ja ottaa tehtäväkseen kuroa umpeen kuilun, joka erottaa ihmisen Jumalasta.” – Ellen G. White, Bible Echo and Signs of the Times, 1. elokuuta 1892.

”Tule, veljeni, sellaisena kuin olet: syntisenä ja saastaisena. Jätä syyllisyyden taakkasi Jeesuksen kannettavaksi ja turvaudu uskossa hänen ansioihinsa. Tule nyt, kun armoa on vielä saatavilla, tule tunnustaen syntisi ja tehden katumusta, niin Jumala avokätisesti armahtaa. Älä rohkene väheksyä enää yhtäkään mahdollisuutta. Kuuntele armon ääntä, joka vetoaa sinuun nousta kuolleista, että Kristus voi antaa sinulle valonsa. – – Älä anna ylpeytesi ja epäuskosi enää johtaa sinua hylkäämään tarjottua armoa. Jos näin teet, joudut lopulta valittamaan: ’Sadonkorjuu on ohi, kesä on mennyt, emmekä ole pelastuneita.’” (5T 353.)

**Keskustelunaiheita**

`”Näemme itsemme suhteessa maailmankaikkeuteen”, kirjoitti Francisco José Moreno, ”ja olemme tietoisia tietämättömyydestämme ja perimmäisestä voimattomuudestamme; siksi olemme epävarmoja, siksi pelkäämme.” – Between Faith and Reason: Basic Fear and The Human Condition (New York: Harper & Row, Publishers, 1977), s. 7. Vertaa tätä ajatusta Ef. 3:17–19 ajatuksiin. Keskustelkaa lausuntojen välisistä eroista.`

`Jumala lupaa meille ilon Jeesukseen uskovina. Onko ilo onnellisuutta? Pitäisikö meidän aina olla onnellisia? Jos emme ole, onko kristillisessä kokemuksessamme jotakin vialla? Miten Jeesuksen elämän tarkastelu auttaa meitä ymmärtämään vastauksia näihin kysymyksiin?`

`Keskustelkaa vielä siitä ajatuksesta, että Jumalan koko täyteys valtaa meidät (Ef. 3:19). Mitä se tarkoittaa? Miten voimme kokea tämän elämässämme?`