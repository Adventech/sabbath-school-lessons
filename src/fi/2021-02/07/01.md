---
title:  Liitto Siinailla
date:  08/05/2021
---

> <p></p>
> ”Te olette itse nähneet, mitä minä tein egyptiläisille ja kuinka olen kotkan siivin kantanut teitä ja tuonut teidät tänne luokseni.” (2. Moos. 19:4.)

### Avaintekstit
5. Moos. 1:29–31;  Hoos. 11:1;  Ilm. 5:9;  5. Moos. 29:9–12;  2. Moos. 19:5, 6;  Room. 6:1, 2; Ilm. 14:12;  Room. 10:3.

”Eräs pieni seitsenlapsisen perheen poika joutui onnettomuuteen ja hänet vietiin sairaalaan. Kotona oli useimmiten ollut kaikesta pulaa. Poika ei ollut kotona koskaan saanut täyttä lasillista maitoa. Jos lasi oli täynnä, se piti jakaa jonkun sisaruksen kanssa. Sen, joka joi lasista ensimmäisenä, piti olla tarkka, ettei juo liikaa. Kun pienen pojan olo oli tehty mukavaksi sairaalassa, sairaanhoitaja toi tälle ison lasillisen maitoa. Poika katsoi lasia kaipaavan näköisenä hetken aikaa ja köyhän kodin muistot mielessään kysyi sitten: ’Kuinka syvälle voin juoda?’ Sairaanhoitaja vastasi silmät loistaen, mutta pala kurkussa: ’Juo se kaikki, lapseni, juo pohjia myöten.’” – H. M. S. Richards, ”Free Grace”, Voice of Prophecy News, kesäkuu 1950, s. 4.

Kyseisen pojan tavoin muinaisen Israelin etuoikeus oli, kuten meidänkin etuoikeutemme on, juoda syvältä pelastuksen lähteistä. Israelin vapautus vuosisatoja kestäneestä orjuudesta ja sorrosta oli upea näytös Jumalan armosta. Samoin Jumalan armo on mukana siinä, kun me vapaudumme synnistä.

**Viikon aihe yhdellä silmäyksellä**

`Millaisia kielikuvia Herra käyttää kuvaillessaan suhdettaan Israeliin? Millä tavoin kertomukset Egyptin orjuudesta vapautumisesta ja Siinain kokemuksista muistuttavat henkilökohtaisen pelastumisemme vaiheita? Mikä oli lain rooli Siinain liitossa?`

_Tämä tutkistelu on sapatiksi 15.5.2021_