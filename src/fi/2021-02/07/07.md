---
title:  Lisäaineistoa
date:  14/05/2021
---

Lue Ellen White, Alfa ja omega, osa 1, s. 263–296 tai Patriarkat ja profeetat, s. 259–293.

”Orjuuden henki aiheutuu siitä, että pyritään elämään lain käskyjen mukaan yrittämällä täyttää lain vaatimukset omassa voimassa. Meillä on toivoa vain silloin, kun tulemme osallisiksi Abrahamin kanssa tehdystä armoliitosta, johon astumme uskossa Kristukseen Jeesukseen. Abrahamille julistettu evankeliumi, josta hän sai toivonsa, oli sama evankeliumi, jota julistetaan meille tänään ja josta me saamme toivomme. Abraham katsoi Jeesukseen, joka on myös meidän uskomme perustaja ja täydelliseksi tekijä.” (Ellen White 6BC 1077.)

”Ollessaan orjina Egyptissä monet israelilaiset olivat suureksi osaksi menettäneet Jumalan lain tuntemuksensa ja sekoittaneet sen säädöksiin pakanallisia tapoja ja perimätietoa. Jumala toi heidät Siinaille ja julisti siellä omalla äänellään lakinsa.” (1AO 315.)

**Keskustelunaiheita**

`Millä tavoin liittosuhde oli suunniteltu säilyttämään Israe­lin fyysinen ja hengellinen vapaus? (Ks. 3. Moos. 26:3–13; vrt. 5. Moos. 28:1–15.)`

`Lue uudestaan 2. Moos. 19:5, 6. Huomaa, miten Herra sanoo, että ”Koko maailma on minun”. Miksi hän sanoo näin; varsinkin tässä yhteydessä, kun hän pyrkii luomaan liittosuhteen näiden ihmisten kanssa? Miten ymmärryksemme sapatista ja sen merkityksestä sopii tähän yhteyteen?`

`Ymmärrämme, että saamme syntimme anteeksi vain Jumalan armon kautta. Miten ymmärrämme Jumalan armon roolin siinä, että se auttaa meitä elämään uskossa ja kuuliaisuudessa?`