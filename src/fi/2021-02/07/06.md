---
title:  'Lupauksia, Lupauksia… (2. Moos. 19:8)'
date:  13/05/2021
---

Ensikatsomalta kaikki vaikuttaa olevan hyvin. Herra vapauttaa kansansa, tarjoaa heille liittolupauksia, ja kansa ottaa tarjouksen vastaan: he lupaavat tehdä kaiken, mitä Herra heiltä pyytää. Vaikuttaa ”taivaassa tehdyltä” sopimukselta, eikö vain?

**Lue seuraavat tekstit. Mitä oivalluksia saamme niistä koskien Israelin tapaa reagoida liittoon?**

`Room. 9:31, 32`

`Room. 10:3`

`Hepr. 4:1, 2`

Pyytääpä Jumala meitä tekemään mitä tahansa, suhteemme häneen tulee perustua uskoon. Usko tarjoaa perustan, jolle teot rakentuvat. Teot itsessään, olipa niitä kuinka paljon tahansa ja olivatpa niiden motiivit kuinka vilpittömiä tahansa, eivät voi tehdä meistä otollisia pyhän Jumalan edessä. Teot eivät yltäneet siihen Israelin aikana, eivätkä ne yllä siihen meidän aikanammekaan.

`Vaikka Raamattu kerta toisensa jälkeen painottaa tekojen tärkeyttä, miksi ne eivät kuitenkaan voi tehdä meistä otollisia Jumalan silmissä? (Ks. Jes. 53:6; Jes. 64:5; Room. 3:23.)`

Valitettavasti heprealaiset uskoivat, että heidän kuuliaisuutensa oli avain pelastukseen eikä pelastuksen seurausta. He pyrkivät vanhurskauteen olemalla kuuliaisia laille; he eivät pyrkineet Jumalan vanhurskauteen, joka saadaan uskossa. Liitto Siinailla – vaikka sisälsikin yksityiskohtaisemmat ohjeet ja lait – oli armoliitto siinä missä sitä edeltäneetkin liitot. Tämä armo, joka on vapaasti kaikkien saatavilla, muuttaa sydämen, mikä johtaa kuuliaisuuteen. Ongelma ei ollut siinä, että he yrittivät totella (liittohan vaati heitä tottelemaan), vaan siinä, millaista heidän kuuliaisuutensa oli – se ei oi­keastaan ollut kuuliaisuutta lainkaan, kuten kansan myöhempi historia osoitti.

`Lue Room. 10:3, erityisesti jakeen loppuosa. Mikä on Paavalin ajatus tässä? Mitä tapahtuu ihmisille, jotka pyrkivät itse saavuttamaan vanhurskauden?`