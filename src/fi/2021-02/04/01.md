---
title:  Ikuinen Liitto
date:  17/04/2021
---

> <p></p>
> ”Minä pidän voimassa liiton sinun ja myös sinun jälkeläistesi kanssa, ikuisen liiton sukupolvesta toiseen, ja minä olen oleva sinun Jumalasi ja sinun jälkeläistesi Jumala.” (1. Moos. 17:7.)

### Avaintekstit
2. Moos. 3:14;  1. Moos. 17:1–6;  1. Moos. 41:45;  Dan. 1:7;  1. Moos. 15:7–18;  1. Moos. 17:1–14;  Ilm. 14:6, 7.

Kuinka moni muistaa lapsuudestaan sellaisen tilanteen, jossa oli vakavan taudin, esimerkiksi keuhkokuumeen, partaalla, ja olo tuntui karmealta ja lisäksi sai pelätä, että sairaus vain pahenisi? Tuona pitkänä kuumeisena yönä saatoit herätä puoliunestasi ja nähdä yölampun pehmeässä valossa äidin tai isän istumassa tuolilla sänkysi vieressä.

Kuvainnollisesti voidaan sanoa, että Jumala istui synninsairaan maailman vuoteen vierellä, kun moraalinen pimeys alkoi syvetä vedenpaisumuksen jälkeisinä vuosisatoina. Tästä syystä Jumala kutsui Abramin ja suunnitteli perustavansa tämän uskollisen palvelijansa kautta kansan, jolle hän voisi uskoa tiedon itsestään ja tarjota pelastusta.

Siksi Jumala astui liittoon Abramin ja tämän jälkeläisten kanssa. Tämä liitto korosti vielä yksityiskohtaisemmin Jumalan suunnitelmaa pelastaa ihmiskunta synnin seurauksilta. Herra ei aikonut jättää maailmaansa oman onnensa nojaan, kun se nyt oli niin suuressa pulassa. Tällä viikolla tarkastelemme uusien liittolupausten avautumista.

**Viikon aihe yhdellä silmäyksellä**

`Mikä Jumalan nimi on? Mitä se tarkoittaa? Mikä merkitys oli nimillä, joita Jumala käytti itsestään paljastaessaan itsensä Abramille? Mitä nimiä hän käytti itsestään? Miksi Jumala muutti Abramin nimen Abrahamiksi? Miksi nämä nimet ovat tärkeitä? Mitä ehtoja tai velvoitteita liittoon liittyi?`

24.4. Kansainvälinen vammaistyön päivä

_Tämä tutkistelu on sapatiksi 24.4.2021_