---
title:  Liiton Merkki
date:  22/05/2021
---

> <p></p>
> ”Israelilaisten tulee siis sukupolvesta sukupolveen pitää sapatti, niin että he viettävät sitä ikuisen liiton merkkinä.” (2. Moos. 31:16, RK 2012.)

### Avaintekstit
1. Moos. 2:2, 3;  2. Moos. 20:11;  2. Moos. 16;  Hepr. 4:1–4;  2. Moos. 31:12–17;  5. Moos. 5:14.

Seitsemännen päivän sapatti on kuin naula, joka – läjähdys! – katkeamattomalla säännöllisyydellä iskeytyy joka viikko kaiken sen ytimeen, mitä olemme ja mitä voisimme olla. Me olemme niin kiireisiä, juoksentelemme paikasta toiseen, kulutamme rahaa, ansaitsemme rahaa, sukkuloimme edestakaisin sinne, tänne ja tuonne, ja sitten – läjähdys! – sapatti saapuu ja kiinnittää meidät uudelleen perustukseemme, kaiken lähtökohtaan; sillä kaikki meille vähänkin merkityksellinen on tullut merkitykselliseksi sen tähden, että Jumala alun alkaen loi sen ja meidät.

Keskeytymättömällä säännöllisyydellä ja ilman poikkeusta sapatti hiljaa liukuu horisontin ylle ja täyttää elämämme jokaisen sopukan. Se muistuttaa meitä siitä, että elämämme jokainen kolo ja halkeama kuuluu Tekijällemme – hänelle, joka asetti meidät tänne; hänelle, joka alussa loi taivaan ja maan. Luominen on edelleen kaiken kristillisen uskon kiistämätön perusta, ja seitsemännen päivän sapatti – läjähdys! – on sen kiistaton, koruton ja järkkymätön merkki.

Tällä viikolla tutkimme tätä merkkiä Siinailla tehdyn liiton asiayhteydessä.

**Viikon aihe yhdellä silmäyksellä**

`Mikä on sapatin alkuperä? Mitä todisteita meillä on siitä, että sapatti oli voimassa jo ennen Siinaita? Mikä tekee sapatista niin sopivan liiton merkin?`

29.5. Kastejuhlapäivä 29.5. Katastrofiavun päivä

_Tämä tutkistelu on sapatiksi 29.5.2021_