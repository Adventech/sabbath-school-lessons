---
title:  Lisäaineistoa
date:  28/05/2021
---

Lue Ellen White, The SDA Bible Commentary, osa 7, s. 968–970; Testimonies for the Church, osa 6, s. 349–351 tai Todistusaarteita, osa 3, s. 12–14 ja Alfa ja omega, osa 1, s. 277–280 tai Patriarkat ja profeetat, s. 272–275.

Kymmenen käskyä määrittelevät kattavasti ja perusteellisesti Jumalan ja ihmisen välisen suhteen sekä ihmisten keskinäiset suhteet. Kymmenen käskyn lain keskellä on sapattikäsky. Siinä tunnustetaan sapatin Herra erityisellä tavalla ja siinä määritellään hänen hallinto- ja omistusoikeusalueensa. Huomaa nämä kaksi näkökulmaa: 1) Jumalan identiteetti: Jahve (Herra), joka on Luoja (2. Moos. 20:11; 2. Moos. 31:17) ja joka siten on aivan ainutlaatuisessa asemassa; 2) hänen hallinto- ja omistusalueensa – taivas, maa ja meri ja kaikki, mitä niissä on (2. Moos. 20:11; vrt. 2. Moos. 31:17). Näistä kahdesta näkökulmasta katsottuna sapattikäskyssä on samanlaisia ominaisuuksia kuin tyypillisillä muinaisen Lähi-idän kansainvälisten sopimusdokumenttien sineteillä. Tällaiset sinetit olivat tyypillisesti keskellä sopimusdokumentteja ja niistä löytyy myös 1) jumalan (yleensä pakanallisen jumalan) identiteetti ja 2) tämän hallinto- ja omistusoikeusalue (yleensä jokin rajattu maantieteellinen alue).

”Hengeltä tuleva pyhitys erottaa ne, joilla on Jumalan sinetti, niistä, jotka pitävät väärennettyä lepopäivää.

Kun koetus koittaa, meille tullaan selvästi osoittamaan, mikä pedon merkki on. Se on sunnuntain pyhittäminen – –

Jumala on määrännyt seitsemännen päivän sapatikseen – – Näin vedetään raja uskollisten ja uskottomien välille. Niiden, jotka haluavat saada Jumalan sinetin otsaansa, on pidettävä neljännen käskyn sapatti.” (Ellen White, 7BC 980, 981.)

**Keskustelunaiheita**

`Lue 3. Moos. 19:30. Huomaa, miten jakeessa liitetään yhteen pyhäkkö ja sapatti. Kun ajatellaan, mitä olemme oppineet sapatista ja siitä, minkä merkki se on, miksi pyhäkön ja sapatin yhteen liittäminen tuntuu järkevältä?`

`Kysy itseltäsi: Onko sapatin pitäminen auttanut vahvistamaan suhdettani Herraan? Jos ei, millaisia muutoksia voisit tehdä?`