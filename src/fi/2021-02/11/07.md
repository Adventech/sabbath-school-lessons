---
title:  Lisäaineistoa
date:  11/06/2021
---

**”Taivaan korkeimmallakaan enkelillä ei ole valtaa maksaa lunnaita yhdestäkään kadotetusta. Kerubeilla ja serafeilla on vain se kunnia, jonka Luoja on suonut heille hänen luominaan olentoina. Sovitus ihmisen ja Jumalan välillä voitiin saada aikaan vain sellaisen välittäjän kautta, joka oli Jumalan vertainen ja omasi sellaisia piirteitä, jotka tekisivät ja julistaisivat hänet arvolliseksi neuvottelemaan äärettömän Jumalan kanssa ihmisen puolesta. Välittäjän tuli myös pystyä edustamaan Jumalaa langenneelle maailmalle. Tällä ihmisen sijaisella ja takaajalla täytyi olla ihmisen luonto ja yhteys ihmiskuntaan, jota hänen tuli edustaa. Jumalan lähettiläänä hänellä piti olla myös jumalallinen luonne ja yhteys Äärettömään, jotta hän voisi tuoda ilmi Jumalaa maail­malle ja toimia välittäjänä Jumalan ja ihmisen välillä.” (1SM 257.)**

”Jeesus jatkaa: Niinkuin te tunnustatte minut ihmisten edessä, niin minäkin tunnustan teidät Jumalan ja pyhien enkelien edessä. Teidän on oltava minun todistajiani maan päällä, kanavia, joita myöten minun armoni voi virrata maailman pelastukseksi. Samoin minä tahdon olla teidän edustajanne taivaassa. Isä ei katso teidän puutteellista luonnettanne, vaan hän näkee teidät puettuina minun täydellisyyteeni. Minä olen välittäjä, jonka kautta taivaan siunaukset tulevat teidän osaksenne. Ja jokainen, joka tunnustaa minut osallistumalla uhriini kadotettujen hyväksi, tullaan tunnustamaan osalliseksi lunastettujen riemuun ja kirkkauteen.” (4AO 307.)

**Keskustelunaiheita**

`Lue Room. 5:2; Ef. 2:18 ja Ef. 3:12. Mikä jakeissa auttaa meitä ymmärtämään pääsymme Isän luo Jeesuksen kautta?`

`Katso yllä olevista Ellen Whiten lainauksista jälkimmäistä. Huomaa, miten hän selittää välittäjän tehtävää. Kun Isä katsoo meitä, hän ei näe puutteellista luonnettamme, vaan sen sijaan Kristuksen täydellisen luonteen. Pohtikaa, mitä tämä tarkoittaa ja keskustelkaa siitä ryhmässä.`

`Miten vastaisit seuraavaan kysymykseen: ”Niin, Kristus on taivaallisessa pyhäkössä, mutta entä sitten? Mitä merkitystä sillä on käytännön tasolla meidän päivittäisessä elämässämme?”`