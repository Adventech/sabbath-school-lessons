---
title:  Uuden Liiton Pyhäkkö
date:  05/06/2021
---

> <p></p>
> ”Sitä varten Kristus on tullut uuden liiton välittäjäksi, että hänen kuolemansa vapauttaisi kaikki ensimmäisen liiton aikana tapahtuneista rikkomuksista ja että kutsutut niin saisivat heille luvatun iankaikkisen perinnön.” (Hepr. 9:15.)

### Avaintekstit
2. Moos. 25:8;  Jes. 53:4–12;  Hepr. 10:4;  Hepr. 9:14;  Hepr. 8:1–6;  1. Tim. 2:5, 6.

Kuuttomana iltana taivas oli musta kuin mustepullosta kaatunut muste ja peitti Frankin varjoonsa, kun hän kulki pimeitä ja tyhjiä kaupungin katuja. Jonkin ajan kuluttua hän kuuli askeleita takanaan; joku seurasi häntä pimeydessä. Sitten tuo henkilö sai hänet kiinni ja kysyi: ”Oletko Frank, kirjanpainaja?”

”Kyllä olen, mutta mistä sinä sen tiesit?”

”Niin, en tunne sinua”, muukalainen vastasi, ”mutta tunnen sinun veljesi oikein hyvin, ja pimeydestä huolimatta liikkeesi, tapasi kävellä ja koko olemuksesi muistutti minua kovasti veljestäsi, joten minä vain oletin, että olet hänen veljensä, koska hän kertoi minulle, että hänellä on veli.”

Tämä kertomus paljastaa voimallisen totuuden liittyen israelilaisten pyhäkköpalvelukseen. Se oli, kuten Raamattu sanoo, varjo, esi- ja näköiskuva sitä vastaavasta todellisuudesta. Kuitenkin tässä varjossa ja esikuvassa oli riittävästi sellaista, että se pystyi edustamaan ja paljastamaan niitä totuuksia, joita sen oli tarkoituskin esittää eli Kristuksen kuolemaa ja ylipapillista tehtävää taivaallisessa pyhäkössä.

**Viikon aihe yhdellä silmäyksellä**

`Miksi Jumala halusi, että israelilaiset rakentaisivat pyhäkön? Mitä pyhäkkö opettaa meille Kristuksesta meidän sijaiskärsijänämme? Mitä Jeesus tekee taivaassa meidän edustajanamme?`

_Tämä tutkistelu on sapatiksi 12.6.2021_