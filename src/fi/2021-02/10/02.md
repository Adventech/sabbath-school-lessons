---
title:  Tulee Aika, Jolloin…
date:  30/05/2021
---

**Lue Jer. 31:31–34 ja vastaa seuraaviin kysymyksiin**:

`1.	Kuka teki aloitteen liiton perustamiseksi?`

`2.	Kenen laista tässä puhutaan? Mikä laki tämä on?`

`3.	Mitkä jakeet korostavat näkökulmaa suhteesta, jonka Jumala haluaa kansansa kanssa?`

`4.	Mikä Jumalan teko kansansa puolesta muodostaa liittosuhteen perustan?`

On selvää, että uusi liitto ei paljon eroa vanhasta liitosta, joka tehtiin Israelin kanssa Siinainvuorella. Itse asiassa Siinailla tehdyn liiton ongelma ei ollut se, että se olisi ollut vanha tai aikansa elänyt. Ongelma oli se, että se oli rikottu (ks. Jer. 31:32).

Vastaukset yllä oleviin kysymyksiin, (jotka löytyvät kaikki noista neljästä jakeesta) todistavat, että monet ”vanhan liiton” ominaisuudet ovat yhä läsnä uudessakin liitossa. Uusi liitto on oikeastaan uudistettu liitto. Se on ensimmäisen liiton täydennys tai täyttymys.

`Keskity Jer. 31:34 loppuosaan, jossa Herra sanoo, että hän antaa kansansa rikokset ja synnit anteeksi. Vaikka Herra sanookin, että hän kirjoittaa lain sydämeemme ja asettaa sen sisimpäämme, hän silti korostaa, että hän antaa anteeksi syntimme ja rikkomuksemme, jotka loukkaavat sydämeemme kirjoitettua lakia. Näetkö näissä ajatuksissa mitään ristiriitaa tai jännitettä? Jos et, miksi et? Mitä sillä tarkoitetaan, että lain vaatimus on kirjoitettu sydämeemme, kuten Room. 2:15 asian ilmaisee? (Matt. 5:17–28.)`

`Miten voisit kaikkien tämän päivän jakeiden perusteella vastata väitteeseen, että kymmenen käskyä (tai erityisesti sapattikäsky) on nyt mitätöity uuden liiton alla? Onko jakeissa mitään, mikä viittaisi tällaiseen? Tai ennemminkin, miten jakeita voidaan käyttää todistamaan lain pysyvyyttä?`