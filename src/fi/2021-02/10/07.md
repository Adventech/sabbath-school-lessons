---
title:  Lisäaineistoa
date:  04/06/2021
---

**”Kun Kristus nautti opetuslastensa kanssa leivän ja viinin, hän sitoutui heidän Lunastajakseen. Hän antoi heille uuden liiton, jonka kautta kaikki, jotka ottavat hänet vastaan, tulevat Jumalan lapsiksi ja Kristuksen kanssaperillisiksi. Tämän liiton kautta heille kuuluivat kaikki siunaukset, jotka taivas saattoi antaa tätä tai tulevaa elämää varten. Tämä liitto oli vahvistettava Kristuksen verellä. Ja tämän sakramentin nauttimisen oli määrä pitää opetuslasten mielessä se ääretön uhri, joka on annettu jokaisen langenneeseen ihmiskuntaan kuuluvan puolesta.” (5AO 212.)**

”Tämän rauhanliiton hämmästyttävin piirre on sen anteeksiantavan armon ylitsevuotava rikkaus, jota osoitetaan syntistä kohtaan, jos hän tunnustaa syntinsä ja kääntyy niistä pois. Pyhä Henki kuvaa evankeliumin pelastukseksi Jumalan lempeän armon kautta. Niistä, jotka katuvat syntejään, Herra sanoo: ’Minä annan anteeksi heidän rikkomuksensa enkä enää milloinkaan muista heidän syntejään.’ (Hepr. 8:12.) Kääntääkö Jumala oikeudenmukaisuudelle sel­känsä osoittamalla armoa syntistä kohtaan? Ei; Jumala ei voi häpäistä lakiaan sallimalla sitä, että rikkomukset jätetään rankaisematta. Uuden liiton pelastusehtona on täydellinen kuuliaisuus. Jos syntinen katuu ja tunnustaa syntinsä, hän saa anteeksiannon. Kristuksen hänen puolestaan antaman uhrin kautta anteeksianto taataan hänelle. Kristus on täyttänyt lain vaatimukset jokaisen katuvan, uskovan syntisen puolesta.” (AG 138.)

**Keskustelunaiheita**

`Mitä etua on siitä, että laki on kirjoitettu sydämeen sen sijaan, että se olisi kirjoitettu vain kivitauluihin? Kumpi on helpompi unohtaa, kivitauluille kirjoitettu laki vai sydämeen kirjoitettu laki?`

`Ihmiskunnan syntiinlankeemuksesta lähtien pelastus on löytynyt vain Jeesuksen kautta, vaikkakin ilmoitus kyseisestä totuudesta on saanut eri muotoja historian eri vaiheissa. Eivätkö liitot toimikin samalla tavalla?`

`Katso jälkimmäistä yllä olevista Ellen Whiten lainauksista. Mitä hän tarkoittaa sanoessaan liittosuhteen vaativan täydellistä kuuliaisuutta? Kuka on ainoa, joka on pystynyt täydelliseen kuuliaisuuteen? Miten tuo kuuliaisuus voi vastata lain vaatimuksiin meidän puolestamme?`