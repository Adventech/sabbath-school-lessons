---
title:  Uusi Liitto
date:  29/05/2021
---

> <p></p>
> ”Katso, päivät tulevat, sanoo Herra, jolloin minä teen Israelin heimon ja Juudan heimon kanssa uuden liiton.” (Jer. 31:31, RK 2012)

### Avaintekstit
Jer. 31:31–34;  Matt. 5:17–28;  Hoos. 2:20–22, RK 2012;  Jes. 56:6, 7;  Hepr. 8:7, 8;  Hepr. 10:4;  Matt. 27:51.

Vuosia sitten eräässä aikakauslehdessä oli pilapiirros, jossa toimitusjohtaja seisoi liikkeen toisista johtohenkilöistä koostuvan ryhmän edessä. Hänellä oli kädessään pesuainelaatikko, jota hän esitteli näille toisille. Ylpeästi hän osoitti laatikon kyljessä suurin, punaisin kirjaimin loistavaa sanaa ”uusi”, josta sai tietysti sen käsityksen, että kyseessä oli uusi tuote. Sitten toimitusjohtaja sanoi: ”Uutta tässä tuotteessa on tämä sana ’uusi’ tässä laatikon kyljessä.” Toisin sanoen se mikä oli muuttunut ja oli uutta, oli vain tuo teksti. Kaikki muu oli samaa kuin ennenkin.

Eräällä tapaa voisimme sanoa, että uusi liitto on juuri tämän kaltainen. Liiton perusta ja se perustoivo, jota se meille tarjoaa, kuten myös sen perusehdot ovat samat kuin vanhan liitonkin aikana. Liitto on aina ollut Jumalan armoliitto, joka perustuu hänen rakkauteensa, joka peittää ihmisen heikkoudet ja tappiot.

**Viikon aihe yhdellä silmäyksellä**

`Mitä yhtäläisyyksiä vanhassa ja uudes­sa liitossa on? Mikä on lain asema liitossa? Kenen kanssa liitot tehtiin? Mitä Heprealaiskirje tarkoittaa puhuessaan paremmasta liitosta (Hepr. 8:6, RK 2012/VKR)? Mikä yhteys liitolla ja taivaallisella pyhäköllä on toisiinsa?`

_Tämä tutkistelu on sapatiksi 5.6.2021_