---
title:  Lisäaineistoa
date:  30/04/2021
---

Lue Ellen White, Alfa ja omega, osa 1, s. 116–139 tai Profeetat ja kuninkaat, s. 112–135.

”Aabraham ei näin joutunut mihinkään pieneen koetukseen, eikä häneltä vaadittu mitään vähäistä uhrausta. – – Mutta hän ei epäröinyt totella kutsua. Hänellä ei ollut mitään kyseltävää luvatusta maasta – –. Jumala oli puhunut, ja hänen palvelijansa oli toteltava. Hänelle oli onnellisin paikka maan päällä se, missä Jumala halusi hänen olevan.” (1AO 108.)

Kun Abram tuli Kanaaninmaahan, Herra ilmestyi hänelle ja teki selväksi, että hänen tulisi oleskella maassa, jonka Jumala antaisi hänen jälkeläisilleen (1. Moos. 12:7). Jumala toisti lupauksen useita kertoja (ks. 1. Moos. 13:14, 15, 17; 15:13, 16, 18; 17:8; 28:13, 15; 35:12). Noin 400 vuotta myöhemmin, lupaus täyttyi (1. Moos. 15:13, 16), kun Herra ilmoitti Moosekselle, että hän johtaisi Israelin pois Egyptistä maahan, joka tulvii maitoa ja hunajaa (2. Moos. 3:8, 17; 2. Moos. 6:8). ­Jumala toisti lupauksen Joosualle (Joos. 1:3) ja Daavidin päiviin tultaessa lupaus oli suurimmalta osin, joskaan ei täysin, toteutunut (1. Moos. 15:18–21; 2. Sam. 8:1–14; 1. Kun. 5:1; 1. Aik. 19:1–19).

Lue Hepr. 11:9, 10, 13–16. Abraham ja muut uskolliset patriarkat pitivät Kanaaninmaata symbolina tai esikuvana Jumalan lunastetun kansan lopullisesta kotimaasta. Synnin vallitessa maailmassa pysyvän kodin löytäminen on mahdotonta. Elämä on katoavaista, kuin ”[s]avua – –, joka hetken näkyy ja sitten haihtuu” (Jaak. 4:14). Abrahamin hengellisinä jälkeläisinä meidänkin täytyy ymmärtää, että ”täällä [meillä ei] ole pysyvää kaupunkia, vaan me odotamme ikävöiden sitä kaupunkia, joka tulee” (Hepr. 13:14). Varmuus tulevasta yhteisestä elämästä Kristuksen kanssa antaa meille vakautta tähän nykyiseen muutoksen ja rappion maailmaan.

**Keskustelunaiheita**

`Miten Jumalan lupauksen uudesta maasta tulisi vaikuttaa henkilökohtaiseen kristilliseen kokemukseemme? (Vrt. Matt. 5:5; 2. Kor. 4:17, 18; Ilm. 21:9, 10; Ilm. 22:17.)`

`”Todellinen suuruus olisi Jumalan käskyihin alistumisen ja hänen pyhien tarkoitustensa mukaisesti toimimisen tulosta.” (1BC 293.) Keskustelkaa siitä, mitä lausunto tarkoittaa.`