---
title:  Sinun Kilpesi
date:  25/04/2021
---

**”Näiden tapausten jälkeen tuli Abramille näyssä tämä Herran sana: ’Älä pelkää, Abram. Minä olen sinun kilpesi, ja sinun palkkasi on oleva hyvin suuri.’” (1. Moos. 15:1.)**

`Lue 1. Moos. 15:1–3. Mieti tilannetta, jossa tämä Herran sana tuli. Miksi ensimmäinen asia, jonka Herra sanoi Abramille, oli ”Älä pelkää”? Mitä pelättävää Abramilla oli?`

Tässä on erityisen kiinnostavaa se, että Herra sanoo Abramille: ”Minä olen sinun kilpesi – –.” Persoonapronominin käyttö (sinun) osoittaa suhteen henkilökohtaisuutta. Jumala haluaa olla häneen kahdenkeskisessä yhteydessä, samoin kuin kaikkiin meihin.

Tässä kohtaa Raamattua Jumalaa kutsutaan ensimmäistä kertaa kilveksi, ja se on ainoa kohta, jossa Jumala käyttää tätä nimeä itsestään. Muut kirjoittajat tosin viittaavat häneen tällä nimellä (5. Moos. 33:29; Ps. 18:31; Ps. 84:12; Ps. 144:2).

`Kun Jumala kutsuu itseään jonkun kilveksi, mitä se tarkoittaa? Merkitsikö se jotakin sellaista Abrahamille, mitä se ei merkitse meille tänä päivänä? Voimmeko mekin vedota tähän lupaukseen? Tarkoittaako se sitä, ettei meille tapahdu fyysistä vahinkoa? Millä tavoin Jumala on kilpi? Miten ymmärrät tämän kielikuvan?`

”Kristuksen kiinnostus meitä kohtaan ei ole ylimalkaista, vaan hänen kiinnostuksensa on vahvempaa kuin äidin kiinnostus lastaan kohtaan. – – Pelastajamme on ostanut meidät kärsien ihmisenä kipua ja tuskaa, loukkauksia, paheksuntaa, pahoinpitelyä, pilkkaa, hylkäämistä ja kuoleman. Hän vartioi ylläsi, sinä Jumalan lapsi, joka tutiset. Hän pitää sinut turvassa suojassaan. – – Ihmisluontomme heikkous ei estä meiltä pääsyä taivaallisen Isän luo, sillä hän [Kristus] kuoli toimiakseen välittäjänämme.” (SDG 77.)

`Ronaldo oli uskollinen Herran seuraaja, joka kuoli aivan yllättäen. Mitä vastaan Jumala lupaa aina olla meidän kilpemme? (Ks. 1. Kor. 10:13.)`