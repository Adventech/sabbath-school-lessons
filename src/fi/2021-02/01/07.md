---
title:  Lisäaineistoa
date:  02/04/2021
---

Raamattu on täynnä syntisille, tieltä lipsuneille osoitettuja kutsuja palata Jumalan luo. Vertaa Ps. 95:7, 8; Jes. 55:1, 2, 6, 7; Luuk. 15:3–7 ja Luuk. 19:10. Mitä muita vastaavia tekstejä löydät?

Lue Ellen White, Alfa ja omega, osa 1, s. 24–53 tai Patriarkat ja profeetat s. 23–51.

”Mielestäni nuo kolme jumalallista, tiheään pusikkoon tunkeutuvaa sanaa olivat evankelinen saarna, joka tavoitti pakenevien ihmisten kuumottavat korvat – ’Missä sinä olet?’ Jumalasi ei halua menettää sinua. Hän on saapunut etsiäkseen sinua, aivan kuten hänen tarkoituksensa on jonkin ajan kuluttua saapua Poikansa persoonassa ei vain etsimään vaan myös pelastamaan eksyksiin joutuneet.” – C. H. Spurgeon, The Treasury of the Bible (Grand Rapids, MI: Zondervan Publishing House, 1962) Old Testament, osa 1, s. 11.

**Keskustelunaiheita**

`Hyväntahtoinen ja huolehtiva Jumalamme etsii ihmistä. Miten voimme vastata Isän ja Jeesuksen Kristuksen rakkauden osoituksiin vielä nytkin? Miten Herra odottaa meidän vastaavan?`

`Vertaa Raamatun antamaa kuvaa ihmisestä korkealta paikalta langenneena, lunastusta tarvitsevana ihmisenä evoluutioteoriaan ja sen käsitykseen ihmisestä. Kumpi kuva tarjoaa enemmän toivoa? Miksi?`

`Kuinka olennaisia rakastavat ihmissuhteet ovat ihmisen onnellisuuden kannalta? Miksi elävä yhteys Jumalaan on tällaisten ihmissuhteiden kannalta välttämätön? Keskustelkaa terveiden ihmissuhteiden vaikutuksesta noissa suhteissa elävien osapuolten kannalta (vanhempi-lapsi, ystävä-ystävä, mies-vaimo, työnantaja-työntekijä jne.).`