---
title:  Mitä Tapahtui?
date:  27/03/2021
---

> <p></p>
> ”Jumala sanoi: ’Tehkäämme ihminen, tehkäämme hänet kuvaksemme, kaltaiseksemme – –. Ja Jumala loi ihmisen kuvakseen, Jumalan kuvaksi hän hänet loi, mieheksi ja naiseksi hän loi heidät.” (1. Moos. 1:26, 27.)

### Avaintekstit
Ps. 100:3;  Ap. t. 17:26;  1. Moos. 2:7, 8–25;  1. Moos. 1:28, 29;  1. Moos. 3:15

Raamatun kertomus ihmisen luomisesta on kertomus täynnä toivoa, onnea ja täydellisyyttä. Jokainen luomispäivä päättyi siihen, että Jumala totesi kaiken hyväksi. Tuohon hyvään ei tietenkään kuulunut hirmumyrskyjä, maanjäristyksiä, nälänhätää eikä sairauksia.

Mitä tapahtui?

Kuudes päivä päättyi siihen, että Jumala katsoi tekemäänsä, ja se oli ”erittäin hyvää” (RK 2012). Tämä johtui siitä, että tuona päivänä Herra loi oman kuvansa kaltaisia olentoja: ihmisiä. Mitään tällaista hän ei ollut tehnyt tätä edeltäneinä luomispäivinä. Nämä olennot olivat tietysti täydellisiä kaikin tavoin; heidän täytyi olla, sillä olivathan he Jumalan kuvaksi luotuja. He eivät siis olleet murhaajia, varkaita, valehtelijoita, petkuttajia tai moraalia vailla olevia ihmisiä. Mitä tapahtui?

Tämän viikon tutkistelussa tarkastelemme luomista ja syntiinlankeemusta: sitä, minkä Jumala oli ensin tehnyt, ja sitten sitä, mitä tuolle täydelliselle luomakunnalle tapahtui. Lopuksi sivutaan koko neljänneksen teemaa: mitä Jumala tekee saattaakseen kaiken takaisin ennalleen.

**Viikon aihe yhdellä silmäyksellä**

`Mitä Raamattu opettaa kaiken alkuperästä? Millaisen suhteen Jumala halusi ihmisten kanssa? Mikä oli hyvän- ja pahantiedon puun tarkoitus? Mitä toivoa Aadamille ja Eevalle annettiin heti heidän lankeemuksensa jälkeen?`

3.4. Kevään lähetysviikon erityisuhrilahja OIKOS-projektiin

_Tämä tutkistelu on sapatiksi 3.4.2021_