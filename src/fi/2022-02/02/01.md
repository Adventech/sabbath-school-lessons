---
title:  Syntiinlankeemus
date:  02/04/2022
---

> <p></p>
> ”Ja minä panen vihan sinun ja naisen välille ja sinun sukusi ja hänen sukunsa välille: Ihminen on iskevä sinun pääsi murskaksi, ja sinä olet iskevä häntä kantapäähän.” (1. Moos. 3:15.)

### Avaintekstit
1. Moos. 3; 2. Kor. 11:3; Ilm. 12:7–9; Joh. 8:44; Room. 16:20; Hepr. 2:14; 1. Tim. 2:14, 15.

Kaiken sen mukana, mitä Jumala oli antanut meidän ensimmäisille vanhemmillemme Eedenissä, tuli myös varoitus: ”Saat vapaasti syödä puutarhan kaikista puista. Vain siitä puusta, joka antaa tiedon hyvästä ja pahasta, älä syö, sillä sinä päivänä, jona siitä syöt, olet kuoleman oma.” (1. Moos. 2:16, 17.) Tämä varoitus olla syömättä hyvän- ja pahantiedon puusta osoittaa meille sen, että vaikka ihmisten oli tarkoitus tietää hyvästä, heidän ei ollut määrä tietää pahasta.

Me varmasti ymmärrämme miksi, eikö vain?

Varoitus koski tottelemattomuudesta seuraavaa kuolemaa (1. Moos. 2:17), joka varmasti toteutuisi: he todellakin kuolisivat (1. Moos. 3:19). Sen lisäksi, että heitä kiellettiin syömästä elämän puusta, heidät ajettiin pois Eedenin puutarhasta (1. Moos. 3:24), eikä heillä näin ollen ollut enää pääsyä siihen, mikä olisi voinut antaa heille ikuisen elämän syntisinä (1. Moos. 3:22).

Tämän tragedian keskellä annetaan kuitenkin toivoa, joka löytyy 1. Moos. 3:15. Tätä kohtaa kutsutaan evankeliumin prototyypiksi tai ensimmäiseksi evankeliumilupaukseksi, joka Raamatusta löytyy. Siinä ihmisille kerrotaan ensimmäisen kerran, että syntiinlankeemuksesta huolimatta Jumala on järjestänyt meille kaikille pakomahdollisuuden.

9.4. Pääkonferenssin (kansainvälisen adventtikirkon keskustoimiston)

ulkolähetyksen erityisuhrilahja: Missio maailma -projektit

9.–16.4. Kevään lähetysviikko

_Tämä tutkistelu on sapatiksi 9.4.2022_