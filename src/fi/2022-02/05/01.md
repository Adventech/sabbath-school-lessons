---
title:  Kaikki Kansat Ja Babylon
date:  23/04/2022
---

> <p></p>
> ”Kaupunki sai nimen Babylon, sillä siellä Herra sekoitti ihmisten kielen ja sieltä hän hajotti heidät kaikkialle maailmaan.” (1. Moos. 11:9.)

### Avaintekstit
1. Moos. 9:18–11:9; Luuk. 10:1, VKR; Matt. 1:1–17; Luuk. 1:26–33; Ps. 139:7–12; 1. Moos. 1:28; 1. Moos. 9:1.

Vedenpaisumuksen jälkeen Raamatun kerronta ei keskity enää Nooaan, vaan siirtyy hänen kolmeen poikaansa Seemiin, Haamiin ja Jafetiin. Erityistä huomiota saa Haam, Kanaanin isä (1. Moos. 10:6, 15). Tämän huomion kautta esitellään ajatus Kanaanista, luvatusta maasta (1. Moos. 12:5), joka on ennakointia Abrahamista, jonka saama siunaus koituu kaikkien kansojen siunaukseksi (1. Moos. 12:3).

Kerronta kuitenkin keskeytyy Babylonin tornilla (1. Moos. 11:1–9). Jälleen kerran Jumalan suunnitelmia ihmiskunnan hyväksi häiritään. Se, minkä oli tarkoitus olla siunaus – kaikkien kansojen syntyminen – muuttuukin jälleen uudeksi kiroukseksi. Kansat yhdistyvät yrittäessään ottaa Jumalan paikan; Jumala vastaa heille tuomiolla; ja siitä seuraavan sekasorron tuloksena ihmiset hajaantuvat kaikkialle maailmaan (1. Moos. 11:8) toteuttaen näin Jumalan alkuperäisen suunnitelman täyttää maa (1. Moos. 9:1).

Lopulta Jumala ihmisten pahuudesta huolimatta kääntää pahan hyväksi; hänellä on jälleen kerran, kuten aina, viimeinen sana. Haamin isänsä teltassa saama kirous (1. Moos. 9:21, 22) ja kirous, joka hämmensi kansat Babylonin tornin luona (1. Moos. 11:9), tulee lopulta kääntymään siunaukseksi kansakunnille.

30.4. Seurakunta syö yhdessä -teemasapatti

_Tämä tutkistelu on sapatiksi 30.4.2022_