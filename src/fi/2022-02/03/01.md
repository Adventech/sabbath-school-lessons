---
title:  Kain Ja Hänen Jättämänsä Perintö
date:  09/04/2022
---

> <p></p>
> ”Jos teet oikein, voit kohottaa katseesi, mutta jos et tee, on synti ovella vaanimassa. Sinua se haluaa, mutta sinun on pidettävä se kurissa.” (1. Moos. 4:7.)

### Avaintekstit
1. Moos. 4; Hepr. 11:4; Miika 6:7; Jes. 1:11; 1. Kor. 10:13; 1. Joh. 3:12; 1. Moos. 5; 1. Moos. 6.

Ensimmäisessä Mooseksen kirjassa heti syntiinlankeemuksen ja Aadamin ja Eevan Eedenistä karkotuksen jälkeen saamme lukea pääasiassa syntymistä ja kuolemista, jotka olivat kaikki täyttymystä Jumalan edellisessä luvussa antamiin profetioihin. Ensimmäisen Mooseksen kirjan luvut 3 ja 4 ovat rinnakkaislukuja, jotka sisältävät monia yhteisiä teemoja ja sanoja: kuvauksia synnistä (1. Moos. 3:6–8; vrt. 1. Moos. 4:8); maan (¡·ad¨¡m¨¡) kiroamisia (1. Moos. 3:17; vrt. 1. Moos. 4:11) ja karkottamisen (1. Moos. 3:24; vrt. 1. Moos. 4:12, 16).

Näiden yhtäläisyyksien tarkoituksena on korostaa Jumalan aiemmin Aadamille ja Eevalle syntiinlankeemuksen jälkeen antamien profetioiden ja ennustusten toteutumista. Ensimmäinen tapahtuma karkotuksen jälkeen on täynnä toivoa; kyse on ensimmäisen pojan syntymästä, jota Eeva pitää sen lupauksen täyttymyksenä, joka hänelle messiaanisessa profetiassa annettiin (1. Moos. 3:15). Eeva siis ajatteli, että tässä voisi olla luvattu Messias.

Seuraavat tapahtumat – Kainin rikos, Lemekin rikos, lyhenevät eliniät ja lisääntyvä pahuus – ovat kaikki 1. Moos. 3. luvussa lausutun kirouksen täyttymystä.

Kuitenkaan tällöinkään kaikki toivo ei ole mennyttä.

16.4. Kevään lähetysviikon erityisuhrilahja:

Media- ja evankeliointiprojektit syksyllä 2022

_Tämä tutkistelu on sapatiksi 16.4.2022_