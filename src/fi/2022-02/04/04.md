---
title:  Vedenpaisumuksen Päättyminen
date:  19/04/2022
---

1. Moos. 7:22–24 kuvailee sitä kaiken tuhoavaa vaikutusta, joka niillä vesillä oli, jotka pyyhkäisivät pois kaiken elävän   (1. Moos. 7:23)   ja   joiden   vallassa   maa   oli  150  päivää                   (1. Moos. 7:24). Tätä täydellisen tuhon ja toivottomuuden taustaa vasten ”Jumala muisti” (1. Moos. 8:1, VKR).

`Lue 1. Moos. 8:1, VKR. Mitä tarkoittaa, että Jumala muisti Nooaa?`

Raamatullisessa yhteydessä ”Jumala, joka muistaa” tarkoittaa hänen lupauksensa täyttymystä, ja usein sillä viitataan pelastukseen (ks. 1. Moos. 19:29). Vedenpaisumuksen yhteydessä vesien tulo pysähtyi (1. Moos. 8:2), ja pian Nooa pääsisi lähtemään arkista (1. Moos. 8:16).

Vaikka Nooa ei heti saa käskyä lähteä, hän tekee aloitteen ja lähettää ensin korpin ja sitten kyyhkysen tutkiakseen tilannetta. Koska kyyhkynen ei tullut takaisin, hän ymmärtää, että ”vedet eivät enää peittäneet maata. Nooa poisti arkin katon ja näki, että maan pinta oli kuivunut” (1. Moos. 8:13).

Nooan käytöksestä voidaan ammentaa runsaasti käytännön opetuksia. Yhtäältä se opettaa meitä luottamaan Jumalaan, vaikka Jumala ei vielä puhuisikaan suoraan; toisaalta usko ei kiellä ajattelemisen ja koettelemisen arvoa. Usko ei syrjäytä velvollisuuttamme ajatella, etsiä ja katsoa, ovatko oppimamme asiat totta.

Ja kuitenkin Nooa lähtee ulos lopulta vasta sitten, kun Jumala käskee hänen lähteä (1. Moos. 8:15–19). Eli silloinkin kun hän itse ajattelee, että on turvallista lähteä, hän silti luottaa Jumalaan ja odottaa Jumalan merkkiä ennen kuin poistuu arkista. Hän odotti kärsivällisesti arkin sisällä. ”Kuitenkin hän pysyi arkissa ja odotti kärsivällisesti. Hän oli tullut arkkiin Jumalan käskystä, ja niin hän halusi poistuakin siitä nimenomaisten ohjeiden mukaisesti.

Lopulta laskeutui taivaasta enkeli, joka avasi jyhkeän oven. Enkeli kehotti patriarkkaa astumaan perheineen maihin ja viemään kanssaan ulos kaikki mukana olleet eläimet.” (1AO 85.)

`Lue 1. Moos. 8:1 (VKR); 1. Moos. 19:29 (VKR) ja Ps. 106:4. Mitä ilmaus ”Jumala muistaa” tarkoittaa? Mitä tämä totuus merkitsee meille? Miten Jumala on osoittanut sinulle, että hän muistaa sinut?`