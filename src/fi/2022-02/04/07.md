---
title:  Lisäaineistoa
date:  22/04/2022
---

On erityisen valaisevaa vertailla ennen vedenpaisumusta eläneiden ihmisten mielenlaatua ja käyttäytymistä meidän päiviemme ihmisten ajattelutapaan ja käytökseen. Ihmisten pahuus ei tietenkään ole mikään uusi ilmiö. Katso tuon ajan ja tämän ajan yhtymäkohtia.

”Nykyään on maailmassa samoja syntejä, jotka vaativat rankaisuaan ennen vedenpaisumusta. Jumalan pelko karkotetaan ihmissydämistä, ja hänen lakiinsa suhtaudutaan välinpitämättömästi ja halveksuen. Tavaton maailmallisuus, joka oli ominaista muinoin hukkuneelle sukupolvelle, on yhtä hyvin kuvaavaa nykyisellekin. – – Jumala ei tuominnut ennen vedenpaisumusta eläneitä siitä, että he söivät ja joivat. – – Heidän syntinsä oli siinä, että he näistä lahjoista nauttiessaan eivät olleet kiitollisia niiden Antajalle eivätkä liioin hillinneet halujaan. Samoin he saivat kyllä mennä naimisiin. Avioliitto oli Jumalan säätämä ja kuului hänen ensimmäisiin asetuksiinsa. Hän antoi erikoisia ohjeita suojelemaan tämän säädöksen pyhyyttä ja kauneutta, mutta ne unohdettiin, ja avioliitto vääristeltiin lopulta vain intohimojen välikappaleeksi.

Tällainen tilanne vallitsee nykyäänkin. Sinänsä luvalliset asiat viedään äärimmäisyyksiin. – – Petokset, lahjomiset ja varkaudet rehottavat valtoimenaan eri piireissä. Sanomalehdissä on viljalti uutisia niin kylmäverisistä ja aiheettomista murhista – –. Sekasortoinen mieliala lisääntyy kaikissa maissa, ja maailmaa kauhistavat ajoittaiset purkaukset ovat vain osoituksena intohimojen ja laittomuuden viriämisestä, mitkä kerran valloilleen päästettyinä hukuttavat koko maan kärsimyksen ja hävityksen liekkeihin. Innoitetun sanan kuvaus ennen vedenpaisumusta vallinneista oloista vastaa liiankin hyvin nykyisessä yhteiskunnassa nopeasti kehittyvää tilannetta. Meidän päivinämme, omalla vuosisadallamme, tapahtuu kristinuskoa tunnustavissa maissakin joka päivä yhtä synkkiä ja kauheita rikoksia kuin nekin, joiden tähden muinaisen maailman syntiset hukutettiin.” (1AO 80, 81.)

**Keskustelunaiheita**

`Mitä yhteistä on ennen vedenpaisumusta olleella yhteiskunnalla ja meidän yhteiskunnallamme?`

`Jotkut ihmiset väittävät, että Nooan aikainen vedenpaisumus oli vain paikallinen tulva. Mikä tällaisessa ajattelussa on pielessä? Jos väite olisi totta, miksi jokainen paikallinen tulva (ja jokainen sateenkaari) julistaisi Jumalan valehtelijaksi?`