---
title:  Lisäaineistoa
date:  17/06/2022
---

Lue Ellen G. White, Alfa ja omega, osa 1, s. 196–214 tai Patriarkat ja profeetat, s. 193–212.

”Kolme vankeuden päivää olivat katkeran surun päiviä Jaakobin pojille. He mietiskelivät menneitä vääriä valintojaan, erityisesti julmuuttaan Joosefia kohtaan. He tiesivät, että jos heidät tuomittaisiin vakoojiksi, he eivät voisi tuoda todistusaineistoa maineensa puhdistamiseksi ja heidät kaikki tapettaisiin tai heistä tehtäisiin orjia. He epäilivät, pystyisikö kukaan heistä tekemään mitään, mikä saisi heidän isänsä suostumaan siihen, että Benjamin lähtisi hänen luotaan sen julman kuoleman jälkeen, jonka isä luuli kohdanneen Joosefia. He olivat myyneet Joosefin orjaksi, ja he pelkäsivät, että Jumala aikoi rangaista heitä antamalle heidän tulla orjiksi. Joosef ajattelee sitä, että hänen isänsä ja veljiensä perheet kärsivät ruoan puutteesta, ja hän vakuuttuu siitä, että hänen veljensä ovat katuneet sitä, miten julmasti he kohtelivat häntä, eivätkä missään tapauksessa kohtelisi Benjaminia kuten olivat kohdelleet häntä.” (3SG 155, 156.)

”Joosef oli tyytyväinen. Hän oli koetellut veljiään ja nähnyt heissä todellista syntien katumuksen hedelmää.” (3SG 165.)

**Keskustelunaiheita**

`Pohtikaa torstain tutkisteluosuuden lopussa olevaa kysymystä. Luuletteko, että Joosef olisi ollut yhtä armollinen veljiään kohtaan, jos asiat eivät olisi kääntyneet hänen osaltaan niin hyväksi? Emme tietenkään voi varmaksi tietää, mutta millaisia merkkejä Joosefin kertomuksesta löytyy hänen luonteestaan, mitkä voivat selittää hänen armollisuuttaan?`

`Millä tavoin voimme nähdä Joosefissa esikuvan Kristuksesta ja siitä, mitä tämä joutui käymään läpi?`

`Joosef koetteli veljiään. Millä vastaavilla tavoilla Jumala koettelee meitä?`

`Kaikkien noiden vuosien jälkeen veljet tajusivat syyllisyytensä siihen, mitä olivat tehneet Joosefille. Mitä tämä opettaa siitä, kuinka vaikuttavaa syyllisyys voi olla? Vaikka saamme anteeksi ja hyväksymme Jumalan anteeksiannon, kuinka voimme oppia antamaan itsellemme anteeksi silloinkin, kun tiedämme, ettemme ole tuon anteeksiannon arvoisia?`