---
title:  Joosef, Egyptin Prinssi
date:  11/06/2022
---

> <p></p>
> ”Farao sanoi vielä Joosefille: ’Näin minä asetan sinut hallitsemaan koko Egyptiä.” (1. Moos. 41:41.)

### Avaintekstit
1. Moos. 41:37–46; 1. Kun. 3:12; 1. Moos. 42; Room. 5:7–11; 1. Moos. 43; 1. Moos. 44; 1. Moos. 45.

Joosef on nyt Egyptin johtaja, ja hänen omat veljensä tulevat kumartamaan hänen eteensä tietämättä, kuka hän on (1. Moos. 42). Joosefin veljet nöyrtyvät, kun Joosef pakottaa heidät palaamaan Benjamin mukanaan (1. Moos. 43), ja kun Benjaminin turvallisuus on veljien mielestä uhattuna (1. Moos. 44), he anovat armoa tämän vaikutusvaltaisen miehen edessä, jota he pitävät faraon veroisena. Kun Joosef lopussa paljastaa henkilöllisyytensä, veljet ymmärtävät, että heidän teostaan huolimatta Jumala oli kääntänyt kaiken hyväksi.

On mielenkiintoista, että koko seuraava tapahtumasarja, jonka on tarkoitus kuvailla Joosefin menestystä, kuvaileekin itse asiassa enemmän hänen veljiensä katumusta. Veljien edestakaiset matkat Joosefin luo ja takaisin isän luo, ja kaikki ne esteet, joita he kohtaavat, saivat heidät muistamaan heidän julmat tekonsa Joosefia ja isäänsä kohtaan, ja he huomaavat rikkomuksensa Jumalaa vastaan. Joosefin veljet elävät koko kokemuksen ikään kuin se olisi Jumalan tuomiota. Ja kuitenkin koskettava ja tunteellinen päätös, joka saa jokaisen puhkeamaan kyyneliin ja iloon, sisältää heille myös sanoman anteeksiannosta heidän tuomittavista pahuuden teoistaan huolimatta.

_Tämä tutkistelu on sapatiksi 18.6.2022_