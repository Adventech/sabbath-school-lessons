---
title:  Luominen
date:  26/03/2022
---

> <p></p>
> ”Alussa Jumala loi taivaan ja maan.” (1. Moos. 1:1.)

### Avaintekstit
Ps. 100:1–3; 1. Moos. 1–2; 2. Moos. 20:8–11; 2. Moos. 40:33; Matt. 25:14–30; Matt. 19:7–9.

Ensimmäinen Mooseksen kirja ja samalla koko Raamattu alkaa Jumalan luomistyön kuvauksella. Tämä on hyvin tärkeä seikka, sillä se tarkoittaa, että luominen on alku ihmiskunnan historialle ja Raamatun historialle. Tämä merkitsee myös sitä, että Ensimmäisen Mooseksen kirjan luomiskertomus on samalla lailla todenperäinen kuin muutkin ihmiskunnan historian ja Raamatun historian tapahtumat.

Ensimmäisen Mooseksen kirjan kahdessa ensimmäisessä luvussa esitetyt kaksi kuvausta luomisesta sisältävät opetuksia Jumalasta ja ihmisistä. Tutkiessamme Raamattua tällä viikolla ymmärrämme paremmin seitsemännen päivän sapatin syvällisen merkityksen. Pohdimme Jumalan tekoa luoda ihmiset omaksi kuvakseen, ja vieläpä maan tomusta. Tarkastelemme kiinnostuneina hyvän- ja pahantiedon puun tarkoitusta ja sen yhteyttä elämänpuuhun.

Kaikkein tärkein opetus Raamatun alkukertomuksissa on opetus armosta. Olemassaolomme on pelkästään armoa. Jumala loi taivaan ja maan, kun ihmisiä ei vielä ollut. Aivan kuten meidän luomisemme oli lahjaa Jumalalta, samoin on lunastuksemme. Miten syvällistä onkaan se, että nämä molemmat käsitteet, luominen ja lunastus, löytyvät seitsemännen päivän sapattikäskystä.

_Tämä tutkistelu on sapatiksi 2.4.2022_