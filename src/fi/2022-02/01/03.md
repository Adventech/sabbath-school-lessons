---
title:  Luominen
date:  28/03/2022
---

`Lue 1. Moos. 1:4, 10, 12, 18, 21, 25, 31 ja 1. Moos. 2:1–3. Mikä merkitys on ensimmäisessä luomiskertomuksessa toistuvalla, kertosäettä muistuttavalla ilmauksella ”niin oli hyvä”? Mikä on luomistyön yhteenvedossa epäsuorasti esiin nouseva opetus (1. Moos. 2:1–3)?`

Luomisen joka askeleella Jumala arvioi omaa työtään heprean kielen sanalla t¨v, ’hyvä’. Tällä adjektiivilla tarkoitetaan, että luomistyö oli menestyksekästä ja Jumalan näkökulmasta kaikki toimi kuten pitikin. Valo valaisi (1. Moos. 1:4). Kasvit tuottivat hedelmää (1. Moos. 1:12) jne.

Sana tōv viittasi kuitenkin muuhunkin kuin pelkkään tehokkaaseen toimivuuteen. Sitä käytetään Raamatussa myös ilmaisemaan kauniiden asioiden esteettistä arvostamista   (1. Moos. 24:16), samoin vastakohtana sellaiselle pahalle           (1. Moos. 2:9), joka liitetään kuolemaan (1. Moos. 2:17).

Ilmaus ”niin oli hyvä” tarkoittaa, että luomakunta toimi hienosti, että se oli kaunis ja täydellinen ja ettei siellä ollut minkäänlaista pahaa. Maailma ei ollut vielä sellainen kuin nyt, kun synti ja kuolema tekevät työtään. Ajatus vahvistetaan toisen luomiskertomuksen johdantotekstissä (ks.            1. Moos. 2:5).

Luomisen kuvaus on jyrkässä ristiriidassa evoluutioteorioiden kanssa, joissa julistetaan, että maailma muovautui itsestään asteittain etenevässä prosessissa, jossa sattumanvaraiset tapahtumat seurasivat toisiaan tuottaen aina alemmista olomuodoista ylempiä olomuotoja.

Raamatun kirjoittaja ilmoittaa vastakkaisesti, että Jumala loi maailman tarkoituksellisesti ja äkisti (1. Moos. 1:1). Siihen ei liittynyt mitään sattumanvaraista tai suunnittelematonta. Maailma ei syntynyt itsestään, vaan Jumalan tahdon ja sanan seurauksena (1. Moos. 1:3). Verbi b¨¡r¨¡¡¯, ’luoda’, jota                1. Moos. 1. luvussa käytetään, esiintyy vain sellaisissa yhteyksissä, joissa Jumala on verbin subjektina. Verbi ilmaisee myös äkillisyyttä: Jumala puhui ja tapahtui niin.

Kaikki oli tehty valmiiksi (1. Moos. 1:31) ja Luojan mukaan kaikki oli ”sangen hyvää” (1. Moos. 1:31, VKR). 1. Moos. 1:1 kerrotaan itse tapahtumasta ja 1. Moos. 2:1 kerrotaan, että tapahtuma oli viety päätökseen. Kaikki sapattia myöten saatiin valmiiksi seitsemässä päivässä.