---
title:  Joosefin Kimppuun Käydään
date:  06/06/2022
---

Jaakobin perheessä seurasi kauheita tapahtumia, eikä ole vaikeaa ymmärtää miksi. Olla niin lähellä ihmistä, ja vieläpä sukulaista, jota vihaa, johtaa ennemmin tai myöhemmin vääjäämättä vaikeuksiin. Niin tässäkin tapauksessa.

`Lue 1. Moos. 37:12–36. Mitä teksti opettaa siitä, kuinka vaarallisia ja pahoja uudestisyntymättömät sydämet voivat olla ja mitä uudistumaton sydän voi johtaa kenet tahansa meistä tekemään?`

Veljet vihasivat Joosefia, koska he olivat kateellisia Jumalan suosiosta (Ap. t. 7:9) – suosiosta, joka vahvistetaan seuraavien tapahtumien jokaisessa vaiheessa. Kun Joosef on eksynyt, muuan mies löytää hänet ja osoittaa hänelle tien               (1. Moos. 37:15). Kun Joosefin veljet juonivat tappaakseen hänet, Ruuben puuttuu tilanteeseen ja ehdottaa, että he heittäisivät Joosefin sen sijaan kaivoon (1. Moos. 37:20–22).

On vaikea kuvitella näissä jakeissa ilmaistua vihaa, varsinkin kun kyse on oman perhekunnan jäsenestä. Miten nämä nuoret miehet saattoivat tehdä jotakin näin julmaa? Eivätkö he pysähtyneet edes hetkeksi ajattelemaan, miten tämä vaikuttaisi heidän isäänsä? Olipa heillä minkälaista kaunaa tahansa isäänsä kohtaan siitä, että tämä suosi Joosefia, tällaisen teon tekeminen yhdelle hänen lapsistaan oli todella halveksittavaa. Miten vahva todiste siitä, kuinka pahoja ihmiset voivat olla.

”Mutta asia vaivasi muutamia heistä. He eivät saaneetkaan kostosta sitä tyydytystä, mitä olivat odottaneet. Pian matkamiesten saatto ilmaantui näkyviin. Ismaelilaisten karavaani siinä matkasi Jordanin toiselta puolen vieden Egyptiin mausteita ja muuta kauppatavaraa. Juuda ehdotti nyt, että Joosef myytäisiin näille pakanakauppiaille sen sijaan, että hänet jätettäisiin kaivoon kuolemaan. Näin he saisivat hänet pois tieltään tahraamatta käsiään hänen vereensä – –.” (1AO 194.)

Veljet heittävät Joosefin tyhjään kaivoon suunnitellen tappavansa hänet myöhemmin, mutta sitten heidät ohittaakin karavaani, ja Juuda ehdottaa veljilleen, että he myisivät Joosefin näille (1. Moos. 37:26, 27). Kun Joosef on myyty midianilaisille (1. Moos. 37:28), nämä myyvät hänet Egyptissä uudelle omistajalle (1. Moos. 37:36), mikä ennakoi hänen tulevaa kunniaansa.