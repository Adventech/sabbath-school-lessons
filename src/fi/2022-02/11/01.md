---
title:  Joosef, Unten Valtias
date:  04/06/2022
---

> <p></p>
> ”He sanoivat toisilleen: ’Tuolla se unien näkijä nyt tulee.’” (1. Moos. 37:19.)

### Avaintekstit
1. Moos. 37; Matt. 20:26, 27; Ap. t. 7:9; 1. Moos. 38; 1. Moos. 39; 1. Moos. 40:1–41:36.

Ensimmäisen Mooseksen kirjan viimeinen osuus (1. Moos. 37–50) on kertomusta Joosefista aina tämän ensimmäisistä unista Kanaanissa (1. Moos. 37:1–11) tämän kuolemaan asti Egyptissä (1. Moos. 50:26). Itse asiassa Joosefille annetaan Ensimmäisessä Mooseksen kirjassa enemmän tilaa kuin yhdellekään toiselle patriarkalle. Vaikka Joosef on vain yksi Jaakobin pojista, hänet esitetään Ensimmäisessä Mooseksen kirjassa suurena patriarkkana Abrahamin, Iisakin ja Jaakobin tavoin.

Kuten tulemme näkemään, Joosefin elämä tuo esiin kaksi tärkeää teologista totuutta: ensinnäkin Jumala täyttää lupauksensa, ja toiseksi Jumala voi kääntää pahan hyväksi.

Tämän viikon tutkistelussa keskitymme Joosefin elämän varhaisiin vaiheisiin. Hän on Jaakobin lempipoika, jota ironisesti kutsutaan lempinimellä ba`al

hahal¨m¨t, ’unien näkijä’ (1. Moos. 37:19), joka kirjaimellisesti käännettynä tarkoittaa unten valtiasta, millä viitataan siihen, että hän on erikoistunut uniin. Tämä nimitys sopiikin Joosefille oikein hyvin, sillä sen lisäksi, että hän näkee, ymmärtää ja tulkitsee profeetallisia unia, ne myös toteutuvat hänen omassa elämässään.

Näissä luvuissa näemme jälleen, miten Jumala varmistaa huolenpitonsa ihmisten sydämen pahuudesta ja syntisyydestä huolimatta.

11.6. Kansainvälinen pakolaisten teemasapatti

_Tämä tutkistelu on sapatiksi 11.6.2022_