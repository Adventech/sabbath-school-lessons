---
title:  Abrahamin Juuret
date:  30/04/2022
---

> <p></p>
> ”Uskon kautta oli Aabraham kuuliainen, kun hänet kutsuttiin lähtemään siihen maahan, jonka hän oli saava perinnöksi, ja hän lähti tietämättä, minne oli saapuva.” (Hepr. 11:8, VKR.)

### Avaintekstit
1. Moos. 12; Jes. 48:20; Jes. 36:6, 9; Jer. 2:18; 1. Moos. 13; 1. Moos. 14; Hepr. 7:1–10.

Olemme nyt tulleet Ensimmäisen Mooseksen kirjan keskikohtaan. Tämä keskellä kirjaa oleva jakso (1. Moos. 12–22) kattaa Abrahamin matkanteon Jumalan ensimmäisestä kutsusta leh leha, ’Lähde’ (1. Moos. 12:1), mikä saa Abrahamin jättämään menneisyytensä, Jumalan toiseen kutsuun leh leha, ’Lähde’ (1. Moos. 22:2), mikä saa Abrahamin luopumaan tulevaisuudestaan – sellaisena kuin se ilmenisi hänen pojassaan. Kutsujen seurauksena Abraham on kaiken aikaa liikkeellä, ainainen siirtolainen, minkä takia häntä kutsutaan myös muukalaiseksi (1. Moos. 17:8).

Vaelluksellaan Abraham jää jonkinlaiseen tyhjiöön, ilman menneisyyttään, jonka hän on menettänyt, ja ilman tulevaisuutta, jota hän ei voi nähdä. Nämä kaksi kutsua kehystävät Abrahamin uskon matkaa, ja niiden välissä Abraham kuulee Jumalan äänen, joka vakuuttaa hänelle: ”Älä pelkää” (1. Moos. 15:1). Nämä Jumalan sanat ovat keskeisessä osassa Abrahamin matkan kolmessa vaiheessa, joita tarkastelemme tutkisteluissa 6, 7 ja 8.

Abraham oli uskon esimerkki (1. Moos. 15:6) ja hänet muistetaan Vanhassa testamentissa uskon miehenä (Neh. 9:7, 8). Uudessa testamentissa Abraham on yksi usein mainituista Vanhan testamentin miehistä, ja tällä viikolla alamme nähdä miksi.

_Tämä tutkistelu on sapatiksi 7.5.2022_