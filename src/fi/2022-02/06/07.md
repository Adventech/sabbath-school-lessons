---
title:  Lisäaineistoa
date:  06/05/2022
---

Lue Ellen G. White, Alfa ja omega, osa 1, s. 117–119 tai Patriarkat ja profeetat, s. 114–117.

”Kristuksen seurakunnan on määrä olla siunauksena ja sen jäsenten on tarkoitus saada siunaus heidän siunatessaan toisia. Jumalan tavoite hänen valitessaan kansaa ei ollut vain se, että hän voisi adoptoida heidät omiksi pojikseen ja tyttärikseen, vaan myös se, että hän heidän kauttaan voisi antaa maailmalle jumalallisen valaistuksen edut. Kun Herra valitsi Abrahamin, hän ei valinnut tätä vain olemaan Jumalan erityinen ystävä, vaan myös kanava, jonka kautta Herran kallisarvoiset ja erityiset etuoikeudet voitaisiin antaa kansoille. Hänen oli määrä olla valona ympäristönsä moraalisessa pimeydessä.

Aina kun Herra siunaa lapsiaan valolla ja totuudella, hän ei tee sitä vain siksi, että he saisivat ikuisen elämän lahjan, vaan että heidän ympärillään olevat ihmiset voisivat myös saada hengellisen valaistumisen. – – ’Te olette maan suola.’ Kun Jumala antaa lapsilleen suolaa, se ei ole tarkoitettu vain heitä itseään varjelemaan, vaan heidän on tarkoitus olla toimijoita, jotka auttavat toisiakin varjeltumaan. – –

Loistatteko te elävinä kivinä Jumalan rakennuksessa? – – Meillä ei ole aitoa uskontoa, ellei se vaikuta hillitsevästi meihin kaikissa liiketoimissamme. Meillä tulisi olla käytännön jumalisuutta, jota kudomme elämäntyömme kankaaseen. Meillä tulisi olla Kristuksen muuttava armo sydämessämme. Tarvitsemme paljon vähemmän itseämme ja paljon enemmän Jeesusta.” (RC 205.)

**Keskustelunaiheita**

`Abrahamin saaman siunauksen valossa (”siunaan sinua – – ja sinun saamasi siunaus tulee siunaukseksi kaikille”, 1. Moos. 12:2, 3), mitä siunauksen saaminen tarkoittaa? Miten me ihmisinä, jotka palvomme samaa Jumalaa kuin Abram, voimme olla siunauksena toisille?`

`Mitä väärää oli siinä, että Abraham esitti puolitotuuden koskien sisartaan/vaimoaan? Kumpi on pahempaa valehteleminen vai puolitotuuden esittäminen, joka tarkkaan ottaen on kuitenkin valehtelemista?`

`Lue uudestaan 1. Moos. 14:21–23, jossa näemme Abramin vastauksen Sodoman kuninkaalle. Miksi Abram vastasi näin? Minkä tärkeän opetuksen voimme saada tästä kertomuksesta? Eikö Abram olisi ollut oikeutettu ottamaan vastaan sen, mitä kuningas hänelle tarjosi?`