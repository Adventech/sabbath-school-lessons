---
title:  Israel Egyptissä
date:  18/06/2022
---

> <p></p>
> ”Niin israelilaiset jäivät asumaan Egyptiin Gosenin maakuntaan ja kotiutuivat sinne. He olivat hedelmällisiä ja lisääntyivät runsaasti.” (1. Moos. 47:27.)

### Avaintekstit
1. Moos. 46; Room. 10:12, 13; 1. Moos. 47; 1. Moos. 48; Ap. t. 3:25, 26; 1. Moos. 49; Fil. 2:10; 1. Moos. 49:29–50:21.

Ensimmäinen Mooseksen kirja kattaa Jaakobin ja Joosefin viimeiset vuodet yhdessä. Näemme, miten Jaakob (Israel) jättää Kanaanin (1. Moos. 46) asettuen Egyptiin (1. Moos. 47), jonne hän kuolee (1. Moos. 49:29–50:21).   Myös Egyptissä kaiken taustalla vaikuttaa kuitenkin näkymä luvatusta maasta (1. Moos. 50:22–26).

Heti kun Jaakob on saapunut Egyptiin, hän siunaa faraon (1. Moos. 47:7–10) täyttäen näin (tietysti vain osittain) Abrahamille annetun lupauksen olla siunauksena kansoille (1. Moos. 12:3). Myöhemmin kuoleman lähestyessä Jaakob siunaa Joosefin pojat (1. Moos. 48). Hän siunaa myös omat poikansa (1. Moos. 49:1–28) ja antaa vaikuttavia ennustuksia koskien heitä jokaista ja heistä polveutuvaa Israelin kahtatoista sukukuntaa (1. Moos. 49:1–27).

Kuitenkin se, että Israel elää maanpakolaisuudessa, muukalaisena Egyptissä, on luvatun maan toivoon nähden jännitteitä luova tekijä. Vaikka Ensimmäinen Mooseksen kirja loppuukin kohtaan, jossa Israelin kansa on vielä Egyptissä, eräät Joosefin viimeisistä sanoista suuntaavat katseen toiseen paikkaan: ”Minä kuolen pian, mutta Jumala pitää teistä hyvän huolen ja vie teidät tästä maasta siihen maahan, jonka hän vannoi antavansa Abrahamille, Iisakille ja Jaakobille.” (1. Moos. 50:24.)

_Tämä tutkistelu on sapatiksi 25.6.2022_