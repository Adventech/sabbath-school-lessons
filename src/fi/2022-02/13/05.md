---
title:  Jaakob Siunaa Poikansa
date:  22/06/2022
---

`Lue 1. Moos. 49:1–28. Mikä on Jaakobin pojilleen antaman siunauksen hengellinen merkitys?`

Jaakob näkee ennustustensa ulottuvan Israelin heimojen lähitulevaisuutta pidemmälle: hän näkee Messiaan ja pelastuksen perimmäisen toivon. Tämä toivo nähdään jo Jaakobin avaussanoissa, joissa hän käyttää ilmausta ”päivien lopulla” (1. Moos. 49:1, VKR). Kyseessä on ilmaisutapa, jolla viitataan tulevaan messiaaniseen kuninkaaseen (Jes. 2:2, VKR; Dan. 10:14).

Sitten tekstissä käydään läpi jokaisen pojan tulevaisuuden näkymät. Kyse ei ole ennalta määrätyistä kohtaloista, ikään kuin Jumalan tahto olisi, että heitä kohtaisi se, mikä heitä kohtasi; pikemminkin ennustukset ovat ilmauksia siitä, mitä heidän luonteensa ja heidän lastensa luonteet saisivat aikaan. Se, että Jumala tietää esimerkiksi sen, että joku tulee tappamaan viattoman ihmisen, on täysin eri asia kuin se, että tuo tappaminen olisi hänen tahtonsa.

`Lue 1. Moos. 49:8–12. Mikä profetia tässä annetaan ja miksi se on tärkeä?`

Ihmisen vapaan tahdon yläpuolella on Jumalan tieto tulevaisuudesta, ja hän oli järjestänyt asiat niin, että Messias tulisi Juudan kautta. Juuda (1. Moos. 49:8–12), jota edustaa leijona (1. Moos. 49:9), viittaa kuninkaallisuuteen ja ylistykseen. Juudasta nousee kuningas Daavid, mutta myös ª±iloah (Siloa) eli hän jonka mukana tulee ª±¨¡l¨m, ’rauha’ (Jes. 9:5, 6), ja jota ”kansat tottelevat” (1. Moos. 49:10).

Juutalaiset ovat pitkään nähneet tämän messiaanisena profetiana, joka viittaa tulevaan Messiaaseen. Myös kristityt ovat nähneet tämän tekstin viittauksena Jeesukseen. ”[H]äntä kansat tottelevat” on edeltävä ilmaus Uuden testamentin lupaukselle siitä, että ”Jeesuksen nimeä kunnioittaen on kaikkien polvistuttava” (Fil. 2:10).

Kuten Ellen G. White kirjoittaa: ”Leijona, metsien kuningas, sopii hyvin kuvaamaan tätä heimoa, josta polveutuivat Daavid ja Daavidin Poika, Messias, tosi ’jalopeura Juudan sukukunnasta’, jota kaikki vallat lopulta kumartavat ja kaikki kansat kunnioittavat.” (1AO 220.)