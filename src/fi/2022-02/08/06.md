---
title:  Vaimo Abrahamille
date:  19/05/2022
---

`Lue 1. Moos. 24:67–25:8. Mikä merkitys Abrahamin elämän viimeisillä vaiheilla on?`

Saaran kuoltua Abraham meni uudelleen naimisiin. Iisakin tavoin hän sai lohdun Saaran kuoleman jälkeen (1. Moos. 24:67).

Abrahamin uuden vaimon henkilöllisyys on epäselvä. Kirjoittaja yhdistää Keturan pojat Hagarin poikiin ilman, että mainitsee Keturan nimeä, mikä viittaa siihen, että Ketura saattaa olla Hagar (kuten jotkut esittävät). Emme tiedä. Abraham toimii Keturan poikien suhteen kuten Hagarin pojan kanssa: lähettää heidät pois tehdäkseen selvän eron Saaran pojan ja muiden poikiensa välillä.

Hän myös ”antoi koko omaisuutensa Iisakille” (1. Moos. 25:5), mutta ”[s]ivuvaimojensa pojille hän antoi lahjoja”       (1. Moos. 25:6). Maininta sivuvaimoista voi tarkoittaa sitä, että Ketura oli Hagarin tavoin sivuvaimon asemassa. Keturan mahdollinen tunnistaminen Hagariksi selittäisi sen hienovaraisen vihjauksen Saaran muistoon, joka annettiin ennen Abrahamin avioliittoa Ketura-Hagarin kanssa.

Samassa kertomuksessa annetaan luettelo Abrahamin lapsista Keturan kanssa ja luettelo Ismaelin lapsista (1. Moos. 25:1–4, 12–18). Kenties sukuluettelo on laitettu tuohon kohtaan siksi, että se tarjoaisi välittömän todistuksen Jumalan lupauksen toteutumisesta sen suhteen, että Abrahamista tulisi monen kansan kantaisä.

Toinen sukuluettelo koski Ismaelin jälkeläisiä, joista kasvoi 12 heimoa (1. Moos. 17:20), kuten Jaakobin jälkeläisistäkin (1. Moos. 35:22–26). Jumalan liitto oli kuitenkin varattu Iisakin jälkeläisille (1. Moos. 17:21), ei Ismaelin. Raamattu on asiassa selvä.

Ilmoitus Abrahamin kuolemasta sukuluettelojen välissä (1. Moos. 25:7–11) on myös todistus Jumalan siunauksista. Se paljastaa Jumalan aiemmin Abrahamille antaman lupauksen täyttymisen koskien sitä, että tämä pääsisi hautaan korkeassa iässä hyvän vanhuuden jälkeen (1. Moos. 15:15; vrt. Saarn. 6:3, VKR).

Herra piti uskollisesti lupauksensa Abrahamille, jonka uskoa kuvataan Vanhan testamentin kenties parhaana esimerkkinä uskon kautta pelastumisesta (Room. 4:1–12).