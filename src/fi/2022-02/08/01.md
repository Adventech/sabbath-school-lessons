---
title:  Lupaus
date:  14/05/2022
---

> <p></p>
> ”Abraham oli tullut vanhaksi ja ikääntyneeksi, ja Herra oli siunannut häntä kaikin tavoin.” (1. Moos. 24:1.)

### Avaintekstit
1. Moos. 22; Hepr. 11:17; 3. Moos. 18:21; Joh. 1:1–3; Room. 5:6–8; 1. Moos. 23–25; Room. 4:1–12.

Lopulta Saara Jumalan lupauksen mukaan synnytti Abrahamille pojan tämän vanhoilla päivillä (1. Moos. 21:2), ja Abraham antoi pojalle nimen Iisak (ks.  1. Moos. 21:1–5). Abrahamin kertomus ei kuitenkaan pääty tähän, vaan se jatkuu saavuttaen huippukohtansa siinä, kun Abraham vie poikansa Morian vuorelle uhrattavaksi. Iisak kuitenkin korvataan oinaalla (1. Moos. 22:13), joka  oli merkki Jumalan sitoutumisesta siunata kansoja Abrahamin siemenen kautta (1. Moos. 22:17, 18). Tuo siemen oli tietysti Jeesus (Ap. t. 13:23). Siksi tässä hämmästyttävässä (ja jollakin tapaa hämmentävässä) kertomuksessa paljastetaan lisää pelastussuunnitelmasta.

Olivatpa tämän tapauksen hengelliset opetukset millaisia tahansa, kokemuksen on täytynyt järkyttää Abrahamin perhettä, eikä Abrahamin tulevaisuus näytä selvältä. Saara kuolee Morian vuoren uhrin jälkeen (1. Moos. 23) ja Iisak pysyy naimattomana.

Abraham tekee aloitteen taatakseen, että ”oikeanlainen” tulevaisuus jatkuu hänen jälkeensä. Hän järjestää pojalleen avioliiton Rebekan kanssa (1. Moos. 24), joka synnyttää kaksi poikaa (1. Moos. 25:21–23). Abraham itse menee naimisiin Keturan kanssa, joka synnyttää hänelle monia lapsia (1. Moos. 25:1–6). Tällä viikolla seuraamme Abrahamin elämää aina hänen kuolemaansa saakka    (1. Moos. 25:7–11).

21.5. Katastrofiavun päivä

_Tämä tutkistelu on sapatiksi 21.5.2022_