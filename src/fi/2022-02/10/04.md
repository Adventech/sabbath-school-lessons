---
title:  Dinan Raiskaus
date:  31/05/2022
---

Nyt kun Jaakob on sopinut veljensä kanssa, hän haluaa asettua Kanaaninmaahan rauhassa. Sana ª±¨¡lem, ’turvallisesti’     (1. Moos. 33:18), joka juontuu sanasta ª±¨¡l¨m, ’rauha’, luonnehtii nyt ensimmäistä kertaa hänen matkaansa.

Ostettuaan maapalstan paikallisilta asukkailta (1. Moos. 33:19) Jaakob pystyttää sinne alttarin osoittaen näin uskonsa ja ymmärryksensä siitä, kuinka täydellisen riippuvainen Herrasta hän on. Jokaiseen annettuun uhriin liittyi Jumalan palvonta.

Kuitenkin ensimmäistä kertaa elämässään Jaakob–Israel on alttiina maahan asettumisen ongelmille. Iisakin tavoin, joka Gerarissa yritti löytää asuinsijan Abimelekin luota         (1. Moos. 26:1–33), Jaakob yrittää asettua kanaanilaisten keskuuteen.

`Lue 1. Moos. 34. Mitä sellaista tapahtui, mikä sotki Jaakobin suunnitelmat rauhallisesta rinnakkaiselosta?`

Kertomus tästä surkeasta tapauksesta korostaa sitä, miten monitulkintaisia ihmisten luonteet ja heidän tekonsa ovat. Himokas Sikem, joka raiskaa Dinan, on kuitenkin myös vilpitön ja rakastaa Dinaa ja haluaa yrittää hyvittää tekonsa. Hän on valmis toteuttamaan ympärileikkauksen liittoriitin.

Samaan aikaan Simeon ja Leevi, jotka näyttäytyvät Jumalan ja hänen lakinsa puolustajina ja jotka vastustavat seka-avioliittoja kanaanilaisten kanssa (3. Moos. 19:29), turvautuvat valheeseen ja petokseen (1. Moos. 34:13) ja ovat valmiita tappamaan ja ryöstämään (1. Moos. 34:25–27). Sen lisäksi, että heidän tekonsa olivat tuomittavia (miksi he eivät rangaisseet vain yhtä miestä, joka oli syyllinen?), ne saattaisivat aiheuttaa lisää ongelmia.

Mitä Jaakobiin tulee, hän on huolissaan vain rauhasta. Kun hänelle ilmoitetaan tyttärensä raiskauksesta, hän ei sano mitään (1. Moos. 34:5). Sitten kun hän kuulee poikiensa teosta, hän seuraamusten pelossa kuitenkin avoimesti moittii heitä: ”Te olette vetäneet minun päälleni tässä maassa asuvien kanaanilaisten ja perissiläisten vihan ja tehneet minusta henkipaton. Minun väkeni on vähälukuinen; jos nuo toiset yhdessä käyvät minun kimppuuni ja voittavat minut, niin se on minun ja minun sukuni loppu.” (1. Moos. 34:30.)

`Mitä kertomusten valheet, petokset, hyvyys ja armo opettavat meille ihmisluonnosta?`