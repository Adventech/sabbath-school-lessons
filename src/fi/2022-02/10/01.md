---
title:  Jaakob Eli Israel
date:  28/05/2022
---

> <p></p>
> ”Silloin mies sanoi: ’Sinua ei pidä enää sanoa Jaakobiksi, vaan Israeliksi, sillä sinä olet kamppaillut Jumalan ja ihmisten kanssa ja voittanut.’” (1. Moos. 32:29.)

### Avaintekstit
1. Moos. 32:23–32; Hoos. 12:4, 5; Jer. 30:5–7; 1. Moos. 33; 1. Moos. 34:30–35:29.

Jaakobin sukutarina jatkuu niin hyvässä kuin pahassakin. Kuitenkin kaikissa asioissa näkyy Jumalan käsi ja hänen uskollisuutensa liittolupauksille.

Tällä viikolla seuraamme edelleen Jaakobin matkaa, kun hän on lähtenyt Labanin luota ja palaa kotiinsa ja joutuu kohtaamaan Esaun, petoksensa uhrin. Mitä hänen veljensä, jolle oli tehty niin suurta vääryyttä, tekisi nyt hänelle?

Jaakobin onneksi kaiken tuon tulevaisuudenpelon keskellä Herra, hänen isiensä Jumala, ilmestyi jälleen Jaakobille tapahtumassa, joka oli esikuva myöhemmin tulevalle ajalle, jota alettaisiin kutsua nimellä ”Jaakobin ahdistuksen aika” (ks. Jer. 30:5–7). Tuona yönä Jaakobista, pettäjästä, tuli Israel. Hän sai uuden nimen uuden alun merkiksi – uuden alun, joka lopulta johtaisi uuden kansakunnan syntymiseen, joka saisi nimensä hänen mukaansa.

Kaikista tapahtumista huolimatta patriarkkojen ja heidän perheidensä tarina on kerrottu Raamatussa, jotta näkisimme, että Jumala on uskollinen ja täyttää sen, minkä on luvannut siitä huolimatta, että ajoittain näyttää siltä, että hänen kansansa tekee kaikkensa estääkseen häntä toteuttamasta lupauksiaan.

_Tämä tutkistelu on sapatiksi 4.6.2022_