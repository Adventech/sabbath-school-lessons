---
title:  Liitto Abrahamin Kanssa
date:  07/05/2022
---

> <p></p>
> ”Abram sanoi: ’Herra, minun Jumalani, mitä sinä minulle antaisit? Olenhan jäänyt lapsettomaksi, ja minun omaisuuteni perii damaskolainen Elieser.” (1. Moos. 15:2.)

### Avaintekstit
1. Moos. 15–19:29; Room. 4:3, 4, 9, 22; Gal. 4:21–31; Room. 4:11; Room. 9:9; Aam. 4:11.

Ensimmäisen Mooseksen kirjan 15. luku tuo meitä ratkaisevan tärkeään hetkeen, jolloin Jumala vahvistaa liittonsa Abrahamin kanssa. Abrahamin kanssa tehty liitto on Nooan kanssa tehdyn liiton jälkeen toinen Raamatussa mainittu liitto.

Nooan kanssa tehdyn liiton tavoin Abrahamin kanssa tehty liitto koskee myös muita kansoja, sillä pohjimmiltaan Abrahamin kanssa tehty liitto on osa ikuisesta liitosta, jota tarjotaan koko ihmiskunnalle (1. Moos. 17:7; Hepr. 13:20).

Tämä jakso Abrahamin elämässä on täynnä pelkoa ja naurua. Abram pelkää (1. Moos. 15:1), samoin myös Saara (1. Moos. 18:15) ja Hagar (1. Moos. 21:17). Abram nauraa (1. Moos. 17:17), samoin myös Saara (1. Moos. 18:12) ja Ismael (1. Moos. 21:9). Näistä luvuista on aistittavissa ihmisten herkkyys ja lämpö. Abram haluaa kiihkeästi pelastaa pahat sodomalaiset; hän on huolehtivainen Saaraa, Hagaria ja Lootia kohtaan; hän on vieraanvarainen kolmelle muukalaiselle (1. Moos. 18:2–8).

Tässä tilanteessa Abramin nimi, joka tarkoittaa ylevyyttä ja kunnioitettavuutta, muutetaan Abrahamiksi, joka tarkoittaa ’kansojen paljouden isä’ (1. Moos. 17:5). Näemme tässä jälleen yhden merkin siitä, että Jumalan suunnitelmat Abrahamin kanssa tehdyn liiton suhteen ovat yleismaailmallisia.

_Tämä tutkistelu on sapatiksi 14.5.2022_