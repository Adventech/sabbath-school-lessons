---
title:  Lisäaineistoa
date:  13/05/2022
---

Lue Ellen G. White, Alfa ja omega, osa 1, s. 349–352 tai Patriarkat ja profeetat, s. 349–353.

Abrahamin kärsivällisen ja itsepintaisen vetoomuksen Jumalalle Sodoman asukkaiden puolesta (1. Moos. 18:22–33) tulisi rohkaista meitä rukoilemaan jumalattomien puolesta, silloinkin kun he vaikuttavat olevan toivottomassa synnin tilassa. Lisäksi Jumalan huomaavainen vastaus Abrahamin vaatimuksiin ja hänen halukkuutensa antaa anteeksi vain kymmenen vanhurskaan tähden on vallankumouksellinen ajatus, kuten Gerhard Hasel toteaa:

”Äärimmäisen vallankumouksellisella tavalla vanha kollektiivinen ajattelu, jossa syytöntä rangaistiin yhdessä syyllisten kanssa, on käännetty aivan uudelle mallille: vanhurskaiden jäännöksen läsnäololla onkin säilyttävä vaikutus muihin nähden. – – Vanhurskaan jäännöksen tähden Jahve omassa vanhurskaudessaan [tsedaqah] antaisi anteeksi jumalattomalle kaupungille. Tätä ajatusta laajennetaan profeetallisella sanalla, jossa Jahven palvelijan sanotaan tuovan pelastuksen monille.” – Gerhard F. Hasel, The Remnant: The History and Theology of the Remnant Idea From Genesis to Isaiah, 3. painos (Berrien Springs, MI: Andrews University Press, 1980), s. 150, 151.

”Meidän tulisi tuntea katumattomista samaa huolta, kuin hänen syvä kiinnostuksensa sodomalaisten puolesta osoittaa. Meidän pitäisi vihata syntiä mutta sääliä ja rakastaa syntistä. Kaikkialla ympärillämme on sieluja, jotka ovat vajoamassa yhtä toivottomaan ja kauheaan perikatoon kuin Sodoma muinoin. Joka päivä päättyy joidenkin koetusaika. Joka tunti jotkut siirtyvät niin loitolle, ettei armo enää tavoita heitä. Missä kuullaan varoituksia ja hartaita pyyntöjä, joilla syntistä kehotetaan välttämään tätä pelottavaa tuhoa? Missä kädet kurottuvat vetämään häntä kuoleman kidasta? Missä ovat ne, jotka nöyrästi ja osoittaen kestävää uskoa rukoilevat Jumalaa hänen puolestaan?

Aabrahamilla oli Kristuksen mieli. Jumalan Poika toimii itsekin suurena Välimiehenä syntisen hyväksi. Hän tietää ihmissielun arvon, sillä hän on maksanut sen lunastuksen hinnan.” (1AO 124.)

Keskustelunaihe:

Vain sateenkaarta ja ympärileikkausta kutsutaan liiton merkeiksi. Mitkä ovat näiden kahden liiton yhtäläisyydet ja mitkä niiden erot?