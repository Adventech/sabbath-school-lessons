---
title:  Jaakobin Tikapuut
date:  23/05/2022
---

Heti kun Esau saa tietää, että Jaakob on saanut heidän isänsä siunauksen, hän ymmärtää, että hänen veljensä on pettänyt ja syrjäyttänyt hänet (1. Moos. 27:36), ja hän haluaa tappaa tämän (1. Moos. 27:42). Rebekka on huolissaan ja haluaa estää rikoksen, joka olisi kohtalokas molemmille pojille (1. Moos. 27:45). Iisakin tukemana (1. Moos. 28:5) Rebekka kehottaa Jaakobia pakenemaan hänen sukunsa luo (1. Moos. 27:43). Pakomatkallaan Jaakob kohtaa Jumalan unessa paikassa, jolle hän antaa nimen Betel, ’Jumalan asuinsija’. Siellä hän vannoo valan.

`Lue 1. Moos. 28:10–22 ja vertaa kohtaan 1. Moos. 11:1–9. Mitä Jaakobin kokemus Betelissä verrattuna Babylonin tapahtumiin opettaa meille jumalasuhteestamme?`

Unessa Jaakob näkee erikoiset tikapuut, jotka johtavat Jumalan luo. Samaa heprean verbiä n¨¡tsav käytetään viittaamaan tikapuihin, jotka ”oli asetettu” (1. Moos. 28:12, VKR) ja myös Herraan, joka ”seisoi” (1. Moos. 28:13), ikään kuin tikapuut ja Herra olisivat sama asia.

Tikapuilla on yhteys ihmisten yritykseen Babylonissa yltää taivaaseen asti. Babylonin tornin tavoin nämä tikkaat ulottuvat ”taivaan portille” saakka. Siinä, missä Babylonin torni edustaa ihmisten yritystä nousta ylös ja tavoittaa Jumala, Betelin tikapuut kuitenkin korostavat, että Jumalan luo päästään vain siten, että Jumala laskeutuu alas meidän luoksemme.

Kivestä, jolle Jaakob painaa päänsä ja jolla hän näkee unensa, tulee beth-Elin, ’Jumalan asuinsijan’, symboli                        (1. Moos. 28:17; vrt. 1. Moos. 28:22), joka viittaa pyhäkköön, joka on Jumalan ihmiskunnan hyväksi tekemän pelastustoiminnan keskus.

Jaakob ei rajoita palvontaansa ja kunnioitustaan siitä, mitä hänelle oli tapahtunut, vain hengelliseen ja mystiseen ilmaisuun. Hän halusi vastata konkreettisesti jonkinlaista ulkoista merkkiä käyttäen. Niinpä hän päättää tuoda Jumalalle kymmenykset, ei siksi, että saisi Jumalan siunauksen, vaan kiitollisuuden osoituksena Jumalalta jo saamaansa lahjaan. Tässä näemme taas ajatuksen kymmenyksistä jo kauan ennen kuin Israelin kansaa oli edes olemassa.

`Lue uudestaan 1. Moos. 28:22. Mikä tärkeä seikka meidän tulisi oppia kymmenyksistä ja siitä, mitä ne ovat?`