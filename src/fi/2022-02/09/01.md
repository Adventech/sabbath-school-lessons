---
title:  Jaakob, Pettäjä
date:  21/05/2022
---

> <p></p>
> ”Esau sanoi: ’Ei häntä suotta Jaakobiksi sanota. Hän on pettänyt minut kahteen kertaan: hän vei jo esikoisuuteni, ja nyt hän riisti minulta siunauksenkin!’ Esau kysyi vielä: ’Eikö sinulle jäänyt mitään siunausta minua varten?’” (1. Moos. 27:36.)

### Avaintekstit
1. Moos. 25:21–34; 1. Moos. 28:10–22; 1. Moos. 11:1–9; 1. Moos. 29:1–30; 1. Moos. 30:25–32.

Jatkamme nyt Iisakin, tuon ihmelapsen ja luvatun siemenen varhaisen esi-isän, sukuhistoriaa. Kertomus ei kuitenkaan ala erityisen hyvin. Iisakin pojan Jaakobin luonteen virheet ilmenevät kahden veljeksen kilpailuna esikoisoikeudesta (1. Moos. 25:27–34) ja sen mukana tulevasta oikeudesta saada Iisakin siunaus (1. Moos. 27).

Koska Jaakob pettää isäänsä ja varastaa siunauksen vanhemmalta veljeltään, hänen pitää paeta henkensä edestä. Jaakobin ollessa maanpaossa Jumala lohduttaa tätä Betelissä (1. Moos. 28:10–22). Siitä eteenpäin Jaakob, pettäjä, saa itse kokea petetyksi tulemista. Raakelin sijaan, jota Jakob rakasti, (1. Moos. 29) hän saa vaimokseen vanhemman tyttären, Lean, ja joutuu työskentelemään 14 vuotta ansaitakseen vaimonsa.

Jaakob saa kuitenkin tuntea myös Jumalan siunauksen, sillä maanpaossa ollessaan hän saa yksitoista kahdestatoista pojastaan ja Jumala kasvattaa hänen omaisuuttaan.

Näimmepä siis kertomuksessa mitä tahansa muuta, näemme kuitenkin erityisesti sen, miten Jumala täyttää liittolupauksensa tavalla tai toisella riippumatta siitä, kuinka usein hänen kansansa epäonnistuu.

28.5. Kastejuhlapäivä

_Tämä tutkistelu on sapatiksi 28.5.2022_