---
title:  Perheen Siunaus
date:  25/05/2022
---

Jaakobille hänen maanpakolaisuutensa viimeiset seitsemän vuotta olivat taakka, ja kuitenkin samaan aikaan, ne olivat kaikkein hedelmällisimmät vuodet. Niiden aikana Jaakob sai 11 niistä 12 pojasta, joista tulisi Jumalan kansan esi-isiä.

Tämä jakso on Jaakobin kertomuksen ydin (1. Moos. 25:19–35:26), ja se alkaa ja loppuu avainilmauksella Jumala ”avasi hänen kohtunsa” (1. Moos. 29:31, VKR, koskien Leaa; 1. Moos. 30:22, VKR, koskien Raakelia). Kummallakin kerralla sanoja seuraa syntymiä, mikä todistaa, että syntymät olivat Jumalan ihmeitä.

`Lue 1. Moos. 29:31–30:22. Miten meidän tulisi tänä päivänä ymmärtää näiden tapahtumien tarkoitus?`

Jumala avasi Lean kohdun ja tämä synnytti Rubenin, jonka nimessä on verbi r¨¡¡·¨¡, joka tarkoittaa ’nähdä’. Jumala näki, että Jaakob ei rakastanut Leaa (1. Moos. 29:31), ja tämä lapsi oli Lealle korvausta hänen kipuunsa ja kärsimykseensä.

Toiselle pojalleen Lea antaa nimen Simeon, joka sisältää verbin ª±¨¡ma`, ’kuulla’, sillä Jumala kuuli (ª±¨¡ma`) hänen kipeän nöyryytyksensä syvyyden ja sääli häntä, kuten oli kuullut Hagariakin tämän koetuksissa (1. Moos. 29:33).

Lean pojan Simeonin nimessä on yhtäläisyyttä Hagarin pojan Ismaelin nimen kanssa. Nimi Ismael tarkoittaa ’Jumala kuulee’ (ks. 1. Moos. 16:11). Kun Lea synnyttää viimeisen poikansa, hän antaa tälle nimen Juuda, joka tarkoittaa ylistystä. Lea ei enää viittaa kipuunsa eikä edes siunaukseensa. Hän keskittyy yksin Jumalaan ja ylistää häntä hänen armostaan.

Vasta sitten, kun Lea ei voi enää synnyttää, Jumala muistaa Raakelia ja avaa tämän kohdun (1. Moos. 30:22, VKR). Raakel, rakastettu vaimo, joutui odottamaan seitsemän vuotta avioliittonsa ja 14 vuotta kihlauksensa jälkeen ennen kuin sai ensimmäisen poikansa (1. Moos. 29:18, 27; vrt. 1. Moos. 30:25). Raakel antoi pojalleen nimeksi Joosef merkiksi siitä, että Jumala oli ”ottanut pois [¡·¨¡saf] minun häpeäni” (1. Moos. 30:23, 24). Olivatpa jotkut Jaakobin ja hänen läheistensä teot kuinka väärin tahansa, ja vaikka Jumala ei niitä hyväksynytkään, hän pystyi edelleen käyttämään niitä luodakseen kansan Abrahamin siemenestä.

`Millä tavoin kertomus paljastaa, että Jumalan tarkoitukset toteutuvat taivaassa ja maan päällä ihmisten heikkouksista ja virheistä huolimatta?`