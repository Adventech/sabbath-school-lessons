---
title:  Laki Jumalan lupauksena meille
date:   21/08/2025
---

`Lue Room. 3:20–24. Vaikka Paavali on hyvin selkeä siitä, ettemme voi pelastua noudattamalla kymmentä käskyä, miten käskyjen sitten pitäisi toimia elämässämme?`

Kuten aikaisemmin todettiin, hepreankielinen termi, jota Mooseksen kirjoituksissa käytetään kuvaamaan kymmentä käskyä (2. Moos. 34:28; 5. Moos. 4:13; 5. Moos. 10:4), ei tarkoita kirjaimellisesti ’käskyjä’, vaan ’sanoja’. Hepreaksi termi on davar. Eri asiayhteyksissä se voi merkitä ’lupausta’. Siksi useissa teksteissä (1. Kun. 8:56; 2. Aik. 1:9; Neh. 5:12–13; 5. Moos. 1:11; 5. Moos. 6:3; 5. Moos. 9:28; Joos. 9:21; Joos. 22:4; Joos. 23:5), davar voidaan kääntää joko substantiivi- tai verbimuodossa, joka ilmaisee ajatusta lupauksesta.

Ellen G. Whiten näkemys käskyjen tehtävästä: ”Kymmenen käskyä – – ovat kymmenen lupausta.” (EGW 1BC 1105.) Kymmenen käskyä tulisi ymmärtää Jumalan lupauksina, jotka ohjaavat meidät oikealle tielle, jotta hän voi tehdä meille ihmeellisiä asioita. Meidän on kuitenkin noudatettava sitä.

`Lue Room. 10:4. Miten meidän pitäisi ymmärtää Paavalin lausunto siitä, että Kristus on lain ”loppu”?`

Paavali toteaa, että lain telos on Jeesus Kristus, muttei siinä mielessä, että Kristus kumoaisi lain tai poistaisi sen. Sen sijaan tämä tarkoittaa sitä, että Kristus on lain päämäärä ja tarkoitus. Se ei tarkoita, että hänen sovitusuhrinsa päättäisi lain voimassaolon ja sen ikuisuuden.

Päin vastoin, Paavali puhuu lain merkityksestä, sen oikeutuksesta ja sen pysyvyydestä (Room. 3:31; 1. Kor. 7:19; Gal. 5:6). Sanan telos merkitys on ensisijaisesti tarkoituksellinen ja päämäärään suuntautunut, eikä riipu ajasta. Kristus on avain Jumalan lain todellisen merkityksen ja tarkoituksen avaamiseen. Näin ollen olisi väärin väittää, että Kristus mitätöi, syrjäytti tai kumosi lain. Kristus on lain päämäärä, hän, johon laki osoittaa.

`Miten laki johdattaa meidät Jeesuksen luo? Toisin sanoen, mitä laki paljastaa meille itsestämme, mikä todellakin johtaisi meidät Jeesuksen luo?`