---
title:  Liitto Siinailla
date:   16/08/2025
---

> <p></p>
> ”Te olette itse nähneet, mitä minä tein egyptiläisille ja kuinka olen kotkan siivin kantanut teitä ja tuonut teidät tänne luokseni. Jos te nyt kuuntelette minua ja pidätte minun liittoni, niin te tulette olemaan kansojen joukossa minun oma kansani. Koko maailma on minun, mutta teistä tulee minun pappisvaltakuntani ja pyhä kansani.” (2. Moos. 19:4–6.)

### Avaintekstit

2\. Moos. 19:1–20:17; Ilm. 21:3; 5. Moos. 5:6–21; Jaak. 1:23–25; Room. 3:20–24; Room. 10:4.

Minne Jumala johti Israelia sen jälkeen, kun hän oli vapauttanut heidät Egyptistä? Luvattuun maahan – minne muualle? Vaikka vastaus on maantieteellisesti oikea, se on teologisesti väärä. Jumala itse vastaa siihen: ”Te olette itse nähneet, mitä minä tein egyptiläisille ja kuinka olen kotkan siivin kantanut teitä ja tuonut teidät tänne luokseni.” (2. Moos. 19:4; korostus lisätty). Näin ollen raamatullinen ja teologinen vastaus tuohon kysymykseen paljastaa Jumalan ensisijaisen tarkoituksen ja päämäärän: Herra toi heidät luoksensa.

Kun ihmiset irtautuvat Jumalasta, hän etsii heitä ja kutsuu heidät takaisin luokseen. Paras esimerkki tästä syvällisestä totuudesta on Eedenin puutarhassa, kun Aadam ja Eeva tekivät syntiä Jumalaa vastaan eivätkä totelleet hänen käskyään ja piiloutuivat häneltä. Jumala teki aloitteen ja kysyi: ”Missä sinä olet?” (1. Moos. 3:9.) Jumala ottaa aina ensimmäisen askeleen. Jeesus toteaa tämän kaunopuheisesti: ”Tulkaa minun luokseni, kaikki te työn ja kuormien uuvuttamat. Minä annan teille levon. Ottakaa minun ikeeni harteillenne ja katsokaa minua: minä olen sydämeltäni lempeä ja nöyrä. Näin teidän sielunne löytää levon.” (Matt. 11:28–29.)

Jumala kutsuu meitä kaikkia; ikuinen kohtalomme riippuu vastauksestamme.

_Tämä tutkistelu on sapatiksi 23.8.2025_