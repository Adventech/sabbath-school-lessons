---
title:  Herran sapatti
date:   21/09/2025
---

Ei ole epäilystäkään siitä, etteikö sapatti olisi ollut alusta alkaen hyvin olennainen osa heprealaisten elämää, vaikkakin seitsemännen päivän sapattia vastustavat väittävät virheellisesti, että se oli vain juutalaisia varten (seitsemäs päivä erotettiin ja pyhitettiin Eedenissä, ks. 1. Moos. 2:1–3), tai he väittävät virheellisesti, että juutalaiset kuulivat siitä ensimmäisen kerran vasta Siinailla (juutalaiset viettivät sapattia jo ennen Siinaita, ks. 2. Moos. 16:22–29).

`Lue 2. Moos. 35:1–3. Mikä totuus toistettiin kansalle pyhäkköteltan rakentamisen yhteydessä?`

Sapatti ja sen sanoma kertoi, kertoo ja tulee aina kertomaan Jumalasta, siitä, kuka hän on ja hänen mahtavista teoistaan. Sapatti muistuttaa meitä hänen luomisteoistaan ja pelastavista teoistaan sekä kiinnittää huomiomme Jumalaan, joka haluaa olla kansansa kanssa. Näin sapatti ja pyhäkköteltta osoittavat Jumalan läsnäoloon elämässämme.

Vanhan testamentin seurakunnan sapatti välittää moninaisen viestin. Sen ydin voidaan seuraavasti:

1. Jumala on Luoja. Raamattu alkaa tällä hämmästyttävällä ja kulmakiveksi muodostuneella julistuksella (1. Moos. 1:1). Jumalan luomistyön elävä muistomerkki on sapatti (1. Moos. 2:2–3; 2. Moos. 20:8–11). Tästä totuudesta – Jumala on Luoja – kumpuavat kaikki muut raamatulliset totuudet.
2. Messias tulee. Tämä toivo keskittyy Jumalan lupaukseen siemenestä, joka voittaa käärmeen (Paholaisen) ja voittaa pahuuden.
3. Jumala perustaa valtakuntansa, ja sapatti on sen esimakua.
4. Pelastus tulee Herralta. Jumalan kansa todistaa, että Jumala on heidän Vapahtajansa ja Lunastajansa, ja että pelastus tulee vain hänen armostaan.
5. Jumala on kaikkien ihmisten lopullinen tuomari. Niillä, jotka sinnikkäästi uhmaavat ja kieltävät hänet, ei ole tulevaisuutta, mutta hän antaa omasta tahdostaan ikuisen elämän niille, jotka seuraavat häntä.

`Juutalaisilla on sanonta: ”Enemmän kuin Israel piti yllä sapattia, sapatti ylläpiti Israelia”. Vaikkemme luultavasti ilmaisisikaan asiaa samalla tavoin, mikä tärkeä osa sapatilla on seurakuntaperheemme elämässä?`