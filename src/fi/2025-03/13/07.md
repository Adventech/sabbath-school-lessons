---
title:  Lisäaineistoa
date:   26/09/2025
---

Lue Ellen G. White, Alfa ja omega, osa 1, s. 332–337 tai Patriarkat ja profeetat, s. 331–336.

”Pyhäkön rakentamista edelsi Jumalan lunastustyö, nimittäin Israelin vapauttaminen Egyptin orjuuden vallasta. Tätä puolestaan seurasi Jumalan halukkuus solmia pysyvä liittosuhde kansansa kanssa. Hän olisi heidän Jumalansa, ja heistä tulisi hänen kansansa (2. Moos. 6:7). Tapa, jolla he suhtautuisivat Jumalaan ja toinen toisiinsa, määriteltiin liiton laissa. Pyhäkköteltta oli todellakin kohtaamispaikka. Se oli paikka, jossa Jumala ja ihmiset kohtasivat. Vasta lunastuksen jälkeen ja kun liiton kautta oli perustettu pysyvä yhteys Jumalan kanssa, ihmisille aukeni pääsy Jumalan asuinsijoille.” – Andrews Bible Commentary: Old Testament, ”Exodus” (Berrien Springs, MI: Andrews University Press, 2020), s. 226.

Ellen G. White kuvaa pyhäkköpalvelusten tarkoitusta seuraavasti: ”Näin pyhäkkö ja myöhemmin sen sijaan tullut temppeli opettivat toimituksillaan kansalle päivittäin suuria totuuksia Kristuksen kuolemasta ja palveluksesta. Ja kerran vuodessa heidän ajatuksensa suunnattiin Kristuksen ja saatanan välisen suuren taistelun loppuvaiheisiin, maailmankaikkeuden lopulliseen puhdistamiseen synnistä ja syntisistä.” (1AO 337.)

**Keskustelunaiheita:**

`Pyhäkköteltassa pidetyissä jumalanpalveluksissa oli keskeistä veren vuodattaminen. Kaikenlaisia eläimiä uhrattiin, ja niiden verta käytettiin lähes kaikissa temppelirituaaleissa. Mitä veri symboloi, ja mihin kaikki nämä uhrit lopulta viittasivat?`

`Vaikka on hämmästyttävää, että Jumala, maailmankaikkeuden Luoja, asui pyhäkössä kansansa keskellä, kuinka paljon hämmästyttävämpää oli se, että hän tuli asumaan keskuuteemme yhtenä meistä, ihmiseksi. Sekin oli hämmästyttävä osoitus rakkaudesta. Lisäksi hän antaa itsensä uhriksi synnin vuoksi – toisin sanoen tuli kuolemaan meidän puolestamme? Mitä tämä opettaa meille Jumalan luonteesta? Mitä tämä opettaa meille myös siitä, kuinka paljon Jumala haluaa nähdä meidät pelastettuina ikuisessa valtakunnassaan?`

`Lue Hepr. 8:1–6. Mitä teksti kertoo meille siitä, miten maanpäällinen pyhäkkö heijasteli sitä, mitä Jeesus tekee nyt meidän puolestamme taivaan pyhäkössä?`