---
title:  Pyhäkköteltta
date:   20/09/2025
---

> <p></p>
> ”Silloin pilvi peitti pyhäkköteltan ja Herran kirkkaus täytti telttamajan. – – Koko vaelluksensa ajan kaikki israelilaiset näkivät Herran pilven päivisin telttamajan yllä, ja öisin pilvestä loisti tulinen hehku.” (2. Moos. 40:34, 38.)

### Avaintekstit

2\. Moos. 35:1–36:7; 1. Moos. 1:1; 2. Moos. 36:8–39:31; Hepr. 7:25; 2. Moos. 40:1–38; Joh. 1:14.

Jumalan kansan päätehtävä Vanhassa testamentissa (samoin kuin meillä tänään) oli elää läheisessä suhteessa Herraan, palvoa ja palvella häntä sekä antaa oikea kuva Jumalasta muille kansoille (5. Moos. 4:5–8).

Eedenin puutarhassa Aadam ja Eeva piiloutuivat Jumalalta, koska heidän syntinsä sai heidät pelkäämään häntä. Syntisyys saa ihmisen luonnostaan pelkäämään Jumalaa, ja tämä pelko vääristää käsityksemme Jumalan luonteesta. Hyvä uutinen on se, että Jumala ottaa ensimmäisen askeleen tämän kuilun ylittämiseksi sekä korjaa omasta aloitteestaan halkeaman ja rikkoutuneen suhteen. Hän kutsuu syntisen takaisin luokseen: ”Missä sinä olet?” (1. Moos. 3:9.)

Näin ollen ensisijainen tehtävämme on tuoda esiin Jumalan oikea luonne sekä hänen rakastavat ja vanhurskaat tekonsa ympärillämme oleville. Kun ihmiset ovat kiinnostuneita tulemaan Jumalan luo ja ovat vakuuttuneita hänen epäitsekkäästä rakkaudestaan heitä kohtaan, he antavat elämänsä hänelle. He myös tottelevat sitä, mitä Jumala käskee heitä tekemään, tietäen, että se on heidän omaksi parhaakseen.

Pyhäkköteltta todisti Jumalan läheisyyden ihmiskuntaan nähden ja paljasti sille ne suurimmat totuudet, joiden avulla Jumala pelastaa ne, jotka tulevat hänen luokseen uskossa.

_Tämä tutkistelu on sapatiksi 27.9.2025_