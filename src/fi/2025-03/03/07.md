---
title:  Lisäaineistoa
date:   18/07/2025
---

Lue Ellen G. White, Alfa ja omega, osa 1, s. 242–247 tai Patriarkat ja profeetat, s. 237–244.

Katso, miten huonosti asiat alkoivat Mooseksen ja hänen kansansa kannalta sen jälkeen, kun Mooses ensimmäisen kerran lähestyi faraota.

”Kovin kiihtynyt kuningas epäili israelilaisten suunnittelevan kapinallista työlakkoa. Mutta hän tulkitsi tyytymättömyyden johtuvan laiskuudesta, ja hän kyllä pitäisi huolen siitä, ettei heille jäisi aikaa vaaralliseen juonitteluun. Heti hän tiukensi heidän työvaatimuksiaan lannistaakseen heidän itsenäisen mielensä. Samana päivänä annettiin määräyksiä, jotka oikeuttivat heidän työnjohtajansa entistä julmempiin sortotoimiin. Siinä maassa käytettiin yleisimpänä rakennusaineena auringossa kuivatettuja tiiliä; niistä tehtiin komeimmatkin rakennukset, joiden seinät sitten päällystettiin kivillä. Tiilien valmistukseen tarvittiin paljon orjatyövoimaa. Työssä tarvittiin myös runsaasti silputtuja olkia, joita sekoitettiin saveen sideaineeksi. Kuningas määräsi nyt, ettei olkia enää tuotaisi tiilentekijöille, vaan heidän täytyi itse hankkia olkensa mistä löysivät. Silti vaadittiin tiiliä sama määrä kuin ennenkin.

Tämä määräys saattoi israelilaiset suureen pulaan koko maassa. Egyptiläiset työnteettäjät olivat antaneet kansan työn valvomisen heprealaisten päällysmiesten huoleksi, jotka vastasivat alaistensa työstä. Kuninkaan määräyksen tultua voimaan väki hajosi kaikkialle maahan kokoamaan pehkuja olkien asemesta, mutta heidän oli mahdotonta päästä tavanomaisiin työtuloksiin. Ja niiden alittamisesta piestiin heprealaisia päällysmiehiä julmasti.” (1AO 243.)

**Keskustelunaiheita:**

`Ajattele aikaa, jolloin asiat eivät menneet hyvin tai eivät ainakaan alkaneet hyvin, kun kuuntelit Jumalan kutsua elämässäsi. Mitä olet oppinut ajan mittaan tuosta kokemuksesta?`

`Kerro muille, miten Jumala puuttui elämääsi, kun rukoilit hänen apuaan, tai kun et odottanut sitä. Miten voimme uskoa Jumalan hyvyyteen, kun pahoja asioita tapahtuu jopa niille, jotka luottavat Herraan?`

`Mitä sanoisit henkilölle, joka sanoo: ”En tunne Herraa”? Oletetaan kuitenkin, että tämä henkilö ei sanoisi sitä uhmaten, vaan yksinkertaisena tosiasiana elämästään. Mitä voisit tehdä auttaaksesi häntä ”tuntemaan Herran” ja selittääksesi henkilölle, miksi se on tärkeää?`