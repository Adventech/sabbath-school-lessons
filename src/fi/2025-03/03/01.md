---
title:  Rankka alku
date:   12/07/2025
---

> <p></p>
> ”Sen jälkeen Mooses ja Aaron menivät faraon luo ja sanoivat: ’Näin sanoo Herra, Israelin Jumala: ”Päästä minun kansani viettämään minun juhlaani autiomaassa.’’’ Farao kysyi: ’Kuka on Herra, että minun olisi toteltava häntä ja päästettävä Israelin kansa menemään? Minä en tunne Herraa enkä aio päästää Israelia.’” (2. Moos. 5:1–2.)

### Avaintekstit

2\. Moos. 5:1–23; Ilm. 11:8; 2. Moos. 6:1–13; Ps. 73:23–26; 2. Kor. 6:16; 2. Moos. 6:28–7:7.

Monet uskovat ajattelevat, että kun ihminen päättää seurata Jumalaa, hän kokee vain onnea, vaurautta ja menestystä. Näin ei kuitenkaan välttämättä ole, kuten Raamattu itse usein osoittaa. Joskus ilmaantuu monia esteitä sekä uusia vaikeuksia. Tämä voi olla hyvin turhauttavaa ja herättää vaikeita kysymyksiä, joihin ei aina ole helppoja vastauksia – tai joskus tuntuu, ettei vastauksia ole lainkaan.

Ne, jotka luottavat Jumalaan, kohtaavat lukuisia koettelemuksia. Kun olemme kuitenkin sinnikkäitä, Jumala tuo tilanteisiin ratkaisut hänen ehdoillaan ja hänen aikataulussaan. Jumalan tiet voivat olla ristiriidassa odottamiemme nopeiden ja välittömien ratkaisujen kanssa, mutta meidän on opittava luottamaan häneen.

Tämän viikon aiheena on Mooses ja hänen saamansa käsky johtaa Jumalan kansa pois Egyptistä. Se oli hyvin selkeä kutsu Jumalalta. Siihen sisältyi ihmeitä sekä se, että Jumala itse puhui suoraan Moosekselle ja kertoi hänelle tarkalleen, mitä halusi Mooseksen tekevän.

Kuinka paljon helpompaa kaikki olisi voinut olla Moosekselle hänen tietäessään, että Jumala oli kutsunut hänet ja antanut hänelle jopa tietyn tehtävän?

Kaiken olisi pitänyt olla yksinkertaista, eikö niin?

Jatka lukemista.

_Tämä tutkistelu on sapatiksi 19.7.2025_