---
title:  Lain todeksi eläminen
date:   23/08/2025
---

> <p></p>
> ”Herra sanoi Moosekselle: ‘Sinun tulee sanoa israelilaisille: Te itse näitte, että minä puhuin teille ylhäältä taivaasta. Älkää asettako mitään minun rinnalleni, älkää tehkö itsellenne jumalia hopeasta tai kullasta.’” (2. Moos. 20:22, 23.)

### Avaintekstit

2\. Moos. 21:1–32; 2. Moos. 22:15–23:33; 2. Kun. 19:35; Matt. 5:38–48; Room. 12:19; Matt. 16:27.

Jumala halusi, että hänen kansansa olisi erilainen kuin sitä ympäröivät kansat. Hän halusi, että heistä muodostuisi hänelle omistautunut uskon yhteisö, joka eläisi hänen johtonsa ja auktoriteettinsa alaisuudessa. Kaikki olisivat hänen lakinsa alaisia. Tuomarit oli määrä nimittää lain toimeenpanijoiksi, ja pappien oli määrä opettaa lakia. Myös vanhemmilla oli ratkaiseva osa.

Kaikissa kulttuureissa lait paljastavat lainsäätäjän ihanteet, tavoitteet, aikomukset ja luonteen. Esimerkiksi, kun farao määräsi tappamaan jokaisen heprealaisen poikavauvan, tämä laki paljasti, millainen hän oli: paha. Sen sijaan, jos kuningas säätäisi lain, jonka mukaan jokaiselle 18-vuotiaalle valtakunnan asukkaalle myönnettäisiin ilmainen korkeakouluopetus, monet pitäisivät tätä todisteena kuninkaan anteliaisuudesta ja halusta, että hänen maansa vaurastuisi.

Jumalan laki ilmaisee hänet, toisin sanoen hänen hyvyytensä, rakkautensa, arvonsa, vanhurskautensa sekä hänen rajansa pahuutta vastaan. Niin kuin laki on pyhä ja oikeudenmukainen, niin on myös Jumala. Samalla, kun laki luo tilan yltäkylläiselle elämälle, se auttaa myös suojelemaan meitä vaaroilta ja ahdistukselta. Kunnioitus Jumalaa, toisiamme ja elämän arvoja kohtaan oli Jumalan lainsäädäntöjärjestelmän perusta.

_Tämä tutkistelu on sapatiksi 30.8.2025_