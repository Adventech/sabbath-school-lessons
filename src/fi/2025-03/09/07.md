---
title:  Lisäaineistoa
date:   29/08/2025
---

Lue Ellen G. White, Alfa ja omega, osa 1, s. 292–296 tai Patriarkat ja profeetat, s. 288–293.

Koska elämme vihollisemme alueella, ei ole mikään ihme, että hänen taitavien ja petollisten juoniensa vuoksi meitä saatetaan satuttaa tosielämässä. Kukapa meistä ei olisi tuntenut tuskaa ja kärsimystä, jotka kaikki johtuvat synnistä ja syntisestä, langenneesta maailmasta, jossa elämme? Se on nyt vain osa elämää, valitettavasti. Jumala antaa meille kuitenkin voimaa selviytyä.

”Kallis Vapahtaja lähettää avun juuri, kun sitä kipeimmin tarvitaan. Tie taivaaseen on hänen jalanjälkiensä pyhittämä. Jokainen jalkojamme haavoittanut ohdake haavoitti myös häntä. Hän on ennen meitä kantanut jokaista ristiä, joka meille annetaan kannettavaksi. Herra sallii taistelut valmistaakseen meitä rauhaan. Ahdistuksen aika on pelottava kokemus Jumalan kansalle, mutta juuri silloin tulee jokaisen tosi uskovan nostaa katse ylöspäin, jotta voi uskossa nähdä lupauksen sateenkaaren ympärillään.” (ST2023 391.)

**Keskustelunaiheita:**

`Ihmiset ovat kautta vuosisatojen kamppailleet sen tosiasian kanssa, että Herra oli ajanut pakanakansat pois maastaan ja joskus jopa hävittänyt ne. Se on todellakin haastavaa. Miten kuitenkin sen ymmärtäminen, että Jumalan rakkauden tuli näkyä myös oikeudenmukaisuutena, pitäisi auttaa meitä luottamaan siihen, että näissäkin tapahtumissa ilmeni hänen rakkautensa, ei vain hänen oikeudenmukaisuutensa?`

`Jeesus puhui toisten rakastamisesta, jopa vihollistemme ja niiden rakastamisesta, jotka vihaavat meitä. Heti sen jälkeen hän sanoo meille: ”Olkaa siis täydellisiä, niin kuin teidän taivaallinen Isänne on täydellinen.” (Matt. 5:48.) Miksi Jeesus kertoi tämän käskyn heti näiden muiden käskyjen jälkeen? Mitä hän sanoo tässä siitä, mitä tarkoittaa, ettei ole vain ”täydellinen”, vaan yhtä täydellinen kuin taivaallinen Isä on?`

`Apostoli Paavalilla oli myönteinen ja kannustava asenne Jumalan lakia ja sen tehtäviä kohtaan, mutta hän vastusti silti lain väärinkäyttöä. Mitä tarkoittaa hänen toteamuksensa siitä, että ”te ette ole lain vaan armon alaisia” (Room. 6:14)?`

`Mitä eroa on oikeudenmukaisuudella ja kostolla? Ovatko ne täysin eri käsitteitä vai vain saman ajatuksen eri ilmenemismuotoja? Mistä tiedämme, ettei oikeudenmukaisuuden kaipuumme ole todellisuudessa kostonhalua?`