---
title:  Lisäaineistoa
date:   11/07/2025
---

Lue Ellen G. White, Alfa ja omega, osa 1, s. 234–241 tai Patriarkat ja profeetat, s. 230–236.

Dramaattinen kutsu palavasta pensaasta oli luultavasti Mooseksen elämän mullistavin kokemus. Kaikki muut hänen elämänsä kohokohdat riippuivat hänen myönteisestä, kuuliaisesta vastauksestaan Jumalan antamaan tehtävään johtaa heprealaiset pois Egyptistä ja luvattuun maahan.

Asetu Mooseksen asemaan palavan pensaan äärellä. Hän oli paennut Egyptistä pelastaakseen henkensä. Uusi heprealaisten sukupolvi oli syntynyt noiden 40 vuoden aikana, ja monet heistä tiesivät Mooseksesta luultavasti vain vähän. Tai ehkä jopa oli niin, että he kuulivat hänestä vääriä väitteitä. Ja nyt Jumala kuitenkin kutsui hänet johtamaan tätä samaa kansaa pois mahtavan kansakunnan luota. Ei ihme, että hän oli aluksi vastahakoinen!

Tehtävä oli äärimmäisen vaativa, mutta kuvittele, mitä hän olisi menettänyt, jos hän olisi vastannut Jumalalle lopullisesti ”Ei”. Hän olisi saattanut vain kadota historiaan sen sijaan, että hän Jumalan hänessä vaikuttaneen voiman ansiosta kirjaimellisesti teki historiaa ja tuli yhdeksi suurimmista ja vaikutusvaltaisimmista ihmisistä, ei vain Raamatussa vaan koko maailmassa.

**Keskustelunaiheita:**

`Autiomaassa vietettyinä hiljaisina vuosina Mooses teki sitä, mihin Jumala hänet kutsui: hän oli perheenisä, hoiti lampaita ja kirjoitti Jumalan innoittamana kaksi kirjaa Raamattuun ennen kuin hänet kutsuttiin Jumalan kansan suureksi johtajaksi. Mitä Mooseksen kokemus opettaa meille velvollisuuksistamme elämässä?`

`Voidaan sanoa, että päällisin puolin Mooseksen tekosyyt olivat sinänsä melko järkeviä. Miksi kansan pitäisi uskoa minua? Kuka minä oikein olen? En osaa puhua hyvin. Miten voimme tämän kertomuksen kautta oppia luottamaan siihen, että Jumala voi varustaa meidät tekemään sen, mihin hän meitä kutsuu?`

`Pohdi tarkemmin sitä, että Mooses on kirjoittanut Ensimmäisen Mooseksen kirjan ja miten tärkeä tämä teos on Jumalan kansan historian ja pelastussuunnitelman ymmärtämisen kannalta. Miksi meidän on taisteltava kaikkia niitä yrityksiä vastaan (ja niitä on monia), joilla pyritään heikentämään Raamatun auktoriteettia erityisesti kieltämällä sen 11 ensimmäisen luvun historiallisuus?`