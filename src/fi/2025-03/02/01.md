---
title:  Palava pensas
date:   05/07/2025
---

> <p></p>
> ”Herra sanoi: ‘Minä olen nähnyt kansani ahdingon Egyptissä ja kuullut, miten israelilaiset valittavat sortajiensa kovuutta. Minä tiedän kyllä heidän hätänsä. Olen tullut vapauttamaan heidät egyptiläisten käsistä ja viemään heidät Egyptistä maahan, joka on hyvä ja avara ja tulvii maitoa ja hunajaa – –.” (2. Moos. 3:7–8.)

### Avaintekstit

2\. Moos. 18:3–4; 2. Moos. 3:1–22; 1. Moos. 22:11, 15–18; 2. Moos. 6:3; Joel 3:5 (2:32, VKR); 2. Moos. 4:1–31; 1. Moos. 17:10–11.

Usein Jumalan kutsu muuttaa elämämme suunnan. Mikäli seuraamme tuota kutsua, huomaamme, että Jumalan tie on aina paras reitti meille. Joskus – aluksi – ei kuitenkaan ole helppoa hyväksyä Jumalan kutsua.

Näin on Mooseksen laita Jumalan kutsuessa hänet, mikä alkoi nimenomaan kohtaamisesta Herran kanssa palavan pensaan luona. Vaikka Mooses saattoi tietää tai olla tietämättä luonnonlaeista, jotka koskivat palamista, hän ymmärsi näkevänsä ihmeen, ja se herätti varmasti hänen huomionsa. Ei ole epäilystäkään siitä, että Herra kutsui häntä erityiseen tehtävään. Kysymys kuului: Vastaisiko hän kutsuun huolimatta siitä, että kutsu toisi hänen elämäänsä radikaalin uuden muutoksen? Aluksi hän ei ollut kovinkaan vastaanottavainen.

Muistat ehkä tilanteita, joissa sinulla oli tiettyjä tavoitteita, mutta Jumala ohjasi suunnitelmasi uuteen suuntaan. On totta, että voimme olla monin tavoin hyödyksi Jumalalle, mutta Jumalan kutsun seuraaminen elämässämme ja sen tekeminen, mitä hän johdattaa meitä tekemään, on varma tie palkitsevimpaan elämään. Se ei ehkä ole aina helppoa, eikä se ollut helppoa Mooseksellekaan, mutta kuinka typerää onkaan kulkea omaa tietämme, kun Jumala kutsuu meitä toiseen suuntaan.

_Tämä tutkistelu on sapatiksi 12.7.2025_