---
title:  Luopumus ja esirukous
date:   06/09/2025
---

> <p></p>
> ”Sitten Mooses palasi Herran luo ja sanoi: ’Voi, Herra! Tämä kansa on tehnyt suuren synnin! He ovat tehneet itselleen jumalan kullasta. Anna anteeksi heidän syntinsä. Mutta jos et anna, niin pyyhi minun nimeni kirjastasi.’” (2. Moos. 32:31–32.)

### Avaintekstit

2\. Moos. 32:1–6; Ps. 115:4–8; Jes. 44:9, 10; Room. 1:22–27; 2. Moos. 32:7–32; Jes. 53:4.

Mooses oli ollut poissa Israelin leiristä vain 40 päivää, ja mitä tapahtui? Jumalan kansa oli kääntynyt pois Jumalasta ja palvoi ihmisen tekemää epäjumalaa, kultaista sonnia. Kuinka he olivat voineet tehdä näin niin monien mahtavien merkkien, kokemusten ja ihmeiden jälkeen?

Vastauksia voi olla monia, ja ehkä niissä kaikissa on osa totuutta. Eivätkö ihmiset ymmärtäneet, kuka Jumala todella oli? Vai jäivätkö heidän voimalliset kokemuksensa Jumalan kanssa heidän lihallisten ja syntisten halujensa varjoon? Eivätkö he arvostaneet sitä, mitä Jumala oli tehnyt heidän hyväkseen, vaan pitivät sen sijaan kaikkea itsestäänselvyytenä? Oliko heidän ymmärryksensä hämärtynyt arjen kiireiden ja vanhan syntisen ajattelun varjostamana? Olivatko he yksinkertaisesti kiittämättömiä Jumalan heidän puolestaan tekemistä armollisista teoista? Unohtivatko he niin nopeasti Jumalan mahtavat teot (Ps. 106:13, 21–23)? Vai voitiinko kaikesta syyttää Aaronin epäonnistunutta kykyä johtaa? ”Myös Aaroniin Herra vihastui niin, että aikoi surmata hänet – –.” (5. Moos. 9:20.)

Olivatpa tämän hirvittävän luopumuksen syyt mitkä tahansa, mitä voimme oppia siitä, ei ainoastaan ihmisen syntisyydestä vaan myös Jumalan armollisesta rakkaudesta ihmisiä kohtaan heidän syntisyydestään huolimatta?

_Tämä tutkistelu on sapatiksi 13.9.2025_