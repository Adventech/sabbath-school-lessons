---
title:  Lisäaineistoa
date:   05/09/2025
---

Lue Ellen G. White, Alfa ja omega, osa 1, s. 323–332 tai Patriarkat ja profeetat, s. 323–332.

Pyhäkköteltta oli erityinen paikka, jossa Jumalan kansan tunnustamat synnit sovitettiin. Se oli paikka, jossa koko pelastussuunnitelma oli todellakin näkyvillä israelilaisille heidän ollessaan erämaassa, ja vieläpä hyvin yksityiskohtaisesti. Siellä opetettiin vanhurskauttamisesta, pyhittämisestä ja tuomiosta. Jokainen eläinuhri oli viittaus Jeesuksen kuolemaan, syntien anteeksiantoon ja lopulta syntien poispyyhkimiseen. Uhrien ohella läsnä oli myös Jumalan laki, vanhurskauden normi.

”Arkissa säilytetty Jumalan laki oli vanhurskauden ja tuomio-oikeuden suuri ohjesääntö. Tuo laki julisti kuoleman rikkojalleen; mutta lain yläpuolella oli armoistuin, ja sen yllä Jumala ilmaisi läsnäolonsa ja siitä suotiin katuvalle syntiselle anteeksianto sovituksen ansion perusteella. Näin siinä Kristuksen lunastustyössä, jota pyhäkköpalvelus kuvasi, ’armo ja totuus tapaavat toisensa’, ja ’vanhurskaus ja rauha antavat suuta toisillensa’ (Ps. 85: 10).” (1AO 328.)

**Keskustelunaiheita:**

`Kuinka monta kertaa olet sanonut: ”Teen kaiken, mitä Herra on käskenyt”? Kuinka hyvin olet onnistunut yrityksissäsi?`

`Mooses oleskeli 40 päivää Herran kanssa Siinainvuorella. Sen päätteeksi Jumala korosti, että israelilaisten on noudatettava hänen sapattiaan, koska se olisi merkki Jumalan ja heidän välillään siitä, että Herra pyhittäisi heidät. Mikä osa pyhyydellä ja pyhittämisellä on sapatin pitämisessä?`

`Herra halusi heidän rakentavan pyhäkön, jotta hän asuisi ”heidän keskellään”. Miten kiehtovaa, että tämä paikka oli Israelin pelastuksen keskus. Juuri täällä – tässä pyhäkössä, jossa Jumala asui kansansa keskellä – pelastussuunnitelma tehtiin tiettäväksi esikuvina ja varjoina todellisuudesta. Mitä tämä kertoo meille siitä, että olemme täydellisen riippuvaisia Jumalasta pelastuksemme suhteen?`

`Mitä se tarkoittaa, että veren avulla kaikki heidän syntinsä tuotiin pyhäkköön, Jumalan huoneeseen? Miten tämä hämmästyttävä totuus kuvastaa sitä, vaikkakin hämärästi, mitä Jeesus teki ristillä puolestamme ja mitä hän tekee nyt puolestamme taivaan pyhäkössä?`