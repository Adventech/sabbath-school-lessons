---
title:  Jumalan liitto ja malli pyhäköstä
date:   30/08/2025
---

> <p></p>
> ”Mooses palasi ilmoittamaan kansalle, mitä Herra oli sanonut ja säätänyt. Kansa vastasi yhteen ääneen: ‘Me teemme kaiken, mitä Herra on käskenyt.’” (2. Moos. 24:3.)

### Avaintekstit

2\. Moos. 24:1–18; 1. Kor. 11:23–29; 3. Moos. 10:1–2; Hes. 36:26–28; 2. Moos. 25:1–9; 2. Moos. 31:1–18.

Herra, Jumalana, Luojana ja Lunastajana, halusi olla kansansa kanssa ja asua sen keskellä. Hän loi meidät olemaan läheisessä yhteydessä häneen. Jos merkitykselliset suhteet muihin ihmisiin voidaan rakentaa vain ajan ja vaivannäön avulla, sama pätee myös suhteeseemme Jumalaan. Se voi olla mieltä ylentävä ja kasvun täyteinen kokemus, mutta vain jos vietämme aikaa hänen kanssaan. Käytännössä tämä tarkoittaa hänen sanansa tutkimista (Jumala puhuu meille), rukoilemista (sydämemme avaamista Jumalalle) ja todistamista muille Kristuksen kuolemasta, ylösnousemuksesta ja takaisintulosta (osallistumista Jumalan missioon). Kun Jumala siunaa meitä, me olemme siunausten kanava muille.

Meidän tulisi keskittyä Jumalaan, ei itseemme (Hepr. 12:1–2). Kun olemme yhteydessä Jumalaan, hän voi antaa meille voimaa seurata hänen opetustaan, mikä tarkoittaa olemista kuuliainen hänen sanalleen. Ei ihme, että Kristuksen seuraajien lopunajan sukupolvea kuvataan ihmisiksi, ”jotka noudattavat Jumalan käskyjä ja uskovat Jeesukseen” (Ilm. 14:12).

Tämä on oikeastaan yksinkertaista: me rakastamme Jumalaa, ja tuon rakkauden vuoksi me tottelemme häntä.

_Tämä tutkistelu on sapatiksi 6.9.2025_