---
title:  ”Anna siis minun nähdä kunniasi”
date:   13/09/2025
---

### Avaintekstit

2\. Moos. 33:7–34:35; 5. Moos. 18:15, 18; Joh. 17:3; Room. 2:4; Joh. 3:16; 2. Kor. 3:18.

> <p></p>
> ”Sitten Herra kulki hänen editseen ja sanoi hänen kuultensa: ‘Herra, Herra on laupias Jumala, hän antaa anteeksi. Hän on kärsivällinen, ja hänen hyvyytensä ja uskollisuutensa on suuri. Hän on armollinen tuhansille ja antaa anteeksi pahat teot, rikkomukset ja synnit, mutta ei jätä syyllistä rankaisematta. Lapset ja lasten lapset aina kolmanteen ja neljänteen polveen saakka hän panee vastaamaan isiensä pahoista teoista.’” (2. Moos. 34:6–7.)

Meidän kaikkien tulee kasvaa vaelluksessamme Jumalan kanssa. Ilman kasvua olemme kuolleita. Apostoli Pietari julistaa: ”Kasvakaa meidän Herramme Jeesuksen Kristuksen armossa ja tuntemisessa. Hänelle kunnia nyt ja iankaikkisuuden päivään asti. Aamen.” (2. Piet. 3:18.) Meidän tarvitsee olla halukkaita kasvamaan. Olemme päivittäin Jumalan koulussa, josta ei valmistuta vaan ollaan jatkuvassa oppimisprosessissa. Jokaisessa kasvusi vaiheessa voit olla täydellinen, jos annat Jumalan muovata sinut sellaiseksi ihmiseksi, jollaiseksi hän kutsuu sinut olemaan Kristuksessa.

Ajattele koulua. Jos ensimmäisellä luokalla olevat oppivat lukemaan ja laskemaan sataan, he saavat hyväksytyn arvosanan, koska heidän tietonsa ovat täydelliset juuri tuohon kehitysvaiheeseen ja kasvun tasoon. Jos kuitenkin lukiolaisella havaittaisiin sama osaamisen taso, eikä mitään muuta, se osoittaisi, että hänen koulutuksensa on epäonnistunut valtavasti. Samanlaista on meidän kasvumme Jumalan armossa ja tuntemisessa. Jokaisessa kehitysvaiheessamme voimme olla yhtä täydellisiä omalla tasollamme kuin Kristus oli omallaan.

Tällä viikolla tutkimme, kuinka Mooses kasvoi vaelluksessaan Herran kanssa tuntemalla Jumalan ohjeet ja noudattamalla niitä.

_Tämä tutkistelu on sapatiksi 20.9.2025_