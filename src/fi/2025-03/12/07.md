---
title:  Lisäaineistoa
date:   19/09/2025
---

Lue huolellisesti Ellen G. White, Alfa ja omega, osa 1, s. 308–311 tai Patriarkat ja profeetat, s. 305–309.

Eräänä synkkänä päivänä isä ja poika vierailivat katedraalissa. Kun he katselivat lasimaalauksia, joissa oli kauniita kuvauksia erilaisista Raamatussa kerrotuista tilanteista, aurinko alkoi yhtäkkiä paistaa lasissa kuvattujen ihmisten läpi ja valaisi heidät vaikuttavasti kirkkaalla valolla. Pieni poika kysyi isältään: ”Isä, keitä nämä ihmiset ovat?” Isä ei tiennyt paljoakaan kristinuskosta, Kristuksesta tai hänen opetuslapsistaan mutta vastasi nopeasti: ”Nämä ihmiset ovat kristittyjä.” Tämä vaikuttava kuva jäi pojan mieleen. Eräänä päivänä pojan opettaja kysyi luokassa: ”Lapset, tiedättekö, keitä kristityt ovat?” Pieni poika muisti kirkkaan kuvan katedraalissa ja vastasi: ”Tiedän, kristityt ovat ihmisiä, jotka loistavat valoa.” Jeesus sanoi samansuuntaisesti seuraajilleen: ”Näin loistakoon teidänkin valonne ihmisille, jotta he näkisivät teidän hyvät tekonne ja ylistäisivät Isäänne, joka on taivaissa.” (Matt. 5:16.) Vain valoa loistavat ihmiset voivat olla muutoksen tekijöitä.

**Keskustelunaiheita:**

`”Jos me nöyrtyisimme Jumalan edessä, ja olisimme ystävällisiä, kohteliaita, helläsydämisiä ja tuntisimme sääliä, totuuteen kääntyisi sata ihmistä siellä, missä nyt kääntyy vain yksi.” (9T 189.) Mikä voimallinen viesti tässä on meille kaikille siitä, miten luonteenpiirteemme, tekomme ja asenteemme vaikuttavat todistukseemme?`

`2. Moos. 34:6–7 jakeita on oikeutetusti kutsuttu Vanhan testamentin Joh. 3:16 jakeeksi. Miksi?`

`Miten voit selittää Jumalan luonteen kauneuden, joka perustuu Jumalan ilmoitukseen itsestään 2. Moos. 34:6–7 jakeissa, sellaisille ihmisille, jotka kysyvät, kuka sinun Jumalasi on?`

`Keskustelkaa raamatturyhmässä siitä, miten Kristusta tunnustavien ihmisten luonne ja teot vaikuttavat heidän vaellukseensa. Toisin sanoen, mikä on ollut omaan kokemukseesi niiden ihmisten vaikutus, jotka ovat olleet ystävällisiä, armollisia, nöyriä ja anteeksiantavia? Entä miten epäystävälliset, anteeksiantamattomat ja ylimieliset ”kristityt” ovat vaikuttaneet vaellukseesi Herran kanssa?`