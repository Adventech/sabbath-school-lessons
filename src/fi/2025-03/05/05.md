---
title:  Soihdun antaminen eteenpäin
date:   30/07/2025
---

Psalmista toteaa, kuinka lapsemme voivat tuntea Jumalan ja hänen rakastavan huolenpitonsa (Ps. 145:4.) Yhden perheen tulisi puhua toiselle perheelle Jumalasta, hänen ihmeellisistä teoistaan ja hänen opetuksistaan, jotta raamatullinen tieto siirtyisi seuraavalle sukupolvelle.

`Lue 2. Moos. 12:24–28. Mikä asia tässä esitettiin?`

Vanhemmat olivat Israelin ensimmäiset opettajat, ja heidän tuli kertoa lapsilleen kertomus Egyptistä lähdöstä. Sitä ei pitänyt kertoa vain menneenä historiallisena tapahtumana, vaan se piti esittää heidän omana kokemuksenaan, vaikka se tapahtui kauan sitten. Tätä juhlaa viettämällä heidän oli tarkoitus samaistua esi-isiinsä, ja historiaa oli tarkoitus elää ja kokea uudelleen. Isä sanoisi: ”Olin Egyptissä, näin egyptiläisten jumalien tappion ja Egyptin vitsaukset, ja minut vapautettiin.” Toisessa Mooseksen kirjassa korostetaan kahdesti, miten vanhempien tulisi vastata lastensa kysymyksiin pääsiäisestä (ks. 5. Moos. 6:6–8 ja 2. Moos. 13:14–16).

Israelilaiset olivat vielä Egyptissä, kun heidän käskettiin juhlia vapautumistaan. Juhla toteutettiin uskossa. Saatuaan ohjeet ”kansa kumartui maahan ja rukoili” (2. Moos. 12:27, VKR), ja sitten he noudattivat pääsiäisen ohjeistusta.

Viidennessä Mooseksen kirjassa israelilaisia muistutetaan välittämään kertomuksensa siten, että he voivat sisäistää sen omana matkanaan. Huomaa tämän selostuksen kollektiivinen sävy sekä tämänhetkisen kokemuksen korostaminen: ”Isäni oli harhaileva aramealainen, joka muutti vähälukuisen väkensä kanssa Egyptiin ja asui siellä muukalaisena, ja hänestä kasvoi suuri, mahtava ja monilukuinen kansa. Mutta egyptiläiset kohtelivat meitä huonosti, sortivat meitä ja teettivät meillä raskasta työtä. Silloin me huusimme avuksi Herraa, isiemme Jumalaa, ja Herra kuuli huutomme ja näki meidän kärsimyksemme, ahdistuksemme ja kurjuutemme. Herra vei meidät pois Egyptistä kohotetun kätensä ja pelottavien ihmeiden ja tunnustekojen voimalla, toi meidät tänne ja antoi meille tämän maan, joka tulvii maitoa ja hunajaa.” (5. Moos. 26:5–9).

Muistelemalla ja selostamalla uudelleen pääsiäisen (tai minkä tahansa tapahtuman Jumalan kansan historiassa) kertomuksen lapsilleen vanhemmille olisi suureksi avuksi muistaa itse, mitä Jumala oli tehnyt heidän ja kansan hyväksi. Kertominen oli yhtä lailla puhujaa kuin kuulijoitakin varten.