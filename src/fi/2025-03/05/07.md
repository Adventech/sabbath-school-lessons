---
title:  Lisäaineistoa
date:   01/08/2025
---

Lue Ellen G. White, Alfa ja omega, osa 1, s. 257–262 tai Patriarkat ja profeetat, s. 253–258.

”Muistojuhlana pääsiäinen viittasi Egyptistä vapautumiseen, mutta esikuvallisena se suuntasi ajatukset siihen suurempaan vapautukseen, jonka Kristus oli suorittava vapauttamalla kansansa synnin orjuudesta. Uhrilampaan esikuvana oli ’Jumalan Karitsa’, pelastuksemme ainoa toivo. Apostoli sanookin: ’Onhan meidän pääsiäislampaamme, Kristus, teurastettu’ (1 Kor. 5: 7). Pääsiäislampaan teurastaminen ei riittänyt, vaan sen verta oli lisäksi siveltävä ovenpieliin. Samoin Kristuksen veren ansiot on sovellettava ihmisen sieluun. Ei riitä, että uskomme hänen kuolleen maailman puolesta. Meidän on uskottava, että hän on kuollut henkilökohtaisesti meidän puolestamme. Ja meidän on sovellettava hänen sovitusuhrinsa ansio itseemme.” (1AO 258–259.)

Tähän päivään saakka juutalaiset perheet ympäri maailmaa ovat juhlineet pääsiäistä, päsaḥia. He viettävät niin sanottua ”Seder-juhlaa” (seder tarkoittaa ’järjestystä/järjestelyä’), jonka aikana he kertovat uudelleen Egyptistä lähdöstä ja nauttivat sen jälkeen perheenä erityisen aterian. Hämmästyttävää, että tätä on juhlittu kirjaimellisesti Egyptistä lähdön ajoista lähtien! Ainoastaan seitsemännen päivän sapatti, jota myös uskolliset juutalaiset noudattavat, juontaa juurensa vielä kauemmas muinaisuuteen.

**Keskustelunaiheita:**

`Kuinka voimme ymmärtää Herran ”oikeudenmukaisuuden”, kun hän surmasi esikoiset, joista monet olivat varmasti ”viattomia”? Miten voimme sovittaa tämän yhteen Jumalan rakkauden voimallisen todellisuuden kanssa?`

`Mitä tarkoittaa symbolinen sanonta siitä, että uskovat ovat Jeesuksen veren suojassa, ja että hänen verensä puhdistaa heidät kaikista heidän pahoista teoistaan?`

`Lue seuraava teksti: ”Kristuksen seuraajien täytyy osallistua hänen kokemuksestaan. Heidän on vastaanotettava ja omaksuttava Jumalan sana, niin että siitä tulee elämän ja toiminnan voimallinen vaikutin. Kristuksen voiman tulee muuttaa heidät hänen kaltaisuuteensa, niin että jumalalliset ominaisuudet heijastuvat heistä. – – Kristuksen hengen ja toiminnan on tultava hänen opetuslastensa elämäksi ja toiminnaksi.” (1AO 259.) Kuinka annamme Kristuksen tehdä meissä sen, mistä tässä kirjoitetaan?`