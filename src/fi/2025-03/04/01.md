---
title:  Vitsaukset
date:   19/07/2025
---

> <p></p>
> ”Näin faraon sydän pysyi kovana eikä hän päästänyt israelilaisia, niin kuin Herra oli Mooseksen suulla sanonutkin.” (2. Moos. 9:35.)

### Avaintekstit

2\. Moos. 7:8–10:29; 4. Moos. 33:4; Room. 1:24–32; Ps. 104:27–28; Jes. 28:2, 17; Jes. 44:9–10, 12–17.

Eräs maanviljelijä yritti saada aasinsa liikkeelle, mutta eläin ei suostunut liikkumaan. Niinpä maanviljelijä otti paksun oksan ja löi sillä aasia. Sitten hän puhui aasille, joka alkoikin liikkua.

Kun joku kysyi maanviljelijältä, miksi hänen toimintansa tuotti tulosta, hän vastasi: ”Ensin on saatava sen huomio.”

Jätetään tässä kohden sivuun mahdolliset kysymykset eläimiin kohdistuvasta julmuudesta, mutta otetaan kuitenkin huomioon eräs asia heprealaisten Egyptistä lähdöstä. Mooses on saanut marssijärjestyksensä ja menee faraon luo Jumalan kuuluisien sanojen kanssa, šalaḥ et-amī, mikä tarkoittaa: ”Päästä minun kansani!”

Farao ei kuitenkaan halua päästää Jumalan kansaa. Raamattu ei kerro yksiselitteisesti, miksi farao oli niin vastahakoinen, vaikka egyptiläiset pelkäsivät heprealaisten muodostavan heille sotilaallisen uhkan (ks. 2. Moos. 1:10). Todennäköisesti, kuten orjuuden kohdalla usein, kyse oli puhtaasti taloudellisista syistä. He olivat halpaa työvoimaa, ja siksi farao ei halunnut menettää niitä taloudellisia etuja, joita nämä orjat hänelle antoivat. Näin ollen hän tarvitsi jonkin verran suostuttelua, jotta hänen huomionsa saatiin ja hän muuttaisi mielensä.

_Tämä tutkistelu on sapatiksi 26.7.2025_