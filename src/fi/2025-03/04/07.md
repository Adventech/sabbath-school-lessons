---
title:  Lisäaineistoa
date:   25/07/2025
---

Lue Ellen G. White, Alfa ja omega, osa 1, s. 247–256 tai Patriarkat ja profeetat, s. 244–252.

”Hän [Herra] salli kansan joutua kärsimään egyptiläisten julmaa sortoa, jotta he saisivat oikean käsityksen epäjumalain palvonnan alentavasta vaikutuksesta. Faraon kohtelussaan Herra ilmaisi vihaavansa epäjumalain palvontaa ja päättäneensä rangaista julmuutta ja sortoa. – – kuninkaan sydän ei paatunut minkään yliluonnollisen voiman vaikutuksesta. Jumala antoi faraolle hämmästyttäviä todisteita jumalallisesta voimastaan, mutta itsevaltias kieltäytyi itsepintaisesti ottamasta niitä huomioon. Ja joka kerta, kun hän suhtautui kielteisesti äärettömän Voiman ilmauksiin, hänen kapinallinen mielialansa vain jyrkkeni. Ensimmäisen ihmeen hylkäämisen kapinallinen siemenkylvö tuotti satoaan.” (1AO 250–251.)

”Egyptiläiset palvoivat aurinkoa ja kuuta, mutta tässä salaperäisessä pimeydessä kansa ja heidän jumalansa saivat samalla tavoin tuntea sen voiman vaikutusta, joka oli ottanut hoitaakseen orjien asian. Niin pelottava kuin tämä rangaistustuomio olikin, se osoittaa Jumalan olevan sääliväinen ja haluton tuhoamaan. Hän antoi ihmisille nytkin aikaa mietiskelyyn ja parannuksen tekoon ennen viimeisen ja kauheimman vitsauksen langettamista.” (1AO 255–256.)

**Keskustelunaiheita:**

`Pohdi tarkemmin, miksi farao antoi sydämensä kovettua niin, että vaikka ilmeinen ja oikea valinta – päästää kansa menemään – oli hänen edessään, hän silti kieltäytyi. Kuinka joku voi ajautua sellaiseen itsepetokseen? Millaisia varoituksia meidän tulisi ottaa tästä itsellemme siitä, miten voimme todella kovettua synnissä niin, että teemme täysin katastrofaalisia päätöksiä, vaikka oikea päätös ja tie olisivat olleet koko ajan edessämme? Mitkä muut Raamatun hahmot ovat tehneet samanlaisen virheen? Ajattele esimerkiksi Juudasta.`

`Eräässä vaiheessa keskellä tuhoa, jonka farao oli aiheuttanut omalle maalleen ja kansalleen, hän julisti: ”Nyt minä tunnustan tehneeni väärin. Herra on oikeassa, ja minä ja kansani olemme väärässä.” (2. Moos. 9:27.) Vaikka tämä oli tuolloin hieno synnintunnustus, mistä tiedämme, ettei se ollut aito?`