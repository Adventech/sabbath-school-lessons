---
title:  Mooseksen ja Mirjamin laulu
date:   07/08/2025
---

Koko Egyptin armeija kukistui, eikä kukaan heistä selvinnyt hengissä, farao mukaan lukien (ks. Ps. 136:15). Se oli egyptiläisille tyrmäävä tappio ja Jumalan kansalle täydellinen voitto. Ei ihme, että juutalaiset ovat esittäneet tätä kertomusta läpi historian ja tekevät niin vielä tänäkin päivänä.

`Lue 2. Moos. 15:1–21. Mikä on Mooseksen laulun sisältö?`

Tämä laulu ylistää Herraa, koska hän on mahtava soturi, joka voitti hänen kansaansa vastustaneet. Mooses henkilökohtaisesti syventää tätä teemaa korostamalla, että Herra, hänen Jumalansa, on myös hänen voimansa, laulunsa ja pelastuksensa. Kukaan ei ole hänen kaltaisensa, ”sinä pyhyydessä ihmeellinen, maineteoissasi pelättävä, sinä ihmeiden tekijä” (2. Moos. 15:11).

Mooseksen laulu kertoo kokonaisuudessaan Jumalasta, siitä, kuka hän on ja mitä hän tekee. Herraa korotetaan, ylistetään ja ihaillaan hänen erinomaisesta työstään kansansa hyväksi. Kiitollisuus ja palvonta ovat luonnollisia seurauksia Jumalan hyvyydestä meitä kohtaan. Hänen rakkautensa arvostaminen on elinvoimaisen hengellisen elämän edellytys. Jumalan järkähtämätöntä rakkautta korostetaan ja ylistetään erityisesti siksi, että hän johtaa lunastamaansa kansaa ja johdattaa heidät pyhään paikkaan, jossa olla ja elää. Mooses ennustaa, että Jumala perustaa pyhäkön perintömaansa vuorelle (2. Moos. 15:17, VKR), ja kaikki tämä viittaa ajassa eteenpäin Siioniin ja Jerusalemin temppeliin.

Ilm. 15:2–4 lunastetut laulavat Mooseksen laulua ja Karitsan laulua. Voitko kuvitella, miltä tämä tulee kuulostamaan taivaassa, tällainen ylistys Jumalalle hänen suurista ja ihmeellisistä teoistaan, ylistys Jumalalle hänen oikeista ja totuudenmukaisista tuomioistaan, ja ylistys Jumalalle hänen vanhurskaista teoistaan ja pyhyydestään?

Huomaa laulun viimeinen säe: ”Kaikki kansat tulevat eteesi ja kumartavat sinua, sillä sinun oikeat tuomiosi ovat tulleet julki.” Toisin sanoen, kun kaikki Jumalan tuomiot – erityisesti hänen tuomionsa pahuutta ja sortoa kohtaan, jotka ovat vuosituhansien ajan jääneet rankaisematta – ovat kaikki tulleet julki, kansojen lunastetut ylistävät häntä noista tuomioista.