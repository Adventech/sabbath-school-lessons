---
title:  Punaisenmeren ylitys
date:   02/08/2025
---

> <p></p>
> ”Mutta Mooses sanoi kansalle: ’Älkää pelätkö, vaan pysykää aloillanne, niin saatte nähdä, kuinka Herra pelastaa teidät. Sellaista, mitä te tänään näette tapahtuvan egyptiläisille, ette enää milloinkaan saa nähdä. Herra sotii teidän puolestanne, olkaa te hiljaa!’” (2. Moos. 14:13–14.)

### Avaintekstit

2\. Moos. 12:31–36; Jaak. 2:17–20; 2. Moos. 13:1–14:31; Hepr. 11:22; 2. Moos. 15:1–21; Ilm. 15:2–4.

Lähtö Egyptistä on Jumalan kansan dramaattisin ja loistokkain kokemus Vanhassa testamentissa. Tämä tapahtuma on jumalallinen malli siitä, kuinka Jumala voitti heprealaisten viholliset ja vei israelilaiset voitokkaasti luvattuun maahan. Se on myös symboli pelastuksesta ja lunastuksesta Kristuksessa.

Inhimillisestä näkökulmasta katsottuna israelilaiset olivat epätoivoisessa, jopa mahdottomassa tilanteessa, josta he eivät voineet itse pelastautua. Mikäli he pelastuisivat, sen olisi tapahduttava jumalallisen toiminnan tuloksena. Sama pätee meihin ja syntiin: olemme itsessämme toivottomassa tilanteessa. Tarvitsemme jotain vielä dramaattisempaa kuin lähdön Egyptistä. Se on saatu: Kristuksen risti ja se, mitä Kristus teki siellä meidän kaikkien puolesta.

Tapahtumat Israelin lähdöstä Gosenin maakunnasta, mikä mainitaan Toisen Mooseksen kirjan 12. luvussa, aina Mooseksen lauluun saakka, joka lauletaan iloisesti 15. luvussa, ovat henkeäsalpaavia ja uskomattomia. Jumalan merkit, ihmeet ja ihmeelliset lunastustyöt ovat huipussaan.

Nämäkään eivät kuitenkaan olleet mitään verrattuna siihen, mitä Kristus teki puolestamme ristillä. Siitä Egyptistä lähdön draama oli vain esimakua.

_Tämä tutkistelu on sapatiksi 9.8.2025_