---
title:  Lisäaineistoa
date:   08/08/2025
---

Lue Ellen G. White, Alfa ja omega, osa 1, s. 263–272 tai Patriarkat ja profeetat, s. 259–267.

Jumala oli israelilaisten puolella heidän vähäisestä uskostaan huolimatta. Hän halusi opettaa ja ohjata heitä ajattelemaan ja käyttäytymään hänen valittuna kansanaan. Jumala johti heitä kärsivällisesti ja ohjasi heidät paikkaan, jossa he kohtaisivat vähemmän haasteita. Ellen G. White selittää: ”Heillä [Israelilaisilla] oli vain vähän Jumalan tuntemusta ja uskoa häneen, ja niin he olisivat kauhistuneet ja masentuneet. He olivat aseettomia ja tottumattomia käymään sotaa. Pitkä sortokausi oli vaikuttanut masentavasta heidän mielialaansa, ja lisäksi heidän haittanaan olivat vaimot ja lapset, lampaat ja karja. Johtamalla heitä Punaisenmeren tietä Herra ilmaisi olevansa sääliväinen yhtä hyvin kuin tuomitsevakin.” (1AO 265.)

Andrews Bible Commentary sanoo Mooseksen laulusta: ”Varmuus tästä Jumalan lunastavasta teosta historiassa vakuuttaa meidät siitä, ettei meillä ole mitään pelättävää tulevaisuuden suhteen. Viimeisessä säkeistössä keskitytään tuleviin vihollisiin, jotka kohdattaisiin Kanaanin valloituksessa. Jumalan voimakkaan käden ansiosta viholliset ’kivettyvät paikoilleen’ (jae 16). Kun kohtaamme tiettyjä mahdottomia asioita, kun tunnemme olevamme ahdistettuina emmekä tiedä, mihin suuntaan kääntyä, voimme löytää varmuutta ’Mooseksen laulusta’, sillä siinä muistellaan suurta tapahtumaa Jumalan kansan historiassa.” – Andrews Bible Commentary, ”Exodus” (Berrien Springs, MI: Andrews University Press, 2020), s. 214.

**Keskustelunaiheita:**

`Miksi olemme niin usein heprealaisten asemassa sen jälkeen, kun nämä olivat uskomattomalla tavalla vapautuneet Egyptistä, mutta ennen kuin he kohtasivat Punaisenmeren haasteen? Toisin sanoen, kun on niin paljon todisteita Jumalan meitä kohtaan osoittamasta hyvyydestä sekä hänen voimastaan, miksi meidän on silti niin helppo osoittaa ja jopa ilmaista uskonpuutetta?`

`Miksi farao vielä kaiken sen jälkeen, mitä oli tapahtunut, mukaan lukien esikoispoikien menettäminen, lähti Israelin perään? Mitä tämän pitäisi kertoa meille siitä, kuinka vaarallista kenelle tahansa meistä on paatua synnin vuoksi?`