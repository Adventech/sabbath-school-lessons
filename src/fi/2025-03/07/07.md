---
title:  Lisäaineistoa
date:   15/08/2025
---

Lue Ellen G. White, Alfa ja omega, osa 1, s. 273–284 tai Patriarkat ja profeetat, s. 268–280.

Pian veteen liittyvän tapahtuman jälkeen kansaa uhkasi uusi vaara (ks. 2. Moos. 17:8–16): amalekilaiset, hurja ja sotaisa heimo, oli hyökännyt heidän kimppuunsa. ”Jumalan luonne tai herraus ei ollut amalekilaisille tuntematonta, mutta pelkäämättä ja kunnioittamatta häntä he tohtivat uhmata hänen voimaansa. Ihmeet, jotka Mooses suoritti egyptiläisten nähden, joutuivat pilkan alaisiksi amalekilaisten keskuudessa, ja he ivasivat myös ympärillä asuvien kansojen pelkoa. He olivat vannoneet jumaliensa nimeen, että hävittäisivät heprealaiset niin ettei yksikään pääsisi pakoon, ja he kerskuivat, ettei Israelin Jumalakaan pystyisi vastustamaan heitä. Israelilaiset eivät olleet tehneet heille mitään vahinkoa eivätkä olleet uhanneet heitä. Heidän hyökkäyksensä oli täysin aiheeton. Vain osoittaakseen vihaansa ja uhmaansa Jumalaa kohtaan he koettivat tuhota hänen kansansa. Amalekilaiset olivat kauan olleet julkisyntisiä, ja heidän rikoksensa vaativat Jumalan kostoa. Armossaan hän oli kuitenkin yhä kehottanut heitä parannukseen, mutta käymällä Israelin uupuneiden ja puolustuskyvyttömien kimppuun Amalekin miehet sinetöivät kansansa lopullisen tuomion.” (1AO 282.)

**Keskustelunaiheita:**

`Pohdi tarkemmin sitä, miten Jetro oppi oikeasta Jumalasta siitä, mitä Jumala teki kansansa hyväksi. (Ks. 2. Moos. 18:8–10.) Miksi tämä periaate pätee nykyäänkin? Kysy itseltäsi sekä raamattutunnilla: Millaisen todistuksen kirkkomme antaa maailmalle? Mitä me sanomme maailmalle Jumalamme olemuksesta ja luonteesta?`

`Lue uudelleen 1. Kor. 10:4. Mitä tämän pitäisi opettaa meille joidenkin nykyäänkin uskomasta muinaisesta harhaopista, jonka mukaan Vanhan testamentin Jumala oli kostonhimoinen, vihamielinen ja anteeksiantamaton – toisin kuin mitä näemme Jeesuksessa? Miten tämä jae osoittaa, miksi tuo uskomus on väärä?`

`Lue uudelleen, mitä Ellen G. White kirjoitti edellä siitä, miten amalekilaisilla oli mahdollisuus oppia todellisesta Jumalasta. Vertaa heidän asennettaan Jetron asenteeseen. Mitä voimme oppia siitä, miksi Jumala langetti tuomion paitsi heille myös monille muinaisen maailman heimoille, joiden kanssa Israel oli tekemisissä?`