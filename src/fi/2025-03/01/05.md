---
title:  Mooses syntyy
date:   02/07/2025
---

`Lue 2. Moos. 2:1–10. Millainen osa Jumalan kaitselmuksella ja varjeluksella oli kertomuksessa Mooseksen syntymästä?`

Mooseksen syntymän ja elämän historiallinen tausta on jännittävä, sillä hän eli kuuluisan egyptiläisen 18. dynastian aikana. Erästä tämän dynastian kuningasta, ”Egyptin Napoleoniksi” kutsuttua Thutmosis III :tta, pidetään yhtenä muinaisen Egyptin kuuluisimmista faraoista.

Vaikka Mooses oli syntyessään kuolemantuomion alainen (ks. 2. Moos. 1:22), hän oli syntyessään ”kaunis lapsi” (hepreaksi tōv, ’hyvä’, ’ihana’; 2. Moos. 2:2 (VKR). Hepreankielinen termi tarkoittaa muutakin kuin ulkoista kauneutta. Tätä sanaa käytetään esimerkiksi luonnehdittaessa Jumalan työtä luomisviikolla, jolloin hän julisti kaiken olevan ”hyvää”, jopa ”sangen hyvää” (1. Moos. 1:31, VKR).

Uutena luomuksena tästä lapsesta tulee Jumalan suunnitelman mukaan aikuinen, joka johdattaa heprealaiset pois orjuudesta. Kuka olisi voinut kuvitella tämän lapsen syntyessä näin ankarissa olosuhteissa, mikä hänen tulevaisuutensa tulee olemaan. Jumala täyttää kuitenkin Abrahamille, Iisakille ja Jaakobille antamansa lupauksen. Jumala teki heidän kanssaan liiton, jonka mukaan hän antaisi heidän jälkeläisilleen luvatun maan (2. Moos. 2:24, 25). Kyllä, Jumala käyttäisi tätä tōv-lasta tehdäkseen juuri niin vuosikymmeniä myöhemmin.

Egyptin prinsessa Hatshepsut adoptoi Mooseksen omaksi pojakseen siihen saakka. Moosekselle annettu nimi on egyptiläistä alkuperää ja tarkoittaa ’jonkun poikaa’ tai ’jostakin syntynyttä’, kuten esim. nimistä Ah-mose (’Ahin poika’) käy ilmi. Hänen nimensä on hepreaksi Mošä, ’vedetty pois’. Hänen henkensähän säästyi ihmeellisesti, kun hänet ”vedettiin pois” joesta.

Mooseksen lapsuudesta tiedämme vain vähän. Pelastuttuaan ihmeen kautta sekä Hatshepsutin adoptoimana Mooses eli ensimmäiset 12 vuottaan alkuperäisen perheensä kanssa (2. Moos. 2:7–9; 1AO 228 tai PP 225). Tämän jälkeen Mooses sai parhaan mahdollisen egyptiläisen koulutuksen, ja kaikki tämä valmisti häntä seuraavaksi Egyptin faraoksi (1AO 229 tai PP 226). Kuinka kiehtovaa, että lopulta kovin suuri osa tästä koulutuksesta tulisi olemaan hyödytöntä tai jopa toimisi sitä vastaan, millä oli todella merkitystä: Jumalan ja hänen totuutensa tuntemisessa.