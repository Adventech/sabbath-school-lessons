---
title:  Sorron aika ja Mooseksen syntymä
date:   28/06/2025
---

> <p></p>
> ”Vuodet kuluivat, ja Egyptin kuningas kuoli, mutta israelilaiset huokailivat yhä orjuudessa. He huusivat hädässään, ja heidän avunhuutonsa kohosi Jumalan luo. Jumala kuuli heidän vaikerruksensa ja muisti Abrahamille, Iisakille ja Jaakobille antamansa lupauksen. Hän katsoi israelilaisten puoleen ja näki heidän hätänsä.” (2. Moos. 2:23–25.)

### Avaintekstit

2\. Moos. 1:1–22; 1. Moos. 37:26–28; 1. Moos. 39:2, 21; Ap. t. 7:6; Gal. 3:16–17; 2. Moos. 2:1–25.

Toinen Mooseksen kirja on täynnä kertomuksia sorretuista, syrjäytyneistä, vainotuista, hyväksikäytetyistä ja alempiarvoisista ihmisistä. Niinpä tänäkin päivänä ihmiset, jotka tuntevat itsensä hylätyiksi, unohdetuiksi ja orjuutetuiksi, voivat löytää toivon, sillä sama heprealaiset pelastanut Jumala voi pelastaa heidätkin.

Toinen Mooseksen kirja puhuu kamppailuista elämän olemassaolosta sekä epäoikeudenmukaisuuksista ja koettelemuksista, jotka ovat osa tätä elämää. Jokainen voi löytää rohkaisua kertomuksista Jumalan väliintulosta kärsivän kansansa hyväksi. Jumala kuulee sorrettujen huudon, näkee heidän kamppailunsa, panee merkille heidän kyyneleensä ja tulee auttamaan heitä heidän kärsimyksissään.

Jumala tekee aloitteen vapauttaakseen ne, jotka luottavat häneen. Meidän tulee vain hyväksyä uskon kautta se, mitä hän tarjoaa meille. Toista Mooseksen kirjaa pitäisi tutkia, sillä se osoittaa, mitä Jeesus on tehnyt meidän kaikkien hyväksemme. Se on kirja lunastuksesta, vapautuksesta ja lopullisesta pelastuksesta – kaikki ne kuuluvat meille uskon kautta Kristuksessa Jeesuksessa, kuten kaikki se, mitä hän on varmistanut osaksemme.

Jos silmämme ovat kiinnittyneet Jumalaan, voimme kaiken myllerryksen ja pimeyden keskellä tunnistaa hänen läsnäolonsa, huolenpitonsa ja apunsa, kun hän johdattaa meidät ikuiseen luvattuun maahan.

_Tämä tutkistelu on sapatiksi 5.7.2025_