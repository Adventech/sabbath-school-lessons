---
title:  Jumalan Meille Antama Missio
date:  07/10/2023
---

> <p></p>
> ”Menkää siis ja tehkää kaikki kansat minun opetuslapsikseni: kastakaa heitä Isän ja Pojan ja Pyhän Hengen nimeen[.]” (Matt. 28:19.)

### Avaintekstit
Joh. 20:21, 22; Matt. 28:16–20; Ilm. 14:6, 7; 5. Moos. 7:6, 11, 12; Ilm. 7:9, 10.

Teema Jumalasta mission Jumalana kulkee läpi koko Raamatun. Se on ihmiskunnan historian punainen lanka, joka osoittaa Jumalan tarkoitusperät luomakuntaansa nähden. Lisäksi tämä teema lujittaa jumalallisen ilmoituksen antamalla sille painopisteen: Jumalan kuvan ennallistaminen hänen langenneissa lapsissaan (vrt. Kol. 3:9, 10; 1. Joh. 3:2).

Jumalan missio toimii myös taustana, jota vasten meidän tulisi nähdä ja ymmärtää meille annettu Jumalan sana. Kun luemme Raamattua, löydämme sieltä Jumalan, joka tarkoituksellisesti kurottautuu meidän puoleemme. Synnin aiheuttamasta erosta huolimatta (Jes. 59:2) Jumala jatkaa missionsa mukaisesti hänen ja ihmiskunnan rikkoutuneen suhteen ennallistamista aina siihen asti, kunnes koittaa upea hetki, jolloin hän tekee uudeksi kaiken (Ilm. 21:5).

Siihen asti Jumala on valinnut ilmaista itsensä meille tavoilla, jotka auttavat meitä ymmärtämään hänen luonnettaan ja tarkoituksiaan, ja jotka ennen kaikkea mahdollistavat sen, että meillä voi olla aito ja kestävä suhde häneen. Toisin sanoen me emme ainoastaan opi tuntemaan häntä, vaan me myös jaamme muiden kanssa kokemuksiamme Jumalan yhteydestä ja hänen pelastavasta rakkaudestaan.

Raamatussa Jumala antaa meille perustiedon siitä, mistä hänen missiossaan on oikein kyse.

14.10. Kansainvälinen profetian hengen päivä

14.10. Polunkävijäpäivä

_Tämä tutkistelu on sapatiksi 14.10.2023_