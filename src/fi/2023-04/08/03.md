---
title:  Yksin Kristuksen Menetelmä
date:  20/11/2023
---

Mitä seuraavat kertomukset opettavat puutteenalaisten palvelemisesta?

`Joh. 5:1–9`

`Mark. 1:23–28`

Ellen G. White tarjoaa viisivaiheisen mallin Jeesuksen menetelmästä koskien palvelutyötä ja erityisesti apua tarvitsevien palvelemista: ”Vain noudattamalla Kristuksen menetelmää voimme todella tavoittaa ihmiset. Vapahtaja liikkui siellä, missä ihmiset olivat ja osoitti haluavansa heidän parastaan. Hän ilmaisi myötätuntonsa heitä kohtaan, täytti heidän tarpeensa ja voitti heidän luottamuksensa. Sitten hän pyysi heitä: ’Seuraa minua.’” (SLS 108.)

Ensinnäkin meidän on seurusteltava avun tarpeessa olevien kanssa, vietettävä aikaa heihin tutustuen, jotta ymmärtäisimme heidän tarpeitaan tarkoituksenamme tehdä heille hyvää. Katsokaa, mitä Jeesus teki halvaantuneen kanssa Betesdan altaalla. Jeesus oli juuri siellä, keskellä ”sairaita: sokeita, rampoja ja halvaantuneita” (Joh. 5:3).

Toiseksi meidän on osoitettava myötätuntoa. Tämä voi olla joskus haastavaa epäluottamuksen vuoksi ja siksi, koska joskus ihmiset käyttävät ystävällisyyttä keinona voittaa toisen luottamus aikomuksenaan myöhemmin käyttää kyseistä henkilöä hyväkseen. Siitä huolimatta Jumala kutsuu meitä osoittamaan myötätuntoa odottamatta mitään vastineeksi.

Kolmas askel on palvella ihmisiä heidän tarpeitaan täyttäen. Kyse on muustakin kuin sanoista. Ystävän tai muukalaisen palvelemiseksi tarvitaan toimintaa. Jeesus puhui halvaantuneen kanssa; hän kysyi, mitä tämä halusi; ja sitten hän teki ihmeen miehen hyväksi. Kertomuksessa miehestä, joka oli ”saastaisen hengen vallassa”, Jeesus otti tilanteen täysin haltuunsa ja teki avun tarpeessa olevalle miehelle sen, mitä tämä ei voinut itse tehdä.

Neljäs askel on heidän luottamuksensa voittaminen. Kun palvelemme ja autamme ihmisiä, he oppivat luottamaan meihin ja siihen, mitä kerromme heille, joten kun puhumme heille Jeesuksesta, he ovat avoimempia kuuntelemaan. Jeesus ei halunnut parantaa heitä vain fyysisesti; hän halusi, että heillä olisi iankaikkinen elämä hänessä (ks. Joh. 10:10).

Viimeinen askel on auttaa johtamaan heidät Jeesuksen luo. Tämä on teko, joka vaatii uskoa sekä sinulta että henkilöltä, jota autat.