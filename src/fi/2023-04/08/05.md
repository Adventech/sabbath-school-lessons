---
title:  Auta Niitä, Joihin Sattuu
date:  22/11/2023
---

Kukapa meistä ei olisi kokenut, kuinka satuttavaa elämä tässä maailmassa on? Tämä on totta kaikkien kohdalla, elivätpä he sitten vaurauden ja materialismin ympäröiminä tai köyhyydessä ja aineellisessa puutteessa. Ihmisiin sattuu, he kärsivät ja kamppailevat. Meidän ei tarvitse kuin lukea esimerkiksi siitä, kuinka huikeita rahasummia länsimaissa käytetään vuosittain masennuslääkkeisiin, ymmärtääksemme, ettei aineellinen vauraus voi lähellekään taata onnea ja rauhaa.

`”Herran henki on minun ylläni, sillä hän on voidellut minut. Hän on lähettänyt minut ilmoittamaan köyhille hyvän sanoman, julistamaan vangituille vapautusta ja sokeille näkönsä saamista, päästämään sorretut vapauteen[.]” (Luuk. 4:18.) Mitä tämä jae opettaa meille siitä, mitä Jeesus teki ja mitä meidänkin pitäisi omassa elinpiirissämme tehdä apua tarvitsevien hyväksi?`

Jumala kutsuu meitä täyttämään kaikkien ihmisten tarpeita, vaikka emme tiedä, ottavatko he koskaan Jeesusta vastaan. Vaikka heidän tavoittamisensa Jeesukselle onkin tehtävämme perusta, meidän on autettava apua tarvitsevia puhtaasti siitä syystä, että he tarvitsevat apua. Me autamme heitä siksi, että olemme vastaanottaneet Jeesuksen Herranamme, ja hän kutsuu meitä tekemään niin.

Jeesuksen esimerkki ihmisten tarpeisiin vastaamisesta on raamatullinen periaate, jota on noudatettava. Me emme tiedä, hyväksyivätkö kaikki Jeesuksen auttamat henkilöt häntä.

Voidaksemme todella auttaa muita meidän on tiedostettava heidän tarpeensa. Jokaisessa kulttuurissa on omat tapansa kohdella ystäviä. Intiassa on tapana tarjota ruokaa tai juomaa vieraille. On helpompaa antaa muukalaiselle nimellinen rahasumma kuin lohduttaa ystävää, joka on juuri menettänyt rakkaansa. Ystäväsi saattaa tarvita jotakin enemmän kuin rahaa tai aineellisia asioita. Usein myötätuntoinen tukesi suuren menetyksen hetkellä voi olla paljon hyödyllisempää.

Tärkeä periaate olla Jeesuksen apureita ystävillemme alkaa tavoitteesta osoittaa epäitsekästä rakkautta heille ja ymmärtää heidän tarpeitaan ennen kuin yritämme tarjota apuamme. Tarjoa sitä apua, jota he tarvitsevat, vaikka et tietäisikään, ovatko he valmiita seuraamaan Jeesusta.

`Lue Matt. 25:34–40. Mikä on tekstin sanoma meille?`