---
title:  Ystävien Usko
date:  19/11/2023
---

Evankeliumeista löytyvä voimallinen kertomus paljastaa, minkälaista vaivaa eräät miehet olivat valmiit näkemään tuodakseen tarvitsevan ihmisen, luultavasti heidän ystävänsä, Jeesuksen luo. Kertomuksesta voimme oppia, miten kovaa työtä joskus vaatii se, että palvelemme hädänalaisia ihmisiä.

`Lue Luuk. 5:17–26 (ks. myös Matt. 9:1–8; Mark. 2:3–12). Mitä kertomus opettaa meille lähetys- ja palvelutyöstä?`

Tuomalla halvaantuneen Jeesuksen luo miehet ottivat vastuun huolehtia ystävästään. Jumala kutsuu meitä olemaan halvaantuneen ystävien kaltaisia — johtamaan avun tarpeessa olevia Jeesuksen luo. Tämä työ vaatii uskoa, toimintaa, kärsivällisyyttä ja joskus myös halukkuutta olla epäsovinnainen. Miehet tulivat Jeesuksen luo, mutta kohtasivat esteitä. He eivät voineet tuoda avutonta ystäväänsä Jeesuksen luo perinteisin keinoin. He eivät kuitenkaan antaneet periksi, vaan keksivät luovan tavan saada mies Jeesuksen luo: laskemalla hänet katon läpi! Luukkaan mukaan Jeesus hyväksyi heidän toimintatapansa (Luuk. 5:20).

Jeesus haluaa, että tuomme avuttomat ystävämme hänen luokseen. Raamattu puhuu Jeesuksesta suurena lääkärinä, joka haluaa antaa anteeksi kärsiville ja parantaa heidät, olivat he sitten keitä tahansa.

Ellen G. White haastaa meidät auttamaan avuttomia: ”Älä odota, että sinulle kerrotaan, mikä velvollisuutesi on. Avaa silmäsi ja näe, keitä ympärilläsi on. Tutustu apua tarvitseviin, kärsiviin ja puutteenalaisiin. Älä piiloudu heiltä, äläkä pyri sulkemaan itseäsi heidän tarpeittensa ulottumattomiin. Kenen elämässä näkyy todisteet siitä, että heillä on Jaakobin kirjeessä mainittu puhdas ja tahraton uskonto vailla itsekkyyttä ja turmeltuneisuutta? Ketkä ovat innokkaita tekemään kaiken voitavansa auttaakseen suuressa pelastussuunnitelmassa?” (2TC 29.)

Jeesus itse osoitti, kuinka auttaa avun tarpeessa olevia. Hän kutsuu meitä tekemään samoin. Ensin ystävystymme heidän kanssaan; sitten tutustumme heidän tarpeisiinsa; ja lopuksi johdatamme heidät Jeesuksen luo, joka on ainoa, joka voi auttaa heitä. Juuri näin kertomuksessa esiintyneet miehet tekivät, ja meidän on tehtävä samoin. Me autamme johtamaan ihmisiä sen ainoa luo, joka voi pelastaa heidät: Jeesuksen.