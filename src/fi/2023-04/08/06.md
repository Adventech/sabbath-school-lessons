---
title:  Suurempaa Rakkautta
date:  23/11/2023
---

Kuten tiedämme, tarpeet eivät koskaan lopu. Jos olet valmis auttamaan, sinulle tarjoutuu siihen runsaasti tilaisuuksia. Olipa kyse läheisestä ystävästäsi tai kaukaisesta pakolaisesta, ihmiset ovat avun tarpeessa, ja meidän tulisi tehdä voitavamme auttaaksemme heitä. Koko maanpäällisen palvelutyönsä ajan Jeesus auttoi niitä, jotka eivät voineet auttaa itseään. Joskus Jeesus teki aloitteen ja meni apua tarvitsevien luo; toisinaan taas ystävät tekivät aloitteen, kuten niiden miesten tapauksessa, jotka laskivat halvaantuneen katon läpi saadakseen hänet Jeesuksen luo.

`”Suurempaa rakkautta ei kukaan voi osoittaa, kuin että antaa henkensä ystäviensä puolesta.” (Joh. 15:13.) Kuinka sovellamme tätä periaatetta omaan palvelustyöhömme?`

Eräs lähetyssaarnaajaperhe palveli kuusi vuotta Trinidadin ja Tobagon tasavallassa. Ensimmäiset kolme vuotta he asuivat yhteisössä, joka koostui pääasiassa hinduista ja muslimeista. Monet hindut valittivat, että kristityt kieltäytyivät tulemasta heidän vuotuiseen kiitosjuhlaansa. Tämä perhe osallistui uuden hinduystävänsä kiitosjuhlaan. He tekivät sen Jeesuksen esimerkkiä seuraten: Jeesus kävi ystäviensä luona, kun he kutsuivat häntä erityisjuhliinsa. Hindulaisuudessa opetetaan, että vierailijat tai ystävät tuovat siunauksia isäntäväen kotiin.

Pyri ystävystymään johonkuhun tällä viikolla olemalla siunaukseksi hänelle. Kartoita ensin kontaktisi yhteisössäsi, kylässäsi tai kaupungissasi. Tunnetko jonkun pakolaisen tai maahanmuuttajan? Entäpä kotikatusi ihmiset? Tunnetko heidät kaikki? Tuntemattomiin tutustuminen ei ole aina helppoa. Rukoile ja pyydä Jumalalta apua. Hän tuntee kaikki – myös sen uuden ihmisen, jonka kanssa voit ystävystyä. Tavoitteenasi on olla hänen ystävänsä, jotta voit johtaa hänet Jumalan luo saamaan apua.

Haaste: Etsi tietoa ulkomaalaisista tai ei-kristityistä, jotka asuvat maassasi. Joshuaproject.net on hyvä sivusto, jolta saa tietoa tavoittamattomista ihmisryhmistä.

`Bonushaaste: Ala säännöllisesti rukoilla jonkun puolesta vastattuasi seuraaviin kysymyksiin: Onko hän ystäväni? Tiedänkö, millaisia tarpeita hänellä on? Miten voin johtaa hänet Jeesuksen luo eheytymään?`