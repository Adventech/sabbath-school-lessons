---
title:  Vähäosaisten Tavoittaminen
date:  18/11/2023
---

> <p></p>
> ”Kuningas vastaa heille: ’Totisesti: kaiken, minkä te olette tehneet yhdelle näistä vähäisimmistä veljistäni, sen te olette tehneet minulle.’” (Matt. 25:40.)

### Avaintekstit
Luuk. 5:17–26; Joh. 5:1–9; 5. Moos. 10:19; 3. Moos. 23:22; Matt. 25:34–40; Joh. 15:13.

Luuk. 5:17–26 tarjoaa useita kuvauksia siitä, kuinka Jumala auttaa apua tarvitsevia. Joskus Jumala käyttää toisia ihmisiä auttaakseen meitä ja toisinaan hän käyttää meitä auttaakseen muita. Tämä työ voi olla haastavaa, mutta se on hyvin palkitsevaa. Auttamalla niitä, jotka tarvitsevat apua, me otamme mallia Jeesuksen Kristuksen palvelutyöstä. Joskus on helppo havaita, kuka tarvitsee apua; toisinaan taas sitä on vaikea tietää. Olipa tilanne mikä tahansa, meidät on kutsuttu olemaan Jumalan apulaisia kaikille apua tarvitseville heidän taustastaan riippumatta.

Raamattu rohkaisee meitä lähestymään tuntemattomia, ja voittamalla heidän luottamuksensa me voimme oppia parempia tapoja auttaa heitä löytämään Jeesus.

Tämän viikon tutkistelussa, jonka aiheena on ”Vähäosaisten tavoittaminen”, osoitetaan, että Jumalalla on suunnitelma tavoittaa monin eri tavoin vähäosaisia ja tarvitsevia ihmisiä. Heidän tarpeensa voivat olla fyysisiä, emotionaalisia, taloudellisia tai jopa sosiaalisia: toisin sanoen joitakin ihmisiä voidaan pitää yhteisönsä tai perheensä hylkiöinä. Olivatpa tarpeet millaisia tahansa, meidän tulee olla valmiita tekemään voitavamme auttaaksemme. Tämä on keskeinen osa sitä, mitä kristittynä olo tarkoittaa ja mitä lähetystehtävän kuuluu sisältää.

_Tämä tutkistelu on sapatiksi 25.11.2023_