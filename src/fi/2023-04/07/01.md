---
title:  Lähimmäisten Tavoittaminen
date:  11/11/2023
---

> <p></p>
> ”Mies vastasi: ’Rakasta Herraa, Jumalaasi, koko sydämestäsi ja koko sielustasi, koko voimallasi ja koko ymmärrykselläsi, ja lähimmäistäsi niin kuin itseäsi.’” (Luuk. 10:27.)

### Avaintekstit
Luuk. 10:25–37; 2. Tim. 3:16; Jaak. 2:17–22; Matt. 22:37–40; Gal. 5:14; Miika 6:6–8.

Me kaikki tunnemme tekstin ”Rakasta Herraa, Jumalaasi, koko sydämestäsi ja koko sielustasi, koko voimallasi ja koko ymmärrykselläsi” (Luuk. 10:27). Silti meidän rakkautemme Jumalaa kohtaan voi muuttua pinnalliseksi, jos me sanomme rakastavamme Jumalaa, mutta emme tottele häntä. Me luulemme rakastavamme Jumalaa, mutta kuinka me osoitamme tuota rakkauttamme jokapäiväisessä elämässämme? Jumalan rakastaminen vaatii sydämen, sielun, ruumiin ja mielen täyttä sitoutumista – päivittäin. Kuka tahansa voi sanoa rakastavansa Jumalaa; rakkauden osoittaminen teoissa vaatii kuitenkin tietoista ponnistelua.

Vaikka Jumalan rakastaminen on hyvää ja tärkeää, Jumala haluaa meidän rakastavan myös muita, sillä rakkautemme muita kohtaan heijastelee rakkauttamme Jumalaa kohtaan, ja vieläpä hyvin vahvalla ja todellisella tavalla. 1. Joh. 4:20 sanotaan: ”Jos joku sanoo rakastavansa Jumalaa mutta vihaa veljeään, hän valehtelee. Sillä se, joka ei rakasta veljeään, jonka on nähnyt, ei voi rakastaa Jumalaa, jota ei ole nähnyt.” Paavalikin sanoo galatalaisille: ”Lain kaikki käskyt on pidetty, kun tätä yhtä noudatetaan: ’Rakasta lähimmäistäsi niin kuin itseäsi.’” (Gal. 5:14.)

Tällä viikolla opimme, kuinka voimme soveltaa näitä opetuksia elämäämme.

_Tämä tutkistelu on sapatiksi 18.11.2023_