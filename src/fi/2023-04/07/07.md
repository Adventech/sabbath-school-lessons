---
title:  Lisäaineistoa
date:  17/11/2023
---

Lue Ellen G. White, Alfa ja omega, osa 5, s. 55–61 tai Aikakausien Toivo, s. 478–485 tai Rakkaudella Isältä, s. 370–374.

Maailmassamme on monia nälkäisiä, tarvitsevia ja huonosti kohdeltuja ihmisiä. Voit tehdä oman osasi, vaikka se tuntuisi kuinka ”pieneltä” tahansa. Emme voi ratkaista kaikkia maailman ongelmia ennen Jeesuksen paluuta. Eikä meitä ole kutsuttu tekemään niin. Siihen asti työmme voi kuitenkin olla niinkin yksinkertaista kuin auttaa yhtä, jolla ei ole tarpeeksi ruokaa. Tai auttaa seurakunnan jäsentä, jota kohdellaan epäoikeudenmukaisesti.

”Isän silmissä puhdasta ja tahratonta uskontoa on tämä: ’huolehtia orvoista ja leskistä, kun he ovat ahdingossa, ja varjella itsensä niin, ettei maailma saastuta’ [Jaak. 1:27]”. Hyvät teot ovat hedelmä, jota Kristus vaatii meitä kantamaan: ystävällisiä sanoja, hyväntahtoisia tekoja, hellää huolenpitoa köyhistä, tarvitsevista ja kärsivistä. Kun sydämet tuntevat myötätuntoa lannistuneita ja surun kuormittamia kohtaan, kun käsi ojennetaan apua tarvitsevalle, kun alaston vaatetetaan, kun muukalainen toivotetaan tervetulleeksi huoneeseesi ja sydämeesi, enkelit tulevat lähelle ja taivas vastaa. Jokainen oikeudenmukainen, armollinen ja hyväntahtoinen teko synnyttää sulosointuja taivaassa. Isä näkee valtaistuimeltaan ne, jotka tekevät näitä armon tekoja, ja hän lukee heidät kalleimpien aarteittensa joukkoon. ”Ja he ovat, sanoo Herra Sebaot, sinä päivänä, jonka minä teen, minun omaisuuteni.” [Mal. 3:17, VKR.] Jokainen armollinen teko hädänalaisille tai kärsiville on kuin Jeesukselle tehty palvelus. Kun autat köyhiä, tunnet myötätuntoa kärsiviä ja sorrettuja kohtaan ja kun ystävystyt orvon kanssa, pääset lähempään suhteeseen Jeesuksen kanssa.” (2TC 25.)

**Keskustelunaiheita**

`Miten varmistamme, että ymmärrämme sen, ettei se, että noudatamme käskyä rakastaa Jumalaa ja muita ole yritystä pelastua tekojemme kautta? Kun mietimme, kuka Jeesus on ja mitä hän teki hyväksemme ristillä (Fil. 2:5–8), miksi ajatus siitä, että voisimme itse ansaita pelastuksemme, tuntuu naurettavalta virheajattelulta?`

`Miten voimme oppia tunnistamaan ennakkoluuloja, joita meillä saattaa olla sellaisia kohtaan, jotka ovat erilaisia kuin me?`