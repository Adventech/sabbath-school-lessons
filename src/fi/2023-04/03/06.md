---
title:  Aloita Sieltä Missä Olet
date:  19/10/2023
---

`Lue Ap. t. 1:8. Minkä periaatteen Jeesus esitti evankeliumin levittämisestä ja hänen todistajinaan olemisesta maailmalle?`

Jeesuksen esittämä periaate näyttää meille, kuinka hyvä uutinen kerrotaan muille. Totuuden jakamisessa ei ole kyse siitä, että yrittäisimme vakuuttaa muille, kuinka väärässä he ovat, vaan Jeesuksesta kertovan sanoman jakamisesta, kuten kolmen enkelin sanomassa kuvataan (Ilm. 14:6–12).

Ap. t. 1:8 löytyy joitakin periaatteita, joita seurata.

Ensinnäkin ”te olette minun todistajani Jerusalemissa”. Meidän tulee olla Jeesuksen todistajia siellä, missä asumme ja  vaikutamme: kodissamme, seurakunnassamme, naapurustossamme ja yhteisössämme. Meidän tulee olla todistajia ensisijaisesti siellä, missä olemme, alueella, jonne hän on meidät sijoittanut – koti ja työpaikka. Tarkoitus on, että olemme todistajia niille, jotka ovat meitä lähinnä: ydinperheelle, suvulle, seurakunnalle, työtovereille, naapureille ja yhteisölle.

Jotkut ovat kiinnostuneita todistamaan vain kaukaisissa maissa tai vieraissa kulttuureissa, mutta eivät parhaillaan ympärillään oleville. Meidän tulisi aloittaa sieltä, missä olemme ja siirtyä eteenpäin Herran johdatuksen mukaan.

Toiseksi ”koko Juudeassa ja Samariassa ja maan ääriin saakka”. Todistamiseen liittyy kulttuurirajojen ylittämistä. Kun aloitamme sieltä, missä olemme, meitä saatetaan kutsua siirtymään muille alueille tavoittamaan erilaisia sosiaalisia, etnisiä ja uskonnollisia ryhmiä. Jos kuulun tiettyyn etniseen tai kielelliseen ryhmään, minun on ehkä helpompi todistaa heille, koska välillämme ei ole suuria kulttuurillisia eroja. Joillakin maailman alueilla seurakunta koostuu vain yhden klaanin tai heimon edustajista. Jeesuksen lähetyskäskyn mukaan meidän tulee kuitenkin astua ulos mukavuusalueeltamme ja panostaa voimavarojamme uusien ihmisryhmien tavoittamiseen. Myös he tarvitsevat sanomaa Jeesuksesta.

Haaste: Tee luettelo paikkakuntasi erityistarpeita omaavista ihmisryhmistä, joita seurakunta ei ole pyrkinyt tavoittamaan.

Bonushaaste: Ala rukoilla, että saisit pian tilaisuuden osallistua lähetystyöhön, joka kohdistuu ihmisiin, joilla on erityistarpeita.