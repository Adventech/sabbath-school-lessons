---
title:  Lisäaineistoa
date:  20/10/2023
---

Lue Ellen G. White, Alfa ja omega, osa 6, s. 22–27, 94–101 tai Apostolien teot, s. 23–29, 102–110.

”Ennen taivaaseen astumistaan Kristus antoi opetuslapsilleen heidän lähetystehtävänsä. Hän kertoi heille, että heidän tuli olla sen testamentin toimeenpanijoita, jolla hän sääti maailmalle iankaikkisen elämän aarteet. Te olette sen todistajia, mikä uhri minun elämäni on ollut maailman hyväksi, hän sanoi heille. Te olette nähneet työskentelyni Israelin hyväksi. Ja vaikka minun kansani ei tahtonut tulla minun tyköni, että saisi elämän, vaikka papit ja hallitusmiehet ovat tehneet minulle mitä tahtoivat ja vaikka he ovat hylänneet minut, he saavat vielä tilaisuuden Jumalan Pojan vastaanottamiseen. Te olette nähneet minun kernaasti ottavan vastaan kaikki, jotka tulevat minun tyköni ja tunnustavat syntinsä. Sitä, joka minun tyköni tulee, minä en heitä ulos. Teille, opetuslapseni, minä uskon tämän armon sanoman. Se on julistettava sekä juutalaisille että pakanoille – Israelille ensin ja sitten kaikille kansanheimoille ja kielille ja kansoille. Kaikki ne jotka uskovat tulee koota yhdeksi seurakunnaksi.” (6AO 23.)

Lähetyskäsky on selvä: ”Menkää siis ja tehkää kaikki kansat minun opetuslapsikseni[.]” (Matt. 28:19.) On siis ehdottomasti kyse siitä, että me menemme muiden ihmisten luo, ja erityisesti muiden kansakuntien pariin.

”Opetuslasten saama evankeliumin lähetystehtävä on Kristuksen valtakunnan lähetysohjelman suuri peruskirja. Heidän tuli työskennellä vakavasti sielujen hyväksi ja esittää armon kutsu kaikille. Heidän ei tullut odottaa ihmisten tulevan heidän luokseen, vaan heidän tuli viedä sanomansa ihmisten luo.” (6AO 23.)

**Keskustelunaiheita**

`Miten määrittelisit sanan ”missio”, kun sovellat sitä omaan elämääsi?`

`Millä tavoin voisit päivittäin ilmaista missiotasi asenteissasi ja käyttäytymisessäsi? Kuinka voit saada enemmän lähetysnäkyä päivittäisiin tehtäviisi?`

`Kuinka tärkeää on, että me tutkimme sydäntämme ja etsimme voimaa ylhäältä puhdistuaksemme ennakkoluuloistamme niitä kohtaan, jotka eivät ole meidän kaltaisiamme?`