---
title:  Siunauksena Koko Maailmalle
date:  16/10/2023
---

`Lue 1. Moos. 12:1–3. Millä tavoin Jumalan ohje Abramille oli kutsu lähetystyöhön?`

Jumala pyysi Abramia (jonka nimen hän myöhemmin vaihtoi Abrahamiksi) jättämään kotimaansa ja kansansa ja lähtemään toiseen maahan. Kaikki tämä oli osa Jumalan suunnitemaa käyttää Abrahamia välineenä jumalallisten tarkoitustensa toteuttamiseksi maan päällä. Ja Abraham lähti Herran käskyn mukaan. Jos Jumalalla on suunnitelma sinua varten, se voi olla esimerkiksi kutsu jättää sukusi ja kansasi ja mennä paikkaan, jonka hän avaa sinua varten, jotta voit palvella häntä ja olla siunauksena toisille.

Lue seuraavat tekstit. Mitä kukin teksti kertoo Jumalan liitosta ja hänen lupauksestaan meille?

`1. Moos. 3:15`

`1. Moos. 17:19`

`4. Moos. 24:17`

`Jes. 9:5`

`Dan. 9:24–27`

`Matt. 1:21`

Yllä olevien tekstien perusteella on selvää, että Jumala aikoi täyttää Eedenin puutarhassa antamansa lupauksen siitä, että tulisi joku, joka olisi ratkaisuna syntiongelmaan. Tämä ratkaisu, Jeesus Kristus Messias, oli tuleva Abrahamin ja Iisakin sukulinjasta (Saaran kautta). Hepr. 11:9 sanotaan, että Iisak ja Jaakob olivat Jumalan Abrahamille antaman siunauslupauksen perillisiä.

Emme tiedä tarkalleen, kuinka paljon Abraham itse tiesi tai ymmärsi siitä, kuinka luvattu siemen syntyisi hänen kauttaan, mutta hän toimi joka tapauksessa uskossa käskyn mukaan. ”Usko sai Abrahamin tottelemaan Jumalan kutsua ja lähtemään kohti seutuja, jotka Jumala oli luvannut hänelle perintömaaksi. Hän lähti matkaan, vaikka ei tiennyt, minne oli menossa.” (Hepr. 11:8.)

Millainen esimerkki meille!

`Oletetaan, että Jumala kutsuisi sinut lähtemään tietämättä, minne olet menossa. Miten vastaisit ja miksi?`