---
title:  Lisäaineistoa
date:  01/12/2023
---

Lue Ellen G. White, Suuren Lääkärin seuraajana, s. 167–173 sekä Reflecting Christ, s. 337.

Jeesuksen rakkaus on sama köyhiä kohtaan kuin maailman rikkaita ja vaikutusvaltaisia kohtaan. Hän kuoli sekä ruhtinaitten että rutiköyhien puolesta. Jeesus tiesi tehokkaimman tavan tavoittaa heidän sydämensä. Hän varoitti meitä siitä, että helpompi ”on kamelin mennä neulansilmästä kuin rikkaan päästä Jumalan valtakuntaan” (Mark. 10:25). Tällä viikolla meitä haastetaan tavoittamaan vaikutusvaltaisia ja varakkaita ihmisiä Jeesuksen evankeliumilla. He ovat yhtä paljon pelastuksen tarpeessa kuin kuka tahansa muukin, vaikka valitettavasti he eivät ehkä itse tajua sitä vaurautensa tar­joaman turvallisuuden tunteen vuoksi.

”Puhutaan paljon velvollisuudestamme laiminlyötyjä köyhiä kohtaan, mutta eikö jonkin verran huomiota olisi syytä kiinnittää myös laiminlyötyihin rikkaisiin? Monet pitävät tähän luokkaan kuuluvia ihmisiä toivottomina tapauksina – –. Tuhannet rikkaat ovat joutuneet hautaan varoitusta saamatta. Mutta vaikka he saattavat vaikuttaa välinpitämättömiltä, monet rikkaista ovat sielussaan tyytymättömiä.” (SLS 168.)

**Keskustelunaiheita**

`Jeesus mursi kasti- ja luokkajaotteluiden synnyttämiä muureja palvellessaan sekä rikkaita että köyhiä maanpäällisen palvelustyönsä aikana. Miten käsittelemme tätä kysymystä rikkaiden ja köyhien välisestä kuilusta, joka on niin juurtunut kaikkiin yhteiskuntarakenteisiimme?`

`Jeesus sanoi: ”Kylvö ohdakkeisiin tarkoittaa ihmistä, joka kuulee sanan mutta jossa sana ei tuota satoa, koska tämän maailman huolet ja rikkauden viettelys tukahduttavat sen.” (Matt. 13:22.) Mitä Jeesus tarkoitti rikkauden viettelyksellä? Miksi meidän ei välttämättä tarvitse olla rikkaita tullaksemme rikkauksien viettelemiksi?`

`Keskustelkaa yhdessä tiistain tutkisteluosuuden viimeisestä kysymyksestä liittyen siihen, ettei totuuden tunteminen ole välttämättä sama asia kuin tulla pelastetuksi. Miksi on niin tärkeää, että teemme eron näiden kahden asian välillä? Jos pelkkä totuuden tunteminen ei pelasta meitä, mikä meidät pelastaa?`

`Mitä muita syitä keksitte sille, että rikas nuorukainen hylkäsi Jeesuksen, kun taas Sakkeus otti hänet vastaan?`