---
title:  Vaikutusvaltaisten Tavoittaminen
date:  30/11/2023
---

Jeesus tiesi, miten ystävystyä vaikutusvaltaisten kanssa. Monet heistä ihailivat ja kunnioittivat häntä; toisaalta monet heistä halveksivat häntä. Raamatussa kuvatut vaikutusvaltaiset, jotka hakivat apua Jeesukselta, tunsivat varmasti hänen välittivän heistä. Monet rikkaista ja vaikutusvaltaisista eivät tosin tulleet heti avoimesti Jeesuksen luo; he odottivat, kunnes olivat varmoja, että Jeesus oli todella Jumalan Poika. Näin oli Nikodemoksen ja arimatialaisen Joosefin kohdalla.

`Lue Matt. 27:57–60 (ks. myös Mark. 15:43–47; Luuk. 23:50–53 ja Joh. 19:38–42). Kuinka Herra käytti rikasta miestä, johon Jeesus oli selvästi tehnyt vaikutuksen?`

Tätä ennen emme ole kuulleet arimatialaisesta Joosefista. Yhtäkkiä paikalle ilmestyy tämä rikas mies täyttämään profetian. Jumala on ennenkin käyttänyt ja käyttää jatkossakin rikkaita omia tarkoituksiaan varten. Siksi myös heidän parissaan on tehtävä työtä.

Vaikein vaihe vaikutusvaltaisten kanssa ystävystymisessä on kenties alkuun pääseminen. Yleisesti on parempi olla jahtaamatta heitä ja antaa heidän tulla sinun luoksesi. Näin Jeesuskin teki; he saivat olla hänen sanomansa, parantamisihmeittensä ja Jumalalta saamansa voiman todistajia. Kulissien takana he olivat vakuuttuneita, että hän oli Jumalan Poika.

Vaikutusvaltaiset ihmiset pyrkivät yhteistyöhön aidosti palvelevien tahojen kanssa useista syistä. He haluavat olla osa jotakin hyvää, joka muuttaa ihmisten elämää. He tietävät sen voivan muuttaa myös heidän elämäänsä. Tämä tarjoaa rikkaille ja vaikutusvaltaisille hienovaraisen tavan saada myös itse tarvitsemaansa apua ilman, että heidän pitää julkisesti paljastaa tarpeitaan.

Toinen vaihe on aloittaa aito palvelustyömuoto, jossa rikkaat ja vaikutusvaltaiset voivat olla osana Jumalan työtä. Ota aikaa panostaaksesi heihin.

Haaste: Lisää päivittäiseen rukouslistaasi joku, joka on valta-asemassa, mutta ei ole kuitenkaan uskovainen. Valitse henkilö, jonka kanssa voit olla yhteydessä aika ajoin.

Bonushaaste: Lähetä kirje/sähköpostiviesti valta-asemassa olevalle henkilölle. Kerro, että rukoilet hänen puolestaan.