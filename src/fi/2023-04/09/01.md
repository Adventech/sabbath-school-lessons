---
title:  Valtaapitävien Tavoittaminen
date:  25/11/2023
---

> <p></p>
> ”Mitä hyödyttää ihmistä, jos hän voittaa omakseen koko maailman mutta menettää sielunsa? Millä ihminen voi ostaa sielunsa takaisin?” (Matt. 16:26.)

### Avaintekstit
Dan. 4; 2. Kun. 5:1–19; Joh. 3:1–12; Joh. 7:43–52; Matt. 19:16–22; Joh. 19:38–42.

Vaikka Raamattu, Jumalan sana, on kirjoitettu monia vuosia sitten, se on edelleen ilmoitus Jumalan totuudesta meidän maailmallemme. Niiden monien totuuksien joukossa, joita Raamattu paljastaa, on muun muassa se, että ihmisluonto ja ihmiset – olipa kyse sitten 600-luvun Juudeassa eläneistä tai 2000-luvun Brasiliassa elävistä ihmisistä – ovat pohjimmiltaan samanlaisia: syntisiä, jotka tarvitsevat Jumalan armoa.

Tämä pätee myös rikkaisiin ja vaikutusvaltaisiin ihmisiin. Raamatunajan rikkaat ja vaikutusvaltaiset eivät poikenneet nykyajan rikkaista ja vaikutusvaltaisista, varsinkaan pyrkimyksissään vaurauteen, maineeseen ja valtaan usein (mutta ei aina) haavoittuvien kustannuksella. Kuitenkin Jumala on yhtä kiinnostunut rikkaiden ja vaikutusvaltaisten pelastuksesta kuin vähäosaisten ja heikkojenkin. Raamattu tarjoaa muutamia kiehtovia esimerkkejä vaikutusvaltaisista ja/tai rikkaista henkilöistä, joita Jumala käytti siunatakseen kansakuntia: Abraham, Iisak, Job, Salomo ja Joosef, tässä muutamia mainitaksemme.

Tällä viikolla tutkimme Jumalan missiota rikkaiden ja vaikutusvaltaisten parissa. Tee matkaa kanssamme ja näe, kuinka Jumala tavoitti näitä ihmisiä ja kuinka hän kutsuu meitä todistamaan heidän kaltaisilleen myös tänä päivänä.

_Tämä tutkistelu on sapatiksi 2.12.2023_