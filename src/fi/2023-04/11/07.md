---
title:  Lisäaineistoa
date:  15/12/2023
---

”Niiden joukossa, joita juutalaiset nimittivät pakanoiksi, oli miehiä, jotka ymmärsivät Kirjoitusten Messiasta koskevia ennustuksia paremmin kuin Israelin opettajat. Muutamat odottivat hänen tulevan päästämään heidät heidän synneistään. Filosofit koettivat tutkia heprealaisen järjestelmän salaisuuksia. Mutta juutalaisten kiihkoilu esti valoa leviämästä.” (4AO 23.)

”Herra Jeesus, voimallinen Vapahtaja, on kuollut näiden ihmisten puolesta. Hän voi herättää heidät heidän välinpitämättömyydestään, hän voi herättää heidän myötätuntonsa, hän voi pehmittää heidän sydämensä ja paljastaa heille totuuden kauneuden ja voiman. Jumala on mestarityöntekijä; eivät rajoittuneet ihmiset. Ja silti hän pyytää ihmisiä toimimaan välikappaleina, joiden kautta hän voi antaa valonsa loistaa pimeyteen. Jumalalla on jalokiviä kaikissa seurakunnissa, eikä ole meidän tehtävämme antaa yleistävää tuomiota eri uskontunnustusta edustavista ihmisistä, vaan meidän on nöyrästi ja rakkaudella esitettävä kaikille se totuus, joka löytyy Jeesuksesta. Jos ihmiset näkevät meissä oikeamielisyyttä ja omistautumista, jos he näkevät luonteessamme kristuksenkaltaisuutta, he tulevat tuntemaan vetoa totuuteen. – – He tulevat korottamaan Jeesusta, maailman Lunastajaa; he tulevat pitämään esillä elämän sanaa.” – Ellen G. White, The Advent Review and Sabbath Herald, 17.1.1893.

**Keskustelunaiheita**

`Tuntemalla lähialueemme ihmisten tarpeita me saamme henkilökohtaisesti ja seurakuntana mahdollisuuden tavoittaa ihmisiä, jotka eivät tunne niitä totuuksia, jotka ovat meille tuttuja. Mitkä ovat joitakin niistä välittömistä tarpeista, joita asuinalueenne ihmisillä on?`

`Katsokaa yllä olevia Ellen G. Whiten sanoja koskien toisin uskovia: ”Jumalalla on jalokiviä kaikissa seurakunnissa, eikä ole meidän tehtävämme antaa yleistävää tuomiota eri uskontunnustusta edustavista ihmisistä – –.” Miten voimme näyttää ihmisille oikeaa tietä ilman, että samalla tuomitsemme heitä?`

`”Mutta kun Ihmisen Poika tulee, löytääkö hän uskoa maan päältä?” (Luuk. 18:8.) Mitä Jeesus tarkoittaa tällä retorisella kysymyksellä? Mikä ero on uskolla ja uskonkäsityksillä? Miksi joiltakin, joilla on oikeat uskonkäsitykset voi kuitenkin puuttua usko Jeesuksen tullessa?`