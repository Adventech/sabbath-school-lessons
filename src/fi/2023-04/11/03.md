---
title:  Väkijoukkojen Keskuuteen
date:  11/12/2023
---

Ulkoisista ja sisäisistä haasteista huolimatta Jeesus armollisesti esittää meille kutsun osallistua hänen missioonsa palvella kaupungeissa.

`Lue Matt. 9:35–38. Mitä teksti opettaa meille lähetystyöstä väkijoukkojen keskuudessa, missä ikinä sellaisia kohtaammekin?`

Jeesus liikuttui myötätunnosta väkijoukkoja kohtaan, joita on esimerkiksi kaupungeissa. Luuk. 19:41 kuvailee, kuinka Jeesus itki Jerusalemin tähden. Me emme edes ymmärrä Jeesuksen rakkauden syvyyttä lapsiaan kohtaan, myös niitä kasvottomia massoja kohtaan, jotka asuvat kaupungeissa. Siksi Matt. 9:38 jakeessa Jeesus kehottaa meitä rukoilemaan, jotta meidän motiivimme ja sydämemme voisivat muuttua hänen motiiviensa ja sydämensä kaltaisiksi.

`Lue Matt. 4:23–25. Mistä maantieteellisistä paikoista ihmisiä tuli Jeesuksen luokse hänen aloittaessaan palvelustyötään?`

Matteuksen mukaan Jeesusta seuraavat väkijoukot tulivat Galileasta, Dekapoliin (kymmenen kaupungin) alueelta, Jerusalemista ja Juudeasta sekä Jordanin toiselta puolen (Matt. 4:25). Listalta puuttuu Samaria sekä Tyroksen ja Sidonin rannikkoalue, joka oli osa Foinikiaa. Se sijaitsi Välimeren rannalla Galileasta luoteeseen. Nyt näemme, miksi Jeesus meni tälle alueelle! Matka Tyroksen ja Sidonin seudulle oli yksi Jeesuksen monikulttuurisista lähetysmatkoista.

”Tämän fariseusten kanssa sattuneen yhteentörmäyksen jälkeen Jeesus siirtyi Kapernaumiin, kulki sitten läpi Galilean ja vetäytyi Foinikian rajalla olevaan vuoristoseutuun. Katsoessaan länttä kohden hän saattoi nähdä vanhat Tyyron ja Siidonin kaupungit. Nämä olivat levittäytyneet alhaalla olevalle tasangolle pakanallisine temppeleineen, loistavine palatseineen, markkinapaikkoineen ja satamineen, joissa vallitsi vilkas laivaliikenne.” (4AO 343.)

`Kuinka voimme auttaa ihmisiä näkemään, kuinka tyhjänpäiväisiä heidän loistavat palatsinsa ja markkinapaikkansa itsessään ovat ja miksi he tarvitsevat Jeesusta?`