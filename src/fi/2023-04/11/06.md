---
title:  Löytääkö Hän Uskoa Maan Päältä?
date:  14/12/2023
---

Jeesus esittää tämän kysymyksen erään vertauksensa lopussa: ”Mutta kun Ihmisen Poika tulee, löytääkö hän uskoa maan päältä?” (Luuk. 18:8.) Kristuksen tämän päivän opetuslapsina meidän tulee nähdä, mitä Jeesus etsii. Tämän päivän tutkistelusta voimme nähdä, että Jeesus etsii uskoa, joka loistaa jopa pimeyden keskellä.

`Lue Matt. 8:10, 13; Matt. 9:2; Matt. 20:29–34; Mark. 2:5; Mark. 10:46–52 ja Luuk. 18:35–43. Kenellä Jeesus sanoo olevan uskoa näissä raamatunpaikoissa?`

Jakeissa kerrotaan ihmisistä, joilla oli uskoa ja jotka loistivat jopa pimeissä kaupungeissa. Kapernaumissa Jeesus nostaa esiin useita ihmisiä, joilla oli uskoa. Matt. 8:10, 13 näemme kääntyneen ei-juutalaisen sadanpäällikön, jolla oli suuri usko. Tapaamme myös ne neljä uskon täyttämää ystävää, jotka poistivat talosta katon tuodakseen halvaantuneen ystävänsä Jeesuksen luo (Matt. 9:2; Mark. 2:5). Mark. 10. luvussa tapaamme entisen sokean miehen, Bartimaioksen, jonka usko loistaa kirkkaana Jerikossa.

Odottaisimme, että myös Jumalan kansan keskuudesta löytyisi suurta uskoa. Silti Jeesuksen oli vaikea tehdä työtä edes kotikaupungissaan Nasaretissa, sillä sieltä löytyi vain vähän uskoa; oikeastaan siellä oltiin suorastaan epäuskoisia. Ollessaan opetuslastensa kanssa Jeesus sanoi useita kertoja Israelista: ”Te vähäuskoiset!” (Matt. 6:30; Matt. 8:26; Matt. 14:31; Matt. 16:8.) Matt. 17:17 Jeesus huudahtaa: ”Voi tätä epäuskoista ja kieroutunutta sukupolvea!”

Eräs opetus, joka soveltuu myös tähän päivään, on se, että uskoa voi löytyä odottamattomista paikoista: kaupungeista ulkomaalaisten, pakanoiden ja eri uskontoja edustavien keskuudesta. Nöyrinä meidän on Jeesuksen tavoin mentävä kaupunkeihin ja etsittävä niitä, jotka totuuden kuullessaan vastaanottavat sen ja osoittavat pelastavaa uskoa Jeesukseen. Sellaisia ihmisiä todella löytyy kaupungeista.

Haaste: Avaa sydämesi rukoukseen saadaksesi enemmän uskoa jakaaksesi rakkauttasi lähellä ja kaukana.

`Bonushaaste: Miten sinä opit tuntemaan Jeesuksen ja kallisarvoisen kolmen enkelin sanoman? Luettele kolme hengellistä siunausta, jotka olet saanut Jeesukselta henkilökohtaisessa elämässäsi.`