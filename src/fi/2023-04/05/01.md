---
title:  Tekosyitä Lähetystyöstä Laistamiseen
date:  28/10/2023
---

> <p></p>
> ”Minä kuulin Herran äänen sanovan: – Kenet minä lähetän? Kuka lähtee sananviejäksi? Niin minä vastasin: – Tässä olen, lähetä minut!” (Jes. 6:8.)

### Avaintekstit
Joona 1–4; Nah. 1:1; 2. Kun. 17:5, 6; Ps. 24:1; Jaak. 1:27; Jes. 6:1–8.

Kaikki kutsun saaneet eivät ole olleet yhtä myöntyväisiä kuin Abraham. Joona on tästä hyvä esimerkki (lue Joona 1–4). Jumala kutsuu Joonan julistamaan tuomiota Ninivelle, Assyrian pääkaupungille. Tämän nykypäivän Irakin alueella sijainneen kaupungin etäisyys oli 900 kilometriä Jerusalemista eli reilun kuukauden matkan päässä. Joona ei vain kieltäytynyt menemästä – hän pakeni vastakkaiseen suuntaan. Saavuttuaan Jafoon hän osti laivalipun Tarsisiin, joka sijaitsee nykyisen Etelä-Espanjan alueella. Tuon 3 200 kilometrin matkan purjehtiminen olisi säistä riippuen kestänyt vähintään kuukauden. Koska Joona ei halunnut kohdata Assyrian kuningasta, hän käytti sen kuukauden, joka häneltä olisi mennyt Niniveen matkaamiseen, paetakseen toiseen suuntaan. Miksi hän, Jumalan mies, toimi näin?

Niniveläiset olivat kuuluisia pahuudestaan ja julmuudestaan. He olivat hyökänneet Israeliin ja Juudaan. Siitä huolimatta Jumala kutsui Joonaa menemään Niniveen ja julistamaan siellä, että Herra oli nähnyt heidän suuren pahuutensa (Joona 1:2). Tässä käytetään hyvin samanlaista kieltä kuin Jumala käytti puhuessaan Abramille Sodoman ja Gomorran tilanteesta (1. Moos. 18:20, 21). Joona ei ollut kuitenkaan Abraham, kuten näemme.

Mitä Joonan asenne opettaa meille niistä tekosyistä, joita mekin saatamme keksiä laistaaksemme lähetystyöstä?

4.–11.11. Kansainvälinen rukousviikko

_Tämä tutkistelu on sapatiksi 4.11.2023_