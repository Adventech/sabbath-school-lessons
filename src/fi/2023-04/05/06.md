---
title:  Tässä Olen, Lähetä Minut
date:  02/11/2023
---

Joonan tarina on enemmän kuin hämmästyttävä. Se, että Jumala pystyi pelastamaan niniveläiset Joonan huonosta todistuksesta huolimatta, on vahva muistutus siitä, että tehtävämme on olla vain kanavina Jumalalle, joka yksin voi koskettaa sydämiä ja muuttaa ne. Se on muistutus siitä, että Jumala etsii vain alttiita ja nöyriä sanansaattajia, jotka ovat halukkaita seuraamaan hänen ohjeitaan.

`Lue Jes. 6:1–8. Mikä on täsä keskeinen ajatus?`

Tässä on kutsu. Jumala etsii halukkaita vapaaehtoisia. Meidän tulee vastata kutsuun asettumalla hänen johtoonsa, kuuntelemalla hänen ääntään ja päättämällä totella kaikkea, mihin hän meitä pyytää.

Kertomus Joonasta paljastaa Jumalan rakkauden niitäkin kohtaan, jotka asuvat paikoissa, joissa Jumalan rakkautta ei tunneta eikä hänen ääntään kuulla. Kuten Jumala sääli Niniveä, hän säälii myös niitä miljoonia, jotka nykypäivänä asuvat kaupungeissa, joissa rakennukset ovat korvanneet puut ja kukat ja joissa jatkuva melu vaikeuttaa hiljentymistä ja kuuntelemista. Niniveläisistä Jumala sanoi, että he ”eivät pysty edes tekemään eroa oikean ja vasemman käden välillä” (Joona 4:11). Jumala tarvitsee sanansaattajia, jotka ovat halukkaita viemään hänen toivon sanomaansa niille, jotka ovat hukkua elämän kiireisiin ja rumuuteen.

Jesaja kuuli äänen, joka kysyi: ”Kenet minä lähetän?” Mikä on sinun vastauksesi?

Haaste: Kirjoita lista kymmenestä ihmisestä, jotka eivät ole uskovia. Kutsukaamme heitä sinun ”opetuslapsiksesi”. Pidä nimilista helposti saatavilla koko loppu neljänneksen ajan. Rukoile päivittäin listalla olevien opetuslastesi puolesta. Rukoile, että Jumala auttaisi sinua ystävystymään niiden kanssa, jotka ovat vielä vain tuttavia. Rukoile, että ystävyytenne voisi syventyä. Suhteenne lähentyessä kuuntele ja katsele heitä tarkkaavaisesti, jotta voit tunnistaa heidän erityistarpeitaan, kipukohtiaan ja tuskaansa. Rukoile, että Jumala auttaisi heitä heidän tarpeissaan.

Bonushaaste: Ala rukoilla valitsemiesi kahden, lähellä ja kaukana sijaitsevan, kaupungin ihmisten ja siellä tehtävän mission puolesta.