---
title:  Jumalan Missio Meidän Suhteemme
date:  30/09/2023
---

> <p></p>
> ”Herra Jumala huusi miestä ja kysyi: ’Missä sinä olet?’” (1. Moos. 3:9.)

Mission alkuperä ja tarkoitus on lähtöisin yksin Jumalasta. Tämä missio ei alkanut Abramin kutsusta (1. Moos. 12:1–4) eikä exoduksesta, Jumalan kansan Egyptistä paosta (2. Moos. 12:31–42). Se ei alkanut myöskään Jeesuksen Kristuksen maanpäällisestä elämästä (Matt. 1:18–25) eikä Paavalin lähetysmatkoista (Ap. t. 13:4–14:26). Tämä missio alkoi Jumalasta itsestään, kun hän loi maailmankaikkeuden ja myöhemmin ihmiskunnan (1. Moos. 1:26, 27).

Raamatussa me näemme Jumalan, joka tietoisesti kurottautuu lapsiaan kohti haluten olla heidän kanssaan. Alusta alkaen hän luo suhteen Aadamiin ja Eevaan. Jopa synnin tultua maailmaan Jumala jatkaa missiotaan, joka nyt on muuttunut tehtäväksi palauttaa hänen ja ihmiskunnan suhde ennalleen. Lopussa Jumalan missio toteutuu (Ilm. 21–22), minkä vuoksi meidän tulisi olla motivoituneita julistamaan ikuista evankeliumia maailmalle (Ilm. 14:6, 7).

Minkä tahansa mission eli lähetystyön on siis perustuttava keskeisesti Luoja-suhteeseemme ja oikeaan ymmärrykseen hänen luontonsa ja luonteensa lähetystyöhön liittyviä puolia. Ennen kuin kuitenkaan voimme ymmärtää Jumalan tarkoitusperiä, meidän on välttämätöntä ymmärtää paremmin Jumalaa.

7.10. Senioripäivä

_Tämä tutkistelu on sapatiksi 7.10.2023_