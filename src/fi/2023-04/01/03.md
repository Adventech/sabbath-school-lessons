---
title:  Jumala, Joka Haluaa Olla Kanssamme
date:  02/10/2023
---

`Lue 1. Moos. 17:7; 1. Moos. 26:3 ja 1. Moos. 28:15. Mihin Jumalan Abrahamille ja tämän jälkeläisille antama lupaus keskittyi näissä jakeissa?`

Vanhan testamentin kertomuksessa Jumala jatkaa missionsa mukaan toimimista täyttääkseen omat tarkoituksensa. Esimerkiksi vedenpaisumuksen jälkeen Baabelin (Babylonin) asukkaat päättivät kokoontua yhteen paikkaan rakentaakseen kaupungin ja tornin, joka ulottuisi taivaisiin asti. Jumala puuttui asiaan sekoittaen heidän kielensä tarkoituksenaan hajaannuttaa heidät ympäri maailman (1. Moos. 11:1–9). Sitten hän laajensi missiotaan kutsuen Abramin (josta tuli myöhemmin Abraham) kanavakseen, jonka kautta hän jakaisi siunauksiaan koko maailmalle (1. Moos. 12:1–3). Jumalan lupaukset Abrahamille ja hänen jälkeläisilleen olivat moninaiset, mutta yksi niistä nousee ylitse muiden. Useamman kerran Jumala julisti heille: ”Minä olen oleva sinun Jumalasi” tai ”Minä olen sinun kanssasi” (ks. 1. Moos. 17:7, 8; 1. Moos. 26:3; 1. Moos. 28:15).

Historian edetessä Joosef päätyy Egyptiin pelastuksen välineeksi kansalleen. Jokaisessa Joosefin elämän vaiheessa – jopa kaikkein vaikeimpina hetkinä – Herra oli hänen kanssaan (1. Moos. 39:2, 21, 23, VKR). Sukupolvia myöhemmin Jumalan missio jatkui sillä, että hän lähetti Mooseksen faraon luo vapauttamaan kansansa Egyptin orjuudesta. Kun Jumala kutsui Mooseksen tehtäväänsä, hän sanoi tälle: ”Minä olen sinun kanssasi!” (2. Moos. 3:12, RK 2012.) Kerta toisensa jälkeen Jahve vahvisti syvän halunsa olla kansansa kanssa.

`Lue 2. Moos. 29:43, 45. Mikä oli yksi Vanhan testamentin pyhäkön päätarkoituksista? Jumala oli päättänyt, että hän haluaa olla lastensa kanssa toisenlaisella tavalla. Hän vahvisti Moosekselle kaipauksensa elää Israelin lasten keskuudessa telttamajassa, jonka yhteyteen perustettaisiin hyvin tarkoituksenmukainen järjestelmä, joka viittaisi hänen perimmäiseen missionsa toteuttajaan: Jeesukseen Kristukseen. ”Uhrijärjestelmä ja juutalainen pappeusjärjestelmä perustettiin kuvaamaan Kristuksen kuolemaa ja hänen välitystyötään. Millään noista seremonioista ei olisi ollut mitään merkitystä eikä ansiota, elleivät ne olisi liittyneet Kristukseen.” – Ellen G. White, The Advent Review and Herald of the Sabbath, 17.12.1872.`