---
title:  Lisäaineistoa
date:  06/10/2023
---

”Lunastussuunnitelma ei ollut mikään perästäpäin tullut ajatus, Aadamin lankeamisen jälkeen laadittu suunnitelma. Se oli sen salaisuuden ilmaisu, ’joka kautta ikuisten aikojen on ollut ilmoittamatta’ (Room. 16:25). Se oli niiden periaatteiden paljastamista, jotka ikuisista ajoista ovat olleet Jumalan valtaistuimen perustus. Jumala ja Kristus tiesivät alusta alkaen saatanan luopumuksen ja ihmisen lankeamisen tuon luopion pettämistaidon tähden. Jumala ei ollut säätänyt synnin olemassaoloa, mutta hän näki edeltäkäsin sen ilmaantumisen ja valmistui tämän kauhean tapauksen varalle. Niin suuresti hän rakasti maailmaa, että lupasi antaa ainoan Poikansa, ’ettei yksikään, joka häneen uskoo, hukkuisi, vaan hänellä olisi iankaikkinen elämä’ (Joh. 3:16).” (4AO 13.)

”Kristus ei sanonut opetuslapsilleen, että heidän työnsä olisi helppoa. – – Mutta heitä ei jätettäisi taistelemaan yksin. Hän vakuutti heille olevansa heidän kanssaan; ja jos he etenisivät uskossa, Kaikkivaltias suojaisi heidän kulkuaan. – – Jos he vain noudattivat hänen sanaansa ja työskentelivät hänen yhteydessään, he eivät voineet epäonnistua. Menkää kaikkeen maailmaan, hän kehotti heitä. Menkää asutun maailman uloimmillekin rajoille varmoina siitä, että minä olen sielläkin teidän kanssanne. Työskennelkää uskoen ja luottaen, sillä koskaan ei tule aikaa, jolloin minä hylkäisin teidät. Minä olen aina teidän kanssanne, autan teitä täyttämään velvollisuutenne, opastan, lohdutan, pyhitän, tuen teitä ja annan teidän menestyä pyrkimyksissänne puhua niin, että toisten huomio kiinnittyisi taivaaseen.” (6AO 24.)

**Keskustelunaiheita**

`Jumalan ensimmäiset sanat langenneelle ihmiskunnalle olivat: ”Missä sinä olet?” Mitä lohtua tämä totuus tuo meille koskien Jumalan aikeita meitä ja rakkaitamme kohtaan?`

`Miettikää, mitä tarkoittaa, että itse Jumala, Jeesuksen persoonassa, tuli tähän maailmaan pelastaakseen meidät. Kristus ristillä oli ylivoimaisesti paras ilmentymä Jumalasta mission Jumalana. Mitä tämä kertoo meille Jumalan luonteesta?`

`Missio on Jumalan. Siksi hän varustaa ja voimaannuttaa ihmisiä mukaan työhön. Kun tämän todellisuuden valossa tarkastelemme maailmanlaajuisen evankelioimistyön haasteita, kuinka voimme käsitellä riittämättömyyden ja pelon tunteitamme ja asenteitamme?`