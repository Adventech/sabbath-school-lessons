---
title:  Ester Ja Mordokai
date:  16/12/2023
---

> <p></p>
> ”Minä teen sinusta valon kaikille kansoille, niin että pelastus ulottuu maan ääriin saakka.” (Jes. 49:6.)

### Avaintekstit
Dan. 1:1–12; Dan. 6:1–10; Est. 2:1–10, 20; Est. 3:1–15; Est. 4:1–14; Est. 9:1–12.

Yksi Raamatun innoittavimmista kertomuksista – kertomus monikulttuurillisesta työstä – löytyy Esterin kirjasta. Tästä kirjasta on vuosituhansien aikana kirjoitettu paljon, ja vielä nykyäänkin monet juutalaiset viettävät purim-juhlaa, jonka juuret löytyvät Est. 9:26–31.

Ester ja hänen serkkunsa Mordokai olivat juutalaisia, jotka asuivat Persian valtakunnan pääkaupungissa Susassa. Jostakin syystä he olivat joidenkin muiden juutalaisten tavoin jääneet pakkosiirtolaisuutensa maahan, vaikka muut juutalaiset olivat jo palanneet Juudaan.

Sitten erinäisten johdatuksena pidettävien tapahtumien kautta Esteristä tulee kuningatar. ”Hänestä tuli kuninkaalle kaikkia muita naisia rakkaampi, eikä kukaan toinen neitsyt osannut hänen laillaan voittaa puolelleen kuninkaan mieltymystä ja suosiota. Kuningas asetti kuninkaallisen kruunun Esterin päähän ja julisti hänet kuningattareksi Vastin sijaan.” (Est. 2:17.)

Juuri tässä roolissa Ester pystyi vaikuttamaan, vaikkakin hieman vastahakoisesti, merkittävällä tavalla Raamatun historiaan. Omalla ainutlaatuisella tavallaan tämä kertomus osoittaa, kuinka Jumalan kansa voi todistaa totuudesta jopa vieraassa ympäristössä.

Aikasi sallimissa rajoissa lue tai selaile Esterin kirja läpi tämän viikon raamatuntutkistelua varten.

_Tämä tutkistelu on sapatiksi 23.12.2023_