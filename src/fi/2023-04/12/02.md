---
title:  Vankina Vieraassa Kulttuurissa
date:  17/12/2023
---

Ei ole koskaan helppoa asettua ulkomaille asumaan. Meidän nykypäivän ihmisten voi olla vaikea ymmärtää, mitä juutalaiset joutuivat kokemaan ensin babylonialaisten ja sitten persialaisten vallan alla.

Harva meistä esimerkiksi asuu maassa, jossa enemmistö on adventisteja ja jossa uskomme periaatteet ovat jossakin määrin maan laki. Ennen karkotustaan juutalaiset olivat kuitenkin asuneet omassa maassaan, jossa heidän uskonsa periaatteet oli kirjattu myös maan lakiin.

Ajattele, kuinka helppoa Jumalalle uskollisena pysymisen olisi pitänyt olla. Kuinka paljon helpompaa olisikaan pyhittää seitsemännen päivän sapattia, jos sen viettäminen olisi kirjattu kansakunnan lakiin?

Raamatun historia on kuitenkin osoittanut meille, että olivatpa maan säädökset mitkä tahansa, ja vaikka ne olisivat uskolle suotuisia, uskollisuuden täytyy kummuta jokaisen omasta sydämestä, ihmisen sisältä, tai muuten synti, luopumus ja tuho ottavat vallan.

”Herra sanoi: – – tämä kansa lähestyy minua vain suullaan ja kunnioittaa minua vain huulillaan, koska sen sydän on vetäytynyt minusta kauas ja koska sen kuuliaisuus minua kohtaan on vain opittujen ihmiskäskyjen noudattamista[.]” (Jes. 29:13.)

Niitä taas, jotka ovat lujasti päättäneet olla uskollisia, ei edes kaikkein epäsuotuisin ympäristö voi estää olemasta kuuliaisia.

`Lue Dan. 1:1–12; Dan. 3:1–12 ja Dan. 6:1–10. Vaikka jokainen tilanne on varmasti ainutlaatuinen, mitä nämä kertomukset paljastavat niistä haasteista, joita Jumalan kansa voi kohdata eläessään vieraassa kulttuurissa?`

Riippumatta siitä, keitä olemme tai missä asumme, me elämme ympäristössä, joka voi jossain määrin joko lakiensa tai kulttuurinsa tai molempien puolesta asettaa suuria haasteita meidän uskollemme ja todistamisellemme. Nämä Danielin kirjan kertomukset paljastavat, että jopa vaikeissa olosuhteissa ihmiset voivat pysyä uskollisina Jumalalle. Nämä kertomukset päättyivät kaikki ”onnellisesti”, mutta vaikka niin ei olisi käynyt, ei ole epäilystäkään siitä, etteivätkö nämä miehet olisi silti toimineet oikein.