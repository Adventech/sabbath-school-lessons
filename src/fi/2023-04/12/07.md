---
title:  Lisäaineistoa
date:  22/12/2023
---

”Jokainen perhe ja koulu, jokainen vanhempi, opettaja ja lapsi, jolle on loistanut evankeliumin valo, joutuu tässä kohtalokkaassa tilanteessa samanlaisen kysymyksen eteen kuin kuningatar Ester Israelin historian ratkaisevana hetkenä: ’Kuka tietää, etkö sinä juuri tällaista aikaa varten ole päässyt kuninkaalliseen arvoon?’ (Ester 4:14).” (EK 248.)

”Ester oli kaunis juutalaistyttö. Hän oli serkku Mordokaille, joka otti hänet kotiinsa hänen vanhempiensa kuoltua ja rakasti häntä kuin omaa tytärtään. Jumala käytti Esteriä pelastamaan juutalaisen kansan Persian maassa.” (Lainaus kirjan Daughters of God johdanto-osuudesta [s. 45], jonka on kirjoittanut joku muu kuin Ellen G. White. Kaksi seuraavaa kappaletta ovat kuitenkin hänen kirjoittamiaan.)

”Muinaisina aikoina Herra työskenteli hämmästyttävällä tavalla hänelle pyhittäytyneiden naisten kautta. He tekivät hänen työtään yhdistämällä voimansa niiden miesten kanssa, jotka Jumala oli valinnut edustajikseen. Hän käytti naisia saavuttamaan suuria ja ratkaisevia voittoja. Useammin kuin kerran hän käytti heitä hätätilanteissa nostaen heidät eturintamalle ja työskennellen heidän kauttaan monien elämän pelastamiseksi. Esterin kautta Herra vapautti kansansa voimallisella tavalla. Hetkenä, jolloin näytti, ettei mikään mahti voisi pelastaa heitä, Ester ja hänen lähipiirinsä naiset paastosivat, rukoilivat ja tarttuivat toimeen tuoden pelastuksen hänen kansalleen. – –

Tutkimalla Vanhan testamentin aikoina eläneiden naisten työtä Jumalan asian edistämiseksi saamme opetuksia, joiden avulla kykenemme vastaamaan nykypäivän työssä esiin nouseviin hätätilanteisiin. Emme ehkä joudu yhtä kriittiseen ja merkittävään tilanteeseen kuin jossa Jumalan kansa oli Esterin aikana; mutta usein kääntyneet naiset voivat toimia tärkeässä roolissa myös vaatimattomammilta paikoilta. Näin monet ovat tehneetkin ja ovat edelleen valmiita tekemään.” – Ellen G. White, Daughters of God, s. 45, 46.

**Keskustelunaiheita**

`Meille jää joitakin vastaamattomia kysymyksiä liittyen varsinkin Esterin rooliin kuninkaan hovissa, vaikka hänet ylennettiinkin kuningattareksi. Kuinka sovitamme nämä asiat yhteen hänen uskonsa kanssa? Onko se mahdollista?`

`Keskustelkaa maanantain tutkistelun lopussa olevasta kysymyksestä koskien uskon peittelyä tietyissä tilanteissa. Saammeko joskus toimia niin?`