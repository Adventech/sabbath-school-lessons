---
title:  Loppuun Saatettu Missio
date:  28/12/2023
---

`Lue Ilm. 21:1–4 ja Ilm. 21:22–22:5. Mitä teksteissä kuvaillaan?`

Mikä paratiisi uusi maa tulekaan olemaan! Kuolemaa ja syntiä ei enää ole. Paholainen ja pahuus on tuhottu. Tapaamme rakastavan Vapahtajamme ja saamme olla yhdessä rakkaittemme kanssa. Uudessa maassa on edustajia kaikista etnisistä ryhmistä ja kielistä.

Pääkonferenssin lähetystyötoimikunta on hyväksynyt maailmanlaajuisen Global Mission -mittausmenetelmän, jolla voidaan määritellä, onko jokin ihmisryhmä saavutettu vai ei. Saavutettu ryhmä on sellainen, josta on voitettu riittävä määrä ihmisiä ja jolla on riittävästi resursseja todistaa tehokkaasti lopuille ryhmään kuuluville ilman ulkopuolista apua. Ryhmä pitää jumalanpalveluksia, heillä on Raamattuja ja muuta kirjallisuutta omalla äidinkielellään ja heillä on kotoperäisiä johtajia, jotka voivat todistaa muulle ryhmälle ilman tulkkia.

Saavuttamattomien ryhmä taas on sellainen, josta ei löydy kotoperäistä adventistiyhteisöä, johon kuuluisi riittävä määrä ihmisiä ja jolla olisi riittävä määrä resursseja todistaa tehokkaasti omalle ryhmälleen ilman oman kulttuurinsa ulkopuolista apua.

Jokaisen paikallisseurakunnan ja unionin on määriteltävä ne ihmisryhmät yhteisössään, jotka tulisi saavuttaa. Nyt on aika panostaa Jumalan missioon tehdä opetuslapsia kaikista ihmisryhmistä ja näin jouduttaa Vapahtajan paluuta.

Haaste: Kuinka joudutat Kristuksen paluuta? Kylvätkö toivon siemeniä niiden sydämiin, joiden täytyy kuulla hyvät uutiset? Kasteletko uusien uskovien sydämessä kasvavaa siementä auttamalla heitä oppimaan, mitä uskollinen kuuliaisuus Kristusta kohtaan tarkoittaa? Rukoile tilaisuuksia kertoa uuden maan lupauksesta niille, jotka ovat rukouslistallasi.

`Bonushaaste: Jotkut ”opetuslapsistasi” ovat ehkä valmiita vastaanottamaan Kristuksen. Siihen kuuluu seurakuntaan tai uskovien ryhmään liittyminen. Kuvittele itsesi heidän asemaansa. Millaista olisi osallistua seurakuntanne tilaisuuteen ensimmäistä kertaa? Millaisen kokemuksen he saisivat? Jaa ajatuksesi seurakuntasi johdon kanssa ja toimi heidän kanssaan toteuttaaksesi suunnitelmaa olla opetuslapseuttava seurakunta.`