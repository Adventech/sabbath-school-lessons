---
title:  Viimeinen Kriisi
date:  26/12/2023
---

Jeesus sanoi opetuslapsilleen ja meille: ”Menkää siis ja tehkää kaikki kansat minun opetuslapsikseni: kastakaa heitä Isän ja Pojan ja Pyhän Hengen nimeen ja opettakaa heitä noudattamaan kaikkea, mitä minä olen käskenyt teidän noudattaa. Ja katso, minä olen teidän kanssanne kaikki päivät maailman loppuun asti.” (Matt. 28:19, 20.) Tämä on lähetyskäsky. Monin tavoin kolmen enkelin sanoma, jossa kutsutaan julistamaan evankeliumia ”kaikille kansoille, heimoille, kielille ja maille” (Ilm. 14:6), on vain tämän lähetyskäskyn nykyaikaan muokattu versio, meille annettu totuus (ks. 2. Piet. 1:12).

`Lue 1. Joh. 4:8; 2. Piet. 3:9; 1. Tim. 2:4 ja 1. Moos. 12:3. Miksi jokainen ihmisryhmä on Jumalalle tärkeä?`

Kristuksen rakkaus ulottuu koko ihmiskuntaan; yhtäkään ryhmää ei suljeta sen ulkopuolelle. Vastoin teologiaa, joka opettaa, että Kristus kuoli ennalta määrätyn eliitin puolesta, Raamattu tekee selväksi, että Kristus kuoli kaikkien ihmisten puolesta heidän rodustaan, etnisestä taustastaan tai muusta tekijästä riippumatta. Jos olet ihminen, Kristus kuoli puolestasi. Piste. Ainoa jäljelle jäävä kysymys jokaisen kohdalla on: Kuinka vastaat hänen kuolemaansa?

Kun Jeesus palaa, on vain kaksi leiriä: ne, jotka ovat alistuneet Paholaisen vallan alle uskonnollisten ja poliittisten voimien vaikutuksesta, kuten Ilmestyskirjan luvut 13 ja 17 osoittavat; ja ne, jotka ovat täysin alamaisia Kristukselle ja joiden usko ilmenee siinä, että he noudattavat Jumalan käskyjä (Ilm. 14:12).

Alusta alkaen ihmiset ovat saaneet todisteita siitä, kuka Jumala on ja kuinka vanhurskas hän on (Room. 1:18–21). Siksi kaikki, myös menneiden aikojen ihmiset, tullaan tuomitsemaan sen perusteella, kuinka he olivat yhteistyössä Jumalan kanssa ja kuinka he elivät elämäänsä, eikä siihen vaikuta se, kuinka paljon he ymmärsivät tai olivat ymmärtämättä (Room. 2:11–16).

Lopun aikana kahtiajakautuminen kasvaa, eikä omantunnonvapautta enää kunnioiteta. Ihmisiä painostetaan asettumaan Paholaisen puolelle. Meillä on kiire julistaa evankeliumia ja paljastaa Paholaisen juonet. Tästä kolmen enkelin sanomassa ja missiossamme on kyse.

`Mikä saisi sinut ajattelemaan, ettei Kristuksen kuolema puolestasi ei riittäisi sovittamaan syntejäsi?`