---
title:  Jumalan Työn Loppuun Saattaminen
date:  23/12/2023
---

> <p></p>
> ”Koska tämä kaikki näin hajoaa, millaisia onkaan pyhässä elämässä ja hurskaissa teoissa oltava niiden, jotka odottavat Jumalan päivää ja jouduttavat sen tuloa[.]” (2. Piet. 3:11, 12.)

### Avaintekstit
Ilm. 1:1–7; 1. Piet. 2:9; Ilm. 14:6–12; Luuk. 11:23; 1. Tim. 2:4; Ilm. 21:1–4.

Ilmestyskirja täyttää mielen lopunajan näkymillä. Kirjan keskeinen sisältö liittyy Kristuksen ja Paholaisen väliseen konfliktiin. Paholainen on menettänyt laillisen valtansa maan päällä, ja nyt hän ajaa takaa niitä, jotka pysyvät uskollisina Jumalalle. Kirja huipentuu Jeesuksen paluuseen, kun hän saapuu vapauttamaan lapsensa, joihin kuuluvat kaikki elossa olevat vanhurskaat sekä aina Aadamin ja Eevan syntiinlankeemuksesta lähtien uskossa kuolleet. Kirja näyttää meille myös Paholaisen ja jumalattomien tuhoutumisen tulella, sekä sen, kuinka Jeesus perustaa ikuisen valtakuntansa uudeksi luodun maan päälle.

Ilmestyskirjasta kiinnostuneet lukijat tutkivat innokkaasti kirjaa ja pyrkivät sijoittamaan siellä kuvattuja merkkejä ja tapahtumia kirkkohistorian aikajanalle aina ensimmäiseltä vuosisadalta jälkeen Kristuksen meidän lopunajan päiviimme saakka. Näin kuuluukin tehdä.

Tässä tämän neljänneksen viimeisessä tutkistelussa näemme kuitenkin, että Ilmestyskirja on lähetystyöstä kertova kirja, jossa keskitytään missiohenkiseen Jumalaan, joka kutsuu meitä olemaan lähetysseurakunta. Kutsumuksemme julistaa ”nykyistä totuutta” maailmalle on voimassa aina siihen asti, kunnes jokainen on tehnyt valintansa joko Jumalan puolelle tai häntä vastaan.

_Tämä tutkistelu on sapatiksi 30.12.2023_