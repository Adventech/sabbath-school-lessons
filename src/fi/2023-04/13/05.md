---
title:  Tehtävässä Onnistuminen
date:  27/12/2023
---

Millaista on tehtävässämme onnistuminen? Saatamme olla kiusattuja ajattelemaan, että onnistuminen tarkoittaa monia kasteita, suuria seurakuntia ja nopeaa kasvua. Saatamme pitää onnistumisena sitä, että saamme yhteyden jokaiseen heimoon ja ihmisryhmään maan päällä välittääksemme totuuden heille, ja ajattelemme kenties, että voimme jouduttaa tätä käyttämällä radiota, internetiä ja televisiota hyväksemme. Kaikki tämä voi tietysti olla hyvää ja hyödyllistä, mutta meidän on muistettava, mitä Paavali kirjoitti uskovien yhteisölle Korintissa: ”Minä istutin, Apollos kasteli, mutta Jumala antoi kasvun.” (1. Kor. 3:6.) Toisin sanoen meidän huomiomme tulee keskittyä prosessiin; Jumala pitää huolen kasvusta.

Olemme jo nähneet, että Jumalan mission tavoitteena on pelastaa kadonneet jokaisesta ihmisryhmästä maailmassa tekemällä heistä Jeesuksen uskollisia opetuslapsia, jotka osallistuvat hänen missioonsa.

Lue seuraavat tekstit. Mitä ne kertovat meille niiden luonteesta, joista tulee Jeesuksen seuraajia?

`2. Kor. 11:2`

`Jes. 30:21; Joh. 10:27; Joh. 16:12, 13`

`2. Tess. 2:9–11; Hepr. 3:12, 13; 1. Joh. 1:8`

`1. Joh. 1:9; Ilm. 7:14; Ilm. 19:8`

Jeesuksen opetuslapset ovat puhtaita. He pysyvät Jeesukselle uskollisina samalla tavoin kuin puhdas morsian pysyy uskollisena kihlatulleen. He seuraavat Jeesusta tämän johtaessa heitä Pyhän Hengen hiljaisen äänen avulla. Tähän kuuluu myös se, että hän johdattaa meitä lähetystyöhön toisten hyväksi. Jeesuksen opetuslapsissa ei ole vilppiä. Heitä ei voida johtaa harhaan heikentävillä epäilyillä, väärillä opetuksilla tai moraalittomuudella. He eivät kuitenkaan tunne olevansa moraalisesti muita parempia. He ymmärtävät olevansa vajavaisia, ja tarvitsevat Jumalan puhdistavaa armoa ja laupeutta. Ymmärtäessään tämän he ovat samalla avoimia ottamaan vastaan ojennusta ja opetusta muilta uskovilta. Missiossa onnistuminen on sitä, että saadaan tämän tyyppisiä opetuslapsia.

`Mitä tarkoittaa olla kihlattu Kristukselle puhtaan neitsyen tavoin (2. Kor. 11:2)? Miten me syntisinä voimme olla tällaisia Jumalan edessä?`