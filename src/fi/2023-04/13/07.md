---
title:  Lisäaineistoa
date:  29/12/2023
---

”Suuri lunastussuunnitelma saattaa maailman jälleen täysin Jumalan suosioon. Kaikki synnin kadottama palautetaan ennalleen. Ei vain ihminen vaan myös maa tulee lunastetuksi, ja se tulee kuuliaisten ikuiseksi asuinsijaksi. Kuusi tuhatta vuotta saatana on kamppaillut pitääkseen maata hallussaan. Nyt täyttyy se tarkoitus, joka Jumalalla alun perin oli luodessaan maailman. ’Korkeimman pyhät saavat valtakunnan ja omistavat valtakunnan iankaikkisesti – iankaikkisesta iankaikkiseen’ (Dan. 7:18).” (1AO 322.)

Ennen kuin tämä voi käydä toteen tehtävämme on osallistua Jumalan kanssa hänen missioonsa tavoittaa maailma varoituksen sanomalla, jotta ihmiset voivat vastaanottaa Jumalan lupauksen uudelleenluomisesta.

”Kaipaan nähdä monia työntekijöitä toimimassa niiden hyväksi, jotka eivät tunne uskomme todisteita. Monet ovat saaneet suurta valoa kuullessaan kolmen enkelin sanoman, ja nyt heidän tulisi julistaa tätä sanomaa kaikkialla maailmassa. Haluan tehdä oman osani ja avata muille tietä kantaa totuuden valoa. Auttakoon Herra meitä pukeutumaan taisteluasuun. Uskovien tulee yhdistää voimansa tähän vakavaan työhön antaa maailmalle viimeinen varoitus.” – Ellen G. White, Kirje 390, vuodelta 1907 (julkaisematon).

Olemme tämän neljänneksen ajan tutkineet erilaisia Jumalan missioon liittyviä näkökohtia ja kysymyksiä. Tällä viikolla päätimme tutkistelusarjan perehtymällä Ilmestyskirjan tarjoamiin avaimiin ymmärtää, miltä ennallistettu suhde Jumalaan näyttää. Tutkistelu huipentui näkyyn loppuun saatetusta tehtävästä, jonka jälkeen maa on ennallistettu ja luotu uudelleen. Vaikka on totta, että aika, kun synti ja kärsimys tuhotaan, on kauhistuttavimpia päiviä maailman historiassa, Jumala kääntää katseemme tuon hetken jälkeiseen aikaan ja tarjoaa meille lohtua ja rohkaisua lupauksessaan maailman ennallistamisesta.

**Keskustelunaiheita**

`Mikä on ikuinen evankeliumi? Miksi se on ikuinen? Miksi ikuisen evankeliumin totuuksien tulee olla meidän missiomme perusta?`

`Miksi korostamme niin paljon kolmen enkelin sanomaa? Miten vastaat väitteeseen, jonka mukaan meidän on keskityttävä Jeesukseen eikä mihinkään näin kielteiseen kuin tämä viesti, joka sisältää vahvoja varoituksia?`