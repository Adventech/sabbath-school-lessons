---
title:  Saavuttamattomien Tavoittaminen, Osa 1
date:  02/12/2023
---

> <p></p>
> ”Jumala, joka on luonut maailman ja kaiken, mitä siinä on, hän, joka on taivaan ja maan Herra, ei asu ihmiskäsin tehdyissä temppeleissä.” (Ap. t. 17:24.)

### Avaintekstit
Ap. t. 17; 1. Kor. 2:2; Room. 1:18–25.

Kuvaillen Paavalin toimintaa Ateenassa Luukas kirjoitti: ”Hän keskusteli synagogassa juutalaisten ja jumalaapelkäävien kanssa ja puhutteli joka päivä torilla kaikkia, joita sattui tapaamaan.” (Ap. t. 17:17.)

Luonnollisesti Paavalille olisi ollut luontevinta työskennellä juutalaisten keskuudessa, jotka olivat samaa lihaa ja verta hänen kanssaan. Paavali kuitenkin kieltäytyi tyytymästä työskentelemään vain oman kansansa keskuudessa. Hänet oli kutsuttu tavoittamaan myös muita.

Paavali olisi myös voinut työskennellä vain jumalaapelkäävien ei-juutalaisten parissa, joiden maailmankuva oli jo valmiiksi muuttunut merkittävästi. Heillä olisi ollut raamatullinen perusta, jolle Paavali olisi voinut rakentaa. Heiltä puuttui enää vain tieto siitä, että Jumala, jota he pelkäsivät, oli Jeesus Messias.

Mutta ei. Ollessaan Ateenassa, filosofiastaan kuuluisassa kaupungissa, Paavali pyrki tavoittamaan myös siellä olevat ihmiset. Monilla heistä oli radikaalisti erilainen tausta ja maailmankatsomus kuin heprealaisilla, joilla oli oma pyhä historiansa. Se muodosti perustan sille uskolle, jota Paavali halusi opettaa atee­nalaisillekin.

Miten Paavali yritti tavoittaa näitä ihmisiä, ja mitä me voimme oppia hänen pyrkimyksistään?

_Tämä tutkistelu on sapatiksi 9.12.2023_