---
title:  Lisäaineistoa
date:  08/12/2023
---

Yksi tärkein opetus tässä kertomuksessa, jossa Paavali todistaa Areiopagilla, on se, miten hän teki paikan päällä tutkimusta siitä, miten lähestyä näitä saavuttamattomia ei-uskovia. Hänen toimintansa tuloksena Ateenassa aloitti pieni ryhmä uskovia.

”Apostolin sanat ja kuvaus hänen asenteestaan ja ympäristöstään oli määrä Hengen innoittamana tallettaa perinnöksi kaikille tuleville sukupolville. Ne todistavat hänen horjumattomasta luottavaisuudestaan, hänen rohkeudestaan yksinäisyydessä ja vastoinkäymisissä sekä siitä voitosta, jonka hän saavutti kristinuskolle pakanuuden sydämessä.

Paavalin sanat sisältävät arvokasta tietoa seurakunnalle. Hän oli tilanteessa, jossa hän olisi helposti voinut sanoa sellaista, mikä olisi ärsyttänyt hänen kopeita kuulijoitaan ja saattanut hänet itsensä vaikeuksiin. Jos hänen puheensa olisi ollut suora hyökkäys heidän jumaliaan ja kaupungin suurmiehiä vastaan, hän olisi ollut vaarassa saada saman kohtalon kuin Sokrates. Mutta jumalallisen rakkauden innoittamana hän tahdikkaasti ja varovasti suuntasi heidän mielensä pois pakanallisista jumalista ja ilmoitti heille oikean Jumalan, joka oli heille tuntematon.” (6AO 169, 170.)

Olemalla suoraan yhteydessä ihmisiin, tutkimalla heidän kulttuuriaan ja uskontoaan sekä kunnioittamalla heidän omistautuneisuuttaan hengellisille asioille Paavali onnistui atee­nalaisten parissa eräässä asiassa, jota voidaan pitää arvokkaana tietona seurakunnalle. Hän onnistui olemaan ärsyttämättä kuulijoitaan. Tämä itsessään oli suuri, Jumalan innoittama saavutus. Tämä on Ellen G. Whiten mukaan sitä ”arvokasta tietoa seurakunnalle”, johon meidän tulee kiinnittää huomiomme tässä kertomuksessa.

**Keskustelunaiheita**

`Käyttäen mallina kertomusta Paavalista Ateenassa mikä on ensimmäinen askel niille, jotka haluavat aloittaa uuden evankelioivan työn jossakin kaupungissa?`

`Millaista käyttäytymistä vaaditaan kristityltä, joka haluaa rakentaa siltoja itsensä ja minkä tahansa paikan asukkaiden välille, jotka eivät tunne Jumalaa?`

`Kun jotkin nykyajan epäjumalat herättävät meissä ärtymystä, mitä meidän pitäisi välttää tekemästä, ainakin alkuvaiheessa, aloittaessamme uutta työtä ihmisten parissa, jotka palvovat näitä epäjumalia?`