---
title:  A Haksa Siansuahna
date:  06/07/2022
---

> <p></p>
> “Vanglian Topa in acih in ah: ‘En un, amaute a siantho nadingin suangtui in ka zia-et ding hi; Tua lo Ka mite bangcih nawnding Ka hi hiam?’” Jer. 9:7.

“Pasian’ Kha in nang’ lungsim hong nasakzo Topa’ kammal khat hong guan ahihleh, tua hangin sihtheihna ahi nangma sunga omsa khat a natsak nopman ahi hi.”–Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.

A tunga Laisiangtho mun nang teldan koibang hiam? Tua kisiansuahna sungah nang zong naphutkhak nanasak bangpeuh a omkha hiam?

`Jeremiah 9:7-16 sim in. Pasian in “suangtui in zia-et” ding cihi. Judah leh Jerusalem a cihna hi (Jer. 9:7). Bang paulam thunih Pasian in pia hiam? (Jer. 9:13, 14). Koi bangin hong suangtui ding hiam? (Jer. 9:15, 16).`

Pasian in, nasia takin suangtui in a zia-et ding hi. Suangtui in zia-etna in a haksat mah mah theihna’ng thu thum omhi. Amasa in, Pasian in i mawhna hong phawksak kik ciangin nasamahmah ding hihang. Jeremiah in zong “nakpi takin pum a kizap hangin a ekte tuitheilo a, luangkhia theilo hi. Pum a kizapzap hangin amawkna a suak hi. Banghang hiam cihleh migilote omlai veve hi” cihi (Jer. 6:29). Eimah kiphawktawm theihna dingin nasia takmah in hih kultuak hi.

Anihna, eima’ mawhna i telcian mahmah ciangin dah in lungkham mahmah ding hihang.

Athumna, kikhelnop mahmah hang beidong leltak ding hihang. Eima neihkhitsa tuathu luite paihkhiat ding pen hong haksa mahmah ding hi.

`Nang hong kitomtom sak mawhna teng ngaihsun kik in. Tuni in Pasian in nang hong suangtui in hong zia-et ding hileh, hong koicih tam? Israel mite khauhtak in ahih mahbang in, Pasian in nangmah, koibang in hong hihthei ding naci hiam?`