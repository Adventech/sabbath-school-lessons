---
title:  Lamdangsa
date:  03/07/2022
---

> <p></p>
> “Ka itte aw, note upna hong ki zia-etna in, gimna haksate nathuak manun lamdang sal ua kei unla, lungkham ngaihsut kei un.” (1 Pet. 4:12).

Lamdang sakna a thuak haksa mahmahte hong om vatvat thei hi. Namai ah mawtaw khat hong kawivat thei hi. Nasep taanna lai zong kingahvat thei hi. Cidamna sittelna pan zong lam-etloh thusia kingah vat thei hi. Na itmahmah hong itding na lam-et khat in hong lehheek thei ek hi. A natmahmah mahbang in lamdang takin suksia semsem theilai hi.

Tukal sungteng pen a namahmah zia-etna pawlkhat bul-etmahmah ding hihang.

I kipat na’ngin 1Peter 4:12 ah kileh vatleng, “lamdangsa” cihpen Greekpau in “midang, or gamdang” peuh a cihna ahi hi. Peter in ama’ laisimte peuhmah in, meikuang lauhuai mahmah leh zia-etna haksa khawngte lauluatna thaang sungah awksak nuamlo hi. A omngeina hilel a, a omding mah zong hilel cih theisak nuam hi.

“Meikuang” tawh kisittelna a cihzong pen Greekpau mah ahi hi. Mundangdang ahbel “meikhuk” khawngpeuh naci hi. Upna ki sittelna limlim peuhmah a “tuikham” ding mah kisam hi.

`1Peter 4:12-19 sim lecin, Peter’ thupuak bang hiam?`

Christian’ nundan limlim pen ol ngaihsuttheih lua ihih manun, thuakna a omteh lamdang kisavat thei hi. Langnih omcih theihsa hi a, ahoih Pasian leh a sia Satan ahi uhhi. Tua hi a, ahoih a piang khempeuh pen Pasian i pia a, a sia a piang khempeuh Satan kingawh pong hi. Nuntak pen amaimai hi hetlo hi. Eima ngaihsut phutkhak khawng tawh Pasian ahi a, Satan ahi a kingawh mikmek theilo hi. Khatveivei Pasian tawh tonkhop khawngpen tona haksapipi khawng omthei hi. Satan’ nung zuileng peuh hamphatna’ng tam zawsop hi. Job zong thumaan mahmah napi a thuak siat ciangin, Pasian kiangah dotna dong a, “banghang in migilote khangto in hau in lianthei hiam?” (Job 21:7).

`Peter in hih haksatna khempeuh pen Christ ading in dingtang in omhang hi cihi. Haksatna bel thudang hangin zong hong tungthei mah hi. 1Peter 4:12-19 in, zia-et haksatna a thuak nalawm khatpeuh in lamdang a sakloh theihna’ng koici hilhcian ding in hong hilh hiam?`