---
title:  A Haksa Satan’ Zia-etna
date:  04/07/2022
---

> <p></p>
> “Note pilvang in khuaphawk un. Na galuh ahi Dawimangpa humpinelkai bangin a nektheih ding zongin vak kawikawi hi” 1Pet. 5:8.

`A tunga laisiangtho mun na sim ciangin, bang thupuak i mu thei hiam? “Hih thute bangzah in thupisak ka hiam” cih ngaihsun in. Na nuntak sungah hithute nathupit sakna in bang nahih hiam?`

Humpinelkai gilkial na mukha ngei hiam? A ut peuhpeuh manziau in ne thei cih i theihsa ahi hi. Peter in, Satan zong tuabangin kileh kawikawi hi cihi. I kiimkot i etet ciangin, thatnuamlua cih i muhsa ahi hi. Mun khempeuh ah sihna thuakna lungsim suksiatna cihte omsak kawikawi lel hi. Satan nasepte muhna pan kisuakta theilo lel hi.

`1 Peter 5:8-11 simin. Satan’ vialvaakna Christiante in koici thukkik ding ihi hiam?`

A thuaksiate ading Pasian in bang kamciam pia hiam? 1Pet. 5:10.

Christian’ upna Satan in a dona thuhkikna in Peter in hihlai hong gelh hi. I gengensa mah bangin Satan zong lampi tuamtuam tawh nasem hi. Galpa’ thahatna leh vangliatna i theihteei hang, lungkia ngeikei inla, Zeisu in Satan zokhin hi cih phawkden inla, Zeisu tungah upna tawh i ki aap laiteng Satan in hong zotheilo ding cih thei in. Singlamteh hangin Christ’ gualzawhna in eima’ gualzawhna hongsuak hi.

`Satan in hong natsak theihna lampite ngaihsun in. 1Peter 5:8-11 na sim ciangin, Satan in a suksiat gawpna hih leitungah tenglai nahihlam leh koici bangin phu ding cih hong theisak naci hiam?`