---
title:  Hongtung Haksatnate
date:  02/07/2022
---

### Tukalsung Simding
1 Pet. 4:12-19; 1 Pet. 5:8-11; Rom. 1:21-32; Jer. 9:7-16; 2 Cor. 12:7-10.

> <p>Kamngah</p>
> “Ka itte aw, note upna hong ki zia-etna in gimna haksate na thuak manun a thu lamdangpi in ngaihsun kei unla, Na lungkham ngaihsut kei un; Tua bangin Christ tawh thuakkhawm le uh cin, Ama’ minthanna hong kilat ciangin, note lungdam mahmah ding na hih uh manun, tua bangin na thuakna uh ah na lungdamzaw un.” (1Peter 4:12, 13).

Chemistry kisinna ah, na nam tuamtuamte pen kuang neu khat sungah koih in a sa mahmah in huanthei uhhi. A kuang a sat semsem ciangin, a sung a omnate tuisuak a, a namzui in meikuangthei phial hi. Tua kuangneu pen zia-etna haksa (Crucible) kici hi. Crucible cih kam mal pen Dictionary sungah (1) a samahmah in nakhat peuhpeuh huantuina kuang, (2) nasia takin sinna (3) huzaap khatpeuh leh khantohna khatpeuh a dingin nasia takin thasaan cihbangin letkhia hi.

Hih letkhiatna tengin eima’ khalam bangthu piang cih hong theisak tuam hi. I gamtatzia kipuahphat theihna’ng in a hun leh a mun in eite koici bangin hong sawlngawh hiam cihthu tukal sungteng i kisin ding uhhi. Tua hileh Pasian in eite a ding bang hong hihsak a, zia-et haksat hun hong tun ciangin koibang in dawngkik thei ding cih ngaihsutna hong ngahsak tuam ding hi.