---
title:  Lung Hihmawhna Khempeuh Puakhia
date:  17/08/2022
---

Mi pawlkhat in a inn vuah lai kisuang nei uh a, “Lung himawh theipipi banghang thungen na hiam?” cih khawng suangthei uhhi. Pasian kiang zuanzaw in i lunggulhna teng Amah aapding sangsik in, lung himawh keei thei hihang.

Mikhat in, i nuntakzia hong kihencip ciangin, Pasian kiangah ki-ap inla Amah phelkhia sak in ci ngei hi. Pasian in bangzah hong hihsak nuam hiam? Himah taleh tua i buaina tengmah thuak tentan in, kin vat khawng kulthei liangphial hi. Topa kianglam zong pai nailo pipi in bang hang in lungkia pahpah ihi hiam?

`1 Peter 5:7 sim in. Peter in Late 55:22 sungpan a lak ahi hi. A thu bulphuhpi bang hiam? Mate 6:25-33 sim beh in.`

1 Peter 5:7 pen kitel mahmah lel hi. Seelsim neilo lel a, a kigelh bangbang a cihna hipah pah lel hi. Tunpih cih zong paaikhia, piakhia cihna hi a, nang hong nasak khatpeuh pen nangtawh kisai nawnlo kizom nawnlo cihna ahi hi. Cihteei hang i vangikte mundangah ki paaikhia samlo hi. Lung hihmawhna zong mangthangpah samlo hi. Hong hepkhiat sakding vantung i Pa kiangah ki piakhia hi. Matthew laibu sungah Zeisu in tuathu genkhin hi. Haksa loluazaw ahih manin buaizaw lai hihang; baihlua mahmah in thumaan mahmah lel hi.

Lung hihmawhna pen thutuamtuam panin hong paithei hi. Nasepna panpeuh zong hithei hi. Lametlohpi mawhsakna omthei hi. Hong kideihlo hong kingailo bang peuh ahi hi. Cidamna lam leh sumlam buaina zong hithei hi. Pasian’ maiah eite kihoih zolo ihih manin, mawhna zong hong kimaisak zolo dingin ki umthei hi.

Bangpeuh ahi zongin, buaina khawng i lettentan theihna pen, midang khat peuh sangin eimah mah siamzaw ding i ki upman peuh ahi hi. Peter in tua thu hong ngaihsunpha saknuam hi. Pasian in hongkem ahih manin lung hihmawhluat ding zong hi tuanlo hi. Nupa kimaa ding peuh a omleh Pasian in a donman beek hiam? A piang khempeuh hong puahphatsak ding in Amah’n hong don cih laisiangtho in gen hi.

`Nang hong lunghimawh sakthei bang peuh omhiam? Bangzah in thumaan a, bang zah in buaihuai taleh, Topa adingin bang haksalua hiam? Ei ading a haksa pen buaina zong Pasian in siansuahthei cih i up teei hang in, Ama’ siansuahzia pen eite deihna bang suak ding in ki ummello hi.`