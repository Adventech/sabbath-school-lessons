---
title:  I Pa’ Uangluatna
date:  14/08/2022
---

“Pasian in kei hong it takpi ahihleh hiteng, hiteng hong hihsak ding hivaw!” Tua bang lungsim khawng kineithei maitak hi. Eima dinmun i ki-et ciangin Pasian in hong it takpi hi peuhmah leh, kilamdanna om teitei ding hi ci-in kingaihsun khathei hi.

Pasian’ hoihna hong lunghiangsak thei thubul nih om hi. Amasa, eima lunggulh mahmah, hoih mahmah dingin i upkhat pen, Pasian hong deihsakna lampan ei adingin kisimmawh bawlna bang peuh hithei mawkmawk hi. Anihna, eima phutkhak omsa khat tawh kizui in, Pasian hoihna khawng ki lunghiang thei hi. Hoih i sak khat, nuam i sak khat, dik i sak khat, lim i sak khat peuh pen hoihpah lel ding hi i ci hi. A piantheihloh ciangin Pasian tung khawngah kihehthei mawk mawk hi.

Tua pen upna in na hong sepna ahi hi. Pasian leh Ama’ hoihna lunghiang dingin hong kizol ciangin, upna hong lutin na hong semta hi.

`Rom. 8:28-39 pen ei tungah Pasian hoihna pulakna ahi hi. Pasian’ hoihna i lunghian lohna’ng koibang in i lungsim kemcing thei ding ci hiam?`

Rom. 8:32 ah, kimlepam in hong khuhcip lohna’ng hong kemcing thei ding thu khat omhi. “Pasian in eite maiah na khempeuh hong koihsak ding ziakai lo-in, eima’ dinmun hong theihpih in, a siapen dinmun nangawn ah a Tapa hong sawl ahih leh, lungdam takin hong hih saklai ding bangdang omlai nawnding hiam?” Pasian in, sihna thuak dingin a Tapa hong sawlkhit nungsang, ciil mahmah i sasalai thei ding hiam?

Pasian in phal takin hong kipiakna pen Christ’ sihna sungah kimukhin a, a haksa lunghian theihna teng khempeuh sangin, i lungsim hong zozaw thei hi.

`Nang’ lunghianna mawkmawkte sangin, Pasian’ hoihna thumaan in koibang in nang tungah nasemzaw sak thei ding na hi hiam? Pasian in nang’ aiawh in a si dingin Zeisu hong sawlna thu lungngai inla, tuni ciang dongmah hih lampi a tulsim tawh hong kipiaden cih zong ngaihsun in. Nang upna ading bang hong hihsak hiam?`