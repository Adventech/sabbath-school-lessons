---
title:  Thawhkikna Vaang
date:  16/08/2022
---

Thawhkikna in mihing thenemna hong pulakkhiat sak hi. Zeisu nunna, sihna leh thawhkikna i ngaihsut ciangin, Zeisu hong sihna in eite pen Pasian tawh hong kilemsak ahihlam hong phawksak zangzang hi. Thumaan zong hipah hi.

Tua banah thawhkikna in hotkhiatna lampi kician takin hong lak hi. Zeisu’ thawhkikna in zong, eite zong khatvei thokik ding cihciang bek hi lo in khiatna thukpi nei lai hi. Zeisu in a thawhkikna hangin Pa’ taklam ah tu in vangliatna leh hihzawhna khempeuh ngah hi. Tua thawhkikna vanglian mah pen, tuni mahmah in zong Pasian in eite adingin hong pia hi.

`Ephet 1:18-23 sim lecin, Paul in Pasian vangliatna gen hi. Hih munte in Thawhkikna vangliatna bang hong hilh hiam? Hih munte panin bang lametna leh kamciam na mu thei hiam?`

Paul in, Pasian’ panpihna tungtawn in Ephet mite in a teltheih nading thungetsak hi. (1) Zeisu hong sapna dungzui in lametna puahphatna leh tawntung hun omlai (2) a vangliatna pen eite adingin hong piakhia cih hong telsak hi. Tua banah tua vangliatna a lamdangzia Paul in genphalai hi. Tua vangliatna in, Zeisu pen leisung pan thokik ziau ciangbek hi lo in, Pa’ taklam ah vanglian in tu dingin thokiksak hi.

Hihciang tawh Paul khawl nailo hi. Thawhkikna in Zeisu tungah vanglian pia ziau hi lo a, tawntung in a ukding leh Amite’ kisapna bangbang vaihawmsak ding hi.

`Nangma nuntak sungteng a thokik Zeisu’ vangliatna a kisapzia gualsuk in. Tua khit ciangin, nangma kisapna tengah nazat theihna dingin thungen in. Tuateng kawmkal mah ah tua vangliatna in nang nuntakna sungah ahoihzaw na khatpeuh, a hoihzaw teelsiamna khatpeuh tawh suakta takin koibang in nasem thei ding hiam?`