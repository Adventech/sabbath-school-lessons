---
title:  Zeisu’ Min Paulam
date:  15/08/2022
---

> <p></p>
> “Keima’ min paulam in na hong nget nak uh leh, ka hong pia ding hi” John 14:14.

Zeisu in a nungzuite tawh sawt kikhawl khalo hi. Amaute panpihden in a thapia denpa in vankah ding hita a hih manin, nungzuiteng lungmang in thakiam gawp uhhi. Nungzuite in a mit tawh mu thei nawnlo ding uh ahih manun, Zeisu in zong kamciamkip khat a pia hi.

John 14:1-14 sim in. Aneu 13 leh 14 ah, Ama’ min paulam in i nget “peuhpeuh” Zeisu in hihsak ding cih kamciam hi. Tua thu hang mah in, i thunget simin a tawpna ah “Zeisu’ min in” kici den hi.

`Tuabang i cih in bang khiatna neiding in i um hiam? Tua bang in thungen ding Zeisu in hong sawl pen banghang ahi diam? Ama’ ngiimna a kitheih na’ng bang thusim khatpeuh namu kha hiam?`

I thungetna pen “Zeisu’ min paulam” i hih nakleh, vantung buppi in ei adingin diang ngeingai ding cih theihpah ding ahi hi. I kimkot ah vanmite manlah mahmah cih i mu theikei zongin, eite’ thungetna a picingsak ding in van pan hong sawlsuk ahihlam phawkkul hi.

Khatveivei bang ciangin, Zeisu’ min paulam in thu i nget khit ciangin, i mit i hon ciangin ki lamdang pah vatvat ding khawng i sakleh a ngeimah na ngei veve hi. Khatvei leuleu ciang, Pasian in a lamdangpi khat in a vangliatna hong lak a, Zeisu in huihpi daihsak bangte zong, Pasian in Gethsemane huan sung ah Zeisu a kipsak mahbang in, gamdaihna ah zong a kiphawk kha mello in piangthei hi. Tuabang thute piang mengmeng khollo ahih hang, Pasian in eite ading nasemlo cih hi peuhmahlo hi.

`John 14:1-14 na sim kawmin Zeisu in nang tawh maitang kimu-in hong hopih dingin ngaihsun in.  Bang lametna leh thapiakna khawng na mu thei hiam? “Hih kamciamte in kei tungah a tangtunna bangpeuh a om hiam? Keima lungsim tawh bang kikhelna peuh ka ngiim thei ding hiam?” ci in nangmah kidong in.`