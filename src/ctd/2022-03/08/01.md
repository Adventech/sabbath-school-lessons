---
title:  Muhtheihlohpa Mu
date:  13/08/2022
---

### Tukalsung Simding
Rom. 8:28-39; John 14:1-14; Eph. 1:18-23; Isa. 40:27-31.

> <p>Kamngah</p>
> “Moses in kumpipa heh ding lau hetlo in, Egypt panin paikhia a, a kimutheilo Pasian a mu bangkeek in a nungkik hetlohna zong upna hangmah ahi hi.” Hebrews 11:27.

Upna tawh kisai Hebrew genna ah tona omden hi. “Upna nei i cih ciangin, i muhtheih nailoh i lamette ngah takpi ding ci in muanna lungsim neihna ahi hi” (Heb.11:1). I muhlohte koi bangin muangthei ding ihi hiam? Hihthu pen kamngah sungah Moses in hong lakkhin hi. “A kimu theilopa amuhna hangin nungkiklo” (Heb. 11:27) cihi.

Hun hoih ciang zong hi lo, hun siat laitak nangawn in “muh theihlohpa” mu dingin hong kisapna pen tona lianzaw semlai cihna ahi hi. Tua adingin Pasian’ thumaan tawh a kituak Christ’ upna bang upna i  kisam uhhi. I Pa’ hoihna thumaan, Zeisu’ min sungah vangliatna, thawhkikna vangliatna leh Pasian in hong lainatna cihte in, haksat hun sung, lunghian hun sung adingin, Pasian’ thumaan thutak ahi hi.