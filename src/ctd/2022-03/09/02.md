---
title:  Phatna’ng Thupaipi
date:  21/08/2022
---

Fyodor Dostoyevski min a nei Russian laikungpu pen sihding thukhenna ngah a, a nung lam ciangin kheeltheih dingin kikoih hi. Kum tampi sungmah thongkia hi. A thongkiat sungteng a phutkhak thu tawh kisai in: “A tawp dongin muang in, midang khempeuh lampial gawpmang in nangmah bek citaklai phialmah lecin; Na sumpi hong paipih teitei inla, lungzuangpipi mah in Pasian min phat veve in” ci in gelh hi.

Hih sinna sungpan, Paul in langdona leh bawlsiatna lian mahmah sungah kipkho cih kimu hi. Tu in ahihleh Rome thong sungah omta hi. Himah taleh lungkia vetlo banah; Philippi khua mite tungah hanthotna lai hoh khak zawsop lai hi.

`Philippi 4:4-7 sim in. Paul in amah thongkia pipi mahin, hanthotna laipeuh koibang in khakzo thei hiding hiam? Hih munah “Pasian hong piak lungnopna” a ngah theihna thubulpi in bang ahi diam?`

Na khempeuh a hoih ciangbel lungdam mah hang e. Ahihhang Paul in lungdam tawntung ding cizaw hi. Lamdang saliang ding hihang. Paul’kammalte i saantakpi leh kikup ding thunih omthei hi.

Amasa, lungdam tawntung ding i hih leh, lungdam na’ng thu omlo pipi in zong lungdam mawkmawk ding cihna ahi hi. Anihna, lungdam tawntung ding i hih leh, lungdamhuai i sak hetloh hunte ah zong lungdam veve ding cihna hileuleu hi.

Paul in, hun a paingei in a pailoh laitak nangawn in, Pasian phat den dingin hong sam hi. Ahang thu zong om tuanlo tuak hi. I muhtohtoh ding pen, a hang thu a om hetloh hun ciangin zong, lungdam dingin hong sam hi. Thu khat pan tua pen upna tungtawnin sepna ahi hi. Pasian’ thumaan taktak ahihleh, upna peuhmah pen, a hunzui ahihloh mahbang in, Pasian’ thumaan taktak bang a hihleh, nuam i sak hetloh hun sungah zong phat ding Ama’ hong kamciamsa ahi hi. Upna in eima’ ngaihsutna, lungsim thusuak leh thupiangte, a lamdang takin hong bawlphatsak thei hi.

`Tuni ading in Paul in, thong sung nangawn ah hong lungdamsakzo Pasian’ thumaan bang peuh pulak a hiam? Pasian’ thumaan nangtheih bangbang tawmno khat gualsuk dih inla, tuateng khatkhit khat ensuk in Pasian phat in. Tuate in nang ngaihsutna bangzah hong khelsak zo diam?`