---
title:  A Kimawhsak Mite Teci Panna
date:  24/08/2022
---

Sawltak laibu sungah, phatna in a za mite tungah thulamdang piangsak cihi. Sawltak 16: 16-34 sim in. Paul leh Silas tegel pen a tangguak in a satgawp khit uh ciangin thong khumlai uh hi. A nungzang liam biatbuat a, kuama’n zatui nuhsak hetlo lel hi. Thonginn sung a mialpenna dei sungah kikhum uhhi. Paul leh Silas in lasa thungen in a om uh ciangun, thongkia midangte khempeuh in amau’thu ngai ding in hong tu uhhi.

Zinliing gawp khit ciangin, thong cingpa in Paul leh Silas a nihgel mahun taihetlo cih a muh ciangin “liingkawm in Paul leh Silas khe ah vakidenna in a vaboksuk hi. Tua ciangin amau pusuahpih in, Tote aw hotkhiatna kangah nadingin bangci gamtat ding kahi hiam?” ci in a dong hi (Sawltak 16:29, 30).

`Hih thongcingpa in ama’ aituam hotkhiatna ngahna ding banghang in mitsuan hiam? Paul leh Silas tegel thungetna leh lasakte in, thongkia mite a taikhiat lohtheih na’ng leh thongcingpa leh a innkuante pianthak theihna’ng bangci nasem hiding hiam?`

A lamdang mahmah khat ah eite phatna awging in i kimlehpam mite’ tawntung hun puahphat sak zozen hi. Thongkia midangte banglel in Paul leh Silas zong thum in tau in khuamial sungah omcip peuhmah leh, tua nitak in kua suakta thei peuhmah ding naci hiam?

Thongcingpa leh ama’ innkuan sungah bang piang cih kithei tuanlo a hihhang, amaute in, thong dang khat panin Paul’ laikhak na sim kha cih phawk in: “Christ’ nasepna ding a hunpha zong note tungah a hong kipia hi a, Christ upna tawh Ama’ na asem hibeklo in, thuakna tawh zong asem na hi uhhi. Note in na hong muhuh ka galdona leh tumahmah in kado lailai na zak uh thute ah kei nahong dopihthei ding uhhi.” (Phil. 1:29). Amaute in hih thu sim hileh, Paul’ thuakna in lungdamna pia cih a muhuh ciangun, amau’ lungsim sungah la khat hong tun ding a, bangzah mantam taleh thumaan cihtak ding hong utding uhhi.

`Nangma lungsim sungpan in hong suakkhia Pasian na phatna la in a kuabang teng huzaapzo dingin na-um hiam? Pasian naphatna pen nakimkot a mite kiangah a kithehkhiat theih semsem nadingin phatna pawi khat bawl in. Bangzah phattuamna omding cih thei nailo hiteh.`