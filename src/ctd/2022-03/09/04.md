---
title:  Phatna Nuntakpih
date:  23/08/2022
---

Topa phatna pen hun hoih laitak nangawn in i pianpih hi khollo thei hi. Hunsiat ciangin bangzah haksa semlai ding hiam? Himah taleh tua ding mahin hongsam hi. Phatna cih peuhmah pen hun ciangtanh khat sung peuhin i hih zelna pan eima nuntakzia ahih dongin kikhelsak ding hi hang. Phatna peuhmah pen phatdan ding cih thuciangtanh omlo a, nuntakzia a hihding ciangtanh bekmah omhi.

`Late 145 sim in. David in Pasian a phatna bang thuteng hang hiam? Koibang in hih late in nanga hisakthei ding nahi hiam?`

British mi thuhilhsiam Charles Haddon Spurgeon in “Phatna Zatzia” (The Practice of Praise) cih laibu khat gelh hi. Late 145 tang 7 bulphuh hi. Hih tangtom sungpan Spurgeon in ei nuntakna sungah phatna i khantoh theihna ding thuthum hong phawksak hi.

1. I kimlehpaam etkawm in Phatna kizang hi. I kimleh paam envetlo in Pasian’ liatna mukha keileng Amah i phatna’ng thubulphuh omlo lel hi. A kipiangsak hih leitungah Pasian piansak khempeuh ahoihna a phattaakcingna na mu hiam? Kha lam ah zong, Christian khangno khat sunga upna a khantohna phattaakcingna na mu thei hiam?

2. I muhsate phawkkik manin Phatna a kizang ahi hi. Phatna i nuntakpi nopleh, a hangthu zong masa phot in. Pasian hoihna leh a thumaan in eite lungsim sungpan a taaikhiat loh nadingin a bawl na lianpite koibang in phawkkik thei ding (ngeina thak leh Ama’ hoihna hong musakte) hiam?

3. Phatna thu kikupna pan kizang thei hi. Phatna cih pen lutang sunga ombek hi lo hi. Kam pan hong paikhia ding a, kimlehpam in zong za ding hi. Kam tawh Pasian i phat theih nading bang thubulphuh om thei hiam? Tua phatna in bangthu piangsak thei a, kua sukha ding hiam?

`Laikung leh laidal tawh hih thuthum teng siksan in septheih dingteng gualsuk in. Nangma nuntakna sungah phatna koibang in khangsak nuam na hiam?`