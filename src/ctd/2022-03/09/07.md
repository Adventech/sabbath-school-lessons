---
title:  Ngaihsutbeh Ding
date:  26/08/2022
---

EGWhite, Prophets and Kings Laimai 190-203 “Jehoshaphat”; Patriarchs and Prophets Laimai 487-498, “The Fall of Jericho” sim in.

“Tua ahih manin eite lungsim leh mukte in tehpih omlo Pasian’ itna a phatthei dingin kisin sak ni. Calvary singlamteh panin hong taang khuavak sungah abu thipthep thei dingin i kha-te kisin sak ni. Vantung Kumpipa leh mihonpite’ Topa tapa tanu i hih lamtak mangngilh hetloh ding ahi hi. Pasian sungah gamdai hithiat in i omthei ding hi.”—Ellen G. White, The Ministry of Healing, p. 253.

“Keimah in Amah zahtak in ka phat ciangin, kei tawh kibangin Amah hong phatsak nuam ing. Khuamial sung na kiat laitak nangawnin Topa phat in. Mawhzolna sungah zong Amah phat in. ‘Topa sungah lungdam tawntung in, kahong cikik hi Lungdam in.’ Tua in nang innkuan sungah khuamial hong tunthei ding hiam? Hilo hi; nitaang hongtun zaw ding hi. Vantung tokhom panin tawntung khuavak nangahkha ding uh a, nomau kimkot ah na hawmsawn thei ding uhhi. Hih nasepna ah kihel ciatding in hong hanthawn ing. Nangma kimkot, nangma’ lampi tungbek hi lo, nangma’ kikholhpihte lampi tungah zong, hih khuavak hawmsawn in. Na kimkot a mite a hoihzawk na’ng, nalaptoh na’ng, vantung minthanna muhsak theihna’ng, leitung’ nate ahilo, tawntungnate, sihtheihlohna gamh kisia theilote hihsak ding nangma ngiimna hisak in.”—Ellen G. White, Testimonies for the Church, vol. 2, pp. 593, 594.

**Kikupding Dotnate**

`Kipawlkhopna tawh phatna in Christian nunna ah bang phattuamna piathei hiam? Sabbath kikhopna ah koibangin phatna nabawl uh hiam? Hong domsang hiam? Haksatna liamna baina sungah pawlpi mite citak dingin a thapia hiam? A hihkei zenleh, bang icihthei lai diam?`

`“Khuamial sungah kiatlaitak nangawn in Topa phat” cihleh “mawhzolna sung nangawn ah Amah phat” cihin bang acihnopna hiam? Hihbang hunsia sungah phatna in koibangin nang honghuh thei ding hiam?`

`Phatna in pawlpi mite nuntakna a sukkhakzia teci pangsak in. Mikim phutkhakna panin bang pilna ingah thei diam?`