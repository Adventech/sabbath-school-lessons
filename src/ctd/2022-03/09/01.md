---
title:  Phatna Tawh Nungta
date:  20/08/2022
---

### Tukalsung Simding
Phil. 4:4-7; Josh. 5:13–6:20; Late 145; Sawl. 16:16-34; 2 Khang. 20:1-30.

> <p>Kamngah</p>
> “Topa sungah lungdam tawntung un. Kong cihsa bangin lungdam un ka hong cikik  hi!” Philippi 4:4.

I lungnop mahmah ciangin Topa phat a ot ding pen baihmahmah hi. Khuahun a siat ciang, a siatpenpen hun ciang leh, haksat mahmah hun ciangin baih khollo veve hi. Ahihhang i kisappen hun zong hizel a, hun dangte sangin kisamzaw kaan hi. Pasian’ min phatna in upna kipsak zo hi.

Tua phatna in, i khuamialpen hun nangawn hong puahphatsak thei a, i kimlehpam hong khelsak hi loin, eimahmah ahi a, i kimkot a tona om peuhmah hong khelsak ngiat hi.

Phatna icih in a nungta upna ahi hi. Eima pianpih zong hikhollo sop ding ahih hang, eima nuntakzia hong suak in, kikhelna leh gualzawhna hong piathei hi.