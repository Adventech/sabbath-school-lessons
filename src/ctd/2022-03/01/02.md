---
title:  'Khualzinna Makai Khat: Tuucingpa'
date:  26/06/2022
---

> <p></p>
> “Topa in tuubang in hong cingpa hi a, Kisapna teng ka kicing hi” (Late. 23:1). Naupang pawlkhat pen Pasian’ lim kisuaisak hi. Ciangtanna omhet lo in, amau’ lungsim suak bangin kisuaisak lel hi. A kidotkik ciangin amauteng khempeuh mahin Pasian in ki-itna hi ci in dawng kik ngeingai uhhi. Tuabang hiziau lel hi.

Na khempeuh a hoih laitak in Pasian tungah mihing’ ngaihsutzia pen hoihbaih mahmah lel hi. Ahihhang khangham semsem ciangin nuntak haksat manpeuh in Pasian i muhzia kikhel thei hi. Pasian ahihleh bel eite bangin kikhel themthum hetlo hi (Heb. 13:8, James 1:17).

Laisiangtholui mite in tuucing vive ahih manun, Pasian in mihing a kepzia pulak na’ngin Late 23 zangpha mahmah uhhi. Laisiangtho a lui leh a thak in zong Pasian pen tuucing mahtawh genteh hi. A lamdang mahmah leh a kikhel theilo limciing ahi hi. Late 23 i etmaa in laisiangtho laikungpute in Tuucingte nuntakzia a teldaan uh theih masak kul hi.

**Hih anuai a munte panin tuucing khat’ nuntakzia koibang in namuhsak hiam?**

`Isa. 40:11`

`Jer. 23:3, 4`

`Ezek. 34:12`

`John 10:14-16`

`1Peter 2:25`

**Tu’n Late 23 en in. Tuucingpa in A tuu koici kep hiam?**

`Late 23:2`

`Late 23:3`

`Late 23:4`

`Late 23:5`

`Late 23:6`

`Hih bangin nang hong kemden Khat omcih na theih manin bang naci hiam? Hihthu hangin, Pasian limmeel a telkhial haksatna thuak mikhat tungah koibangin hanthotna napia thei ding hiam?`