---
title:  Ngaihsutbeh Ding
date:  01/07/2022
---

Ellen G. White, ‘Testimonies for the Church’ vol. 4, Lamai 143 ah “Missionaries in the Home” leh; ‘The Desire of Ages’ Laimai 476-484 “The Divine Shepherd” simin.

“A tawpna ah a gualzo mite in amau biakna nuntak sungah haksatna zia-etna a thuakzel uh hangun, Christ in a thuhilh nopte hong khalna ahi, khamuanna mansuah ngeilo ding uh a, niin khempeuh hahsiang nading in a phawmawh khatzong ahihi. Pasian’ nasempa in galmai ah kulhpi kiplet kul a, a ki simmawh bawlnate, alampi ah Satan in ling a koihsak khempeuh tungah a gualzawh kulngiat hi.

Nangma haksatna teng bek en suksuk zawlo in, a tunglam dakto lecin, Zeisu na muh ciangin, Amah in a khut hong khak ding a, lungmuangtak in na khut piaziau inla, Amah’n makaih sakziau lecin, na tha nemtuanlo zaw ding hi. Na muansiam nakleh lametna tawh nakidim pah ding hi.

Christ kiangpan huhna na ngah ciangin, Zeisu’ omzia hoihte kiptakin nasuun ding uhhi. Tuabang omziate pan khuavak tangkhia peuhmah pen, Satan in susia theilo hi. Pasian in silpiak hoihpen, a Tapa neihsun hongpia khin a, Ama’ gamsungah a innpi ah om dingin a kilawm ding  in hong domto hi”—Ellen G. White, Messages to Young People, pp. 63, 64.

**Kikupding Dotnate**

`Nang tungah hongtung “a lauhuai mahmah zia-etna” pen “Christ kiangah khalna” a kisinsin na hihlam bangzah na phawk kha hiam?`

`Gamkuam a omte eite’n i huhna tengin, Tuucingpa’n mite a huhnop dan koi bangin hithei ding hiam? Pawlpi khat i hihna tawh, mi kitasamte huhna pia ding in Topa’n koibangin hong zangthei semsem ding hiam?`

`Khan sungah, mikim kihel in hoihna leh itna in “suulzuih” ahihna kikum sak in. Mi malkim phutkhak thute pan bang pilna na ngahthei ding hiam?`