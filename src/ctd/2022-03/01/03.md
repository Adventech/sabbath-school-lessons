---
title:  Khualzinna ah Dinmun
date:  27/06/2022
---

> <p></p>
> “Hong ciamsa bangin lampi maan ah hongkha hi” (Late 23:3).

Namai ah a kiphah dihdiah “Lampimaan” (Ps. 23:3) cihthu lungngai in. A tawpdong muh theihloh hang, Pasian’ innah a ciahgige nakithei hi. Nangleh nangmah na ki etcian ciangin koilam manawh cih nakithei hiam? Munkhatkhat siangsitset mahleh, munkhatkhat lauhuaina ling peuh omthei ding hi. Khatvei leh mualdung bang hi a, munkhatkhat paina nuam mahmah in, a haksat mahmah hun zong omding hi. Israel mite in Egypt pan Khapsa Gam a zuatlai uh mahbang hiding cih Late sungah ki pulak hi.

`Late 23 sungah Topa’ innlam zuanin a pai tuute in lampimaan a totna vuah David in bang dinmun peuh muhsak hiam?`

Hih lampite pen banghangin “lampimaan” kici hiam? Thu-li omhi. Amasa in, Tuucingpa’ innlam manawh ahih manin lammaan ahi hi. A nihna, Tuucingpa mahtawh hong tonkhawmsak a hih manin lammaan ahi hi. A thumna, Tuucingpa mahbang in, mimaante hong suaksak hi. A lina, lampimaan ahihna uh dungzui in, tecimaan pang in, mimaan hong suaksak in Topa’min thangsak hi. Amaute “maan” uh a, “thumaan” lampi ah haksa taleh baih taleh pailel uhhi.

Pasian in hong makaih nakleh, a ngiimna mun a tun ding pen lunghian omlo cih theih huai hi. Makaihna leh kepcinna bek hi hetlo hi. Laisiangtho sungah Pasian in A mite a makaihzia tampi takmah kimu a, (kamciam tawh Abraham a makaihzia leh Israel mite meikhuam leh meii tawh a makaihzia), Pasian in hong makaih nakleh Amite peuhmah thumaan sungah thuhilhna kihel den hi.

`Tuucingpa in nang nuntakna sungah thumaan hong deihsakzia naphawk hiam? Christ nuntakzia lengsak thei dingin zia-etna in nang nuntakzia koibangin hong puahphat sakthei ding naci hiam?`