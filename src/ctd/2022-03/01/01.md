---
title:  Tuucingpa’ Haksatna
date:  25/06/2022
---

### Tukalsung Simding
Late 23, Rom. 12:18-21.

> <p>Kamngah</p>
> “Thahatna thak kei hong guan hi; A hong ciamsa mah bangin lampi maan ah kei hong kha hi” Late 23:3.

Sophie in a lupna khaan kongkhak tungah kingamsa in sual tungah tusukcip hi. A khitui hong luangsuk kalkal a, a kam panin phun susupsa in, “a koici peuhmah aitam tuapa!” ci hi. Ama’ lungsim a sukha mahmah thuthak khat za hi. A zawl in a ngaihsut, a muan mahmah khat in, ama’ vangkiamtheih nading zah dong ciang phuaktawm thu tampi na zeel gawp hihtuak hi. A lupna tung pan a Laisiangthobu la in a honpak leh: “Thahatna thak kei hong guan hi; A hong ciamsa mah bang in lampi maan ah kei hong kha hi. Khuamial thukpi ka nawk hangin ka lau kei hi. Na molhtum leh Na ciangkhut in kei hong huu hi” (Late 23:3, 4).

“Hi theilo hivaw!” ci ngaungau hi. Late sungah Tuucingpa in A tuute lampi maan ah paipih himah taleh tua lampite in sihna gamkuam nawkthei hihtuak hi. Pasian in amah lampi maan ah paipih nading in, hihbang lawmhoih khat in zuakding cihpen piangthei ding hiam cih hong ngaihsun hi.