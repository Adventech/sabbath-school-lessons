---
title:  Khomun Balnen in Lengtui Sung
date:  28/08/2022
---

`Oswald Chambers in eite in midangte adingin “khomun balnen in lengtui sung” mite suak ding cihi. Bang a cihnopna ahi tam?`

Laisiangtho sung tawntungah midangte adingin “a kibalnen” mite om suksuk hi. Moses mahmah pen gensiat mawhsak beilo thuakding in, Khapsa Gam dong amite kimakaihsak hi. Joseph zongpen, thongkia dingin kizuak a, Egypt ah nasem dingin kipaipih hi. Thupiang khem peuhah amite’ nuntakzia pen Pasian hehpihna leh thudonna lahkhiatna ahithei ding leh amaute mahbang in midangte’ hoihna ding in Pasian’ phalna tawh piang hi. Pasian in eite zong tuabang in hong zangkha ding hi. Hehhuai mahmah leh nasaktheih na’ng zong baih ding hi. Zanni in i sinsa mahbang in, lungnemna pen Pasian hong piakkhong hi a, “natna thuakna sungah hehna tawh kipelh in thuakzawh” nading ahi hi.

`Ezekiel 24:15-27 sim in. Hi takah bangthu piang hiam? Banghang in Ezekiel in haksatna kithuaksak hiam?`

Ezekiel 24:24 sungah Pasian in “tua ciangin kei pen note adingin lim ka hi ding hi. Keima gamtat bangin a gamta ding na hihna uh hong gen hi. Hi bangthu hong pian ciangin, keipen Topa Pasian ka hihna hong thei ding uhhi” cihi. Ezekiel’ limte tungtawn in Israel mite in Pasian in, Vanglian Topa hi cih a theihtheih nadinguh ahi hi. Tua thumaan a theihuh ciangun Ezekiel’ nuntakzia limpua leh ama’ phutkhak genkholhna thute a tangtunna muthei ding uhhi. Eite ki balnenna hangin mi bangzah in “Vanglian Topa” muhlawh ding uhhiam?

`I nuntakzia in hong balnen limlim hi. Hong kibalnenna na theihkhak a omkha hiam? Bang theihbehna naneithei hiam? A kibalnen nangma’ kha pen Topa in midang huh nadingin koibangin hong zang thei ding hiam?`