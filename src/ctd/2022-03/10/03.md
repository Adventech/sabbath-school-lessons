---
title:  Hehpih na’ng Palaina
date:  29/08/2022
---

`Paikhiatna 32:1-14 sim in. Hitengah Moses in bang panmun ah pang hiam?`

Mipite in bawngno milimbiak a kipatkhit uh ciangin, Pasian in, amaute khengval luata uh a, tua mite susia in Moses pen minamlian suaksak ding ciliang hi. Pasian’ silpiak sanding sangsik in, Amite hehpihna lakzaw ding in Moses in anget ciangin, Pasian in hehpih kikthei hi.

Paikhiatna 32:1-14 in dotna namnih piangsak hi. Amasa, Pasian in, a langdo minam susia ding a, Moses thupha pia ding cihpen lungsim-etna hipah hi. Hih thumang mello minamte ading in Moses in bangzah veina neicih a lahkhiat saknopman ahi hi. Moses in tua lungsim-etna nazo bilbel hi. Zeisu mahbang in mawhneite a ding lainatna ngetsak hi. A lungluthuai thukhat hong hilh a: khatveivei, Pasian in langdona hong phutsakna pen; a vakvai lampial mite a dingin bang zah lainatna nei hiam cih vannuai in a muhtheihna dingin hong sittel nahi zaw hi.

`Topa’n Israel a suksiat lohna dingin Moses in bang paulam hiam?`

A nihna, hihthu panin langdona leh thumanlohna pen hehpihna ngahna’ng hizaw cih hong lak hi. Hehpihna pen kiphutloh pen laitakin kisampha penzaw hi. Kiphutloh pen laitak hun in, hong kitawmpiak pen hun hiding in i umlailai hi. Sanggamnu Miriam in, mawhna bekbek a zon laitak in Moses in, a phaknatna pan a damkik sakna’ng Topa tungah thumsak hi (Gam. 12). Pasian in Korah leh a nungzuite tungah a hehmahmah a susia ding a cih laitak in, Moses in Topa’ maiah boksuk in amaute nuntak na’ng thumsak hi.

A zingciang in, langdo mite a sihna hangmah in Israel mite in Moses mawhsak ngeingai uh ahih manin, Pasian in susia ding hi’ng acih leuleu ciangin, Moses boksuk in, Aaron kiangah mawhthoihna a manlang penin bawlsak dingin sawl hi (Gam. 16). Ama’ neih lungnemna, ama’ neihtawm angkhual lohna tawh, hih haksatna sungah, Moses in, a kiphu vetlo minamte a dingin hehpihna thumsak ngaungau hi.

`Nomau kimkot ah hehpihna a tawmphut pen mite phawk inla, kiniamkhiat leh lungnem takin angkhuallohna tawh Pasian hehpihna nalak thei diam?`