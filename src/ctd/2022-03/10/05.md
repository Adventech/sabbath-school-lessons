---
title:  A Ki-imm Kam
date:  31/08/2022
---

Haksat hunsunga a vanglianpen lungnemna limpen Zeisu kiangpan hongpai hi. Hongpai unla “Kei kiangah hong kisin-un” (Mate 11:29) a cihpen, eite’ ngaihsut zawhloh lampite a cih nopna ahi hi.

`1 Peter 2:18-25 simin. Peter in nasem silate ading ngaihsut piakna pawlkhat pia hi. Zeisu in thumaan lotak in a nasakte tungah a thukkikzia hong gen a, “Ama’ khekhap nazuihtheih nading” (1Pet. 2:21) hong nusiat hi cihi. Peter hong genna bangin Zeisu kiang pan i kisin theihding lungnemna leh kiniam khiatna thubulpi bang namu hiam?`

Mikhat peuh tungah ngongtatna khawng i muh ciangin khasiat huai kisa hi. Tua bangte a thuaklam i hih ciangin na kisa mahmah hi. I lungsim sungah liangko kim ding cihkhat omkhin ahih manin, liangko kimlohna a om ciangin, eima lungsimpuak danpen a hoihpen dingin ki um in “lempha” nuamthei hihang.

Tuabang lianin nuntak ding baihlo hi. Eima muhna thumaan isak khatpeuh lenkip tentan cihzong hitheilo hi. Thumaanlohna khempeuh ah, Pasian in nakhempeuh ukgige a, eite ading in Ama’ deihna bangin a hoihpen in hong sepsak ding hi. Thumaanlohna tepan in suakta denden theilo ding ihih manin, Zeisu bangin lampi honsakzaw ding hi. Ahih hang vantung i Pa in hong kem tawntung ahihlam mangilhloh ding ahi hi.

Peter in ngaihsutna hong piakna pen, Zeisu’ nuntakzia sungpan hi a, a tumdang diakna khat ah, thumaanlohna khatpeuh naphutkhak ciangin gamdai hithiatzaw lecin, Pasian minthang sak hizaw a “mihingte a puahpha” na hizaw hi. Zeisu zong, Caiaphas leh Pilate in a thusit ciangin Amah thutang a tantheihna’ng in dawn ding dan tampi takmah omlel himah taseleh, dawng selo lel hi. Ama’ gamdaihna in a lungnemna teci panna hizaw hi.

`Thumaanlo takin nang hong kihih ciangin nakoicih zel hiam? Tuni in nasimkhak thute nangma nuntakna sungah koibang in nazangthei ding hiam?`