---
title:  Eima Suangpi leh Bukna
date:  01/09/2022
---

Mi kiphasak penpen leh a kisathei penpente in, lungsim ngaihsutna niampente hipha deuh thei uhhi. Amau kiphatsakna pen – lungnemna leh kiniamkhiatna nei vetlo uh hi a – a puatham in neiphial mahleh, a sungvuah omvetlo hi. Amau kisap pen eite’n zong i kisam a: haksat hun laitak in bitna, kilawmna, saanna cihte kisam hihang. Tuate pen Topa tungtawn bekin kingah thei hi. A tomin cileng, lungnemna leh kiniamkhiatna in thanemna hi deksuai lo a, Suangpi tungah kiptak in a kiphut kha omzia khauhpen ahi hi.

`Late 62:1-8 sim in. Hih late nungah bang omtuak na sa hiam? David in bang thubulpi a bawl hiam? Ama genna panin khalam thukhun bangpeuh na mu hiam? A thupi pen in, hih thukhunte nangma nuntakna sungah koibang in nazangthei ding hiam?`

“Paulap omlopi in hong kigalbawl ding hi. Pasian mite omzia pen leitung mite bek hi lo, sanggam unaute nangawn in telkhial ding uhhi. Topa silate pen haksatna sungah kikoih ding hi. Angkhual mileh lamkhial mite pen thumaan thutang hi a cihtheih nading in buisaai peuh mualpi suaksak mawkmawk ding uhhi. Mi theihkhialh theih dingin hih mite pen thumaanlo khuamial mi hisak ding uhhi. Mi muanhuai lote ci in kawk ding uhhi.

Tua pen pawlpi mite sepding a hihi. Pasian’ nasemte in Christ’ lungsim galvan kithuam ding uhhi. S immawhna leh thukhenkhialhna pelhtheih ding lam-ethuai lo hi. A lawpluate, a haipihte peuh hong kici kha ding hi. Lungkia keita uhhen. Pasian in Ama’ minthan nadingin Ama’ khut ngiat tawh vaihawmpih den hi.”—Ellen G. White, The Upward Look, p. 177.

`Midangte’ hong thaangsiahna bangzah in kidalzo ding ihi hiam? Tuabang kidal zawh ding zong hikei maw? Midangte hong langdona pan nakidal zawhna dingin, nang hong it  manin namawhna hang in a sihlawh Topa tungah koibang in nangma lungsim naki- aap thei ding hiam?`