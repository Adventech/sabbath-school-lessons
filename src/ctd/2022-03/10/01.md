---
title:  Haksat Hun Sungah Lungnem
date:  27/08/2022
---

### Tukalsung Simding
Ezek. 24:15-27; Pai. 32:1-14; Mate 5:43-48; 1 Pet. 2:18-25; Late 62:1-8.

> <p>Kamngah</p>
> “A lungnem mite in Pasian ciamsa leitang ngah dinguh ahih manin, thupha ngah mi    ahi uhhi” Mate 5:5.

Moses’ tangthu leh mualtung thuhilhna sung lobuang lungnem cih kammal kimukha khollo hi. A hangthu Ama’ omzia lahkhiat na’ng zong haksa khollo lel hi. Lungnemna cihpen “natna thuakna sungah hehna tawh kipelhin thuakzawhna” ahi hi. I zaakngei kholloh zong lamdang lualo lel; tulai mite’ ngeina sungah a omselo khat ahihman ahi hi. Laisiangtho mun khatkhat ah “kiniamkhiat” ci in let hi. Kiniamkhiatna cihlimlim mihing ngeina sungah a kician mahmah ngeina khat hikhollo lel hi.

Natna, thuakna sungah hehna tawh kipelh in, hih lungnemna in, Zeisu leh Ama’ nungzuite’ vangnei gamtatzia khat higige hi. Tuaciang bek in khawlnailo: lungsim niamkhiatna cihpen natna leh thuakna sungah a thahat galvan khatmah hithei veve hi. Zia-et haksatna in lungsim niamkhiat kisinna mun peuh hithei a, eima’ kiniamkhiatna leh lungsim kitapna munte in Pasian adingin a thahat teci panna hong hithei veve hi.