---
title:  Pasian Hoihsak Hun
date:  05/09/2022
---

`Rom. 5:6 leh Galati 4:4 simin. Pasian hoihsak hun koibangin gen hiam?`

Hihteng ah, Paul in, Pasian in hoih a sak hunlian in Zeisu in eite ading a siding in hongpai cihi. Ahihhang Paul in banghang hunhoih hithei cih gentuanlo hi. Hih munteng simciang in, Mawhna thusia siansuah dingin, banghang in Zeisu in kumtul tampi ngakngak hiam? Vannuai in mawhna pen thusia mahmah cih a theihna sawtluata hi lo hiam? Zeisu in nihveina hong kumkik dingzong banghang in ngakngak hiam cihzong dongnuamlai hang. Ka thungetna banghang in sawtpi hong ngaksak hiam cih zong dot ding hilailai e.

`Daniel 9:24-27 sunga kaal 70 genkholhna ngaihsunpha lecin, Zeisu pen Messiah hi ci in a kawkna ahi hi. A hun bangtan sawt hiam? Pasian’ hun hoihsak pen eite a dingin bangzah sawtmah taleh, banghang in ngak tentan kulding cihiam?`

Hun akingak keeina tawh kisai khalam pilna’ng thutampi takmah omthei hi. Amasa in, i ngakna in i lunggulh “natampi” hong hepkhiat sak in, Pasian kiang hongtunkik zaw hi. Anihna, ngakna in eima tatlehhekna lunggulhna teng a kitelcian zaw in hong musak thei hi. Athumna ah, ngakna mah in thuakhatna leh khalam thakhauhna hong guan hi. Alina, ngakna in, khalam thahat theihna’ng upna leh muanna hong guan hi. Angana, ngakna in eite theihzawhloh munte ah Pasian in thutuamtuam tawh nasemsak thei hi. Agukna, ngakna ding a hangthu bel theizo vetkei ni-in, upna tawh kalsuan ding hihang. Ngakna ding ahangthu a dang natheihbeh a omlai hiam?

`Nangma aading in, Pasian in hoih asak hunkhat ah nasem ding cih, laisiangtho sung ah Ama’ hoihsak hunkhat ah a nasepna panin namuh theih khatpeuh a omdiam? (Abraham leh Sarah tenupa tungah tapa akhapthu ngaihsun lecin). Nungpek khawngin hong dawntheih lel hinapi, hong ngaksaksak manin bang hihthei ding nahi hiam?`