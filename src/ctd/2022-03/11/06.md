---
title:  Topa Sungah Lungkim ding Kisin
date:  08/09/2022
---

> <p></p>
> “Topa sungah lungkim in; Amah in na deihna hong pia ding hi” (Late 37:4).

Late 37:4 pen lamdang kamciam khat ahi hi. Na lungdeih tawntung khat ngah dingin ki ngaihsun in. Lungdeih teng ngahna pen Topa sungah lungkimna tungah kingaa hi. Tua ahihleh “Topa sungah lungkimna” cih in bang a hiam?

Late 37:1-11 sim in. Late 37:4 tawh a kizopna bel lamdang veve hi. David in Pasian leh amah a langpangte in kim-uum uhhi cihi. Mite in eite langkhatah hongpan uh ciangin, eileh eimah kithutang sakding hehding hipeuh hi. David in tuabang hihlo in a tumdang diakin thupia hi.

**Anuai a munte ah, hihbang hunin Pasian’ mite ading ngaihsut piakna bangteng hiam?**

`Late 37:1`

`Late 37:5`

`Late 37:7`

`Late 37:8`

`Late 37:4 simkik in. Hih munteng nasimkhit ciangin “Topa sungah lungkimna” tawh kisai in nangma’ muhdan gen in.`

David in lampi tuamtuam tawh “Topa muang” ci kikkik hi. Ama’ sepna muangngiat in. Ki dahsak ke’n, Pasian pen nang’aa hi a, tumahmah in zong nang’aa ding hong sepsak hi.Nang lungkham luat ding leh hanciam luat ding kisam khollo hi.Vanah i Pa in vaihawm gige hi. Amah pummuan lel in.

Hih mun pen David in Topa sungah lungkim a cihnopna ahi hi. Pasian sungah lungkimna cihpen muanna picing nuntakpihna ahi hi. Pasian in eikiangah omin nahong sepsak ahih manin eite’ lungmuanna bangmah in liingsak zolo hi. Kuamah in Pasian khengin pilzolo ihihmanin, Amah phatthei hihang. Tuabang hihding ikisin ciangin, i Pa hongpiaknop teng ngahding ihih manin, i lungdeih kingah a, tuateng lakah hamphat penna in Ama’ gam ahi hi.

`“Topa sungah lungkim” ding koici kisin ding ihi hiam? Thunget hun la in la, hihthu teng nanuntakpih theih na’ng in, Pasian makaihna zong in.`