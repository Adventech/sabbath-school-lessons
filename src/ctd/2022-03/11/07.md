---
title:  Ngaihsutbeh Ding
date:  09/09/2022
---

EGWhite, Patriarchs and Prophets Laimai 637-642 sungah “The Anointing of David” sim in.

Pasian hong ngiimsakna limlim ngakngeungau kul a, tua zong haksatnapi khatmah hiveve hi. Hihbang hun in lungduaina kisin zongpen, Pasian mahmah muanglel in Amah’n hong sephun ngak ding hilel hi. Ngak nading paulam tuamtuam omthei a hihhang, a vekpi mahun Pasian hong ngiimsakna tangtun dingtawh kisai hi. Pasian makhelh in nawhtaina teng khiamthei ding hang a, Amah sungah lungkim peuh leng hamphatna lianpi i ngahthei ding uhhi. Topa in haksatna khempeuh hong tehsak khinzo hi.

“Ka haksat hunsung in Pasian’deihna theizolo mahleng, Amah’n a hoihpen thei a, keilam pan kanuntakna pumpi leh kha pen piangsakpa tungah pum-aap ding kisam hi. ‘Ka uppa kathei a, Ama tungah ka aapsate tuani dong hong kepsakzo ding hi’ (2Tim. 1:12). I kha in upna, itna, lungduaina leh vantung i Pa muanna nei dingin hilhpil theileng, nuntaksung haksatna teng nisim in i kantankawm in lungsim daihna leh lungdamna in khangsemsem ding hi.”

“Topa in eite Zeisu khut pualam ah omin eileh ei kipatausak keei cihzong Topa lungdam hetlo hi. Ki gawmtuah in encik sitset in ngaktentan ding kisam takpi mawk hi. Eimahmah mundik ah omthei nailo napi, a kituakthei ding limte kizongzong a, tua phawkna thupen lungsim lawpna bektawh hi lo in upna takpi tawh hiding hi.”—Ellen G. White, Selected Messages, book 2, p. 242.

**Dotding Kikupnate**

`Zeisu in “khaikhin in teh” hi cihteh bang a cihnopna hiam? I ngakkawm kawmin tuathu koibang in theitheih ding ahi hiam?`

`Lungduai takin ngakna teci pangding in mimal teci panna sam in. Amau’ launa leh lawpna in bangkhawng ahi hiam? Amaute in bangpeuh sinkha uh a, bang kamciam tungah luai uhhiam?`

`Pawlpi khat leh khankhat hihna tawh, Pasian hoihsak hun ngak gige in haksatna a thuaklai mite koibangin huhthei ding nahi hiam?`

`Lungduaina kisinna ah thungetna in koibangin maapang hiam? Pasian’ Khasiang- tho in lungsim sungah lungduaina peuh a khantoh theihna’ng in midang khat koi bang in nahuhthei ding hiam?`