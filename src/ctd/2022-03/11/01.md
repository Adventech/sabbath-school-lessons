---
title:  Haksatna Sungah Ngak
date:  03/09/2022
---

### Tukalsung Simding
Rom. 15:4, 5; Rom. 5:3-5; 1 Samuel 26; Late 37:1-11.

> <p>Kamngah</p>
> “Khasiangtho gah in . . . thuakzawhna hi” Galati 5:22.

Scientistte in naupang kum 4 phaleh marshmallow moh tawh sinna khat bawl hi. Naupang khatsim in marshmallow moh khattek ngah thei ding a; scientistte in nasepna khatpan hong ciahkik dong a ngakzote ahihleh nihta kipia ding cihi. Naupang pawlkhat te’n scientistte a paikhiat laitak mahin a mohte uh a kam denna pah leluh a; pawlkhat te’n ngak bilbel uhhi. A ki lamdanna bel kician bilbel hi.

Scientistte in tua naupangte kum sawm a val hun sungteng omzia ciamteh uhhi. A ngak naupangte pen kithutuak thei, laipil zaw in, a ngaklote’ sangin lungmuanna neizaw uhhi. Mihing’ nuntakna sungah lungduaina mah in nalian bawlthei zaw in thupizaw hi cihnophuai hi. Topa in zong lungduai dingmah hong hanthawn hi.

Tukal sungtengin, a haksapen sittelna nunglam ah bang omsim hiam cih sinding hang a: ngak haksatna sinding hihang.