---
title:  Thuakzawhna Pasian
date:  04/09/2022
---

`Rom. 15:4, 5 sim in. Bang om hiam?`

Hong ki kamciamsa hinapi i ngah nailoh na  khat peuhpeuh ahih keileh i deihphat mahmah khatpeuh hangin, thuakzolo thei hihang. I lunggulh mahmah khat i ngah ciangzong lungkim mah mah thei hihang. I deihmahmah khat i ngah pakpakloh ciangin, omnuamlo liangin, thuaklah thei hihang. Tuabang dinmun i tunciang in, gamdai takleh lungmuang takin omding zong hithei mello hi.

Ngakngak pen na mahmah mai hi. Hebrew laibu’ kammal khat ahi “lungduai takin ngak” cihpen (Late 37:7) sungah Hebrew kammal hi a “Nasa mahmah” “ki-sing” “patau” “liamgawp” cihna hi

`Late 27:14; 37:7 leh Rom 5:3-5 sim in. Bangteng hong gen hiam? Thuakzawhna in bang ciang hong tun hiam?`

I ngakkawmkawm in, thu nam nih lakah khat tungah i kinga hi. I ngakngak na khatpeuh tungah ki mitsuan thei a, ahih keileh tuanate a khutkuaksung ah a koihpa ki mitsuan thei hi. Kilamdanna a piangsak penbel, bang tanvei ngak kul ding cihhang hi lo in, i ngakkawm in lungsim puak hang hizaw hi. Topa i muan nak a, i nuntakna Ama’ khut sungah i koihnakleh, lunggulhna teng Ama’ deihbang dingin i aapnak leh, ei a ding a hoihpen mah a hoihpen semin, uphuailo liangdong in hong bawlsak thei hi.

`Nakpi takin lam-en in nangak bangteng omhiam? Na khempeuh Pasian aap in Ama’ sephun koibang in ngakthei ding nahi hiam? Topa tungah naki aapsiang sitset theihna ding in thungen in.`