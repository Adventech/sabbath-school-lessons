---
title:  Sehnel lakah Kidona Lianpi
date:  12/07/2022
---

> <p></p>
> “Khasiangtho tawh kidim in Jordan gun panin Zeisu hong ciahkik a, Khasiangtho in gam lakah paipih in, Dawimangpa in ni sawmli sung a zia-et hi” Luka 4:1, 2.

`Luka 4:1-13 sim in. Mawhna sungah lutlo in mawhzolna tungah gualzawh na’ng bang pilna na ngah kha hiam?`

Mawhzolna cih peuhmah, i lunggulh phat mahmahte tawh hong kizol ahih manin haksa thei mahmah bekthamlo, thanempen hun laitakin hong pai sese thei hi. Luka 4 pen Satan in Zeisu a zia-etna tangthu kipatna hi a, a ngaihsut haksa thu pawlkhat omkha hi. A kipatcil lam in, Khasiangtho in Zeisu pen mawhzolna sungah makaih bang hihtuak hi. Cihteei hang, Pasian in mihing mawhzol ngeilo hi (James 1:13). A taktak in, Pasian in haksatna sungah hong paipih hi. Luka 4 sungah, Khasiangtho in a nasia mahmah Satan’ mawhzolna sungah hong tonpih thei hi cihi. Tuabang hun ciangin mawhzolna khauhtheilua ahih manin, Pasian nung maantak in kizui khalo hi ci in umuh hi.

“Hong ki zia-et ciangin Pasian’ Kha in hong makaih takpi mah hiam cih ki lunghiang thei hi. Zeisu mahmah zong sehnel gampalakah mawhzol thuak dingin Kha mahin a makaih hi. Tua bangin Pasian in eite hong sin ciangin, eima ading ahoihzaw hong deihsakna hang hizaw hi. Zeisu in Pasian’ kamciam peuhmah mawhzolna thuaklo in ngah ding ci hetlo a, Amah ngiat mawhzol a thuaklai in zong lungkia in lelh sawm peuhmah lo hi. Eite zong lungkia keini.”—Ellen G. White, the Desire of Ages, pp. 126, 129.

Khatveivei, hong siansuah ciangin hong kaangh gawp zawsop hi. Tua hi a, mawhzolna i thuakuh ciangin, Zeisu zongin thuakin, dingkip hi cihtawh kihansuah ding hihang. Zeisu in eite’ Mawhna Puakhiapa ahih manin lungdamthu ahi hi. Eite’n mawhzolna sungah i dinkip theihna dingin Amah in ei’ thuakding teng hong thuaksak a, eima thuak ding ahi Pasian’ nutsiatna ciang dong hong thuaksak hi. Tua ahih manin a “mawhbelpa” nangawn in lam-etna neithei hi (1Tim. 1:15).

`Bang mawhzolna peuh na masuan hiam? Thunget hun la inla, Zeisu’ phutkhak thute panin lim hoih ngahding ngen in. Mawhzolna thuak zawhloh sawm ke’nla! Na thuak zawk keikhak zenzenleh zong Honpa neigige nahihlam phawk zel in.`