---
title:  A Kip tawntung Gamh
date:  13/07/2022
---

`1 Peter 1:6, 7 sim in. Peter in bang gen hiam?`

Peter in, lungleng khuangai takin haksatna athuak mite tungah laikhak hi. “Pontas gam, Kappadocia gam, Asia gam leh Bithynia gamah ki thehthang in peemtami in om mite kiang ah” (1Pet. 1:1) a laikhak ahi hi. Tua lai munsan pen tuhun a Turkey gam nitumna lam teng ahi hi. A nuaideuh panin “thuakna tuamtuam” (1Pet. 1:6) nei cihzong Peter in genlai hi.

`Peter in amaute “peemta” leh “ki thehthang” a cihteh bang acih nopna hiam? Amau thuakna koibang in pulaksak behlai hiam?`

Tua hunlai a Christian khat hihna pen thuthakpi khat hi a; thu-ummi tawm mahmah in, muntuamtuam ah ki thehthang uh bek thamlo citawm mahmah uh a, kitelkhial mahmah in bawl siat zong thuakpha mahmah uhhi. Peter inbel hih haksatna tengpen, hangthu paipi omlo a kithuak mawkmawk hi lo cihi (1Pet. 1:6, 7). “Thuakna tuamtuamte” pen, upna maantaktak neihtheih na’ng hong ngiimsakna hizaw hi.

`1 Peter 1:6-9 simin. Peter in hih mite pen amau’ thuaksiat kawmkal pan, bang khamuanna piaksawm hiam? Hih lam-etna in ei a ding bang khiatna nei naci hiam?`

Bang haksatna peuh hitaleh, bang thuak taleh uh, Christ hong paikik ciang in i ngahding a i ngakthapai keei, tawntung hun tawh koibangin tehkak thei ding hiam? Bang peuh thuak talecin, Peter’ kammalte pen, eite ading Pasian’ kammal mah hipah hi. I thuakna in bangzah haksa in namahmah taleh, a tawpdong en lecin, vanthak leithak ah tawntung nuntakna leh natna thuakna sihna omlo ding cihthu mansuah peuhmah loding hihang. Zeisu’ sihna tungtawn in hong kiciam hih kamciam uplahloh ding thupi a, thuaksiatna kawmkal mahah Topa’ hong sawpsiang ding upna tawh ngen tawntung in.