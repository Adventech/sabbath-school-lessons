---
title:  Ngaihsutbeh Ding
date:  15/07/2022
---

Ellen G. White, Patriarchs and Prophets, laimai 281–290 sungpan “The Exodus”; laimai 291-302 pan “From the Red Sea to Sinai,” leh The Desire of Ages laimai 114–123 sungpan “The Temptation” simin.

“Tanglai in, Topa in Amite pen acihtak leh takloh a sin nadingin, Rephidim lamah makaih in paipih hi. Amah in mun nuamah hong paipih den tuanlo hi. Tua bangin hong paipih mawkleh, eima kicinloh kawmkal ah, Amah in huhpa ahihlam phawkkhalo ding hi hang. Eite tungah Amah hong kilaak in, eima’ paihkhiat bangbang hong dimkik pahpah nuam hi. Eima thanemna kitheihtel nading in, zia-etna lungkiatna hongpia zel a, Ama’ huhna nget ding zong i kisin ding hi. A sakmahmah meisuang sungpan in tuivotciim luangkhia sakthei hi. Amah tawh maitang kimuh masiah, eite khatleh khat ikimuh bangin kimuh masiah, naupang bangin upna tawh Ama’ kiangah i paipih eima vangikte thanuam takin bangzah hong puaksak cih kithei zolo hi.”—Ellen G. White, “Rephidim,” Advent Review and Sabbath Herald, April 7, 1903.

**Kikupding Dotnate**

`Mawhzolna pen mimal in hongpai phadiak cih i theihsa ahi hi. Pawlpi buppi ahi a, Khuatual pawlpi in ahi zongin, kipawlkhawm in i kidaal ding mawhzolna a omthei ding hiam? Bangpeuh ahi diam?`

`“Mun nuamloh na” ah a kipaipihte in gen ding a nei uh diam? Banghang in munnuamlo kicithei aitam? Tuni in tua munte vapaikik ding hileh uh muhdan a kidang kha tam maw?`

`Haksatna zia-etnate pen hong siansuahna dingin Pasian in phal ahihlam thei khin zo hihang. Zia-etna haksatna pawlkhat pen bangmah manneilo bang ahilel thei diam? Gentehna in, mikhat mawtaw tawh suakkhial vat cihkhawng e?`