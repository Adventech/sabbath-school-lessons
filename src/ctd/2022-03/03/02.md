---
title:  Lampi Khat bekmah tawh Khapsa Gam Zuan
date:  10/07/2022
---

> <p></p>
> “Pharaoh a hong nai ciangin Israel mite khuadak to uh a, en in, amaute’ nungah Egypt mite hong kuan uh hi. Amaute lau mahmah uhhi. Topa tungah Israel mite kiko uhhi” (Pai. 14:10).

Suahtak na’ng lampi omlo liangin hong kikhakcip ngei hiam? Khatveivei a hoihzaw lamin innkhaan khat sung khawng tungvat in “Happy Birhtday!” peuh hong kici in na nuam mahmah ngei hiam? Khatvei lah a lauhuai mahmah thusia khatpeuh hivat thei hi. Sangkah laitak khawng zong hithei, naseppih khatpeuh in nang hong lung amsakvat nuam peuh zong hithei hi.

Israel mite in Egypt pan hong paikhiat pan kipan Khapsa Gam a tundong “sun hitaleh zan hitaleh, khualzin a paitheih nadingun sunin amaute lam alak dingin meiikhuam khat tawh, zan in amaute khuavak apia dingin meikhuam khat tawh, amaute’ maiah Topa apai hi.” (Pai. 13:21). A khualzinna munkhempeuh Pasian in makaih ngiat hi. Ahihhang koiah paipih masa cih enin: amai vuah tuipi in a khaktanna, aziat avei vuah mualte omna, anung ah Pharoah galkapte omna mun ahi hi!

`Paikhiatna 14 sim in. Israel mite’n a lau mahmah nading munah Pasian in banghang in paipih sese hiam?`

Tua khuam’ nung zuihna in lungnopna hongpia denlo ding hi. Thumaan lampi kihilhna ah, a khemhat mahmah lungsim sittelna zong kihel ahih manin thuakhak mahmah ding hi (Jer. 17:9). Tuabang haksat hunlaitak in, Pasian’ nung zui takpi hihna in haksatna natna omlo hi lo a, Pasian hong sawlna leh hong makaihna bangin, lungsim taktak tawh zuih cintenna a hihi.

`Hih thute panin Israel mite in bang pilna peuh ngahkha uhhiam? Pai. 14:31.`

`Pasian kamciam lamdang tampi takmah thei gegu mah in, Amah muanna pen banghangin khatveivei haksa thei hiam? Pasian in Amah nakihtak theihna ding leh na-up theihna dingin hongpiak haksatna teng simkikkik in.`