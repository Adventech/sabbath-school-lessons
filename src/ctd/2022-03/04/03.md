---
title:  Siansuahna Mei sunga Upna
date:  18/07/2022
---

Galphual ah vakihel zong thukhat; vakihel lo, amuh a muhloh zong thukhat vet hi. Ei Christiante pen tuabang vive ihi uhhi. Apua ah galhan mahmah cih zong thei, eima nunna sungah zong phukha lel i hihman in, “muhtheihloh Pa” (Heb. 11:27) tungah upna tawh muang in mainawt ding bek ahi hi.

`Job 23:1-10 simin. Job’ thuakna a thupaipi bang hiam? A muhloh bang omhiam? Tua laitak mahin ama’ haksatna teng kawmkalah, upna tawh bang lenkip hiam?`

A lipkhaphuai zia-etna kawmkal mahah Job in Topa muang veve hi. Thudangteng awlmawh lo-in dinkip sawmzaw hi. Amah a dingkipsak pen kham ahi hi. Khampeek peuh hizaw lo a, amah Pasian tungah dingkip peuhleh – khambang in amah hong suakta ding hilel hi. A thupiang teng nunglamah bang omcih a theihzah kigenkhia hetlo hi. Ama’ maiah bangzah kiseelsim taleh tua sittelna meisungah amah kip paisuakzo hi.

Tua meikuang na kihta hiam? Nangma dinmun ah tua meikuang ading nalungkham hiam? Job adingin Pasian meisa pen gen tham vetlo hi. Eite’ haksatna pen innthak ading, nasep thak peuh hikha thei ding hi. Nasep munah ahi a, innkuan sungah ahi a, mi’ hosiatna thuakzawh na’ng peuh hikha ding hi. Sum lampan supna leh damlohvai peuh hithei ding hi. Telhak mahmah ahih hang, ei hong kipuahpha in Ama’ lim suttheih na’ngin Pasian in tuate zangthei leuleu hi.

Job pen kham suakding in kisittel cihteh lawphuai bilbel a, a haksatna teng a zawhdong thuak keikui dingin mitsuan khat a nei hongsuak hi. A thuaksiatna khempeuh ah amah in a ki siansuahna thuakzo cihna teci hoihmahmah khat ahi hi. Hih thute tampi a telkholloh hang, amah ki siansuah ding ahihna pen theilua hi.

`Nangma phutkhakna sungah haksatna in koibang in nang hong siansuah hiam? Thuaksiatna ahi tuanlo, thudang khawng tawh zong hong kisiansuah theilel hi lo hiam?`