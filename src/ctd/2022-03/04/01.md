---
title:  Khamseekpa’ Maitang Kimu
date:  16/07/2022
---

### Tukalsung Simding
Mate 5:16; 1Corinth 4:9; Ephet 3:10; Job 23:1-10; Mate 25:1-12; Daniel 12:1-10; Ephet 4:11-16.

> <p>Kamngah</p>
> “Eite khempeuh i maitang hong kiliah nawnlo in, Topa minthanna vaangtaang i kilangsak hi. Topa kiangpan in a hongpai Khasiangtho ahi tua minthanna vaang in Amah tawh akibang dingin eite hong bawlpha a, minthanna khatpan in minthanna sangzaw ah hong omsak hi” 2Corinth 3:18.

Amy Carmichael in naupang honkhat pen India gam khamseekpa khat kiangah paipih hi. Meihol aam beba sungah suangpeek kual khat omhi. Tua suangpeek kual tungah ci, makeng leh leiseekvui kihel kikoih hi. Tua a kihel sungah kham kikoih hi. Meikuang in tua a kihelte a kaat ciangin kham hong siangsemsem hi. Khamseekpa in taaiteh tawh kham lakhia in, siang asak naikei leh bang koihsuk kik zaw phial hi. Kham a koihsuk kik sial in, meisa kibehlap sak zel hi. Naupang pawl in “Kham siangtho ta cih koici kitheithei hiam?” ci in dong uhhi. Amah in “Kham sungah ka maitang a kimuhtheih ciang” ci in dawng hi.—Amy Carmichael, Learning of God (Fort Washington, PA: Christian Literature Crusade, 1989), p. 50.

Pasian in hong siansuah nuam den a, kham bang in hong thaksuahsak in, Ama’ meel hong puasak nuam hi. Tua pen a lamdang mahmah ngiimnapi khat hi a, nuntak haksatna tampi tak sungah, Christ tawh kibang nuntakzia a kimuh manin lamdang semsem kisa kaanlai ding hi.