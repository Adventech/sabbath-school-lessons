---
title:  “Ama’ Lim”
date:  17/07/2022
---

> <p></p>
> “Pasian’ Tapa in, mi khempeuh lakah a upa pen a suah theih nadingin Pasian in a teelkholhsa mite a Tapa tawh kibang ding in a sehsa ahi hi.” Rom. 8:29.

A kipatcil in, Pasian in Ama’ lim suunin ei hong bawl hi (Pian. 1:27), ahih hangin tua lim pen mawhna in susia khinzo hi.

`Mihing sungah Pasian’ lim a mialna koibang in kimuthei hiam?`

Thu kician khat: eite khempeuh mawhna in hong susia khin hi (Rom. 3:10-19). Pasian hong deihsakna taktak pen, eima pianna bulpi ah hong ciahkiksak nuam hi. Tuni i laisiangtho mun tawh kituak sinsen hi. Pasian’ ngiimna pen, amau nuntakna Khasiangtho tungah a ki aap mi peuhmah “a Tapa tawh a kibang dingin a sehsa ahi hi” (Rom. 8:29) cihi. “Mihing sungah Pasian limtaktak hong piang ding ahi hi. Pasian pahtawina, Christ pahtawina cihte pen Ama’ mite gamtatna sungah kicing takin a omding ahi hi.”—Ellen G. White, The Desire of Ages, p. 671.

`Hih a tunga EGWhite kammalte koibang danin na tel hiam? Job 1; Mate 5:16; 1Cor. 4:9; Ephet 3:10.`

Christiante in, leitung limciinna sunga teng i hihlam mangngilh lo ding hihang. Christ leh Satan kidona lianpi in eite kimkot ah omgige hi. Gal maitang in limmeel tuamtuam in hongpai hi. Muhtheihloh tampi a omteei hang, Christ nungzuite ihihna dungzui in, hih limciinna sungah eite zong a khenkhen in kihel in, eima nuntakna tawh Christ i pahtawi ding ahihlam theilua hihang.

`Tualpi golpi khat sungah omding in kingaihsun in. Tutphah khenkhat ah Topa’ tungah a citak vanmite leh, tuate galkhat ah Lucifer leh a puksa vanmite tu dimdiam ci in ngaihsun in. A beisa nai 24 sungteng nangzong tua tualpi a omgige hilecin, koilam tha napia zaw tam? Nangma dawnna in koibang ahi tam?`