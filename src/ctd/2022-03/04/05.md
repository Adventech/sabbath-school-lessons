---
title:  “A Pilte”
date:  20/07/2022
---

Zanni in Zeisu’ hongpai kik ding angak mite ading gamtatna a thupitzia sinkhin hihang. Tuni in Zeisu nihveina hong kumkik hunin a nungta mite’ nuntakzia a thupitna i sinlai ding uhhi.

`Daniel 12:1-10 simin. Bang thubulphuh omhiam? Leitung’ tangthu sungah a bang hun hi kici hiam? A thupipen ah, hibang hunsunga mite’ gamtatzia ding koibang ci hiam? Mi gilote tawh tehkakna in, amau a ding koibang gamtatzia kipia hiam? Mang. 22:11.`

Daniel kiangah, Zeisu hongpai madiakin, hundang a te tawh a kiteh theilo gimna piang ding cihi. Daniel 12:3, 10 sungah tua hun a mipilte leh migilote khentelna ki pulak hi. Migilote in “gilo semsem ding” (Dan. 12:10) ci a, “kisiansuah in ahoih leh hoihlo kikhentel” ahih manin aksi bangin a taang (Dan. 12:3) uhhi cihi. Hih “gimna hun pen, leitung mihing a pianzawh a kipan a nasia penpen” (Dan. 12:1) cihi. Migilote in telzolo hinapi, “mipilte” in ahihleh tel uhhi cihi.

Bang tel uh hiam? Math, science leh gensiat khawng maw? Paunak in “Topa zahtakna in pilna kipatna hi” (Pau. 1:7) cihi. Hun nununga piangding gimna’thu a telthei mite pen “pil” cihi. Tua thute hong pian ciang in amau in zong dongtuakvat hi lo a, Laisiangtho simna pan a theih uh ahi hi. A thupi penpen inah, hih gimna hunsung in amaute kisiansuah ding cih telsinsen uh a; mi gilote ahih uhleh, amau lehdona sungmahah ngawngkhauh semsem uh in amau gitlohna zom paisuak uh cihi. A thupipen in, mihing hong kisiansuah leh khentel ding ziateng hong kilakna ahi hi.

`Hih munte pen, hun nunung thupiang dingte i cihcih teei hang, tuni mahmah in hong kisiansuah na’ng leh hong kikhentel na’ng ahihna bang thupaipi peuh namu hiam?`