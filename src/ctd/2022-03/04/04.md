---
title:  Zeisu’ Kampau Nunungte
date:  19/07/2022
---

Jerusalem ah Zeisu a siding hita hi. Matthew’ lungdamthu in, Paisanpawi madeuh a Zeisu in a nungzuite a thuhilhna ah a kampau nunungpen sungah nungak-sawmte’ thu tawh tuu leh kelte’ tangthu ahi hi. Hih tangthute in Zeisu hong paikik ding ngak kawmin eima nuntakzia ding vive ahi hi. Tu hun ciangin Zeisu hong paikik na’ng limte tawh a kithutuakna ciangciang khat om veve hi.

Nungak-sawm gentehna (Matt. 25:1-12) sungah sathau pen Khasiangtho ci in ki letkhia hi. Tua pen EGWhite in zong thukim veve a, tua banah sathau pen, kuamah in hong laksak theih hetloh i gamtatzia zong hilai hi cihi.

**A thugentehna simpha in. Tua sathau pen Khasiangtho ahi a, gamtatna ahi zongin a kicih phet in, a khiatna koibangin kikhel thei hiam? Hih tangthu sungah sathau in Khasiangtho ahihna leh Christ bang gamtatzia cihtheih nading bangthu namu hiam?**

`Khasiangtho`

`Gamtatzia`

`Mate 25:31-46 sunga tuu leh kel thugentehna sim in. Tuu leh kel khentel nadingin bang thupaipi kizang hiam?`

Kumpipa in tuu leh kel pen amau gamtatzia bulphuh in khen cihthu phawk in. Zeisu in gamtatna tawh hotkhiatna a gen hetloh hang, hotkhiatna ngiimna sungah gamtatna a thupitzia, Christ hangin hotkhiatna ngahtaktak mite in amau nuntakzia leh gamtatzia uh tawh pulak uhhi.

`“Gamtatna pen khuamial sunga mikhat omzia” hi kici hi. Kuamah’n hong etloh laitak in nangmah in bangcimi nahi hiam? Nangmah nakikhel theihna dingin bang hih ding hongci hiam?`