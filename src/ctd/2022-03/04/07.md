---
title:  Ngaihsutbeh Ding
date:  22/07/2022
---

Ellen G. White, Sons and Daughters of God laimai 100 “God Promises Us a New Heart of Flesh”; Christ’s Object Lessons laimai 405-421,”To Meet the Bridegroom”; The Great Controversy laimai 613, 614 “The Time of Trouble” simin.

“Gamtatzia kisinna pen mihing a dingin a thupipen nasep hi a; nidanglai in tuni zahin nakpi takin kisin ngei khollo hi. Taanglai mite in hizah in thupi ngaihsut ngei khol lo uhhi; tuhun a khangnote in lauhuaina a phutkhak zahun taanglai khangnote in phukha khollo uhhi.”—Ellen G. White, Education, p. 225.

“Gentehna sungah, numei haite in sathau ngen in pai uh ahihhang ngah zolo uhhi.  Hihpen haksat hunsung ah a dingtangzo dingin gamtat omzia tawh kithawi kholhna bang mah a neilote acihna ahi hi. Tua ahih manin vengte kiangah pai in ‘Na gamtatna uh nong kawm keivua leh mangthang petmah ding hi’ng’ a citawh kibang hi. A pilte in amau’ sathau uhpen a hai nungakte hawmsawn theilo uhhi. Gamtat omzia limlim ki hawmsawn theilo a, kilei kizuak theilo a, kilaksak theilo hi. Topa in mimalkim tungah, hun ciangtanh khatsung in gamtat omzia hoih neihtheih ding hun pia a, ahih hang midang hawmsawn in, tua hawpsawn ngahmi in Topa kiangpan pilna tampi sinthei ding, haksatna khawng thuak zo pah ding, apiang theilo ding mual lianmahmah khawng zong upna lianpi tawh khiinzo ding cihkhawng hitheilo hi.”—Ellen G. White, The Youth’s Instructor, Jan. 16, 1896.

**Kikupding Dotnate**

`“Gamtat lamna” cihpen bang a cihna hiam? Koici lamtheih ding? Nangma nuntakna sungah ahi a, pawlpi sungah ahi zong in muhtheih dingin gamtat kilam theihdan muhtheih ding a omhiam?`

`Thursday sinna sungah Christian khat in vengsungah a nuntakzia ding kisin khinzo hi hang. Na khuatual pawlpi in Koibangin Christ pumpi limpua thei ding hiam? Na veng buppi in zong koibang in Topa’ lim puathei ding nahi uh hiam?`

`Zeisu sungah upna bektawh hotkhiat ihihsam hang, gamtat kilamna banghang in thupi thei hiam cih kikumun. Dikna leh Ama’ gamtat picinna in hong hon ahihleh banghang ingamtatna kilam ding kisamthei hiam?`

`Helen Keller, akici naupanlai panin mittaw bengngongnu in, “Gamtatna cihlimlim pen ommawkna pan kingah theilo hi. Haksatna lehthuakna bek in i kha thahatna piathei a, muhna siangtho sak, lunggulhna hong kiguan in hong gualzo sak hi”—Leadership, vol. 17, no. 4. Na thukim hiam leh? Gamtatna, thuakna leh kidonalian cihte a kizopna kikum un.`