---
title:  Buhtang Bangin Sihna
date:  10/09/2022
---

### Tukalsung Simding
Phil. 2:5-9; Rom. 12:1, 2; 1 Sam. 2:12–3:18; 1 Sam. 13:1-14; Zech. 4:1-14.

> <p>Kamngah</p>
> “A mantakin, mangbuh hum tangkhat in leilakah kituh in simasa keileh, tangkhat mah hi ngitnget hi. Ahi zongin simasa leh tang tampitak hong neithei hi.” John 12:24.

Zeisu in mangbuh tangkhat a sihphotna pen, eite Pasian deihna bangin ki-aapna tawh genteh hi. Amasa in kiasuk phot hi. Tua mangbuh hun kiatsuk lai in, ama kiatna’ng mun amah’n teelthei tuanlo hi. Ama’ kimkot a omsa leitang tungah zong ukzawhna neizolo hi.

Anihna, ngak kulphot hi. Buhtang leisungah a omciangin, ama’ mailam ding amah’n bangmah thei tuanlo hi. Mangbuh tang hilel ahih manin ama’ mailam ding bangmah “ngaihsun” theilo hi.

A thumna, sihna thuak hi. Buhtang mah in bittakin kikoih khinkhian lelleh, buhkung hong suak theilo hi. Silimlim ding a, a hihngeina nusia in, a tang panin a kungah hong kikhel kul hi.