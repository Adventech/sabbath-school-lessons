---
title:  Nasem Dingin Ki-aapna
date:  11/09/2022
---

`Philippi 2:5-9 sim in. Ei a ding bang thupuak phamawh omhiam?`

I khanpih ngeina in, eima’ thuneihna zangpah ding in hong kal ngiat hi. Hoih zong hoihlel in ahi ding mahzong hilel hi. Ahihhang Zeisu tawh tonleng, Pasian’na septheihna’ng, tawntung Pasian’ gamtawh kituaktheih na’ngin, Pasian in eima’ thuneihna teng khahkhia dingin hong ngen zawsop hi. Tuate khahkhiat ding cih peuhmah pen haksa in nuamhetlo ding a, haksatna lianpi khatmah hiding hi.

Zeisu’ hihdan en veni (Phil. 2:5-8). Hih munteng panin, Zeisu in Apa’ deihna a zuihdan cialthum tawh hong lak hi. A kipatna lamah Paul in “Zeisu Christ lungsim puakzia nanei ta-un” (Phil. 2:5) cihi. Eite hong gumpa’ dinmun a tuntheih nading in Zeisu in a Pa tawh kizopna teng su-tatgai in leitung ah ciangtanh nei mihing in hong paisuk hi (Phil. 2:6, 7). Zeisu in mi minthang khatpeuh in hong pailo in, mite’ sawltak banglel in hong paizaw hi (Phil. 2:7).

Mi’ sawltak khat hihna tawh, Zeisu in lungnuam khansau takin hong omlo in, “sihdong in thumang” hi. Tua nangawn mihau milian bangin zong sibeeklo lai hi. “Singlamteh tungah sih dongin thumang” hi (Phil. 2:8).

`Hihteng ah Zeisu eite etteh theih ding bangteng peuh namu hiam? Mi’ thuneihna leh lingko kimna hoih in kepcin ding ahihleh, koibang hun khawngin tuate nusiat kulthei hiam? Philppi 2:9 simphot in. Hihmun in Pa’ deihna i teltheihna dingin hong koici huhthei ding hiam?`

`“Ka innkuan, ka pawlpi leh ka kimkot mite tungah ka Pasian’na sepna leh Zeisu tungah kaki aapna hong khakhal thei ahi mimal’ thuneihna bangpeuh ka lententon kha hiam?” ci in Khasiangtho dong in thungen in. Midang a ding sepsakna in bangzah a nuamlo dongin na sem nuam kahi hiam?`