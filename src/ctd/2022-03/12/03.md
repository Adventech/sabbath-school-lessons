---
title:  Pasian’ Deihna Theihmaa in Si Masa
date:  12/09/2022
---

Christian tampitak in amau’nuntakpih dingin Pasian deihna zong taktak uhhi. “Keima nuntakpih dingin Pasian deihna theizo peuhmah leng, nakhempeuh Pasian kapiagai ding hi” ci uh hi. Hihbang in kamciam piakkhit nangawn in, Ama’ deihna koibang hiam cihzong lungbuai lailai ding hihang. Tuabang buaitheihna ding a paulam in Rom. 12:1, 2 ah kimu hi.

Pasian deihna theihtheihna ding Paul in hong hilhna ah a thupi mahmah khat pen: Pasian’ deihna natheih nopleh ki-aap masa in!

Rom. 12:1, 2 simin. Paul in “Pasian’deihna naphawkthei ding uhhi” cihi (Rom. 12:2), banghun ciangmaw:

1. Pasian’ hehpihna i teltaktak ciang (Rom. 12:1)

2. A hingtang in Pasian kiangah kipiak ciang (Rom. 12:1)

3. Lungsim kikheel ciang (Rom. 12:2).

A kikheel lungsim bekmah in Pasian’ deihna telthei hi. Tua kikheelna in zong pumpi deihna sihsak masakphot kullai hi. Christ in a sihkul e peuh ci in, Ama’ thuakziauna tawh kicing peuhmahlo hi.

`Na “sih” taktak lohna mun bangteng omhiam cih hong lak dingin Khasiangtho ngen in.  “A hingtang” in Pasian kipiak theihna dingin, Khasiangtho in bangpeuh napaihkhiat a kulsak tammaw?`

I nuntakzia pawlkhat a sihtaktak lohciang in, Pasian in haksatna khatpeuh tawh hong phawk sakkik hi. Thuakna in mawhna maituah ngam dingin hong huh bekthamlo – Zeisu in Ama pumpi hong kipiakna hong mutelsak semlai hi. Elisabeth Elliot in “Eima lungsimtawng panin lunggulh teng aapna in singlamteh teltaktakna hi a, i Topa’ kikhaina tawh tehpihngam ahihloh hang, eimah ngiat a kikhai bangkeek in, Ama’ thuakna teng hong telpha sak hi. Eima thuakna khempeuh tawh zong kipawlkhawm dingin hongsam hi.”—Elisabeth Elliot, Quest for Love (Grand Rapids, MI: Fleming H. Revell, 1996), p. 182.

`Rom. 12:1, 2 sim inla thungen in. Na kipiak theihna dingin napaihding teng ngaihsun in. Zeisu in nangma ading in singlamteh tungah a maingat teng koibang in hong telsak thei hiam? Hihteng theihtelna in Zeisu leh Ama’ thuakna sungah koibang in hong ki pawlkhawm sakthei hiam?`