---
title:  Thu Mang Nuam
date:  13/09/2022
---

> <p></p>
> “Topa hongpai in hong ding a, ahun dangte a mahbang in, ‘Samuel! Samuel!’ ci in asam hi.  Tua ciangin Samuel in, ‘Hong genin, Na nasempa in za hi” a cihi. (1Sam. 3:10). Khasiangtho awneucik nazangei a, na-awlmawhlo ngeikha hiam? Na khempeuh a kipelh zangzang ciangin, aw, bangdinga thumanglo kha kahia leh peuh nacingei hiam?

Samuel masa in, puteek khat leh thumanglo a tagilo nihte’ tangthu leh thumang naupang khat tangthu hong gen hi. Topa in vauna khauh piapia mah taleh, kikheel nuam hetlo uhhi.

`Amaute’ tangthu 1Samuel 2:12–3:18 sungah sim in. Pasian’ thu amang leh amanglo koibang in ki lamdangsak hiam?`

Eli’ tapate in Pasian vaipuakte sangin vaidang lunggulh zaw uhhi. Eli mahmah in Pasian’ deihna a zakkhit in a tapate hopihsam napi bangmah hihtuanlo hihtuak hi. A tapate in zong amau nuntakna buppi Pasian kiangah aap dingin kiging nailo zong hihtuaklai hi.

Thuhilhpa Charles Stanley in, Pasian hongsapna awpen lungsim hongin dawnding a phatmawhna pen “hong lai-omsak” “shifting into neutral” cihi. Ama genna ah “Khasiangtho in thu-zaksakna bangin hong gengen hilel beklo hi. Dawnkik zeldingin hong hopih hi. Eima gelnasa khempeuh pen eima’ lunggulhna bang vive ahihlel leh a langkhat lam hongzol hang hun mawk beilel ding hi. Tuabang hun ciangin Khasiangtho gamdai lel hi. Thu zathei in thumang thei ding in lai-om hun hong ngakziau hi.”—Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179, 180.

`Stanley in “lai-om” a cihpen na koici muh hiam? Na lungsim Pasian’ maiah hong gige na kisak laitak in “thu-zaktheihna leh thuman theihna” na neih zawhna’ng hong dal thei ding bangkhawng omthei hiam? Pasian aw ka theih nadingin lungsim kihong in Ama’ makaihna bang thuman theih nadingin bang na hih ding kisam thei ding hiam?`