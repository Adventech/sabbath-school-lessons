---
title:  Ngaihsutbeh Ding
date:  16/09/2022
---

EGWhite, Patriarchs and Prophets Laimai 575-580 ah “Eli and His Sons” leh laimai 616-626 sungah “The Presumption of Saul” simin.

“Eima’ pumpi deihna leh lunggulhna a sihkhit ciangin Pasian kiangah ki-aapna hong omthei pan hi. Tua ciangin midangte ading nasepna’ng lampi kihong hi. Pasian’ aw ngai in ki-aapna tawh a nungtalo peuhmah Pasian a dingin nungta theilo ding uhhi. I Pa’ deihna sungah eima deihna aapna dingin, Pasian kammal leh a vangliatna aiawh in a taangmi peuh i muankhak loh ding kidop huai hi. Christ lungsim bang lungsim tawh Pasian deihna sungah a ki-aap mi peuhmah, Pasian in Amah a muantheih nadingun haksatna pia ding hi.”

“Eli in awlmawhlo in a omna mahbang in gamsungah nulehpate in omuh hi. Ngaihsutna siangtholo leh a lungkim huailo nasepna hangin, mawhna leh tagilo bekmah ngahkha hi. Nuleh Pa akipan tagilote zong a langnih tuakun Pasian’ maiah mawh uh a, amau’ mawhna a dingun mawhthoihna bangmah omlo ding hi.”—Ellen G. White, Child Guidance, p. 276.

**Kikupding Dotnate**

`Na khan sungvuah, eima mawhna a ding sihna thuak dingin Pasian’ Tapa in mihing bangin leitungah hong tuaksuk nathu kikum un. Midangte hoihna dingin eite i mimal in ki piakhiatna in bang khiatna nei cihiam? Eite in Zeisu bangin i hihzawhloh hangin, eite maiah a thukhun koihsak gige hi. Zeisu in singlamteh tungah hong lahkhiat ki pumpiakna bang kipiakkhiatna koibang in neithei ding hiam?`

`I mailam ah bangpiang ding cih theilo pipi in Pasian kiangah ki-aapna pen mi tampi in lauhuaisa uhhi. Pasian muanding sangin amau a kimuangzaw mite koi bangin ngaihsut hoih piathei ding nahi hiam? Amau’ mailam ding bangmah a theihloh manun a patauhnate uh koibang in paihkhiat pihthei ding nahi hiam?`

`Pasian deihna sungah ki-aap ding haksatna anei mite in, Pasian’ deihna bekmah pen a kiptawntung lungnopna ahihlam a theihna dingun hunla in thungetsak un. Tua kawmkawmin, Pasian’ lampi mah hoihpen hi ci in Pasian tungah hong ki- aaptheih nadingin bangteng peuh hihsak thei ding nahi hiam?`