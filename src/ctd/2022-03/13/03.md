---
title:  Mihingte’n Simmawh in Nial
date:  19/09/2022
---

`Anuai a munte sim inla, Zeisu in Pasian, vanlehlei piangsakpa hi napi, leitung buppi mawhna a ding Ama’ pumpi biakpiakna dingin hongpai cih ngaihsun in (Mate 12:22-24; Luka 4:21-30; John 8:58, 59). Hih munte panin hih leitungah Zeisu’ thuakna teng koibangin hong telsiam sakthei naci hiam?`

Makaipite ahi a, nautaangte’n ahi zong in, Zeisu’ nuntakzia, sepleh bawlte telkhia den uh a, Ama’ hotkhiat ding mite in nial in mudah keei ding in ngaihsun uhhi. Tapa vakvai, huhna kisam phamahmah khat, nulehpa te’n zong a piaktheih bangbang a piaknopliang tapa a nei nuleh patawh kibang uhhi. A tapa inlah amah a honkhia thei ding a nulehpa bekmah hinapi samsia keei hi. Zeisu in leitungah tuabang dinmun lianin phukha hi. Na samahmah ding hi.

`Mate 23:37 simin. Christ in nialna a thuakna koibang in pulak hiam? Na sim kawm in “Ama’ ading a khasia maw, thudang khatpeuh hizaw maw?” ngaihsun in. Thudang khat peuh ahih leh, bang ahi tammaw?`

Nialna guu thuaktek hihang a, angkhuallo takin thuak ihihleh bel Christ’ thuakna tawh ki bang bilbel ding hi. Ei hong kinialman in nasaklam hi lozaw in, tuabang hongnial mite in Christ’ hotkhiatna a nialuh ahihman hizaw ding hi. Amaute a hotkhiat theihna dingin deihsakna taktawh a thuakpa in, amaute’ nialna hangin asuulzui in a piangding khempeuh zong a don tawntungpa ahi hi. “Christ in a mawh baanlohna pen, Satan’ gal a dozawhna mah hipah hi.”—Ellen G. White, Selected Messages, book 3, p. 129.

`Nialna guu thuakzawhna dingin Christ kiangpan bangpeuh i sinthei ding hiam? Tua lim koibangin etteh theiding nahiam? Koibang in nuntakpih thei ding nahiam?`