---
title:  A Neulai
date:  18/09/2022
---

Zeisu’ neulai huntawh kisai Laisiangtho in tawmkha bekmah hong pulak hi. Aneulai omzia tawmno khat leh a kimlehpaam a hotkhiat ding leitung mite omzia tawmno khat bekmah pulaksak hi.

`Luka 2:7, 22-24 (Siampi. 12:6-8 zong enin) leh Mate 2:1-18 sim in. Zeisu in aciil apat in a phutkhak thukhat peuh hitengah a kimuthei hiam?`

Neulai pan kipan zawnglehngau in nungta in, amah a thatnuamte lakah nungta mipen Zeisu a masapen zong hituanlo hi. A hihhang Christ in a neuciklai panin thuakbaih mahmah cih zong kician mahmah hi.

`John 1:46 simin. Naupang Zeisu in a thuakteng teltheih nading in hihmun in bang teng hong gen hiam?`

Adam leh Eve a pukmaa in amaugel helkei leng, mawhneilo in hih leitungah a nungta ngei pen Zeisu bekmah ahihi. Ama’ siangthona, Ama’ mawhlohna mahtawh mawhna kidim leitungah omsuk hi. Naupangno khat ading in, Ama’ siangtho lungsim in mawhna tawh kizom den cihzong lauhuai mahmah hi. Mawhna sung khauhlut luata ihih manin, huathuai mahmah isak siatna tengsung khawngmah ah kibual kikzelzel hihang. Lungsim siangtho a, mawhna themzong a baangvetlo Christ ading ngaihsutsak huai mahmah hi. Amah leh Ama’ kimkot a mite kikhaihna ngaihsuthuai mahmah hi. Na samahmah kha ding hi.

`“Eima kimkot a omsa mawhnate bawl ding bangzah in baih hiam?” cih nangmah kidong in. “Tuate in kei hong buaisakzo hiam, ahih keileh hong sawkzolo hiam?” Hong sawkzolo a hihkhak leh, nalaisim, na-et, na-septe a hikha diam? Ngaihsunpha in.`