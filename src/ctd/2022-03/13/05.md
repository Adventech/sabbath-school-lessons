---
title:  A Kikhai Pasian
date:  21/09/2022
---

Singlamteh tungah khailupna pen Rome mite in daanpiakna khauhpen in a zat uh ahi hi. Sih siatpenna ahi hi. Tuabang in a kithat mikhat bangzah lipkhap huai hiam, a diakin Pasian’ Tapa eleh! Zeisu pen cilehsa mah tawh mihing in hong paisuk cih phawkciat ding hihang. Vuak leh sat, akhut leh khete siktukkilh a kilh manin, Ama’ pumpi gikna in a liamma panin a keeksak cihte pen a pumpi in nasamahmah ding hi. Mawhneilo a siangtho Zeisu in hihbang mawhna daan lianmahmah a kithuaksak pen thutang hetlo in ngongtatna ahi hi.

Himah taleh, Christ in cilehsa tawh a thuaksiatna teng pen a thupiang taktak ding sangin phadawm zawtham pek hi. Mawhneilo mikhat thahna lel tungah khengval lai hi.

**Zeisu’ sihna in, tua hunlai a mite’ Zeisu’ sihna atelna bang sangin a khengvalzaw bang omcih a kimlehpam thupiangte in koibangin hong lak hiam? Tua lai a thupiangte i telphat theihna ding in, thukician bangpeuh na mukha hiam?**

`Mate 27:45`

`Mate 27:51, 52`

`Maku 15:38`

Hih tengah, mawhbaanglo mikhat thutanglo takin a sihna sang a thuthukzaw pawlkhat omlai hi. Laisiangtho genna ah, eima’ mawhna tungah Pasian’ hehna tengpen Zeisu tungah kisuan hi cihi. A thumaan Pasian in, leitung buppi’ mawhna tungah a hehna tengpen Zeisu in singlamteh tungah thuak hi. Tuabang in Zeisu in mihing khatpeuh in a theihngeiloh a thukmah mah, a mial mahmah leh a namahmah in thuakkha hi.

`Bang haksatna peuh nathuak zong in, singlamteh tungah Christ in nang ading in a thuakna hangin, bang lam-etna leh hehnepna peuh na ngah thei hiam?`