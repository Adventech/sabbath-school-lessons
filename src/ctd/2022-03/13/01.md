---
title:  Haksatna Sungah Christ
date:  17/09/2022
---

### Tukalsung Simding
Luka 2:7, 22-24; Mate 2:1-18; John 8:58, 59; Luka 22:41-44; Mate 27:51, 52; Rom. 6:23; Titus 1:2.

> <p>Kamngah</p>
> “Nitak naithum hunpawl laitakin Zeisu nakpi takin kiko a, “Eli, Eli lama sabacthani” aci hi; Ka Pasian, ka Pasian, banghangin kei hong nusia nahi hiam, a cihna ahi hi.” Mate 27:46.

Thuakna a bulpi i etphat ciangin dotna khat omthei a: Mawhna leh thuakna koibang in hong piangkhia limlim hiam? Pasian hong hilhna tungtawnin lungdamthu khat neigige hihang: Mi suaktate in Pasian hong piak suahtakna susia uh ahihman hi. Tua in zong dotna dangkhat mah omsak leuleu a: Hihbang thute piangding ahihlam Pasian in a theikhol hiam? Theikhol mah hi. C.S Lewis laibu sungah “aman kituak salel hi” cihi.

Aman kituaklel maw? Kua a ding? Eima a ding e,

Pasian in vantungah omhithiat hiam? Hi deksuailo e! Ama’ piansaksa khempeuh a hotkik ding pen thusiangtho mahmah khat hi a, eima’ suahtakna i palsat manin, thuak ding khempeuh Amah ngiatmah in thuaksak kik dingin teelzaw hi. Tua thuakna tengpen Zeisu nuntaksung leh a sihna ah kimuthei a, eima’ cilehsa mahtawh i thuakkhakna mah in vantung leh leitung a kizop tawntung theina piangsak hi.