---
title:  A Thuaksia Pasian
date:  22/09/2022
---

Hih leitungah i teenlaisiah, a thuaksia ding mah i hi uhhi. Piansaksa a puksa mite ihihna dungzui in eima kamsiatna ahi hi. Laisiangtho in zong kamciam tumdang bangmah hongpia tuanlo hi. Tua sangsik in . . .

`Anuai a munte in i thulu tawh kisai in bang hong gen naci hiam? Sawl. 14:22; Phil. 1:29; 2Tim. 3:12.`

I thuaksiatna teng kawmkal mahah, lungngaih ding thunih omhi.

Amasa, Christ i Topa in eite mimalsim sangin thuaksiazaw hi. Singlamteh ah bel “Amah in eite natna teng thuak in, eite gimna teng puakhiakhin taktak hi” (Isa. 53:4) cihi. Eite’n bel a mimal bek in i thei a, Amah in maapangkhawm in eite khempeuh ading hong thuaksak hi. Mawh neilopi mah “eite ading in mawhnei” (2 Cor. 5:21) suaksak a, eimah mawhnei mite in zong i ngaihsut zawhloh zahdong in hong thuak hi.

Anihna ah, i thuak kawmmah in, Christ’ thuakna hangin hamphatna phawkhuai a, tuapen Christ in a hong sepsakna tungtawn in hong kamciamsa ahi hi.

`John 10:28; Rom. 6:23; Titu 1:2 leh 1John 2:25 simin. Bang hong kamciam hiam?`

Bang thuaksiatna thuakta leng, Zeisu tungah lungdam in, eite mawhna daan hong thuak sak manin lungdam ding hang a, lungdamthu hongpiak manin zong lungdam ding, upna tawh Zeisu sungah picing takin hong dingsak a, tawntung nuntakna zong hong kamciam hi. Christ in hong sepsak manin, kamciam i neitheita a, a picing Ama’ nuntakna leh a picing Ama’ biakpiakna hang in; natna, lungkiatna leh supna tawh a kidim hih leitungah i omna pen, mawhna natna thuak siatna a omnawnlo nuntak tawntungna a omna vantungthak leh leitung thak tawh tehkak leng, genthamcing vetlo lel hi. Hihteng khempeuh pen eite hong kamciamsa hi a, Christ leh Ama’ haksatna thuakna hang bekmah hi a, nikhat, Amah hong paikik ding a, “Amah in a gimna thaman mu in a lungdam ding hi” (Isa. 53:11) cihi.