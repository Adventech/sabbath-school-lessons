---
title:  Gethsemane ah Zeisu
date:  20/09/2022
---

> <p></p>
> “Ka lungsim dahna lianmahmah ahih manin kasi dektak hi. Hihlai ah omunla nangak-un” aci hi. Maku 14:34.

Zeisu in kum 33 a nuntak hunsungah bangbang thuakkha taleh, singlamteh a phut madiak a hun nunung sungteng zahtawh tehtheih hivetlo hi. A khang tawntung in leitung’ mawhna khem peuh ading biakpiakna’ng geelna ombang in hong tangtung ding hita hi (Eph. 1:1-4; 2 Tim. 1:8, 9; Titus 1:1, 2).

`Anuai a munte in Gethsemane ah Christ’ thuakna teng koibang telkheh hiam? Mate 26:39; Maku 14:33-36; Luka 22:41-44.`

“Amaute in azak amuh theihkhopna ding mun ah tawmkhat paikhia in lei ah boksuk hi. Amah pen mawhna in a Pa kiangpan khenkhia khin bangin a lungsim in thuak hi. A kikal vuah kuampi athuk azai leh amial mahmah khat in hal ahih manin aci liinggawp hi. Hih thuakna pan a suahtak na’ngin a vangliatna zanglo ding hi. Mi khat ahihna mahtawh mihing’ mawhna suulzui a thuak kulding hi. Mihing ahih manin mawhna tungah Pasian’hehna a thuakzawh kul hi.”

“Christ in a beisa a dinmun hi nawnlo in dinmun dangah hong dingta hi. A thuaksiatna zong kamsangpa genna ah, ‘Namsau aw, ka tuucingpa a suding in kipan inla, keitawh nasem khawmpa langpang in’ (Zechariah 13:7). Christ in Pasian’ thukhenna ombang in, mawhneite ai awh in hong thuak hi. Thutang cih zong Amah’n nathei zo hi. Midangte a thuumsakpa hinapi, Amah in zong thuumsakpa kisam kisa hi.”—Ellen G. White, The Desire of Age, p. 686.

`Gethsemane ah Zeisu tungah thupiangteng lungngai in. Leitung mawhna khempeuh Ama’ tungah hong kisuanta hi. Koici bang hihtuak hiam ngaihsun in. Hihbang thuakna a thuakngei mihing khat zong omngei nailo hi. Tua in Pasian itna bangteng hong gen naci hiam? Hih tungtang pan bang lametna naneithei diam?`