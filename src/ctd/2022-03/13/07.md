---
title:  Ngaihsutbeh Ding
date:  23/09/2022
---

Ellen G. White, The Desire of Ages laimai 685-697 “Gethsemane” leh laimai 741-757 ah “Calvary” simin.

“Thumvei sitset tuathu ngen hi. Mihing in a nunungpen biakpiakna ding panin thumvei sitset ton hi. Ahihhang leitung honkhiapa maiah mihing in tangthu hong neita hi. Amah in thukham palsat mawhna hong muhsakta a, koihcip lelleh bel kisia ding uhhi. Mihing’ tha nemna hong muhsak hi. Mawhna thahatna zong mu hi. Lam-et bei hih leitung i thuumna tauna in Ama’ maiah hong kahto hi. Kamsiat theihna in mu in ahih manin, khensatna khat hongnei hi. Bangzah peuh a manphial zongin honkhia ding hita hi. Ama’ sisan tawh ki tuiphum leh, a kisia ding awntampi in nungta tawntung ding cih pomtheita hi. Ama’ siangthona leh minthanna tawh a kidim van innpi nusia liangin, a mangthang tuuno ahi, mawhna sungah a kiasuk hih leitung honkhia dingin hongpai hi. Tua nasep nungheisan ngeilo ding hi. Mawhna a zongsang minam in Amah maibiak tading uhhi. Tu in Amah in ‘Hihhai ka dawnding panin kakipelh theihkei ding lehzong, Nangma deihna picing tahen’ cizaw hi.”—Ellen G. White, The Desire of Ages, pp. 690, 693.

**Kikupding Dotnate**

`Pasian tektek Christ in mihing’ thuakngeite sangin nakthuak zawtham cihthu in, ei thuakna koibang in hong nuamtuamsak naci hiam? Eite ading Christ’ thuakna teng in eitungah bang khiatna nei naci hiam? Hih a lamdang thumaan panin bang hehnepna peuh i ngahthei diam? Dawn nading ngaihsut kawmin; anuai a EGWhite kammalte phawk in: “Mawhna hangin thuaksiat na’ng omkhempeuh pen mawh neilo Pasian’ Tapa tungah kisuanta mai hi”—Selected Messages, book 3, p. 129.`

`Tukal sungteng a Christ’ thuakna teng enkikkik in. Christ in, haksatna bangteng maingat hiam? Eite’ haksatna tawh koibangteng kibang a, koibangteng kibanglo hiam? Eima haksat hunlaitak in, Ama’ haksatna teng a phutdaan koibang in i kisin thei ding hiam?`

`Dahna natna sungah, nalunglut penpen leh napomtheih ding Laisiangtho kamciam bangkhawng ahi diam? Gualsukpah inla nalawmte hawmsawn dihve.`

`Tu Quarter sungteng pan thupi nasak pawlkhat a tomin gualsuk dih in. Bang phat tuamna nangah kha hiam? Phattuamna nangah nailoh bangteng omlai hiam? Eite hong patausak den thute tungah koibang in khatleh khat kihuhthei ding ihi hiam?`