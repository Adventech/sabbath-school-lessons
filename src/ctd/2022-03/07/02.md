---
title:  Lim Golpi
date:  07/08/2022
---

Na i sakmahmah ciangbek in, eitung a thupiang pen a thupi pen bekmah hi cih ding pen baih mahmah hi. Ahihhang “kei” sangin a lianzaw deuh lim khat omlai hi (Mang. 12:7; Rom. 8:22).

`Habakkuk 1:1-4 sungah Habakkuk in bang phukha hiam?`

Pasian in Habakkuk kiang ah “lauhuai mahmah ding ahih manin Keimah in amanlang in ka hong huh nuam hi” cikha dingin lamen ding hihang. Ahihhang Pasian in, lauhuai semsem zaw ding hi ci in lametna tawh a kilehbulh in dawng hi. Habakkuk 1:5-11 sim in.

Israel mite pen Assyrian mite in galmat uh ahihhang, Pasian in suuk semsem zawkan ding uh cilai a: Judah mi khempeuh Babylon mite in galmat gai dinguh cizawsop hi. Pasian in tuabang thupiangte hong etsuk nading in Habakkuk in a ngetna Hab. 12-17 sungah omhi.

`Pasian in Babylon kisiatna ding thupatna Habakkuk 2:2, 3 sungah koibang in lam-etna pia hiam?`

Habakkuk 2 pen Babylon kisiatna ding Pasian kamciamna ahi hi. Hebrew 10:37 in Hab. 2:3 a kammal lakik in, messiah hong pai ding lam-etna khat hong guan kiau hi. Babylon kisiat ding thukip a ommah bangin, “Alian Babylon” (Mang. 18:2) zong a kisiat ding thukip eite’n inei khin uhhi.

A suukzaw kanlai Pasian’ kamciam leh a kimkot a gitlohna lianpi kikal tengah Habakkuk kipei keei hi. Cihtei hang eite pen hotkhiatna tangthu sungah kinungta cih i kithei lel hi. Siatna lianpi in hong kimkot mahtaleh, Laisiangtho in suuksemsem lai ding hong cizaw hi. Habakkuk in a thuakzawh theihna pen a vekpi in a kimuh saknop hang hizaw hi. Tua hangmah in, chapter 3 ah a thungetna pen, mailam a Pasian in a hihding teng lungdamkohna ahi hi.

`Habakkuk 3:16-19 simin. Habakkuk in bang thu bulphuh in lametna na neithei hiam? Tua genkholhna khempeuh hongtun ding ngak kawmin, Pasian’ mite in bang lametna kinei thei hiam? Tua lametna pen koi bangin nangma a’ hisak thei ding nahiam?`