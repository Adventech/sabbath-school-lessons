---
title:  I Pa’ Hong Khalna
date:  11/08/2022
---

`Hebrew 12:5-13 sim in. Ei ading bang thupuak hi a, tu quarter sung sinna tawh bangzah in ki thutuak hiam?`

Hebrew 12:5-13 sungah, Paul in khalna leh a haksatna teng gen hi. NIV Laisiangtho in hih khalna cih kammal thu tuamtuam tawh sawmvei sinsen pulak hi. Greek mite adingin hih kammal pen “pilna siamna” a cihna ahi hi. Tua hi a, “khalna” cih kammal i teltheih nadingin, Paul in Heb. 11 sungah a pulak upna’ sang ah Pasian in eite pilna hong pia ahihlam theih ding kisam hi.

Hebrew 11 sungah, Paul in upna nei pasal leh numei te’ thu gen hi. Amau upna mahun, haksatna tuamtuam a phut uh ciangun kipsuaksak hi. Alian 12 sungah, Paul in a laisim eite’ mai ah mi tampitakte’n haksatna tuamtuamte sungah kipkho khinuh ahihmah bangun, eite zong upna i nuntakpih theih ding kisam hi. Zeisu i mitsuan gige ding a (Heb. 12:2), haksat hun ciangin Amah i etteh ding uhhi (Heb. 12:3). Alian 12 a simte pen mitlimlang a kipia tawh kibang hi. Hih mitlimlangte omkei leh i khuamuhna pen sianglo hi. Ahih hang, tua limlangte tawh enleng, tanglai ngeina khawngin hong sukbuai a thuakna leh a mial nianua teng pen hong siangtho pah ding hi. Tua ciangin kician takin i tel ta ding a, tua haksatna teng pilvang takin i phusiam ta ding uhhi.

**Hebrew 12:1-13 sunga “limlang” tungtawn in simsuk in. Aneu 5-13 sung sim inla anuai a dotna teng dawng in:**

`Khalna’ thubulphuh in bang hiam?`

`Tua Khalna koici dawnkik ding hiam?`

`Khalna pen bang a ngiimna hiam?`

`Hebrew 12:1-13 simphakik in. Lametna a om theihna’ng thu khempeuh gualsuk in. Tua lametna pen nangma’ khalam “pilna” adingin koici bangin na zangthei ding hiam?`