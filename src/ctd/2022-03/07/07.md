---
title:  Ngaihsutbeh Ding
date:  12/08/2022
---

EGWhite, Education laimai 301-309 sungah “The School of the Hereafter” pp. 301–309; The Ministry of Healing laimai 470, 471 sungah “Help in Daily Living” cihte simin.

“Hihteng khempeuh a phutkhak laitakun phunna tauna leh lungkiatna omthei ding a, dahna thuak ciangin, Pasian pen leimite adingin phattuamna piatheipa cihding zong uphuai nawnlo liang zahin; gimnate in lungsim hong zawh ciangin nuntak ding sangin sihnopna peuh om thei zawsop hi.

Mi tampitakte in Pasian khahsuah in lunghianna leh uplahna’ sila suakding uhhi. Hihbang hun ciangin Pasian’ vaihawmnate kha’ mit tawh i muthei ding a, vanmite in eite mahmah hong gumnuam lua, i khete zong a kipmahmah tawntung mual tungah upna thak, nunna thak i neihtheih nading hong hanciampih mahmah hi.”—Ellen G. White, Prophets and Kings, p. 162.

**Kikupding Dotnate**

`EGWhite in “phunna, tauna leh lungkiatna omthei ding” cihi. Hibang hunte sungah khatlekhat koi bangin i kitelsiam thei ding hiam? Tuabang lungkiatna sungah i lawmte koi bangin i huh thei ding uh hiam?`

`Tuesday dotna nunungpen enkik in. Nangma maiah Pasian hong naih tawntungna in nang nuntakna koi bangin lamdangsak zothei hiam?`

`Job 38-41 sungteng agingkhia in sim un. Pasian pen koi bangin pulak hiam? Bang lametna leh hanthotna na mu hiam? Tua munah Sabbath koi bangin kiguang thei hiam? Pasian’ omzia koibangin hong telzawsem sakthei hiam?`

`Tua puahphatna pen vanpan hong pai hi. Mi kim adingin hihbang lametna neihtheih nading thunget kul cihna ahihi. Tunai mahmah in a puk mikhat in lametna a neihkik theihna dingun hunla in thungetsak in. Tua banah abeidong mite in lam-etna a neihtheihlai nadingun, bang nahihsak thei ding hiam?`

`A ut a om leh, mi khat sam inla, lametna leh upna a khahsuah zah dong dinga khauh zia-etna leh thuaksiatnate sim kik sak in. Bangteng in amah pei hiam? Lunghianna leh lungkiatna ih thuak laitak in eite khat leh khat koi bangin tha i ki piak thei ding hiam?`