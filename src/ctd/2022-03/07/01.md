---
title:  Suksiat Theihloh Lametna
date:  06/08/2022
---

### Tukalsung Simding
Hab. 1:1-4; Job 38-41; Isa. 41:8-14; Jer. 29:1-10; Heb. 12:1-13.

> <p>Kamngah</p>
> “Pasian in eite tungah a hong piak a Khasiangtho tawh eite sungah ama’ itna hong guang ahih manin, hih lametna in eite hong lungkiasak ngeilo hi” Rom. 5:5.

Biakinn sungah mite a nuihmai uh ciangin, lametna tawh kampau lasak nuamlua hi. A hihhang haksatna hong om khaleh, lametna neihding haksa hi. I kimkot in hong gakcip manin, dotnop hong tam mahmah a, a diak in Pasian’ pilna kidong nuampen hi.

C.S. Lewis in, a laibu khat sungah humpinelkai tangthu khat gelh hi. Tua humpinelkai a mu nuam mi khat in, a ombit hiam cih a dot ciangin ombit kei in “amah gi lua hi” cihi.

Pasian omzia kitelzo mello ahih hang, theihkholloh thu peuh a piangsak vatvat tawh kibang a, tua zong eite hong langpanna hituanlo hi. I teltheih kimzawh nailoh hang hibek hi. Gamdaihna, muanna leh lametna cihte tawh i kipeek ciangin, Pasian pen kitelthei zawdeuh a, kimu khol zaw deuh hi. Eite lungsim sungah amah a “ombit” kul hi.