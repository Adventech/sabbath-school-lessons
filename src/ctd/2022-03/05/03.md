---
title:  A Phengphi Israel
date:  25/07/2022
---

Hosea’ tangthu in zong hong thuhilhna tampitak omhi. Hosea’ dinmun pen ciapteh huai mahmah hi. A zi, Gomer in taisan in pasal dang khawng tawh zong ta neihsan hi. A pasal tungah a cihtakloh hang, Pasian in, a zi mah samkik dingleh itna picing takmah lakkik dingin sawl hi. Hih tangthu in Pasian leh Israel kikal thu gentehna ahi hi. Israel mite in Pasian nusia uh a, pasian dangte biakpiakna sungah zualzang uh hinapi, Pasian in amau it-teitei in Ama’ itna zong lak nuam mahmah hi. Pasian’ hihdan enpha in.

**Hosea 2:1-12 simin. Pasian in Israel a nungkaihkik nading bang cih ding ci hiam? Hihbang thute bang cinasa hiam?**

`Hosea 2:2, 3`

`Hosea 2:5-7`

`Hosea 2:8, 9`

`Hosea 2:10`

Hih tangthu in dotna thupi namnih piangsak a, Pasian in eite hong kisikkik theihna ding ahi hi.

Amasa, Pasian in nasem gige cih phawk kul hi. Israel in tuabang haksatna a phut laitak in, amau’ suahtak na’ngin Pasian in nasem gige ahihlam phawkkha lo maithei tak uhhi. I lampi ah linghiam in hong khaktan in, kulh in hong uumcip in pai nading mun kitheilo phial (Hos. 2:6) a, tuapen Pasian mah ahi hiam? Eite’ kisapna bulpi ki mansuah in, omdaan a noploh ciangin (Hos. 2:9, 10) I Pa in tua kawmkal ah hong lut ding hiam? Eite ngaihsutna bangbang ahi zongin, Pasian in eite hong it veve ahih manin, kisikkik dingin hong makaih hi.

Anihna, Pasian in nasem gige ahihlam kitelkhial zelzel hi. Pasian in nasem gige cih i theihtei hang, Ama hihpen i deih kholkei hi. Na i sak mahmah leh i maizum ciangin, Pasian in hong donlo ci in gilosa in mawhsak ding baihlua hi. A hihhangin Pasian in hong itna thuciam sungah eite hong thaksuahsak nuam mahmah hi.

`Hosea 2:14-23 sim in. Hih munin koibang in Pasian honglak hiam? Nangma nuntak sungin Pasian kiangpan taikhia nahihna munte hong laktel dingin Khasiangtho ngen in. Tua bang nahihkhak leh, sittelna kinei dingin bang ngakngak na hiam? Topa tungah naki aapding bangin hong khak-hal hiam?`