---
title:  Ngaihsutbeh Ding
date:  29/07/2022
---

EGWhite, Patriarchs and Prophets, laimai 145-155; “The Test of Faith,” Testimonies for the Church, vol. 5, laimai 315-319 pan “Praise Ye the Lord,” sim in.

“Pasian in meikhuk sunga khamtak leh kham-ek a kisittel bangin, Christian dikleh diklo hong sittel hi. Zeisu in tua sittelnate en gige hi; Ama’ itna kilatkhiat sak nading in koici siansak ding cih zong Amah’n thei hi. Thuaksiatna leh haksatna tawh Pasian in Amite thuhilh hi. Pawlkhatte in Pasian nasepna a mainawt theih nading siamna leh theihnate nei uha, ahih hangin amaute kicingtaak taktaklo a hihlam uh a kitheih nadingun Pasian in sittelna a pia masa phot hi.”—Ellen G. White, Patriarchs and Prophets, pp. 129, 130.

“Pasian’ vaihawmna tungtawnin, sittelna sungah dingkip dingin hong kizawt leh, a singlamteh i sang ding a, a haikha dawnpih in, eite’ muukah tua hai hong tulh pen i Pa’ khut ahihlam mgangngilh kei in. Sunlai in i muanmah bangin zan khuamial sungah zong muang veve ding hihang. Ei ading a hoihzaw hong pia ding cih um zolo ding ihi hiam? Singlamteh tungah hong itna hong lahkhit nungsang, zanlai thuaksiatna sungah zong, i lungsim laamto in i awte tawh phat ding nialzo ding ihi uhhiam?”—Ellen G. White, Testimonies for the Church, vol. 5, p. 316.

**Kikupding Dotnate**

`Abraham zah a hih samloh hang, upna sittelna a thuakkha-te, a thuakna uh sim suksuk sak in. Tua pa phutkhak thute, a gualzawhna leh a guallelhnate pan bang theihbeh na nei thei hiam?`

`Christ a sih madiak nai 24 sungteng etsakkik in. A khengval bang phukha a, koi bangin dingkip hiam? Ama’ hong limlahna sungpanin, eima thuak haksatna sungah i zatpah theihding bang peuh na mu hiam?`

`Tukal sungteng sinna sungpan, eima thuakna tungtawnin, a thuak midangte tungah koici bangin huhna kipiathei ding hiam?`

`Atunga EGWhite kammal: “sunlai in i muanmah bangin zan khuamial sungah muang veve ding hihang” cihi. Asep sang a gen baihzaw tham hi. Tua bang upna neih zawh nadingin koici bangin i ki huhthei ding uhhiam? Hunsia sung nangawn ah Pasian muan teitei ding banghangin thupi na ci hiam?`