---
title:  Haksatna Sungah Abraham
date:  24/07/2022
---

Piancil 22 sim in. Bangmah thupaulam omvetlo in Pasian in, a tapa biakpiakna dingin Abraham samvat hi. Abraham ading a thuakhakzia ding na phawksak hiam? Pasian in nangma tapa taktak biakpiak na’ng hong ngen leh, tua thu in lehdona vai hilel hi. Abraham in tua sawlna sangsiam mahleh, a suanlehkhak ding Pasian’ kamciamte e leh? A tapa om nawn keileh tua kamciamte abei hiziau lel hi.

`Abraham in hibang biakna pia dingin bang hangin Pasian in ngen hiam? Pasian in na khempeuh thei ahih nakleh bang a ngiimna hiding hiam?`

Pasian’ ngetna leh ahun ding pen Ama ut-hunhun hilel hi. Ama adingin lungkhamna thukpen hunmah hipah a, “Pasian in a nunungpen sittel nadingin, ama’ nuntak sungin a gikpen vangikpi mah suan hi.”—Ellen G. White, Patriarchs and Prophets, p. 147. Hihbang sittelna cih mawkpen Pasian hailiang hiam? Hilo hi, “hibang khuamial thukpi sungah a lauhuai mahmah zia-etna a phutkhak pen, mihing hong hotkhiat nadingin Pasian in zong tuabang biakpiakna mahtawh hong kipiakhia ahihlam a tellakna ahi hi”—Patriarchs and Prophets, p. 154.

Hihciang zong zia-etna maimai hi a, Abraham in a tapa that takpi ding cih Pasian deihna hi tuanlo hi. Khatveivei Pasian in a thupi mahmahna mun ah a nasepzia hong theisak hi. I zawh dong a i sepzawhloh dingpeuh hong sawlkha ding hi. Hong tunsak noplohna munkhat peuh pai ding hong sawl ding hi. Pasian adingin a tawpna zong thupi tuanlo a, tua thu in eimah hong puahphat ding thupi zaw hi.

Zeisu in zong Abraham phutkhakte lungngai hihtuak a, Jew mite kiangah “Note pupi Abraham in keima hun ding lawp mahmah a, amahin tuahun mu in nuam mahmah hi” John 8:56. Abraham in Satan’ thu peuh manglel leh hih hunte zong mulo theilel tak hi. Abraham in hihteng khempeuh sungah kiptak in a zawhtheihna pen Pasian’ aw a theih hang ahi hi.

`Pasian’ aw koici theih ding nahi hiam? Pasian in nang hong hohpihlam koici theih ding hiam? Ama’ deihna teng nangtungah koibang in hong hilh zel hiam?`