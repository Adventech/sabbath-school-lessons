---
title:  Sa Lua
date:  23/07/2022
---

### Tukalsung Simding
Piancil 22; Hosea 2:1-12; Job 1:6-2:10; 2 Cor. 11:23-29; Isa. 43:1-7.

> <p>Kamngah</p>
> “Amah a kisatnim ding pen Topa deihna ahi hi. Amah in natna thuaksak hi. Mawhna hangin Ama’ pumpi a kipiak ciangin, Amah in a suanleh khakte mu ding a, ama’ khan a sau ding hi. Topa’ deihna ama khut sungah pung ding hi.” Isaiah 53:10,

A minthang mahmah Christian laikungpu C.S. Lewis’ zi a sih ding ciangin, Lewis in “Pasian sungah ka upna khawl ding cih lau het ke’ng. Ka launa pipen in Amah tawh kisai a lauhuai upna ka neihkhak ding lauzaw ing” cihi. A thukhupna ah Kei launa pen “Pasian om vetlo hi” cih hi lo a, “Pasian pen hibang himawk hi cihte hizaw hi” cihi.—A Grief Observed (New York: HarperCollins Publishers, Inc., 1961), pp. 6, 7.

Na i sak mahmah hun ciangin, Pasian peuh kinial mawkmawk thei hi. Pawlkhat leuleu pen, Lewis mahbangin, Pasian a muhdaan kikhel in, a sialam vive tawh muthei uhhi. I kidotnop thukhat pen, tua thu bangzah a sa ding hiam? Pasian in, Amite’n, Ama’ Tapa’ lim suun thei dingin bang zah asa tawh hong haal nuam hiam? (Rom. 8:29).