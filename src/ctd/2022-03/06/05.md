---
title:  A Bulpi Aapna
date:  03/08/2022
---

> <p></p>
> “Na mit taklam in na mawhna ding hong piansak leh khelkhia inla paai in. Na pumpi bupin hell khuk sungah hong kikhul sangin, na pumpi na khat pelhem leh nang adingin hoihzawlai hi.” Mate 5:29.

`Hih Zeisu’ kammalte lungngai in. Ama’ kammalte zong a bulpi hi nasa hiam? Bang hang?`

Christian nuntakzia a haksaluat man hi lo in, eite in Pasian hong ngiimsakna panin lam pialkhia khin i hihmanun i bulpi mah tawh ki-aapna mah kisam hi. Mihingte in “Pasian kiangpan in koi bangin gamlapi lampialkhia thei ka hi hiam” ci in a khuaphawk uh ciangin lamdang sathei uhhi. A dawnna bel kal khatkhat in pialkhiakhia hilel hi.

Mate 5:29, 30 sim in. Zeisu in zualzangna tawh kisai in a gen ahi hi. Ahihhang mawhna khempeuh i tawphahpi ahihna a genna ahi hi. Tua tawphahpi penmah, Christ sungah khantohna ding in kizangthei veve ding hi.

`Mate 5:29, 30 sungah, Zeisu’ kammalte in a thupi bang hong pulak hiam? Ei leh eimah mah ki poisuahsak ding a cihna mah hiam?`

Zeisu in eima pumpi mah liamsuah ding acihna hi hetlo hi! I pumpilam hizawlo in, i lungsim kemsiam zaw ding a cihnopna hizaw hi. Phawkding khat ah, thungetna tawh Pasian in mawhnopna lungsim teng hong nilkhiat sakding cituan hetlo hi. Khatveivei Pasian in hehpihna tawh hong hihsak theimah hitaleh, nutsiat zawhna ding kipum-aapna ahi a, ihihnop hetloh nakhat peuh hong semsak thei hi. Bangzah in haksa ding hiam? Deihteelna maan a kibawl simin, hong thahatsak semsem in, mawhzolna zong thanemsak semsem hi.

I kiim leh paam ah buaina gamlumna a tamciang in, eima lungsim hong laaktheih nading in, haksatna peuh hong zangthei hi. Pasian kiangpan bangzah gamla pialkhia cih i kitheih ciangin haksatna lianpi anei ihi tahi. Tua haksatna pen, i Pa ngiimna sungah ciahkik theihna ding in Pasian hong sapna peuh hithei hi.