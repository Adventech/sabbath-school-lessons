---
title:  Gitlohna in Dahsak
date:   26/01/2025
---

Laisiangtho Pasian in thumaan it a gitlohna mudah hi. Mawhna leh gitlohna in Amah khasiasak a, tua khasiatna pen nenniam leh bawlsiat thuakte banah, mikhat’ gitlohna in amahmah sukha kik lailai man ahi hi. Gitlohna in Pasian piansak sate susia a, tua a gilopa mahmah zong susia ahih manin Pasian in gitlohna mudah hi. Lasiangtho sungah, Pasian pen langdona in phin kinken cihi.

Mihing in Pasian langdo in gilo uh, a lauhuai a mulkimhuai naupang biakpiakna khawng tawh Pasian’ maiah kihhuaina bawl uhhi.

Pasian in mihingte khensatna ombang in nungkin hi.

Mihingte gamdang mite in nengniam uhhi

Mihingte in zong Pasian kiangah hotkhiat ding kiko uhhi.

Pasian in hehpihna lianpi tawh suahtak hi.

Mihingte in Pasian langdo leuleu uh a, nunga sangin suukzaw thamtham lai hi.

Hih mihingte langdona leengpei kipei sungah ngongtat, tatsia den uh a, Pasian in zong mihing’ gitlohna bekbek phukha den hinapi; mongneilo cihtakna lungduai takin thuak tentan na, a lamdang hehpihna leh a thuk mahmah lainatna pia den zawsop hi.

`Late 78 simin. Amite’ langdo kinken na pen Pasian in a dawn thukkikna hihmun in bangteng gen hiam?`

Laisiangtho sungah, itna leh thumaanna in kihual khawm hi. Pasian’ hehna cihpen gitlohna in a sukkhak Pasian in a itmi khatpeuh a dingin itna tawh dawnthukna ahi hi. Laisiangtho sungah thumaanlo pipi in Pasian a hehna munkhat zong omlo hi.

Pasian’ mite Amah nusia in a khem zel uhpen kum zalom tampi mah hi a, bangbang hitaleh thusia lasia tampi khangin Pasian in lungduai takin hehpihna piateitei (Neh. 9:7–33), bangmah tawh a kiteh theilo hong hehpihna leh thuak zawhna tawh itna honglak hi. Late 78:38 ah Pasian in, “hehpihna lungsim nei ahih manin, amau’ khialhnate maisak in, amaute susia lo hi. Tamveipi mah a hehna hemkhia in a sin sosak pahpah lo hi.”

`Mite tungah gitlohna a kibawl peuhmah nahehsuak mahmah hi. Tua mahbang in gitlohna tungah Pasian a heh dingdan koibang in hong telsiam sakthei hiam?`