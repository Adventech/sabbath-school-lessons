---
title:  Ngaihsutbeh Ding
date:   31/01/2025
---

Ellen G. White, Patriarchs and Prophets laimai 315–330, “Idolatry at Sinai” simin.

Bawngno lim tawh kisai in, Ellen G. White in, “Israel mite in amau hamphatna dingin Kumpipa in apiak thute lungkim takin thumang ding hi ung cih a kamciamsa pelhna tawh mawhna lianpi bawlkha uhhi. Pasian’ ukna a kip nakleh thu palsat khempeuh thumaan in thukhen teitei ding hi. Tua kawmkal mahah Pasian hehpihna hong lailut hi. Thukham a kipsak laitak mahin, kisik theih ding hun deihteel theihna pia dihdih zen hi. A kisusia miteng ahih leh a langdo paisuak teng ahi uhhi.”

“Hih mawhna pen kigaam teitei ding a, kimlehpam minam dangte in milim biakna peuhmah, Pasian deihloh lam a theihna dinguh ahi hi. Mawhneite tungah thumaan thukhen na tawh, Pasian’ khutzatpa Moses in, amau’ mawhna nialna in mipi maiah laitawh ciamteh ding cihi. A nungciang in Israel mite in amau vengte milim biak khawng mawhsak khaleh, a galte un zong; No zong Jehovah ka Pasian uh ci napi, Horeb ah nomau zong bawngno lim bawl nabia ta vevua leh ci ding uhhi. Tua thumaan a theihna dingun ki sawlngawh phial hita mahleh, Israel tate in zong a mawhneite kigapna lahkhia thei a, tua tungtawn in amaute mawhna ki tuamkoih tuan hetlo cih a theihna ding uh ahi hi.”

“Itna in thumaan sangin neuzaw tuanlo ahih manin, hih mawhna thu kikhen teitei ding hi. Mi awntampi tungah thukhenna a tun lohna dingin mi tul tampi mahin thukhenna thuak kul hi. Tampi a hotkhiatna dingin a tawmzaw gawt kul hi.”—Ellen G. White, Patriarchs and Prophets, pp. 324, 325.

**Kikupding Dotnate**:

`Pasian’ hehna tawh mi tampi lungsim abuai uhpen na bangci ngaihsut hiam? Bang in tuathu hong telsiam sak hiam?`

`Pasian in zong khatvei beek a zon ngeiloh thukkik na’ng hun na zonzon ciangin bang buaina piang zel hiam?`

`Israel mite’n bawngno’ lim tawh a langdona hangin thukhenna in, koibang in Pasian hehpihna hong phawksak hiam? Pasian’ thukhenna pen hong itna tawh nasepna mah ahihna Laisiangtho mundang koiteng ah om hiam?`