---
title:  Hehpihna Lak
date:   30/01/2025
---

Pasian’ hehna pen _“lauhuai”_ mahmah hinapi, ngongtatna cikziat lohna kihello hi. Laisiangtholui leh thak sungah gitlohna langkhat ah Pasian hehna peuhmah pen hong itna hang hizaw den hi. Guksim in a gamta den gitlohna tungah, hoihna sianthona tawh Pasian’ hehna in lauhuai khia mahmah hi.

Pasian pen lo-thei-lo itna hi a, hehna bel kisamlo lel hi. Gitlohna leh diktat lohna a omlohna ah; hehna omlo pah hi. A tawp a banna ah Pasian’ itna lianpi in vannuai panin gitlohna a hepkhiat siang ciangin, hehna zong heemsiang tading hi. Tua pan kipan gitlohna leh thu diklohna in cikmah hunin piang ngei nawnlo ding hi. Tawntung lungnopna, itna picing leh thumaanna tawh kikhawl ding uhhi. Tualai ah Pasian’ hehna kisam nawnlo ding hi. Lamdang taktak ei maw!

`Pawlkhat te’n Pasian hehleh, mihing tungah thukkikna hong pia denkeei thei ding maw cih lungkham uhhi. Thuhilhkikna 32:35; Paunak 20:22; Paunak 24:29; Rom. 12:17–21 leh Hebrew 10:30 simin. Hihmun tengin mihing phu kilak ding koibang in hong kemcing hiam?`

Laisiangtho bangin, Pasian in thukhen theihna thu nei a, thu a khen ciangin zong, thumaanna picing takin khen hi. Laisiangtholui leh a thak in, thukkikna pen Pasian a ding in kikoih hi cihi. Paul in Rom. 12:19 sungah “Kong itte aw, na hehna uh kuamah tungah thukkik kei un. Pasian thukkik dingin koih lel un,” Laisiangtho sungah, “PHULAKNA LEH THUKKIKNA KEI AA HI” (Thuhilhkikna 32:35) cihi.

Pasian in thumaan lohna leh gitlohna tungah thukhen ahih manin, Christ in Amah a ummi a ding lampi khat bawlsak hi. “Zeisu in hong tung ding Pasian hehna panin hong honkhia” (1Thess. 1:10; Rom. 5:8, 9) cihi. Pasian’ geelna bang hileh: “Pasian in Ama’ hoihna a thuak dingin ei hong teel hilo a, i Topa Zeisu Christ hangin hotkhiatna a ngah ding in a hong teel ahi hi” (1Thess. 5:9) cihi. Pasian hehna pen a kimawk nawlkhiin hilo; Zeisu a ummi peuhmah Christ hangin tua hehna panin suakta ding hi.

`Christ’ hong thoihna in thumaan lamto kawmin, Pasian hehna pan hong khahkhia hi. Nang mawhna khempeuh pampaih in, nang a ding tua zah hong vaihawm sak ahihleh, nang zong midangte tungah bangzah hehpih siam thei ding nahi hiam?`