---
title:  Pasian Hehhak
date:   27/01/2025
---

Pasian in itna ahih manin gitlohna tungah heh hi. Pasian lungduai luat man leh a hehpih theih luat manin a taigawp Laisiangtho kamsangpa khat tungah Pasian in hehpihna lianpi mah pia hi.

`Jonah’ tangthu lungngai inla, Nineveh mite tungah Pasian’ hehpihna leh maisakna tungah, Jonah in a dawnthukna ngaihsun in, Jonah 4:1–4. Jonah, leh Pasian tangthu bangteng gen hiam? (Mate 10:8).`

Jonah in Pasian’ hehpihna lam nih tawh dawngkik hi. Amasa in Jonah’ lungsim khauhna pulak masa hi. Assyria minamte in Israel mite tungah a ngongtatna teng hangin amau mudah mahmah ahih manin Pasian in tua mite a hehpih ding deih saklo hi. Ei a ding in pilhuai mahmah hi. Tuabang lungsim peuhmah neihkhak lohding kikep huailua hi. Pasian’ hehpihna a sangsa mikhempeuh in, ei thalawh tawh a hihetlo tua hehpihna peuhmah pen midang hawmsawn nuam hamtang ding hihang.

Anihna, Jonah’ dawnthukna in, Pasian’ lainatna leh hehpihna pen Ama’ omzia cih hong lak hi. Jonah in Pasian hehpihna tawh ki tanau liang khinzo a, Pasian pen “hehpihna tawh a kidim, a hehhak in a migi mahmah” (Jon. 4:2) nahi hi cihi. Pasian in Nineveh tungah thukhen na’ng pan kisik teitei ding cih Jonah in thei gige hi. Pasian in mikhempeuh minam khempeuh tungah thumaan leh hehpihna tawh thukhen hi.

Hebrew kammal panin a kilet “hehhak, lungduai” cihte pen _“naksau”_ ci in let ding hi zawsop hi. Hebrew kamthuk sungah hehna pen nak tawh genteh uh a, naksauna zahzah pen hehhakna ci uhhi. Pasian _“naksau”_ a cihnak vualeh, Pasian hehhak in lungduai a cihna ahi hi. Mihing’ hehna dingin hun tampi la khol hetlo lel ahihhang, Pasian pen lungduai in thuakzo khialua, hehpihna pen a khawnkhong in hong luangsak, siansuah nailohpi khawng mawhna hong muhmawh bawlsak mai hi. Bek thamlo, mawhna gitlohna siansuah nadingin singlamteh tungah lampi hong hon in, tua mipa a um peuhmah siangtho ding cihi (Rom. 3:25, 26).

`Nang tungah hong khial khatpeuh hehpihna laklo in na omkha hiam? Pasian in nang hong hehpih mahbang in, nang zong mi na hehpih theih ding nang tungah Pasian hong bawlsa teng koibang in phawkkik thei ding nahi hiam? Mawh theih na’ng thu pia ihih hetloh hang, mi tungah koibang in hehpihna lainatna lakthei ding ihi hiam?`