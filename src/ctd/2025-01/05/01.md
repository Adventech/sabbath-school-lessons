---
title:  Itna Hangin Pasian’ Hehna
date:   25/01/2025
---

### Tukalsung Simding

Late 78; Jonah 4:1–4; Mate 10:8; Mate 21:12, 13; Jer. 51:24, 25; Rom. 12:17–21.

> <p>Kamngah</p>
> “Amah in hehpihna lungsim nei ahih manin, amau’ khialhna te maisak in, amaute susia lo hi; Amah in a hehna ipp zelzel a, a hehna khempeuh phongkhia lo hi” (Late 78:38).

Pasian’ hong hehpihna icihcih teihang, Ama’ hehna buaipih zellai hihang. Pasian in itna ahih manin hehna peuhmah pulak keileh ci uhhi. Tua ngaihsutna khial hi. Ama’ hehna zong Ama’ itna panmah in hong piang ahi hi.

Pawlkhat leuleu in Laisiangtholui Pasian pen a heh Pasian hi a, Laisiangthothak Pasian ahihleh, itna Pasian ci uhhi. Pasian khatbek om a, alui athak a kibang hi. Itna Pasian in gitlohna tungah heh hinapi – tomgen leng Amah itna ahihman hizaw hi. Gitlohna tunga Zeisu’ hehna in thuthuk taktak hi a, Laisiangthothak in zong midikte leh akul kisam bangin Pasian’ hehna tamveipi pulak hi.

Pasian’ hehna cihpen gitlohna leh thumaan lohna langkhat ah Ama’ dikna leh itna tawh dawnthukna ahi hi. Pasian’ hehna pen, Ama’ hoihna leh itna hangin thumaan lungkim lohna hi a, piansaksa khempeuh tungah om ding hi. Gitlohna leh thumaan lohna a dawnthuk na ahi hi. Gitlohna in a matsa mite leh tua migilote in Pasian’ hehna thosak hi. Pasian’ hehna icih in Lamkhat panin Pasian hong itna mah ahi hi.