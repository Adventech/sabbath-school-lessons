---
title:  Pasian in Lungsim Tawngpan Hong Gawtlo
date:   29/01/2025
---

Laisiangtho sungah, totcil leh nenniam thuakte a khasiatna leh tuabang in a tatsia mite tungah thumaan lungkimlohna lak den hi. Gitlohna omkei leh, Pasian zong hehlo ding hi. Ama’ hehna peuhmah Ama’ piansak sate a susiate tungah heh ahi hi.

Kahla 3:32, 33 sungah, Pasian in lungsim tawngpan hong Gawtlo (lungsim takpi). Gitloh gamtate thukhen nuam hetlo hinapi, itna thukhenna mah hong kal hi. Pasian in Amite maisak zelzel in kisikna tawh Ama’ kiang hong zuatkik na’ng hunhoih pia zelzel main hih atung a thupen thumaan ahihna honglak den hi. Kamsang khatkhit khat tawh, Pasian in Amite samkik zel hinapi, amau un nialzel uhhi (Jer. 35:14–17; Late 81:11–14).

`Ezra 5:12 leh Jeremiah 51:24, 25, 44 simkak in. Babylon hunlai in, Jerusalem tungah a tung thukhenna koibang in hong telciansak nasa hiam? (2Khang. 36:16.)`

Ezra 5 sungah, kisik vetlo in Pasian hehsak den uh ahih manin, Pasian nungkin liang in, Amite “Babylon kumpipa’ khutsungah pia” (Ezra 5:12) cihi. Tua zong Pasian’ hehna a “dam zawh nawnloh ciang” (2Khang. 36:16) cipan lai a, tua nung ciangin, Pasian in Judah mite a bawlsia Babylon tungah thukhen hi (Jer. 51:24, 25, 44; Zech. 1:15).

Pasian in Amite tungah a thukhenna dang tampi takmah Laisiangtho sungah om a, galte’ khutsungah Amite _“pia”_ (Thukhente 2:13, 14; Late 106:41, 42) a, tua zong mite in Topa nusia in minamdangte _“pasiante”_ biak ding a khensatna uhtawh kizui cilai hi (Thukhente 10:6–16; Thuhilhkik. 29:24–26). Pasian’ hehna pen gitlohna thuhilhna hi a, a tawpna ah gitlohna khempeuh ki susiasiang ding ahih mahbang in, tua hehna zong, mawhna, langdona leh gitlohna khempeuh a ki suksiat siangna ding, khua vannuai a hoihna dingin Pasian hong itna hong kilahna ahi hi.

`Pasian in mi khatpeuh tungah thukhen nuamlo cihthu hangin, Pasian hehna tawh kisai koibang in hong telcian saktuam hiam? Pasian zong hehhak ahih manin, ei zong eima kimlehpam tungah thuakzawhna lungduaina neihhuai lomaw? Bawlsiat thuakte kepcin kawmin koibang in kidophuai nasa hiam?`