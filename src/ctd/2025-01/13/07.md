---
title:  Ngaihsutbeh Ding
date:   28/03/2025
---

Ellen G. White, The Desire of Ages laimai 637–641, “The Least of These My Brethren” simin.

“Midangte ading na asem te tungah Tuucing Mangpa in nasem ding hi. Amau un nuntakna tui dawn kha ding uh a, lungkim ding uhhi. Amau un gualnopna maimai te lung- gulh nawnlo ding uhhi. Amau’ lunggulh bulpi in, a kisia kha te koici gupkhiat ding cih bek ahi hi. Mitawh zong kikhawl siam ding uhhi. Tankhiapa’ itna in amau’ lungsim uh kaikhawm ding hi.”

“Pasian’ nasep khoppih ihih lam i kitheih ciangin, Ama’ hong kamciam te in ciam maimai hi lello ding hi. I lungsim sungah hong kuang ding a, i muk ah meikuang hong leet ding hi. Mihai, ukna omlo, langdo mite makaih dingin Moses a saplai in, Pasian in kamciam pia a, ‘Nang tawh kongpia ding a, lungsim tawlngak hun kongpia ding hi’(Pai. 33:14), ‘Nang tawh Kong om taktak ding hi’ (Pai. 3:12) cihi. Hih kamciam pen Christ a dingin nasepna ah genthei thuaksia mi khempeuh ading ahi hi” —Ellen G. White, The Desire of Ages, p. 641.

**Kikupding Dotnate**:

`1Cor. 13:4–8 simin. 1Cor. 13 in bangci mihing hiding hong ci hiam?`

`Mate 25:31–46 sungah bang in tuu leh keel khenkhia hiam? Hotkhiatna in sepna pan hilo cih Zeisu’ thuhilhna pan koibang in ki telcian thei hiam?`

`What does it mean to you that “Amah in leitung a it mahbang in, e’n zong leitung it leng; eitung ah Ama’ nasep ding teng azo hita; vantung lungsim nei ihih manin, vantung tawh i kilawm ta hi.” cihthu in nang ading bang khiatna nei hiam? (Thursday sinna enkik in). Hihthu in, Pasian’ omzia leh vantung omzia bang teng hong lak hiam? Hih leitung mahah vantung khuami mahbang in koibang in ki omthei ding a; Pasian hong itna thehthang sakna tawh nenniam thuakte tungah khuavak taanna hithei ding hiam?`