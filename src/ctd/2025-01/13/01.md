---
title:  Itna in Thukham Picingsak
date:   22/03/2025
---

### Tukalsung Simding

Pai. 20:1–17; Rom. 6:1–3; Rom. 7:7–12; Jer. 31:31–34; Mate 23:23, 24; James 2:1–9.

> <p>Kamngah</p>
> “Khatlehkhat ki-it ding lobuang, leiiba neikei un. Midang a itte in thukham deihna a zuikhin ahi hi” (Rom. 13:8).

Pawlpi church board sungah thubuai kikup laitak in, member khatin a pastor kiang ah “Hehpihna bulphuh in thu khensakzo kei ni, Piang theilo” cihi. Hihpa in Pasian leh Pasian’ thukham koibang in tel ahi tammaw ci in Pastor pa lungkham hi. Hehpihna cihpen mi’tung ah ihih dan, a diakin khialhna tungtang hi diak hi. Hehpihna in itna kituun hi a, Rom. 13:8 in zong, vengpa itna pen thukham picin sakna hi cihi.

Itna in thukham picin sakna ahihleh, tua thukham pen itna pan a kikhenkhia leh, itna pen thukham tawh a kizom mello khawngin ngaihsut khakloh ding kidawm ni. Laisiangtho sungah itna leh thukham tonkhawm hi. Sangpenpa in thukham piapa hi a, tua tawh kizui in, Pasian’ thukham in itna thukham ahi hi. EGWhite in zong Pasian’ omzia ciamtehna cihi (Christ’s Object Lessons, p. 305).

Pasian’ thukham pen lungsim sungbek a om thukhunte hilo a, eima khantohna ding in hong thuhilhna teng ahi hi. Pasian’ thukham in Pasian hong itna lahkhiatna, Pasian tektek in hong pulakna ahi hi.