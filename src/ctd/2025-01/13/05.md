---
title:  Itna in Thukham Picin sakna
date:   26/03/2025
---

Itna leh thukham kikal kizopna pen uang theilo hi. Laisiangtho in itna in thukham kicing sak ci hi.

Rom. 13:8–10 ah, Paul in, “midang a itte in thukham a kicing sak khin hi” (Rom. 13:8) cihi. Thukham sawm lakpan a nunung lam guk teng gualsuk diudeu in, Paul in “hiteng khempeuh pen ‘nangma pumpi na it bangin na vengte it in’ cih in huam khin hi” (Rom. 13:9) cihi. Paul mahin “itna in thukham picin sakna hi” (Rom. 13:10) cihi. Galati 5:14 ah zong Paul mahin “thukham khempeuh thukhat in ki gawmkhawm thei a, ‘Nangmah na ki-it bangin na vengte it in’ cihtawh ki tomlak thei hi” (Gal. 5:14) cihi. Thukham kicing sak pen koibang thukham hipha diak hiam? Tuabang itna koici bang hi hiam?

`Mate 23:23, 24 simin. Thukham sungah “agikzaw nate” koibang te hiam? Thuhilhkikna 5:12–15 leh Isaiah 58:13, 14 simin. Hihmun te in thukham (a diakin Sabbath thukham) leh Pasian’ deihbang in thutang leh suahtakna tawh koibang in kizom thei ding hiam?`

Zeisu in thukham sunga “agikzaw nate” pen “thutang, hehpihna leh upna” cihi. Thukham khatmah ahi – Sabbath pen – Laisiangtho in suahtakna leh thutang tawh kizom cihi.

Thuhilhkikna 5 sungah zong, Sabbath thupiak pen Pasian in Israel mite a hotkhiatna sungah bul kiphut hi. Sabbath in piansakna phawkna bek hilo a, sila nenniamna pan suahtak phawkna zong ahi hi. Mikhat nopsak theihna lelte panin, Sabbath pen Topa sungah nopsakna ci in (Isa. 58:13, 14), midangte itna, thutanna, a hoih bawlna leh gilkial te anvak, inn neilote inn ah ciahpihna ahi hi (Isa. 58:3–10).

Hiteng bek hilo thuhilhna a dang tampi omkhin a, itna tungtawn in thukham a picing sak nuam peuhmah in, mawhna tawh ki-aapna in kipelh thei bek hilo, mawhna nutsiat kullai hi. Itna pen thukham picin sakna bek thamlo, mawhna tawh ki-aap ziau ciang bek hilo; lawp takin a hoih bawlna – itna tawh nasepna sungah citak takin thumaan leh hehpihna sungah mainawtna ahi hi. Pasian tungah cihtakna pen thukham laimal palsat lohna ciang lelbek hilo hi.