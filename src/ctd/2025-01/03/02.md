---
title:  Nang Ngaihsutzah Sangin na Manphazaw
date:   12/01/2025
---

I sinna teng sungah, mawhnei penpen a gilo pente zong Pasian in a itloh kuamah omlo ci hihang. Pasian in ei’ ngaihsutzah sangin mihing na manpha sakzaw a, mawhna in ei tungah bangteng hong bawlsia cih thei ahih manin mawhna hangin lungdam theilo hi.

`Luka 15:11–32 simin. Tapa phengtatpa thu gentehna sungah Pasian hong lainatna leh itna koici hong lah hiam? Inn ah a om khinkhian tapa dang tawh a kibang mite a ding bang vauna hong pialai hiam?`

Hih tangthu sungah, Zeisu in, tua tapa in a pa’ innkuan leh a pa mahmah nial in, ama’ gamh ding ngen baih mahmah cihi. Tua tapa phengtatpa in, a gamh teng thaangzat ziahziah ahih manin, zawnna leh gilkialna sung tung a, vok’ ankuang sungpan vok’ an nangawn haza liang cihi. Apa’ inn sunga nasem lelte in zong amah sangin annek kicing zaw cih a phawkkik ciangin, inn ah ciahkik ning in, sila khat peuh hong koih lai khak leh cita hi.

Hong piang thu bel khauhpai ei! Pa pawlkhat khawng hileh, “Na gamh na la khin zo a, ka inn panin na taikhia zo hi. Hitak ah nang inn om nawnlo hi.” ci ding uhhi. Zo ngeina bang hileh cihhuai lel nasa uh hia le? Pate zong mihing hiphot lel ihih manin, tua tapa phengtatpa zong inn tawh kigamla luata lel ding hi.

Tua thu gentehna sungah, a Pa in Pasian’ limpua hi a, tuabang dan in dawng hetlo hi. Tua sangsik in “a Pa in gamlapi panin tapa phengtatpa hong ciah amuh ciangin laina mahmah ahih manin, delhphei in, a ngawng ah kawi in nam hi” (Luke 15:20). Mikhat tawh kimu dingin innkuan lutangpi khat tai panpan liang cih khawng vangneu huai phial taleh, a Pa inbel, lainatna lianpi tawh, a tapa dawn ding in vatai liang, bek thamlo, innkuan-lai sungah khum kik, banah, pawikham sak lailai: tuateng in, Pasian hong mi vakthap lel khat hong lainatna lianpi leh inn hong ciahkik mimal khatsim a ding lungdam ahihna hong lak hi. Pasian’ limpuakna lianpi hi.

`A u pa in a dawnthukna lunglut huai lua. Mihing khat in thumaan takin liangko kikim in hihbang in a dawnthuk lel pen tazaa lel nasa hiam? Hih unau tegel’ tangthu in tulai mihingte liangko kikim takin om ding ngaihsutna in, Pasian hong itna lungdamthu a thukna tawh ki tehkak thei vetlo hi.`