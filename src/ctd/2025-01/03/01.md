---
title:  Pasian Lungdamsaknang
date:   11/01/2025
---

### Tukalsung Simding

Luka 15:11–32; Zeph. 3:17; Eph. 5:25–28; Isa. 43:4; Rom. 8:1; Rom. 5:8; Maku 9:17–29.

> <p>Kamngah</p>
> “Topa na Pasian un note hong ompih a, Ama’ vangliatna in hong gualzo sak hi; Note tungah Amah lungkim ding a, Ama’ hong itna tawh hong thakbawl ding hi. Note hangin Topa lungdam in lasa ding hi”(Zephaniah 3:17).

A tunga thupiang lungngai inla: kum nga bek apha pan tano khat in aki gina-tuam mello Pa’ Ni letsong khat tawi in hong pai hi. A pa tungah piakhia hi.

A pa in hibang in cileh, “Ka ta aw, na letsong thupisa ke’ng. Kei lungdam theihna ding nang hong piaktheih bangmah omkei. Nang nong piak banglel te ke’n zong leithei lel, keimah’n kong piaksa sum teng mah tawh nalei hi peuh lomaw! Nangmah’n tangkik zaw inla, bangbang hitaleh hong it veve ing maw”.

Mawk aw! A pa’ dawnna na koici ngaihsut a le? Lunglut mello, om ngeungau, nuamna mel theilo. Pasian in hong tuacih hiam? Pasian i lungdam sakthei takpi diam? Mi puksa, mawhna kidim, gilo lailai ihih manin, ngaihsut haksa – aihhang, Pasian ki lungdam sakthei takpi hi! Thukhat panin Pasian in, naupangpa’ pa bangin, eimah hong en selo, eima’ letsong ken en selo hi. Pasian ki lungdam sakthei i cita zong in, Christ tungtawn bekmah ahi hi.