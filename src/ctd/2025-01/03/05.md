---
title:  A Nungta Suangte
date:   15/01/2025
---

Eite a puk mawhneimi lellel in, a siangtho Pasian lungdamsak zo ding maw?

`Rom. 8:1 leh Rom. 5:8 simin. Pasian’ maiah koibang in ding hong ci hiam?`

Mihing in a dawnthuk mapek in Pasian hehpihna hong luangsak hi. Bangmah a kigen a kibawl mapek in, Pasian in hong baan masa in hong itna saan theihna leh nial theihna hong pia masa zo hi. Rom. 5:8 in, “eite mawhnei ihih laitak mahin eite a dingin Christ hong sihna tawh Pasian in eite hong it mahmah na thu hong lakkhin zo hi” (Jer. 31:3 etbeh lai in) cihi. Hong Honkhiapa hong sepsakna tungtawn in Pasian tawh ki lemtuah bek thamlo lungdamsak theilai ding hihang.

`1Peter 2:4–6 leh Heb. 11:6 enkak in. Pasian aki lungdamsak theihna ding bang peuh gen hiam?`

Pasian hong lutvat lo hileh, mihing in Pasian’ maiah na manpha bangmah keng zolo ding hi. Pasian’ hong hehpihna mah tawh Christ in lampi khat hong honsak hi. A kician khat “Christ tungtawn in Pasian saantheih biaknate pia ding” (1Pet. 2:5) cihi. “Upna lo tawh kuamah in Pasian lungkimsak zolo” (Heb. 11:6) a cihtei hang, Christ in hong palaina hangin, Pasian in thu ummi khempeuh “Ama’ deihna bangin na a septheih nading un, a kisam thuhoih khempeuh note tungah hong guanin, Ama’ lungkim bangin gamtat theihna dingin, Zeisu Christ in eite sungah na hong sem henla, Christ in a tawntung in minthanna ngah paisuak tahen, Amen” (Heb. 13:21).

Upna tawh Pasian a dawngthuk kik mi peuhmah, santakcing dikna a nei Christ’ palai sepna hangin midik in hong kisim hi. Amah tawh kibang dingin zong hong puahpha hi (1Cor. 15:51–57; 1John 3:2). Pasian hong hotkhiat nasepna pen eite a ding hibek lo, eima’ pumpi sungmah ah hong sem hi.

`Christ in vantung tawh hong palaina hangin banghang in thangah thei tuam nahi hiam?`