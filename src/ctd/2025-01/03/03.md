---
title:  Lungdamna sungah Nuam mahmah
date:   13/01/2025
---

Ngaihsut hak a kisa mahmah thu, Pasian in mimalsim in, tehpih zawhloh in hong manphasak a, kha khatbek hotkhiatna sung nangawn ah nuam mahmah hi.

`Zephaniah 3:17 simin. Hihmun in tapa phengtatpa gentehna tungah bang khuavak hong taan naci hiam?`

Zephaniah 3:17 in, hotkhiat mite tungah Pasian nuam mahmah cihi. Hebrew pau in lungnopna, lungdamna cihte, hih tangkhat sungah kikoih a, Pasian lungdam lungnuam cihi. Tuani a Pasian lungdam lungnop ding zia pulakna dingin lei kammal khat zong picing zolo cih ding hilel hi.

Zephaniah 3:17 in, Pasian in Amite “lakah” koimun santak ah om cih hong lak hi. Pasian hong kihelna pan kipan in, kizopna ki puahphat kikna hong kipan lian hi. A Pa in gamlapi ah a tapa hong ciah amuh ciangin hong taiphei – Pasian zong Amite’ lakah tuabang lianmah ahi hi.

Isaiah 62:4 sungah zong, mopawi thu om hi. Isaiah 62:4 cih dan hileh, Pasian’ mite pen _“Hephzibah”_ ‘tua nu sungah ka lungkim” cihtheih dinmun hi a, amau tenna gam zong _“Beulah”_ ‘aki tenpih zi” cihtheih ding ahi hi. Banghang hiam? A Laisiangtho kammal in “Nang tungah Topa lungkim a, na leitang pen a ki tenpih zi tawh kibang ding hi” cihi. Pasian lungdamna sangpen a khuumdawn in, ki puahphat kik ni, Ama’ mite sangin eitung ah a lungdam ni, a pa in a tapa phengtatpa tungah a lungdam ni ahi hi.

`Ephet 5:25–28 simin. Eite’n zong i lahkhiat ding itna pen koibang dan itna hiding ci hiam?`

Hih mun ah pasalte in zite itding hanthawn a, “Christ in a pumpi pawlpi a ding a kipiak dong in it hi”, tua mahbang in, pasal in zong “a zi ama’ pumpi bangin itding” (Eph. 5:25, 28) cihi. Hihmun ah Christ in Ama’ pumpi piakhia liang in Amite a it mahbang in, pasal in zong angkhual hetlo in zi itding a cihna ahi hi.