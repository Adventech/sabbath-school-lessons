---
title:  Pasian Lungdamsak
date:   14/01/2025
---

Mihing lel sungah koibang a Pasian lungdam zo aitam maw; tuimal leh sazang thagui peuh kigawm khawm lel: genzawhloh a zai vannuai a leitung neucik khat tunga om lel peuh khawng? Kisapna bangmah a neilo liang, vangliatna khempeuh a neipa pen, mihing lelpeuh in koibang in lungdam sakthei mawk ding hiam? Hih dotna pen thunih in kidawng thei hi. Khatna, Pasian mahmah koibang in ki Lungdamsak thei ding hiam? Nihna, Ama’ lungdamna dingin mihing in koibang in hih thei ding, mawhna kidim kihi leltak e? Dotna khatna pen tuni kisin ding thulu hi a, dotna nihna pen zingciang maw.

`Isaiah 43:4; Late 149:4; leh Paunak 15:8, 9 simin. Hiteng in Pasian, Amite tungah lungdam cih bangteng hong gen hiam?`

Zanni in, Pasian pen mihing in lungdam sakthei cih sin kiau hang a, tua zong pen, amau’ hihtheih tawp in midangte don in a kemte Pasian in it hi cihi.

A lehlam ah, Pasian in gitlohna bawlte tungah lungdam lo hi. Paunak 15:8, 9 in zong, Topa in migilote “biakpiakna, gamtatna” kihhuai sa a; “thumaan mite’ thungetna thukim in it hi” cihi. Hihmun ah Pasian in gitlohna ah lungdam lo a, hoihna sungah lungdam cihi. Pasian lungdamna leh itna in ki tuiton mahmah a, Pasian’ itna leh lungdamna in thuktak in kizopna nei cih hong lak hi.

Late 146:8 ah “Topa in thumaan mite a it hi”. 2Corinth. 9:7 in zong, “Pasian in piaknopna lungsim tawh apia te it” ci hi. Hihmun in a genloh thu khat phawk masa in. Pasian in midikte bek it ahi a, lungsim takpi tawh piate bek it ahi zongin cilo hi. Pasian in mi khempeuh it hi. A puatham pan enpak leng Pasian in “midik” leh “lungsimtak tawh pia” it cih ding mah hiphot hi. Paunak 15:8, 9 in zong lampi hong honsak a: Pasian in hih a tung a tegel leh a dangte zong Amah a lungdamsak khempeuh it cihi.

`Vannuai leitung buppi a bawlpa Pasian in hong kinai kholhpih mahmah manin vantung leh leitung in naitak mahin kihenkop thei cih ngaihsun in. Hihthu na lungngaih ciangin, haksat hun na kantan laitak nangawn in bang lam-et theihna khawng hong neisak thei naci hiam?`