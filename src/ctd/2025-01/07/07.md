---
title:  Ngaihsutbeh Ding
date:   14/02/2025
---

Ellen G. White, Patriarchs and Prophets laimai 33–43, “Why Was Sin Permitted?” simin.

“Satan vantung pan a kihawlkhiat ciangin, mong neilo itna Pasian in amah susia pahlo hi. Pasian in itna bektawh Ama’ na aki sepding leh Amah aki biak ding deih ahih manin, a bawlsa te’n a thudikna leh a migitna a theihcian uh kul hi. Vantung leh leitung dang a teng khempeuh te in mawhna omzia leh mawhna thaman omzia thei zolo ahihman un, Pasian in Satan susia pah mawk leh, Pasian’ thudikna koi hiam cih theilo ding uhhi. Amah ki susia pah mawk leh, Pawlkhat in Pasian’ na pen itna omlo in kihtakna tawh sem ding uhhi. Tua hileh zuau khempa huzaap ki beimang sak zolo ding a, langdona lungsim zong beisiang zolo ding hi. Hong pailai ding sim zawhloh khang tampi sunga vanpi leh leipi hoih zawkna dingin Satan leh ama’ deihna teng picin sak kul hi. Tua hileh Pasian’ mi giitna a thudikna leh a thukham kikhel theihlohna pen cikmah hunin kuamah in mawhsak ngei nawnlo pan ding hi.

“Satan’ langpanna pen vantung leitung ading in hongpai ding khang tawntung hun sungah theih den ding kihilhna thu khat ahi hi. Satan’ deih thu in leimi leh vanmi a suplawh sak manin Pasian thukham ki pampaih leh bangci ding cih hong theihsakna ahi hi. Pasian’ ukna a omlai siah a sunga omte’n lungmuang takin omthei uh cih kilangsak hi. Hih langpanna a ki picinsak manin, hong pailai ding hunah mi siangtho te’n mawhna bawlnuam nawnlo, langpang nuam nawnlo, mawhna thaman thuak nawnlo ding uhhi”—Ellen G. White, Patriarchs and Prophets, pp. 42, 43.

**Kikupding Dotnate**:

`“Theodicy” cih kammal pen gitlohna lakah Pasian in mawhna hong maisakna cihna ahi hi. Gitlohna amah bel maisak theih hilo hi. Mikhat in vantung ah, “Zeisu aw, keima muhtang in ka innkuanpih te kibawlsia in a kithahna thu telcian zo ing. Lungdam ing Zeisu aw!” ci in kiko hileh, Khiatna neikei lua. Hih kidona lianpi sungah a tawpna a gualzo dingpa pen gilopa hilo, Pasian hi cih koibang in telcian thei ding ihi hiam? (Sinna kuana enin).`

`Job bangin na thuak ngei hiam? Nang leh na tanau itte’ thuakna tawh kisai hilhcianna hoih om nawnlo cihbang liangin na khasia ngei hiam? Job in ama’ phunkhiat tengpen a “telloh man” (Job 42:3) cih theikik a, tuathu in eimah leh i tanaute lungkhamna tungah koibang in khuavak hong taanthei hiam?`