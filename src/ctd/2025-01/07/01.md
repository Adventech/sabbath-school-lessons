---
title:  Gitlohna Hangin Buaina
date:   08/02/2025
---

### Tukalsung Simding

Job 30:26; Mate 27:46; Job 38:1–12; Late 73; Pian. 2:16, 17; Mang. 21:3, 4.

> <p>Kamngah</p>
> “Amaute’ mit panin khitui khempeuh nulsak ding hi. Thu luisate maimang khin ding ahih manin sihna dahna leh nasa a kahna cihte om nawnlo ding hi.” (Mang. 21:4).

Christian te’ thuak buaina lianpen in gitlohna mah hi a – ahoih kicing leh itna neipa Pasian pen tua gitlohna tawh koici leptuah theih ding cih ahi hi. Tomgen leng, Pasian pen hoih kicing a vanglian kicing napi, banghang in gitlohna tuazah beek thei veve hiam? Hih thu pen lai pilna theih zawh pak ding hilo a, Pasian hong itna theih zawhlohna dingin lungsim hong humcip thu khatmah hipah hi.

“Mawhna kipatna bulpi pen mihing tampi tak ading in lungsim a ciakniak sak mahmah thu khat ahi hi. Gilopa’ nasepna pan hong piangkhia suksiatna khempeuh muthei uh ahih manun; hih Khatbek a om vang lianpenpa, pilna kicing leh itna Pasian’ khut sungah hibang thusia koici piantheih hiam cih lungkham uhhi. Amau’ muhkhiat zawhloh thuthuk khat bel om ngel hi”—Ellen G. White, The Great Controversy, p. 492.

Pasian omlo cih a umte in tuathu mah a uplohna thu bulpi ahi hi. Mai kallam a kizom in Laisiangtho Pasian hoih kicinna i sin ciangun, gitlohna in bang zahta in leitung susia taleh Amah muangta ding hihang.