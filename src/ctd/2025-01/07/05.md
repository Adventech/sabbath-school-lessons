---
title:  Teeltheihna in Keem
date:   12/02/2025
---

Eite’n Pasian’ paizia leh Ama’ ngaihsutna i tel zawhloh hang, Laisiangtho in gitlohna buaina tawh kisai pawlkhat hong lahsa om hi. Tua gitlohna buaina phut zawhna ding lampi khat pen teeltheihna in hong keem cih ahi hi.

Teeltheihna in hong keem cih muhna pen, gitlohna cih peuhmah teeltheihna zangkhial cihna ahi hi. Tua teeltheihna pen a hoihlam a zat dingin Pasian hong piak ahih manin, gitlohna tawh kisai Pasian i mawhsak ding hilo hi. Tua ahihleh Pasian in banghang in teeltheihna hong pia hiam?

C. S. Lewis in, “‘teeltheihna’ in gitlohna hong bawl sakthei hi mahleh, itna, hoihna lungnopna cihte zong amah bek in hong neisak thei lai hi. Hih leitung ah a taangtawm thei kidim a – setvan gannung bangin taang vive kibawl ta hi. Mihing a ding Pasian limsuaih lungdamna pen suakta takin lungdam ding, Amah leh mi khatlehkhat ki pumkhat dingin hong suaih ahi hi. Tua hileh amaute suakta ding uhhi”—Mere Christianity (New York: MacMillan, 1960), p. 52.

`Pian. 2:16, 17 simin. Hihmun te in Adam leh Eve tunga Pasian piak lungsim suahtakna koibang in hong lak hiam?`

Deihteelna neilo lah hilo bang dingin tuathu pia aitam? Adam leh Eve in thukham singgah hong nekpan kipan, hi leitung ah gitlohna hong dimta hi. Mihing’ pukna tangthu teng khit, Piancil 4 sungah, a mawhna sulzui teng in zuipah a, Cain in a nau Abel a thahna hipah hi. Adam leh Eve pukna tangthu in deihteelna zatkhialh manin hih leitung ah gitlohna hong tung cih honglak hi. Laisiangtho mun tampi ah lungdeih teelna tampi om hi (Pai. 7:12, 13; Josh. 24:14, 15; Late 81:11–14; leh Isa. 66:4). Eima nisim nuntakna sungah, eima hihtheih ciangciang, Piangsakpa hong piaksa deihteelna kizang thei lel hi. Deihteelna lo tawh mihing kihi theilo ding hi. Setvan khawng peuh, set milim peuh tawh kibang ding hihang.

`Sony Corporation in set uilim khat bawl in Aibo minvawh hi. Ui taktak mah bang sam napi cina theilo, lii neilo, pet theilo, mitot kulselo, a mul kia selo hi. Aibo uilim lellel ading na taksa na sisan napiakhia nuam diam? Ahih keileh, nangma’ teelna in deihteel theihna tawh Pasian in hong piansak koibang in natel semsem zaw thei diam?`