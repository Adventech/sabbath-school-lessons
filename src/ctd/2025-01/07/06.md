---
title:  Itna leh Gitlohna?
date:   13/02/2025
---

Pasian in deihteel theihna hong piak pen it theih na’ng hi a; hih deihteelna zangkhial leng gitlohna piangpah hi. Dotna tampi omlai e. Pasian in gitlohna (tawlkhat) phal a, hehsa pi in mudah in, tua omlo lehlah itna hong omlo zel a, susia baih zen lehlah, it theihna ding muanna kisia zel ding ahi hi.

“Pasian telkhialhna tawh leitung khuamial in tuam hi. Khuamial liim teng tangsak in, leitung pen Pasian kiangah tungsak kik ding leh, Satan khem zawhna teng suktan ding ahi hi. Ki zawhthawh bawl theilo ding hi. Zawhthawh bawlna limlim Pasian’ ukna thukhun hilo a; itna tawh sepkhiat bek Amah’n deih a; zawhthawh thu leh ukzawhna tawh kizo theilo ding hi. Itna bek in itna phong thei hi. Pasian theihna zong Amah itna hi a; Ama’ gamtatzia limlim pen Satan gamtatzia tawh saikak kul limlim hi”—Ellen G. White, The Desire of Ages, p. 22.

Deihteelna lotawh, itna om theilo, Pasian in itna ahih manin, Pasian in hong it nading a nial na’ng thu hilo in, itna hong omtheihna dingin suahtakna ahi hi. Mikhat in a patna pan a tawpna dong Pasian bangin theikhol thei hileh, eima suahtakna sungpan Amah pampaih nuam hetlo ding hi. Ki–itna om keeilo leitung ah kua teengnuam peuhmah ding hiam?

`Rom. 8:18 leh Mang. 21:3, 4 simin. Leitungah gitlohna bangzah tam teleh Pasian’ hoihna muantheihna dingin hih munteng in koibang in hong huhthei naci hiam?`

E’n khuamial sung nangawn i muh theihloh hang, Pasian in a kipatcil pan a tawp dong mu thei hi. Zeisu sungah upna tungtawn in tawntung nopsakna zong hong muhkhol sak hi. Rom. 8:18 sungah “Tuhun a i thuakna tepen Pasian in a hong piak ding minthanna tawh ka ngaihsut khop ciangin gentham kasa hetkei hi” cihi. Hih a lamdang kamciamna upna leh muanna i nei beek hiam?

A siangtho mahmah, a bulkip mahmah itna, leh itna sungmah ah i luah suahtakna, eite a dingin a nialloh zawkna in, Zeisu in singlamteh tung tun ding a, thuaksia mahmah ding cih thei gige hi. Ama’ pumpi suplawh ding cih thei gige pi in, tua suahtakna mah hong pia teitei hi. Hih thuthukpi masuan tawntung ding hihang.

`Pasian in deihteel theihna hong pia cih lungsim sungah kemcing tawntung inla; na khempeuh Pasian deihna bangin piang hi cih upna pan koibang in hong kemthei ding hiam?`