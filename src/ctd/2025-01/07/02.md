---
title:  “Topa aw, Bangtan Sawtlai Ding Hiam?”
date:   09/02/2025
---

Tua gitlohna pen khang tawntung in a om denden a, Laisiangtho in zong ciamteh sitset hi.

`Job 30:26; Jer. 12:1; Jer. 13:22; Mal. 2:17; leh Late 10:1 simin. Hihmun tengin gitlohna buaina pen mihing a dingin a sangpen buaina koibang in hisak hiam?`

Hihteng in tuni ciang dong mah in dotna omsak lai hi. A tawntung a hikei zongin a om zelzel mi tatsiate nuamsa in migilote in banghang in hampha thei hiam? Midikte leuleu banghang in thuaksia hiam? Gitlohna a om laitak Pasian koi ah om hiding hiam? Gitlohna a pian laitak, banghang in, Pasian in a buu bang liangin hong gamlat thei hiam?

Hih gitlohna tawh kisai dotna teng khempeuh gawmkhawm in ngaihsun lecin, tua gitlohna tengpen neuseh luat ding hihetlo hi. Gitlohna bangzah om a, bangzah pha cih tawh neubawl lua kei ni. Gitlohna in siahuai lua ahih manin – ei sangin Pasian in mudah zaw tham hi. Laisiangtho sunga gitlohna leh thutang lohna hangin kikona awging te, eite’n zong zawp ngeingai ding hihang: “Topa aw, Bangtan Sawtlai Ding Hiam?”

`Mate 27:46 simin. Hih Zeisu kammalte na teldan koibang hiam? Gitlohna in koibang in Pasian sugiaigiai cih hihmun in hong pulak hiam?`

Singlamteh tungah, Zeisu in zong tua dotna mah kiko in “Ka Pasian, Ka Pasian aw, banghang in Kei hong nusia nahiam?” (Mate 27:46) cihi. Singlamteh tungah Christ hong thuakna leh a sihna hangin, Pasian mahmah zong gilopa in sugiaigiai cihna ahi hi.

Lam-etna omlai lel e. Singlamteh tungah Christ’ nasepna in gitlohna bulpipa, Satan, a bul abaal in lawnkhia khinzo hi. Late 22:1 sunga kammal te Zeisu in a zang kik hi a, Late a tawpna lamteng peuhmah gualzawhna ahi hi.

`Singlamteh a, Zeisu in A muhphak nailoh hun hong pai ding khat lam-en hi. Eite’n zong Ii muhbaan nailoh mailam hun khat ading koibang in lungmuanna nei thei ding ihi hiam?`