---
title:  Christ’ Thugentehna Lenghuan
date:   12/03/2025
---

Mate 21 sunga lenghuan neipa thugentehna sungah, Isaiah 5 in a nutsiat teng gen a, lenghuan neipa in Ama’ lenghuan sungah a sep teng hong behlap sak hi.

`Mate 21:33–39 pen Isaiah 5:4 sunga dotna lungngai sa in simin. A hihsa teng banah bangteng hihlai ding hiam?`

Christ’ thugentehna a patna lam teng pen Isa. 5 sunga lenghuan leh lenghuan neipa’ thuteng sutkik phot hi. Lenghuan neipa in “khawhlawhte tungah Ama’ lenghuan _aap_ in, Amah gamdang ah pai” (Mate 21:33) cihi. Lenghuan neipa in Ama’ nasemte (kamsangte) ama’ ngah ding teng la dingin nihvei paisak in ahihleh, saatgawp in Ama’ nasemte that uhhi (Mate 21:34–36). A nunungpen in Ama’ Tapa (Zeisu) sawl a, “Ka Tapa zahtak buang sam unteh” (Mate 21:37) ci in a paisak leh “Hihpa gamluahpa hi ei, thatlum ni in, Ama’ gamh teng sut ding hihang” ci in “Ama’ Tapa lenghuan pualam ah kaikhia in thahlup sak uh” (Mate 21:38, 39) cihi.

Bang hihbeh theilai ding? Pa in hong itlua in A Tapa neihsun hongpia hiven (John 3:16). Vantung leitung kidona pen tuabang lian ahih nakleh, khankhin nailopi in, Pasian vangliatna tawh ki vengsak theilo ding a, Pasian gamtatna leh omzia lahkhiat limlim phot kul hi. Tuapen zong Christ hong sepsakna sungah kicing takin hong ki lakkhia hi (Rom. 3:25, 26; Rom. 5:8). Pasian in paulam zong hetlo in, Ama’ thutang leh hong itna tawh eite a dingin Christ hong sihsakna banah, bang dang ngetbeh lailai ding ihi hiam?

Mawhna leh gitlohna a beisiang nadingin, Pasian in kul leh kisam teng hong hihsak khinzo cih Singlamteh in hong lakkhia zo a, itna siangtho a khantoh theihna ding munteng hong suksiat saklo hi. Hih sangin a deihhuai zaw lampi dang om hileh, Pasian in teelkhin lo ding maw? Mihing in kidona lianpi sungah a thuaksiat laimah in, Pasian in eite sangin thuaksia kanlai hi. Singlamteh en peuhleng, Pasian tungah thuaksiatna bangzah in tung cih theipah lel hihang. Christ in eite mahmah zong Amah bangin thuakzo thei dingin itna tawh hong deihsak hi.

`Isa. 53:4 simin. Kuate’ “dahna” leh “gimna” teng Christ in singlamteh tungah thuak hiam? Hihthu in Pasian hong sepsak teng leh hotkhiatna in Pasian tungah bangzah man hiam cih bangteng tawh hong theisak hiam?`