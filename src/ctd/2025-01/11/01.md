---
title:  Bang Hihsakbeh Theilai Ding Kahiam?
date:   08/03/2025
---

### Tukaalsung Simding

John 18:37; Rom. 3:23–26; Rom. 5:8; Isa. 5:1–4; Mate 21:33–39; Isa. 53:4; Rom. 3:1–4.

> <p>Kamngah</p>
> “Tuaciang in Pilate in, ‘Nang kumpi nahi hiam’ acih leh Zeisu in ‘Nangmah in Kumpi hi nong ci hi. Hih thumaan genkhia dingin mihing suak in leitung ah hongpai Kahi hi. Hih thumaan tawh a kizom mi peuhmah in Keima thugen hong zui uhhi’ aci hi.” (John 18:37).

A beisa kum tawmno lai in, Guide magazine sungah naupang tangthu hoih khat hong suak hi. Hun laizang hunlai a innkuan khat in a kep tagah Denis kicipa’ tangthu ahi hi. Denis’ nulehpa cidamlo pipi in kumpipa’ galkapte in puakhia uh a, tuani pan kipan a nulehpa mu ngei nawnlo ahih manin, in amau’ gam kumpipa mudah lua mahmah hi. A nung ciangin, pulnatna panin a damlai leh a dam nawnlo te, kumpipa in a khen khiatna ahihlam hong theikhia hi. Tuathu in ama’ khang tawntung kumpipa tungah a hehna tengpan suakta sakta hi. Kumpipa in a mite a dingin itna takpi tawh nasem tawntung hi.

Tuni mahmah in zong Denis in kumpipa tungah a muhdan bang muhdan tampi om hi. Dawimangpa in Pasian muhdah theihna ding leh kikhen khiat theihna ding vive bawl hi. Thuaksiat laitak in Pasian koiah om hiam? Pasian hoih napi banghang in gitlohna tam hiam? Vantung leitung kidona lianpi in bel khuavak hong taan mah hiven, dot ding zong tampi mah om veve lai hi. Eite’ dawnna khempeuh lungkim huai zolo ahihhang, tu a hong ki dawng nailo dotna khempeuh tawh singlamteh tunga Zeisu en peuh leng Pasian hong muangsak pah ding hi.