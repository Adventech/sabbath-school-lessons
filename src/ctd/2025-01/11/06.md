---
title:  Pasian’ Min Dikna Lahkhiatna
date:   13/03/2025
---

Pasian min dikna pen lam tampi in ki lakkhia hi. Pa’ nasepna, Tapa’ nasepna, Tat khiatna sungah Kha Siangtho’ nasepna ah Pasian’ dikna leh a itna pen, paubaanna om hetlo in lahkhiatna om khin hi (Rom. 3:25, 26; Rom. 5:8).

`Rom. 3:1–4 pen Isa. 5:3, 4 lungngaisa in simin. Hih kidona sungah Pasian mahmah a hoihna ki pulaksak ahihna bangteng gen hiam?`

Rom. 3 leh Isa. 5 sungah, Pasian in ciangtanna tawh Ama’ nasepna thukhen dingin Ama’ mai ah zong a ding zolo mi mawkmawk hong sam hi. Hun tawp ciangin _“laibute”_ ki hong ding a, Pasian in thutang thudik mahmah cih kimu ding hi. Pilna anei piansaksa khem peuh maiah
Pasian in Ama’ dikna hong lahkhia ding hi.

`Mang. 15:3 leh Mang. 19:1–6 simin. Ni tawpni in Pasian in Ama’ dikna a lahkhiat ding thu bangteng gen hiam?`

Lasiangtho sung tawntung ah, Pasian in Ama’ min pulak den hi. Banghang? Na it melloh na theih melloh khat tawh itna thuk sungah kikhawl theilo ding hiteh. Na zi na pasal a lauhuaina a siatna vive hong ki gensak henla, mi’n um hileh, mailam ah na ki-itna uh ki tam thei ding ahih manin, nasia takin talsik in nahih ding dan ngaihsun in.

A tawpna ah, singlamteh ah tatkhiatna tawh Pasian’ dikna ki pulakkhia hi. Kumkik ma a thukhenna sungah vantung leitung muhna ah Pasian’ dikna ki lahkhia hi.

Kumkik khit thukhenna, tatkhiat mite in “vanmite” nangawn a thukhenna ah (1Cor. 6:2, 3), tatkhiat te in, Pasian hihsak nakhempeuh ciamtehna leh Pasian thukhenna in kicing in thumaan leh itna om ahihna et-kik theih hun a ngah uh ciangun, Pasian’ dikna kilangkhia sak ding uhhi. Dawn ding a kilawm dotna tampi a neilo kuapeuh ki omkha hiam? Na khem peuh a ki zawhsiang ma in tua dotna teng hong kidawng khin ding hi (1Cor. 4:5).

Atawpna ah khuk khempeuh khukdin in leii khempeuh in Zeisu in Topa hi ci ding uhhi (Phil. 2:10, 11). Tuapen Pasian omzia a hoihna kilatkhiatna pipen ahi ding hi.