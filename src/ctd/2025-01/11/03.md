---
title:  Thutang leh Thutangsakpa
date:   10/03/2025
---

Munkim panin Christ’ nasepna in dawimangpa’ nasepna teng guaksuah hi. 1John 3:8 in zong “Hih dawimangpa’ nasepna teng a susia ding mahin Zeisu hong pai ahi hi” hi a, Hebrew 2:14 ah zong “sihna a uk dawimangpa a suksiat theihna dingin” cihi. Hinapi, galpa’ ukzawhna a suksiat siang nading zong cialnih omlai hi. Khatna, Singlamteh tung tawnin, Christ in Satan pen mawhmat theipa ahihna pulak khia a, tua banah Satan leh ama’ ukna gam ki susia ta ding hi.

`Rom. 3:23–26 leh Rom. 5:8 simin. Hihmun te in dawimangpa’n eite hong mawhmatna teng koibang in Christ in susia ci hiam?`

Galpa in, Pasian pen thutang cinglo itna picinglo ci in a mawhmat i theihsa ahi hi. Christ leh a Singlamteh tungtawn in Pasian in, Ama’ dikna leh hong itna hong hawmkhia hi.

Zeisu a sihkhit ciangin “Satan in ama’ kimeelseel teng ki hawkkhiat sakta cih muta hi. Ama’ ukna pen a puksa vanmite leh vantung leitung muh dingin ki hongkhia hi. Amah mi thatpa ahihlam hong kiphawk ta hi. Pasian’ Tapa’ sisan a luansak manin, vanmite veiina pan in amah kilawnkhia ta hi”—Ellen G. White, The Desire of Ages, p. 761.

`Mang. 12:10–12 pen Piancil 3:15 lungngai in simin. Hihmun in Singlamteh tungah Christ’ gualzawhna teng koibang in khuavak hong taan hiam?`

Tatkhiatna tangthu in, a tawpna ah na khempeuh a dingin a hoih in Pasian in hong vaihawmsak cih lungmuanna hong guan hi. Laisiangtho Pasian in a hoih nate bek hong bawlsak den a, kidona lianpi sung mahah Amah kiang zuat theihna ding lampi hong sialsak den hi (Thlk. 32:4; 1Sam. 3:18; Late 145:17; Dan. 4:37; Hab. 1:13; Mang. 15:3; Pian. 18:25).

`Hih vantung leitung kidona lianpi sungah Pasian’ dikna leh a itna pulakkhiat ding banghang in thupi thei hiam? Singlamteh tunga Pasian’ hong sepsak khempeuh khuavak lengsak kik ciangin, haksatna thuaksiatna kawmkal ah Pasian hong itna in koibang in lungmuanna hongpai naci hiam?`