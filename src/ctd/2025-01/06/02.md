---
title:  Itna leh Thutang
date:   02/02/2025
---

Laisiangtho sung tawntung ah, itna leh thutang tonkhawm den hi. itna diktak in thutang kal ngiat a, thutanna dik pen itna sung bekmah ah omthei hi. Hih tegel tawh kisai kuamah’n ki ngaihsun kha hetlo ahihhang, tua itna leh thutang peuhmah pen mihing te in thu-kawng hei ngiat uhhi.

`Late 33:5; Isa. 61:8; Jer. 9:24; Late 85:10 leh Late 89:14 simin. Hihmun tengah Pasian in thutang deih ahihna koibang in khuavak hong pia hiam?`

Hihmun ah Pasian in thutang it cihi (Late 33:5; Isa. 61:8). Laisiangtho sungah itna leh thutang pen a ki kai-okcip ahi hi. Pasian hong itna leh Pasian’ dikna luangkhawm den a, hih leitung ah zong dikna leh thutang om ding deih mahmah hi.

Tanglai kamsangte in zong thutang lote, thukhun hoihlo, tehna diklo, thumaanlo takin mizawng cimawh meigongte bawlsia nengniam cih peuhmah talsik in langdo sinsen uhhi. Mihing in gitlohna leh thutanglo vive zang uh hitaleh, Pasian bekmah “leitung ah migitna thumaan leh thutang a zangpa hi” (Jer. 9:24). Pasian’ thukhenna in gitlohna bawlte leh mi a nengniamte tungah gapna pia ahih manin, Ama’ tungah a citak mite in a thukhenna hoihsa uhhi.

Dikna leh thutang pen Pasian’ ukna gam thu tawphahpi ahi hi. Pasian’ itna gam ki ukna lungsim-puak pen thutang leh thudik hi a, leitung kumpite in thumaanlo takin amau hoihna ding bek hanciam uh ahih manun Pasian gam tawh kibang theilo hi. Pasian sungah “Itna-kip leh dikna kigawm in, thumaan leh kilemna kihual ding uhhi” (Late 85:10).

Eite’ lam-etna pen Pasian in ki telcian sak mahmah hi. “Topa in note tungpan in hong kalh thu in: thumaan thutang sem ding a, itna-kip nei tawntung in, kiniamkhiatna tawh Pasian’ thu man ding ahi hi” (Micah 6:8). Pasian’ omzia khatpeuh lengkik sakthei ding hileng; itna leh tua sungpan hong selkhia a thutanna, lainatna – hiteng pen a bulpi ding ahi hi.

`Mihing te’n thutang a pampaihna lahtheih ding bang peuh om hiam? Pasian’ thutanna picing pen koibang in ngen thei ding ihi hiam?`