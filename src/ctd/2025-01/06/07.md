---
title:  Ngaihsutbeh Ding
date:   07/02/2025
---

Ellen G. White, Steps to Christ laimai 9–15 “God’s Love for Man” simin.

“Pasian’ kammal sungah a gamtatzia lak hi. Mong neilo hong itna leh hehpihna Amah tekin honglak khin hi. Moses in ‘Na vangliatna honglak in’ ci in a nget leh; ‘Keima hoihna namai ah ka paisak ding hi” (Pai. 33:18, 19) cihi. Tua in Pasian minthanna ahi hi. Topa in Moses’ mai ah apai ciangin, “Topa, Topa, hehpihna nei akip Pasian, lungduai in itna kip tawh a kidim, mi tultampi a dingin itna kip anei, mawhna thu palsatna leh khialhna maisakpa” (Pai. 34:6, 7). Amah pen ‘a hehhak, a migitna lian neipa’ hi a, ‘Amah hehpih siampa’ (Jonah 4:2; Micah 7:18) ahi hi.

“Pasian in vantung leh leitung ah sim zawhloh token tampi tawh eite’ lungtang hong hen hi. A piansak nate leh leitung in honghen theihna thukpen tetungah, eite tungtawn in Amah ki pulakkhia hi. Ahihhang tuate limpuakna in Ama’ itna lak kim zololai hi. Hizahta thukip teng kawmkal ah, hoihna galpa in mihing lungsim humcip sak ahih manin, amaute un Pasian pen kihtak ding bekin mu uh a; Amah pen a lipkhaphuai mawh maisak theilopa ci in um uhhi.

Satan in Pasian’ omzia pen a khauh mahmah thutangpa ci in musak a, a khauh, a hi gemgam, a hiteeltaal thukhenpa ci in mihing te in musak hi. Piangsakpa pen a piansak sate tungah, hazatna mittang tawh en giugiau in mawhna a muh phetleh thukhenna pia pahpah cihbang in musak hi. Mong neilo Pasian hong itna leitung ah lakkhia in, leitung ah Zeisu mihing lak ah hong teeng ahihna pulak in a tunga khuamial pen hepkhiat ding ahi hi.”—Ellen G. White, Steps to Christ, pp. 10, 11.

**Kikupding Dotnate**:

`Pasian’ minthanna leh A hoihna tegel in ki henkop cih banghang in theihhuai hiam? A tunga thu in, Pasian pen itna bulphuh selo in Athu khel mengmeng cih upna koibang in hong puahphatsak hiam?`

`Pasian’ hoihna na lunghiang ngei hiam? Leitung gitlohna tawh kizui in Pasian nasepna khatpeuh hangin, Pasian’ hoihna a lunghiang mi khatpeuh namu ngei hiam? Tua dotna tungtawn in nangma a ding na bangcih a, midang Pasian’ hoihna a lunghiang khatpeuh a dingin na koici huhtheih ding hiam? Maikal sinna ah maw.`

`Monday’ dotna lakhia in kikum un. Kidona Lianpi omzia taktak in, tulai a gitlohna te koibang in hong telpha sak thei hiam?`