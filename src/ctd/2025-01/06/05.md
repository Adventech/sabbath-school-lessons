---
title:  A Kisik Pasian?
date:   05/02/2025
---

Pasian _“kisik”_ thei ding maw? Kisik ahihleh zong bang a cihna aihia? Pasian omzia kikhel ngeilo lah i cikhin si a! Laisiangtho mun pawlkhat in bel Pasian “kisik, kikhel” peuh ci uhhi. Mihing tading in, kisikna pen hih khialhna khat peuh hang ahi hi. Tua ahihleh Laisiangtho mun khatkhat ah Pasian “kisik” acih koici bang hiam?

`Pai. 32:14 Jeremiah 18:4–10 simkak in. Pasian in koibang in “kikhel” hiam?`

Hiteng leh mundangdang ah, a kisik leh a kipalaisak mite a dingin Pasian a lungsim kikhel in thukhen nawnlo cihi. Mite in amau’ gitlohna pan un, hong kiheikik peuhleh, Ama’ ngiimna omsa thukhenna pan Amah kihei ding cih hong kamciam hi. A kisik mihing tungah thukhenna pan Pasian kihei cihthu pen Laisiangtho’ thukhunpi ahi hi.

`Gam. 23:19 leh 1Samuel 15:29 simin. Hihmun te in Pasian “kisik, kikhel” cih a omleh omloh bang gen hiam?`

1Sam. 15:29 ah Pasian in “a kisik dingin, mihing hilo hi” cihi. “a zuau dingin Pasian in mihing hilo, a kisik dingin mihing’ tapa hilo hi. Amah’n a genkhit leh a gensa bangin hih ding hilo hiam? Amah’n a cihnak leh a cih bangin tangtung sak ding hilo hiam?” (Gam. 23:19).

Hih munteng sim kawikawi khitteh, Pasian _“kisik”_ vetlo cihna hi zawlo a, mihing bangin Amah “kisik” in lungsim _“kikhel”_ ziauziau hilo cihna hizaw hi. Tua sangsik in Ama’ kamciamte kem citak a, mihing’ kisikna dungzui in Amah’n lampi khelsak thei a, tuate zong Ama’ Thu leh Hoihna tawh hong hihsak ahi hi. Pasian in’ thukhenna peuhmah kisikna tungtawn in _“kikhel”_ in, tua zong Amah hoihna, dikna, itna leh hehpihna hang ahi hi.

`Laisiangtho in Pasian a “kikhelna” koitak ah kiteltak in gen hiam? Tuathu in, Pasian pen kipkho paisuak ahihtei hang, piak-leh-lak tawh hong kikhawlhpih ahih manin, tua in Amah tumdangsak thei cih bang tawh hong lak hiam?`