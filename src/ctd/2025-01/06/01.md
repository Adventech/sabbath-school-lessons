---
title:  Pasian in Thutang It
date:   01/02/2025
---

### Tukalsung Simding

Late 33:5; Late 85:10; Thuhilhkik. 32:4; James 1:17;Titus 1:2; Pai. 32:14; Mate 5:43–48.

> <p>Kamngah</p>
> “A kisatheite in, Keimah, leitungah migitna, thumaan leh thutang a zang kahihna, leh tuate sungah nuam a sapa kahihna thu hong theihna sungah kisathei uh hen. Topa in hihthu hong genkhin hi cihi.” (Jer. 9:24).

Tanglai Nisuahna lam a “pasiante” pen a kipmello pasiante, zualzang, theihkholna neilo, kihhuai lunggulhna naupang biakpiakna cihbang te kal uhhi.

Thuhilhkikna 32:17 ah, hibang pasiante’ nungah dawite om cihi (1Cor. 10:20, 21). Amau’ biakpiakna peuhmah angkhualna vive hi a, mipite ading khalam khua mialsak zawsop hi.

Laisiangtho Pasian ahihleh tua dawi’ thahatna tetawh hong kibanglo ding hi. Yahweh Pasian in hoih a, kikhel ngeilo hi. Tua Pasian’ hoihna kipkho hangmah in eite’n zong tawntung ading lam-etna neithei hihang.

Tanglai a pasian diklo teleh, tuhun a “pasiante” tawh enkak leng, Yahweh Pasian in, gitlohna, thuaksiatna, thumaan lohna leh nenniamna cihte awlmawh mahmah a, a vekpi in mawhsak gai hi. Bek thamlo khatvei ciangin tuate khempeuh heemsiang ta ding hi.