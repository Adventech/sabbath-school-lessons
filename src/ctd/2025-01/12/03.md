---
title:  Mawhna Lianpen Nihte
date:   17/03/2025
---

Zeisu mahmah in a lianpen thukham nihte in Pasian itna leh khatlehkhat ki-itna ci khinzo hi. Hih thupiakte zuihna in midangte itna lahna hi a, Zeisu’ khekhap zuihna zong ahi hi.

A lianpen thukham nihte in Pasian itna leh mi itna ahihleh, a lianpen mawhna nihte bang hiding hiam?

`Late 135:13–19 simin. Hihteng ah Laisiangtho sung tawntung ah a omden mawhna in bang hi ci hiam?`

Laisiangtholui mahmah in na khempeuh tungsiah ah Pasian it (Thulk 6:5) ding cihi. Hihmah pen milim biakna tawh kinai mahmah a, Pasian itna tawh a kilehbulh hipah hi.

`Zechariah 7:9–12 simin. Hihmun ah kamsang Zechariah in, Pasian in bang deihlo ci hiam? Hihthu leh milim biak mawhna in a lianpen thukham nihte tawh koibang in kizom hiam?`

Itna tawh hehsuak in Pasian in a taai gawp pen milim biakna hang bek hilo a, Amite un Amah a mimal a nambup un a telkhialhna uh hang hipen hi. Pasian in itna ahih manin thutanlohna ah a heh suak hi.

Laisiangtholui in a lianpen mawhna nihte pen, a lianpen thukham nihte zuihlohna tawh kizomsak a: Pasian itna leh midangte itna ahi hi. A lianpen mawhna nihte in itlohna ahi uhhi. Tomgen leng, Pasian it lopi leh midangte it lopi in thukhamte na zuithei kei ding hi.

1John 4:20, 21 in: “mi khatpeuh in ‘Pasian ka it hi’ ci napi in, a sanggampa a muhdah leh, a zuaupi ahi hi; a muhtheih a sanggampa it theilo pipi in, a muh theihloh Pasian koibang in it thei ding hiam? Christ in eite thu hong piakna ah: Pasian a it mi in a sanggam it ding cihi.”

`Pasian itna in midangte itna tawh kikhenkhia theilo cih koibang in na hilhcian thei ding hiam? Hih kizopna kitat theilo cih na koici telcian hiam?`