---
title:  Pasian in Thutang It
date:   18/03/2025
---

Laisiangtho sungah Pasian in thutang it in gitlohna mudah a (Late 33:5, Isa. 61:8), thutanglo in midikte a thutanlohna tawh bawlsia ahih manin Amah khasia mahmah hi. Laisiangtho alui athak sungah, aki tuancil aki nengniamte a dingin, thutang hehna tawh a neng niamte a tuancil te tungah khasia cihi.

`Late 82 simin. Hih leitung a dingin Pasian in bangzah in thutang deihsak ci hiam? Tuni eite a ding bang khiatna neithei ding hiam?`

Mi tampi cihna bang hileh, hihmun ah leitung ukna neite’ nungah huihlak a uk “dawite” in, amau’ dawi vangliatna tawh leitung ki ukna leh thukhenna nunglam panin siahuai sakden ahih manin, tuate tungah Pasian in a thukhen ni ciangin leitung ukna aana neite in mawhpuak neipen uh cihi. Ukna neite tungah “Note in a manlo in bang tanvei thu khen in, migilote angvan ding nahi uh hiam?” (Late 82:2) cih dotna om hi.

Tua banah, “Mizawngte leh tagahte kemcing unla; genthei leh tasam te tungah thutang un. Migilote’ khutsung panin mizawngte leh tasam te honkhia un” (Late 82:3, 4) cihi. Mundang ah zong Laisiangtholui kamsangte in thutang ding vive tangko uhhi. Puatham bek hilo hi; Laisiangtholui kamsangte leh Zeisu mahmah cilehsa tawh a paukhiat thute ahi uhhi.

Pasian ka it a Ama’ thu ka mang aci peuhmah tungah hihthu hong kalhna pen thusim hi tuanlo hi. Micah 6:8 sungah langtang mahin hong kalh thu in: “Thuman thutang sem ding a, itna kip nei tawntung in, ki niamkhiatna tawh Pasian’ thu man ding ahi hi” cihi. Hi bang lungsim puak pen Laisiangtho sung tawntung ah om kawikawi hi. Zeisu in zong “Note khatlehkhat na ki it le uhcin, mi khempeuh in Keima’ nungzui nahihna uh hong thei ding uhhi” (John 13:35; 1John 4:8–16) cihi.

`Micah 6:8 sunga kammal bang lianin gamta hon leng, innkuan sung pawlpi sung bang ci in na um hiam? Nangma dinmun bangpeuh hi taleh, hih thukhun koici bangin a hoihzaw in zangthei ding nahi hiam?`