---
title:  "Itna leh Thutang: A Lianpen Thukham Nihte"
date:   15/03/2025
---

### Tukaalsung Simding

Mate 22:34–40; Zech. 7:9–12; Late 82; Micah 6:8; Mate 23:23–30; Luka 10:25–37.

> <p>Kamngah</p>
> “Mi khatpeuh in, ‘Pasian ka it hi’ cinapi in a sanggampa a muhdah leh, a zuaupi ahi hi; a muhtheih sanggampa it-lo pipi in, a muhtheihloh Pasian koibang in itthei ding hiam?” (1John 4:20).

A tawpna ah Pasian in nakhempeuh mamsak ding cih lungmuanna kinei a, tuathu mahin tu a heksuk hektohna teng huzaap hi. Tu tadih in Pasian in a suksiat nailoh ding thu tanglo leh gitlohna tampi om mah taseleh, tuathu in eima thuaksiatna te kiamsak theilo ding cihna hipah lo hi. Tuabang ihih ding eima tavuan ahi hi. Itna leh thutang tonkhawm den cih theihsa hi a; amau gel kikhenkhia theilo hi. Pasian in thutang it hi. Tua hi a, eite’n zong Pasian i it nakleh, thutang zong it kul hi.

Tua mahbang in, Pasian i itleh khatlehkhat ki it kul hi. Khatlehkhat ki itna sungah kimlehpam deihsakna zong kihel hi. Mite zawnna, nenniamna leh thutanglo in simmawhna a thuakna uh phawksak ding hihang. Mi a ki nenniam ciangin ki muhmawh bawllo ding hi. Eima sepsak theih bang om cih zongin, a mimal ahi a, kipawlna tawh ahi zongin, Pasian’ itna leh thutang khangto sakin, hi a kisia leitungah, Topa’ kicinna itna leh dikna mainawt sak ding hihang.