---
title:  Thutang Phut dingin Cial
date:   19/03/2025
---

Kamsangte in pawlkhopna sungah thutang ding Pasian in hong cial ci uhhi. Laisiangtho mahin thutanlohna leh nenniamna a dona panin ton kik ngei hetlo hi. Thukhen dingin Pasian aki cialna mahmah pen thutang phut dingin Pasian aki cialna mah hipah hi.

Etpak dingin, kamsang Isaiah in Israel mite hun a thutanglo peuhmah koihcip ngeilo hi. Thutang ding a sapna aw in tuni dongmah in gingtak in kiza lai hi. “Gamtat hoih ding kisin un. thuman in gamta unla, ki nenniamna khawl un. Pa neilote huu unla, meigong numei panpih un” (Isa. 1:17) cihi. Tua banah “a cimawhte thutang kimlai, heikhiat sakin, Keima’ mite sungah a zawngte thuman sutkhia mite; gimna om henla” vauna: “Gimpiakni hun gamlapi panin suksiatna hong tun ciangin, kua kiangah huhna ngen dingin tai ding nahi uhhiam? Na neihsa uh koi ah koih ding nahi uh hiam” (Isa. 10:1, 2, 3) cihi.

Tua mahbang in, kamsang Jeremiah in Pasian’ thupuak khat “Thumanlo tawh inn lam a, zuauthu tawh inndei tungnung a lam mi, ama’ na thaman pialo in a inn vengte a semsak mi – Na pa in an ne tuidawn a, thuman leh diktatna tawh na a sep manin a maapai hilo ahi hiam? Amah in mizawng cimawhte thuman tawh thukhen a, nakhempeuh ahoih suaksak hilo hiam? Tuabang in hihna pen Keimah nong theihna uh hilo hiam? Topa in cihi” (Jer. 22:13, 15, 16).

`Mate 23:23–30 simin. Hihteng ah Zeisu in a thupipen bang hong hilh hiam? “Agikzaw nate” acihteh bang a cihnopna hithei ding naci hiam?`

Khatpeuh in thutanglo pen Laisiangtholui kamsangte bek in awlmawh cikha ding hi. Zeisu’ nasepna sung mun khempeuh ah, Christ in awlmawh penin nanei hi. “Mihoih aki neihkhem no thukham hilh siate leh Pharisee te aw, gimna na thuak ding uhhi! Note in Pasian tungah lengmasel, masala, leh cumin singnamtui a kipan, meh namtui nam khem peuh sawm-a-khat pia napi in, thukham sunga “agikzaw nate” thutang leh hehpihna na awlmawh kei uhhi. A dangte nusia tuanlo in hih thute nazuih ding uh ahi hi” (Matt. 23:23). Luka sunga Zeisu’ kahtamna sungah “thuman ding leh Pasian it ding na donkha kei uhhi” (Luka 11:42) cihi.

`Tuni in “agikzaw nate” bulphuh ding hileng, “lengmasel, masala, leh cumin singnamtui” langkhat ah na bulphuh theih ding bangpeuh omthei ding naci hiam?`