---
title:  Ka Vengpa Kua Hiam?
date:   20/03/2025
---

Luka laibu sungah, thukham lianpen nihte in Pasian itna leh vengpa itna a cihkhit phet in, thukham siapa in amah mah ki tawzuut nuam in, Zeisu kiangah ‘_ka vengpa kua hiam_’ (Luka 10:29) ci in dong hi. Tua a dawnna in, Zeisu in tualai a thulaang a lauhuai Samaria mihoihpa’ gentehna tawh thuhilh hi.

`Luka 10:25–37 sungpan Samaria mihoihpa tangthu simin. Hih tangthu in mihing khang tawntung a kamsangte in a kiko den tawntung, minam khempeuh in a thuaksiat uh thutang leh hehpihna thu koibang in khuavak hong taan naci hiam?`

Zeisu in thutang thu a gen bek hilo; Amah’n hong keng ding hi. Kamsangte in thutang deih in a kiko niloh teng a kicing sak dingin Amah hongpai ahi hi (Luka 4:16–21; Isa. 61:1, 2). Amah in, suahtak na’ng a lunggulh minam khempeuh’ lungdeih ahi hi.

Pasian’ vangliatna leh a tokhom a buluh nuam galte tawh kibanglo in, Zeisu in ki niamkhiat tawm in mawhneite, thutanglo leh nenniam thuak in mawhna baang te bangin hong omsuk in, thu um khempeuh siansuah dingpa in, thutang phut dingin Ama’ pumpi aki piakna tawh galpa zocip hi. Thukham sunga a gikzaw nate don dingin Christ hong sapna awlmawh lopi in, Christ in sihna hong thuakna tawh a lapsang nop thukham pen koibang in awlmawh thei peuhmah ding ihi hiam?

Late 9:8, 9 sungah, “Leitung mite thu a mantak leh a kilawm bangin thukhen hi. Topa in nenniam thuakte a dingin munkip hi a, haksat hun ciangin mun muanhuai ahi hi” cihi. Tua mahbang in, Late 146:7-9 in zong, Pasian in “a ki nengniam te a dingin thumanna semkhia a, gilkial te an a vak hi. Topa in thongkiate khahkhia hi. Topa in mittawte khua musak hi; Topa in niamsakna a thuakte sangto sak a; Topa in thuman mite it hi. Topa in peemtate kem a; pa neilote huh hi; ahi zongin migilote vaihawmna Amah in lumlet hi.”

Eima kimkot tasamte leh natna thuakte huhtheihna ding Pasian’ kammal in hong sawlna bangzah takin kician zawtham nasa hiam?

`Ki tasam mite vaphak ding thu Zeisu’ nuntakzia leh nasepna tungtawn in bang pilna kisin thei naci hiam? Amah bangin natna thuakte tungah lim lamdang i bawlthei kei phial zongin, eima huhna in koibang in “lim lamdang” tawh kibang sakthei ding ihi hiam?`