---
title:  A Lianpen Thukham Nihte
date:   16/03/2025
---

A mimal ihi a, kipawlna tawh ahi zongin, Pasian hong itna leh a a thutang a mainawt theihna ding in, Pasian mahin hong thupiak tengmah bulphuh in kipat kul ding hi.

`Mate 22:34–40 simin. Thukham siampa’ dotna Zeisu in koici dawn hiam?`

Zeisu mahmah in “amasa leh a lianpen thukham” in “Na lungsim khempeuh, na nuntakna khempeuh leh na pilna khempeuh tawh it in” cihi. Tua ciangin “a nihna zong” tuamah bangin “Nangma pumpi na it mahbang in na vengte na it in” cihi. Hih thukham tegel in amau nihbek tuam om hilo a: “Hih thukham nihte tung panin thukham dang khem peuh leh kamsangte’ thuhilhna khempeuh a hong mengkhia ahi hi” (Mate 22:37–40) cihi. Tuate khempeuh Laisiangtholui sungpan aki lakhia ahi hi.

`Mate 19:16–23 simin. A hau khangnopa’ ulianpa dotna Zeisu’ dawnna leh Mate 22 sunga thukham siampa dotna Zeisu’ dawnna koibang in ki zawitawn nasa hiam?`

Bang teng piang hiam? Banghang in hih mipa tuaci dawn se hiam? Eima dinmun ngaihsun hetlohsa in hihbang in hong kici guih leh bang i ci diam?

“Tua ukpa in Christian hoih khat a suah theihna ding kammal te Christ in pau hi. Ama’ kammalte khauh bang ahihhang pil kammal ahi hi. Sangthei in mangthei hileh tua ukpa in hotkhiatna lam-enthei bek ding hi. Ama’ zaliatna leh a hauhna in ama’ gamtatna tungah gitlohna tawh huzaap hi. Tuate zawp khaleh ama’ sunga Pasian’ omna mun luahpah ding hi. Pasian kiangpan neucik khat nungkin leh Pasian in ama’ lungsim thahatna ding a piak ding teng khawlsak ding a; hih leitung nate in muanhuai lo bangmah cihtaklo hinapi, tuateng mahin huupcip pah ding hi”—Ellen G. White, The Desire of Ages, p. 520.

`Ahau ulianpa bangin neihsa khempeuh zuak ding hong kicih lianloh hang, nangmah na let tentan, na khahkhiat keileh tawntung siatna hong tunthei bangpeuh omthei ding hiam?`