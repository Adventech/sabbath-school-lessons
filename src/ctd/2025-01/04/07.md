---
title:  Ngaihsutbeh Ding
date:   24/01/2025
---

Ellen G. White, Thoughts from the Mount of Blessing laimai. 6–44 ah “The Beatitudes” simin.

“Amau’ kha zawng mahmah cih thei, amau’ sung hoihna bangmah omloh lam a thei mite khempeuh in, Zeisu a etna tungtawn in dikna leh thahatna ngah ding uhhi. Zeisu in ‘vangik pua a gim mite aw Kei kiangah hongpai un’ (Mate 11:28) cihi. Nomau’ zawnna leh Ama’ hehpihna sungah hauhna tawh khek dingin hong zol hi. Eite Pasian’ itna ngah taaklo ihih teihang, eite’ lungmuanna Christ in kilawm ahih manin, Ama’ kiang hong pai mi peuh mah hong honkhia hi.

Hun beisa sunga bangpeuh nahi a, tu in zong lungkiathuai dinmun ah om ta lecin, thanem, huhpa neilo, lungkia in na om hang, nahih bangin Zeisu kiang nongpai nakleh; hehpihna kidim Honpa in gamlapi panin hong delh in dikna puan tawh hong tuam ding a, hong itna a khut tawh hong kawi ding hi. Ama’ gamtatna hoihna puanpak tawh hong tuam in Pa kiangah hong pulaak in; Hih mawhneipa’ dinmun Keimah’ lakkhiatsak zo ing ci ding hi. Hih a vakthap naupang en ke’nla, Keimah hong en in ciding hi. Eima’ khate langkhat ah Satan in kiko in hong mawhsak banah, ama’ mite ci in hong huam nuam mahmah napi’n, Zeisu’ sisan kikona in vanglian zawtham hi” —Ellen G. White, Thoughts from the Mount of Blessing, pp. 8, 9.

**Kikupding Dotnate**:

`Eite pen a Pa kiangah hong ki-aap ding cih lungngai pha in. “Ama’ gamtatna hoihna puanpak tawh hong tuam in Pa kiangah hong pulaak ding hi”. Eima mawhna khialhna teng hangin, lungkiathuai mahmah phial taleh, Pasian in eite hong luansuk Ama’ itna bang itna mi tungah lengkik sak zo kei zongin; Zeisu in “Ama’ gamtatna hoihna puanpak tawh hong tuam in Pa kiangah hong pulaak” ahih manin, Pasian ing hong sang cih lungdamthu kiang banghang in zuankik zelzel ding hiam?`

`Solomon kiangah naupang khat ii nu dingin hong pai nupi nihte lakpan anu taktak dingin kingaihsun in. 1Kumpite 3:26 sunga kammal teng a paukhianu lungsim ding ngaihsun in. Hosea 11:8 sunga Pasian in Amite ading kampauna te tawh koibang hi nasa a, bang khuavak nangah lawh hiam?`

`Lungdamthu sungah Zeisu in Amite ki tangsapna teng veii mahmah hi. Amah’n bang hih hiam? Amite ki tangsapna teng vaihawmsak hi. Nangma mimal ahi a, SS khan bup na hi uh zongin tangsapna neite leh hehnep kisamte na koici huhthei ding hiam?`