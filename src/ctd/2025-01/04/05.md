---
title:  A Haza Pasian
date:   22/01/2025
---

Laisiangtho Pasian pen “hehpihna kidim Pasian” ahi hi. Hebrew pau in Pasian pen _el rahum_ (Thuhilhkik 4:31) ci uhhi. _“El”_ cihpen _“Pasian”_ hi a, _rahum_ a hihleh, hehpihna _raham_ panin kammal dangkhat ahi hi. Tua hi a, Pasian pen hehpihna kidim Pasian bek hilo in, a _haza_ Pasian, _el qana_ zong hilai hi. Thuhilhkikna 4:24 in zong “Topa na Pasian uhpen “a kangtum thei meikuang, a haza Pasian ahi hi (_el qana_)” (Thuhilhkik 4:24; 6:15; Joshua 24:19; Nahum 1:2).

`1Cor. 13:4 in zong “itna in hazalo” cihi. Hithei ding maw, Pasian lah “a haza Pasian” cizel? 2Cor. 11:2 sim inla, Laisiangtho sung tawntung ah Pasian’ mite cihtak lohna teng ngaihsun pha in (Late 78:58 enin). Hihteng panin Pasian “hazatna” tawh kisai bang khuavak na mu hiam?`

Pasian’ _“hazatna”_ kitelkhialsak den hi. Nupa kikal zi leh pasal kihazatna bangin ngaihsun le cin, ki zahtak tuahna in mu khollo ding hiteh. Hazatna cih limlim a hoihlo lamta in ki ngaihsun zaw tek hi. Laisiangtho leuleu in, hazatna peuhmah a hoihlo lamin zang hetlo hi. A thumaan itna nei pasal khat in a zi tawh a kizopna ah thudang bangmah a lutsak loh bang ahi hi.

Itna neite in hazalo (1 Cor. 13:4) ci hinapi; 2 Cor. 11:2 ah hazatna siangtho zong na omzel leuleu hi. Paul in tua hazatna siangtho pen “Pasian hong hazatna” (2Cor. 11:2) cihi. Pasian hong hazatna bekmah thumaan hi tawntung a, hong hazatna itna cih ding hizaw hi.

Pasian’ hazatna (_qana_) pen Amite a lunggulh luatna ahi hi. Pasian in midang kihello in Amite tawh kizom nuam hi; amaute’ Pasian Amah bek hinuam hi. Pasian pen a ngaihnu a taai pahpah pa hi a, Ama’ itna pen Hosea bangin sum tawh liau a kul hetlo itna siangtho ahi hi (Hosea 1–3; Jer. 2:2; Jer. 3:1–12). Tua hi a, Pasian hong “hazatna” leh “lunggulhna” in hehna beisiang hi deklo a, mi ginalo te peuhmah amau tawh kituak thukkikna om ngiat hi. Pasian hong hazatna pen lunggulh hazatna hi a mihing’ hazatna bangin a sialam khat beek zong kihel kilkel lo hi. Deihgawhna om hetlo a, Amite’ mailam leh a hoihna dingin zawl kikal ah sial thawl sak nuamlo hi.

`Pasian in eite hong “hazatna” mahbang in eite’n midangte tungah koibang in haza siam thei ding ihi hiam?`