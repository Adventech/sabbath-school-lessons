---
title:  Gilpi Gilzang Natlawh liang Itna
date:   20/01/2025
---

Tehpihbei Pasian in mihing hong itna pen Hosea laibu sungah hong pulaak hi. Hosea kiangah Pasian in “Hih gammite citaklo in pasian dangte bia uh ahih manun, Pai inla, hong tulpihlo ding numei paktat khat tenpih in” (Hosea 1:2,) ci in sawl hi. Hosea 11 in Pasian leh Ama’ mite kizopna a pulakna ah pa in a tano a itna tawh pulaak hi.

`Hosea 11:1–9 simin. Hihmun ah Pasian in Ama’ mite it in a khoina koibang in hong pulaak hiam?`

Pasian in Amite hong itna pen nulehpa in a tano a lainatna mahbang ahi hi. Tua pen Laisiangtho in naupang khat lampai hilhna; i it naupang khat pomna; a kisam bangbang kem in khoina cihte tawh lim hong lak hi. Pasal khatin “a tano a tawi” tawh zong lim hong laklai hi (Thuhilhkik 1:31). “Ama’ itna leh hehpihna tawh amaute honkhia a, a beisa hun khempeuh ah amaute hoihtakin kem hi” (Isa. 63:9).

A hoi dengdang ngeilo Pasian cihtakna pen, Ama’ mite pen citaklo den uh a, Pasian nawlkhiin uh ahih manun, Pasian khasiat liang dongin thukhenna thuak liang uhhi. Pasian pen hehpih thei mahmah ahihtei hang, thukhenna sungpan pampaih pah tuanlo hi. Mailam a sinna te sungah itna leh thumaan tonkhawm i mu ding uhhi.

Na gilpi kitok gawp liang dongin naheh a suak ngei hiam? Tua mah pen Pasian in Amite’ tungah a lungsim puak hong lahna ahi hi. Hehpihna thosak cihpen (kamar) hi a, tuapen kumpi Solomon kianga hongpai, naungek khatpen kei aa hi a ci tentan nupi nihte gel tangthu sungah kizang hi. Solomon in tua naungek phelnih suah ding (naupang suksiat nopman hilo) acih ciangin, naupang’ nu taktak sunga hong piang lainatna a cihna ahi hi (1 Kumpite 3:26; leh Pian. 43:30 enkak in).

`Nulehpa ahi sa peuhmah in tua tangthu in bang gennuam cih tel peuhmah uhhi. Leitung ah tehkak theih ding itna dang om tuanlo hi. Pasian hong itna taktak, leh hong piaktheih lungnopna hih tungtang ah bang peuh omthei ding hiam?`