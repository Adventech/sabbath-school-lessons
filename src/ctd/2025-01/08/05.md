---
title:  Pasian Hong Lunggulhsakna leh Cidam na’ng Hong Deihsakna
date:   19/02/2025
---

`Ephet 1:9–11 simin. Hihmun in sehkholna tawh kisai bang gen hiam? Mi pawlkhat hotkhiat ding leh pawlkhat mangthang dingin kisehkhol hiam?`

Greek kammal “sehsa” a kici pen, Laisiangtho sung a prohorizo hi a, Pasian in tangthu ding geelkhol khin cihna hilo hi. Tua Greek pau in “khensat khol” cihna hipeuh hi. Nakhat peuhpeuh pen a masiah in kilang khensat khol thei a, ahih keileh zong midang tawh zong kipawlkhawm in kikhensat khol thei hi. Pasian in a nunung zaw zang cihi.

“Sehsa” (Rom. 8:29, 30) kammal pen piansaksa tengin amau’ deihteelna uh tawh a hih ding uh teng a theihkhol manin Pasian in a ngiimna teng a cihna ahi hi. Tuabang in itna siangtho ahih theihna dingin deihteelna a kisap kawmkal mahah, Pasian in mikhempeuh ading a hoihzaw dingin tangthu pen Amah’n makai ngiat hi.

Ephesians 1:11 in zong, Pasian in “Na khempeuh Pasian’ deihna leh a geelsa bangin a piang hi” cihi. Tuapen Pasian in Ama’ lunggulh bang bek in piangsak a cihna maw leh?

Ephet 1:9–11 in hih muhdan kipsak tuak hi. Hih letkhiatna pan bel mihing in “Pasian’ deihna nial” thei cih pulak hi (Luka 7:30; Luka 13:34; Late 81:11–14). Laisiangtho in kikingkalh lo ahihleh, hih munte in koibang in kibanglo thei hiam?

Hihmun teng panin Pasian in “hong lunggulh sakna” leh “cidam na’ng hong deihsakna” cih namnih om hi. Pasian “hong lunggulh sakna” cihpen Pasian’ deihbang lian in gamtatna pan hong piang thu ahi hi. Pasian in “cidam na’ng hong deihsakna” ahihleh, Pasian’ deihna a tuamtuam leh piansaksa khempeuh’ deihteel theihna hi a, khat veivei Pasian’ kiangpan a pialkhia zelzel pen a cihnopna ahi hi. Ephet 1:11 pen Pasian in “cidam na’ng hong deihsakna” hihtuak zaw hi.

`Pasian in a theihkholna pen vanglian mahmah a, mite teel ding zong theikhol liang hinapi, Amah in “nakhempeuh a hoihzaw in piangsak” cihi. (Rom. 8:28). Hih thumaan panin bang lungnopna nangah thei hiam?`