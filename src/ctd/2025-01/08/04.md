---
title:  Pasian It Ding
date:   18/02/2025
---

Pasian in vangliankim citateu zongin a kilawm lopi khawng zong bawlpah cihna hilo hi. Pasian in, a hangthu khat omlo in mi khatpeuh in suakta takin Amah it cilo hi. Suakta takin nakhat sepna pen, tua na sem ding ngaihsun lopi in sem hileng, suakta takin nakhat sem kici theilo ding hi. Tomgen leng, Pasian in zawhthawh thutawh kuamah in Amah itsak lo hi; zawhthawh bawl hileh, itna hi nawnlo ta hi.

`Mate 22:37 leh Thuhilhk. 6:4, 5 simin. Hihmun tengin deihteelna koibang gen hiam?`

A lianpen thukham, Pasian itding cihpen in, Pasian in Amah hong itsak nuam cihna ahi hi. Himahleh mikhempeuh in Pasian it tuanlo uhhi. Banghang; Pasian in Amah a itding in mikhempeuh bawllo maw? It theih ding, hong ki-it ding cihte suakta takin hihding vive ahi hi.

`Heb. 6:17, 18 leh Titus 1:2 simin. Hihmun te in Pasian’ thu bang gen hiam?`

Gamlakvakna 23:19 sungah, “A zuau dingin Pasian in mihing hilo” cihi. “Pasian zuau ngeilo” (Titus 1:2); Pasian in kamciam kip den in ciampeel ngeilo hi (Heb. 6:17, 18). Pasian in kamciam khat a piakkhiat khit nakleh, tuakhit a nasepna peuhmah tua kamciam bangin sempah hi.

Pasian in piansakna khempeuh deihteelna pia a, Pasian deihna khengval zong teel thei hinapi, tuabang a teel leh zong Pasian mawhpuak hituanlo hi. Pasian in a bawlsa te deihteelna piakhin ahihleh, mihing in zong Pasian’ deihna langdo in a telnop uhleh amau’ suahtakna mah hizel hi. Mi tampi in amau’ suahtakna tuabang in zang uh a, Pasian in a deih hetloh zong bawl uhhi.

`Pasian in nang hih dingin a deih hetloh, nahih khak bangpeuh a om hiam? Hihthu in deihteelna panin hong piang a lauhuai sulzui bang peuh om ci hiam?`