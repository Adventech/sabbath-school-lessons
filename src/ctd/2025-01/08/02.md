---
title:  Sangpen Eima Pasian
date:   16/02/2025
---

“Pasian sangpen hi” ci in pastor khangno khat sangnaupangte hilh hi. “Amah in a piang ding nakhempeuh uk hi” a cihleh, naupang khatin dawngkik in “Ka uikhawi a sihlai in Pasian mahin uk ding cileng, bang dingin ka ui hong thahsak hiam?” cihi.

Tua dotna khangno siapa in dawng a “Thu haksa khat hi ei. Khatveivei Pasian in, i mailam ah a haksa zaw hunte a ding kisakkholna in haksatna hong kantan sakthei hi. Keima ui hong sihlai in zong na kasa mahmah hi. Tua ka kantan khit zawh ciang ahihleh, a haksa zaw kapi hong sih takciang in phadawm zawdeuh pah hi. Na sangthei hiam?” a cihi.

Tawlkhat a daihkhit ciangin, “Kapi a thahni a ding kisakhol dingin Pasian in ka ui that masa aive maw” cikik hi.—Marc Cortez, quoted in John C. Peckham, Divine Attributes: Knowing the Covenantal God of Scripture (Michigan: Baker Academic, 2021), p. 141.

Mi pawlkhat in nakhempeuh Pasian deihbang in piang dingin um uhhi. Leitung thu piang khempeuh pen a huam in Pasian deihna mah tawh piang ahi hi. Pasian pen vangliatna khempeuh neipa hi napi, bang dingin Ama’ deih lohpi khawng piang thei ding hiam? Bang thu piang a, bangzah siahuai taleh, Pasian’ deihna mah ahi hi. Tua pen hih upna in a hilhcianna ahi hi.

`Late 81:11–14; Isa. 30:15, 18; Isa. 66:4; leh Luka 13:34 simin. Hihmun tengin Pasian’ deihna peuhmah piang den hi cih koibang in honglak hiam?`

Mi tampi in, Pasian’ deihna peuhmah picing ding ci uh a, Laisiangtho genna leuleu a tuampi ahi hi. Laisiangtho in Pasian deihna picing mello cih gengen zel hi. Tua zong, Pasian’ deihna langpang vive in piangzaw cihna ahi hi. Thu a piang tampi takte in Pasian’ deihna langpang in piang cih Pasian mahin tamveipi telgen sitset hi. Amite a ding thu khat deihsak; A mite’n thudang khat teelzaw uhhi. Pasian’ kah la “Ka mite in Keima’ thu hong ngailo uhhi … Ka mite in Ka thu hong ngai uh henla, Keima’ deihbang in gamta uh hileh maw! Amau’ galte khempeuh Ka zawh sak pak ding hi” (Late. 81:11, 13, 14) cihi.

`Na khempeuh Pasian’ deihna bang bekbek in piang hi cih upna lungngai pha in. Thuthuk buaina, a diak in gitlohna tawh kizopna ah tua bang upna in bang piangsak thei ding hiam?`