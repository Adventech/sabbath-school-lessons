---
title:  Ngaihsutbeh Ding
date:   21/02/2025
---

Ellen G. White, The Desire of Ages lai. 19–26, “God with Us” simin.

“Ei hong hotkhiatna ding vaipen a ki nung-ngaihsut hi vetlo a, Adam puk khit peuh khawng ciang aki geeltawm hilo hi. Tanglai panin a ki iimcip thute tu ciangin a ki pholak ahi hi (Rom. 16:25). Khang tawntung a Pasian tokhom’ tawphahpi hong ki pulak ahi hi. A kipatcil panmah in Satan’ lampialna pen Pasian leh Christ in thei khin uh a, tua lampialna mah tawh mihing ana khemtuk ahi hi. Pasian in mawhna om theihna ding thu pialo hinapi, mukhol khin ahih manin, tua a phutna ding un nawh kigin mahmah uhhi. Leitung itlua a hih manin, a Tapa neihsun piak ding hong kamciam a ‘Amah a ummi peuhmah kisia hetlo in tawntung nuntakna ngah hi. John 3:16.”—Ellen G. White, The Desire of Ages, p. 22.

**Kikupding Dotnate**:

`Pasian in Ama’ deihna bang piang denkeei mawk leh, Leitung thupiang te nangma muhna koibang a hizaw thei diam? Pasian’ deihna zong a kicing zolo pawlkhat om cih teelsiamna in bangteng hiding hiam?`

`Thursday sinna khomun emna enkik dihdih leng, “Pasian leh Christ in Satan langdona telsitset” hinapi eite hong bawl ding khawllo in zom paisuak veve hi. Itna kihel hamtang ding a, tua itna in suahtakna hiding hi. A it theilo dingin hong bawl liang sangsik in, it thei ding mahin Pasian in hong bawl a, tuathu in Zeisu Calvary tun ngeingei ding cihzong thei gige hi. Itna bangzah in siangtho a, Pasian ukna a dingin bangzah in kisam a, tua suakta takin it theihna tawh hong nial lelpeuh lo in Christ in singlamteh tungah a thuaklawh liangna thu bang ahi hiam?`

`Hi leitung thuaksiatna hangin thuum in tau den hinapi hang a, tua thuaksiatna te hangmah in bang tanvei Pasian thuum in tau in om cih na ngaihsun ngei kha hiam? Pasian nangawn in hong thuaksiatpih cih na theih ciangin, tua thuaksiatna te na telcian zia bang hong kilamdang vat hiam?`