---
title:  Leitungah Kidona a Bulpatna
date:   24/02/2025
---

Hih gentehna sunga dotna mahbang in – a neipa in khaici hoih vawh napi khaici sia a om mahbang in – dotna dang khat omlai hi: Pasian in a hoih kicing in a bawl leitung ah, koibang in gitlohna omthei hiam?

`Pian. 1:31 simin. Piansakna a zawh siangna Pasian kammal in bang gen a, tua kammal banghang in thupi thei hiam?`

Pian. 1:31 sungah, Pasian in leitung bawl a zawh siangna kammal “hoihlua” cihi. Piancil 1 sungah, Pasian bawlsa leitung ah gitlohna themcik zong omlo hi. A koibang in gitlohna mihing sung hong tung thei hiam?

`Pian. 3:1–7 simin. Hihmun in gitlohna leitung hong tunsuk dan koibang ci hiam? Leitung kidona tungah bang khuavak hong taan naci hiam? (Mang. 12:7–9).`

Hih kihona sungah Pasian’ omzia gulpi, dawimangpa tektek gulpi in kithawi in, (tanglai gulpi) a zuaupi gen hi (Mang. 12:7–9). Pasian thupiak muanlah theihna ding tua thupiak lumlet phial in dotna khat gulpi in dong hi. Gulpi in Pasian’ kammal tona khat ahi “Na si taktak kei ding uhhi” (Pian. 3:4) cihi.

Khat zawzaw, gulpi maw Pasian in Eve khem a, tu in Pasian genna lam leh gulpi genna lam khat peuhpeuh a teel kulta hi. Hiteng leh mundang ah, hih kidona pen kua zaw um ding, itna mah tawh a kihelkhawm tuak cihthu ahi hi. Nang in zong mikhat na upna, na uppa’ bangci mi, muanhuai maw huailo cihte pen; amah na itna bangzah in thuk cih tungah kinga a, hih munah Ama’ gen thu ngaih kul hi.

`Pian. 3:15 simin. Pasian in gulpi tungah a thupiakna ah numei’ suan acihpen, Messiah hi a, tua in gulpi’ lutang sunim ding cihpen zong, Laisiangtho sungah lungdamthu masapen mah hipah hi (protoevangelium). Hih thu in langnih kidona omzia koibang in hong telpha semsak in tua kawmkal mahah bang lem-etna hong guan hiam?`