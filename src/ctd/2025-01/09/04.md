---
title:  Vantung ah Kidona a Bulpatna
date:   25/02/2025
---

Piancil 1–3 bekah Adam leh Eve Puk mapek in siatna omkhin cihi. I saansa mah bangin “siatna” piang khin a, “sialehpha theihna singkung” (Pian. 2:9, 17) minpua ahi hi. A zuau genpipa zaw gulpi in Pasian zuau gen minpua sak pongmawk hi. Gulpi om ahihna (Mang. 12:9), a zuau genna in tualai pekin siatna omkhin cih ahi hi. Eden huansung a Pukna masiah pek in siatna omkhin zo hi.

`Ezekiel 28:12–19 leh Pai. 25:19, 20 enkak in. Hih pukna omzia bangpeuh ahi diam?`

Hihteng ah a genna bang ahihleh, siatna bulpi vantung leitung kidona pen vantung pan hong kipan ahi hi

Satan a kicipa in, a pukma in sathau a kinilh cherub ahi hi. Cherub cihpen a kitel zaw dingin “a kicing etteh pha, pilna leh hoihna tawh a kidim” hi a, “Pasian’ huan Eden” (Ezek. 28:12, 13) ah zong omkhin zo hi. Tyre kumpipa cihpen mihing kumpi khat peuh tungah kici theilo hi. Hipen Lucifer a pukna lim hong lak ahi hi.

`Isaiah 14:12–15 simin. Hihmun in kidona lianpi bulpatna thu bang khuavak hong taan hiam?`

Isaiah 14 sungah Lucifer in amah mah Pasian bangin ki lamto nuam hi. Hih mun mah pen Ezekiel 28:17 sunga “na mel hoihna na kisaktheihpih kha hi” a cih in amah a hoih dingin a bawlpa Pasian phat ding cihnopna ahi hi. Amah hong kisathei ta hi. A suukzaw kanlai in a kisaktheihna tawh Pasian gensia in Pasian’ munah om nuam hi. Hebrew pau in “sumbawlna” (Ezekiel 28:16) a cihpen in “gensia” ci a, Satan in eite leh Pasian langkhat pan hong langdona a cihnopna ahi hi.

`A puk Lucifer pen a cilai in “a kicing in a piang” hi a “gamtat siat ding a kipat ding a suahpan kipan in paubaanna khat beek neilo” (Ezek. 28:15) cih koibang in i tel hiam?`