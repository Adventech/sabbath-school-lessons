---
title:  Ngaihsutbeh Ding
date:   28/02/2025
---

Ellen G. White, The Great Controversy pp. 492–504, “The Origin of Evil” simin.

“Mawhna hong lutna limlim pen Pasian vaipuak bangmah om vetlo ahihna sangin a kitelcian zaw thudang Laisiangtho sungah omlo; Pasian in hong hehpihna nungkin kik cihzong omlo; langdona a pian theihna dingin ukna bit zolo cihzong omlo hi. Mawhna pen hong pumlut hi a, a hangthu gen ding zong omvetlo hi. Theih zawhloh thu thukpi hi. Satan bang pen ki hemkhia vatlian leh, vanmi leimi leh leitung dang a ommi khempeuh in, itna kihello launa bek tawh Pasian’ maiah nasem ding uhhi. Zuau khempa huzaap teng beisiang nailo ding a langdona zong ki hemsiang theilo ding hi.

Gitlohna ki khankhin sak phot hi. A bei ngeilo khang tawntung in vantung leinuai buppi hoih theihna dingin, Satan in zong ama’ thukhun khangto sak ding a, Pasian’ ukna a mawhpaihna teng zong, piansaksa khempeuh in hong mukhia ding uh a: Pasian’ thutang leh hong hehpihna, Ama’ thukham kipkhona cihteng in dotna khempeuh vengsak ding hi”—Ellen G. White, The Great Controversy, pp. 492, 493, 499.

**Kikupding Dotnate**:

`Lucifer in mawhna hong bawl masak theih pen mi tampi in lamdang salua uhhi. Banghang in mawhna in “thuthukpi” leh “tel zawhloh” hithei hiam? Hih mawhna masa pen siansuah lopi in koibang in ki hilhcian thei ding ahi hiam? A bulpi hilhcianna mah in siansuahna banghang in hithei ding hiam?`

`Banghang in Pasian in Satan hemkhia pah ziau lo hiam? Banghang in gitlohna “ki khankhin sak” hiam? Banghang in hihthu in “vantung leitung buppi hoihna ding hithei hiam”?`

`Pasian leh Satan kikal a kidona pen ukna aana kituh hi zawlo, thudangpi khat a nahihna theihtel ding banghang in thupi nasa hiam? Gamtatzia kituhna pen ukna aana kituhna ahihloh theihna koibang hi nasa hiam?`