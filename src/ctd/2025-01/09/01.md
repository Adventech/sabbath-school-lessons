---
title:  Vantung Leitung ah Kidona
date:   22/02/2025
---

### Tukalsung Simding

Mate 13:24–27; Pian. 1:31; Ezek. 28:12–19; Isa. 14:12–15; Mate 4:1–11; John 8:44, 45.

> <p>Kamngah</p>
> “Nang leh numei kikal, nasuan nakhakte leh, ama’ suan leh khakte kikal ah kilangneihna ka omsak ding hi. Amah in na lutang hong sunim ding a, nang in ama’ khetul na sunim ding hi” (Piancil 3:15).

Laisiangtho tangthu sungah Christ leh Satan kidona lianpi in thubulpi ahi hi. Hih vantung leh leitung a piansaksa a puksate in Pasian tawh a kitukalhna mah pen Laisiangtho thubulpi mah hipah a (Mate 13:24–30, 37–39; Mang. 12:7–10), Christian te’ ngeina leh Christian tampi in anial uhleh a pumpaih uh thu ahi hi.

Laisiangtho muhna bang hileh, tua vantung leitung kitukalhna pen, dawimangpa leh a vanmite in Pasian’ gam a langdona hi a, Laisiangtho kammal tampi takte tawh mawk pampaih thei ding hilo hi. Lungdamthu teng sungah Pasian a langdo dawimangpa leh a dawite thu tawh kidim in om hi.

Tukal pan kipan in, a nuai a dotna tengpen Laisiangtho tawh kituak in dawn sawm ding hihang.

1. Pasian leh Satan kidona om cih bang Laisiangtho munin honghilh hiam?
2. Laisiangtho in, tua kidona koibang in pulak hiam?