---
title:  Vanmi Khat Ki Ziakaisak
date:   02/03/2025
---

I muhsa mahbang in namdangte’ pasiante in dawi kimeelseel hipeuh hi. Tua banah vantung a uk dawite mahmah in leitung kumpite nungah om khinkhian uhhi. Vanmite nangawn thupuak in hong paikhak ciangin galte in nado thei uhhi.

`Daniel 10:1–14 sim inla, taang 12 leh 13 awlmawh phadiak in. Hih mungel in vantung leitung kidona tawh a kibang bangthu gen hiam? Pasian in a sawl vanmipa pen ni sawmnih leh khat sung “kinial” cihpen na bangcih diam?`

Pasian in a sawl vanmipa pen kaalthum sung koibang in “kinial” hiam? Vanglian mahmah a, Daniel dotna dawng theilua ding hinapi vanmi sawl zaw hi. Amah’n hihnuam peuhleh, Daniel kiangah vanmi paisak ziau thei lel hi. Hinapi, Pasian in a sawl vanmipa pen, Persia gam a cing vanmipa in kaalthum sung nial keei hi. Bang a cihnopna hiam?

“Gabriel in, Cyrus a huzaap nuam khuamial vangliatna tawh kaalthum sung sitset kilai hi. Pasian’ mite a dingin vantung in a hihtheih khempeuh hih khinzo hi. A tawpna ah gualzawhna ngah hi. Galpa thahatna teng khempeuh zong Cyrus leh Cambyses khutsungah kikem cip hi”—Ellen G. White, Prophets and Kings, p. 572.

Hibang kidona te ciang pholakna ding lel ahihleh, Pasian in Ama’ vang neizah saal khiat kul samlo hi. Galpa in zong suahtakna taktak ngahkha a, zong ki lakkhiat sakpah lo hinapi, ciangtanh khat bel om sam hi. Vantung leitung kidona sungah Pasian’ vanmite nangawn panla uh ahih manun, ciangtanh a om ding mah ahi hi. Tua hi a, hong pailai ding sinna tengah zong “galphual kuante a ding thukhun” cihte hiding hi.

Hih ciangtanh teng tel peuh leng, Pasian in itna tungtawn in, aana zang hetlo Ama’ gam ukna tawphah bawl cihpen telhak nawnlo hi. Pasian in itna thukhun tung bekah nasem cih theihtelna in kidona lianpi omzia hong telpha sakzaw hi.

`Itna thukhun sungah sawlngawhna omlo in ciangtanna tawh nasepna naphawk kha ngei hiam? Tua vangliatna ciangtan om panin bang theihbehna nanei thei hiam?`