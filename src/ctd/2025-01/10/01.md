---
title:  Nasepna Thukhunte
date:   01/03/2025
---

### Tukalsung Simding

Dan. 10:1–14; Mang. 13:1–8; Job 1:1–12; Job 2:1–7; John 12:31; John 14:30 Maku 6:5; Maku 9:29.

> <p>Kamngah</p>
> “A kipatcil panin dawimangpa in mawhna bawl tawntung ahih manin, mawhna a bawl khempeuh zong dawimangpa’ mi ahi hi. Hih dawimangpa’ nasepna a beisak dingin Pasian’ Tapa a hongpai ahi hi.” (1John 3:8).

A vanglian mahmah tangthu, vantung leh leitung kidona khat pen 1Kumpi 18:19-40 sungah om a, Carmel mualtung ah Elijah tungtawn in Pasian in “namdangte’ pasian” a pholaakna ahi hi. Tua “pasiante” nungah milim biate’ upna leh ngaihsutna om hi. Israel mite kimkot a minamte in amau’ biak pasian pen a omtaktak ding mahin ngaihsun uhhi.

“Amaute un Pasian ahilo dawi ahi, amau zong un a theihloh pasian thakte, a pu a pa te’n zong a theihloh te bia uhhi” (Thuhilhk. 32:17). Paul in “Lawki te in gangawh biakna a piak uh ciangin dawi abia uh hi a, Pasian’ biakna hilo hi. Dawi biakna ah note na kihel dinguh ka deih kei hi” (1Cor. 10:20) cihi. Tua minamte’ “pasiante” pen dawi kimeelseel hipeuh hi. Tua milim teng leh pasian dang khempeuh tepen “vantung leitung a kidona” a omsak pen ahi hi.

Tuathu tawphah peuhleng vantung leitung kidona thu kitel siang lel hi. Tua thumaan mah in hih vantung leitung kidona leh gitlohna buaina tungah khuavak hong taan hi.