---
title:  Ngaihsutbeh Ding
date:   07/03/2025
---

Ellen G. White, Testimonies for the Church, vol. 1. laimai. 341–347, “The Power of Satan” simin.

“A puk mipa pen Satan’ galmat ahi hi. Christ’ nasep ahihleh, tuapa, galpa vangliatna pan hotkhiat ding ahi hi. Mihing pianpih limlim, Satan’ deihna a zuisa ahi hi. Gualzo penpa Christ, ama’ sungah hong omin ama’ deihna makaih leh bek tua gal lauhuai dozo pan ding hi. Pasian bekin Satan’ vangliatna ciangtan thei hi. Tua Satan leitung mun khempeuh vak kawikawi hi. Hun themkhat zong mawk beisak lo a, kha te a suksiat khakloh ding lau mahmah hi. Tuathu Pasian’ mite in telcian in, ama’ thaangzaak pan suahtak kul hi. Satan in Pasian’ mite hong khemna ding a nunungpen pilna in, amah ahihlam kuamah’n thei saklo hi. 2Cor. 11:14 sungah: “Tuapen lamdang sak ding hilo hi, Satan nangawn Pasian’ vanmi tawh a kibang in ki bawltawm thei hi” cihi.

Khem thuaksa kha pawlkhat in amah omlo ci uh a, tua zong ama’ galmatna mah, amau’ sungah tangzai takin nasem thei hi zawsop hi. Pasian’ mite in Christ sungah a neih khinkhian uh thahatna pen Satan in telzaw thampek hi. Gualzo penpa tungah ki niamkhiat takin ki-aap tentan peuhleh, upna sungah a thanem penpa nangawn, Christ tungah kip takin om tinten leh, Satan leh a pawlte tungah gualzo thei veve hi. Satan in ama’ zia-etna tawh hangsan tak, langtang tak leh pilvang takin hong paithei ahih manin: a lusu Christian te hong khanglo ding a, Honkhiapa thahatna tungah kinga thei ding uhhi. Theihloh kal in hong pai khilkhial a, ki melseelsa in Pasian um a kineih thumanglo mite tungtawn in na hong sem hi”—Ellen G. White, Testimonies for the Church, vol. 1, p. 341.

**Kikupding Dotnate**:

`“Satan’ galmat” cihteh bang a cihna hiam? Satan in mihing tungah ama’ sepnop bangpeuh semthei cihna maw leh? Ahih keileh zong, banghang hilo? Kidona lianpi sunga “nasepna ah thukhunte” cihtawh koibang in kizopna nei hiam?`

`Tawlkhat sungbek a hitei ta zong in hi kidona sungah ukzawhna aana pen Satan tungah Pasian in banghang in pia hiam? Satan’ mawhmatna teng Pasian in koibang in dawn sawm hiam?`

`Satan om takpi lohi aci Christian tampite tungah koibang in na dawng tammaw? Satan omtakpi cih lahtel theihloh hang, amah nakpi takin khemthuak ahihlam bang tawh na lakthei tam maw?`