---
title:  Job’ Tangthu
date:   04/03/2025
---

Job laibu sungah, kidona lianpi omzia taktak muhna thak hong kipia hi.

`Job 1:1–12 leh Job 2:1–7 simin. Kidona lianpi sungah bang thukhun lian hong pholaak hiam?`

Hiteng panin zong thu kician pawlkhat kaikhawm theilai ding hihang. Amasa in, Pasian leh Satan bek peuh ahilo, vanmi tuamtuam tetawh kimuh khopna omtuak hi.

Anihna, kam kinialna zong omtuak, Job tungtang Satan’ muhna leh Pasian’ muhna kinial uhhi. Job koici ngaihsut nahiam? Tua dotna kiukiau panin thu zaipi khat hong suak hi.

A thumna, Pasian in Job paubaang lo, thutang, Pasian kihta ci a; Satan inbel, Pasian in amah kemcip ahih manpeuh in Pasian kihta tawh a kibang hilel cihi. Tuapen Pasian leh Job omzia gensiatna ahi hi (Mang. 12:10 leh Zechariah 3 enkak in).

A lina, Pasian in Job a huutna in ama’ kiim ah dai a khan sak zong thutang hilo a, Job’ cihtakna zong ki sittel theilo cihi. Tuathu in Satan’ nasepna sungah ciangtanh kipia ahih manin, Job sukha theilo cihna ahi hi.

Satan’ mawhsakna teng pen Pasian in vantung kikhopna mipi’ maimah ah, Satan in Job sittel thei ding cinapi, ciangtanh khat pia hi. Job’ “neihsa khempeuh” tungah Satan nasep theihna ding phalna pia masa hinapi “ama’ pumpi sukha theilo ding” (Job 1:12) cihi. Anunung pen in Satan in, Job pen ama’ pumpi bek awlmawh hi acih sese lai ciangin Pasian in, ama’ pumpi zong sawk inla, a nuntakna sawk ke’n cita hi (Job 2:3–6). Tuabang in Satan in Job’ bangkua sungah thusia tampi tun hinapi, mawhsak theihna ding Satan bawl thusia khatsim tungah Topa’ min phat hi.

Hiteng panin zong vantung leitung kidona sungah thukhun mah om veve cih hong kilang sak hi. Vantung thukhenna sungah Pasian langdona te vengsak na dingin daai kikaai a, Pasian in itna tawh a khunsa thukhun te palsat theilo ding, tuate pen vantung leitung leh asung a teeng khempeuh a ukna thukhun ahi hi.

Job’ laibu sunga thupiang teng in, kidona lianpi omzia leh leitungah koibang kidona mainawt cih hong telcian sak hi.