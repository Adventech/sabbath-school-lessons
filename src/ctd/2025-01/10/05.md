---
title:  Tawlkhat Sung Leitung Ukpa
date:   05/03/2025
---

Nunga sinna sateng panin kidona lianpi sungah, Satan leh a pawlte pen, hih leitung tawlkhat sung uk dingin, daaikaih pawlkhat tawh phalna kipia cih muhsa ahi hi.

Hih thukhun tengin galpa’ dawimangpa leh a pawlte’ nasepna bek ciangtanh hilo in, Pasian’ nasepna mahmah zong galpa khutsungah tawlkhat om ahih manin, kikhiam in neusak pah hi. Pasian in tua nasepna sung ading in a piaksa kamciamte peuhmah palsat lo ding a – dawi mangpa ukzawhna dingin tawlkhat a kipia khin ahih manin – Pasian in zong Ama’ vanglian kiamsak hetlo pimah in Ama’ nasep tawmkhat ciangtanh la pah hi.

`John 12:31; John 14:30; John 16:11; 2Cor. 4:4 leh Luka 4:6 simin. Hihmun tengin leitung ukpa’ tungtang thu bangteng gen hiam?`

Laisiangthothak in kumpi nih kido, khuavak kumpi leh khuamial kumpi Satan leh a langdona thu hong pulakkhia hi. Christ’ nasepna khenkhat zongpen Satan’ gam suksiatna ding mah hi a: “Hih dawimangpa’ nasepna teng a beisak ding mahin Pasian’ Tapa hongpai ahi hi” (1John 3:8) cihi.

Cihtei hang, Pasian in Ama’ ukna thukhun tungah a kipkho te a ding ciangtanh “thukhun” bawlthei veve hi. Tua ciangtanh sungah (1) deihteel theihna (2) nasepna sungah kamciam thukhun tepen, ei’ kamkup theih zong hilo hi. Tua Pasian’ nasepna te awksak khak-hal na’ng ciangtanna te in leitung gitlohna vengsak nading Pasian’ lungsim thakhauh sak zawsop hi. Hinapi, gitlohna leh thuakna kizom toto in mitampi in Pasian hoihna leh Ama’ omlam a lunghiang bang zong om uhhi. Hih kidona lianpi leh tua gitlohna a maiphut ding dan na telcian nakleh, leitung thute hibang in a piantheihna thu zong na telcian pah ding a – a neupen in gitlohna tungah Pasian gualzo teitei ding cih nathei ding hi.

`Zeisu in, Satan pen leitung “ukpa” a cihthu in, tumah mah in leitung gitlohna koibang in hong telsiam sakthei naci hiam? Tawlkhat sung bekmah cih na theihna in koibang in hong lungnuam saktuam nasa hiam?`