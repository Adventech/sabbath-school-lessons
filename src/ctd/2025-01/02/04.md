---
title:  A Hunzui a Kizopna
date:   07/01/2025
---

Pasian in mikhempeuh Amah tawh kinai takin kikhawl in ki it dingin hongsam hi (Mate 22:1-14). Tua sapna hoihtak a dawng te in Pasian thukham mang ding, Pasian itding midang zong itding uhhi (Mate 22:37–39). Khatpeuh in tua Pasian tawh kikhawlhna sungah nuamsa in a hamphat ding pen Ama’ itna sang maw nial maw cih tungah kinga ahi hi.

`Hosea 9:15; Jeremiah 16:5; Rom. 11:22 leh Jude 21 simin. Hihmun tengin Pasian hong itna hangin hamphatna kinial thei ki nusia thei cihthu bangteng hong pulak hiam?`

Hiteng leh mundang ah zong, Pasian tawh ki-itna sungah hamphatna pen, mihing mahin Ama’ hong itna dawng thukkik daan zui hi cih pulak hi. Cihtei hang Pasian in hong itna tawlnga sakthei cih upkhialhna peuhmah neilo ding hihang. Pasian’ itna pen kipkho cih i theihsa ahi hi. Hosea 9:15 ah zong Pasian in Amite kiangah “Amaute ka it nawnkei ding hi” ci napi, a nungciang in tua laibu sungmah ah “Ka lungsim takpi tawh amaute ka itding hi” (Hos. 14:4) zong cileuleu hi. Hoses 9:15 in Pasian in amite a itna beisiang a cihna zong hi tuanlo hi. Pasian tawh itna sungah a kizom mite omzia khuahun zui hiding hi. Ama’ hong itna koibang in ki dawngthuk hiam cih thupi hi.

“Keima thupiakte sangin a zuite in Keimah hong it a hi uhhi. Kei hong it mite pen Ka Pa in zong itding a, Keimah in it in, amau tungah ka kilangh ding hi” (John 14:21). Tua mahbang in Zeisu in zong “note in Kei hong it in, Pa kiangpan hongpai ka hihna thu um na hih manun, Pa mahmah in note hong it hi” (John 16:27).

Hibang tengin Pasian tawh kizopna hang manphatna sungah a kipkho nadingin Pasian hong itna a saan uh kul ding a, tua itna tawh a gamtang hiding uhhi. Hihthu in zong Pasian’ hong itna tawlnga paisuak hi a cihnopna hilo hi. Ni in a taanna pen eite’n khawlsak theilo ihih hang, tua nitaang eite’n kipelh thei ahih mahbang in: Pasian’ hong itna kip ki-tawlngak sak theilo ahih hang, Pasian tawh kikholh ding kinial thei a, Ama’ hong piakte pelh in tawntung nuntakna kamciam zong kipelh thei hi.

`Pasian hong itna pen, it-thei maw/theilo phial mahleh; mihing in koibang in muthei in ki ciamkha thei ding hiam? Gentehna in, leitung in mawhna a neih khit nangawn in, koibang in Ama’ hong itna pulak sakthei ding hiam?`