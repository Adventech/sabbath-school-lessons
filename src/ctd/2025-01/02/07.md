---
title:  Ngaihsutbeh Ding
date:   10/01/2025
---

“Na lunggulhnate, na nopnate, na dahnate, na lungkham nate leh launate Pasian kiang tun in. Amah vangik suan theilo ding; amah gimsak theilo hihang. Na luzaang a samzang teng zong a simkhinpa in A tate haksatna zong simkhin zo hi. “Topa in dikna leh hehpihna nei hi” James 5:11. Hong itna lungtang in eite’ dahnate leh thuumna te in sukha mahmah hi. Na lungsim hong subuai khempeuh Ama’ kiangah paipih in. Ama’ aa dingin a puak-haklua a lianlua bangmah omlo a, vannuai leitung khempeuh Amah’n uk hi.

Eima’ lungnopna khatpeuh Ama’ theih zawhloh dingin neulua cih omlo hi. Eima phutkhak thute Ama’ aa dingin khuamial lua cih omlo; Ama siansuah dingin lungkhamna lianlua omlo hi. Ama’ tate a neupen zong a tuksak zo buaina bangmah omlo a, bang lungkhamna peuhmah in kha-lausak zolo; bang nuamna peuh in zong Amah nuamsak zo tuanlo, lungsim taktawh thungetna a theih zawhloh leh a phawk khakloh bangmah omlo hi. ‘Amah in lungsim kitamte damsak a, a meima-te tuamsak hi’ Late 147:3. Mimal khat sim leh Pasian kikal a kizop zia pen, leitung ah Pasian in a kep ding A Tapa a piak khiat ding kha dang khat peuhmah a om nawnlo bang liang zah in kinai in kician mahmah hi.”—Ellen G. White, Steps to Christ, p. 100.

**Kikup ding Dotnate**:

`Atunga laigual teng lungngai kik lecin: “Kha-mal khat sim leh Pasian kikal a kizop zia pen, leitung ah Pasian in a kep ding A Tapa a piak khiat ding kha dang khat peuhmah a om nawnlo bang liang zah in kinai in kician mahmah hi.” Pasian in nang hong awlmawh mahmah cih natheih manin, bang lungnopna hongpia a, koibang in nuntakpih thei ding na hiam?`

`Tukalsung sinna tungtawn in Late 103:17, 18 pen koibang in na telcian hiam? Pasian hong itna in kipkho hi cih koibang in hong lak a; Pasian leh eimah kizopna tungtawn in hamphatna peuhmah pen, Hong itna eima’ saandan tungah kinga cih koibang in hong hilh hiam?`

`Pasian tawh na kizopna koibang in hong ki lamdang sak cih bangci theih nahiam? Midang te’ dahna khawng koibang in hong lainatpih sak thei hiam?`