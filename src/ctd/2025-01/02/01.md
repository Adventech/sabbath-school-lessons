---
title:  Kithukimtuah Itna
date:   04/01/2025
---

### Tu Kalsung Sim ding

2Pet. 3:9; Thu. 7:6–9; Rom. 11:22; 1John 4:7–20; John 15:12; 1John 3:16.

> <p>Kamngah</p>
> “Kei hong itte in Ka thu zui ding uh hi; Ka Pa in zong it ding a, Ka nih un ama’ kiangah pai in, amaute tawh ka omkhawm ding uhhi” (John 14:23).

Mi tampi in Greek laimal _agape_ pen Pasian hong itna bek hi a, itna dangdangte a hihleh, _phileo_ hi in, _agape_ sangin a niamzaw hi ci uhhi. Pawlkhat leuleu in, it-thuk kikna a om ngeilo piakkhiat itna bek hi a, mihing’ it-thukna omhetlo itna hi ci uhhi.

Laisiangtho deihtak in encian leng hibang upna laang pen khial zawtham hi. Greek pau _agape_ in Pasian hong itna bek hilo in, mihing ki-itna zong hi a, khatveivei ki-it khialhna zong hithei lailai hi (2Tim. 4:10). A nihna, Laisiangtho sung tawntung ah Pasian hong itna zong _agape_ lo tawh a pulakna mun omlai hi. Gentehna pak in Zeisu in, “Note in Kei nong it (_phileo_) mahbang un Pa mahmah note hong it (_phileo_)” (John 16:27). Tua hi a, _phileo_ cihpen a niamzaw a cingtaak lo itna hi tuanlo in, Pasian mahmah in hong itna zong hi veve hi.

Pasian hong itna pen lang-itna bek hilo in, kizopna thupi hi a, Pasian hong itna mihing in a thukkikna tungtawn in kilamdang ahi zongin mihing in hong itna lengkik sak lo hiphial mahleh hong it veve cihna ahi hi.