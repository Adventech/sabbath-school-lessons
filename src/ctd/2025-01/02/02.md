---
title:  Tawntung Pasian Hong Itna
date:   05/01/2025
---

Laisiangtho kician lel ei: Pasian in mimalkim hong it ci. A minthang pen mun in John 3:16 hi a: “Pasian in a Tapa neihsun a piak dongin leitung hong it a, A Tapa a ummi peuhmah kisialo in tawntung nuntakna ngah thei ding uhhi” ci hi.

`Late 33:5 leh Late 145:9 simin. Hih munte in Pasian hong itna dikna, veiina leh hehpihna in bangzah ciang huam ci hiam?`

Pawlkhat in amah ithuai kisa lo in, Pasian in midangte a it hangin amau it lo ci in um uhhi. Laisiangtho in mimalkim mah hong it cizaw hi. Itloh tuam hong neilo hi. Mimal kim hong itman mahin mimalkim hong honkhia nuam hi.

`2Peter 3:9; 1Tim. 2:4, leh Ezekiel 33:11 simin. Hihmun tengin mimalkim Pasian in hong hotkhiat nopna thu bangci gen hiam?`

John 3:17 ah “Pasian in a Tapa hi leitung ah hong sawlna pen mawhsak thukhen dingin hongpai sak hilo in, leitung mite a honkhia dingin hong paisak hizaw hi” (John 3:17) cihi. Pasian deihbang lian bek hileh, mimalkim in Ama’ itna sang ding uh a, hotkhiat hiciat ding uhhi. Tua pimah zong Amah itding in kuamah sawlngawh lo ding hi. Saan ding leh nial ding amau lungsim thu ahi hi.

Pawlkhat in nialphial mah taleh, Pasian in Ama’ itna tawlnga saklo hi. Jeremiah 31:3 sungah Amite tungah: “Nang kong it tawntung a, tua ahih manin nang tungah kong thumaan tawntung hi” cihi. Mundang dangah zong Pasian hong itna in kip tawntung cihi (Late 136). Pasian hong itna bei ngeilo a, om tawntung hi. Eimah’n midangte it zolo ihih manin Pasian’ itna telhak kisa hi. A mimal in hih Pasian itna eima a dingin ciamkha hipeuh mah leng – midangte tungah i hihdante bangzah in hong kilamdang ding hiam?

`Pasian in mimalkim hong it ahih leh, a huathuai gamta mi tampite zong itding hi. Hibang mite zong Pasian in it a hihleh eite’n zong amaute koici bangin kizoppih thei ding ihi hiam?`