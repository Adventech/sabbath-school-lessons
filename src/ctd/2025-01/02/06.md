---
title:  Manngenlo in Ngah; Manngenlo in Piakhia
date:   09/01/2025
---

Nasempa in a topa tunga a leibaa a loh zawh loh mahbang in, Pasian tungah loh zo ngeilo ding hihang. Pasian’ itna zong thalawh zo ngeilo ding hang. “eite mawhnei ihih laitak in eite a dingin Christ hong si ahih manin Pasian in eite hong it mahmah na thu hong lak khinzo hi” (Rom. 5:8). A lamdang itna! 1John 3:1 in, “Pa Pasian in eite bangzah takin hong itna thu thei un. Ama’ hong itna lian mahmah ahih manin, eite pen Ama’ tate hong ci hi” cihi.

Eite hihtheih sun leh hih ding pen, midangte muhna ah ihih theih zah in Pasian’ itna lengkik sak ding ihi hi. Hih zahta in a lian lainatna leh maisakna ngah ihih ciangin, midang te tungah lainatna leh maisakna bangzahta in piak huai nasa hiam? Nasempa in a topa lainatna leh maisakna teng a lawm naseppih pa a piak sawn ding mangngilh cihthu phawk in. Pasian it takpi ihihleh, tua hong itna midang tungah lengkik sak hamtang ding hihang,

`John 15:12; 1 John 3:16; leh 1 John 4:7 sim in. Hih munte in Pasian itna, eite’n Pasian ih itna leh eite’n midangte ih itna cihteng a kizopna bang hong gen hiam?`