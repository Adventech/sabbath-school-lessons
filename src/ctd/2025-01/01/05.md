---
title:  A Sapmi Tam, A Teelmi Tawm
date:   01/01/2025
---

Pasian in lungsim takpi tawh hong it ciangbek hilo, Amah it-thuk dingin hong samlai hi. Tua hang mahin Pasian in hong itna sang ding nial ding cih suakta tak in teel theih thu hongpia hi cihpen Christ in mopawi thu gentehna leh mundang dang ah zong om hi.

`Mate 22:1–14 simin. Hih thu gentehna a khiatna bang hiam?`

Christ’ thu gentehna mopawi sungah, kumpi khatin a tapa’ mopawi hongpai dingin “a nasemte sawlkhia in a sapsa mite va zawnsak hi napi, amaute hong pai nuamlo uh” hi (Mate 22:2, 3). A nasemte paikhia sakin khatvei sang tamzaw zawnsak zel mahleh, amaute un awlmawhlo in, a nasemte manin that uhhi (Mate 22:4–6).

A nasemte pawlkhat a ki thahlup sak khit ciangin, kumpipa in a nasemte kiangah “Mopawi a baihsa in omkhin a, ahi zongin ka sap mite in a ne dingin a kilawmlo mite a suak uhhi. Tua ahih manin lam lianpi ah vapai unla, mi na muh zahzah uh hong sam un” (Mate 22:8, 9) aci hi. Tawlkhat khit ciangin mopawi puan a silhlo mikhat a pualam ah lawnkhia sak a cihpen in; tua mopawi kihel theih nadingin kumpipa kiangpan mahin mopawi puan ngah ding kisam cihpen khiatna thukpi anei kammal “a sapmi tam, a teelmi tawm” (Mate 22:14) cih tawh Zeisu in thu khup hi.

Bang a cihnopna hiam? Mopawi ah kihel dingin a nunungpen Topa’ “teelsa” te “teeltuam” te ahi uhhi. “Sam, cial” a cihpen, Greek pau ah kaleo hi a; a nunungpen in aki “teeltuam” (eklektos) hi a, sapna cialna angah sitset sate ahi uhhi.

Tua pen Pasian in, mopawi ah mi khempeuh a sapna a cialna ahi hi. Hitei napi, Pasian’ hong itna kinial theilai hi. It theihna dingin suahtakna kipia hi. Pasian in Amah it dingin kuamah zawhthawh sawl lo hi. A dahhuai thu ah, Pasian tawh ki-it takin kikholh ding nial thei lel hihang.

“Teeltuam” cihpen sapna cialna ngahte ahi uhhi. Pasian a it-mite a dingin, Pasian in, eite ngaihsut phakloh nalamdang tampi takmah bawlkhol zo hi.

**Tua ban ah, tua thute in itna leh itna pan ih luahsuk suahtakna sungah hong kigawmkhawm hi.**

`Sapna cialna sangsa na hihna mopawi puan zong silh khin na hihlam nangma nuntakna in hong lak hiam?`