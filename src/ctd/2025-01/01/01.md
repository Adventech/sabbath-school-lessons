---
title:  Pasian in Manngenlo in hong It
date:   28/12/2024
---

### Tukalsung Simding

Pai. 33:15–22; Hosea 14:1–4; Mang. 4:11; John 17:24; Mate. 22:1–14; John 10:17, 18.

> <p>Kamngah</p>
> “Ka mite tungah heh nawnlo kahih manin, Ka kiangah Ka mite Ka samkik ding a, lungsim takpi tawh Ka mite ka itding hi” (Hosea 14:4).

Peter in Mate 26:34 sunga Zeisu’ genkholhsa mah bangin, thumvei nial hitaleh tua nialna tetawh a tangthu tawpsak nailo hi. Zeisu in a thawhkik khit ciangin Peter kiangah “Hih mite sangin nong itzaw hiam?” ci in dong hi. Peter in zong “Topa kong it a, kong it zong theilel teh” ci’n dawng hi. Zeisu in “Ka tuuno te kem in aw” cihi. Khatvei Zeisu in “Nong it hiam?” ci in dongkik leuleu a, Peter in “Topa kong it a, kong it zong theilel teh” ci leuleu hi. Tua ciang Zeisu in “Ka tuute cing in aw” ci leuleu hi. Khatvei mah a thumvei na Zeisu in Peter kiangah “Nong it hiam?” ci in dong leuleu ahih manin; Peter in “Nong it hiam” cih thumvei dong liang zawzen cihpen lungsim nasa ahih manin, “Topa aw, na khempeuh na thei hi. Kong it zong na thei lel hi” ci in dawngta hi. Tua ciangin Zeisu in zong “Ka tuute kem in aw” (John 21:15–17) ci leuleu hi. John in thumvei sitset Zeisu na nial ahih manin, Zeisu in zong a sihkhauh mahmah dotna “Nong it hiam” ci in thumvei sitset mah dongpha kik hi.

Eima dinmun pen Peter tawh kibang keiphial taleh, a thukhun paipi kibang peuh hi. Peter tungah Zeisu in a dot dotna thupi mahmah pen mah bangin: Pasian in zong eite eimau hun tawh kituak in hong dong hi “Nong it hiam?”

Na khempeuh eima dawnna tungah kinga khin hi.