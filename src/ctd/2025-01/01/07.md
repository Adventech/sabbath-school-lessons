---
title:  Ngaihsutbeh Ding
date:   03/01/2025
---

Ellen G. White lai Christ’s Object Lessons laimai. 405–421, “To Meet the Bridegroom” simin.

“Pasian i telkhialhna in leitung tuamcip in mialsak hi. Pasian’ tatleh hekzia mite’n mansuah ta uhhi. Ki telkhial in ki pulakkhial gawp hi. Tua laitak in Pasian in hong hotkhiat ding a vangliatna pulak ding thupuak hong pia hi. Pasian tatleh hekzia pulaksak ding hi hang. A mialcip leitung ah Ama’ minthanna, a hoihna, hehpihna leh thumaan khuavak taang sak ding hihang.

“Hihthu pen kamsang Isaiah in eite nasep ding cih a gualhna sungah, ‘Jerusalem aw, mualsang dawn ah kahto in lungdamna thu kiko in. Zion aw nakpi takin awng inla, lungdamna thu tangko in. Nakpi takin kiko inla lau kei in. Judah gam khuapite tungah, ‘Na Pasian uh hong paita hi’ ci in genta un” Isa. 40:9, 10.

“Mopa hong pai ding a ngakte in mipi tungah a gen dinguh thu in “Na Pasian uh en un. Hong hehpihna khuavak, leitung a dingin Ama’ hong itna hong itna hong pulakna a hihi. A tate in Pasian’ minthanna kilangh sak ding uhhi. Amau’ nuntakzia leh tatleh hekna sungah, Pasian in Ama’ hong lainatna tawh hong bawlsaksa teng kilangh sak ding uhhi. Dikna Nitaang khuavak in gamtat hoihna sungah taang ding a – thumaan kammal leh siangtho gamtatna sungah kilangh sak ding uhhi” —Ellen G. White, Christ’s Object Lessons, pp. 415, 416.

**Kikup ding Dotnate**:

`Pasian in ei hong mudah hi cih ngaihsutna in; Pasian omlo hi cih ngaihsutna sangin siazaw hi? Tua thu in thumaan hi peuhmah leh, I leitung bangzah in a tuampi khat hong hi tammaw?`

`Tuni i leitung in nakpi takin Pasian telkhial uh cih banghang in umthei na hiam? Pasian omzia a kitelzaw in mipite na hilhcian theihna ding lampi zong in.`

`Tuni in i pulak ding Pasian’ omzia thupuak in bang peuh a hi diam? Pasian hong itna tawh aki uitui nailo khatpeuh tungah koibang in hihthu telkheh thei ding nahi hiam? Pasian hong itna leh a nasepna nangma tungah bangpeuh a om hiam?`

`Pasian hong itna kikup pen thu khat hi a, midang tungah tua itna lengkik sak cih zong thu dangkhat mah ahi hi. “Bang siangthona” eite kiim leh paam tungah Pasian hong itna kilangh sak thei hiam?`