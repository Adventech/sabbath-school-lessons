---
title:  A Thuciamna Tungah Citak Den
date:   27/02/2024
---

`Late 89:27–32; 38–46 leh 132:10–12  sim in. David tawh thuciamna bang hiam?  Bang lauhuaina omtuak hiam?`

David tawh kamciamna sungah Pasian in David leh Pasian’ mite panpih tawntung ding cih kamciamna om (2Sam. 7:5–16; Late 89:1–4, 19–37; 132:12–18) hi. Hih thuciam a kip tawntungna ding in Pasian tung mahah kumpi David’ cihtakna mah kal leuleu hi. Hi mahleh a citak mahmah Kumpi David in zong Topa tungah citak denden zo tuanlo hi. Late 89 in, a minthan vangvang David tawh thuciamna teng a mangthang dildel ahih manin kahtamna ahi hi. Israel pen Pasian in nusiacip ta hiam? Hi deksuai lo hi.

Pasian’ hehna pen, vantung thukhenna ahi hi (Late 38:1; 74:1). Ahihhang mite a kisik uh ciangun Pasian in tawntung itna tawh maisak zel ahih manin hih thukhenna omden tuanlo hi. A omlaitak lian ahihleh Pasian’ lungkim lohna pen thupi mahmah hi. Mite in amau thuman lohna sulzui pen kha mahmah ahihlam telpha mahmah (Late 89:38–46) uhhi. Tua pipi mah “bang tanvei” ci in Pasian nasepna a khawl ding ngenngen (Late 89:46) uhhi. Lam-etna thak ahi Pasian in Ama hong hehpihna “phawk” kik ding cih lam-etna omsak hi (Late 89:47, 50).

Tomgen leng, mihing tunga thuciam guallel phial mahleh, thumaan khempeuh leh Israel leh leitung buppi a honkhia ding Messiah sungah a kikhel ngeilo kamciamna sungah bu hithiat thei veve uhhi. A tawpna ah Pasian gualzo ding a, Ama’ tawntung gam kip tawn tung ding hi. Tua zong Pasian mite hang hilo in Zeisu hang bek mah ahi hi.

Zeisu Christ in David Tapa leh Messiah ahi hi (Mate 1:1; Heb. 1:8). Amah pen “aki piangsak khempeuh lakpan ta-upa” (Col. 1:15), Late 89:27 in zong hemgen a, tuapen Pasian’ ta upa Christ’ lim a pua David a cihna ahi hi. “Amah ka ta-pa ka suaksak hi, leitung kumpite lakpan a sangpenpa” cihi.

David in leitung a pianna pan _“ta-upa”_ hilo ngiat ahih manin Amah a cihna hilo pah lel hi. David pen a pianpih unau lakpan a giatna ahi hi (1Sam. 16:10, 11). Zeisu tawh kibang pen hi. Hih dinmun in Amah aki pahtawina leh ukzawhna pulak hi (Col. 1:16, 20"22). Pasian in Zeisu pen sihna pan a thawhkik khit ciangin leitung khempeuh tungah Kumpipa in bawl hi (Sawl. 2:30, 31).

`Kolose 1:16, 20–22 sim in. Hih munte in Zeisu pen kua hi a, ei ading bang hong sepsak ci hiam? Hih teng panin nangma a ding bang kamciam nangah kha hiam?`