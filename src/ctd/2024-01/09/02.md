---
title:  A Kipumpiak Tuucingpa Pasian
date:   25/02/2024
---

`Late 23; 28:9; 80:1; 78:52, 53; 79:13; leh Late 100:3 sim in. Hih mun tengin Topa leh Amite kizopna koibang in pulak hiam?`

Topa pen Tuucingpa hi a, Pasian’ mite pen lonona ah a tuute a cihpen in, Pasian’ makaihna leh Amite’ kisapna bangbang vaihawm sakna tawh a kepcinna teng hong pulak sak hi. Tuucingpa leh a tuute a mimal mahmah in kinaihna a omsak mahbang in, Pasian leh Amite zong a kinai mahmah kizopna nei cihzong hong lak hi. A tuu cindan tengin zong Pasian pen tuu neipa hi a, kizopna khauh mahmah nih vaihawmpih: piansakna (Late 95:6, 7; 100:3) leh thuciamna (Late 28:9; Heb. 13:20) cihte ahi hi.

Tuucing Pasian in Joseph pen a tuu bangin makaih (Late 80:1) a, Jacob in Joseph a thupha piakna teng ahihleh hemgen bek, tuate khempeuh pen Pasian in Israel pen tuu bang in a cingpa leh thupha tampi a kamciampa cih hong pulak hi (Pian. 49:24).

Kumpite peuhmah pen amite tuu bangin a cingte (2Sam. 5:2) kici hi. Cihtei hang leitung kumpite khat beek in zong tua dinmun tawh kilawm dingin gamta ngeilo a hih manin, tua dinmun peuhmah pen Pasian bek tawh kilawm hi. Zeisu bek tua bang in gamta ahih manin Amah pen Tuucing Hoihpa kici hi.

`John 10:11–15 sim in. Tuucing Hoihpa cih tawh kisai Zeisu in Ama’ thu bang gen hiam?`

Tuucing Pasian leh Ama’ tuute kizopna pen, tuute in amau cingpa’ aw thei (John 10:4, 27) cihi. Tuni ciang dong mahin, nisuahna lam gamlai teng ah, a kihelzau tuu tampite lakpan mahin tuute in amau’ tuucingte aw thei cihi.

Midangte tungah Pasian’ lungkim lohna tawh a nutsiatna khawng zong Pasian’ tuute in zong thuakpih veve hi. Tuucing hoihpa in ahihleh a vakthap a tuute hon ding in zong den hi. Hihpen Pasian leh Amite kizopna lianpen mah hipah hi. A tuute a ding in sih lawh ding nangawn utlai (John 10:11, 15) a, thu kilehbulh takin amaute a ding biakpiakna tuuno hong suak zawsop (John 1:29) hi. Zeisu mahmah in zong, tuuhuang dang a omlai Ama’ tuute samlai in Ama’ tawh kipawlkhawm saklai ding ci hi (John 10:16).

`Zeisu pen eite Tuucing Hoihpa a hih mahbang in, nisim in hamphatna ngah theihna ding lampi bang teng peuh na theikha hiam?`