---
title:  Ngaihsutbeh ding
date:   01/03/2024
---

EGWhite, _The Desire of Ages_ laimai 19-26 sung “God with Us” sim in.

Christ’ thungetna leh Christ ading thungetna zong ahi Late in, Christ a mimal in a dinmun taktak hong theisak a, “eitawh hong omkhawm Pasian” a hihna tawh hong tatkhiat nasepna cihte honglak hi (Mate 1:23). Hong ki nutsiat laitak leh thuaksiat laitak leh thumaan thutang in suahtak ding ngen in kiko laitak in, Zeisu in “eitawh hong omkhawm Pasian” ahi hi. Zeisu in “eitawh hong omkhawm Pasian” ahih manin, eite gamman laitak leh lungkiat laitak in upna tawh gualzawhna lampi honglak hi. Mawhna sungpan hong gum ding in eite ading in tawntung Siampi leh Kumpipa hongsuak hi. Kumpi David minpuam in hotkhiat na’ng kamciam khem peuh Christ sungah picing ta (2Cor. 1:20) hi.

EGWhite in zong Pasian lahna tawh Christ leh mihing ki pumkhatna mu a: “Mihing hihna tawh Christ in mihing lawng a; Pasian hihna tawh, Pasian’ tokhom lenkip hi. Mihing’ Tapa hihna tawh, thuman zia hong hilh a; Pasian’ Tapa hihna tawh, thuman theihna thahatna hong pia hi. Horeb mual tung panin ‘KEIMAH KA HIHI, Israel mite tungah, KEIMAH in hong sawl hi cih gen in’ ci in Moses a hopihpa Christ mah ahi hi (Pai. 3:14). Hihmah pen Israel suahtak na’ng kamciam ahi hi. Tua hi a, ‘mihing bang’ in hong pai hi napi KEIMAH kahi hi cihi. Betlen naungek, a nunnem Honpa pen ‘cilehsa in hong piang’ (1Tim. 3:16) Pasian ahi hi. Tua banah ‘KEIMAH Tuucing Hoihpa’ ‘KEIMAH a nungta khomun’ KEIMAH lampi, Thumaan leh Nuntakna kahi hi’ hong cilai hi. ‘Vantung leh leitung a vang liatna khempeuh Kei hong kipia khinzo hi’ John 10:11; 6:51; 14:6; Mate 28:18. Tua KEIMAH in kamciam khempeuh kipsakna hi. KEIMAH; laukei in”—_The Desire of Ages_, pp. 24, 25.

**Kikupding Dotnate**:

`Mihingte cihtak loh kawmkal mahah Pasian in Ama’ thuciamna tungah bangzah in citak cinten hiam? Tuhun in a thuaksia Pasian’ tate ading bang lungmuanna peuh omthei ding hiam?`

`Christ in Melchizedek guizui in siampi lianpa ahihna in Pasian’ mite hotkhiat na’ng koibang in thahatsak naci hiam?`

`Vantung leitung a vangliatna khempeuh kei hong kipia khinzo hi acihpen in bang hamphatna hong paikik thei ding naci hiam?`