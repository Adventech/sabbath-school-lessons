---
title:  Melchizedek Guizui Tawntung Siampi
date:   29/02/2024
---

`Late 110:4–7 sim in. Koibang in Christ in siampi suak taktak a, Christ in vantung siampi ahihna tawh bang lam-etna lianpi i neithei ding hiam?`

Pasian in Messiah pen tawntung kumpi dinmun tawh inntuanh (Late 110:1–3) a, Melchizedek Guizui in a Sangpen siampi mun zong pia (Late 110:4–7) hi. Topa in Ama’ kammal pen kamciam khat tawh kipsak hi (Heb. 6:18). A picing Siampi khat hong piak ding a itsik lohna in hong lainatna ahi hi. Mihingte mawhna in amau mah aki nutsiat ding zah in Pasian langdo uh himahleh, Pasian hong lainatna kikhel lo cih kamciamna omkhin a, a kisik mite tungah thukhenna om nawnlo (Pai. 32:14; Late 106:45) hi.

Tua vantung kamciamna in Messiah Kumpipa mah pen Siampi ahihna tangthu khat hong hilh ahi (Late 110:4) hi. Israel kumpite peuhmah in Levi mi siampite bangin semthei ngeilo (Gam. 8:19; 2Khang. 26:16"21) uhhi. Laisiangtho in kumpite leh mipite in sumpi leh biakpiakna hong paipih uh ciangun, siampite in biakpiakna bawlsak taktak zaw hi. Late 110 in Messiah Kumpipa pen Israel kumpi dangte tawh sawhhel lo hi. Christ in tawntung siampi ahihna pen, Jerusalem kumpipa leh siampipa _“Sangpen Pasian”_ ahi Melchizedek guizui ahi (Pian. 14:18"20) hi. Laisiangtholui in, Kumpi David pan kipan Israel kumpi dangte peuhmah in Melchizedek guizui in siampi suaksak ngeilo uh hi. Hih Late 110 bek tuathu gen hi. Israel tangthu sungah kumpi-siampi thu kician takin Late in pulak hi.

`Hebru 7:20–28 sim in. Christ’ in siampi lianzaw ahihna bangteng peuh ahi hiam?`

Vantung Kumpi leh tawntung Siampi ahi khawm Christ in, mihing siampite leh kumpite khengval khin ahih manin lam-etna hong neisak thei hi. Christ in, mihing’ kam ciam lel ahi lo, Pasian’ kamciam tungah a kinga thuciamna laamsang hi. Vantung biakbuk sungmah ah nasem pah hi. Ama’ siampi dinmun pen mawhna leh sihna in mihing siampite a melhem sak bangin, melhem sak zolo ahih manin, a tawntung in Amite hotkhiatna ding palai sepsak den hi. Christ’ palai nasepna zong pen, hehpihna adim Siampipa in Ama’ mite tungah Pasian ompihna a kamciamna zong ahi hi (Heb. 6:19, 20). Christ’ vantung siampi dinmun mah in gitlohna susia siang ding a, mihing’ lungsim sungpan bek hilo, leitung pan mahmah in beisiang sak ding hi. Late 2 sunga kamciam zong hong kiplet ding a, minam khempeuh pen Christ Zeisu thukhenna nuai ah omkhikhe ding uhhi (Late 2:6–9; 110:1, 2, 5, 6). Zeisu’ vantung siampi dinmun in eite’ thumanna leh muanna tungah na hong sem ding hi.