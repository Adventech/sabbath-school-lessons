---
title:  Topa’ Min tawh hongpaipa Thupha ngahpa hi
date:   24/02/2024
---

### Tukalsung Simding
Late 23; John 10:11–15; Late 22; 89:27–32; Col. 1:16; Late 2; Heb. 7:20–28.

> <p>Kamngah</p>
> “Innlamte in a nilkhiat suang pen innkiu suang bulpi suakta hi. Hihpen Topa’ nasepna hi a, eite’ mit ah lamdang hi” (Late 118:22, 23).

Late in Christ pen a mimal leh a nasepna mahmah teci pang hi. Christ’ nunzia leh nasepzia teng a genkholhna kician mahmah hi. Late a thulu teng pen Christ in Pasian ahihna Tapa ahihna, a thumanna, a Pa’ biakinn a kepcinna, Tuucing hoihpa ahihna, a kilehhekna, a thuaksiatna, a guh a kitanlohna, a sihna, a thawhkikna, vankahna, siampi dinmun leh kumpi dinmun cihte omgai hi. Zeisu cilehsa in hong pai mapek kum tampilai in a genkhol sitset ahi hi.

Zeisu’ in zong Ama’ nasepna tawh kisai, Emmaus lampi tungah a genna ah, Late in Ama’ thu genkhol khin zo (Luka 24:44) a cihi. Late sungpan in Amah kua hiam cihpen theipah sak nuam hi.

Late sungpan in Christ’ thu a kigenkholsa a tangtunna pawlkhat pen, Late 24, 45, 72, leh 101 (Kumpi leh Thukhenpa), 88 leh 102 ahihleh (a thuaksia Pasian’ nasempa’ thungetna) cihte ahi hi.

Late sung tawntung ah Laphuak khempeuh in, a lungdamna uh, a phatna uh, thuman thutang a ding a kikona teng uh kahtam uh a, tua banah leitung a hotkhiatna ding in Christ’ thungetna nangawn i zakha ding uhhi.