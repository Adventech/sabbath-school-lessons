---
title:  Kimpih Omlo Vanglian tawntung Kumpipa
date:   28/02/2024
---

`Late 2; 110:1–3; 89:4, 13–17; leh Late 110:5, 6 sim in. Hih mun teng in Christ kumpi ahihna bangpeuh gen hiam?`

Pasian pen Messiah’ Pa a cihteh, Pasian thuciamna sunga kumpi suahsakna acih nopna zong ahi hi (Late 2:7; 89:26–28). Late 2:7 leuleu in, Christ’ thawhkikna leh aki pahtawina, tawntung thuciam sunga siampi ahihna teng mukhol thei (Sawl. 13:33–39; Heb. 1:5; Heb. 5:5) hi.

Messiah in zong amah sangin ukzawhna a nei masa Pasian’ taklam ah tu cihi (Late 110:1; Sawl. 7:55, 56). “Topa a cihleh ‘sathau kinilhpa’ (Messiah) pen hiteng ah David in Messiah limpua in Topa tawh atu hi a … taklam ah a tu pa in Topa ahihleh, Topa in zong Messiah hipah a, tua kammal teng pen Late 110:1, 5 sungah om hi” —Jacques Doukhan, _On the Way to Emmaus_ (Clarksville, MD: Lederer Books, 2012), pp. 26, 27.

A tawpna ah Christ in A galte tungah galzo taktak ding hi. A galteng “khe-ngakna” in bawl cihpen, nisuahna lam gamte in, gal a zawh uh ciangun, tua galte tungah ukzawhna nei uh ahihna lahna in galte’ ngawng tungah a khe uh koih uhhi. Ahihhang hiteng ah Christ’ ciangkhut ahihleh ngongtatna omlo hi (Late 2:9; 110:2).

Tua ciangkhut pen amau’ minam ciaptehna in a tawi uh ahi (Gam. 17:2"10) hi. Christ’ ciangkhut zong Zion ciangkhut hi a, Amah zong Zion mi ahi hi. Ama’ ciangkhut a hihleh vantung thukhenna limpua hi a, gitlohna tawpsak in tehpih omlo ukna acih nopna ahi (Mang. 2:27; 12:5) hi. Kumpi gilote zong ki puahphat hun leh Messiah kiangah ki-aap kik hun kipia lai (Late 2:10–12) hi.

Christ’ galzawhna lianpi pen, Daniel 7 sunga, hong pai masak lai in “Sangpenpa’ mite khualna in” (Dan. 7:22) thukhen theihna kipia cihi. Ama’ gam kiphut khinzo a, “Ama’ gamin tawntung gam” (Dan. 7:27) hi. Singlamteh hangin, tua gam kamciam kipsak hi.

Tua Kumpipa a muang peuhmah thupha kamciam khat om a, mite in thumaan tawh Messiah mang ahih manin lungnuam uhhi (Late 2:12; 89:15–17).

`A tawpna ah a hoih in a sia tungah gualzo ding a, thumaan thutang om ding, natna thuaksiatna beisiang ding hi. Mihing muhna ah siatna khang mahmah zaw ahih manin, hih thumaan in koibang in lungnopna hong piathei ding naci hiam?`