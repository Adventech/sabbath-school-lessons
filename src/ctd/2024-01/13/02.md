---
title:  Ngak ding Sapna
date:   24/03/2024
---

`Late 27:14; 37:7, 9, 34; 39:7; 40:1; 69:6; Galati 5:5, leh Rom. 8:18–25 sim in. Hihmun teng in Pasian’ mite bang hih ding sawl hiam?`

Lei nuntakna ah ngak keeikui mah a haksa pen khat ahi hi. Kuakua ihi a, koikoi ah teeng a, bangci nuntak ihi zong in, ngaklel ding na tampi om hi. Cidamna ding etkhol nop ciangin, eihun hongtun ding kigual diudeu in kingak keeikui hilo hiam?

Pasian i ngak ciangin eleh? Topa muangin ngakna pen Late sung bek hilo in Lai Siangtho sung khempeuh ah omdimdem hi. A kammal zatpi pen bel _thuak-hatna_ ahi hi. Lungkiatna lauhuaina hun, Pasian in hong ompihloh ding bang ahih ciangin, thuak-hatna pen eite’ dinmun ding ahi hi. A citak Pasian tapa in, na khempeuh Amah a-aapte, bangmah i muhpih kholloh hang in, eite ading a hoihpen in hong hihsak cih a ummite tungah Pasian citak mahmah cih thei ahih manin, ngak hi.

Topa muangin ngakna pen omtentanna khengval hi. Pasian lunggulh lua kisa tui omlohna gamkeu lak a dangtak bang hi cihi (Late 63:1). Laphuakpa in Pasian kiangpan thupha tampitak ngak gige ahih tei hang, Pasian kiang nai a tunnopna in ama’ nuntak sung a kisapna dangte khempeuh khengval gawp zaw hi.

Paul in zong hihthu tawh kisai Rom. sungah, Pasian leh a piansaksa khempeuh in leitung a kithaksuah ding, Pasian leh Pasian’ mite huntawp ciangin a kimuhtuah dinguh ngak gige ahihna uh gelh hi. “Pasian bawlsa khempeuh in Pasian’ tate a hong kilahkhiat hun ding lawp mahmah in ngak uhhi” (Rom. 8:19).

Uphuai kei liang si e kamciamna!

Hong hotkhiat ding leh Pasian tawh kigawmkhop ding ngak kawm mahin, “Pasian bawlsa khempeuh nupi nausuak ding bangin nasa in tau uh” (Rom. 8:22) a, Topa a hihleh a Khasiangtho tungtawn in Ama’ mite lakah om hi. Tua ahih manin, eite zong in, hong ki bawlphat kik na’ng hotkhiatna ngiimna teci pang ding (Sawl. 1:4–8) in hong sam hi. Tua hong bawlphat kikna pen, eite’n i ngakngak, Adventist pawlpi lam-etna a tangtunna, i min mahmah Adventist hi a, i ngak thapai lam-etna ahi hi. I ngakngak pen mawksuah lo cih zong thei hihang. Christ hongpai masak lai in a sihna leh a thawhkikna tegel in, nihveina hong paina ding lungmuanna ahi hi.

`Pasian kiangpan bangteng peuh na ngakngak hiam? Hong tung nailo i thungetna pen, upna muanna tawh ngak ding koici kisin theih ding ihi hiam?`