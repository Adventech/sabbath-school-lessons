---
title:  Nawingawl Naupang’ Lungnopna
date:   25/03/2024
---

`Late 131 sim in. Hih late in Pasian tawh i kizopna bang hong gen hiam?`

Pasian’ mite in thuman citakte thuaksiatna, mi khempeuh in zia-etna leh haksatna a thuakna leitung ah teenglai uhhi. A lawphuai hanthotna khat panin, amah Pasian’ ta hi a, Pasian tungah kinga cihthu in laphuakpa lungnuam sak a, ama’ kiphatsakna in bangmah lo hilel cih theisak hi. Kiphatsakna in zuaukhemna hi a, mi kiphasakte amah bek hi kisalua in a kimlehpam ennuam nawnlo sak hi. Mi kiphasakte in amau tunga Pasian mu nawnlo uhhi.

Misiangthote ahih uhleh Pasian kianglam ento uhhi (Late 123:1, 2). Pasian’ liatna a theihna uh in amau kiniamkhiat sakzaw in angkhualna leh a manneilo lunggulhna tawh kipelh hi. Laphuakpa in “a lianlua te” leh “a sanglua te” ka zong nawnkei cihi. Hih thu pulakna pen leitungah Pasian’ nasepna hi a, mihing ngaihsut zawh hilo hi. Tulai mipilte in “a neupen” khat zong uphuai loliang dongin, mihing ngaihsut phakloh liang zah in telhak lua hi. Hihteng ah haina hong kilangsak khat om hi: leitung thute tam kisin semsem leng thuthuk semsem hi.

Late 131:2 in “anu’ nawi tawh a kikhenta naupang bang” acih ciangin, Pasian’ angsung ah lungmuang takin om hithiatna lahna lianpi ahi hi. Naupang khatin a khantoh hun simin anu tawh itna sungah a kizopna hong lahna ahi hi.

A kisamlo lunggulhna leh kiphatsakna tetawh hong kikhen sak a, antak ahi “keimah hong sawlpa deihna bangin nasem in, nasep zawhna” acih bangin antak tawh hong vak hi (John 4:34; Heb. 5:12–14). Late 131 sunga naupang bang a muanna in, haksatna lakah a kisittel sitset, Pasian tungah a citak ding leh Ama’ thu tungah a thumaan ding upna picing ahi hi.

A tawpna ah laphuakpa lungsim in Pasian’ mite daupaina muta hi. Pasian tunga eima phutkhat thute tawh Ama’ pawlpi tha khauhsak ding in hong sam hi. Eima mimal in Pasian cihtakna leh hoihna teng pen, midang tungah ki hawmsawn thei hi. Christ’ thu teci panna zong pawlpi sungmah ah Amah a thei nailote kiang ah teci pang ding hihang.

`“A mantakpi kongcih in, note kikhel in naupang nabat kei uhleh, vantung ki ukna sungah nalut ngeikei ding uhhi.” (Mate 18:3). Zeisu in bang hong cinuam hiam? A deihna taktak bang hiam?`