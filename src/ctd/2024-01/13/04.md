---
title:  Buhlomte Pua
date:   26/03/2024
---

`Late 126 sim in. Bang in Pasian’ mite tha leh lam-etna pia hiam? Eima nuntakna sungah zat pah theih ding hiteng ah bang om hiam?`

A beisa hun in a lamdang Topa’ hotkhiatna teng pen Pasian’ mite ading in mailam ah a beitheilo lam-etna bulpi ahi hi. A beisa a hotkhiatna pen lianlua a, mangmat tangtun tawh genteh hi (Isa. 29:7, 8). Late 126 sungah a beisa hun a Topa in Amite a saltanna pan a hotkhiatna a phatpa pen (Late 126:1), saltang in a om laitak (Late 126:4) cihi.

Cihtei hang, a beisa a lungdamna leh noptuamna tengpen tuhun a ding in kikoih tuam bang hiliang hi. Khangthakte in laisiangtho tangthu tepen tulai amau tektek in a tuak kha bang liang in ki ngaihsun uhhi. Tua hi a, anungta upna hangin tuhun eite ading ahi a, abeisa mite ading ahi zongin, Pasian in nalianpi hong bawlsak tepen thu neulo vive ahi uhhi.

A beisa thute phawkkikna in tuhun ading lam-etna thaksuah hi. Limpua “khanglam pan hong luang lui” (Late 126:4) acih zongin, a khauh limpua khat hi a, Pasian in Amite tungah vangliatna a lahna a genna ahi hi. Judah gam ii khanglam deuh ah sehnel gamkeu khat om hi. Khua tuuk ciangin guahtui hong nakluan khit nakleh tui pawm gawp pah hi. Guah masa leh guah nunung in tua munteng khai ciin theihna’ng guahtui pia hi (Thuhilhkik. 11:14; 28:12). Tuamah tawh aki zawitawn in khitui tawh vawh a lungdam in aat cih zong (Late 126:5, 6) tuhun in haksat hun hi taleh nopna ki masuan gige cihna vantung kamciam ahi hi.

Anlak kizawh hun cih zong, tanglai Hebrew mite in amau tuktun ante pen Jerusalem Pasian biakinn sungah hong paipih uh hun ahi hi (Pai. 34:22, 26). Anla cihzong in tualai mite ading in khalam pilna thupi khatmah ahi hi. Hanciam tak mahin anci vawh in lote, singgah huan leh lenghuan a puahphat khit uh ciangun, lungdam takin an tampi tak a lak uh mahbang un, tu laitak a Pasian’ mite haksat thuakna khempeuh pen huntawp ciangin lungdamna tawh hotkhiat hi ding uh cihna ahi hi.

Anlak pawipi icihcih pen zong Zeisu hong paikik ciangin Pasian in hih leitungah Ama’ gam phut ding cihna ahi hi (Amos 9:13"15; Mate 9:37). Hihteng ah zong ngak ding thu khat mah hong om hi. Anlak hun leh eima nasepna pan a gahte ngak ding ahi hi.

`Topa in nangmah nahi a, lawmte sungah ahi a, hong sepsak nate lungngaih in nei phot in. Tua na phutkhak te tung panin bang lam-etna peuh na neihlawh thei ding hiam?`