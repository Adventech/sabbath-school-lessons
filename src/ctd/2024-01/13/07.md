---
title:  Ngaihsutbeh ding
date:   29/03/2024
---

EGWhite, _Steps to Christ_ laimai 67-75 “Growing Up into Christ” sim in.

Late in Topa ngak ding hong hanthawn pha mahmah hi. “Topa’ maiah khawl died inla, lungduai takin ngak in” (Late 37:7). Ngakna in vangikpi, kician mello, lungzuanna peuh hong piak leh; Zeisu a vankahtoh ni a nungzuite zong phawk zel in (Sawl. 1:4–11). Amau mitmuh tekin Zeisu vanah ki lato a, mailam theihkholloh nikhat khawng ciang hong paikik ding cihtawh amau teng ki nusia leltak hi. Tuani a nungzuite thupha saan sang in a tamzaw kua in sangkha ngei ahi hiam? Amau un, “Topa aw kote zong hong zuinuam ung” cikha sop ding uhhi. Ahihhang Pa’ kamciam Zeisu hong paikik ding ngak ding hizaw uhhi. Nungzuite in khalau lungkia dingin i upleh, lamdang kisa zawsop ding hi. Jerusalem ah ciahkik uh a – Zeisu in a vaikhakna ombang in, Khasiangtho hong kipiak ding leh leitung buppi ah vangliatna tawh a thuhilh ding uh ngak in omgige (Sawl. 1:12–14; Sawl. 2) uhhi.

I Topa’ hong thupiakna ah Amah ngak ding cihpen, Amah mah in a Khasiangtho tawh eimau sungah na hong sep keingal leh piang theilo hi. Mihing in eima’ thanemna mah tawh hanciamna peuhmah in dingtang zo ngeilo ding hi. Eima hanciamna a kipsak thei pen Zeisu sungah ombitna, Zeisu tawh kikhawlhna bek ahi hi. Christ in eite’ lungsim sungah hong omleh, Amah in ‘utna lungsim neihna ding leh Ama’ deihna zuih zawhna ding’ hong sem ding hi (Filipi 2:13). Amah’n na asep mahbang in eite’n zong sem ding hihang; kha kibang neihpih ding hihang. Amah it in a beel leng, amah in Lutang ahih mahbang in, Ama’ sungmah ah khangto ding hihang” Ephet 4:15.—Ellen G. White, _Steps to Christ_, p. 75. Topa i ngakkawm mahin Late sunga lungnopna leh lungkimna teng ingah ding uhhi. Eite’ thungetna leh lasakte pen Pasian’ lungtang leh eite’ lungtang a kidontuahna mun ahi hi.

**Kikupding Dotnate**:

`Banghang in kha’ thu ah ngak ding thupi thei sese hiam? Laisiangtho sungah a ngakzo upna galhangte pawlkhat kikum dihun. Ngakna in koibang in upna siansuah in thahatsak thei hiam? (Rom. 4:19–22; Hebrews 11).`

`Ngakna in a tawpna bang hiam? (Late 37:34–40). Cihnopna ah, nakhempeuh a kizawh khit ciangin bang kamciam omlai hiam? Hihteng ah bang lam-etna kimu hiam, gentehna, hih leitung ah aki mansuahsa thutang khawng eleh?`