---
title:  Pasian’ Sabbath Tawlngakna Sungah Ngak
date:   27/03/2024
---

`Late 92 sim in. Hih Sabbath la in Sabbath omzia bang thunih pulak hiam?`

Pasian nasepna a lian mahmah te phatna (Late 92:4, 5) leh midikte in Eden bang in hing sitset (Late 92:12"14) cihte in, Piansak lai a Sabbath omzia kawk hi. Late in Topa a phatna ah a thutang Pasian hihna tawh a galzawhna pahtawi (Late 92:7"15) a, Sabbath a thupitna nihna ahi – gitlohna pan tatkhiatna (Thuhilhkik. 5:12"15) pulak hi. Late 92 in zong, a beisa hun a hong piansakna leh tuhun a hong kepcinna, leh huntawp ciangin tawn tung vantung a kilem lungnuam takin omthei ding cihi. Pasian in “Sangpen Pa” ahih manin amite in Sabbath sungah nuamsa thei uh (Late 92:1); A sangpenna munah a omna mah in a galte’ tungsiah ah kuamah tawh a kikim theilo hi.

Sangpenpa hi taseleh, Topa in huhna a ngen khempeuh baan ding in omgige hi. Topa’ piansak nasepna ah a phadiak in piansaksa te tatkikna in, Pasian bia ding leh itding in mihing’ lungsim huupzo mahmah hi. A tawpna ah, a puksa leitung ah kitenglai a, tat kikna omlo zenleh, hong lawpsak zo ding bangmah omlo hi. I it a, i thuaksia a, i silel ding hi. Tua nungsang, Topa pen Piangsakpa leh Tankhiapa in i phat hi.

“Sathau namtui” (Late 92:10) cih in laphuakpa ading in Pasian kiangah ki-aap-pha sak kik hi. Sathau nilhna cihpen teeltuam ahi siampite leh kumpite tungah a kizang ahi hi (Pai. 40:15; 1Sam. 10:1). Hi taleh laphuakpa in a zat tawm Hebrew kammal _balal_, Pasian’ nasemte sathau nilhna a hilian lo, sagawh biakpiakna sungah a “kisawh” sathau a cihna pen zang sese hi (Pai. 29:2; Siam. 2:4, 5). Laphuakpa in balal a zat lelna pen Topa tungah a nungta biakpiakna pia ding in Pasian tungah ki pumpiak nuam hizaw hi (Rom. 12:1).

Sabbath in Topa hong ciaptehna lim ahih manin, late in zong Sabbath tungah ki-aapna khat a neihna zong thu lamdang lua nahi tuanlo lel hi (Pai. 31:13). Nisuk kung leh Lebanon taam taksing cihte zong in, Pasian’ mite pen upna tawh a lamdang Pasian hong itna sungah khangto cih limpua ahi hi. Sabbath in zong Topa leh Amite’ kikal ah tawntung ciamtehna ahi hi (Ezek. 20:20). Tua hi a, Pasian’ mite in Sabbath a tawlngak uh kul a, tua in Pasian thuciamna tawh a kipawl kamciamte muan theihna’ng thahatna hong pia hi (Heb. 4:1–10).

`Late 92 simpha kik in. Bang lam-etna lian hongpia a, tumah in, koibang in lungnopna neihlawh thei ding ihi hiam?`