---
title:  Ngaihsutbeh ding
date:   16/02/2024
---

EGWhite, _Steps to Christ_ laimai 17-22 sungah “The Sinner’s Need of Christ” sim in.

Late sungah, Pasian’ mite aw in ki pumkhat in “Ama’ itna kip tawntung hi” (Late 106:1; 107:1; 118:1–4, 29; 136) ci in Pasian’ itna kip phawk uh in sa kikkik uhhi. “Pasian phatlohna pen Ama’ hoihna teng a mangngilh hi a, Pasian hong piaksa teng lungdam lohna hi. A phat tebek in mangngilh lo uhhi. Pasian’ thu ngaihsutna leh genkhiatna bek pen Amah phatna hinailo hi. Phatna pen, Pasian liatna leh Ama sepna telcian in Ama’ hoihna, itna leh pilna teng dawnthukna ahi hi” —Hans LaRondelle, _Deliverance in the Psalms_, p. 178.

A kip Pasian hong itna a thukzaw in pulak theihna ding pen, Pasian’ _khesed_ - mihing’ mawhna leh lehdona kawmkal ah – a kikhel ngeilo A thuciamna sungah hong itna leh a cihtakna phawkna ahi hi.

“Ama maiah mawhnei ihi a, Ama’ maipha tawh zong i kilawm kei hi; tua kawmkal mahah eimau’ muk ah thum theihna hong koihsak hi; ‘Nangma min hang in Kote hong hua ke’n la, Nangma minthanna niamsak kei in; Kote tawh nong thu ciamna phawk in’ Jer. 14:21. Eima kilawm lohna teng Ama’ maiah pai in pulakkhia leng, eima aw hong za ding in hong kamciam khin hi. Ama’ kammalte a tangtung ding in Ama’ tokhom kip tawntung hi” —EGWhite, _Christ’s Object Lessons_, p. 148.

Pasian in amah itna lakden cih a telcian (Late 103:2) laphuakpa in “Topa in aki nengniam te ading thuman thutang in thukhen” (Late 103:6) cihtawh thala hi. Tua hi a, laphuakpa in mimal teci pang in Pasian hong itna a phat denkeei na pen, midangte in zong Pasian hoihna leh itna a theih manun, amau’ lungsim uh hong in, Pasian hotkhiatna sang in Pasian a phat theihna dinguh ahi hi (Late 9:11, 12; 22:22–27; 66:16).

**Kikupding Dotnate**:

`Pasian in hong hotkhiatna dingin hong it tawntungna eima mitmuh in bangteng omthei ding hiam? Hihthu in Pasian hehpihna itna kip tawntung ahih manin mawhna sungah ki omden thei lel hi cihna banghang in hilo thei hiam?`

`Mawhna tungah Pasian’ thukhenna theisa in Pasian hong maisakna ding koibang in kiho thei ding ihi hiam?`

`Laisiangthothak sunga Pasian hong itna in Late sunga tawh koibang in kituak thei nasa hiam (Eph. 2:4, 5; 1Tim. 1:16; Titus 3:5; Heb. 4:16)?`