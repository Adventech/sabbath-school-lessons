---
title:  Hong Itna Kip Tawntung
date:   11/02/2024
---

`Late 136 sim in. Hih Late pen bang ngaihsutna in thu neihkhum hiam? Laphuakpa in ama’ gengen teng koiah teci kho mu hiam?`

Late 136 in Pasian’ mite peuhmah piansakna leh Israel tangthu sungah (Late 136:10-22) Pasian hong hehpihna (Late 136:4-9) phat ding cihi. Hiteng ah “hehpihna” i cihpen Hebrew pau khesed hi a, “itna-kip” cihna, a piansak nate tungah Pasian hoihna leh Israel tawh a kamciam tungah a thumaanna cihnopna ahi hi. Late in a lian khengval, itna-kip sungah bul a kiphut Pasian’ vangliatna hong lak hi.

Topa in “pasiante’ Pasian” leh “topa te Topa” hi a, Hebrew pau in ahihleh “a lianpen Pasian” (Late 136:1–3) cihna hi a, ahihhang Pasian lobuang adang omnawnlo hi zaw hi.

A lamdang mahmah, kuamah’n a bawlpih theihloh Topa’ nasepna tepen, kuamah’n a nial zawhloh Ama’ ukzawhna kipkho cihna ahi hi (Late 136:4). Lawki te’n a biakpiak keei uh leitung leh vantung a omte khempeuh Pasian bawlsa vive ahi hi (Thuhilhkik. 4:19). Late in lawki milim khempeuh mihing tungah kingakna leh mihing thuneihna khempeuh hemkhia hi. Tuate lel pen piansak sate vive hilel uhhi. Tuate pen Piangsakpa hi lo – a pian sak nate hibek uhhi.

Topa in a khut thahat tawh a ban zan in (Late 136:12), Ama’ vangliatna tawh a hehpihna gamsung khempeuh ukzo hi.

Hong  piansakna leh tangthu sungah hong hehpihna in, Amite khempeuh in Amah muang in A thuciamna tungah citak sak hi. “Hong itna kip tawntung hi” cihpen Late 136 sung bekah zong 26 vei kisa kikkik hi. Tuabang in Topa kikhel ngeilo a, biakna apia khang thakte zong maipha pia tawntung ahihlam hong phawksak hi. Pasian in Amite phawk den (Late 136:23) a Ama’ itna thuciamna tungah citak hi. Lungnuam takin biakpiakna leh mawhna pulakna zong a kihel, a kip tawntung Topa’ itna sungah upna in Laisiangtho’ deihna bulpi ahi hi.

Late 136 (tang 23–25) sungah vannuai bup Pasian in a itna ahi hi. Hong itna in Israel bek hi lo piansak khempeuh tungah zaam hi. Tua hi a Late in vannuai bup huam in Hong itna pulak a, leitung buppi in zong Israel tawh kipawlkhawm in Pasian phat dingin hong sam hi (Luka 2:10; John 3:16; Sawl. 15:17 etbeh in).

`Ei’ mawhna hangin singlamteh tungah Zeisu a sihna in “Hong itna kip tawntung” cihpen koibang in thumaan ahihna khauh takin honglak naci hiam?`