---
title:  Ama Migitna Mangngilh Loding
date:   15/02/2024
---

`Late 103 sim in. Pasian’ hehpihna koibang in pulak hiam?`

Late 103 in Pasian’ hongpiak thupha tampi pulak hi. Tua thupha teng lakah “Ama’ migitna” (Late 103:2) zong kihel a, nuntakna zom paisuak sak (Late 103:3-6) cihi. Hih thupha teng in Pasian’ hehpihna leh Israel tawh A thuciam tungah a cihtakna sungah bulkip a nei (Late 103:7-18) hi. Topa in mihing’ thanemna khempeuh hong “phawksak” a hong veii mahmah (Late 103:13–17) hi.

Phawk cihpen lungsim ciapteh theihna ciang bek hilo hi. Sepna sungah kipiakna khat hi a: Pasian in Amite honkhia in kemcing (Late 103:3-13) cihi. Late 103:11-16 sunga limpua pen in tehpih omlo Pasian hong lainatna pen, mong neilo van zaipi (Isa. 55:9) bekmah tawh hong tehpih sak hi.

Tua ahihleh Pasian hong itna leh dikna koici dawngthuk thei ding?

_Amasa_ in, Topa thupha piakna tawh (Late 103:1, 2).

Thupha cihteh neihlehlam hauhna leh khalam hauhna hi phadeuh hi (Piancilna 49:25; Late 5:12). Pasian in thupha khempeuh Nak hi a, mihing in Pasian khawng koibang in thupha piathei ding? A niamzaw khat in a lungdam kohna leh phatna in sangpenpa thupha pia thei hi (1Kumpi 8:66; Job 29:13). Pasian in amau tungah hoihna hawm in thupha pia a; mihing in Pasian sunga om hoihna tawh Amah phat; Ama’ hehpihna hangin zahtakna piakna ahi hi.

_Anihna_, hong hehpihna leh Ama’ thuciam khempeuh phawkna (Late 103:2; 18–22), Topa in mihing’ thanemna leh Amah leh Amite kikal ah a thuciamna teng phawkna (Late 103:3–13) ahi hi. Phawk cihpen Pasian leh mihing kikal ah kizopna phamawh khat ahi hi. Pasian in mihing tawh Ama’ kamciam a phawk mahbang in, mihing in zong Pasian’ cihtakna phawk ding a thumanna tawh Ama’ hong itna dawngthuk ding leibaa nei uhhi.

Hih ngaihdan lungsim sungah koih kawm inla, EGWhite kammal zong minthang veve hi: “Nikhat in nai khat sung beek Christ’ nuntakzia lungngai tawntung ding hihang. A thupitna khat khit khat lakhia inla, a nunung lam teng deihtak in lencip in. Ama’ hong kipiakna tungah kinga lecin, Amah i muanna khang ding a, itna hong thosak in, Ama’ kha tawh i kidim ding uhhi. Ama’ hotkhiatna ngah ding ihihleh kiniamkhiat takin mawhna kisik kik ding kisam hi” —_The Desire of Ages_, p. 83.