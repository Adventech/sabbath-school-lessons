---
title:  Na hehpihna in Vantung baan
date:   10/02/2024
---

### Tukalsung Simding
Late 136, 51, 130, 113, 123.

> <p>Kamngah</p>
>  “Topa aw mite lakah lungdam kongko ding a, minamte lakah Nangmah phatna ka sa ding hi. Banghang hiam cihleh, Na itna kip in vantung baan a, Na thumaan in meiipi baanto hi.” (Late 57:9, 10).

Laphuakte in, khalam ah amau zawng pha mahmah a Pasian tungah piak ding a hoih bangmah neilo ahihlam uh thei uhhi; Pasian’ maiah kilawmna a neihna dingun, amau sungah bangmah omlo hi (Late 40:17). Eite khempeuh in zong Pasian’ hehpihna kisam ciat i hihlam thei uhhi.

Tomgen leng lungdamthu kisampha uhhi.

Late in mihing peuhmah Pasian hehpihna pum-muan ding cihi. Pasian’ hehpihna kip tawntung a, hong piansakna sungah leh mihing’ tangthu sungah kitelcian lel hi (Late 136). Mihing’ nuntakna lel pen Pasian’ maiah lopa’ nuntak tanvei hibek taleh, Pasian’ hehpihna in amah thahatsak a (Late 103:3, 5, 15), Ama’ sungmah ah tawntung kamciam zong inei uhhi.

Topa in Ama’ thuciamna tungah a cihtakna hangin Pasian mite in lungnopna ngah uhhi. Haksatna bangzah in thuak mah taleh, mipite lungsim sungah, vantung a Pa uh in amaute veii in makaih den cih lam-etna tawh kidim uhhi (Late 103:13; 68:5; 89:26). Pasian hehpihna leh hong itna a teltaktak tepen, Pasian’na sep ding leh Amah biakpiak ding losiah bangmah ding ngaihsun zolo uhhi.