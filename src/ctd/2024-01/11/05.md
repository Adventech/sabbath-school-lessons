---
title:  Zion’ Bitna leh Kilemna
date:   13/03/2024
---

`Late 46:1–7 sim in. Hiteng ah leitung koici ki pulak hiam?`

Late in hih leitung pen buaina tuamtuam tawh kidim a, a beitheilo leitung buaina tawh limpua sak hi (Late 46:2, 3). Tui kilok limpua pen langdo minam leh amau’ gitlohna leitung ah tungsak cihna zong ahi hi (Late 93:3, 4; 124:2–5). Tua mahbang in Late 46 sung ah leitung buaina haksatna cihte in leitung pen gal gimnam mahmah a cihna ahi (Late 46:6) hi.

Pasian in Ama’ mite lakah om a, Pasian omna ah kilemna om (Late 46:4, 5) ahih manin, tua leitung in Pasian theilo hi ngelngel ding hi. Leitung in Pasian nial mah taleh, Pasian in leitung nusiacip lo hi. Pasian in Amite lakpan in leitung ompih hi. Leitung ah thusia bangzah omtaleh Pasian omveve a, hih thuman thutak hangin a mimal in zong lam-etna leh thahatna ngah thei hi.

Topa in a picing belhmun hi a, Zion lungnopna bulpi ahi hi. Zion bitna lahna kammal bulpi in “zongin” (Late 46:3) ahi hi. Leitung in buai mahmah nianua zongin Pasian mite ombit ding uhhi. Lungnopna cihpen gimna omloh man hituan hetlo a, Pasian in Amah a muang Atate a piakkhong ahi hi. Gin omlo Pasian muanna in huihpi nung lakah Pasian’ tate lungnopna leh bitna piathei hi (Mate 8:23–27). Dotna omthei ding khat ah: Pasian in hih leitung a kisiat hangin nusiacip lel ding hiam?

`Late 46:6–11 sim in. Leitung ngongtatna leh siatnate Pasian in in koici dawn ding hiam?`

Hih leitung ngongtat nate hangin, Pasian in leitung a piansakna a kammal mah tawh leitung tui suaksak kik hi (Late 46:6). Tua tui suahna in tawpna hongtun lo a thak suahna hongtun zaw hi. Pasian in Zion pan leimong dongin Ama’ itna zeel ding hi. Minamte in leitung nenniamna in abawl uh gal leh a suksiatna khempeuh Pasian in beisak ding hi  (Late 46:9) hi. Hih pen Zeisu hong paikik ciangin a piang ding Christian te lam-etna lianpi ahi hi.

`A buai mahmah hih leitung ah Pasian muang lel in koibang in lungnuam thei lel ding ihi hiam?`