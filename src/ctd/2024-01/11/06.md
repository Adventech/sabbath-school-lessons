---
title:  Zion Mual Bangin Kikhin Theilo
date:   14/03/2024
---

`Late 125:1, 2 sim in. Hiteng ah Pasian muangte koibang in pulak hiam?`

Topa a muangte pen kipkhona leh thahatna limpua Zion Mual tawh ki genteh hi. Khuapi a kimkot tua mualhoih in, laphuakpa a dingin vantung hong kepcinna phawksak hi (Late 5:12; 32:7, 10). Migilote ukna sunga om tuipi sungah a kidenna mualte bang hilo in (Late 46:2), Jerusalem a kiphuhna, a zahtakhuai mual kipkho penbel muanhuai mahmah hi. Migilote daupai zaw ding bang keek ahih laitak mah in, Pasian hong kepcinna sungah lung nopna in maingal zaw tham hi. Tua gitlohna sungmah ah Pasian mite in lam-etna neithei veve uhhi.

`Late 125:3–5 sim in. Midikte koici kizia-et a, bang pilna kingah lawh hiam?`

Pasian’ tate pen migilote daupaina hangin lungkia thei uh a, amau’ nung zuih ding bang peuh hithei hi (Late 73:2–13; 94:3). Zion Mual a kipkhona in Topa a nusiate ading lungmuanna omsak lo hi. Mipite pen “migilote’ khutsung” (Late 125:3) mahah omlai ahih hang, “amau gitlohna lampi pan kihemkhia” (Late 125:5) ding uhhi. Topa in thumaan a, a kisiklo mite tawh langdona sungah a omkhawm te tungah thukhen ding hi.

Pasian’ mite peuhmah Topa muangin a kikhiin theilo, amau bukna Zion mual bang in kip dingin hong sam hi. Bangmah i tel hetloh nangawn, Pasian’ hoihna mah muang veve ding hihang.

“Leitungah mawhna hong lutna, Zeisu sunglut na, hong piankikna, a thawhkikna, cihbang laisiangtho sunga tampitak a omte pen, mihing ngaihsut zawhloh zah ding in thuk lua hi. Pasian’ vaihawmna thuthuk telpih zolo ihih manin Ama’ kammal tungah lunghiang kei in. Ei phawk phaklo nalamdang tampi omkawikawi hi. Eite mahmah in zong i kha’ leitung ah i phawk phaklo thuthuk tampi takmah om cih i muh ciangun lamdang i sa ding hiam? A haksatna ahihleh mihing’ lungsim thanemna leh toi-luatna hang peuh hilel hi. Pasian in Ama’ omzia ei a ding kicing khop dingin, laisiangtho sungah hong pia khin ahih manin, Ama’ vaihawmna thuthuk i tel zawhloh man peuh in, Ama’ kammal tungah lunghiang peuhmah lo ding hihang” —EGWhite, _Steps to Christ_, pp. 106, 107.