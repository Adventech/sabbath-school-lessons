---
title:  Ngaihsutbeh ding
date:   15/03/2024
---

Isaiah 40 leh Isaiah 51:1–16 thupuak teng deihtak ngaihsun in.

Zion’ la in Zion lunggulhna leh ama’ limpuak Pasian maanna mun ahihlam a nungta lam-etna hong guan hi. Pasian’ biakinn sungpan a thupha tampite a kimuh kawmkal ah, Zion sungmah ah a picing nuntakna leh nuamna masuan lailai hihang. Pasian’ tate tampitak mahin van Zion pen khitui liangin a lunggulh (Late 137:1) uhhi. Zion phawkna pen phawk mawk hilo in, tua Zion mah suakta takin nuntakpih ding a cihna ahi hi (Pai. 13:3; 20:8).

Zion’ la sakna in zong, leitung thakah Pasian’ gam a dingin hong thaksuah ding a nungta lam-etna (Mang. 21:1–5) ahi hi. Tualai ah “a nungta lungsim te in lelna kihello a lamdang hong piansakna leh a thuthuk hong tatkhiatna cihte telcian mahmah ta ding uhhi. Pasian i mangngilh nading in hong khem ding gitlohna om nawnlo hi. Pianpih siamna teng khangto in, hih theihna zong ki behlap ding hi. Pilna kibehlapna zong lungsim leh thagui in cimtak ngeilo ding hi. A lianpen maapanna, a khosang pen tupna ngiimna, a kisangkhai pen lunggulhna cihte hong omta ding a; haksatna tuamtuam, thu lamdang thak tuamtuam ngaihsut ding hong om ding a, pumpi, lungsim leh kha thahatna hong thosak ding hi” —EG. White, _The Great Controversy_, p. 677.

Zion mangngilh lohna ding kipiakna pen khualzin mite tungah kician takin Topa hong Khapsa thu hi a, vantung thak leh leitung thak a ngak mite peuhmah in hih leitung pen, amau inn bangin om hetlo ding uhhi.

Tua ahih manin Zion Late pen Jerusalem thak sungah a teengnuam khang tawntung a thu-um mite in a sak ding uh (Mang. 3:12) ahi hi. Zion late in hong tung ding leitung a ding hong kiging sak a, hih leitung mahmah ah zong hong thahat sak hi.

**Kikupding Dotnate**:

`Leitung Jerusalem taktak tawh kisai, Zion ah Pasian’ mite in khalam thu leh biakna lam ah a thu bulphuh teng pen pawlpi leh mission nasepna ah koibang in zang thei ding hiam?`

`Thu-um mite in tuhun Pasian biakinn sung koibang in beel thei ding uh hiam? (John 1:14–18; Heb. 12:22–24).`

`Late 87 in a muhkhol thu ombang in, Zion pen koibang in minam khempeuh khuapi suak thei ding hiam? (Rom. 5:10; Eph. 2:11–16, Col. 1:19–23).`