---
title:  Zion pan Topa Lunggulh
date:   09/03/2024
---

### Tukalsung Simding
Late 84; Mang. 21:3; Late 122; 87; Gal.3:28, 29; Mate 28:18–20; Late 46; 125.

> <p>Kamngah</p>
> “Topa huangsung ka lunggulh mahmah a, ka lungsim leh ka pumpi a nungta Pasian tungah lungdam mahmahin la a sa hi” (Late 84:2).

Zion late pen Zion hoihna pahtawina leh Ama’ mual siangtho tungah a teng Topa’ vangliatna pahtawina ahi hi. Hih Late in Topa’ inn hoihna leh a biakbuk ithuaina teng Late dang sang in pulak zaw hi. Late tampitak pen Korah tapate’ phuah hi a, biakinn tumging tumte hi uh a, Pasian’ biakinn hoihna mitmuh in a mute (1Khang. 6:31"38), biakinn kongpia a cingte zong ahi (1Khang. 9:19) uhhi.

Zion pen bangin lam-etna leh nopna suah hiam? Zion i cihpen Pasian Amite’ lakah hong om cihna hi. Israel mite in Pasian’ teeltuam mite hi a (Thu. 7:6), Zion zong Pasian teelsa mual ahi hi (Late 78:68; 87:2). Pasian Zion pan maang (Late 99:1, 2) a, Ama’ biak inn Zion ah lam hi (Late 87:1). Tua hi a, Zion pen vantung thupha omna leh bukna mun ahi hi. Zion pen leitung hotkhiatna ding Pasian’ nasepna phualpi ahi Jerusalem leh a biakinnpi peuh kici hi.

Topa hehpihna in siangtho mun khengval a hih manin Zion thuphate in leimong dong luangsuk hi. Zion in leitung buppi nopsakna hi a (Late 48:2), leitung bup Pasian neihsa cih kipsak hi.