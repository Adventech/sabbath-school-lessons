---
title:  Na Biakinn Sungah Nikhat in Nitul Sangin Hoihzaw
date:   10/03/2024
---

`Late 84:1–4. Banghang in laphuakpa biakinn sungah omnuam hiam?`

Laphuakpa in, Pasian tawh a kinaina biakinn sungah om tawntung “nuam” in tha “zawmlawh” liang (Late 84:1, 2) cihi. Pasian’ ompihna (Late 84:2) in biakinn munkip suak sak hi. Biakinn sungah, biakna pia mite in “Topa’ hoihna muthei” (Late 27:4; 63:2) uh a, “Topa leh a biakinn hoihna tawh lungkim” (Late 65:4) uhhi. Late 84 sungah zong, tehpih omlo lungdamna pen Pasian tawh kizopna sung ah om a, Amah phatna (Late 84:4), Ama’ sungah thahatna (Late 84:5) leh Amah muanna om hi (Late 84:12). Biakinn cihpen thu-um mite in biakpiakna tawh kipawl khawpna mun ahi hi. Biakinn sungah Topa hong ompihna in biakpiakna a bawlte khempeuh Pasian’ gam leh tawntung nuntakna a ciamkhol uh ahi uhhi.

`Late 84:5–12 sim in. Biakinn hangin kua bang in thupha ngahlawh theilai hiam?`

Pasian’ thuphate pen biakinn sungpan in hong leetkhia hi a, biakinn sung nasem te in sang masa uh (Late 84:4) a, biakinn lam zuan in hong khualzin mite (Late 84:5-10), a nunung pen in leimong dong in ban ding hi. Biakinn sungah Pasian mu ding cih lam-etna in khualzin mite upa thahatsak hi (Late 84:7). Khualzin mawkmawk te in, khual gamla zinna hangin tawl in thanem ding uh a, biakinn lam zuan hong khualzin mite ahih uhleh biakinn nai semsem a tha uh khauh semsem ding uhhi.

Biakinn pan a paikhiat khit uh nangawn in, Pasian’ tate in Pasian biakinn ciamtehna lim ahi nuntakna hoih nungta uh a (Late 84:11), Topa’ biakinn a lut ding midikte a cihte uh ahi uhhi (Late 15:1, 2). Topa pen “Ni” kici a, biakinn pan hong luang thupha khempeuh in, nitang bangin leimong dong ban hi (Late 84:11). Tua hi a upna tawh Pasian abel mi peuhmah koikoi ah omtaleh uh Ama’ hehpihna sang teitei uhhi.

`Mangmuhna 21:3 sim in. Leitung biakinn ah zong hong luangsuk thei bang lam-etna hihteng ah gen hiam?`