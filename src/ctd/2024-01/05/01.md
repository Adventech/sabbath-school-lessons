---
title:  Leidang ah Topa’ La sa
date:   27/01/2024
---

### Tukalsung Simding
Late 79:5–13; 88:3–12; 69:1–3; 22:1; 77; 73:1–20; 1Peter 1:17.

> <p>Kamngah</p>
> “Topa’ la gamdang ah koici saktheih ding ihi hiam?” (Psalm 137:4).

Late laibu pen, a cingtaak lo mawhna, siatna thuaksiatna sihna tawh a kidim hih leitung mite’ phuak hilel ahih manin thuk etluat kul khollo hi. Vanglian Topa in a piansak khempeuh kipkho sak hinapi a thumaan thukham a hihleh gitlohna in langdo den keei hi. Mawhna in leitung a suksiat semsem ciangin, hih leitung pen Pasian’ mite a dingin “gamdang” hong bang zawzen hi. Hih thupiang in laphuakpa ading buaina khat omsak a: Gamdang ah upna koici nuntakpih thei ding hiam?

I muhsa bangin, laphuakte peuhmah in Pasian liatna ukzawhna leh A thumaan thukhenna theitel khinzo uhhi. Pasian omtawntung a, haksat hun ah kibeelkhial ngeilo cih thei uhhi. Tua hangmah in, laphuakte in, hih a vanglian Topa’ mai ah Pasian omlo bangkeek in gitlohna khanglua ahih manin patau thei mahmah uhhi. Tua bangin laphuakte in sinkaa lungkaa in a thungetna uh zong Pasian paulo hamlo ci uhhi. Laphuakte in Pasian’ ompihna leh ompih lohna zong nathei veve uhhi.