---
title:  Ngaihsutbeh ding
date:   02/02/2024
---

Late 56; Ellen G. White, _Steps to Christ_  sungpan “Rejoicing in the Lord” laimai 115–126, sim in.

Laphuakte mahbang in, a hunzui a om Pasian’ tate in “gamdang khat ah” Pasian’ la koici saktheih ding citek uhhi. Vanglianpen Topa i upna zong nisim in nasia takin hong to gige a, eite theih gige ding pen Pasian in ukzopa hi a, Laisiangtho cih mahbang in, vanglian in hoih takpi hi.

Laisiangtho upna in a muanhuai lote, a taktak ahi lote leh a muanhuai taktak te pulakkhia hi. Khatveivei ciangin a muanhuai lote leh a takpi ahi lote in, mi gilote maitang ah hong omciang in, Pasian omlo bang hong hi a, thuakhak kisa theilua mahmah hi. A taktak lote peuhmah pen itna leh thutang bek in a gamta a muanhuai Pasian hi ngeilo ding hi. Laphuakte in a mailamthu ding uh telmello uh a, a guallel ngeilo Pasian hong itna leh a cihtakna ah ki aap zaw uhhi (Late 36:5–10; 89:2, 8).

Tua mahbang in, eite in tuathute etteh ding hihang. “Na tha neihzah in a tunglam ettoh sawm inla, nangma haksatna te enkei in, tua hileh lampi ah thazawm ngeilo ding hiteh. A sawtlo in meii langkhat ah Zeisu namu ding a, Amah’n hong huh theihna dingin Ama’ khut zam in; nang hihthei sun pen, nangma khut Amah aap inla Amah’n makaih sak in. Zeisu sungah upna tawh a muang theipa nong hih ciangin, lam-et tawh na kidim ding hi.—EGWhite, _Testimonies for the Church_, vol. 5, pp. 578, 579.

Pasian in “Ama’ maitang a seel” hun ciangin thunget a picinna enneu hetkei in. Thukhat ah, hih thupiangte in, laphuakte amau mahmah kisittel thei sak a, a beisa Pasian’ hotkhiatna teng phawkkik zel in, kisik kikna leh kiniamkhiat takin Pasian’ mawh maisakna zong theisak uhhi (Late 77:10–12; 89:46-52). “Gal dona leh mi’ thuzawhna dozawh ciangin upna thahat in khangsak hi. Tua bang panin a kingah pilna pen, a manphapen suangmanpha sangin manpha zawlai hi”—Ellen G. White, _Testimonies for the Church_, vol. 3, p. 555.

**Kikupding Dotnate**:

`Laphuakte in gitlohna a maingat manun bangpeuh phukha uh hiam? A kibang bang na phukha a nakoici hih hiam? Tuabang hun sungah nang upna koibang in na lenkip hiam?`

`Pasian sunga nangma upna pen, haksatna tawh hong ki zia-et ciang, ahih keileh, tuabang a thuakkha te in Pasian’ hoihna leh a vangliatna koibang hiam ci in hong kidot ciang in, dawnkik nading koi ah zong ding ihi hiam?`