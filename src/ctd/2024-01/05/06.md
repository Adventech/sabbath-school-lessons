---
title:  Thuman Mite a Khialhkhak Lohna’ng
date:   01/02/2024
---

`Late 37:1, 8; 49:5–7; 94:3–7; leh 125:3 sim in. Laphuakpa in bang phukha hiam?`

Late in tutadih in mi gilote nopsakna pen midikte a ding tona khat mah hong suak ci in kahtam hi. Mi gilote in nuamsa bek thamlo, Pasian kosia in midang zong nengniam lai uhhi. A lungsim buai mahmahna zong “mi gilote ciangkhut” in leitung uk (Late 125:3) a, “dikna ciangkhut” in guallel bang ahi hi. Banghang in i zawhzawh lohpi mite bangin gitlohna bawllel leng e leh?

`Late 73:1–20, 27 sim in. Haksat hunsung tawntung laphuakpa bang in tonpih hiam? Kimanna neilo leitung nate a muangte tawpna bang hizel hiam? (1Peter 1:17.)`

Late 73 a laphuakpa in, ama’ hun a leitung mawhna teng bulphuh ahih manin, Pasian muhna teng muhsaklo zaw hi. A buaina khat panin, mi gilote hauhna in ama’ upna thuzawh saklua kha a; kimanna om asak mello a taktak thute tungah a kiphut upna pen zong um veve lai hi.

Late 73 in “a taang khatna, a dawng buppi tomlakna zong a hipah pen a thupiseh lote nuihsan in nehpiik lel hi’ ci hi: Israel’ Pasian in a lungsim a siangtho a thutang mite tungah bangzah in hoih hiam”—Johannes Bugenhagen, _Reformation Commentary on Scripture_ (Downers Grove, IL: InterVarsity Press, 2018), p. 11.

Vanglianpen Pasian maanna mun biakinn lamah laphuakpa kipaipih a, tualai ah, _“tuni”_ pen kihilh kholna ciang bek hi a, “a tawpna” ahihleh mi gilote in Pasian’ thukhenna maingat ding uh cihi. Laphuakpa in hih biakinn sunga thumaan pen telsitset ahih manin, nidang a ama’ haina teng hang in, a taktak te peuhmah mihing’ ngaihsutna tawh kingah zolo a kha lam khuamuhna bek tawh kingah thei cih hong theih saan hi.

`Leitung leh ama’ gitlohna tungah Pasian thukhen ding kamciamna in, tutadih in mi gilote gim kipialo mah taleh, Nang koibang in lungnopna hong piathei naci hiam?`