---
title:  Gitlohna Nite
date:   28/01/2024
---

`Late 74:18–22 leh Late 79:5–13 sim in. Hiteng in bang hong suang hiam?`

Laphuakpa in, Pasian leh gilopa kidona lianpi a kawk nuam hi a, tuabang kawm in tehzawhloh Pasian hong thuakzawhna leh, mong neilo a pilna leh a vangliatna pulaksak kawm hi.

Late sunga gitlohna pen, Pasian’ thu mahtawh kipan hi a; Pasian’ omzia dottelna cileng khiallo ding hi. Jerusalem leh a biakinnpi a kisuksiatna panin dawibia mite in Pasian a mawhsak theihna dinguh hunpha a ngahkha uh ahi uhhi. Pasian’ gamh luah dingin Israel mite Ama teel ngiat leh a thuciamna (Thuhilhkik. 4:32-38; 32:8, 9) hi a, pum nusiat ngeilo ding hi. Pasian’ gamh luah cihteh hun tawpna ciang dong huam tolai a, nikhat ciangin minam khempeuh Pasian aa hong suak kik ding uh a, Ama’na sem ding uhhi. Minamte in Pasian gamh teng peuh sutsut uh cihthu in Ama’ kamciamte langdo den ahi hi.

Laphuakpa in, mipite mawhna in, Pasian leh amite ki thuciamna leh Pasian tawh a kizopna uh suksiat sak ahih manun, tua mawhna’ gau in mipi khempeuh sulzuih a cinuam zong ahi hi (Late 79:8, 9).

Mipite a dinkip nading pen, Pasian’ hehpihna in amaute mawhna maisakna tawh a kisusia thuciamna leh amaute puahphat kikna omsak thei kik pan ding hi. Topa in “kote’ honkhiapa” a cihpen, Pasian in Ama’ thuciam tungah a cihtakna (Late 79:9) a pulak ahi hi.

Cihtei hang, Israel te mailam a puahphat sak ding sangin, Pasian’ omzia kipsakna leitung ah pulak ding thupizaw (Late 79:9) hi. Minamte’ gitlohna teng gim piakloh in koih khong leh bel, Pasian in Ama’ vangliatna mansuah ta ei kici ding hi (Late 74:18–23;  83:16–18; 106:47). Pasian in Ama’ mite a hotkhiat ciang bekin Ama’ min ki thutang sakin ki pahtawi thei pan ding hi.

Tuni in, tualai pek a thukhun mah omgige hi. Eite mawhna, nungtolhna, gitlohna, eima’ min bek thamlo, i biak Pasian’ min nangawn daisak ding hihang. Eite’ gamtat khialh te in, eima teci panna leh mission nasepna hong suksiat sakthei hi. Christ’ min mah a pah tawi keei eite gamtatna hang in mihing bangzah lampial sak khin ihi hiam?

`“Pasian’ min pahtawina, leh Christ’ min pahtawina in, Ama’ mihingte’ gamtat picinna tungah kinga hi”—EGWhite, The Desire of Ages, p. 671. Hih thumaan thutakte, koibang in tel a, Christian nuntakna sungah koici nuntakpih thei ding nahi hiam?`