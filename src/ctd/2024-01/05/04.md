---
title:  Pasian Kaw’h Om
date:   30/01/2024
---

`Late 42:1–3; 63:1; 69:1–3; leh 102:1-7 sim in. A bangthu in laphuakpa nasak thei hiam?`

Laphuakpa in mimal leh apawl in thuaksiatna bek hi lo, Pasian in Ama’ nasempa don phalo bang hilailai hi. Pasian omlohna mun pen gamkeu lak ah dangtak (Late 102:2-4) tawh kibang hi. Laphuakpa in Pasian kiangah a omkhak lo ciangin, vasa khat guak omtawh kibang kisa hi. “Gamlak a om musane leh munkolh a om simbu tawh ka kibang hi. Ihmu theilo in ka om a, innkhum dawn a vasa khat guak omtawh ka kibang hi” (Late 102:6).

Munkolh a cihciang in Pasian tawh ki gamla kisakna hi. Vasa khat “innkhum dawn a vasa khat” cih zong a tawlngakna abuu pualam a om cihna hi. Laphuakpa mah in “a thukna pualam ah” a cihteh tuithuk sungah ka tum a “buanthuk” sungah ka awk hi (Late 69:1–3; 130:1) a cihnopna ahi hi. Hih limpuate pen, Pasian in hong panpih kei ngal leh suaktak na’ng lampi omlo cihna ahi hi.

`Late 10:12; 22:1; 27:9, leh 39:12 sim in. Pasian ompih lohna pen laphuakpa in koibang in tau hiam?`

Pasian gamdai khipkhep taleh laphuakpa in Pasian’ maiah gamdaih sawm vetlo hi. Thungetna peuhmah in hehpihna Pasian kiang tangpai denden ahih manin laphuakpa in tawlngalo in thungenna muang hi. Ei muhna ah Pasian a omloh hang, Amah tualai ah omgige hi. A beisa hun ah a dawng zel Pasian mah hilai a, tu in zong dawng lai ding cih lungmuang uh hi.

Pasian a gamdaihna pen, laphuakte in amaute kiniamkhiatna leh mawh pulakna tawh Pasian zong maw zong lo cih sittelna ahi hi. Pasian gamdai tawntung lo ding cih thei gige lai uhhi. Late mah in, amaute bang dinmun peuhah omtaleh, Pasian tawh kiho masa ding ci uhhi.

`Laphuakpa in Pasian ompih lohna a dawn zia panin bang pilna peuh nangah hiam? Pasian a gamdai bang ahih hun ciangin bang hih leng hoih nasa hiam? Bang in na upna kipkho sak hiam?`