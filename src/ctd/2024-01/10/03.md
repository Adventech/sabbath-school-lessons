---
title:  Tangthu leh Pasian Phatna Phawkna
date:   04/03/2024
---

`Late 105 sim in. Hih late in bang tangthu leh pilna peuh pulak hiam?`

Late 105 in Topa leh Ami Israel te thuciam tawh a kizopna thubulpi hong phawksak hi. Pasian in Abraham tawh a thuciamna ah a suanhte ading Kamciam Gam pen koibang in ciam a, Isaac leh Jacob tungah koibang in kipsak a, Joseph, Moses leh Aaron tungah koi bang in kip paisuak sak in Canaan koibang in luahzo cihte ahi hi. A beisa hunin Ama’ mite tungah Pasian’ itna kikhel ngeilo ahih manin, Late in, khang tawntung a Pasian’ mite ading lam-etna piaden cihi (Late 105:1"5, 7, 8).

Late 105 leh Late 78 tegel in tangthu sunga Amite tungah Pasian cihtakna, leh Pasian minthanna ding leh cihtak sakna ding vive pulak hi. Ahihhang 78 bang hilo in, 105 in abeisa a mipite khialhna pulaksak lo hi. Hih late in deihna tuampi khat neilai hi.

105 sungah ahihleh, Israel tuan pupate Pasian in a makaihna, a vaihawm sakna leh haksatna sungah a kipkhona cihte khempeuh sutsuk kik hi. A tuan pupate’ thuakzawhna leh Pasian tungah a thumaanna uh tawh thupha tampi sanlawh uhhi. Tua ahih manin Late 105 in, tuan pupate’ upna leh Pasian’ hotkhiatna a ngak teutau mahbang in mite zong om ding in hong sam hi.

Late 105 in phatna lagui zong nei a (Late 105:1–7), Pasian pen phat taktak ding leh mihing in amau’ tangthu a theih ding uh zong kisam zek cihi. Tangthu in eite upna hong kipsak khit ciangin Pasian phatna ding hangthu tampitak hong theisak hi.

Biakna a piate zong pen Abraham suanlehkhak hi uh a Jacob tate zong kici a (Late 105:6), tuate khempeuh zong Pasian in Abraham pen minamlian a suahsak ding kamciam a picinna zong ahi hi (Pian. 15:3"6). Laphuakpa in tuan pupate leh a khang thakte kikal a kizopna teng zong thupisak hi. Laphuakpa mahin “Ama’ thukhenna in leitung bup huam” (Late 105:7) cihi. _“Eite’ Pasian”_ pen Sangpen leh leitung khempeuh Topa hi a, Ama’ itna in mikhempeuh huam hi (Late 96:1; 97:1) cihi. Khangsim in thu-um khempeuh in a cihtak theihna dinguh sapna ahi hi.

`Ei Seventh-day Adventist te in, Abraham pan kipan hih mihingte khanggui sung a kihelte i hihlam koici theih ding ihi hiam (Galati 3:29 enin)? Hih tangthu pan bang pilna peuh nangah thei hiam?`