---
title:  Tangthu Sungah Topa Lianpen
date:   07/03/2024
---

`Late 135 sim in. Hih Late in bang tangthu piang pholak hiam? Laphuakpa in bang pilna ngah kisa hiam?`

Late 135 in Pasian mite in Piansakna sungah hong kilak Topa’ hoihna leh cihtakna (Late 135:6, 7), Paikhiat lai a Pasian’ hotkhiatna (Late 135:8, 9), leh Kamciam Gam sungah a gualzawhna teng (Late 135:10–12) hangin phat ding cihi.

Topa in Israel pen Ama’ neihtuam in teelna tawh Ama’ itna lak hi (Late 135:4). “Neihtuam” (Thu. 7:6–11; 1Pet. 2:9, 10) cihteh Topa leh Amite kikal ah kizopna kip om cihna ahi hi. Israel a kiteelna pen Topa’ Sangpen deihna ahih manin, Israel in zong midang sangin a kiliatsak na’ng bangmah om tuanlo hi. Late 135:6, 7 in zong Topa’ Sangpen deih bang in leitung a ki piangsak hi a, Israel tawh a kipan hilo hi. Tua hi a, Israel in Pasian’ ngiimna ahi leitung hotkhiat na’ng theisa in kiniamkhiat zaw tahen.

Amite’ ading in Pasian nasep lian mahmah teng phawk kikna (Late 135:8-13) in Pasian in Amite tungah “thukhen” ding a, Amah’n hehpih ding cih ahi hi (Late 135:14). Hiteng ah thukhenna a cihpen, nenniamte leh pampaihte pholak ding cihna ahi hi (Late 9:4; 7:8; 54:1; Dan. 7:22). Kamciam khat zong pen Topa in Amite lamto in kemcing ding (Thu. 32:36) cihi. Tua hi a Late 135 ngiimna pen Pasian’ mite in Topa muang in, Ama’ thu ciamna sungah citak ding cih ahi hi.

Topa in Amite tungah a cihtakna in, laphuakpa ading in, milim pen bangmah hilo lel a, leitung buppi ah Topa lianpen ahihna tellahna (Late 135:15"18) ahi hi. Milim tunga kingakna pen abia mite ading lam-et bei leh vang neilo hilel hi (Late 135:18). Late in Pasian pen Piangsakpa leh Honpa in pahtawi ding cih hong lak hi. Hih zong pen Thukham liina sungah namnih in ki pulak (Pai. 20:8"11; Thu. 5:12"15) hi. Piansakna sung leh tangthu sungah Pasian’ vangliatna pen kibang lel ahih manin, Pasian’ mite in Pasian bekmah bia in Amah bek muang ta uh hen. Piangsakpa leh Honpa ahih manin, Amah bek mah biakpiak ding hi a, nadang khatpeuh leh midang khatpeuh biakpiakna pen milim hilel hi.

`Eima nuntakna sungah milim i neihloh lam koici theih ding ihi hiam? Milim biakna pen ei upmawh sangin banghang in baihlam thei hiam?`