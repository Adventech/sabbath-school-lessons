---
title:  Ngaihsutbeh ding
date:   08/03/2024
---

Sawl. 7 Heb. 11 sim in. Tangthu sungah Sangpen Pasian in Amite a makaihna tawh kisai Laisiangthothak in bang gen hiam?

Tangthu Late pen Amite tungah Pasian a muanhuaina ahi hi. Pasian’ mite tangthu sunga thupiang khempeuh zong pen, leitung honkhia ding in vantung in hong kamciam Nazareth khuami Zeisu hong tun theihna ding in hong makaih hi. Pasian in hong nusia khin hi cihzah dong in Pasian’ mite lungkiatna a hisak zel haksatna tezong pen, Pasian mah in tangthu sungah Sangpen Topa hi cihna zong ahi hi. Pasian’ mite a thumaan lohna in, Pasian tungah upna leh Ama’ kamciamte tangtut theihna ding panin Pasian’ mai khaktan theilo hi. Ahi zongin a kisiklo mimal peuhmah pen, thuciamna thupha tawh kipelh a, mihing gitnat lohna Pasian lo tawh omna Pasian langdona cih khawng te in a tawpna ah mihing kisiatna tun hi.

Late mahin khang tawntung a Pasian’ tate in Topa tungah thumaan ding hanthawn hi. “A beisa tangthu sunga hong thuhilhna, Topa hong makaihna teng mangngilh khakloh ding lobuang, thudang bangmah kihtak ding bangmah omlo hi” —Ellen G. White, _Life Sketches of Ellen G. White_, p. 196.

Pasian’ mite in laulo in mainawt ding uh a, amau’ tangthu a theih uh kul hi. EGWhite in thu-umte kalkhat a tawmpen khatvei beek Late 105 leh 106 sim ding hong hanthawn hi.—Testimonies to Ministers and Gospel Workers, p. 98.

Pasian’ mite tangthu in Pasian kamciamsa khat peuh tangtung lo in a kinusia omngeilo cih hong lak hi. Vantung kamciamte, mimal hong ompihna leh Zeisu hong paikik ding kamciam, leitung thakah Pasian’gam a phuh ding cihte ahi hi.

**Kikupding Dotnate**:

`Tangthu sungah Pasian in Amite citak takin hong makaihna thupha phawkna in bang thupha omsak hiam? Abeisa pilna ngahna te awlmawh lohna pan bang sulzui omthei hiam? Tanglai Israel mite tungah a kalh thukhat tuhun pawlpi in koibang in hihthei ding ihi hiam?`

`Late in Pasian hong cin hong kepna phawk in, piang thei hetlo ding cihzah dongin lungkham laitak in, Pasian’ lampi mah muan zawk ding late in koibang in hong hanthawn hiam?`

`Pasian’ mite tangthu pen eima vengsung biakpiakna sungah koibang in thupi zat theih ding ihi hiam? I tate tungah Pasian’ mite tangthu koibang in deihsakna tawh hilh thei ding ihi hiam?`