---
title:  Ngaihsutbeh ding
date:   05/01/2024
---

Ellen G. White laibu _Prophets and Kings_, laimai 35–50, “The Temple and Its Dedication”; leh _Messages to Young People_, laimai 291, 292, “The Benefits of Music” sim in.

Late laibu sungah ladawng 150 om a, tuateng zong khenpi nga in kikhen lai hi. Bu khatna (Late 1 – 41), Bu nihna (Late 42 -72), Bu thumna (Late73 – 89), Bu lina (Late 90 – 106), Bu ngana (Late 107 -150) hi. Labu khen nga tengpen, tanglai Thukham laibu (Pentateuch) bu nga teng mahbang in Jew mite ngeina hikhawm uh hi.

Late labu sungah tanglai la omsa pawlkhat ahi: Korah’ la (Late 42 -49, 84, 85, 87, 88), Asaph’ la (Late 73 – 83), Ascent’ la (Late 120 – 134), leh Hallelujah lapi (Late 111 -118, 146 – 150) cihbang ahi hi. Late 72:20 in David’ la pawlkhat omcih honglak hi.

Late a tamzaw pen Kumpi David hun BC sawm sungteng hi a, tuahun pan kipan la ki kaikhawm in: gam phelnih kisuah hunpan saltan hun sungteng hi pipen hi. Ezra’ makaihna tawh Biakinn thak a lamphat kik laitak in tua late bukhat in kai khawm uh hihtuak hi.

Late labu in a kaihkhawp uh ciangin, Pasian humuapna peuhmah pialkhia sak hetlo uhhi. Laisiamte zong laphuakte zahmah in Pasian tungah ki aap mahmah uhhi (Ezra 7:6, 10). Late in mihing a hong piang Pasian omzia hi a, Topa Zeisu mihing hong suahna tawh kizom phamahmah hi. “Laisiangtho pen Pasian’ thumaan teng mihing’ kammal tawh hong kipia hi a, Pasian leh mihing ki pumkhatna ahi hi. Tua ki pumkhatna in Pasian’ Tapa leh mihing’ Tapa ahikhawm Christ sungah hong om hi. Laisiangtho sungah ‘Thu in cilehsa hong suak in eite lakah hong omsuk hi’ a cihpen kipsakna ahi hi.”—Ellen G. White, _The Great Controversy_, p. 8.

**Kikupding Dotnate**:

`Late pen mihing-pasian thungetna leh la hi a cihpen bang a cihnopna ahi  diam? Hih ngaihdan pen thu haksapi khat ahihhang, Pasian in eite hong nai-om  nuam mahmah cih koibangin hong thei sak naci hiam? Pasian in mihing khatsim tawh hong nai-om mahmah cih koibang in hong telsak naci hiam?`

`SS Khan sungah, Late in nomau dinmun tektek hong genkhakna peuh nakikum dihun. Bang hehnepna leh lam-etna peuh hong guanthei naci hiam?`