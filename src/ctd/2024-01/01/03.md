---
title:  Laphuakte tawh Kimuhna
date:   01/01/2024
---

Kumpi David’ min pen late sung mun tampi ah kidawk a, Israel biakpiakna makaih mahmah hi. Amah pen “Israel laphuak siampa” (2Sam. 23:1) ki ciliang hi. Laisiangtho thak in zong David laphuah siamna teci pansak mahmah hi (Mate 22:43–45; Sawl. 2:25–29, 34, 35; 4:25; Rom. 4:6–8). Levi mite Biakinn lasate in zong la tampi mah phuak uh hi. Late 50 leh 73-83 dong Asaph; Late 42, 44-49, 84,85, 87 leh 88 tengpen Korah’ tate; Late 88 pen Ezra suanh Heman; Late 89 zong Ezra suanh Ethan phuah cihbang ahi hi. Tua banah late 72 leh 127 pen Solomon, late 90 pen Moses cihbang in phuak ciat uh hi.

`Late 25:1–5; 42:1; 75:1; 77:1; 84:1, 2; 88:1–3; leh 89:1 sim in. Hih la teng in a laphuakte in koibang in a phuak ci hiam?`

Khasiangtho in laphuakte humuap a, amau hih theihna teng Pasian leh upna lamah zangsak hi. Tua laphuakte in ki aapna taktak leh upna tawh omuh himah leh eite mahbang in zia-etna lungkiat theihna mah tawh a kidim uhhi. Tanglai pek a kigelh ahih hang, tuhun eite’ phutkhak thute tampi takmah kihel hi.

“Ka thungetna hong za inla nong huh ding ka hong ngetna hong ngai in. Banghang hiam cihleh lungkhamna tampitak thuak in ka sidektak hi” (Late 88:2, 3). Hih pen a beisa kum 3000 mahbang in kum zalom 21 a otna zong hilai hi.

La pawlkhat in haksatna pulak a; pawlkhat in nopna pulak hi. Laphuakte in Pasian’ hotkhiat na’ng in amau kiphuutloh hehpihna ngen uhhi. Pasian’ cihtakna leh hong itna pahtawi uh a, Ama tungah ki-aap den ding kamciam pia uhhi. Late pen Pasian hong tatna, hong hehpihna leh eite’ lam-etna teci panna ahi hi. Pasian hong piakkhong mawhmaina leh nunna thak pen upna tungtawn in ngah ding Late in hong hilhcian hi. Tuabang hun laitak mah in, a puk leitung ah haksatna leh thuakna teng zong hong seelcip sak tuanlo hi.

`Laphuakte mahbangin haksatna a thuak eite in zong tua mi citakte mahbang in lam-etna leh Lungnopna koibang in ngah thei ding ihi hiam?`