---
title:  Late koici Sim ding
date:   30/12/2023
---

### Tukalsung Simding
1Khang. 16:7; Neh. 12:8; Late. 25:1–5; 33:1–3;  Rom. 8:26, 27; Late 82:8; 121:7.

> <p>Kamngah</p>
> “Tua ciangin, Amah in ‘Tu a thupiang khempeuh pen note tawh ka omkhawm lai a ka gengen thute mah ahi hi. Moses thukham laibu sung, kamsangtelaibu sung leh Late sung a kigelh thu khempeuh a tung ding ahi hi’ aci hi. Tua bangin Laisiangtho sung thu a teltheihna dingin a lungsim uh a hon sak hi.” (Luka 24:44, 45).

Late laibu pen Jew mite leh Christian mite a dingin thungetna leh labu in kizang den ahi hi. A late pen mihingte kampan ki paukhia ahihtei hang in, mihing’ lungsim sung pan hong phulkhia mawk hi lo a, Pasian in a humuap ahi hi.

Bang teng gelh ding a, bang hang cihpen Topa in humuam (2 Peter 1:21) a, Pasian in a Kha tawh late tungtawn in hong hopih hi. Zeisu, a nungzuite leh Laisiangthothak gelh laikungpute in, late kammalte pen Laisiangtho kammal in a zang uhhi (Maku 12:10; John 10:34, 35; John 13:18). Piancil laibu leh Romans laibu mahbang in Pasian’ kammalte vive mah ahi hi.

Tanglai Israel mi laphuak tuamtuamte in Late pen Hebrew lagui in a phuak uh hi a, amau paubek tawh a puakhiat uh hinapi; vannuai bup huam thupuak ahi uhhi. Late pen Pasian’ kammal hi cih sang in, a la kammalte, a tangthu paizia, Pasian’thu a kihelna cihte lunggulh sakna tawh sim leng, tulai hun dong kum tultampi sung huam zo mahmah hi.