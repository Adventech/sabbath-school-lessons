---
title:  Ka Lungsim Sungah Nangma Thu Kakhol hi
date:   18/02/2024
---

`Late 119:1–16; 161–168. Pasian’ thukham koibang in zui leng, Ama’ thupha te in zong hong zui thei ding hiam?`

Laisiangtho in nisim nuntakna pen Pasian tawh ton in dikna lampi tungah khualzin bangin pulak hi. Upna tawh nuntakna in “Topa thukham sunga gamtatna” (Late 119:1), “Nangma migitna khuavak” (Late 89:15) sungah kalsuanna ahi hi. Kalsuanna namnih bang omthei hi. Topa’ itna khuavak sungah omna pen Pasian’ thukham lapsangna ahi hi. “Topa thukham sungah gamtatna” (Late 119:1, 2, 10) pen lungsim khempeuh tawh Pasian zonna (Late 119:1, 2, 10) zong ahi hi.

“Paubaang lo” (Late 119:1) cih zong, Late in midik nuntakzia cihi. “Paubaang lo” cih kammal pen _“mel hemlo”_ Pasian’ maiah santak cing biakpiakna zong ahi hi. Tua mah bangin, mimal siangtho nuntakna pen a nungta biakpiakna hi a (Rom. 12:1), mawh nopna tawh mel hemlo ding hi. Pasian tungah a kipia nuntakna zong “Paubaang lo” a cih ciangin Pasian a lungkim sakzo nuntakna (Late 101:2, 6; 18:32) cihna ahi hi.

Pasian’ thukham kemcing cihpen a thukhun te khauhtak a zui tentan cihna hi tuanlo hi. Thukhat panin, _“pilna”_ (Late 111:10; 1Khang. 22:12) sialehpha khentel theihna hi a, puatham bek hilo, pumpi buppi gamtatna ahi hi. “Mel hemlo” in lungsim khempeuh leh nuntakna khempeuh tawh Pasian’ thukham kemcing (Late 119:1, 2) cihna ahi hi. Pasian’ thukham in leitung ah Pasian deihna hong lahna ahi hi. Mihing in pilna suahtakna leh nopna tawh nungta thei dingin lam hong hilh (Late 119:7–11, 133) hi.

“Nangma thu a deihte in lungnopna lianpi ngah uh a, amaute bangmah in tuksak zolo hi” (Late 119:165). Tuk icih pen lungsim gual lelhna ahi hi. Laphuakpa khe ading meivak lah ahi (Late 119:105), Pasian’ kammal in mawhzolna khempeuh panin ei hong dal hi (Late 119:110).

`Christ in Ama’ nuntakna sungah Pasian’ kammal pen bang hi ci hiam? (Mate 4:1–11)? Pasian’ thukham a zui lungsim panin hong piang hih thahatna in bang hong hilh naci hiam?`