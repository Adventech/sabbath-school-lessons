---
title:  Siangtho Nuntak Na’ng Pilna
date:   17/02/2024
---

### Tukalsung Simding
Late 119:1–16; 90; John 3:16; Late 95:7–11; 141; 128.

> <p>Kamngah</p>
> “Pilna lungsim ka neihtheih na’ngun, ka nuntak  hunuh a tomlam ka theihna dingun hong hilh in” (Late 90:12).

Pasian hehpihna in mawh maisak a, mawhnei a kisik mi sungah lungsim thak guan in, upna tawh nungtasak cih theikhin hihang.

Pasian’ kammal in zong siangtho nuntakna hong kal pah hi (Late 119:9–16). Pasian thukham kemcing cihteh thukhun khat len tentan cihbang zong hi tuanlo a; Pasian tawh ki khawl khawm in, a thupha kicing takin sang (Late 119:1, 2; 128) cihna ahi hi.

Cihtei hang midikte nuntakna ah mawhzolna peng tuanlo hi. Mawhna in khelpilna tawh midikte nangawn khemzo thei (Late 141:2–4) a, tua mawhzolna lelsak zo thei hi. Pasian in Atate’ cihtakna maw cihtak lohna maw a kitelcian theihna dingin hun piathei hi. Pasian’ tate in Pasian’ thuhilhna don uh hileh, amau’ upna uh siangtho ding a, Topa a muanna uh thahat zaw ding hi.

Siangtho nuntak na’ng pilna pen, mawhzolna te kawmkal mah ah Pasian tawh nuntak khawpna panin kingah hi. Tua hi a, eima nuntakna a tomlam Pasian in hong hilh ding i thungetna in (Late 90:12), Topa tungah ki-aapna leh citak takin Topa tawh hong tonkhawm sak hi.