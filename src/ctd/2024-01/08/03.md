---
title:  Ka Damlai Nite Hong Simthei Sak in
date:   19/02/2024
---

`Late 90; 102:11; leh 103:14–16 sim in. Mihing in bangpeuh pulakkhia hiam?`

A puksa mihing nuntak hun pen tawntung tawh the leng tuikhu hibek hi. Kum tul khat in zong Pasian’ maiah “ihmut laitak khanlawh khat” bang hi a, nai thum nai li peuh hibek hi (Late 90:4). Pasian’ hun tawh tehkak leng mi’ nuntak hun in lengkhia ziahziah lel hi (Late 90:10). A thahat penpen mihing te zong a thanem pen singkung te tawh kibang lel bek hi (Late 90:5, 6; 103:15, 16). Tua a tom mahmah nuntak hun nangawn gimna leh haksatna bek tawh kidim lai hi (Late 90:10). Pasian umlo mi vakvai te nangawn in amau nuntak hunuh pen tawntung hun tawh a tehkak uh ciangun, khantom manin dah in kahtam ciat uhhi.

Late 90 in, mihing’ pulakkhiat thu pen Piangsakpa Pasian in a mite hong kepcinna hi cizaw hi. Topa pen Amite’ a khang tawntung in a belhna uh ahi (Late 90:1, 2) hi. Hebrew kammal ma ‘on (Late 91:9) a cih in Topa pen Amite’ bukna mun a cihna in zang hi.

Pasian in a thumaan hehna ki imm zaw in hong hehpihna thaksuahsak zaw hi. La phuakpa mahmah in “na sinsona vangliatna kua in thei hiam” (Late 90:11), acih mahbang in Pasian hehna picing taktak kuamah in phukha ngei nailo a; mihing a ding in thumaan diktat theihna’ng ki puahphat hun leh lam-etna omlai hi.

Laisiangtho pilna in lungsim pilna bek hilo Pasian zahtakna zong kawk lai hi. Eite’n i kisin ding pilna pen “damlai nite simtheihna” (Late 90:12) ahi hi. Damlai nite i simtheih nakleh ciangtan neilua i hihlam telcian ding hihang. Mipil nuntakzia cihpen, tawmvei no sungbek ki nungta ahih manin, upna leh thumanna lam hong zuan sak hi. Hih pilna zongpen kisik kikna tungtawn bek in kingah hi a (Late 90:8, 12), Pasian in hong piakkhong mawh maina veiina leh itna ahi hi (Late 90:13, 14).

Eite’ haksatna tepen piansak mihing ihih man peuh hi zawlo a, hih mawhna in leitungah nasem ahihman ahi hi. Tuamah in mikhempeuh tungah siatna hongtut pen mit tawh muhtang hipah lel hi.

Zeisu tungah lungdam hang e, ahih hang, mihing thu pulakna sungpan mah in lampi hong kihonsak ahi hi (John 1:29; John 3:14–21). Tua lo peuhmah tawh lem-etna omvetlo lel hi ei.

`Nuntak hun bei hanhan mah taleh, Zeisu sungah bang lem-etna nei ihi hiam? (John 3:16.) Amah lotawh e bang lam-etna omthei hiam?`