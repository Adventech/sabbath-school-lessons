---
title:  Topa’ Hong Sittelna
date:   20/02/2024
---

`Late 81:7, 8; 95:7–11; leh Late 105:17–22 sim in. Hih mun in Pasian hong sittelna bang peuh omkha hiam?`

_Meribah_ pen, Israel in amau kisapna khempeuh Pasian in Ama’ cihtakna tawh vaihawm pih leh pihlo a zia-etna mun ahi hi (Paikhiatna 17:1-7; Late 95:8, 9). Late 81 leuleu in tua lumlet zaw leuleu in Pasian in Israel a zia-etna (Late 81:7) cizaw leuleu hi. Amau’ thu manlohna leh muanlahna hangin Pasian sittelna ah kia uhhi (Late 81:11).

Meribah tawh kisai thupuak nih omthei hi. _Amasa_ in, Pasian’ mite in khangluite’ khialhna zuikik lo ding hi. Pasian muang zaw in Ama’ lampi tawn zaw tahen (Late 81:13). _Anihna_, Pasian hong sittelna kia mah taleh, amau lungkham mangbang ciangun Pasian in amau honkhia dingin hong paisuk (Late 81:7) hi. Pasian in khanglui mite a hotkhiatna pen khangthak mite ading Pasian itna sungah lungmuanna ahi hi.

Late 105 in, Joseph tungah a tung haksatna khempeuh pen, mailam a ding Joseph in Pasian kammal a muan leh muanloh ding sittelna ahihlam hong hilh hi (Piancilna 37:5-10; Late 105:19).

Hebrew kammal _Tsarap_, tang 19 a pen _“zia-et”_ hi a, ‘kiatsiang’ ‘khaihsiang’ ‘sawpsiang’ cihpeuh ahi hi. Joseph’ upna a zia-etna tengpen, Pasian’ kamciam tungah lung hianna them zong neilo in Pasian’ makaihna muang kip ding thahat sakna ahi hi.

Pasian in Atate a thuhilhna pen, Joseph mahbang in kamciamna teng a tangtung theihna ding ahi hi (Late 105:20-22). Pasian’ thuhilhna nialna pen mi genhak te lungsim khauhna leh amau thu bek thu sakna ahi hi.

“Pasian in Ama’ thukham tawh kisai in dotna veng thumanna deih himah leh; mihing bel dawimangpa khemna sungah ihmusip uh a, Eden huan sung a khelpilna tawh a gualzopa Satan in Eve tungah: ‘_Na si taktak kei ding uhhi’_ a cihbang keek ahi uhhi. Thu manlohna in mawhnei khat peuh lungsim khauhsak bek hilo, midangte upna zong suksiat sak thei hi. Siahuai mahmah phot hinapi, a sawt ciangin a siathuaina teng damdam in mang zaw zen in, a tawpna ah mawhna ahihlam zong phawk nawnloh zah dong in paisuak thei hi” —Ellen G. White, _Testimonies for the Church_, vol. 4, p. 146.

`Mawhna in nangma lungsim hong khauhsakna bangpeuh om hiam? Tua mah in thuman theihna’ng singlamteh ah banghang in hong tawsawn thei ding naci hiam?`