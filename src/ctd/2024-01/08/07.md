---
title:  Ngaihsutbeh ding
date:   23/02/2024
---

Tu khangthak hun ciangin pilna neihna pen nopsakna hi phadeuh in deihhuai mahmah hi. Mihingte in pil ding sangin nopsakna deihzaw uhhi. Hi ta mahleh, pasian tawh a kizom lo nopsakna taktak a kingah zo ding hiam? Late in hi theilo cihi. Lungdamthu in pilna leh nopsakna khat zawzaw teel ding in hong pial lo hi. Pasian kiangpan pilna in nopsakna siangtho ahi hi.

Hebrew kammal ashurey cihpen a tam cihna hi a, ashrey cih lungdamna tawh kinai mahmah hi. Mikang lai tawh a kituak linlian a omloh hang, Pasian kiang lam “kalsuanna” in “lungnopna” life (Late 1:1; 17:5; 37:31; 44:18; 89:15; 119:1) hi cihi. Laisiangtho sungah pilna leh lungnopna pen muhtheihloh nakhat peuh hisak lo a, phutkhat taktak hisak hi.

Pasian tawh kizopna sungah kimu khia a, zahtak piakna, phatna, thalakna leh Pasian muanna ahi uhhi. Late 25:14 in “Topa tawh kilawmtatna pen Amah a zahtakte ading hi a, a thuciamna amau tungah kithei thangsak ding hi” cihi.

“Pasian hong piak mai hunpha hangin lungdam un. Ama’ hong itna sungah kipawlkhawm in mitsuan tawntung ding hihang: Pasian’ Tapa in A pa’ innpi nusia in, vantung puanpi pen mihing puan tawh khek in, Satan khut sungpan mihing hong honkhia hi; eite a ding a gualzawhna in mihing ading van kong hong a, Pasian’ min thanna hong musak in; mawhna dum thuk sung panin a puksa mihing ki domto, Pasian tawh kizom kik thei ta, upna tawh hong Tankhiapa tungah hong kipsak, Christ dikna hong silhsak, Ama’ tokhom tung dong hong lamto – cihbang in Pasian in hong hihsak hi” —Ellen G. White, _Steps to Christ_, p. 118.

**Kikupding Dotnate**:

`Pasian’ kammalte pen thuhilhna ciang bek hi nawnlo in, koibang in mikhat lungnopna hi ngiat thei hiam? Pasian’ thu tawh kizopna in, koibang in Thu ahi Zeisu Christ tawh kizopna hithei ding hiam (John 1:1; John 15:5, 7)?`

`Pasian hong thuhilhna nial kinken leng bang teng piang thei hiam (Late 81; Late 95)? Bang hang hithei ding hiam?`

`Mihoihte hong thuhilhna sangin migilote omzia khawng pen khatveivei banghang in hoihzaw bang khawng hithei hiam (Late 141)?`