---
title:  Topa Maang hi
date:   15/01/2024
---

I Topa hong Piangsakpa, hong ukpa tawh kinai takin omin, kikhen theilo hi hang. “Topa maang hi” cihthu pen Late 93:1, 96:10, 97:1 leh 99:1 ah a ki taangkona Late bu buppi sung thawn zo hi.

Topa pen minphatna, zahtakna leh thahatna in tuam hi (Late 93:1; 104:1). Meii leh khuamial sahpi in zong Amah tuam (Late 97:2) mahleh, khuavak puan in silh hi (Late 104:2). Hih limpua teng in Kumpipa thahatna a liatna teng pahtawi a, mihing’ ngaihsut zawhloh Pasian’ liatna taktak tangko ding teelsiamna ahi hi.

`Late 97 sim in. Topa maanna bangin limpua hiam? (Late 97:2, 10). Ama ukna gam bang hiam? (Late 97:1, 5, 9).`

Topa’ ukna pen Ama piansakna (Late 96:5), hotkhiatna (Late 92:2) leh thukhenna tawh kilak hi (Late 96:10). Topa in leitung buppi huam (Late 47:6, 9) in Ama Kumpi gam phut hi. Pasian’ gam in tawntung gam hi a, tehpih omlo vangliatna leh zahtakna tawh ki dim hi (Late 45:6; 93:1, 2; 103:19). Topa’ maanna pen hehpihna, thumaanna leh dikna tungah kiphut a, piansak leitung ah kipkhona omsak hi (Late 98:3; 99:4). Pasian’ maanna in vantung leh leitung biakpiakna leh phatna sungah ki pumkhat sak hi (Late 103:20-22; 148). Late tampi takmah in Pasian vangliatna leh ukzawhna mite’n musak hi (Late 96:10; 97:1; 99:1; 145:11–13).

Ahihhang mikhempeuh leh leitung makaite khempeuh in sangkim zolo uhhi. Mi gilote in Topa’ maanna nial den uh (Late 14:1; 74:3-22) a, Topa zahpih uh in Ama mite nengniam uhhi (Late 14:1; 74:3-22). Migilo pawlkhat in tuabang in to a, Pasian’ thuak- zawhna in lungsim hong buaisak mahleh, laphuakte in, Pasian ukzawhna muang veve uh a, Pasian’ thumaan thukhenna sungah om paisuak ding uhhi (Late 68:21; 73:17-20). Upna hang in Pasian’ mite in, Christ hong hotkhiatna tungtawn in Christ nihveina hong paikik ni ciang in Pasian’ gam pahtawi ding lawp mahmah uhhi (Mate 12:26-28, 1Korin 15:20–28).

By faith God’s people rejoice in the inauguration of God’s kingdom through Christ’s redeeming ministry and wait for the consummation of the kingdom at Christ’s second coming (Matt. 12:26-28; 1Korin 15:20–28).

`“Topa a itte in gitlohna mudah uhhi!” (Late 97:10). Topa i itna in banghang in gitlohna mudah thei ding hiam? Hih tegel koibang in kizom thei dihdih hiam?`