---
title:  Nangma Thuciamte Kip mahmah
date:   18/01/2024
---

`Late 19:7; 93:5; 119:165; 1:2, 6; 18:30; leh 25:10 sim in. Hiteng khempeuh bang khauzang khat in khil hiam?`

Topa pen Piangsakpa, Kumpipa leh Thukhenpa a hihna tawh leitung buppi tungah maang a, Ama’ thuciamna teng zong muanhuai mahmah hi. Teci pen Hebrew pau in _‘edut’_ hi a, _“thupiak”_ _“thukham”_ cihna hi a, pumpi-tung thukham leh biakna sung, mimal sim kizopna a ding in, Topa’ ukna thukham ahi uhhi (Paikhiatna 32:15). Tuate _“kip mahmah”_ (Late 93:5) a, Pasian in a bawlsa nakhempeuh tungah kiptak kem in maang tawntung cih theih sakna ahi hi (Late 93:1, 2). Hebrew kammal _“kip”_ cihpen mikanglai _amen_ ci in kiletkhia a, muanhuaina, cihtakna leh kipkhona a cihna ahi hi (2Sam. 7:16; 1Khang. 17:23). Pasian’ thukhamte peuhmah kikhel theilo kisusia theilo hi.

Pasian in Ama’ kamciam leh thupiak peuhmah pello ding in aamahkhan hi. Pasian’ cihtakna cihpen kamciam pha kikkik leh Ama’ ukna kikhel ngeilo cih lungmuanna hong piapha a, mihing khempeuh in zong Pasian muang in a thu mang ding hong kal hi.

Tua laitak mahin, leitung ah thutang omngeilo ahih manin, leitung pen a bulpan in kiling leitung kici hi (Late 18:7; Isa. 24:18–21). Pasian’ thukham in, mihingte Pasian’ thukhenna mai ah a din zawh nading in, dikna lampi ah makaih kinken hi. Midikte ahihleh, Pasian’ thukham sungah zungkip kha ahih manin, Pasian in kipkhona leh bitna pia a, amau lungsim uh kipkho ahih manun, a kiling kei ding uh a, Topa sungah _“kipkho”_ in _“ombit”_ (Hebrew pau in _kun_) ding uhhi (Late 112:1, 6, 7). Pasian’ thukham a kemcing mite a tuk sakzo ding bangmah omlo (Late 119:165) a, tua zong Pasian’ kepcinna leh makaihna mah ahi hi (Late 1:2, 3, 6).

Pasian’ kammalte pen laphuakpa’ khe a dingin meivak hi a, a kiseel khinkhian thaang panin kembit hi (Late 119:105, 110). Pasian’ thukham a itte peuhmah lungnopna lianpi ngah uh a (Late 119:165), ahihhang haksatna tawh kipeel sitset cih omtheilo (Late 119:161) hi. Pasian beel cinten in Amah tawh kizopna bit neihna pan in hong piang ahi hi.

`Pasian’ thukham leh ukna sungah na omman in phattuamna taktak nangahna bangteng om hiam? Tuate palsatna hangin thuaksiatna bang peuh natuak kha hiam?`