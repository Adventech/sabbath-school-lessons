---
title:  Topa in Uk
date:   13/01/2024
---

### Tukalsung Simding
Late 8; 100; 97; 75; 105:7-10; Gal. 3:26–29; Late 25:10.

> <p>Kamngah</p>
> “Topa in uk a, vangliatna kumpipuan ki silhsak hi; Topa kumpipuan ki silhsak a thahatna tawh Amah kidim hi; leitung kikipsak a kiling ngeilo ding hi” (Late 93:1).

Late in Pasian’ ukzawhna vanglian mah thubulpi pen in hoi hetlo in lenkip gige hi. Topa mahin nakhempeuh piangsak a kemcing hi. Amah in leitung buppi tungah Sangpen Kumpipa hi a, thumaan leh dikna tawh leitung ukgige hi. Ama’ thukham leh thupiak teng pen a zuite a dingin hoih a nuntakna ahi hi. Topa in a thumaan Thukhenpa hi a, leitung zong thumaan takin kalsuanpih a, midikte thupha leh, migilote thusia tawh thuk kikna a pia hi.

Israel tetawh Pasian’ kamciamna in, Topa hotkhiatna hang in leitung bup gamdai sak hi. Topa in Israel pen, minam khempeuh lakpan Ama’ minam in a teeltuam ahi hi. Topa in Ama’ thuciamna tungah citak in, a citaklo, a lehdo tuute mah kem paisuak veve hi.

Topa’ vangliatna in leitung kipkho takin kemcing hi. Laphuakte in hih thumaan thubulpi teng pen, hih lai a sim khempeuh in telcian sak nuam hi. Hih khuavak in amau lamlak ahih manin, laphuakte in Pasian tungah lungsim khempeuh tawh ki-aap ding hong deihsak hi.