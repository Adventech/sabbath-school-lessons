---
title:  Ngaihsutbeh ding
date:   26/01/2024
---

Ellen G. White, _Patriarchs and Prophets_ laimai 195-203 sungah “The Night of Wrestling” sim in. Jacob in thungen tentan a Pasian muang tentanna in bang noptuamna ngahsak hiam?

“Late in Pasian i upna, Akhut thahat sunga bu in amau nuntakna a seelte upna hong thahatsak hi. Pasian in bel Amah amuangte a ding nalianpi bawl ding hi. Ama mite kahi uhhi a cite a thahat tuanlohna uh pen, amau pilna uh muang in, amau sungah Topa in A vangliatna laksaklo ahih manuh ahi uhhi. Amah a ummite in Ama’ sungah upna tawh citak in Athu mang peuh lehuh Amah in huh tawntung ding hi” —Ellen G. White, _Patriarchs and Prophets_, p. 493.

Late pawlkhat in kamciam hong pia ding bang hi napi, a hun tawh kituak mello khawng zong omthei hi. Tuhun laitak bangin, singlamteh tunga hong kilak Pasian hoihna muang thei ding kisin huai mahmah hi.

Late pawlkhat in zong lam-etna khial ading in zong kizang thei hi. Satan in Late 91:11, 12 pen siatna lamah a zat ciang in, Zeisu’ dawnna ah, Pasian muanna khawng buaipih lo ding (Mate 4:5-7), Pasian’ deihna tawh a kituaklo khawng peuh ngenlo ding ci hi.

“Pawlpi, Christ leh Christian mimal galzawhna lianpen in, pilna siamna hang hilo, hauhna leh vangneihna zong hilo hi. Pasian tawh kipawlna tungtawn bek in kingah hi a, lungsim takpi leh upna kip tawh Pasian’ vanglian khut letcipna bek tawh ahi hi.”—EG. White, _Patriarchs and Prophets_, p. 203.

**Kikupding Dotnate**:

`Haksat hun leh lauhuai hun sungah zong, Tuesday ni a sinna ombang in Pasian muan ding dan kikup un. Late sungah Pasian in kembit cinapi in, hibang thute hong piantheihna thu koibang in telsiam thei ding hiam? Ngaihsut lai ding khat: hih kamciamte tawh laphuakpa mahmah in zong haksatna thuak hilo hiam?`

`Bangbang a hi zong in siit nei hetlo in Pasian koibang in muang thei ding ihi hiam (gentehna, Late 91:14; 143:8, 10; 145:18–20)? Hih lungmuanna bang peuh in hong suksiat sakthei hiam? Hun hoih ciang in Pasian muanna in hun siat ciangin zong koibang in hong muang sakthei ding hiam?`