---
title:  Topa’n Za in Honghon hi
date:   20/01/2024
---

### Tukalsung Simding
Late 139:1–18; 121; 17:8; Mate 23:37; 1Korin 10:1–4; Heb. 4:15, 16.

> <p>Kamngah</p>
> “Thumaan mite a kiko ciangin, Topa in za a, amau haksatna khempeuh panin a honkhia hi” (Late 34:17).

Alianpen Topa, Piangsakpa leh hong kemcingpa, amah Pasian hi a, Ama’ mite tawh ka omkhawm hi aci pa Topa pen, Late in pulak khia den hi.

Pasian in Ama’ mite leh vantung leitung a Ama piansakte tawh hong nai om mahmah hi (Late 73:23, 25). Amah in “vantung ah a tokhom phut” (Late 103:19) a, “meii tungah tuang” (Late 68:4) himah taleh, “Amah asam mi khempeuh kiangah nai om” a, “lungsim takpi tawh asam mi khempeuh kiangah nai om” (Late 145:18) ci hi. Topa in a nungta Pasian hi a, Amah asam mite ading nasepsak hi cih Late in kiptak in gen hi (Late 55:16–22). Late in, a nungta, thungetna za in a dawngpa Pasian humuapna ahih manin a deihna kician sitset hi.

Topa’ hong naihna upna leh Ama’ thukhamte zuihna tawh dawngthuk ding cih ciamteh ding hihang. Hih upna leh thumanna peuhmah a kiam leh, Israel tangthu sung mah bang in kisang theilo hi.