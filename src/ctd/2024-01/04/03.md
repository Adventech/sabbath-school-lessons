---
title:  Pasian Hongkep ding Lungmuanna
date:   22/01/2024
---

`Late 40:1–3; 50:15; 55:22; leh Late 121 sim in. I nisim nuntakzia sung Pasian koibang in hong kihel hiam?`

Topa pen Laisiangtho in a nungta Pasian hi a, Amah a samte a ding nasepsak ci hi. Laphuakpa a dingin “Topa in kamai ah omhi” (Late 16:8) cihi. Amah in Pasian muang in sam tawntung hi (Late 7:1; 9:10). “Athukna” (Late 130:1, 2) sungpan in a kikona nangawn Topa in za ding a, Pasian’ ukzawhna sungpan nuntakna nei bangmah suaktalo hi. Thu phamawh mahmah tawh kiko taleh, laphuakpa a ding lam-et beina hituanlo hi.

Late 121, mi citakte nuntakna sungah Piangsakpa’ vangliatna anuai a bang in ahi hi.

(1) “Amah in kakhe taal saklo ding hi” (Late 121:3). Limpua _“khe”_ cihpen nuntak khualzinna cihna hi (Late 66:9; 119:105; Pau. 3:23). Hebrew pau in “taal” cihpen Pasian in leitung (Late 93:1) leh Zion (Late 125:1) a kepcinna pulakna ahi hi.

(2) Ihmulo lusulo in Israel a kemcing den Topa a cihpen, Topa in pilvang takin a tate kemcing tawntung in amau ading kiging kinken ahihna honglak hi (Late 121:3, 4).

(3) Topa in nang hong _“liahpa”_ (Late 121:5, 6) hi acih pen in, Paikhiatna hunlai a _meiikhuam_ hong phawksak hi (Paikhiatna 13:21, 22). Tuamah bangin Topa in pumpi leh khalam liahna piaden hi.

(4) Pasian in amau’ taklam ah omgige hi (Late 121:5). Taklam khut a cihpen, mihing’ taklam khut thahat zaw a, nasepna khut ahi hi (Late 74:11; Late 89:13). Hitak ah zong Pasian’ hong naihna leh Amaipha pulak hi (Late 16:8; 109:31; 110:5).

(5) Pasian in Amite a kepcinzia pen Late 121:6–8 in pulakpha hi. Pasian in Atate siatna khempeuh lakpan suakta sak ding hi. _“Ni”_ leh _“kha”_ in zong sukhalo ding hi. Pasian in amaute _“pusuahna”_ leh _“sungtumna”_ khempeuh ah suakta sak hi. Hih lagui teng in, tatsatlo in Pasian kepcinna hong phawksak hi.

Tuateng gawmkhawm leng, Laphuakpa in Pasian’ itna leh kepcinna muang mahmah hi. Eite zong tuabang in hih sawm ciat ni.

`Pasian hong kepcinna na telcian taktak theihna ding in, bang khawng peuh nahih ding omthei hiam? Pasian in nangma sungah na hong sepphat theihna dingin Amah tawh koibang in kipawlbawl ding nahi hiam?`