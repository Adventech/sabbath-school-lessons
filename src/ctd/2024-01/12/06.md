---
title:  Pasian in Gangawh Biakna Pakta Nawnlo
date:   21/03/2024
---

`Late 40:6–8; 50:7–23; leh 51:16–19 sim in. Hiteng in thu thupi bang gen hiam? Pasian in Ama’ Kammal omsa Gangawh biakna banghang in pakta nawnlo thei hiam (Pai. 20:24)?`

Kamsangte mahbang in, laphuakte in zong biakpiak khialhna gensia dikdek uhhi. Amau’ deihna bulpi in Israel’ gangawh biakna leh pawi teng a deihlo mawk hi zawlo a; biakpiakna leh khalam a kigamlat luatna a deihlo hizaw hi.

Pasian in Amite’ gangawh leh meihal biakna a kogawp hilo in, amau’ nuntak sung vua gitlohna leh thumaan lohna teng hang hizaw hi (Late 50:8, 17–21). Late in gangawh biakna a langpang hi zawlo a, a mawkna gangawh leh a hawmguak biakna tawh mi diklote biakpiakna a gen hizaw hi.

Biakpiakna sungah pualam melpuak leh lungsim takpi tawh biakpiakna tegel hong kithuap ciangin, zehtan teng in zong, Pasian kianglam naihna ciang bek sangin, hong thupi suah semsem ding uhhi. Tua ciang in, Pasian mahin, a limpua bek leh a kawk bek acihcih zehtan teng a picing hong hi ding hi.

`John 4:23, 24 sim in. Late tuni ading in hong vauna teng leh Zeisu thugen tawh koibang in kituak sitset nasa hiam?`

Gangawh biakna bek kicing zolo hi. Biakna pia mite’ lungsim sungah kisikna, upna leh mawhna hang a dahna a omloh nungsang, amau’ biakpiakna in bang phattuam sak hiam? Kisikna tak leh lungdam kohna tawh biakpiakna in Pasian lungkim sak a “midikte’ biakna” (Late 51:19; 50:14) hithei pan hi. Zeisu in Isaiah’ kammal kawm a: “Hih mite in a kambek uhtawh Kei hong zahtak bawl uh a, a lungsim taktak uh Keitawh kigamla hi” (Mate 15:8) cihi. Laphuakte muhtheih buaina tengmah pen, Zeisu in mi pawlkhat, adiak in Ama’ hunlai a makaite, tawh a kinialnial uh tengmah ahi hi.

`Hibang teng khempeuh a tel sitset ei Adventist te in, thumaan thei gige napi, zehtan teng peuh tawh thaang awk in omlohna ding bangcih ding hiam?`