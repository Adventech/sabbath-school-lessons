---
title:  Tawphun a Neilo Biakpiakna
date:   16/03/2024
---

### Tukalsung Simding
Late 134; Isa. 42:10–12; Mang. 14:3; Late 15; 101:1–3; Late 96; Mang. 14:6–12; John 4:23, 24.

> <p>Kamngah</p>
> “Ka nuntak laiteng Topa tungah la kasa ding a; Ka hin laiteng ka Pasian phatna la kasasa ding hi” (Late 104:33).

Pasian hong hehpihna leh vangliatna i theih semsem mahbang in, laphuakpa tungah dot ding thu hong piang hi: “Kei tunga Ama’ thupha tampi takte Topa tungah bangci thuk ding kahi hiam?” (Late 116:12). Ei hihtheih sun dawnkik na’ng pen nuntakna buppi Pasian kiangah ki-aap ding ombek hi.

Late mahin, Israel pen minam khat hiziau lo “mihon kikhopna” (Late 22:22, 25; 35:18) cihi. Pasian phatna leh minam dangte tungah Amah teci pang dingin Israel a ki samkhia hi a, leitung in Ama’ mite biakpiakna sung hong kihel ding Topa deihna ahi hi. Topa’ mite pen misiangthote, Topa abia Topa leh hong itna sungah lam-etna a neite ahi uhhi.

Mipi sungah Topa phatna pen a deihhuai pen biakpiakna in ki ngaihsun hi. Israel te mimal thungetna leh phatna pen a nihna lel ding cihna zong hi tuanlo hi. Mimal in Pasian biakpiakna in, pawlleh lawm tawh biakpiak nopna piangsak (Late 22:22, 25), tua hang mahin pawlleh lawm tawh hong kinaizop saklai hi. Hibang a Pawlleh lawm tawh biakpiak na pen “lungsim thutangte omkhopna” (Late 111:1) ahi hi. Lungsim thutangte in Pasian thei uh a (Late 36:10), amaute zong Pasian in thei hi (Late 37:18).