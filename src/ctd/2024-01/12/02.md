---
title:  Biakinn Sungah na Khutte Lamto in
date:   17/03/2024
---

`Late 134. Hih biakpiakna koi ah kipia hiam? Topa biakpiakna pan bang hong piangkhia hiam?`

Late 134 in, Gam. 6:24"26 (Late 67:1) sunga Aaron siampi’ thupha teng hong phawksak kik a, Pasian leh Israel kikal kizopna teng bulphuh in hong piang thuphate hi ci hi. Biakinn sungpan in mipi in Pasian thupha pia uh a, Pasian in zong Zion panin Amite thupha paikik hi. Topa in van leh lei a bawlpa ahih manin, tua thupha te in nuntakna neite khempeuh tungah zaam hi. Zion in vantung thupha omna mun acihpen in Topa leh Amite thuciamna tawh kizopna a cihna ahi hi. Tua hi a Topa in hehpihna thuciam sung mahah Israel in Topa thupha pia in Topa’n zong Israel thupha pia ding hi.

`Late 18:1; 36:1; 113:1; 134:1, 2; leh Late 135:1, 2 sim in. Biakna a piate bangci ci hiam?`

Late in biakna a piate pen Topa nasemte cizel hi. “Zan khuavak in Topa innsung ah a ding te” (Late 134:1) a cihteh, zancing Levi mite (1Khang. 9:23"27), leh sunlehzan in Pasian a phat Levi mite a cihna hihtuak pen hi (1Khang. 9:33).

Israel in muh theihloh Pasian bia uh ahih manun, a kihel theilo ding pawlkhat om a, biakinn ahihleh Topa’ minthanna leng kiksak, mawhnei mite in siangtho Kumpi a vanaih uh ciangun a bit na’ng uh zong ahi hi. Hihthu pen Topa nasepna mah hi a, Ama’ thupiakna bangin paisuak dinden hi.

“Mite in bangmah in kimang lo ci in a nialkhiat hangin, Pasian in manpha hi ci in a teel, nuntakna a piathei suangpi ahi Topa kiangah napai un. Note zong nuntakna a piathei suangpi mahbang in, kha thu tawh kisai biakinn lamna ding in kizang unla, Zeisu Christ hangin Pasian saantheih biakna apia ding in siangtho siampi nasuak un” (1Pet. 2:4, 5). Hitak ah, Peter’ kammalte sungah, laisiangtho thak in zong Late mahbang in, Pasian’ mite in siangtho siampi hita uh a, hong piangsakpa leh nahoih khempeuh hong hihsakpa hong Tankhiapa Topa Zeisu Christ phatna pia uhhi.

`Laisiangtho thak thu-umte in, siampite ihih manun leitungah lungdamthu puak nasep inei uhhi. Koicih leng muibun pen thei ding hiam?`