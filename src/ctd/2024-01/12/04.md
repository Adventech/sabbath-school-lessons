---
title:  Topa, Na Buksung Kua Teeng Ding?
date:   19/03/2024
---

`Late 15 sim in. Pasian’ mai panin bia ding a kilawm mi kuate hiam?`

A dawnna pen Late sunga omsa mah hi a, Pasian leh kamsangte thukham sungmah ah omkhin zo a: “gamtat hoihte” “lungsim hoihte” (Thuhilhkik. 6:5; Mic. 6:6–8) in Pasian mite hi cihi. Biakinn pen a siangtho mun hi a, a sunga om khempeuh, siampite Topa aa hi. Tua hi a siangthona pen Pasian’ mai tunna ding in hong kalh ahi hi. Israel mite siangthona pen bangkim hi a, lungsim leh nuntakzia khempeuh tawh biakpiakna ahi hi. Pasian’ mite in amau’ hihtheih a sangpen dong a tangtut theihna dingun Pasian in a thukham apiak hizaw hi. Siampite nunzia sungah, Pasian’ maiah siangthona leh thuciam thuphate midang tungah puaksawn ding ahi hi.

`Late 24:3–6 leh 101:1–3 sim in. Siangtho cihpen bang a cihna hiam?`

“Lungsim siangtho” pen Pasian’ maiah biakna piate hoihna ahi hi. Hebrew pau in tamim, “picing” ci in kilet a, “kim sitset, pumkhat” cihna peuh ahi hi. A “picing lenggui” (Ezek. 15:5) pen siatna omlo cidam kim hi. Gangawh biakna in a kipia ding ganno pen tamim, mel hemlo ding hi (Siam. 22:21–24). A “picing kampau” (Job 36:4) in thumaan sitset hi. A “picing lungsim” pen a “siangtho lungsim” (Late 24:4) leh lungsim kicing ahi hi (Late 15:2). Amah’n Pasian zong a (Late 24:6), Pasian maisakna in thaksuah hi (Late 51:2-10).

Pasian’ hehpihna leh dikna theihtelna panin mawh baanglo nuntakna hong piang khia hi. Vantung itna in Pasian’ nasemte Topa kihtakna sungah nungta sak a, tuamah in Pasian tawh kipawlkhawm in Athu sungah ombit sak hi. A ki-aap leh thumang nuntakna in amah kiphat lello in Pasian phat hi. Late 15 sunga hong kalh thute peuhmah lehpauna kammal vive ahihzong phawk zel in (Late 15:3–5). Tua pen Pasian’ maipha ngahna hizaw lo a, Pasian tawh hong khenkhia thei nakhempeuh pelhna hizaw hi.

`Pasian kiangpan hong gamla sakthei nate peuhmah pelh ding koibang in telsiam thei ding ihi hiam? Tuate bangteng peuh hithei a, koici pelh sawm ihi hiam?`