---
title:  Ngaihsutbeh ding
date:   22/03/2024
---

EGWhite, _A Call to Stand Apart_ laimai 39–42, “How to Pray” sim in.

Biakpiakna thulaigil in kisikna maan hi a: “Kisikna sungah mawhna hangin dahna leh nutsiatna kisam hi. Mawhna in a mawhzia i telcian masiah kinusia theilo a; lungsim mundang ah i hei masiah nuntakna kikhel theilo hi.”

“Kisikna maan taktak a telzolo tampitak omuh hi. A mawhna uh hangun amau bawl bang in thuakkik khak ding dahna tawh a puatham aki puahpha zong omuh hi. Ahihhang laisiangtho deih bang kisikna hi nailo hi. A mawhna uh sangun a thuakna uh tamlawh zaw thei uhhi. Esau in ama’ ta upa dinmun a mansuah ciang in tua hangin khakham veilawh hi.”

Balaam in zong amai a vanmi khat namsau doksa in om a muh ciangin, lau mahmah a, a nuntakna a beilawh ding lau taleh, mawhna kisikna maan taktak omlo, ngiimna zong kikhello, siatna zong nusialo in dah mahmah hi.

Judas Iscariot in, a Topa a zuak khit ciangin ‘mawhneilo sisan lehhek kha ing’ (Mate 27:4) cihi. Pasian in khut tawh kibawl biakinn sungah a maan lohhang, Amite ompihna tawh pahtawi veve hi’ —EGWhite, _Steps to Christ_, pp. 22, 23.

Cihtei hang Amah bia ding in a kikhawmte in gitlohna paaikhia ding uhhi. Kha, thumaan leh hoihna tawh a biak kei vua leh amau ki kaihkhopna in a mawkna hi. Tuabang mite pen, Topa in, “Hih mite in a kampi bekuh tawh kei hong zahtak bawl uh a, ahi zongin a lungsim taktak uh kei tawh kigamla hi” (Mate 15:8, 9) cihi. Pasian abia peuhmah in ‘kha leh thumaan’ tawh bia uh a: Pa in zong tuabang biakna zong hi (John 4:23)”—Ellen G. White, _Prophets and Kings_, p. 50.

**Kikupding Dotnate**:

`Biakna a piate in Pasian a piakkhiat lianpen bang hiam (Late 40:6–10; Rom. 12:1, 2)?`

`Mimal leh mihon biakpiakna koici kizop hiam? Banghang in kisam khawm thei hiam? Khat leh khat koibang in kikhangto sak khawm thei hiam?`

`Mi tampi in biakpiakna pen thungetna, lasakna, laisiangtho leh khalam laite sinna ciang bek in ngaihsun uhhi. Hihbang te biakpiakna ah kisam hinapi biakpiakna ah ciangtan om hiam? Biakpiakna ahi thudang pawlkhat pulak dih in.`