---
title:  A Zahtakhuai Galhangpa
date:   04/02/2024
---

`Late 18:3–18; 76:3–9, 12; leh 144:5–7 sim in. Hiteng ah Topa koibang in kilak hiam? Hih limpua teng in, Pasian pen Amite suakta sak ding in kigingsa in om ahihna koibang in lak hiam?`

Hih lapi te in Topa’ lamdanna leh Ama’ mite a lauhthawn denden mi gilote tungah Topa vangliatna phatna late ahi hi. Tuate in Pasian pen a Zahtakhuai Galhangpa leh Thukhenpa ci in pahtawi hi. Pasian pen Late in Galhangpa ci mun mahmah a, Amite kikona leh thuaksiatna te tungah Pasian’ dawnna pen thu-kin mahmah te vive ahihna hong lak hi.

“Topa in vanpan in keek tawh deengsuk, Sangpen Pa in Ama aw tawh paukhia, van pan gialtang leh mei-aam khiatsuk, Amah in Ama’ thaltang lawn in galte thehthang, nasia takin khuaphialep phia sak in amaute zo dikdek hi. Tuipi luanna tuitaw kidawk, lei bulpite zong kimukhia, Ama’ nakpan in a huu sangkhia hi” (Late 18:13–15).

Pasian nasepna tung bekmah ah din giugeuna in, gitlohna a susia zo leh thuaksiate Pasian hong kepna hong veiina tungah i lunghianna teng beimang sak hi. Amah’n hong sep ding bekmah i ngak tentan ding ahi hi.

A tawpna ah Pasian mite mahmah, David bangin, gallehsa tuakkha leng – mihing’ tungpan hotkhiatna hong pailo ding hi. Pasian’ mite a langdo galte tamveipi a gal simna ah Kumpi David in, galzawhna a hong piapa Pasian khat bekmah phatna pia hi. David in ama’ daupaina leh a galzawhna khempeuh tengpen, ama’ minphatna in zangthei lel hinapi, tua bang lungsim puak nahilo hi. Ama’ thahatna bulpi hong paina thei gige lel hi.

David in ama’ khut pen galdona dingin Pasian in pilna hong piaksak (Late 18:34) ci hinapi, Late sung mahmah ah ama’ pilna siamna ci ngeilo hi. Topa in David ading in galdo in amah suahtak hi (Late 18:47, 48) cizaw hi.

Late mahin, a daupai galhangpa a kici David pen, la siampa zong cihsak a, Topa pen Ama’ mite suahtak in a kemcingpa hi ci in phatna pia niloh cihi (Late 144:10-15). Topa phatna leh thungetna pen David’ thahatna bulpi hi a, leitung galhiam khatpeuh lel sangin thahat zaw tham hi. Pasian bekmah muang ding leh biakpiak ding ahi hi.

`Siamna pilna leh daupaina khat peuh naneih leh, a bulpi koipan hiam cih banghang in phawkhuai den hiam? Tua a bulpi mangngilh lecin bang lauhuaina tuahkhak ding lauhuai hiam?`