---
title:  Topa Thukhenna leh Biakinnpi
date:   08/02/2024
---

`Late 96:6–10; 99:1–4; leh 132:7–9, 13–18 sim in. Pasian’ thukhenna koiah tunga, eite’ a ding bangthu peuh hiding hiam? Pasian in gitlohna teng hong bang cihsak ding cihpen biakinnpi in koibang in hong hilh hiam?`

Topa’ thukhenna leh biakinnpi kinaizop mahmah hi. Laphuakpa in gitlohna teng a ki puahphat kikna mun in a theih sun pen biakinnpi ahi hi (Late 73:17–20). Tua biakinnpi pen Urim tungtawn in Pasian’ thukhenna mun (Gam. 27:21), siampi lianpa’ awmtuam tung panin thukhenna (Paikhiatna 28:15, 28–30) ahi hi. Late genna bang ahihleh, biakinnpi sungah Pasian’ tokhom om a, tuapan in leitung mawhna leh gitlohna thukhen ding kisa khin ci hi.

Biakinnpi in hotkhiat na’ng geelna teng hong lak hi. Milim biakna sungah mawhna pen pumpi pianpih hi a mitbum tawh siansuah ding ci uhhi. Tua langkhat ah Laisiangtho in mawhna pen Pasian’ thukham palsatna hi cihi. Pasian siangtho i cihcih pen Amah’n thumaan leh dikna it hi. Tua mahbang in, Pasian’ mite in thumaan leh dikna zong ding hang a, Pasian pen A siangthona sungah biakna pia ding hihang. A tua cihna dingun Pasian’ siangthona ahi Ama’ thukham kemcing ding hi.

Tua hi a, biakinnpi pen mawh maisakna mun, Pasian’ hehpihna tokhom in “midikte biakpiakna” (Paikhiatna 33:19; Late 4:5) a cihcih bangin dikna sungah kipuah phatna mun ahi hi. “Hong maisak Pasian” in a kisiklo mite tungah thukkikna pia ding hi (Late 99:8). Biakinnpi in Pasian’ thukhenna mun cih theihna dingin; Pasian’ siangthona leh Ama’ thu ciamna in hong kalh thute bangin siangtho nuntakna cihte Pasian in awlmawh den ahihna tungpan kithei thei hi.

Zion panin Topa’ thukhenna in zong midikte phattuamna leh mi gilote kisuksiatna (Late 132:13–18) ahi hi. Biakinnpi in Topa pen, mawh sawpsiangni a bang in, Thukhenpa bangin hong pai ding cihi. Tua mahbang in, Late in vantung Thukhenpa hong tung ding (Late 96:13; 98:9) a, vantung biakinnpi sungah Zeisu Christ in thukhen ding hi (Mang. 11:15–19).

`Roman 8:34 sim in. Vantung biakinnpi sunga Christ in a nasepsep tengpen eite Ama’ mite ading in, koibang in lungdamthu kici thei hiam?`