---
title:  Na Hehna Hong Sungkhia in
date:   07/02/2024
---

`Late 58:6–8; 69:22–28; 83:9–17; 94:1, 2; leh 137:7–9 sim in. Hih late in bang ngaihdan nei hiding hiam? Hi Late sunga thukhenpa kua hiding hiam?`

Late pawlkhat in, laphuakte leh amite a susiate peuhmah, a mimal leh a minam in thukkikna piaksak ding in thuum ngaungau hi. Tua mite in galte itding cih Laisiangtho thukhun tawh a kituaklo kamkhauh kamsia a pau manun, Late in zong lungbuaina kammal gingkhia sakthei hi (Mate 5:44). Laphuakpa’ in nenniamna a huat mahmah pen thuhoih ahi hi. Laphuakpa in mipite sangin thupisim zaw tham cihna ahi hi. Amah in, ama’ tunga thupiang lelbek hilo, leitung a thupiang peuhmah thupisim mahmah cihna ahi hi. Ahihhang laphuakpa amah tektek in thukkik ding cih khawng ngaihsun ngeilo hi. Thukkikna peuh mah Pasian aap ngiat hi. Late in Pasian’ thukham samsiatna teng hong phawksak (Thuhilh. 27:9-16) a, Ama’ kamciam bang in Pasian in semsak hi.

Late pen hong tung ding Pasian thukhenna vauna tangkona hi a; laphuakpa thungetna bek zong hikhin samlo hi. Late 137 bang pen, kamsangpa muhna bangin Babylon tungah thukhenna tangkona hi. Babylon in minam dangte a suksiat mahbang in amah zong aki suksiat hun hong tung ding hi. Tua hi a Late in, gitlohna peuhmah pen gim piakloh in kikoih khong lo ding ci hi. Pasian’ thukkikna ahihleh thumaan leh hehpihna tawh kiteh hi. Pasian’ tate peuhmah amaute a bawlsiate nangawn thunget sak ding leh a piangthak ding zong lam-en ding ciliang hi (Late 83:18; Jer. 29:7).

Hih Late tawh a kituak in Laisiangtho hongpiak galte itna zong ding cileng, amaute’ thuaksiatna teng peuhmah ki neuseh thei hetlo ding hi. Pasian in Atate’ thuakna thei gige a “Ama’ mi siangthote asih ciangin Topa in nasa mahmah hi” (Late 116:15) cihi. Pasian’ thukhenna in, Ama’ mite mah gitlohna langkhat panin, Pasian’gam hong tung mengmeng tahen ci in kikona piangsak hi. Pasian in zong amaute’ thuakna theihpih a, nikhat ciangin thuman thukhenna zong hong tung veve ding cih Late in hong hilh niloh hi.

`Hibang hunin, itkhat ngaihkhat khawng hong khutkhialh sakte tungah phu la nuamlo ding kua om ding hiam? Hi lungsim te hoihtak kemcing in, hun ngak thei ding in Late in koici huhsak ding nahi hiam?`