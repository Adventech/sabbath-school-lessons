---
title:  Ngaihsutbeh ding
date:   09/02/2024
---

Ellen G. White, _Thoughts from the Mount of Blessing_ laimai 6–13, 29–35 sungpan “The Beatitudes” sim in.

Late pen mihing kibatlohna tungtawn in ki deidanna teng dona hi a; gitlohna nialna ahi hi. Tuate pen thukkik nopna lungsim peuh tawh hi lo in, Pasian’ min pahtawi nopna tawh hizaw hi. Gitlohna tungah Pasian in thukkikna a piakna a muh uh ciangun, a lungdam mite hiding uh a, hibang tawh Pasian min leh A thumaanna leitung ah omkik thei (Late 58:10, 11) ding hi. Late mahin, mite peuhmah gitlohna langdo in aw sangsak ding a, Pasian’ gam a picing in hong tun ding zong ding cihi. Tua Late in vantung hehnepna leh hotkhiatna hong kamciam taktak cihi. Topa hong ding ding hi.

“Mite’n hong simmawh hong bawlsiat ciangin, Zeisu in, “nakpi takin lungdam un” hong cihi. Ama’ thu a za a Topa mintawh a paukhia kamsangte tungah, “gimna a thuak laitakin lungduai in a thuakna uh etteh un” (Jeim 5:10) cihi. Christian masabel Adam’ tapa Abel in thahna thuak hi. Enoch in Pasian tawh tonkhawm ahih manin leitung te in thei khalo uhhi. Noah zong dawivei leh mi uanglua peuh naci uhhi. A dangte in zong ‘zahkona satna leh kolbulh khaukhih thuak uhhi. Pawlkhat te kisaat gawp, suakta nuamlo zaw, a hoihzaw thawhkikna utzaw hi’ (Hebru11:36, 35) - Ellen G White _Thoughts from the Mount of Blessing_, p. 33.

**Kikupding Dotnate**:

`Leitung gitlohna teng peuh ngaihsut ciangin nasak luat na tawh Topa a om takpi mahmaw cihpeuh ki lungkham thei a, zia-etna sungah a kiliing zolo upna kip koibang in neithei ding ihi hiam?`

`Mihing tungah kinga lo ding (makaite, sangte leh kipawlna tuamtuam) mihing nasepna peuhmah leitung ah a hoihpen leh thumaan hi lo a, Pasian’ kammal leh Ama’ thukhenna tungah koibang in kinga thei ding ihi hiam?`

`Biakinnpi  in vantung thukhenna mun hi takpi cih koibang in kitelcian thei hiam?`

`Late kammal khauh pawlkhat koibang in natel hiam? Tua kammalte in a paukhiapa tawh koibang in hong kizomsak thei hiam?`