---
title:  Haksat Hun in zong Muang
date:   08/01/2024
---

Christian khempeuh in Haksat hun leh thuaksiat hun nei uh a, Topa in bang hih nuam a, hibang thute banghang in phalthei hiam acihhun uh om hi. Laphuakte khempeuh tuabang vive mah ahi uhhi. Pasian’ humuapna tawh amau’ phutkhak teng hong ciamteh uhhi.

`Late 44 sim in. Bang hong gen a, khang tawntung a thu-umte tawh banghang in kituak thei hiam?`

Late pen biakpiakna sungah telna in, eima’ ki aapna kammal tawh thungetna vive hong pulak sak ahi hi. Tuabang mun ah khauh tentanna pen thanemna tawh eima nuntakna mahmah khua mial sungah nuamlo takin a kikhum tawh kibang lel hi. Pasian in eite tungah thumaan lotak in hong sat bang hi i sak ciangin, biakpiakna sung leh thungetna sungah i ki pulak ding khawng thadah mai hi.

Hibang thadahna in biakpiakna mungtuppi pan hong pialsak thei hi. Eima lungsim sung ombang in Pasian tungah pulak khaklohna in, lungsim kawcik takin hong omsak thei hi. Pasian kianglam ah lungmuang takin vanaih ding khawng hong tonsak thei hi. Late tawh thungetna hang in, biakpiakna leh thungetna ah, eima’ thuaksiatna khawng teng pen paihhuai nialhuai hetlo cih hong telcian sak hi.

Gentehna, Late 44 in, biakna a piate peuhmah mawhbaang hetlo in thuaksiat thei cih hong thei sak hi. Late tawh thungente in, thungetna sungah suakta takin kampau thei zaw uhhi. I paukhiat ngam melloh pawlkhat pen Late sung na-om khinkhian hi. “Ngiate omna ah kote hong balnen gawp in, khualmialpi sungah nong paihdak ding zah in, ka lung- sim uh kihei nailo a, ka kalsuan uh lampial nailo hi” (Late 44:18, 19).

Late 44 a kipatna lungngai in. Laikungpu in, a beisa sungah Pasian in amite ading nalianpi bawl cih gen hi. Tua hi a, laikungpu in ama’ thal-umm hi lo, Pasian bek ka muang (Late 44:6) ci hi. Cihtei hang, Pasian’ mite tungah haksatna hongtung veve hi. Gimna leh kahtamla te in napha mahmah uhhi. Ahihhang hiteng kawmkal mah ah, laphuakpa in Pasian kiangah “kote hong huh ding in hongpai in” (Late 44:26) ci in huhna ngenin awng hi. Haksat hunsung mahmah in Pasian leh hong itna teltaktak cihna ahi hi.

`Nangma Haksat laitak, Pasian in hong gamlat hi nacih laitak in, a beisa hunsung ah Pasian hong ompihna teltaktak in, koibang in ki lungnuam sakthei ding hiam?`