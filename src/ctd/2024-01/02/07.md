---
title:  Ngaihsutbeh ding
date:   12/01/2024
---

Late 42:8 leh Ellen G. White, “Poetry and Song,” _Education_ laimai 159–168 sim in. Thungetna leh la in hih munte tawh koibang in kizom hiam?

EGWhite in David’ kisik kikna (Late 51) la kammalte leh a thungetna ah, mawhna hang in a dah taktakna teng hong pulak hi (Christ kiang zuatna, pp. 24, 25). Hih la kammalte pen, Zeisu mahmah in zia-etna leh nenniamna a thuak laitak in Pasian ompih lam a theihna ahih manin, thu-ummi peuhmah in lotngah ngiat ding hong hanthawn hi. Tua banah “a siangtho la kammalte tawh kisikna, upna, lam-etna, itna leh lungnopna hong luangkhia hi! La tampi takte tuabang vive ahi uhhi” ci hi —_Education_, pp. 162-168.

Late tawh thungen in la isak ciangin, laphuakpa’ kipkhona, pau ngamna hang sanna leh lam-etna teng a zang ihi uhhi. Khalam khualzinna ah eibek I hihlohna tawh hong thahatsak in hong lungnuam sak hi. Eite bang midangte zong, khuamial sung mah sik uh a, Pasian’ hehpihna hang mahin gualzo khin uhhi. Tua laitak mah in, Christ in zong eite aiawh in hong palai sak, thu hong ngetsak denkeei cih zong Late mah in hong pulak hi (Heb. 7:25).

Thungetna leh biakpiakna ah Late a zang thu-umte in, mihingte phutkhaksa thupiang khempeuh teltaktak uh a, biakpiakna bawlte in, tua thute mah tawh mai phul sak hi. Late in a siangtho thungetna leh la ahi hi. Tua hi a, biakpiakna sungah Late sakna in, thu-umte, Pasian’ deihna leh vanglian damsakna sung hong tun hi.

**Kikupding Dotnate**:

`Makaihna om mello, thungetna saupipi te in banghang in thungetzia hi lo thei hiam?`

`Late in kizopna thunget koibang in khangto sakthei ding hiam? Pawlpi mite tawh biakpiakna sungah zat taktak theih ding hihdan pawlkhat kikum dihun.`

`Mihing’ upna tawh khualzinna ah a buaihuai mahmah thute leh, Pasian’ hehpihna tawh damsakna thute tawh kisai in Late in bang pulak hiam?`