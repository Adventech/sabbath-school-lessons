---
title:  Thungetna Sungah La Kammal Guang
date:   07/01/2024
---

`Late 105:5; Kolose 3:16, leh Jeim 5:13 sim in. Thu-umte biakpiakna sungah Late in koiteng ah mun ngah hiam?`

I nuntakna sungah Late guang cihpen, tua late nisim in sim ding hang a, Late dawng khatna pan kipan azom simsuksuk ding hi. Nangma’ dinmun tawh a kituak peuhpeuh zong sim in. kahtam la ahi a, ki-aapna la, Lungdam kohna la, phatna la, kisikna la, Pasian’ pilna zonna la, tangthu la, hehna khasiatna la leh khualzinna la cihbang a tuamtuam in om hi. Tu quarter sung buppi, mi tampi takin amau dinmun tawh kizui in Late a simna uh i ensuksuk ding uhhi.

Late simsuk mawkmawk ding maw leh?

Late sim masa phot inla, nangmah tawh kibulh in thungen in. Late’ ngaihdan leh muhdan a tuamtuamte deihtak ngaihsun in: laphuakpa in Pasian akohna leh a thungetna a hangthu ngaihsun in. Nangma dinmun leh laphuakpa’ phutkhakna gawmkhawm inla, nangma phutkhak thute tua late tawh kituak in suutsuk in. Na simkhak bangbang in nangma phutkhak thute tawh hong kituaklua cih lamdang takin namukhia ding hi.

Late munkhat peuh in nang hong to khakleh, gentehna in late in nangma lam-etna upkhialhna khatpeuh honghilh kha thei ding hi. Tua thu leh Christ in eite hotkhiat na’ng a nasepna tetawh enkak zel in. Laisiangtho thupuak khat peuhpeuh pen Christ leh Ama’ sing lamteh tawh enkak tawntung in.

Late sungpan thunget theihna ding thuthak zong inla, nangmah, pawlpi leh leitung ading in a thupitna ngaihsun in. Nangma lungsim sungah Ama’thu a omtheihna ding ngen in. Late in nangma meltheih khatpeuh tawh a kituakkhak leh zong thungetsak in. Cihnopna bulpi in, late in nuntakna mun tampi sukha a, sim den leng, late kammalte in eite’ lungsim sungah hong lut ding hi.

`“Christ’ thu a cingtak in note sungah hong omhen” (Kolose 3:16) acihpen bang a cihnopna hiam? Tua bang ahih theihna dingin Laisiangtho sim masak ding bang hang in thupi hiam?`