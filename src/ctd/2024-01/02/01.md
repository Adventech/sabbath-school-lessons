---
title:  Thungetzia hong hilh in
date:   06/01/2024
---

### Tukalsung Simding
Late 105:5; Kolose 3:16; Jeim 5:13; Late 44; 22; 13; 60:1–5.

> <p>Kamngah</p>
> “Khatvei Zeisu in munkhat ah thungen hi. A thunget a mankhit ciangin a nungzuite khat in ‘Topa aw Johan in a nungzuite a hilh bangin kote zong thungetzia hong hilh in’ aci hi.” (Luka 11:1).

Lungsim tawngpan hong luangkhia, kisintawm ahilo thungetna bekmah thungetna taktak hi ci in Christian pawlkhat in um uhhi. Ahihhang nungzuite in Zeisu kiangah thunget zia hong hilh in acih ciangun, a ngetna uh ngah uhhi. Thungetna laibu Late laibu pen Pasian in Laisiangtho bu laizang ah koih a, tuapen tanglai mite’ Thungetzia ciangbek hi lo a, tuhun eite’n zong thunget theihna ding cihna ahi hi.

Tanglai pekpan in, Late pen Pasian’ mite thungetna hi tawntung a, Zeisu’ thungetna zong kihel hi (1Khang. 16:7, 9; Neh. 12:8; Mate 27:46; Eph. 5:19). Tukalsung in Late in Pasian’ mite khualzinna sungah koibang in tonpih den cihthu i sin ding uhhi. Late pen thu-ngetna ahihlam phawk inla, Pasian’thu muhtheihna ding ciangbek hi lo, Pasian tawh kizopna mahmah hong thahatsak nading ahi hi.

Late tawh thungetna hang in, thu-ummi tampitak mah in amau’ nuntakzia kipsakna ngah thei tuam uhhi.

Tukalsung in Late sung i enzom ding a, a diak in eite ading in hun a hoih kholloh laitak tawh a kituak teng ahi ding hi.