---
title:  Lungkiatna Pan Lam-etna
date:   10/01/2024
---

Pasian in eite hong gamlat mahmah i cih hun khawng neitek kha ding hi hang. A bang ciliang ahia leh, peuh zong cikha sop ding hi hang.

Laphuakte zong eimah bang in mihing hi uh a, eima thuakte mah thuak ding uh hi. Eima’ mawhna in haksatna hong tungsak hiphial taleh, khat veivei ciang, tuabang thute thumaan lopi in a piang bang in ki ngaihsun a, eite thuak ding kilawm lopi thuak i kisa mawkmawk hi.

`Late 13 sim in. Hihla tungpan in namuhkhak bang thunih om hiam? La phuakpa muhna khensatna teng pen bangteng in piangsak hiding hiam?`

“Topa aw, bang tanvei hilai ding ahi hiam? Kei hong mangngilh paisuak ding nahi hiam? Bang tanvei kei kiangpan namaitang seel ding nahi hiam?” (Late 13:1). Bangzah in khial mahleh hibang lungkhamna a neingeilo kua omthei ding hiam? Pasian in eite hong mangngilh ngei hiam?

Late 13 in, mipi khialhtheih ding thudang khat, eima pumpi tungah leh i thungetna ah bulphuh ding ahi hi. Hih la in eima’ thungetzia khangto sak a, a kikhel ngeilo Pasian in mihing tungah hong hihdan zui ding in hong makaih hi. Late in kahna leh phunna tawh kipan mah taleh, tuateng bek tawh tawpsuak lo hi. Tuathu a thupipen ahi hi. Late mah in Pasian’ tatkhiatna vanglian muang ding teelsiamna hongpia a (Late 13:5), eima launa uplahna teng mun (Late 13:1–4) ah Pasian’ tatkhiatna a lutsak khit ciangin, kahtamna pan in phatna ah, lungkiatna panin lam-etna hong neisak hi (Late 13:5, 6).

Tua La kammalte ngahlua kisa pumsim gawp hinapi in a khiatna themno cikbek a ngaihsun lelte in pianthakna maan taktak nei zolo ding uhhi. Late tawh thunget ciangin, la kammalte hong kalh bang in gamtat theih na’ng Kha Siangtho huhna ngenlai ding hi hang. Tua Late pen thu-ummite tatlehhek a puahphat sakthei Pasian’ kammalte vive ahi hi. Pasian hehpihna hang in tua late sunga kamciamte in thu-ummite’ nuntakna sungah hong kilangh hi. Tua pen Pasian’ kammalte in, Pasian’ deihna bang in hong puahphat ding phalna hi a, Pasian’ Tapa mihing sungah hong sunglutpa, Late mah tawh thungenpa, Christ tawh hong kipawl thei sak hi.

`Nangma thuaksiatna in koibang in Pasian tawh hong kinaisak zaw hiam? Kidawmpha mahmah keileng tuate in Topa kiangpan banghang in hong nilkhia thei hiam?`