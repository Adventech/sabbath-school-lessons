---
title:  Zeisu ading Eite’ Teci Panna
date:   14/11/2024
---

Zeisu ading teci panna John in pulak zelzel a, a thukhupna ding in zong: “Zeisu in a nungzuite muhna ah, nalamdang lian tampi bawl a, ahi zongin, hih laibu sungah aki gelhlo tampitak omlai hi. Hih laibu sungah a kigelh thute pen Zeisu in Pasian’ Tapa, Christ ahihna thu na uptheihna ding uh leh, ama’ min hangin tua upna tawh nuntakna na ngah theihna dinguh deihna tawh kigelh ahi hi” (John 20:30, 31) aci hi.

Tualai ah nangmah mimal in omngiat in Zeisu’ nalamdang bawl mu ngiat dingin ki ngaihsun in. Um takpi lelmah loding maw? Ama’ nalamdangte mukhin napi uptheih na’ng a tamzaw muhbeh nuamlai tuak lel hihang. Banghang?

`Eima’ upna hong thahat sakthei ding, Zeisu’ hunlai a mite’n a neihloh bang peuh i neihtheih om hiam? Mate 24:2; Mate 24:14, Mate 24:6–8.`

Lungdamna John sungpan vangliatna tampi i ngah banah, Zeisu leh laikungpute gelhkhol khempeuh, biakinnpi kisiat ding nangawn tangtung cih i theihsa (Mate 24:2), leitung buppi ah lungdamthu a kizeelna (Mate 24:14), lamkhialhna lianpi (2 Thess. 2:3), leitung in a puksa gitlohna mun suak cih ahi hi (Mate 24:6–8). Zeisu nuntak leh nasepna sungah, mi tawmno cik khat, leitung mite muhna tawh cileng, tangthu sungah zong a om zolo ding aki mangngilh lel ding mi pawlkhat bek om hi. Hih mite in tuabang thute piang ding cih koibang in theithei uh hiam? Eima upna sung mahmah ah zong Zeisu in a genkhol mahbang in lungdamthu in leitung khempeuh pha ding cih ahi hi.

Tuni eite in zong, nung kum tulnih lai a, Zeisu’ nungzuite mahbang in, Zeisu in eite ading hong hihsak teng teci pantheihna hunhoih neiveve hihang. Tua zong Nathaniel, Nicodemus, Samaria numeinu leh Pharisee mite thu kantelna hang hi tuan selo in, eimah mahin Messiah theithei lel hihang. Kha Siangtho hong makaihna tawh laisiangtho simna tungtawn in Zeisu in leitung Honkhiapa ci in sangthei lel hihang.

Eite mimal simin genkhiat ding tangthu khat nei hihang. Tua tangthu pen, mi sisa a thawhkikna, pianpih mittaw in a khuamuhna cih lelpeuh hilo hi. Eima aituam in Zeisu bangzah thei a, John lungdamthu sunga mite mahbang in Ama’ ading teci pansak ding phamawh hi.