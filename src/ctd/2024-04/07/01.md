---
title:  A Ummite Mi Hampha
date:   09/11/2024
---

### Tukalsung simding
John 8:54–58; Pian. 12:3; Rom. 4:1–5; John 12:1–8, John 19:4–22; John 20:19–31; Daniel 2; Daniel 7.

> <p>Kamngah</p>
> “Zeisu in, ‘Thomas aw, nong muh manin hong um na hi hi. Hong muh loh hangin a hong um mite in thupha ngah ahi uh hi,’ a ci hi.” (John 20:29 ZSV).

John lungdamthubu sung tawntung ah, minam tuamtuam, omna tuamtuam, upna leh theihna tuamtuam – tawh Zeisu ading teci pangsak hi.

“En un, Pasian’ Tuuno!” (John 1:36). “Messiah ka mu zo uhhi” (John 1:41). “Moses in a gelh mipa kamu uhhi” (John 1:45). “Sia aw, Nangmah in Pasian’ Tapa Na hi hi! Israel’ Kumpipa Na hi hi!” (John 1:49). “Hih in Christ hithei ding maw?” (John 4:29). “Ko mau mahmah in a thugen za in, leitung mihingte a honkhia dingpa taktak hi ci in thei kahih manun a um kahi uhhi” (John 4:42). “Topa aw Nangmah in tawntung nuntakna nanei hi. Kua kiang zuan tuan ding kahi uh hiam?” (John 6:68). “Nangmah in leitung ah hongpai ding, Christ, Pasian’ Tapa Nahih thu ka um hi” (John 11:27). “Nidang in mittaw kimlai, tu in khua ka mukik theita hi” (John 9:25). “En un, Na Kumpipa uh!” (John 19:14). “Ke’n Ama’ khialhna mu ke’ng” (John 19:6). “Ka Topa ka Pasian aw!” (John 20:28).

Hih mite kua tengteng hi uh a, banghang in Zeisu’ hihna teci pang thei uh ahi hiam?