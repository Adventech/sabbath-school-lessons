---
title:  Theihlohkal in Pilate’ Teci Panna
date:   12/11/2024
---

Biakna makaite in Zeisu manin thu sittel in sihdaan pia nuam denkeei cihthu John in na ciamteh hi. John’ lungdamthu sungah thu tawphah khat pen, Ama’ hun leh nai hong tung nailo cih hi a, Ama’ kikhaina ding a gennopna ahi hi (John 2:4; John 7:6, 8, 30; John 12:7, 23, 27; John 13:1; John 17:1).

Tu in a nai hong tungta hi. Gethsemane huan sungpan Zeisu kiman in, Annas’ maiah aki paipih khit ciangin, Caiaphas’ maiah, tua khit ciangin Pilate’ mai ah ki paipih hi.

John in Zeisu pen Christ ahihna teci dingin, mun tuamtuam nuntakzia tuamtuam panin teci pangsak hi. Tu in zong gamkee ukpa Pilate in thusit kawm in pangsak hi. Pilate pen Rome mi, gamkee khat uk, thukhen mang hi a; teci dangte ahihleh Jew mipite ahi uhhi.

`Pilate’ thukhenna leh John’ Lungdamthu tawphah koibang in kizom hiam? (John 18:38; John 19:4–22).`

Zeisu pen Friday ni zingsang tungin Pilate kiang kitun hi (John 18:28). Thukhen mengmeng ding cih ngiimna ahi hi. Ahihhang Zeisu’ kidalna kammal in, Pilate’ lungsim huupzo hi. Ukpipa in Zeisu nai-dot mahmah in Ama’ muk teek panin azak thu in, “Thuman thutak teci a pang dingin hih leitung ah hong suakin kong paizo hi. Thuman thutak tawh a kipawl mite khempeuh in keima aw a ngai uh hi” (John 18:37) cihi.

Ukpipa in Zeisu sihdaan pia himah taleh, amah in Zeisu pen misiangtho hi cihi (John 18:38; John 19:4, 6). A singlamteh tungah zong “Nazareth khuami Zeisu, Jew Kumpipa” (John 19:19) ci in, Zeisu’ hihna taktak mah teci pangsuak lai hi. Christ pen mi siangtho hi acih kinken mahbang in, Pilate in Zeisu pen sihdaan pia samlo hi.

Pilate in ama’ sungah Thumaan nanei takpi hi napi, ama’ maiah – mi pite in amah thuzawh sak in – Pilate in Zeisu sihdaan pia sak hi. Nangma lungsim sungah thumaan hi cih natheih gige khat zuihlohna in bangzah in lipkhaphuai hiam!

`Eite zong, mipi’ nung peuh, hong thuzawhna peuh zui heihai in thumaan cih i theih gige khat hihlo in ki omthei cih Pilate tangthu in bang hong hilh hiam?`