---
title:  Mary’ Teci Panna
date:   11/11/2024
---

Paisan pawi a tunma niguk lai in, Zeisu in Mary, Martha leh a sanggampa Lazarus, a hingkikpa, kiangah va hawh hi. Phak natna pan a damkik Simon in, Zeisu a pahtawina in pawi khamsak hi. Martha in zindo in, Lazarus ahihleh lengla-te tawh sabuai ah tu hi (John 12:1–8).

`Hiteng ah Mary’ gamtatna a kician bang om hiam? Hihthu in, Zeisu’ hihna taktak koibangin teci pang hiam? John 12:1–3.`

A paknamtui man tamlua a, nasem mi khat in kumkhat a thalawh tawh kikim hi. Mary in, ama’ mawhna a maisak hang leh a sanggampa hinkikna hangin lungdam kona in a piak zong hihtuak hi. Zeisu’ luang a vuikhol khin dingin a kingaihsut ahi hi. Tua laitak in zong Kumpi suak ding peuh ci in za ahih manin, a pahtawi masa pen ding in zong ki ngaihsun kha ding hi.

Mary in ama’ gamtatna kitheikhia saknuam hetlo hi napi, John in thei veve a, “inn sung khempeuh ah paknamtui gim kidim” (John 12:3) cihi. Judas in ahihleh manlang tak in mawhsakna tawh, tua paknamtui kizuak henla, mizawngte kihuh na leh naci hi. Zeisu in Mary lungnop theihna dingin “Amah hihsak lel un; mizawngte note tawh omkhawm tawntung a, Kei kahih leh note tawh ka omkhawm tawntung kei hi” (John 12:7, 8) cihi.

Tuathu a pianna bulpi lungdamthu sungah kigen hi. Zeisu in mihing’ lungsim thei hi (John 2:24, 25; 6:70, 71; 13:11; 16:19). Hih Simon’ pawi sungah, Judas lungsim sung Zeisu in thei hi. John in zong Judas kua hi cih pulak a – angsung bek khual guta cihi (John 12:6).

“Tua paknamtui pen Mary in Topa’ siluang a zuut ding kimlai, a nungta a pumpi tungah zuut kha bilbel hi. A kivui khit bang hileh tua gimnamtui in hankhuk sung bup zel ding a; tua nu’ itna leh upna in Topa lungdamsak mahmah ta hi. Topa in haksatna thuaksiatna sung dongah hihthu phawk den a, Ama’ tatkhiatsa mi khat in itna lianpi a pulakna hi den ding hi”—Ellen G. White, The Desire of Ages, p. 560.

`Zeisu in Mary lungsim leh Judas lungsim tel hi. Nangma’ lungsim zong hong telpha hi. Christ in eite’ dikna hi a, eite hong puahpha dingleh hong liah ding kisam i hihlam hihthu in bang hong hilh hiam?`