---
title:  Ngaihsutbeh ding
date:   15/11/2024
---

Ellen G. White, The Desire of Ages laimai 145-155 “The Test of Faith”; Patriarchs and Prophets; laimai 723-740 sung “In Pilate’s Judgment Hall” sim in.

Thomas in Zeisu khephung ah bok in “Ka Topa ka Pasian aw, ci in a kiko” hi.

“Zeisu in zong Thomas tangkona sansak in a uplahna teng lungnem takin puahsak hi: ‘Thomas aw, nangmah in nong muh manin nong um hi: hong mu lopi in hong umte mi hampha ahi uhhi’ cihi. Thomas in a sanggamte teci panna umpah lelleh Christ in pahtak huai sazaw hi. Christ sungah upna peuhmah pen, midangte teci panna pan vive in kingah hinapi, leitung in zong Thomas’ nung peuh kizui themthum in, hotkhiatna ki umlo hi.”

“Mi tampi in a uptheih lohna uhpen, Thomas mahbang in, a lawmte teci panna a uploh mahbang ahi hi. Tuabang teci omlo ci uh himah taleh, tampi omkhin zaw hi. Mi tampi Thomas mahbang in amau’ uplohna hepkhiat sakding ngakin om gige uhhi. Uplahna sungah kipkho khinta uhhi. Khuamialna lam vive a ennuam te in, hih ding bangmah a theihloh manun phunciak in tau uhhi. Uplahna khaici vawh uh ahih manun, uplahna mah aat kik ding uhhi. Upna muanna a kisap pen hun laitak in, mi tampi in upna neilo in lam-et bei ding uhhi”—Ellen G. White, The Desire of Ages, pp. 807, 808.

**Kikupding Dotnate**:

`Abraham leh Thomas kikal ah a thupi mahmah upna kilamdanna bang om hiam? Tua tangthu te tungpan bang pilna kingah thei ding hiam?`

`Zeisu ading teci a pang nuamte ading in John lungdamthu sungpan thu tampi kimu khinzo hi. Tangthu kibanglo phial taleh, mite’n bangteng gen a, tua Topa ading koibang in teci pang veve uh hiam?`

`Pilate in thuthukpi khat dong kha hi: “Thumaan bang hiam?” cihi. John laibu na simna panin na khuavak ngah bangbang in tua dotna dawng in.`

`Daniel 2 leh 7 sunga genkholna teng simkik in. Zeisu’ hunlai a mite in zong tua tegel neiveve napi un, tua mite’n a theihkhak loh, tua genkholna te tangtung in eite’ upna hong thahatsak theihna thu bangteng peuh eite’n nei ihi hiam?`