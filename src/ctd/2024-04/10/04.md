---
title:  Keimah in Lampi, Thumaan leh Nuntakna
date:   03/12/2024
---

`John 14:5, 6 sim in. Zeisu koiah pai ding cih Thomas in dong hiam? Zeisu in koibang in dawng hiam?`

Thomas’ dotna pen dothuai mah hi. Mikhat a paina ding mun thei kei lecin, ama’ nung koibang in zui thei ding hiam? Zeisu in tua dotna pen Amah mah lampi kahi hi cih tawh khawlsak hi. Kaw’h paina lampi hiam? Pa kiang paina lampi hi. Kam honna John 1:1-18 sungah, Thu (logos), Zeisu Christ leh Pa kinaihna om khin hi. John 1:18 in a neihsun-khat Pasian in Pa kilang sak naci hi. Kilang sak cihpen Greek pau in exçgeomai hi a, gentel, letkhia, pulakkhia cihna ahi hi. Hi panin exegesis hong om a, a khiatna genkhia cihna hi.

Tua hi a, Christ pen Pa tawh kizopna hi a, a puksa hih leitung ah Pa a lakkhia Amah ahi hi. Amah Pa kiang tunna lampi hi. Amah lo peuhmah tawh eite theih theihna in ciangtan omlua hi.

`John 14:7–11 sim in. How did Jesus clear up Philip’ telkhialhna Zeisu in koi bang in hilhcian hiam?`

Philip in Pa mu nuam in ngen a, tua pen mawhnei mi’ hih theihloh thu leh mu lehzong nungta zolo ding hi (Pai. 33:17–34:9 leh John 1:18 enkak). Zeisu in amau’ tellahna teng puah sak in, Amah namuh nakvua leh Pa amu nahi uh cihi (John 14:9). Zeisu in Pa kiang tun na’ng lampi hi takpi hi. Amah lotawh lampi mial in kician mello hi. Pa kiang tun na’ng lampi hong taan Amah ahi hi.

Zeisu in thu thum henkop hi: lampi, thumaan, nuntakna ahi hi. Lampi pen John 1:23 bekah om a, Tuiphum John in Zeisu a ding lampi sialsak, cihleh John 14:6 sungah ki zang hi. Thumaan leh nuntakna ahihleh Lungdamthu sungah thu paipi ahi hi. Wednesday leh Thursday sinna in thumaan hong hilhcian ding a, leitung in ahihleh tua “thumaan” tawh kisai dotna tampi takmah omsak hi.

`Pa Pasian omzia lahna pen Zeisu mah tawh kituak pen cih theihna in banghang in lungnopna hong piathei pen hiam?`