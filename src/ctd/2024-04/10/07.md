---
title:  Ngaihsutbeh ding
date:   06/12/2024
---

Ellen G. White, The Desire of Ages laimai 463-475 “The Light of Life” leh E. Edward Zinke, “The Authority of the Bible and the Certainty of the Second Coming” laimai 23–36 The Certainty of the Second Coming simin.

Zeisu in “Keimah in leitung khuavak kahi hi” a cihlai in, “Bukpawi va siim in, biakinn huang sungah Amah omkha hi. Huang laizang ah mei vakna tau sang lianpi nih om hi. Nitak gangawh biakna khit ciangin, tua meite kivak in, Jerusalem khuazang bup taan zeizai hi. Tua meivak pawi ahihleh, sehnel lakah Israel a makaih den meikhuampi phawkna leh Messiah hongpai ding cih limpuakna zong ahi hi. Nitak ciangin tua meite a kivak ciangin, biakinn huang zong nopci sak mahmah hi.

“Mei in Jerusalem a taan zeizai ciangin, mipite lamet Messiah hong paina thu gen hi. Zeisu ading ahihleh tuasang a zaizaw khiatna neilai hi. Biakinn meite in amaute taan ahih mahbang in, Christ in zong, khalam khuavak hi a, leitung khuamial sungah taang ding hi. Cihtei hang tua limpua in picing zolo hi. Tua khuavak lianpi in Ama’ khut tawh vantungte a leptuahna in Ama’ nasepna minthang sak zawtham lai hi.”

“Zingsang khat; Olive mualtung ah ni suak tuung, ni-zang in biakinn huangsung marble suangte tungah a kap ciangin tee zialzial in, biakinn huang uumna khamte tungah lengkik in a om laitak in Zeisu in tua kawk in ‘Keimah in leitung khuavak ka hi hi’ cihi” —Ellen G. White, The Desire of Ages, pp. 463, 464.

**Kikupding Dotnate**:

`Thursday’ dotna nunung pen kikum kik un. Science sung panin a kingah ngeilo ding, laisiangtho in honghilh bang thukhun peuh namu hiam? Gentehna in, singlamteh, thawhkikna, nihveina hong paina cihte e? A dang e, eite’ theihhuai a thupi laisiangtho thumaan bang teng omlai hiam?`

`Lucifer’ pukna ngaihsun in. A picing Pasian’ omzia a lak pilna leh omzia nei hi. Tua pipi mah Pasian lehdo teitei lai hi. Hihthu in deihteelna koibang in hong hilhcian a, tua eima’ deihteelna in – Pasian’ deihna teel in tua sungah ki-aap tawntung ding banghang in kisam sakthei hiam?`