---
title:  Lampi Hong Lak Limte
date:   28/09/2024
---

### Tukalsung simding
John 2:1–11; John 4:46–54; John 5:1–16; Mark 3:22, 23; Mate 12:9–14; John 5:16–47.

> <p>Kamngah</p>
> “Hih laibu sunga a kigelh lo nalamdang tampi zong Zeisu in a nungzuite muhna ah a bawl hi. Ahih hangin Zeisu in Pasian Tapa Khazih ahihna thu na up theih nading uh leh tua upna hangin ama min tawh nuntakna na neih theih nadingun hih thute a kigelh ahi hi. ” (John 20:30, 31 ZSV).

Banghang in John in ama’ lungdamthu gelh hiding hiam? Zeisu in a bawl nalamdangte pulak nuamlua maw? Zeisu thuhilhnate thupisak luazaw maw? Bang ngiimna tawh agelh hiding hiam?

Khasiangtho humuapna tawh John in hilhcian thei hi. Christ’ tangthu gelh ding tampitak omlai (John 21:25) ahihhang, tu a kigelh tengpen “Zeisu in Pasian Tapa Khazih ahihna thu na up theih nading uh leh tua upna hangin ama min tawh nuntakna na neih theih nadingun hih thute a kigelh hi” (John 20:31) cihi.

Tukal sungin Zeisu’ bawl masak nalamdang teng – mopawi a tui pen – lenggahtui a suahsakna, a cinapha tano khat a damsakna, Bethesda bualtui geia mipa a damsakna cihte kisin kha ding hi.

John in hih nalamdangte pen “limte” cihi. Lampi geia lai kisuang maimai bang peuh cihna hilo a, a thukzaw khiatna anei: Zeisu Messiah in hong piang acih nopna ahi hi. Hih tangthu sung khempeuh ah, upna tawh dawnkikna vive kimu ding hi. Tua mite hihbangin hih ding hong sapna zong ahi hi.