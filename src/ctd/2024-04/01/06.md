---
title:  Zeisu’ Tangkona
date:   03/10/2024
---

Bethesda bual geia nalamdang piang hangin John in Zeisu in kua hiam cih tangko na’ng hunlem ngah kha hi. John in nalamdang pianna taang 9 tawh gen a, taang 40 tawh tua nalamdang bawlpa’ thu gen leuleu hi.

`John 5:16–18 sim in. Sabbath ni a nasepna tawh banghangin Zeisu kibawlsia hiam?`

John 5:18 in Zeisu pen Sabbath a palsat bangin hong ngaihsunsakthei ding hi. Hi taleh kuhkal takin John 5:16-18 sim leng, Zeisu in tua Sabbath ni in a “sep” tengpen a Pa tawh kizopna ahihna tawh nial kik hi. Zeisu in Sabbath ni in a nasep peuhmah Pasian tawh kizopna hiden zaw hi. Biakna makaite in Sabbath palsatna pen Pasian tawh kikim kisakna cihtawh mawhsak in bawlsia uhhi.

`John 5:19–47 sim in. Zeisu in Ama’ bawlsa na lamdangte tawh Amah kua hiam cih makaite in a teltheih nadingun bangteng gen hiam?`

Zeisu in Ama’ nasep galdalna cial thum pia hi. Amasa in, Pa tawh Amah kinaizop mahmah ahihna pulak hi (John 5:19–30). A Pa leh Amah lung kituak in nasemkhawm ahih manin, misite thawhkik sak ding thu khensat thei (John 5:25–30) cihi.

Anihna, Zeisu in “teci” lii tawh galdal hi – Tuiphumpa John (John 5:31–35), Ama bawl na lamdangte (John 5:36), Pa Pasian (John 5:37, 38) leh Laisiangtho (John 5:39) ahi uhhi. Hih teci tengin Zeisu maipha ngah sak hi.

Athumna, John 5:40-47 sungah, Zeisu in Amah mawhna a zongte maiah amau kisiatna ding pulaksak in, Ama’ nasepna leh amaute angsung zonna saikak sak hi. Amau’ kisiatna ding zong, amau’ lam-etna a neihpenna uh Moses (John 5:45-47) kiangpan hong pai ding cihi.

`Christ Upna maan taktak nei gige napi in Christ tungah ki pumpiak lohna hangin, Pasian upna sungmah ah koibang in thaang-awk thei ding ihi hiam?`