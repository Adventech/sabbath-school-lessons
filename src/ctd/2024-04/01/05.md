---
title:  Akhauh Lungsimte
date:   02/10/2024
---

Lim leh nalamdangte in thu khatpeuh Pasian kiangpan hongpai cihna hi pahpah lo hi. Ahih hangin, Pasian kiangpan hongpai thukhat nial khak ding lauhuai hi.

`John 5:10–16 sim in. Zeisu bawl nalamdangte tawh kisai-in biakna makaite’ lungtang khauhna tungtang pan bang pilna kingah thei ding hiam?`

Zeisu in cina damsakpa Amah cih a kilaak khit ciangin, tua pa in manlang takin biakna makaite kiangah pai in amah a damsakpa Zeisu hi cih gen hi. Khatpeuh in Pasian phathuai hi peuh cikha ding a, tua sangsikin makaite in, “Zeisu in Sabbath ni in cina a damsak manin amaute in Zeisu bawlsiat ding a kipan uhhi” (John 5:16).

Sabbath ni cina damsak ding pen thu-kin ahihleh bek in phal uhhi. Hihpa in kum 38 sung damlo khin a; amah damsak ding pen thu-kin hikhol lo hi. Tua banah ama’ lupna puak ding thu piaktheihna bang om hiam? Pasian’ vangliatna tawh cina khat a damsak thei mipa in Sabbath ni pheek pua in inn ciah ding thu piathei lua hi. Mihing bawltawm thukham peuh tawh upna maan mansuah liang ding sangin, Zeisu in thumaan laisiangtho thuthuk sungah paipih nuam zaw hi.

`A thupiang etdah lelleng, mihingte in koibang in lungsim khauh thei cih hong theisak naci hiam? (John 9:1–16; Mark 3:22, 23; Mate 12:9–14).`

Hih biakna makaite koibang in mittaw bekbak thei hiam? Amau lungsim mahmah siahuai a, Messiah cihpen Rome te khut sungpan hong gumkhia ding pa cih upkhialhna leh zaa deihluatna tawh Pasian kiangah ki aaplohna hang hihtuak pen hi. Hibangteng khempeuh in thumaan nial na’ng thapia hi.

`John 5:38–42 sim in. Zeisu’ vauna bang hiam? Bangthu i kisin thei ding hiam? Eima nuntakpih theih ding thumaan mutheilo liang in hong mittaw sak bangpeuh om thei hiam?`