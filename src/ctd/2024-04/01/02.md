---
title:  Cana ah Mopawi
date:   29/09/2024
---

`John 2:1–11 simin. Zeisu in Cana ah bang lim bawl a, nungzuite in Amah a uptheihna dingin tua limin koici huh hiam?`

Zeisu in tui pen lengtui a suahsakna amuh manun nungzuite in Zeisu’ nung zuih ding khensat thei uhhi. Tua in Amah Pasian kiangpan hongpai ahihna a vanglian lim koibang in hithei ding hiam? Amah Pasian ahihlam amaute un tel nai mello uhhi.

Moses in Israel mite makaih in, Egypt panin “limte leh nalamdangte” tawh Israel mite paikhiatpih hi (Thu. 6:22; 26:8). Egypt panin Israel a suahtak dingin Pasian’ teeltuam mipa ahi hi (Amaute’ “Honpa” zong cihhuai phial hi).

Moses tungtawn in Pasian in hopih a, Moses tawh a kibang kamsang khat hongpai ding cihi. Israel in tuapa’ thu mang ding cihi (Thu. 18:15, Mate 17:5; Sawl 7:37). Tua kamsang in “Zeisu” hi a, John 2 sungah, Zeisu in lim masapen bawl in, tua limin, Israel’ tate Egypt panin a khahkhiatna teng kawkpha kik hi.

Nile gun mahmah pen Egypt mite ading pasian khatmah ahi hi. Gimna khat mah zong Nile gun ah kibua a – a tuite sisan kisuaksak hi. Tua tawh a kizawitawn nalamdang khat mah Cana ah, Zeisu in bawl a, tui sisan suahsak taangin, lengtui suaksak zaw hi.

Tua tuite pen, Jew mite ki siansuahna in a zat uh beel guk sunga om tuite hi a, Laisiangtho sunga hotkhiatna tawh a kizom lim khat ahi hi. Tui pen lengtui a suahsakna enkik inla, Paikhiatna sunga thute tawh geelkhawm leng, John in Zeisu pen eite’ Honpa cih hong hilh nahi hi.

Zeisu piak a kibilh lo lengtui tawh kisai in mopawi thusa pipa in bang gen hiam? Zeisu’ na lamdang bawlna pan ahihlam theilo ahih manin tua lengtui limna lamdang salua mahmah in, a limpen teng nunun zaw hi ci in ngaihsun liang hi.

Greek pau in oinos pen bilhloh leh bilh lengtui thak a namnih mah a cihna hi (The Seventh-day Adventist Bible Dictionary, p. 1177 enin). EGWhite in tua lengtui pen zu hilo cihi (“Mopawi ah” Kumcin lungdeih, lai. 149 enin). Tua lai a thupiang lamdang a sak ding mah uh ahi hi.

`Zeisu’ nung na zuihna hangthu bangteng peuh ahi diam? (Tampi hong kihilh khin hilo hiam?)`