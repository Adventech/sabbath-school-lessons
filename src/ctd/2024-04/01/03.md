---
title:  Lim Nihna Galilee ah
date:   30/09/2024
---

A nasepna khempeuh ah Zeisu in mihing upna a huhthei ding na lamdangte bawl zel hi. John in zong midangte in Zeisu a uptheih na’ngin ciamteh zel hi.

`John 4:46–54 sim in. Banghang in thupuakpa in mopawi a na lamdang tawh kizomsak sese hiam?`

Galilee a Zeisu’ bawl lim nihna sungah, John in Cana mopawi a lim masa mah kawk kik hi. John in, Na muh uh limte in Zeisu kici kua hiam hong theisak hi aci tawh kibang hi. John gen zomna ah “Hih lim pen, Judea gampan Galilee gam hong paikhit a kipan Zeisu in a lim bawl nihna ahi hi” (John 4:54) cihi.

Acil in, ulianpa tungah Zeisu’ dawnna pen awsaang pian hi. Hinapi ulianpa in, a tapa pen Zeisu sungah upna bekin damsak thei ding cihi. Zeisu in tuapa’ lungsim theita a, a tapa’ pumpi natna sangin khalam natna suksia zaw cihthu pulaksak hi. Van panin khuaphia bang liangin, tua pa lungsim kihong in amau’ khalam thanemna in a tapa’ nunna lauhuai sak cih hong phawk hi.

Tua nalamdangte lellel in Zeisu pen Messiah suaksak ahihloh lam theihtel ding thupi hi. Midang in zong nalamdang bawl lel hi. Pawlkhat kamsang takpi ahihhang pawl khat hilo uhhi. Na lamdangte in vangliatna om cihna hi a; tuate in Pasian bawl hi teitei ding cihna hituanlo hi (Satan nangawn in “nalamdang” bawlthei a, “na lamdang” cihteh vangliatna nasep cihna ahi hi).

Ulianpa in lunggim takin Zeisu in hehpihna tawh a tapa damsak dingin ngen hi. Zeisu’ dawnna pen kipsakna ahi hi. Amah in “Paita in; na tapa nungta ding hi” (John 4:50) cihi. “Nungta ding” cihpen Greek pau in tumahmah in cihi. Hih kammal pen “mailam a paisuak” hi a, a piangkhinsa ahih nakleh mailam tawh zomsuak pah lel hi. Tuapa innlam zuan paklo in, Zeisu a muanna tawh, a zingciang in ciahpan a – Zeisu’ thu piak hun lian mahin, a tapa’ natna paikhia lian cihi.

Zeisu uptheih na’ng thu lianpi himawk ei maw!

`Nalamdang khatpeuh mu ding hileng, Pasian kiangpan hongpai ahihlam bang ciangtanna tawh enthei ding ihi hiam?`