---
title:  Ngaihsutbeh ding
date:   25/10/2024
---

EGWhite, The Desire of Ages laimai 167–177, “Nicodemus” sim in.

Nicodemus in a thumaan zondan tumdang deuh a, thukhun peuh kinial ding hilo, kha nuntakna ngahna ding bek ahi hi. Kha Siangtho makaihna tawh vantung gam hong muthei ta hi. “Upna tungtawn in Pasian’ hehpihna kisang thei ahihhang; upna in Honpa hipah lo hi. Man hong ngenlo hibek hi. Christ i letcipna khut in Ama’ lainatna tawh mawh thoih damna hongpia hi. Kisikna pen maisak taktakna tawh Christ kiangpan hong pai ahi hi.

“Tua ahihleh koibang in hotkhiat hithei ding? ‘Moses in gamlak ah gul akhai mah bangin’ Pasian’ Tapa zong kikhai ding a, gul in a tuksa leh a khemsa mi khempeuh in en peuhleh nungta ding uhhi. ‘En un Pasian’ Tuuno, leitung mawhna khempeuh puakhia hi’ (John 1:29). Singlamteh panin hongtung tua khuavak in Pasian’ itna honglak hi. Tua itna in Ama’ kianglam hong kai hi. Hih kaihna nialkei peuhleng, eite mawhna hangin hong kikhaipa’ singlamteh phung ah kisikna tawh eite hong kaikhawm ding hi. Tua ciangin Pasian’ Kha Siangtho in upna tungtawn in eima’ kha sungah nuntakna thak hong guan ding hi. I lunggulhna khempeuh tawh Christ deihna mang ding in hong makaih hi. Lungsim, ngaihsutna khempeuh in Ama’ lim sun in hong bawlthak a, nakhempeuh Amah hong aapsak hi. Tua ciangin Pasian’ thukham eite’ lungtang tungah kigelh ta a, ‘Nangma deihbang hihna ah nuam kasa hi, ka Pasian aw’ (Late 40:8) kici theita hi”—EG. White, The Desire of Ages, pp. 175, 176.

**Kikupding Dotnate**:

`Tuiphum John in Zeisu ading lamsial in hongpai hi. Mihing’ muhna ciang beek tawh etsak lelleng zong ama’ nasepna gualzo mahmah lel hi. Na dawnna ding na ngaihsut kawmun: Khalam ah “gualzawhna” koibang in hilhcian ding nahi hiam?`

`A nunglam ciangin, Tuiphum John in lunghianna pawlkhat neikha hi (Mate 11:2, 3; Luke 7:19). Bangin tua dotna piangsak a, upna sungah kip theihna dingin, bang kisin kul hiam?`

`Pawlpi sungkhawng ah makaipi, pilna nei pipi khawng mahin, Nicodemus mah bang in Kha lam thumaan peuh tel zolo thei uhhi. Tuabang munah bang pilna peuh i ngah thei ding uh hiam?`