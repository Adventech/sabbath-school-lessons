---
title:  John’ Nungzui Nihte
date:   22/10/2024
---

Zeisu hong paiphei laitak in Tuiphum John geiah a nungzuite nih ding gige hi. Tua leh John in “En un, Pasian’ Tuuno!” (John 1:36) civat hi. Christ tungtang, Laisiangtholui in Messiah ci-in a gengen pen a tangtun nading, John’ thupuak pen ama’ nungzui nih in za gige hi. John’ nungzui nih in zong Tuiphum John sangin, Zeisu lianzaw a, Tuiphumpa thupuak teng a tangtunna cih a theih uh ciangun, amah nusia in, Zeisu’ nung a zui uhhi.

`John 1:35–39 sim in. John in Zeisu tungtang a teci panna a zakciang un hih nungzui nih in bang hih uh hiam?`

Zeisu tawh kikhawl nuam ahih manun Amah tawh ni nih taam uhhi. Tua lai ah nalamdang bangteng mu kha sinkha uh cih kua’n thei mawk ding? Midangte tungah tua bang thu a hopsawn nopna uh sawtpi pekpan hikhin a, a thu sinkhak uh nasia mahmah kha ding uhhi. Nih lakah khatpa Andrew hi a, ama’ sanggampa Simon kiangah “Kote in Messiah na mukhin ta ung” (Pasian sathua nilhpa) (John 1:41) ci in ko pahlian hi. Andrew in ama’ sanggampa Zeisu kiangah a paipih phetleh, Zeisu in nang Kong theikhin hi, “Nangmah in Jonah’ tapa Simon na hi a, Na min Cephas kici ding hi” (John 1:42) a cihi. Zeisu in Peter ana tellua ahi hi. John lungdamthu sungah a gamtang dingpa cih Zeisu in nathei khinzo hi (John 2:24, 25 en lecin).

“John leh Andrew in, thu umlo siampite leh ukpite bangin dawivei hi peuhmah leh, Zeisu’ khephung ah thusin dingin kisam kha hetlo ding hi. Zeisu’ nasepna khawng a gensia ding leh thukhen ding peuh in hongpai lel ding a, nungzui masa suak hetlo ding uhhi. Tuiphum John thuhilhna panin Kha Siangtho sapna dawng thei pah lian uhhi. Vantung Siapa’ aw telthei pah uhhi. Amau’ lungsim sungah vantung khuavak in Lai siangtholui thu hilhna taansuk hi. Maitang tampi anei thumaan in khuavak thak in hong dingkhia ta hi” —Ellen G. White, The Desire of Ages, p. 139.

John Lungdamthu laibu buppi sungah, Zeisu pen kua hi hiam cih khuavak puakna vive hiding a, tua thupuak pen leitung buppi ah ki hawmsawn ta ding hi.

`Christ leh Christ sungah nangma upna in nangma nuntakna koibang in hong khelsak ngei hiam? Bang kikhelna khawng na lam-en lailai hiam?`