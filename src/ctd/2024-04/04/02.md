---
title:  Tuiphum John Teci Panna
date:   20/10/2024
---

Nungkal sinna sung ombang in, Lungdamthu John in Zeisu Christ in Thu hi a, Piansakma in omkhin cihtawh thupan hi. Tua thupatna sungmah ah Tuiphumpa John in Zeisu’ teci khatmah ahi hi. Jew mite in Messiah nih lam-en uh a, siampi dinmun leh kumpi dinmun ahi hi. Lungdam John in Tuiphumpa John pen Messiah hilo, Messiah taktak ading teci pangpa hi cihi.

`John 1:19–23 sim in. Tuiphum John in zong ama’ nasep in bang hi ci hiam?`

Biakna makaite in John pen kua hiam cih siampite leh Levite in dongsak hi. Judea gam Messiah aki ngaklah danpen, Tuiphumpa in keimah hi ing a cih ding thupi lam-en keei uhhi. Amah Khuavak hilo a, tua Khuavak teci a pansak ding leh Messiah hong paina lampi sialsak dingin Pasian kiangpan hong pai ahi hi (John 1:6–8). Tua hang mahin amah in zong “Keimah in Khazih ka hi kei hi” (John 1:20 ZSV) ciziau hi.

John in tui tawh tuiphum ahihhang, Christ in ahihleh Kha tawh tuiphum ding hi (John 1:26, 33). John pen Zeisu’ khedap khua phel ding nangawn in kilawmlo hi (John 1:27). John omma in Christ omzo ahih manin, John sangin Christ ki pahtawi zaw hi (John 1:30). Zeisu in Pasian’ Tapa hi a, John in Amah pholak hibek hi (John 1:34).

`Isa. 40:1–5 leh John 1:23 sim in. Hih kammalte John in koici zat hiam?`

Lampi neu in suang a kidim hunlai in, kumpite pai theihna ding lampi tungah a zum a hiam te mawlsak ding lam sial dingin sawltakte ki maitai khol sakthei zel hi. Tua mahbang in genkholna a picinna dingin, Zeisu hong paina ding mihing’ lungsim sialkhol dingin John hong pai ahi hi.

`Ei Seventh-day Adventist te in Tuiphumpa John nasep bangte koibangin i sem thei diam? Koibangin a kizawitawn thei tammaw?`