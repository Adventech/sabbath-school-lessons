---
title:  Ngaihsutbeh ding
date:   13/12/2024
---

Ellen G. White, The Desire of Ages laimai 662-680 “Let Not Your Heart be Troubled” leh “Additional Note on [John] Chapter 1,” The SDA Bible Commentary, vol. 5, pp. 911–919 sim in.

Zeisu kua cih a khentatna vuah “Cilehsa en in” (John 8:15) mihing dinmun bek tawh thukhen uhhi. Tua sang a sukzaw lai pen “a puatham” (John 7:24) enbek uhhi. Hih leitung a puksa sunga a puksa mihing mah cilehsa tawh enin, Kha Siangtho makaihna neilo uhhi (John 3:3–7). Ama’ “cilehsa” bekmah mu uh a, Thu in cilehsa in hong omsuk cih ciang khawng ngaihsun baanlo uhhi (John 1:14). Christ khawng pen eima ciangtansa dinmun khatpeuh khawng tawh en ziau cihpen leitung muhna bek tawh khaikhin hilel bek hi (2Cor. 5:16).

“Huhpa pen ‘thumaan Kha’ kici hi. Ama’ nasep pen thumaan kemcing ahi hi. Amah in thumaan Kha leh Huhpa in mihing’ lungsim sungah hong om masa phot hi. Thu maan sungah lungnopna huhna om ahihhang, khialhna sungah lungnop na’ng bangmah omlo hi. Upna maanlo leh ngeina teng hang mahin Satan in lungsim tungah ukzawhna hong neithei hi. Mihingte a maanlo dinmun ah Satan in makaih in, gamtatna hoihlo bawl sak hi.

Laisiangtho sungah Khasiangtho in lungsim sungah hong hopih in thumaan hong guan hi. Khialhna zong hong lak pah in, kha sungpan hong hepkhiat sak hi. Thumaan Kha in Pasian’ Thu tungtawn in na hong sem a, Christ in zong Ama’ teelsa mite Ama’ lam mahah kaai hi.”—Ellen G. White, The Desire of Ages, p. 671.

**Kikupding Dotnate**:

`Tawntung nunna pen Pasian theihna hi (John 17:3). Pasian pen vanglian, itna leh thumaan tawh kidim cihciang lel theihna in bang khiatna nei thei ding hiam? Mikhat in, “Pasian nathei hiam?” ci’n hong dong leh, nakoici dawn tam? Zeisu’ thutawh na koici dawn tammaw?`

`Eima nisim nuntakna tawh kituak in “Na thu in thumaan hi” cihpen in bang hithei ding hiam? (John 17:17).`

`Zeisu in “Leitung panin na lakkhiat ding hong ngen kahi kei a, a gilopa bawlsiatna panin na kep ding a hong ngen kahi hi” (John 17:15). Eima thungetna hong kidawnna ding pen, eima nuntakpih ding teelna mah in koibang in huzaap thei hiam?`