---
title:  Vantung a om ih Pa
date:   08/12/2024
---

John lungdamthu pen mihing kipatcilna Laisiangtho sunga om bangin a kigelh ahi hi. “A kipatcil in Pasian in vantung leh leitung a bawl hi” (Pian. 1:1). Thukhat pan: A kipatcil in Pa, Tapa leh Khasiangtho in vantung leh leitung bawl uhhi. Amau teng pen omna khempeuh’ bulpi ahi hi. Vannuai bup leh a sung omte a nungtate bawl uhhi. Eima leitung ah a tuampian vilvel nuntakna khat om a, tua in mihing ahi hi. Pasian in mihing a bawlna sungah a ngiimna pen, Amah tawh ahi a, mimal khatsim ihi zongin ki lungtuak takin nuntak ding hong deihna ahi hi.

A dahhuai thu ah Lucifer in leitungah mawhna hong tun zen hi. Mawhna in Pasian leh mihing kizopna hong suksiat sak hi. Pasian hong telkhial sak hi. Tua ahih manin, Pasian thei kik in mihing hong hotkhiatna ding in Zeisu in zong eimah mihing pianzia la in mihing hong suak hi.

Zeisu in leitung ah a om lai-in pa deihna bang gamta in, Ama’ nuntakna Pa tungah ki-aap in, Pa in makaihna nuai ah om hi. “Kei leh Ka Pa pumkhat hi ung” (John 10:30). “Pa in Kei sungah om a, Kei in Pa sungah ka om hi” (John 10:38). “Ka Pa’na semlo hileng nahong uploh ding mahuh ahi hi” (John 10:37) cihi.

**Anuai a munte ah Pa’ nasep bangteng pulak uh hiam?**

`John 3:16, 17; John 6:57`

`John 5:22, 30`

`John 6:32; John 14:10, 24`

`John 6:45`

`John 15:16, John 16:23`

`Hih munte in Pa leh Zeisu leh Christ, A Tapa kinaizopna pulak hi. Pa in leitung tawh kinai takin kizom a, eite’ hotkhiatna dingin hotkhiatna thuk hong vaihawm sak hi. Hih thute in Pasian hong itna bangteng hong hilh hiam?`