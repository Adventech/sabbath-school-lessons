---
title:  Zeisu’ Thungetna
date:   12/12/2024
---

John 17 pen Zeisu’ siampi thungetna peuh kici hi. A thukhupna zong hipah hi. Mihing’ dinmun ki puahpha in Pasian tawh a kizopna maan a tun kik dingin Zeisu hong pai ahi hi. Pasian in a sawl bangin lim lamdangte hong bawl hi. A kampau a gamtatna tungtawn in Pasian leh mihing kizomsak hi.

A sawtlo in Zeisu in leitung pan paikhia tading ahih manin, nungzuite tungah Ama’ itna hawmsawn nuam hi. Amah, Pa leh Kha Siangtho a kinaizopna teng theitel sak nuam hi. Tua mahbang in nungzuite in zong, Pa, Kha Siangtho leh Amah tawh mimal kizopna neisak nuamlai hi.

`John 17:1–26 sim in. Zeisu in Amah, Pa leh Kha Siangtho tawh a kinaizop mahmahna, hih munteng in koibang in gen hiam?`

Mi tampi in John 17 pen ki pumkhatna leh ki itna bek hi ciliang uhhi. Pasian ngiimna ahihleh, Amah leh eite mimal kizopna hong puahphat sak ding kamciam ahi hi. Simpha mahmah leng, itna leh thumaan kikal ah kizopna thupi mahmah khat om cihding ahi hi.

“Nang bekmah Pasian maan cih amaute’n a theihna pen, tawntung nuntakna hi pah hi” (John 17:3) acih ciangin, Pasian hilo Amah a kici hihtuak zaw hi. “Keima’ khut sungah na hong piak mite tungah Nangma min ka pulak zo hi … tua mite’n Nangma’ thu mang uh a … Nangma kiangpan in hongpai kahihna thei uhhi” (John 17:6, 8). “Na thu in Thumaan hi a, Nangma’ thu tawh amaute siansuah in” (John 17:17).

Christ in Pa pulak ding in hongpai hi a, Pa aki telkhialhna tampi om ahih manin tua pulakna thupi mahmah hi. Zeisu in Ama’ nasep a pibawlna Lungdam John in hong lak hi. Pasian’ Thu leh a sepna teng Amah hong lakkhia hi. Thumaan thupi selo hileh bang hang hitanta paikul ding hiam?

Zeisu in biakna ukpite nialna thuak in, haksapi takin hong nungta hi. Amite bek thamlo Ama’ nungzuite lakpan in lehdona zong thuaklai hi. Nungzui khatin Amah lehhek a, adang khatin thumvei nial hi. Kuama’ maisakloh thukhenna thuak in, Amah’n hotkhiat ding mite’ khutlum mahtawh Amah singlamteh tungah si hi.

`Zeisu leh Pa kikal a om itna in nangma’ nuntakna sungah koibang in omsak thei ding nahi hiam?`