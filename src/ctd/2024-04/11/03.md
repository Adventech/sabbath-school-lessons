---
title:  Zeisu leh Pa
date:   09/12/2024
---

Eite pen Lutang-Pasian in Amah tawh kikhawl ding in hong bawl hi (Pian. 1:26, 27). Hinapi, mawhna in tua kikhawlhna hong suksiat sak hi. Tua tangthu pen Eden huan sunga thupiang pan in telcian mahmah lel hihang.

`Piancil 3:7–9 sim in. Hihmun in mawhna tawh thukham palsatna koibang in hong lak a, Pasian in mihing hong zong kik zawsop ahihna bang gen hiam?`

Lutang-Pasian in, mawhna meima khempeuh damkik na’ng vaihawm sak hi napi, mihing khempeuh in zong sang khin zo tuanlo uhhi.

Hih kikholhna puahphat kik ding zong, Lutang-Pasian khat in mihing hong suah phot kul hi. Tua hi a, Thu in cilehsa tawh eite lakah hong om a, Pasian’ minthanna hong musak hi (John 1:14–18). Tua ahih manin, mihing in zong Ama’ hehpihna picing takin ki ngahthei hi. Tua thu hawmkhia dingin Zeisu hongpai a, Pasian’ min thangsak in a kitatsa kizopna teng puahpha in, Christ Zeisu in hong piakkhong tuathu teng upna tawh a sang nuamte beek in saantheih ahi hi.

`Bang lam-etna lamdang om hiam? John 1:1, 2; 5:16–18; 6:69; 10:10, 30; 20:28.`

“Kuama piaktawm ahi lo, Christ sungah nuntakna om hi. Zeisu in kuama kicang pan leitawi lo a, kawmtawm lo hi” —Ellen G. White, The Desire of Ages, p. 530. “Hong kiniamkhiat tawm” (Phil. 2:7) a, Ama’ thu hong pulakna ah, Amah Christ hi in hih leitung ah mihing bangin hong om a, Ama’ nuntakna zong Pasian hong piakkhong bangin hong hawmsawn hi. “Christ in Pasian ahihna mahmah pen thu umte tawntung nunna ahi hi”—The Desire of Ages, p. 530.

Mihingte in Pasian theilo uh hi (John 17:25). Tua manin Pa in Amah a kitheihna dingin, khat bek a neihsun Ama’ Tapa hong sawl hizaw hi (John 9:4, John 16:5).

`Hih vannuai tawh kisai in Pasian umlo mikhat in, “Hih vannuai zaipi mial khikhu sungah, eite ading hotkhiatna peuhmah lam-et omvetlo hi” cihi. Hihpa khialhna pen Laisiangtho in bangteng hong hilh hiam?`