---
title:  Pa, Tapa, leh Kha Siangtho
date:   07/12/2024
---

### Tukalsung simding
John 14:10, 24; Pian. 3:7–9; John 16:27, 28; John 16:7–11; John 17:1–26.

> <p>Kamngah</p>
> “Pa in Keima tangin a hong sawl ding Huhpa Kha Siangtho a hong tun ciangin, note tungah thu khempeuh honghilh ding a, note tungah kong gensa thu khempeuh zong hong phawksak kik ding hi” (John 14:26).

Lungdamna John pen Moses tawh kizom phadiak hi. Zeisu in kamsangte tung tawnin kamciamsa Messiah ahihna lahna in lim leh nalamdangte pulak hi. Zeisu pen Christ ahihna tecite zong gualsuk deudau hi. “Keimah” cih Pasian ahihna lahna kammal zong zang hi.

Lutang-Pasian thum teng zong John 1 in pulak zel hi (John 1:1–4, 14, 18, 32–34). Lutang-Pasian telcian mahmah nuam in zalom tampi takmah ki hanciam hinapi, kinial theilo ahih manin piang zolo hi. Bangmah telzawh melloh, mihing’ lungsim kawcik in a phak zawhloh thu khat khawng nial pongmawk cihpen haivai mahmah hi.

John in, Pasian a telcian nuamte in, Zeisu leh Thu sunga hong pulak teng en in ciziau hi. Hih upna in leitung bup kipawlna huamzo pen a – Lutang-Pasian thum teng kikal, Lutang-Pasian leh mihing kikal, mihing leh mihing kikal ah kizopna teng hong huam hi.

Tukal sinna sungah John Lungdamthu sungpan Pa, Ta, Kha Siangtho kisin ding a, vaikhakna lam hita ding hi (John 13–17).