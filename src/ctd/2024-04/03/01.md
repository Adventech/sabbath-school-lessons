---
title:  'A Nung Tangthu: Thu Makai'
date:   12/10/2024
---

### Tukalsung simding
John 1:1–5; Pian. 1:1; John 1:9–13; 3:16–21; 9:35–41; Mate 7:21–23; John 17:1–5.

> <p>Kamngah</p>
> “A kipatcil in Thu a om hi. Thu in Pasian tawh a omkhawm hi. Tua Thu in Pasian ahi hi.” (John 1:1. ZSV)

Kaal masa sinna tawpna lamah John in lungdamthu a gelhna hangthu sinkhin hi hang. Tu kal in zong lungdamthu kipatna lam kilehkik ding hang a, John in amah pen Kha Siangtho in makaih in humuap cih hong theisak masa hi. Laisiangthothak laikungpute in a thu makai dingin, amau hihzawh zah ding pulak khol uhhi. Tua mahbang in John in zong, leitung buppi a huamcip ding Zeisu Christ’ thumaan – Piansakna mapek a thumaan te zong hong pholhkhia hi.

Tua pen laibu kipatna in hong nei a, laisim mi peuhmah in, tua laibu in gen selo mahleh, Zeisu pen Messiah hi cih thei veve uhhi. Laisimte in Zeisu’ tangthu a simkawm un, a thu bulphuhpi teng zong mu theipah ding uhhi. Hih a thu bulphuhpi teng mahmah in leitung ah Zeisu hong nuntak hun sungteng a tangthu sung mahah ompah hi.

Tukal sinna sungah Thumakai (John 1:1–18) leh a thu bulphuh teng tomlakna hi ding hi. Tua thu bulphuh tengmah John’ lungdamthu sungah om kawikawi ding hi.