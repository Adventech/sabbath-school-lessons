---
title:  Ngaihsutbeh ding
date:   18/10/2024
---

EG. White, The Desire of Ages, pp 19–26 “God with Us” sim in.

“Topa Zeisu Christ, a omden Pasian’ Tapa, mimal kip in Pa tawh kipumkhat uhhi. Amah in vantung minthanna bulpi ahi hi. Vantung buppi a thunei pipa hi a, vanmite biakpiak ding pen Ama’ aa ahi hi. Tua pen Pasian va buluhna hituanlo hi (Pau. 8:22–27).

“Leitung pianma in Christ in Pa tawh omkhawm khin cih thumaan ah khuavak leh minthanna omkhin limlim hi. Hih khuavak in khuamial sungah a taang, hong paina bulpi Pasian’ khuavak a lengsak pen ahi hi. Hih thumaan in thuthukpi hi a, theih zawhloh thu thuk tampi hong theihsakna hi a, kuama naih theihloh, kuama ngaihsut zawhloh thuthuk ahi hi”—EG. White Comments, The SDA Bible Commentary, vol. 5, p. 1126.

“Zeisu in ‘lei lakpan in Kei hong kikhai toh ciangin ka kiangah mi khempeuh ka kai ding hi’ (John 12:32 TDB) cihi. Christ pen leitung mawhna hangin a sihsak Honpa hi cih mawhneite tungah lah ding hang a: Calvary singlamteh tunga Pasian’ Tuuno i et ciangin, tatkhiatna thuthuk in eima lungsim sung honglut manin, Pasian’ hoihna in kisikna hong piangsak hi. Mawhneite ading sihna sungah, ngaihsut zawhloh itna lian Christ in hong lak a; mawhnei in tua itna amuh ciangin, lungsim nip in, lungsim sukha in, a kha in mawhna teng phawk in kisiksak hi.

“Tua mite in thumaan deihna taktawh kipuahphat ding a hanciam uh ciangun, Christ vangliatna in amau kai hi. Amau’ kha bangin huzaap cih theihloh hang, lungsim lawp in, a pualam nuntakna tawh gamtang uhhi. Christ in Ama’ singlamteh tung ensak ahih manin, amau’ mawhna in a balkeek Pa musak thei a, tua tungtawn in thukham theihna amau sungah hong lut hi” —Ellen G. White, Steps to Christ, pp. 26, 27.

**Kikupding Dotnate**:

`John in Zeisu Piangsakpa ahihna tawh banghang in thu pan sese hiam? Pasian’ thu sungah Piansakna a thupitna bangpeuh hong gen hiam? Laisiangtho sunga ombang in Piansakna thumaan i telcianna in banghang in thupi thei ding hiam?`

`Sunday’ sinna a dotnate lungngai kik in. Singlamteh tungah tawntung Pasian sihtaang in, piansaksa khatpeuh sizaw leh bangpeuh a piang tammaw? Zeisu in tawntung Pasian ahih sangin nadang khatpeuh hizaw leh, bangpeuh i suplawh tammaw?`