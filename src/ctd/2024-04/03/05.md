---
title:  Hong Kidawkkik Thukhunte – Upna/Uplahna
date:   16/10/2024
---

`John 3:16–21; John 9:35–41; leh John 12:36–46 sim in. Hih munte in a thupatna ah upna leh uplahna koibang in Kidawkkik sak hiam?`

John’ lungdamthu sungah mihing pen khenpi nih in kikhen tawh kibang hi: Zeisu um a Messiah hi ci in a sangte leh, uptheih na’ng hunhoih om napi a teel nuamlote cihbang ahi hi.

Nungzuite pen khen masa pawl hi a, dam takin hong um thei Nicodemus, tuikhuk gei a numeinu leh pianpih mittawpa cihbang ahi uhhi.

A khennihna sungah, Pharisee-te, siampite, lamdang takin tulnga vakna sunga mite leh nungzui a hiliang Judas cihte ahi uhhi.

Muanna/upna cih kammalte pen (Greek pistis) hi a, Lungdamthu John sungah om ngeilo hi. Um cihna (pisteuô) ahihleh 98 vei tak om a, Laisiangthothak bup ah 241 vei om hi. Hih um cihpen John in thupisak mahmah hi. Um cih kammal in Christian khat hih theih nadingin hong gamtangsak pipen ahi hi. Zeisu sungah upna cihpen, sepkhiatna leh nuntakzia hi a, upna thugui kigual deudau-te hilo hi. Dawi gilote nangawn in Zeisu um uh hi (James 2:19).

John sungah tua mi pawlnihte’ kilamdanna pipen in Zeisu tawh a kizopna vive ahi uhhi. Thu-umte, thu um lai ding mite in hong pau hong taai phial taleh Ama tungah lungsim siangtho ding uhhi. Zeisu kiang hong pai ding uh a, taisan lo ding uhhi. Amah in amaute a taan Khuavak ahi hi. Upmuanna tawh Pasian’ tate hong suak uhhi.

Thu umlote ahih uhleh, Zeisu kiangah Amah do dingin hongpai uhhi. Amaute in khuavak sangin khuamial a itzaw uhhi. Zeisu thuhilhte pen amaute in ngeina luite palsat in mu uh in amau lam-et bang hi salo uhhi. Ama’ khuavak sungah amaute tungah thu khen sak ding sangsik in Amah tungah thu khen nuam zawsop uhhi. Amau’ gambup kha tawh ki makaih tawntung ahih manin Zeisu a saang masapen ding gam hi napi; biakna makaite’ lungsim pen hiteng ah hong kilang pha mahmah hi.

`Zeisu in Messiah ahihna tawh kilehbulh in, Zeisu sungah upna tawh koibang inki-nungta thei hiam? A kilamdanna banghangin telhuai nasa hiam? (Mate 7:21–23 enin).`