---
title:  Nuntakna Bulpi Nial
date:   27/11/2024
---

A dahhuaipen tangthu pawlkhat zong Lungdam John sungah om hi. “Tua khuavak in khuamial lakah tang a, khuamial in tua khuavak zolo hi. Amah (khuavak) leitungah om a, Amah in leitung abawl hi napi, leitung in Amah theilo hi. Ama’ mipih te kiangah hong pai hi napi’n, Ama’ mipih te’n na sanglo uhhi” (John 1:5, 10, 11). Tua “Keimah” pen a mipih te in nial uhhi.

Paul in “na lungmuanna uh khahsuah kei un” (Heb. 10:35) cihi. Akhang a khangin Christ leh Ama’ Thu pen mihing in nial thapai uhhi.

“Mihing’ ngaihdan cihpen uplahna tawh hong kipan hi. Thumaan theihna dingin ki dongtel tangtang hi. Langnih dottelna panin theihna kip kingah a, tua tungah upna kinga hi. Tua mahbang in pawlkhat in laisiangtho kantel nading in, science, tangthu, lung pilna, leisung tokikte leh lei pianzia pilna tetawh Laisiangtho sittel nuam uhhi. Tua bang ngaihdan limlim in Laisiangtho uplahna panin hong kipan ngiat ahi hi. Christ in, ‘Mihing Tapa hongpai ciangin, leitungah upna muzo ding hiam?’ (Luke 18:8) cihi.”—E. Edward Zinke and Roland Hegstad, The Certainty of the Second Coming, (Hagerstown, MD: Review and Herald Publishing Association, 2000) p. 96.

`Gam. 13:23–33 simin. Canaan gam ah thukan a paite’ thupuak namnih in bang kilamdanna piangsak hiam?`

Kadesh Barnea a Hebrew-te’ mawhna pen Pasian Thu uplahna hi. Pasian in paito unla tua gam la un cihi. Canaan gam thukantel dingin mi sawmlehnih kipaisak hi. Thupuak nih tawh hong ciahkik uhhi. A tamzaw in thusia hong puak uhhi. Mite golthei lua, khuapite kulh tawh ki umm, muh ngeiloh galhiam nei uh, galkapte galsiam theilua ci uhhi. Eite tuabang hilo, galsiam hetlo in Egypt ah sal in omkhin hihang ci uhhi. Thukan sawmte in, mihing ngaihdan tungah kinga uh in, tuabang in thukim uhhi. Thukan nihte in zong, Pasian’ Thu vangliatna sungah upna tawh, nacih bang un himah hi cihsak uhhi.

`Tuabang khialhna koibang in pelhthei ding ihi hiam? Tua banah, eima ngaihdan peuh tawh Pasian’ na kasem hi ci in, khial theilo ding ki ngaihsutna khawng zong bangci pelhthei ding hiam?`