---
title:  Tawntung Nuntakna Thute
date:   25/11/2024
---

`John 6:61–68 sim in. Zeisu in nungzuite’n Amah a nusia nuam tam cih a dot ciangin, Peter’ dawnna in bang khiatna nei hiam?`

Peter’ kammal “tawntung nuntakna” cihpen John sung tawntung ah omsuak hi. Tawntung nuntakna tawh kisai John 6 sungah mi tulnga vakna tawh kisai-in om hi (John 6:27, 40, 47, 54, 68). Zeisu in Amah Nuntakna Khomun kahi ci a (John 6:35), Ama nuntakna, a sihna leh a thawhkikna in tawntung hotkhiatna bulpi ahi hi.

Tawntung nuntakna cih kammal leh a kibanpih kammal John lungdamthu sungah 17 vei om hi. Tua kammal in kha peuh, a om tawntung na khatpeuh, leimi a hilo nakhat peuh khawng zong hi tuanlo hi. Tu laitak i nuntak sungmah in nuntakna hong guan in hong honkhia a, Topa hongpai ni ciangin a tawp theilo nuntakna hong pialai ding hi. Zeisu in cilehsa hongsuak ahih mahbang in, Zeisu gen thawhkikna zong hih pumpi mah tawh thawhkikna ahi hi. Sihna panin hong phong kik a, Eden ah i neihsa nuntakna hong thaksuah sak ahi hi.

`Tawntung nuntakna koibangin kingah hiam? John 3:15, 16; John 5:24; John 6:40, 47; John 8:31; John 12:46; John 20:31.`

Muanna taktak tawh Zeisu Christ in eite ading hong sihsak dingin hongpai cih i um uhhi. Hih muanna pen hong piakkhong hi napi, kisikna eima mawhna hong maisak in hong sawpsiang na’ng Ama’ sisan sungmah ah ki-aap ding teel kul hi.

Zeisu in, nang zong nong taisan diam cih Peter a dot ciangin, Peter in “Topa aw, kua kiang zuantuan ding kahi hiam? Nangmah in nuntakna kammal nanei hi” (John 6:68) acih thu in, hotkhiatna koibang in kingah cih a nahuam hi gige hi. Thu pilna, tangthu, science leh mihing’ sep theihna pan peuhmah hilo hi. Zeisu – tawntung nunna a neingiat pa in – Kha Siangtho makaihna tawh dawng in a sang peuhpeuh a khawnkhong in apia hi.

`Kamciam tawntung nunna i neihna in i lei nuntakna koibang in huzaap thei hiam? A huzaapna koibangin kimu thei hiam?`