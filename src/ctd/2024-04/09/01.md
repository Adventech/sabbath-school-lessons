---
title:  Nuntakna Bulpi
date:   23/11/2024
---

### Tukalsung simding
John 1:4; 10:10; 1:12, 13; 6:61–68; Gam.13:23–33; Mate 4:1–4.

> <p>Kamngah</p>
> “Keimah in lampi, thuman thutak le nuntakna ka hi hi. Kei tungtawn loin kuamah in Pa kiang a tung thei kei ding hi.” (John 14:6 ZSV).

Lungdamna John sungah, “Nang kua na hiam” ci in Zeisu a kidot ciangin, Zeisu in, Pasian ahihna tawh dawng hi. Sawlbawk kuang sung panin Moses tungah “Keimah” cih pen mangngilh huailo hi. Moses kiangah “Keimah a kici Pa” (Pai. 3:14) cihi. Tua Pasian “Keimah” mahin “cilehsa tawh eite lakah hong om a, Ama’ minthanna a Pa’ kiangpan in a ngah penin, hehpihna leh thumaan tawh kidim hi” (John 1:14).

Tua “Keimah” in John sungah kidim hi. Tukal kamngah zong tua thubul mah hi a: “Keimah in Lampi, Thumaan leh Nuntakna Kahi hi” (John 14:6). Tua “Keimah” in leitung’ khuavak, Nuntakna Khomun, tuu buuk Kongpi, Tuucing Hoihpa leh Lenggui taktak ahi hi.

Tukal sungzong John genbang in Pasian hong lah teng enzom ding hihang. Thute kikhel zangzang a, Zeisu in Messiah ahihna in vanglian napi, mite in Amah nial uhhi. Tuathu thunih tawh kisin ding hang a: khialhna teng pelh theihna’ng leh, khialhna a bawlte vaphak zawhna ding cih thute kisin ding hihang.