---
title:  Upna leh Suahthakna
date:   26/11/2024
---

`John 1:12, 13 sim in. Christian suah theihna’ng cial bangzah om ci hiam?`

John in, Zeisu um in Ama’ min tawh tawntung nunna ngahna dingin a lungdam thu hong gelh ahi hi (John 20:31). John 1:12,13 sungah hihthu cialnih tawh hong pulak hi. Cial masa, Amah sangphot ding, um ding cihna hi. Cial nihna ah, Pasian’ tate hong suahna, taang 13 in Pasian sungpan suahna cihi. Tua ahih manin, Christian suahna sung ah leimi leh vanmi mapang khawm hi. Upna muanna tawh sang in, a khuavak pom peuh leng, Amah in lungsim puahpha thei lel hi.

Tua hi a, upna muanna pen Ama’ Thu zakna pan Pasian hong piakkhong hi (Rom. 10:17). “Christ sungah a beel thipthep upna neih nadingin, Ama’ thu sungah hong kipulaksa mahbangin Amah theih kul hi”—Ellen G. White, Fundamentals of Christian Education, p. 433.

“Kha Siangtho in mihing’ lungsim sungah nasem in khuavak hong piaksakna tawh Pasian sungah upna piangsak hi” —Ellen G. White Comments, The Seventh-day Adventist Bible Commentary, vol. 7, p. 940.

Tapa in Messiah hi ci in a um a sang peuhmah tawntung nunna ngah hi. John in zong Zeisu’ gen Thu sangin a umte naci hi (John 5:24, 38, 47). Lungsim kizawhna ahih leh Kha Siangtho’ maban ahi hi (John 16:7, 8 leh Rom. 8:16 enkak).

`Romans 8:16 sim in. Zeisu sungah hotkhiatna thukhun hi’ah bang kimu hiam?`

Laisiangtho bang upna in, eima lungsim sungah Khasiangtho nasep hi a, uptheih na’ng a bulpi ahi hi. “Upna in, mit a muhna leh bil a zakna thupha lianpi ahi hi.” –Ellen G. White, In Heavenly Places, p. 104. Upna bulpi muh na’ng mihing’ ngaihdan ahihleh, uptheih ding dinmun a omleh um hi sese hi. Laisiangtho deihna ahihleh tua upna pen bel Pasian hong piakkhong hilel hi (Eph. 2:8; 1Cor. 1:17–24; 1Cor. 2:1–6). Upna bulpi panin kipat khitteh theihtelna leh hehpihna sungah khangto ding hi.

`Nang upna bang tungah kinga hiam cih hong kidong leh koici dawn ding?`