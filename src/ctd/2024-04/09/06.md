---
title:  Mawhsak Thukhenna
date:   28/11/2024
---

“Amah a um mi in thukhenna a thuak kei hi. Ahih hangin a umlo mi ahih leh Pasian in khat bek a neihsun a Tapa min um lo ahih manin tu mahmah in thukhenna a thuakzo hi. Hih thukhenna in leitung ah khuavak hong tung khin napi mite a gamtatna uh hoih lo ahih manin khuavak sangin khuamial a deih zaw uh hi.Siatna a bawl mi peuhmah in khuavak mudah a, khuavak a zuan kei uh hi. Banghang hiam cihleh a gamtatnate uh kipholak kha ding ahih man ahi hi. Ahi zongin thuman in a gamta mi in ama gamtatnate Pasian deihna tawh kituak hi cih a kitelmuh nadingin khuavak a zuan hi” (John 3:18–21; John 1:10 enkak).

`Banghang in mite thukhenna tung hiam? John 3:18, 36; John 5:24, 38; John 8:24; John 12:47.`

Leitung khuavak Zeisu nialna in, dawi gilo’ hong mawhzol theihna’ng lunghianna hong neisak hi. Khuavak pen khuamial hong suahsak hi.

Eve zongpen huan laizang a singkung tawh kisai khuavak ki piakhin hi. Satan in tua khuavak pen dotna suaksak hi. Itna Pasian peuhmah in a bawlsa mihing susia kik lo ding hi ci in Pasian’ kammal sittel hi. Ama’ upmawh thu tungah kinga pong hi. Gul in tua singgah a nek leh pauthei liang cihi. Hoh gul thumaan kha ding hi v’aw. Tua singgah ne leng, Pasian kibang ding cileng! Khem thuakta, khuavak pan kihei khia ta hi. A pasal in zong tua lampi mah teelta hi.

`Mate 4:1–4 sim in. Christ in gampa lakah Satan’ mawhzolna a kidal theihna dingin bang thu bulphuh zang hiam?`

Christ in Ama’ mihing’ dinmun tawh ngaihsutna, Adam leh Eve tegel mahtawh a kibang, Kadesh Barnea a Israel mite mihing dinmun mah tawh hong pai hi. Itna Pasian in Ama’ Tapa pen gampa lakah an leh tui omlo kepcinna omlo in, sun sawmli leh zan sawmli sung nusia cip hiam cihtheih ding dinmun ahi hi. Amah Pasian’ Tapa ahihna sittel theilua – Hih suangte khomun suaksak gawp leng ai’ve! Tua sangin, Amah in Pasian’ kammal tawh dawngkik zaw hi. Leitung ngaihsutna ciang lel tawh hilo in vantung ngaihsutna tawh na gamtang zaw hi. Ama’ lampi telkhialh ding bangzah in baih hiam, mi tampi, thu-umte nangawn in teelkhial theilai hi.