---
title:  “A Zozo Hi”
date:   17/12/2024
---

John 19:17–22 sungah, Pilate in Latin, Greek leh Hebrew pau in, “Nazareth mi Zeisu, Jew Kumpipa” (John 19:19) ci in gelh hi. Biakna makaite in tua khelsak nuam hi. Pilate in ahihleh, khel selo lel a, Zeisu pen singlamteh tungah Kumpi kisuaksak cih gamdai teci panna khat ahi hi. Hihteng ah Zeisu in amau’ Kumpi taktak, Jew kumpipa in, mi mawhneite tawh kikhai khawm uhhi.

“Pilate leh Jew mite sangin a lianzaw vang khat in, Zeisu’ lukhung a lai kigelh ding teng geelkhin zo hi. Ngaihsutna hong phong in, laisiangtho zong dingin Pasian’ vaihawmna khat ahi hi”—Ellen G. White, The Desire of Ages, p. 745.

`John 19:25–27 simin. Singlamteh phungah a lainat-huai Zeisu’ nu in bang hih hiam?`

Tuani singlamteh phungah ding mite lakah itpa John, Zeisu’ nu Mary leh a dang tampi om uhhi. Abeisa kum sawmthum, Joseph leh Mary in, biakinn ah Zeisu hong aap lai in Simeon in hihthu genkhol khin hi (Luke 2:34, 35 enkak). Tu in a sih madeuh in Zeisu in, anu kiangah “en in na tapa!” ci a; John kiangah zong “en in na nu!” (John 19:26, 27) aci hi.

`John 19:28–30 simin. Zeisu a sihding in “A Zozo hi” acih in bang thupi hiam?`

Greek pau a teleô pen (zo, picing, bawl khin) hi a, tang 28 ah (nakhempeuh kicing ta) cihna hi a, tang 30 ah “mankhin ta hi” cihi. Tua banah teleioô (zo, siangsak) cihzong tang 28 ah om a, Laisiangtho picin sakna cihi. Bangzah in khasiat huai taleh, na khempeuh ki zosiang in, ki picing sakzo hi.

`Zeisu in, “A Zozo hi” a cihciang in ei ading bang khiatna nei hiam? Bang kizo a, eima nuntakpih ding bang om hiam?`