---
title:  Ngaihsutbeh ding
date:   20/12/2024
---

Ellen G. White, The Desire of Ages “It Is Finished” lai. 758–764; “The Lord Is Risen” lai. 779–787; leh “Why Weepest Thou?” lai. 788–794, simin. Clifford Goldstein, Risen: Finding Hope in the Empty Tomb (Nampa, ID: Pacific Press, 2020) etbeh in.

“Pilate in Zeisu khahnuam hi napi, hi theilo cih thei ahih manin, ama’ vang leh dinmun kepcing ding ciang ngaihsunta hi. A leitung vang khahsuah ding sangin, mi siang-tho khat piakhia nuamzaw hi. Sup ding thuak ding ciangin tuabang piakkhiat tam thei mahmah hi. Lungpilna leh dinmun zong thukhat, angkhualna zong thudang khat hi leuleu hi. Tua laitak in khialhna lam manawh luata a, gilote tawh a kiholem peuhmah mawhna khuamial thukpi sung tungsuk lel ding hi”—Ellen G. White, The Desire of Ages, p. 738.

“Zeisu in ahihleh, Amah sep dingin a ksiawl nasep a zawhkhit masiah in ‘A Zozo hi’ (John 19:30) ci in Ama’ nuntakna piakhia nailo hi. Galdona zota hi. A taklam khut leh a baan siangtho in galzawhna ngahta hi. Gualzopa hita a tawntung sangpenna ah Ama’ dial khaita hi. Vanmite’ lakah nopna omlo ding hiam? Honpa’ galzawhna sung ah vantung buppi in gualzo hi. Satan gallel ta a, ama’ gam mangthang khinzo hi.”

“Vanmite leh a puklo leitung dangte ading in ‘A Zozo hi’ cih kikona in thu kician khat ahi hi. Amaute a dingin zong eite mahbang in tatkhiatna nasep lianpi ki zosiang ta ahi hi. Amaute un zong Christ’ galzawhna’ gah eite tawh kibang in ngahkhawm theita uhhi.” —Ellen G. White, The Desire of Ages, p. 758.

**Kikupding Dotnate**:

`Bang khentatna bawlna in, Pilate bangin khentat khialhnate pelhtheih na’ngin, hong huhthei ding hiam?`

`Banghang in Zeisu eite aiawh in a sih kul hiam? Banghang in Amah in eite hong Aiawh kulsese hiam? Hotkhiatna i ngah theihna dingin banghang in Ama’ sih kul sese hiam? Bang laisiangtho mun nong lakthei diam?`

`Zeisu’ thawhkikna uptheihna dingin leitung tangthu leh laisiangtho koibang in kizom hiam? Tangthu in, tua thawhkikna koibang in kipsak hiam?`

`1Cor. 15:12–20 lungngai un. Christ thokik lo hileh “Christ sunga ihmute kisia ding” uhhi (1Cor. 15:18). “Christ sunga ihmute” vantung tung pahpah hiam? Christ’ hong paikik, thawhkik nidong misite ihmu ding cih Paul in koibang in kipsak hiam?`