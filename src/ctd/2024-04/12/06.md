---
title:  Zeisu leh Mary
date:   19/12/2024
---

`John 20:11–13 sim in. Mary Magdalene in hanhawm a khiatna a theih nailoh manin bang thu piang hiam?`

Hihteng ah Mary’ gamtatna a nunung pen madeuh in amah in Peter leh John kiangah hanhawm thu gen hi (John 20:2). Han ah taivat uh a, tuakhit a sawtlo in amah, hong ciahkik hi. Peter leh John in han a ettel khit uh ciangun paikhia lel uhhi. Hi napi Mary hong paikik ciangin han ah kap thapai hi. Tua sungteng kap pha mahmah cihna ahi hi. Tu in zong hansung ensuk in kapzel hi.

Lamdang a sakvat dingin, Zeisu’ luang kisialna hansung ah vanmi nih puanpak silh in tu amu hi. Vanmi nih in, “Numei aw, banghang in kap thapai nahiam?” (John 20:13) ci’n dong uhhi. Ama’ dahna pen mite’n a Topa’ luang lakhia uh a, koiah koih cih theilo in dah ci in dawng hi.

`John 20:14–18 sim in. Mary ading na khempeuh bangin khelsak hiam?`

Mitsung khitui dim pelhpalh in, Mary a nunghei leh ama’ nungah mikhat ding amu hi. Tua mikhual in vanmite kammal mah tawh “Numei aw, banghang in kap nahi hiam? Kua zong nahiam?” (John 20:15) ci in dong hi. Mary in huan cingpa tawh kiho in ki ngaihsun ziau in Zeisu’ luang hong zonpih in ciziau hi.

Mikhualpa in “Mary aw” aci hi. Tua ki pulakna kammal khat in leitung khelzo hi. Thakhat in Mary in a thokik ama’ Topa tawh amah kihoho ahihlam hong phawkta hi. Zeisu in zong kei hong len kei in, Ka Pa kiang kahto phot ding hi ing cihi. Mary sepding pen, pai a nungzuite kiangah Topa kahto ding “Keima’ Pa leh note’ Pa, Keima Pasian leh note Pasian kiangah kapai ding hi” (John 20:17) cihi. Mary in a nasep picin zo hi. Nungzuite kiangah Topa muzo a, Topa tawh a kihona khempeuh a vagen dildel hi (John 20:18).

`1Corinth. 15:12–20 sim in. Paul cih mahbang, sihna pan Christ thokik kei peuhmah leh, eite Christian hihna in bang phattuam peuhmah ding hiam?`