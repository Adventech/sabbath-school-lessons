---
title:  Han Hawm
date:   18/12/2024
---

`John 20:1–7 sim in. Hiteng ah ei Christiante adinga thupi bangpeuh ki pulak hiam?`

Zeisu in Friday nitum kuanin si a Sunday zingtung in thokik hi. A phum hunin Sabbath naita (John 19:42) ahih manin, hih semsem uh a zozo lo uhhi. Zeisu bangzah in it taleh uh, nungzuite in Sabbath tawlnga in han pailo uhhi (Mark 16:1; Luke 23:56 enkak). Sabbath khit ciangin, numei pawlkhat in paknamtui keng uh in, Sunday zingtung in han ah pai uhhi. Upmawh lohpi in, suang na kikhuk khin a, han hawmpi a nahi hi.

Magdalene Mary zong han hongpai lakah khatmah nahi hi. Ama muhbang gen dingin Peter leh John kiangah hong tai hi. Tua pasal gel zong hong taipah uh hi. John in Peter makhelh in tung masa hi. Kunsuk in a etsuk leh, Zeisu a kituamna puan teng kikhep linlian mu hi. Ahihhang asung lut nawnlo hi.

Peter ahihleh, asung leu teitei in a puante va muhsak hi. Zeisu’ lutang a tuamna puan zong om a, puan dangte tawh kikoihkhawm lo hi. Kizial linlian in ki tuamkoih hi.

`John 20:8–10 sim in. A lu tuamna puan kizial in bang khiatna nei hiam?`

Peter hansung a lutkhit ciangin John zong lut hi. John 20:8 in, amah lutsuk in, va mu a, um ci hi. Han sungah hanpuan mu in a lu tuamna a tuamin kikoih amuh ciangin, Zeisu sihna pan thokik cih, John in bang hangin um thei sese hiam?

Hih dotna dawnna dingin, banghang in han a hawm masak kul cih ngaihsut ding ahi hi. Han buluh te omthei hihtuak hi. Hi taleh tuathu in thuthum tawh piang theilo hi. Amasa in, Mate in han kicing ci a (Mate 27:62–66), han buluhna omtheilo ding hi. Anihna, han buluhte in van manpha bek gu uh a, siluang gulo uhhi. Athumna, han buluhte in nawhtat mahmah uh a puan khep selo uhhi.

Tua ahih manin, John in zong puan kikhep linlian amuh ciangin, Zeisu in sihna pan thokik taktak hi cih umthei hi.