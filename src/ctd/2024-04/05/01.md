---
title:  Samaria Mite Teci panna
date:   26/10/2024
---

### Tukalsung simding
John 4:1–42; 3:26–30; Jer. 2:13; Zech. 14:8; Ezek. 36:25–27.

> <p>Kamngah</p>
> “Amaute in tua nu kiangah, ‘Nangma genna hangin a um ka hi nawn kei uh a, komau mahmah in a thugen za in, leitung mite honkhia taktak dingpa cih thei ka hih manun a um ka hi uhhi’ aci uhhi’” (John 4:42).

Samaria mite kuate hiam? Israel gam saklam tengpen Assyria te in BC 722 kum in gamsung daih nading ci in galmat khin uh a, gamsung mun khempeuh ah thehthang gawpta uhhi. Tua mahbangin mundang panin hong kipaipih mite zong Samaria gam sungah tenguh a, Samaria gammi hong suak uh in, amau’ minam ngeina tawh Judah biakna bia uhhi.

Jew mite tawh amau’ kizopna uh bel hoih hetlo hi. Babylon panin hong ciahkik Jew mite’ biakinn lamkikna bang pen hong langdo uhhi. Amau Samaria mite’n ahihleh Gerizim mualtung ah amau’ biakinn a lamkhin zaw uhhi. Tua biakinn pen Jew makaite John Hyrcanus in BC 128 kumin suksiat sakta hi

Christ hunlai in zong hih lungsim mah pualai uhhi. Jew mi peuhmah in Ahihtheih zahin Samaria mi peuhmah pelh uhhi. Sumlehpai bel thukhat ahihtei hang, thudang peuh mah kizoppih lo sitset uhhi. Jew peuhmah in Samaria mi tungpan in leitawi lo bek tham lo bangmah lalo uhhi. Tuabang bilbial thu om kawmkal ah, John in Zeisu in tuikhuk geia Samaria numei nu leh, Samaria khuapi Sychar khuamite tawh a kihona teng John in na ciamteh suk hi.