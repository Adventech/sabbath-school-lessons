---
title:  Ngaihsutbeh ding
date:   01/11/2024
---

EGWhite, The Desire of Ages pp. 183–195 “At Jacob’s Well” simin.

“Samaria numei in Honpa amuh phetleh midang zong paipih pahlian hi. Zeisu’ nungzuite sangin thuhilh muibun zaw liang hi. Nungzuite ahih uhleh Samaria sungah tha ngah na’ng bangmah mulo uhhi. Amau lungsim sungah nungciang in nasep lianpi ading bekmah lunggulh uhhi. Amau’ kimkot ah anlak theihna ding bangmah mu zolo uhhi. Amau in a pampaih uh numeinu tungtawn in, khuazang bup in Honpa’ thu zaklawh zaw uhhi. Ama mipihte kiangah khuavak puakthei hi.”

“Hih numeinu in Christ sungah upna diktak nasepna hong lak hi. Nungzui maan taktak peuhmah Pasian’ gam ading in thuhilh sia ahi hi. Tui nungta a dawn mi peuhmah nuntakna tuinak hong suak ding hi. A saang mi in a piakhia mi suak ding hi. Christ hong hehpihna in kha sungah hong omleh, leikeu munah ciktui bang hi a, mite thalawp sak, a kisia ding a omlel mite in zong nuntakna tui dawn thei sak hi”—Ellen G. White, The Desire of Ages, p. 195.

**Kikupding Dotnate**:

`Sunday ni dotna nunung pen enkik un. Thumaan taktak gen sawm in maw. Nomau’ ngeina sungah, teci pantheih na’ng hong khak-hal thei bangpeuh omthei ding hiam?`

`Zeisu in Ama’ mipih te’n a langdo denkeei uh Samaria minam lakah maipha a ngah theihna banghang hiding in na um hiam?`

`Samaria numei nu dingin kingaihsun dih in. Theihloh khualmi khat in ama’ gamtatsa thu simtham khempeuh pholhkhia thei cih theisak hi. Khualmi lualo khat in hih thusim bangzah in theikhin ding hiam? Zeisu in amah pakta lel cihding ahi hi. Zeisu in eite gamtatsa, mite’n a theih ding i deihloh thusimtham khempeuh theikhin dikdek cih hih tangthu in bang hong hilh hiam? Tuanu tungah a hihna khempeuh zong eitung ah hong hih nuam cih koibang in hong theisak hiam?`

`John Lungdamthu sungah tuikhuk gei Samaria numeinu tungah Zeisu’ nasepzia tungpan in bang thukhun thak ngah nakisa hiam?`