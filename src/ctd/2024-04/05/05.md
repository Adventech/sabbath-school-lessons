---
title:  Zeisu A kipulakna
date:   30/10/2024
---

`John 4:16–24 sim in. Hih numei’ thu selsim teng thei ahihlam lahna in Zeisu in bang hih a, numei in koici dawnkik hiam?`

Khuavak pen tang-et leng ki-en zolo hi. Zeisu pen kamsang khat hi cih a phawk khit nangawn in pelh sawm lailai hi. Tua nu in, Jew leh Samaria mite kikal a biakna kilem lohna – biakpiak na’ng a kilawm pen mun Zeisu kiangah dong hi.

Zeisu in zong Samaritan te in na biakpiak uh kua cih zong theikei uhteh cihi. Amau’ biakna pen Judaism leh dawi biakna kihelzau hi cihi. Jew te’n ahihleh amau tung ah aki pulak Pasian bia uh a – Samaria mi ading zong a thupi ki-aap nading munkhat ahi hi.

Pasian diktak biakpiakna pen munkhat bekah kip ngeungau tuanlo hi. Tua hi a, biakpiakna mun ding a kihona in khiatna nei mello hi. Pasian pen Kha ahih manin, kha leh thumaan tawh biakpiak ding bek ahi hi. Numeinu in tua thumaan sangthei pah a, hong pailai ding teng ading zong kisakhol in omta hi.

`John 4:25, 26 sim in. Tuanu tungah Zeisu in Amah koibang in ki pulak hiam?`

Lungdamthu buli teng sungah, Zeisu in Ama’ gimna thuak masang in Amah Messiah ahihlam aki pulakna hibek mah ahi hi. Mi tampi kiangah zong pulak selo in, kua mahin thupi asak selo, Jacob tuikhuk geia numei tungah kipulak se hi. A lungzuang a khatem mite Zeisu in lunglut sese hi.

Hih numei zongpen, ngeina kigawmtuah pan bek thamlo, lungsim aki sangsak miliante zong hi khollo napi, Zeisu in Amah kua hi cih ana ki pulakkhia hi. Tuanu thu selsim teng khempeuh a pholhkhiat khit ciangin, Amah koici uptheih ding cih zong thu kician tawh na hilhcian hi.

`Lungdamthu a kizeel theihna’ng in, Mihingte kikal a ki deidanna eima’ bawl tawm teng sukkhap kul ahihna, hih tangthu in koibang in hong hilh naci hiam?`