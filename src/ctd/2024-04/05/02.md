---
title:  Langpanna Hong Piankhiatna
date:   27/10/2024
---

`John 4:1–4 sim in. Samaria gamsung ah Zeisu a paisak bangthu hiam?`

Tuiphum John sangin Zeisu in mitam tuiphum zaw cihthu Pharisee mite in hong theikhia uhhi. Hibang thu in John’ nungzuite leh Zeisu’ nungzuite kikal ah thubuai omsak thei hi. John’ nungzuite in, amau’ topa’ min hoihna ading in hazatna nei khinkhian uhhi (John 3:26–30 simin). Liatna vai John in a dawnna ah, kei ka kiamsuk ding a, Zeisu ahih leh khangto ding hi (John 3:30) cihi. Langpanna khatpeuh omkha leh pelh na’ng in Zeisu Judea panin Galilee ah paikhia hi. Hih gam nihte kikal ah Samaria pen lamka bompi ahih hang lampi dang zong omlai hi. Jew a ki-aap mahmah te nangawn in Samaria gam pelh in, a gamkiim ah kualpai liang in Perea gam kantan liang uhhi. Ahihhang Zeisu in Samaria gam sungah sep ding nei hi.

`John 4:5–9 sim in. Tuikhuk geia numei tawh kiho theihna ding in Zeisu in hihbang thute mah koibang in zang hiam?`

Jacob’ tuikhuk pen Shechem khua nawl a om hi a, Sychar khua tawh taikhat val gamla hi. Nungzuite in khua sungah an lei dingin apai kal un, Zeisu ahihleh tuikhuk gei ah tu hi. Tua tuivotciim angah theihna’ng bangmah neilo hi. Numei in tuikhai ding hong pai ciangin, tui dawnkhat ngen hi.

John 3 sungah, Jew ukpa leh Rabbi zong ahi Nicodemus in, ki niamkhiat takin Zeisu kiangah hong pai hi. Mi’ muhloh dingin zan in hong pai hi. John 4 sunga numei a hihleh, sun lamin kibu hi napi, midang in zingdap leh ni vot ciangin midangte tuikhai tawh a kipelh thei dingin, sunkam in tuikhai in hong pai hi. Bang dingin sunkam in tui vakhai cih gentheih a omloh hang, tua a tuikhai napan in Zeisu tawh kimu in ama’ nuntakna hong kikhel thei hi.

Jew siapa khatin a tualniam Samaria numei khat tawh kiho ci in kigen ngeingai keei hi.

`Nangma minam ngeina khatpeuh in Nangma teci panna hong khaktan thei bangpeuh omding hiam? Koibang in tuate kheng thei ding hiam?`