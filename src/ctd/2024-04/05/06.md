---
title:  Samaria Mite’ Teci Panna
date:   31/10/2024
---

`John 4:27–29 sim in. Upmawh lohpi in numeinu in bang hih hiam?`

Zeisu leh numeinu kihona pen nungzuite hong tun ngeingai ciangin hong khawl hi. Numei khat tawh kiho cih lamdang sapipi mahun bangmah dong ngam nailo uhhi. An- ne dingin sawl phot zawzen uhhi.

Tua laitak in, numei in, a tuibeel nusia liang in, khuasung ah taiphei vingveng in, amah Zeisu tawh a kihona teng khuapihte kiangah va hawmsawn pah hi.

`John 4:30–42 sim in. Tua khit ciangin bangteng pianglai a, lungdamthu kizeel theihna ding bang kisam cih hong hilh hiam?`

Zeisu in anlak tangthu a gengen laitak in khuasung mite pianthakna hong lutvat in a thugen khawl kik hi.	 Zeisu in Ama’ nasepna ah thupiang telcian lel cih John in hong theisak nuam hi. Samaria numei tungah hotkhiat ngiimna hawpsawn ding pen annek ding sangin thupi sazaw hi. Khate makaih nuam hi. Lungdamthu pen, tuabang ahi lote kiang nangawn ah hawmsawn ding cih nungzuite a thuhilhna in Zeisu in hih thupiang zang hi.

John’ laibu sung thu manpha tampi om a, John 4:39-42 zong khat hipah hi. “Ka gamtatnasa khempeuh hong genkhia thei hi” (John 4:39) aci numeinu teci panna panin Samaria mi tampi takmah un thu um uhhi.

Samaria te in Zeisu amau kiangah taam dingin ngen uhhi. Tualai ah taam a, Ama’ Thu hangin thu ummi tampi hong ki behlap lai uhhi. Numeinu kiangah “Nangma thugen hangin a um kahi nawnkei uh a, komau mahmah in a thugen kaza uh a, leitung mite a honkhia dingpa taktak hi ci in thei kahih manun, a um kahi uhhi” (John 4:42) ci uhhi.

`Mi khatpeuh teci panna in bangzah in thahat thei cih hih tangthu in bang hong hilh hiam? Nangma nuntakna sungah Zeisu hong hihsak thute in koibang in teci hong hisak thei ding hiam?`