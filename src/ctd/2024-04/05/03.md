---
title:  Tuikhuk Geia Numei
date:   28/10/2024
---

`John 4:7–15 sim in. Hih thu hangin numei nu tawh kiho theihna ding in Zeisu in koici zat hiam?`

“Jew leh Samaria mite kihuatna in Zeisu tungah tua numei in thupha a bawl theih nading khaktan himah taleh, Honpa in a lungsim honsakna dingin, hehpihna khat a ngen hi. Tua hehpih ngetna bel kinial khin hi taleh; muanna in muanna mah khangsak hi”—Ellen G. White, The Desire of Ages, p. 184.

Nicodemus tawh a kiho laimah bangin, Zeisu in midangte lungsim khempeuh a theikhin hi. Jew mi khatin Samaria mi tungah hehpih ngen cihpen lamdang sa ahih man in, Zeisu in zong Ama’ deihna zom pah in “Pasian hong piak ding teleh tuidawn ding hong ngenpa theitel lecin, Ama’ kiangpan atui a ngen ding nahi zaw a, Amah in nuntakna tui nang hong pia ding hi” (John 4:10) cihi.

Numeinu dawnna zong Nicodemus dawnna mah tawh kibang hi. “Hibang thu piangthei ding maw” (John 3:9) ci hinapi pianthak lawh zaw hi. Tua mahbang in numei in zong, “Tuikhuk thuk hiven, tuikhai nading bangmah na neih lohpi, koi panin nuntakna tui ngahthei ding nahi hiam?” (John 4:11) a cihi. A thunih mah (Jew mite sia leh zualzang numei) in Zeisu in, amau nihgel in a theih ding a kisam khalam thumaan hilh hi. A nihtuak un, Zeisu in thukhat hilh hilel hi: amaute un pianthak dinguh cihi.

`Nuntakna tui tawh kisai Zeisu’ kammal in Laisiangtholui sungah bang zungthuk nei hiam? (Jer. 2:13; Zech. 14:8).`

Tui pen nuntakna dingin ki tulmawh a; tui lotawh mihing ki nungta lo ahih manin tawntung nuntakna sungah zong tui in mun thupi khat mahpan limpua ngiat hi. Tua hang in Zeisu in, “Keima piak tui a dawn peuhmah in dangtak kik nawnlo ding uhhi. Tua Kei piak tui a dawn te sungah nuntakna tui piang ding a, nungta paisuak ding hi” (John 4:14) cihi.

`John 7:37, 38 sim in. Hih munte sungah Zeisu in ei a ding bang hong gen a, Ama’ hong kamciam lakpan in ei ngah theih ding bangpeuh om hiam?`