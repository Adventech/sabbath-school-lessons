---
title:  'Zeisu’ Thu Laisiangtholui Genkholhna: Khen II'
date:   20/11/2024
---

Zeisu in biakna makaite kiangah: “Tawntung nuntakna om ding hi cih lam-etna tawh, note in Laisiangtho na sim uhhi; tua nasim uh laisiangtho in Keima’ thu mah teci a pang hi” (John 5:39) aci hi. Ama’ tungtang a kipulakna manpha lua hi.

Muhdan a tuamtuam om taleh, laisiam pawlkhat in, Nazareth khuami Zeisu in Lai Siangtholui genkholsa a zaa simin tangtun hi ci uhhi. Bangzah peuh pha taleh, mikhat’ lawh cinna sangin a tawmzaw phial hi taleh, tam a tawm taleh, a hoi dengdang sa vive ahi uhhi. Gentehna lim khat bawlpak leng: Kalaymyo huam sungteng khempeuh dim in sumtang pi nih (2 feet) sangin ciang venvan ding hang a, tangkhat a san zut deldal ding in; a mit a kituamcip mikhat in tua a san a kizut sumtang lakhia sak ding, khatvei bek hihthei cileng; tua khatvei tawh kua peuhmah in tua sumtang san lakhia kha thei ding hiam?

Christ a suahna, a nuntakna leh a sihna khempeuh Laisiangtholui in genkhol khin dikdek a, aki lam-en Messiah ahihna thu a pulakna te lamdang thei mahmah hi. Zeisu in kua hi a, Amah um in Ama hongpiak hotkhiatna sang ding cihthu John in Laisiangtholui kammalte zangin hong pulaak niloh hi.

**John Lungdamthu sungpan anuai a munte in kamciamsa Messiah pen Zeisu tawh tangtung hi cih bangteng tawh honghilh hiam?**

`John 12:13; Late 118:26`

`John 12:14, 15; Zech. 9:9`

`John 13:18; Late 41:9`

`John19:37;Zech.12:10;13:6`

`Nangma’ upna sungah bangzah na kipkho hiam? Mi khat in Zeisu pen Messiah hi cih na upna hong dong hileh; bangci dawn in, nang’ upna kipsakna dingin bang hih ding nahi hiam?`