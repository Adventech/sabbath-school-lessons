---
title:  Laisiangtho in Ukzawhna a Neihna
date:   18/11/2024
---

John in Zeisu Messiah ahihna a kilang sakna teci dingin, laisiangtholui genkholna sungah Christ nasep ding ukzawhna aana a neihna cihte zong zang lai hi. Laisiangtholui in John Lungdamthu bek hilo, Laisiangthothak ading in zong, thubulphuhpi mah ahi hi. Zeisu in kua hi a, koipan hong pai a, bang hih in bang hih lailai ding cihte pen – Laisiangtholui sung bulphuh in kigelh ahi hi.

`John 5:39, 40, 46, 47 sim in. Hih munte in Laisiangtho ukzawhna aana tungah Zeisu’ muhdan koibang in gen hiam?`

Lungdamthu sung tawntung ah, laisiangtho in Amah teci pang hi cih lak tawntung hi. Etpak dingin Laisiangtholui sung thupiang tengin Zeisu hihding teng khempeuh genkhol hi. Anuai a thu zong Gamlakvakna 21:5-9 sung thupiang teng ahi hi. “Gamlak ah Moses in dalgul a khai mahbang in, Mihing Tapa zong kikhai ding hi” (John 3:14). Hih pen, a tangthu bek a gen hilo, Amah akicihna hipah a, tua tangthu koici khiat theih ding cih hong hilhna hipah hi.

Zeisu bek hilo, Laisiangtholui in zong Zeisu vive mah kawk ngiat hi. Lungdamna John sungmah ah Philip’ kammal ngiat simkha hihang a “Moses in Thukham laibu sunga a gelh le Kamsangte in laibu sunga a gelh uh Joseph tapa, Nazareth khua mi Zeisu ka mu zo uh hi” (John 1:45) cihi.

`A nuai a munteng simin: John 13:18; John 17:12; John 19:24, 28, 36. Jesus leh John in a telna bangin hih Laisiangtho munte in bang ukna aana nei naci hiam? Laisiangtho khempeuh in eima upna ading hi acih mahbang in bang thu hong gen hiam?`

`Laisiangtho vangneihna khawng a neuseh thei dingin bangteng peuh in hong tawsawn gawp thei hiam?`