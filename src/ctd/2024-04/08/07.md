---
title:  Ngaihsutbeh ding
date:   22/11/2024
---

Ellen G. White, The Desire of Ages laimai 662-680 “Let Not Your Heart Be Troubled” sim in.

“Kham kholna mahbangin, Hebrew mite sungah thumaan kikhol hi. Jew te sumbawlna in vantung’ theihpihna tawh hi a, Christ tektek in a phuhsak ahi hi. Lim leh liim khempeuh tawh thumaan kikhuh khinkhian hi. Zeisu hong paikhin napi, tua lim leh liim te in Zeisu kawk ahihlam Jew mite in phawk khalo uhhi. A khutsung vuah Pasian’ thu tawi napi in; tanglai pupa panin a khang a khang in a luah suksuk uh mihing’ ngeina leh laisiangtho zong mihing letkhiatna lel teng in; thumaan pen Zeisu ahihlam liahsak hi. Laisiangtho sunga khalam thu teng mansuah uhhi. Sum kholna innpi amau ading in kihongsa in om napi, thei khalo uhhi.”

“Pasian in mihing’ mai pan Ama’ thumaan seello hi. Amau gamtatzia tengin thumaan kilangsak zolo hi. Jew te tungah Christ in Amah Messiah ahihna thukip tampi piakhin hi napi; Christ hilhna tengpen, midang khensatna khat azui dingin a kizol sa uhhi. Christ nung zui le uh, amau’ deih thu leh ngeina ahi, angkhualna, pasian-mi lohna teng paamaih sa uhhi. Tua ahih manin, Pasian hong piak theih Christ sungah upna tawh ki-aap nuamlo uhhi. Laisiangtholui um ung ci napi in, tuasung a Christ tawh kisai teci panna teng sang nuamlo uhhi. Amau’ taang upna teng nutsiat loh phamawh in a kithuzawh khak dinguh lau uhhi. Lungdamthu manpha, Lampi, Thumaan leh Nuntakna in amau lakah om gige napi, vantung in a piaktheih silpiak lianbel pen nial mai uhhi”—Ellen G. White, Christ’s Object Lessons, p. 105.

**Kikupding Dotnate**:

`Zeisu’ nuntakna sunga a tangtung genkholna in koibang in upna hong neisak hiam?`

`Zeisu a um veve biakna makaite a tuktheih na’ng thaang thum bang li bang gen dih in. Tuni in tuate koibang in omlai hiam?`

`Tuni in nangma lungmuan theihna khat omsak in. Na upna hong thahat sakding in koici kalsuan ding nahiam?`

`Monday sinna ah Laisiangtho’ ukzawhna icihcih pen, koibang in lung hiang in kinial kha thei ding hiam?`