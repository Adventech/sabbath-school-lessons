---
title:  Limte, Nasepnate leh Nalamdangte
date:   17/11/2024
---

John in Zeisu pen Messiah hi cih a kipsak nadingin nalamdang a ciapteh teng pen, limte, a nasepte leh nalamdangte a tangzai zaw in ciamteh hi.

Kamsang tampi, leh kamsang zuaute nangawn in nalamdang tampi bawlthei uh ahih manun, limte leh nalamdangte bek in Messiah hihna kipsak zolo hi. Limte in nalamdang lakpa cihna ciang bek tun ahih manin, John in limte cianglel ciamteh khinlo lel hi. John ciapteh nalamdangte in Zeisu pen Pa kiangpan a hong pai Messiah ahihna a lak limte hipi pen hi.

`John 5:17, 20, 36–38 sim in. Limte tawh kisai in, hih munte in Zeisu leh Pasian kikal ah kizopna koibang in hong hilh hiam?`

Zeisu in tua limte mah pen Pa leh Amah a kinaihna lahna in zang hi. Amau nih un pumkhat hi uhhi. A nasepna vuah “Pa in keima sungah om a, ama sungah kei ka om” ci hi (John 10:38; John 14:10, 11).

Zeisu hong paina a ngiimna in, Amah a sawlpa’ na sem ding leh hih nasepnate in leitung ah Amah pulak ding ahi hi. A pa in sem dingin a sawl khempeuh sem ding a, tua bang a sepna in Amah Pa’ kiangpan hongpai ahihna teci hiding hi.

A vanglian mahmah limte leh mi tampite teci panna teng kawmkal mah ah, mi tampi in uploh ding lamah teel veve cih mitmuh ahi hi.

Biakna makaite in “Kote bang tanvei hong lungkasak ding na hi hiam? Khazih na hih leh siangtak in hong gen in” aci uhhi. Zeisu in dawng in “Hih thu note kiangah kong gen khinzo a, nong um kei uh hi. Ka Pa min tawh ka bawl nate in kei aa dingin teci a pang khinzo hi” (John 10:24, 25) cihi.

Zeisu in Amah Messiah hi’ng cih tanggen leh, biakna makaite in – Amah langdo theihna ding thu khat peuh zong in – Amah bawhgawp ding uhhi. Tua thei khinkhian ahih manin Ama’ nasepsa teng mah kawk thapai lel hi. Zeisu in Kei Christ hi ing ci lian leh, a nial na’ng uh zon ollua hi. Tua hi a, limte, na lamdangte leh a nasepte tawh koibang in nial thei ding uhhiam? Hihte pen Amah leh Ama’ hong pain mun kipsakna teci khauh mahmah vive ahi hi.

`Eima biakna makaite lakah tuabang lungsim khauhte lakpan in koibang in kikem siam ding ihi hiam? Eima nuntakna sungah Pasian hong nasepna khawng koibang dan in langbawl khathei ding ihi hiam?`