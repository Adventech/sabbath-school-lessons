---
title:  'Zeisu’ Thu Laisiangtholui Genkholhna: Khen I'
date:   19/11/2024
---

Biakna makaite tawh a thu kikupna khat ah, Zeisu in Laisiangtho’ ukna aana kip sak hi. Etpak in, biakna makaite in laisiangtho um sam uh ahih manun, tuabang liang kul tuaklo mai hi. Ahihtei hang, amaute’ hangmah in Zeisu in laisiangtho ukna kipsak sem zawsop a, amau’ lungsim bangzah in khauh in, langdo nopna lungsim liang taleh – Amah kua hi cih a kilah kul ngiat hi.

John in zong, laisiangtholui sungpan in, Zeisu’ kua ahihna thu laisiangtholui in a genkholna teng leh, Laisiangtholui kamciam Messiah ahihna teng hong pulak hi.

**Anuai a Laisiangthothak munte in Laisiangtholui tawh koibang in kizom uh hiam? Laisiangthothak in Zeisu’ thu koibang in teci pansak hiam?**

`John 1:23; Isa. 40:3`

`John 2:16, 17; Late 69:9`

`John 7:38; Jer. 2:13`

`John 19:36; Gam 9:12`

John bek hilo, Peter, Paul, Mate, Mark, Luke leh Laisiangthothak gelh midangte khempeuh in zong, Kha Siangtho makaihna tawh, Zeisu’ nuntakzia, sihna, thawhkikna leh Pasian’ tokhom tungah a kahtohna teng pen Laisiangtholui genkholna a tangtunna hi ci uhhi.

Zeisu in zong laisiangtho mah tawh Ama’ nasep teng hilhcian niloh hi napi – nungzuite in, laisiangtho in Zeisu kawk cih, cikciang in telthei pan uhhiam? Ama’ sih khit, a thawhkik khit hong kilaak kik ciangin telcian pan ta lawmlawm uhhi.

“Tua hi a, sihna panin Zeisu a kithawhkiksak ciangin, nungzuite in Zeisu thu gen phawkkik uh a, Laisiangtho leh Zeisu thugente a um uhhi” (John 2:22; John 20:9 enkak in).