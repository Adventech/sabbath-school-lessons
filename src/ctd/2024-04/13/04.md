---
title:  Khuavak leh Khuamial
date:   24/12/2024
---

`John 1:4–10; John 3:19–21; John 5:35; John 8:12; John 9:5; John 11:9, 10; leh John 12:35 simin. Bang kilamdanna om a, tua kilamdanna in banghang in thumaan teltheih na’ng thu bulpi hithei hiam?`

Leitung in khuamial sungah om a; khuavak peel in amah guak omtheilo ahih manin; Piangsakpa, Tankhiapa lamah hong kihei uhhi.

“Mihing in, amah guak peuhmah in Pasian thei zo ngeilo hi. ‘Vantung zah in sang hiven; bang lawh ding? Hell sang thukzaw hi; nang bang thei zo ding?’ (Job 11:8). Lungkim takin sangleng bekmah Pasian’ thuthuk ‘mit tawh muhngeiloh, bil tawh zak ngeiloh, mi’ lungsim sunga om ngeilo’ te kithei thei hi. ‘Pasian in A Kha Siangtho tawh hong lah ahi hi” –Ellen G. White, The Desire of Ages, p. 412.

Zeisu Christ bekin Pa “Amah pulak” (John 1:18) hi. Greek pau in exçgeomai hi a, “letkhia, pulak” cihte ahi hi. John in Zeisu pen vantung thupuakpa, Pasian hong theisak pa naci hi. Zeisu tungtawn bekin Pasian kithei taktak thei hi.

`John 8:42–44 sim in. Israel biakna makaite’ upna thu bulphuh maanlo teng Zeisu in koibang in pulak hiam?`

Thumaan a siksan lo peuhmah amau pilna tungah kinga uhhi. Laisiangtho zong amau’ mihing muhna bektawh “mu” uhhi. A kilehbulh in, Christ pen leitung khuavak hi ci in sangin, Ama’ thu letkhiatna ah zui ding hihang. A kilehbulh mahin gilopa in “ama’ thu bekmah” (John 8:44) genkhia hi. Eite kidawm mello lel in, Pasian upna sungah ki-aap mello hileng, tuabang dinmun tun khak ding lauhuai hi: laisiangtho zong eima deihna, lunggulhna leh muhna siksan in, a baihzaw lam vive zui in kisim lel thei hi.

`Amau’ thu bek a thumaan sak mite tawh koibang in ki talsik thei ding nahi hiam?`