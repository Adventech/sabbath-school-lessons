---
title:  Zeisu leh Ama’ Thuhilhte Theihna
date:   21/12/2024
---

### Tukalsung Simding
John 21; John 11:9, 10; John 8:42–44; John 4:46–54; 2 Tim. 3:16; John 15:1–11.

> <p>Kamngah</p>
> “Nuntak tawntung ngah theih nading lametna tawh Lai Siangtho na lim sim mahmah uh a, tua na sim uh Lai Siangtho in Keima’ thu mah genin teci pang hi” (John 5:39).

John’ lungdamthu in Mark aa mahbang in Galilee ah kimuhkhopna tawh tawp hi. Tua kimuhkhopna tungtawn in John pilna ngah nunungpen in Zeisu leh Pasian’ Thu theihna hi a – lungdamthu lina sungah a dim in a om hi.

Zeisu tawh kumthum valbang omkhawm khin hi napi, a Topa in a gengen niloh Ama’ kikhai nading leh thawhkik nading vai peuhmah bangmah kiginna neilo hi. Ama’ thu awlmawh khalo uhhi.

Tuni in eite zong tuabang hikha thei hihang: Pasian’ Thu simsim sam hang a, mang hetlo thei hihang. Tuapen, eima lungsim leh gamtatna hong makaih ding khuavak sanglo hipah hi. Theihlohkal in Christian tampi in tuabang in khuavak sanglo uhhi.

Hih kal nunung pen sungin, John Lungdamthu bulphuh teng, Zeisu theitel in Amah leh Ama’ Thu sungah beel thipthep bek thamlo, Zeisu theihna a khengval hong tut zawhna ding sin ding hihang.