---
title:  Ngaihsutbeh ding
date:   27/12/2024
---

Pasian’ muhdan pen mihing’ muhdan tawh ki tumdang lua hi. Pasian in Amah muhdan laisiangtho sungah Khasiangtho makaihna tawh hong hilh zo hi. Khuamial sung ah kalsuan lel ding utleh zong, khuavak sangthei in, Thu sungah Zeisu Christ in hongpiak saan ding leh khuamial sungah om ding teeltheih ahi hi. Hihthu teeltheihna dingin Zeisu Christ Pasian’ Tapa mihing’ Tankhiapa tungah ki-aap kul hi. Khasiangtho vangliatna tawh, Zeisu Christ nuntakna, sihna leh thawhkikna tawh, Pa Pasian hong itna thuk hong kilak khinzo hi. Zeisu nuntakna, sihna leh thawhkikna teng Pasian’ Thu sungah ki ciamteh ahih manin Zeisu i theihlawh hi.

“Pasian’ vanmite in van leh lei kikal kahto tuaksuk den uhhi. Genthei leh thuak sia mite ading Christ bawl nalamdangte zong Pasian’ vangliatna leh vanmite panpihna tawh abawl ahi hi. Pasian’ thupha zongpen, vanmite panpihna mahtawh Christ tungtawn in hong paisuk ahi hi. Honpa in mihing hong suahna tawh, a puksa Adam tapa leh tanu khempeuh lunggulhna teng hong theihpih in; Amah Pasian ahihna tawh Pasian’ tokhom mai ah hong zuatpih hi. Tua hi a Christ in Pasian leh mihing kikal ah kizopna bulpi hong suak hi”—Ellen G. White, The Desire of Ages, p. 143.

**Kikupding Dotnate**:

`John laibu sunga tangthu khempeuh lakpan, a koipen in Pasian hong itna leh omzia hong genna aw gingpen hiam? Hong thuzawh pen lawmte tawh kikum un.`

`Thumaan koibang in zong taktak thei ding ihi hiam?`

`Thumaan tungah eima’ deihna tawh thukhen ziauziau loh na’ng banghang in pelh haksa hiam? Mihing ihihna mahin laisiangtho i muhdan koibang in huzaap veve thei hiam? Koibang in kiniamkhiatna in Pasian’ Thu sungah hong kipia sakthei ding hiam?`

`Nitumna lam gamte’ Christian biakna tangthu sungah, Pasian’ Thu pen gamthuk in uksak niloh keei in lauhuai thei mahmah uhhi. Etpak ding bangpeuh omthei a, mihing muhdan khawng tawh Laisiangtho “letkhiat” lel ding bangzah lauhuai cih hong theisak hiam?`

`John Lungdamthu pen, nangma kammal tawh tomlakna khat bawl dihin. I thupuak laigil bang ahi diam?`