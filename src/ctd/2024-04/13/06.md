---
title:  Zeisu Beel
date:   26/12/2024
---

`John 12:32 sim in. Hih kammal in Zeisu’ ukzawhna thuneihna koibang in hong lak hiam?`

Tu quarter bup sinna sungah, John lungdamthu in Zeisu’ kiangah hong kai thapai a, tua zong Pasian a theinuam leh Ama’ deihna a bawlnuam te ahi hi. Hih lungdamthu sungah, Zeisu tawh a kimu peuhmah in khuavak sang maw nialzaw in mittaw zaw maw cih ahi uhhi. Nicodemus, tuikhuk a numei, ulianpa, Bethesda bual gei a mipa, khomun leh ngasa tawh a vak mi tulnga, Zeisu’ sanggamte, biakna makaite, pianpih mittawpa, Mary leh Martha, Pilate, cihbang in – Zeisu tawh a kimuhnak vualeh Ama’ hong puak khuavak tungtang teelna nei pahpah uhhi.

Nuailam Pasian’ thu ahihleh, Pasian’ omzia pen, mihing bawltawm leh ngaihsut tawm thute tawh ettelna ahi hi. Pasian, a Siangthona, a picinna leh a pilna tungah mihing muhna, bawltawm, pukna leh hazatna cihte koihto uhhi. Nuailam thu peuhmah in a beisa hun leh hong paiding hun ah mihing hong lampialsak a (Mang. 14:1–12 enin), Pasian makhelh in, leitung biakna maanlo peuh hong bia sak ding hanciam hi.

`John 15:1–11 sim in. Khalam khantohna leh cidamna thusim bang hiam?`

A thusim in Zeisu tawh kizom den ahi hi. Amah Pasian’ Thu, Nuntakna Khomun, leitung Khuavak, tuu’ Kongpi, Tuucing Hoih, Thawhkikna leh nuntakna, Lampi, Thu maan leh Nuntakna, Lenggui Maan ahi hi.

Lutang Pasian leh Amau’ Thu Laisiangtho in sik-huup bang ahi hi. I nial kei nakleh, amau kiangah hong kai ding hi. “Pasian’ aw in, ama’ thu tungtawn in hong hopih a: zak ding aw tampi tak om napi; Hiteng ah Christ om, hia tengah Christ om hong kicih leh – a kua’ kammal hiam cih entel ding ci hi. Laisiangtho tawh enkak keileng, thumaan ahihleh ahihloh koici theih ding ihi hiam?”–Ellen G. White, The Advent Review and Sabbath Herald, April 3, 1888. Tua ciangin eima muhna teng Pasian’ Thu tawh kituak in tangko ding hi.