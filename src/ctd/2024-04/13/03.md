---
title:  Zeisu Mitsuan Gige
date:   23/12/2024
---

`John 21:20–22 sim in. Bang dotna in khialhna lamah Peter in zuansak hiam? Zeisu in koibang in a lampi mapsak hiam?`

Zeisu in Peter pen Pasian nasep kipansak ta a, “Hong zui in” (John 21:19) aci hi. Tui geilam ah mimal in Zeisu zuihna hiphot hi. Peter a kihei vatleh John in zong Zeisu’ nungzui gige hong mu in, John’ vai a kan hi. “Topa aw, hihpa a bangci hiam” (John 21:21) aci hi.

Peter in Pasian’na semsak kawmin, Zeisu in Peter’ sihna ding thu genkhol hi (John 21:18). Peter in John sihna ding zong theihnop tuaklua hi. Peter’ sihna ding pen Zeisu in Ama’ nung a zuihman hi lel a, nungzui dangkhat ading lung himawh loding in sawl hi.

`John 21:23–25 sim in. Zeisu’ thugen koibangin kitelkhial hiam? Sawltak John in tua telkhialhna koibang in puahpha hiam?`

Mite in Zeisu thugen khat a telkhialh uhpen, “Ka hongpai mateng amah anungta ding kadeih nakleh, nang bang phamawh sa nahi hiam? Nangmah’n hongzui peuh in” (John 21:22) aci hi. Amaute in John sihma in Zeisu hong paikik ding danin ngaihsun uh hi. Hun beibei in John teek in a si ding hiliang ta a, Zeisu hong paikik tuan nailo hi. John in zong tuabang ngaihsut khialhna teng puahpha a, tuapen mailam thupiang ding genkhol hi zawlo in Zeisu’ deihna hizaw cih theita hi.

Mihing sangin, Zeisu mitsuanna in, tukal sinna baanteng sung hongtun ding hi. Zeisu bekmah eite’ Honpa ahi hi. Mihing in hong lungkia sakin hong liamsuah lelngel ding uhhi.

Tuesday pan Thursday kikal sung thumaan teng in, Pasian’ Thu telcianna bulphuh hi a, a ngiimna bulpi pen; midangte huhna, ngaihsut piakna leh makaihna sangin – eima Topa leh Makaipa ahi Zeisu thei in zuihna ahi hi.

`Na pimuh mahmah khatpeuh in hong lungkia sak ngei hiam? Tuabang sungpan in bang pilna peuh ingah thei ding hiam?`