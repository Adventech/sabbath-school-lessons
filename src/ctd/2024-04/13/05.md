---
title:  “Tunglam” leh “Nuailam” pan Pasian’ Thu
date:   25/12/2024
---

`John 4:46–54 sim in. Ukpite in Zeisu koibang in buaisak a, a siksan uh thusimtham in bang hiam?`

Hih mipa in leitung khuavak Zeisu kiangah hongpai in, ama’ tapa a damsak leh bek Zeisu um ding cih lungsim nei hi. Hihpa’ Pasian thu pen “nuailam pan Pasian’ thu” cihding ahi hi. Nuailam pan Pasian thu in Pasian leh Ama’ Thu ading ciangtan tam neilua hi. Mihing’ ngaihdan maimai lel pen amau’ mihing hihna dungzui hilel a, Pasian’ Thu mihing khiatdan mah hipeuh lel hi. Thaang lauhuai khatmah ahi hi.

“A tunglam” pan Pasian’ thu ahihleh a kilehbulh in, upna tawh dawnna, Pasian’ Thu up masakna ahi hi (John 4:48; John 6:14, 15; 2Tim. 3:16). Upna tawh laisiangtho a san ciangin a letkhiapa hong suak hi. Hun zui in ngaihdan sangin leitung in laisiangtho a muhzia in laisiangtho hong telsak zaw hi. Mihing muhdan in Pasian’ Thu hong mang sak pen hi.

Zeisu’ kammal na up nakleh laisiangtho thu na up kul hi (John 5:46, 47). “Ka thu hilhna te nazuih nak uhleh Ka nungzui taktak te nahi uhhi” (John 8:31). Pasian’ Thu a lunghiang peuhmah, tua Thu ama sungah teng theilo hi (John 5:38). “Kei hong nial in Ka thugen a sanglo mite in thukhen ding khat anei uhhi. Ni tawpni ciangin Keima thugente pen amaute thukhen ding ahi hi. Keima ut thu tawh thu ka mawkgen kei a, Kei hong sawl pa Pasian in Ka gen ding thu teng hong pia hi” (John 12:48, 49).

Pasian’ Thu za cihpen a luttum maimai bek hilo hi. Pasian’ deihna zong sep pah kul hi. Tua in Thu zakna panin hong piang ahi hi. “Pasian’ deihna bangin a gamta nuam mi peuhmah in, upna thukhun kagen tepen, Pasian kiangpan hong pai leh Keima deihna tawh kagen khentel thei ding uhhi” (John 7:17).

Hibang a Pasian’ Thu zak leh bawl a thuah mi in Pasian a itna lahna ahi hi. “Kei hong itte in Ka thu hong zui ding uhhi; Ka Pa in zong amah itding a, Ka nihgel un ama’ inn ah Ka om ding uhhi” (John 14:23).

`Zeisu i itna leh Ama’ thu i manna kikal bang kizopna omthei hiam? Itna bulphuh lo “thumanna” in banghang in lauhuai thei ding hiam?`