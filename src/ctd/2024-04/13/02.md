---
title:  Galilee ah Kimuhna
date:   22/12/2024
---

`John 21:1–19 sim in. Hihteng ah Pasian’ hehpihna – leh mihing kiniam khiatna tawh kisai bang thumaan om hiam?`

John 20 in a laibu’ deihna pulak in tawp a, a thukhupna ding bang hi napi, chapter khatin hong zuilai hi. Chapter 21 in zong, nungzuite Galilee hong tunkikna tawh kipan a, Peter bangpen tuili tung tungkik hihtuak hi. A hunlui tengmah zomkik in, nungzuite zong amau’ nasep ngei tengmah semkik uh hihtuak hi. Hi taleh tua zanin bangmah man khalo uhhi.

Zingsang tuungin, thusim kidim mikhual khat in, amau’ gunkuang taklam ah amau’ ngeen paai dingin sawl hi. Ngasa tam manlua kisa a ngeen uh kaai zo nawnlo uh hi. Tua pen Zeisu tawh a nasep khawp kipatna bang ahi hi (Luke 5:1–11). John in Zeisu a hihlam theivat ahih manin Peter kiangah genpah a, Peter zong tui sungah hong lengsuk pahin tuigei dong tui hong peek hi.

Zeisu in Peter tungah ama’ Topa tawh kisai dotna thum dong hi. A kikhai madeuh in, Peter in Zeisu ading ahihleh ama’ nuntakna pia ngam ding naci hi (John 13:37). Tuapen Peter in thumvei anial ding Zeisu in a genkhol lai in acih ahi hi (John 13:38). Tua Galilee a kimuhna ah, Peter in amah kibulphuh khollo napi, Zeisu in amah bulphuh zaw hi: “Topa aw, Nangmah in nakhempeuh nathei hi; kong it zong nathei hi” (John 21:17) aci hi.

Pawlkhat in Zeisu’ kammal zat pen agapaô hi a, it cihna, Peter a thudotna ah, a nunungpen lobuang peuhmah, Peter in phileô tawh dawng a, it-ding, lawm bang ciangbek itna a cihna hi. Sianggen leng, Peter in tua sang a sangzaw itna nei nailo cihna ahi hi.

Tuabang Peter dawnna in mihing sungah omlel hi. Peter in guallel masa photphot ahih manin, “kammal niamzaw” zangin, ama’ ading peuhmah tampau ngamlo hihtuak zaw hi. Tua kiniamkhiatna mah pen Zeisu in kipsak zaw a, Peter zong Pasian’ nasepna sungah tunkik zaw hi. Pasian’ nasepna ding kilawmna pen kiniamkhiatna cihpen nial na’ng omlo a, Zeisu bekmah mitsuan in, angkhual lo cihna ahi hi.

Peter’ in pawlpi masa makaipa hong suah theihna ding pen, Zeisu’ thawhkikna in a thu paulam pipen mah ahi hi. Peter hong min ngahna pen, Zeisu mahin nungzui dangte maimah ah, a puahphat kik manmah ahi hi.

`Topa theihna dingin banghang in kiniamkhiat kul hiam? Singlamteh lungngai leng, eite kiphatksak na’ng bang om hiam?`