---
title:  Pasian Hihna Limte
date:   05/10/2024
---

### Tukalsung simding
John 6:1–15; Isa. 53:4–6; 1Cor. 5:7; John 6:26–36; John 9:1–41; 1Cor. 1:26–29; John 11.

> <p>Kamngah</p>
> Zeisu in, “Keimah in thawhkikna le nuntakna ka hi hi. Kei hong um mi in a sih hangin a nungta ding hi. Kei hong um a, a nungta mi peuhmah a si ngei kei ding hi. Hih thu na um hiam?” a ci hi. (John 11:25, 26).

Zeisu Christ in tawntung Tapa hi. Zeisu in Pa tawh Pasian hi a, piansak hilo hi. Na khempeuh a kibawl lai in Zeisu zong abawl khat ahi hi (John 1:1–3). Tua bangin Zeisu omden a; Ama’ omloh hun om ngeilo hi. Leitungah hong tuaksuk in leimi dinmun hong lak hangin, Pasian dinmun zong kemcing den a, hunlem a om ciangin a Pasian hihna pulak kiaukiau hi.

Hih thumaan in John ading thupi a, Christ in Pasian ahihna lah nadingin Zeisu nalamdang bawlte simkik phapha hi. John in Zeisu Pasian ahihna pen Ama’ nasep teng bek tawh hilo, Ama’ kammalte tawh zong hong lak hi.

Tu kal sinna sungah Pasian ahihna a lahna lim lianbel thum ending hihang. Ama’ nalamdang bawl khempeuh pen, mite in um mello in thupi ngaihsut mello uhhi. Pawl khat bangin Zeisu nutsiatna peuh in neizaw; pawlkhat in mittawtna peuh, pawlkhat in Zeisu thah theihna’ng thaang peuh in nei uhhi. Pawlkhat a dingin bel – Zeisu in Messiah hi ci in uptheihna in nei uhhi.