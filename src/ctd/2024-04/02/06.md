---
title:  Lazarus Thawhkikna
date:   10/10/2024
---

John 11 in lawm itpa natsiat dahna (John 11:1–3); ama’ sihna tungtang kahna (John 11:19, 31, 33); a sanggam numei tegel in Zeisu hong omleh Lazarus silo ding hiven ci in a kahtamna; Zeisu mahmah khitui luang hi (John 11:35). Zeisu in Lazarus kiang a pai ding ninih ziakai a (John 11:6), a paibaih loh zong Amah nuam zawsop cilai hi (John 11:14, 15). Tua zong aki awilua zong hi tuanlo hi. Pasian’ minthanna pulak nading acih hizaw hi.

John 11:17-27 sungah Lazarus a sihzawh ni lii sawtta cihi. Martha in ni lii khit peuhmah pen a pumpi muat nuam tading cihi. “TTopa aw, a sih zawh ni li pha zo ahih manin uih khin ta ding hi,” (John 11:39) aci hi. Zeisu a ziakaina hangin mipi apai khempeuh in tua nalamdang pen lamdang sazaw sak hiding hi. A uihsa siluang thokik thei ding maw? Zeisu in Pasian ahihna a kipsakna ding bang dang kisam nawn hiam?

Nuntakna a piangsakpa Pasian hi a – Zeisu in sihna tungah ukzawhna nei hi. Tua hi a, Lazarus sihna tungtawn in Ama’ hihna “Keimah in thawhkikna le nuntakna ka hi hi. Kei hong um mi in a sih hangin a nungta ding hi. Kei hong um a, a nungta mi peuhmah a si ngei kei ding hi. Hih thu na um hiam?” (John 11:25, 26) cih thuthuk pulak khia theita hi.

`John 11:38–44 sim in. Ama thu pulak kipsak na’ng Zeisu in bang hih hiam?`

Zeisu in Amah leitung khuavak (John 8:12; 9:5) cih lahna in mittawpa khua musak a (John 9:7), sihna pan in Lazarus a photkikna tawh, Amah thawhkikna leh nuntakna ahihna pulak hi (John 11:25).

Adang nalamdangte sangin hih nalamdang in Zeisu pen Nuntakna pia Pasian ahihna lak hi. John in Zeisu pen Pasian’ Tapa hi acihpen khauhtak in kipsak a, Amah upna tungtawn in nuntakna neithei hihang (John 20:30, 31).

Hih tangthu a tawpna lam (John 11:45–54) ah, upna a neihlawh mi tampi sungah (John 11:45), thu kilehbulh khat hong piang pak hi. Zeisu in misite thokik sakthei ahihlam lahkhia khin hi napi, hih mite in thahna tawh Amah khawlsak sawm uhhi. Pasian pilna vangliatna in mihing gitnat lohna tawh kikhai tabuang ei mataw!