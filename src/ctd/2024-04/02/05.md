---
title:  'Mittawpa Damsakna: Khen 2'
date:   09/10/2024
---

`John 9:17–34 sim in. Makaite in mittawpa bang thu donguh a, amah’n koici dawn hiam?`

Thu kikupna buppi Zeisu’ tawh kisai thu teng hinapi, Amah in a gamtang pipa a hihlohna John 9 sungteng bek hi ahi hi. Mawhna tawh tua tangthu kipan hi napi (John 9:2), Sabbath ni in cina a damsak manin Pharisee-te in mawhnei hi ci uh a (John 9:16, 24), damna ngahpa zong “mawhna bulomtangpi sungah piang” (John 9:34) cilai uhhi.

Thu kilehbulh dikdek hi. Mittawpa in khua mu semsem, a pumpi bek hilo, a kha tawh Zeisu muhna sungah khangto in umthei hi. Pharisee te ahih uhleh, a mit uh mial semsem in, bangmah tel zolo in Zeisu tungtang ah phelnih kisuah uh a (John 9:16), koipan hongpai cihzong thei zo nawnlo uhhi (John 9:29).

Nalamdang teng a simkik manin Zeisu hihna taktak a genkhia thei hizaw hi. John 9 sunga nalamdang in lungdamthu dangte tawh kilamdang sak hi. John in Zeisu pen Leitung Khuavak cihi (John 9:5 leh John 8:12 enkak). Tua tangthu in Zeisu’ bul thuthuk zong hong hilh hi. Amah kua hi a, koipan hongpai, bang sem cihte ahi hi (John 9:12, 29 leh John 1:14 enkak). A piang masa thu lamdang sunga Moses zong hiteng ah hong dawk kik hi (John 9:28, 29; John 5:45, 46 leh John 6:32 enkak). A tawpna ah mipi dawnkikna zong om hi. Pawlkhat in khuavak sangin khuamial deihzaw uh a; a dangte in upna tawh a dawngthei uhhi (John 9:16–18, 35–41; John 1:9–16, John 3:16–21, John 6:60–71 enkak).

Biakna makaite ahih uhleh khalam a mittaw uhhi. Mittaw ngeipa in a kikona ah, “leitung piancil a kipan in pianpih mittaw khua a musak thei a omlam kiza ngei nailo hi. Tua ahih ciangin hihpa in Pasian kiangpan hongpai ahih keileh hibang hih theilo ding hi” (John 9:32, 33) aci hi. Himah taleh khalam makaite ahi biakna makaite in, Zeisu saang masa pen in Messiah himah acih ding uh sangsik un – nakhempeuh nial uh a, zong mulo uhhi. Zong munuamlo lai uh hi. Eite’ lungsim in zong hong khemthei cih vauna khauh khat ahi hi.

`1Corinth. 1:26–29 sim in. Paul laigelhte in hihte tawh koibangin kituak sitset a, tumah mah in tuate koibangin kituak theilai nasa hiam?`