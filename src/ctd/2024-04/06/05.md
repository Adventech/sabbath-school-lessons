---
title:  Pa’ Teci Panna
date:   06/11/2024
---

John Lungdamthu in Thu (logos) in Pasian tawh omkhawm; Pa Pasian tawh om khawm cihtawh kipan hi (John 1:1). Thu in cilehsa hongsuak in, Kha in zong Zeisu ki tuiphumna ah hong tawlngak sukna tawh teci pansak hi (John 1:32–34). Pa in zong Zeisu leitung nasep laitakin teci pansak hi.

`John 5:36–38 sim in. Hihteng ah Zeisu in Pa tawh kisai bangteng gen hiam?`

Zeisu in Ama’ nasep leh abawl nalamdangte Pa tawh kizomsak hi. Pa in Amah sawl a, Ama’ ading mahin teci pansak hi cihi.

`Mate 3:17; 17:5; Mark 1:1l leh Luke 3:22 (2Pet. 1:17, 18) sim in. Zeisu’ tungtang Pa in bang gen hiam?`

Zeisu ki-tuiphum lai in, Pa leh Kha in Hih hun thupi ah Tapa a pahtawi uh pen: leitung ah Zeisu’ nasep kipatna hipah hi. Pa in Zeisu pen Ama’ it, Amah a lungdam sak Tapa cihi. Christ’ nasepna mu thupi khat ah zong Pa in khatvei mah hong pau lai a, John in na ciamteh kha hi.

Anasep hun beikuan ciangin na khempeuh in a sangpen dong tung hi. Biakna makaite in Amah khawlsak zolo uh (John 12:19) ahih manun, sisak nuam tamai uhhi. Mipi in ahihleh Amah pakta mahmah uh a, Lazarus thawhkik (John 12:17, 18) amu mite bangpen Ama’ nung zui dingin hong kithawi ngeingai uhhi. Pawi hong siim Greek mite nangawn in Zeisu munuam uhhi.

Tuathu tawh kisai in Zeisu in “Pa aw, Nangma min thangsak ta in” acih ciangin Pa in zong vantung panin “Ka thangsak zo a, khatvei ka thangsak kik ding hi” (John 12:28) cihi.

Eite’n i theihsa mahbang in Zeisu’ hun in singlamteh ahi hi. Pa’ teci panna zong pen Zeisu in leitung mawhna thoihna ding Pasian’ Tuuno hi cihna ahi hi. Tua in zong a leitung nasepna ah a gualzawhna lianpen ahi hi. Ama’ sihna in, eite’ mawhna thaman teng khempeuh hong piaksak siang sitset a, upna tawh tua thaman teng cikmah in phukha nawnlo ding hihang.