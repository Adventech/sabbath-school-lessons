---
title:  Ngaihsutbeh ding
date:   08/11/2024
---

Ellen G. White, The Desire of Ages laimai 383–394 “The Crisis in Galilee” leh laimai 621–626 ah “In the Outer Court” sim in.

“Topa, kua kiang zuan ding? (John 6:68) Israel siate pen Pasian thu lamah sal tawh kibang lel hi. Pharisee-te leh Sadducee-te pen a ki-el den biakna makaite hi. Nungzuite in Zeisu pum nutsiat le uh zeh thupisak mite, minphatna a zong nuam mite sung ah thaam ding hi. Nungzuite ahihleh Zeisu a saankhit pan kipan nidang sangin lungnopna leh lungdamna neizaw tham uhhi. Mawhnete’ Lawmpa pen do bawlkin a kosia den hih sia hoihlo te kiangah bangci kileh kik nawn mawk ding hiam? Sawtpi pekpan kipanin ana zonzon uh Messiah hiven. Amaute in thah dingin a zon uh a Siapa kiang pan kileh kik nawn hetlo uh hi. Hih biakna makaite in Zeisu thuhilhna um a a zuite langdo uh hi.

“Kua kiang zuan ding?” Christ in a hilhsa thute, itna leh hehpihna thu sungpan, uplahna sungah khuamial, leitung siatna sungah pai nawnlo ding hi. Honpa’ lamdang nasep teng teci a pangsa mi tampi in a nutsiat kik laitak in, Peter in nungzuite’ upna hong pulakkhia a, - ‘Nangmah in Christ Na hi hi’ cihi. Amau kha un a belhding sikkip mansuahna hangin launa leh natna tawh kidim uhhi. Honkhiapa khat kiangpan paikhiatna limlim pen khuamial sung tuipi tungah lamlam tawh kibang hi”—Ellen G. White, The Desire of Ages, p. 393.

**Kikupding Dotnate**:

`Zeisu in Messiah hi ci in Christian thumaan nahilh ciangun, lungdam takin a sang om napi, tua teci tengmah tawh pawlkhat in banghang in nial sese thei uh hiam?`

`Zeisu Christ in eite mawhna hangin a sihna banah a thupi thumaan dang bang omtheilai hiam?`

`Pasian in eite nuntakna ding hong hihsak nakhempeuh sim kikna in eima upna ading in banghang in thupi thei ding hiam?`