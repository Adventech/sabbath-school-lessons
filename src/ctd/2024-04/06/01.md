---
title:  Zeisu’ Thu Teci Dangte
date:   02/11/2024
---

### Tukalsung simding
John 3:25–36; 1:32–36; Dan. 7:18; John 6:51–71; John 5:36–38; 7:37–53.

> <p>Kamngah</p>
> “Leilak panin Keimah hong kikhaitoh ciangin, Keima kiangah mi khempeuh Ka kai ding hi” (John 12:32 TDB).

Zeisu in Ama’ tungtang thu lamdang teng, Amah kua cih, kua’n Amah sawl, van panin Amah hongpai cihciang khawng bek pulak hilo hi. Amah kua hi cihpen lim leh na lamdang bawlna tawh zong laklai hi. Pawlkhat in zong Zeisu’ thu teci panna in: “Christ hong pai ciangin, hih pa sangin nalamdang tamzaw hong bawl tuan ding hiam” (John 7:31) ci uhhi. Ama’ Thu thumaan tengpen gamtatna mah tawh teci lak in kipsak hi.

Tua teng hangin, mihingte lakah pawlkhenna hong piang ta hi. Bethesda bual gei a mipa a damsak manin makaite hehna hong piang hi. Capernaum ah thuhilhna nunga tulnga vakna hangin mi tampi in Amah niallawh zaw uhhi. Lazarus thawhkikna in upna piangsak hinapi, langdona tawh khailup ding ciangdong thu piangsak hi.

Tukal sinna sungah, Zeisu’ thu teci panna pawlkhat sin ding hihang. Munsim pan mahin Zeisu in kua taktak hi hiam cihthu leh Messiah ahihna a thukzaw in mu ding hihang.