---
title:  Mipite’ Teci Panna
date:   07/11/2024
---

“Tua pawi ni nunung ni in, Zeisu dingin kiko in ‘A dangtak na omuh leh Kei kiangah hong pai unla tui hong dawn un. Laisiangtho in Kei hong ummi sungpan nuntakna tui luangkhia ding hi’” (John 7:37, 38) aci hi.

Zeisu in hangsan takin Amah aki pulakna, Amah kua hi a, bang sem cihte tam veipi takmah na ciamteh hi.

John 7:37, 38 sungpan a kammalte zongpen, Zeisu in Amah aki pulakna, Amah kua hi a, Ama’ kiang hong paite ading bang hihsak ding cih pulakna mah ahi hi. Hihte pen thu tumdang vive ahi hi.

`Zeisu in bukpawi a paina ah a thugen teng mipite in koibang in dawngkik uhhiam? John 7:37–53.`

Pawlkhat in Amah pen tanglai pek panin Moses bang kamsangpa cih a genkhol pa hi (Pai. 18:15–19) ci uhhi. Pawlkhat in Zeisu pen Christ hi ci uhhi. Tuathu in Messiah peuhmah Galilee panin hong pianglo ding a, David’ suan hiding, Bethlehem ah suakding acih mahbang un (Mate 1–2 enin), maan veve hinapi – tampi in theihtuak mello uhhi.

Amah a mante nangawn Ama’ kammal in khawlsak vat liang hi. Pharisee te in uliante kiangah dotna dangkhat dong lai uhhi. “Pharisee ukpite khatpeuh in Amah a um hiam” (John 7:48) ci uhhi. Pharisee mite dotna hangin, John in Nicodemus thu hong pulak theita a, Zeisu tawh kimu in a kihona pan un, a lawmte thaangsiahna panin hong kembit theita hi. “Mi khat peuhmah a thu dongin ama’ gamtatnate i theih masak mateng, mawhsakna thu i khen ding pen i thukham tawh kituak lo hi” (John 7:51) aci hi.

Nicodemus in Zeisu pen Messiah in a sang ngei hiam? Hiteng leh Zeisu sih kikal tengah sang hi (John 19:39, 40) a cihna a omloh hang, Laisiangtho sungah Nicodemus in Zeisu um takpi cih gencian hi. Pharisee mikhat in Zeisu hong um limlim hiphot hi.

`John 7:49 simin. Zeisu’ nung azui ngeingai mipite pen, makaite in neumuh mahmah ahihna, bang kam pau uhhiam? Eite ading bang pilna omthei hiam?`