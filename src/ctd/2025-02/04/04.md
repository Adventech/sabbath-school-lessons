---
title:  Nomau’ Ngetna Hong Kipia
date:   22/04/2025
---

Israel tepen minamdangte bang hilo in mihing ukna tawh ki uk ziau ding hilo hi. A sawtsawt ciangin, Israel’ upna hong hoi in, dawibiate (Gentile) “minamte” neihsa hong lunggulh uhhi.

`1Samuel 8:4–18 simin. Uham te in, banghang in kumpi deihthei hiding naci hiam? Tuabang mun koibang in ei zong hong kiman thei ding in na um hiam?`

Kumpi ngen cih limlim pen amau’ tungah Pasian’ ukzawhna nialna cih phawk huai hi. Pasian phuhsa bangin, a minam in Piangsakpa thu mang ding uh a, thu dangdangte khem peuh ah zong Pasian’ biakbuk mah tawh kizom in kalsuan ding ahi uhhi. Kumpi a ngetna uh hangin, dawibia kumpi gamte phutkhaksa teng mah phukha ding uh a: kumpi’ thu tawh galmai kuana, ki matsakna, phiangsiah piakna leh a siahuai tuamtuam te om ding hi. Mihing khutnuai ah omna pen, a cinghkam Pasian ukna bang hilo in mihing’ in angkhualna tawh uk ding cih hong theita ding uhhi.

A thugeel thak uh pen kipsuak ding a: amau’ ngetna bangin kipia ding hinapi, kiam sukna khat ahihlam a phawk uh hangun awkcip khin ding uhhi. “Nomau a dingin na teelsa uh kumpi hangin note na kiko dinguh a, ahih hangin Topa in tuani ciangin hong dawng lo ding hi” (1Sam. 8:18) cihi. Pasian in Amite’ thanemna thei a, Israel in mihing kumpi ngen ding cih genkhol khin hi. Ngen pah mah uh a, tua siangtho tangthu nungsang thupiang khempeuh zong amau’ teelsa ahi hi.

Thuhilhkik. 17:14–20 simin. Pasian in “Kumpi khat kong pia ding hi” cilo hi. Ama’ mite’n khat deih ung ci in a khensatna uh ahi hi. Leitung kumpi gilote bawlsiat theihlohna dingin kidaalkholna zong Pasian in koihkhol sak hi napi – amau minam kumpite in tua kidaalkholna awlmawh lo pahpah uhhi.

Israel tangthu a en khatpeuh in, kumpi khat neih ding a khensat pan kipan in, hih a kumpite khutnuai ah thusia tampitak piang cih mupah uhhi. Kumpi pawlkhat in a dangte sangin hoihzaw tei hi napi, tua a “hoih” te in zong mawhna bawl veve uhhi (David leh Bathsheba). Hun tampi ah, tua minam in “Topa’ maiah siatna a bawl” kumpi kizui diudeu lel hi (1Kum 11:6; 1Kum. 15:26; 1Kum. 16:30; 2Kum. 3:2).

`Tualai leh tuhun mah zong, mihing kumpi peuhmah in a kibang khat neikim uh a: Mawhnei in Mawhnei uk cih ahi hi. Bang khialhna omthei ding hiam?`