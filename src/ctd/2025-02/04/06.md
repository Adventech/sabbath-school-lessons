---
title:  Gentile te Tungah Khuavak Khat
date:   24/04/2025
---

Pasian in Israel minam a phuhna thu bulpi taktak in leitung namdangte suksiat na’ng hi zawlo in hotkhiat na’ng hizaw hi. Mihoih midik khatpeuh in hong langdo ciangin, hong ki pampaih bangin ki ngaihsun thei hi. Tua mahbang in Israel in amau’ kimkot a minamte mawhna leh angkhualna teng kilangsak dingin a om uh ahi hi. Pasian tawh kilem in a nungta thu umte in Pasian’ dikna a sangtawi uh hi a, kikhelna lamah hong zuatpih thei hi. “Pasian thukham a lenkip” (Mang. 14:12) mite nuntakna in, Ama’ gamtatzia a lakkhia ahi uhhi.

Israel in amau ngah thupiak bang sinsen in hih peuhmah leh, minam dangte in amau tawh kilemna hong zong ding uh a, amau thu leh amau’ Pasian’ thu hong zong ding uhhi. A dahhuai zaw in Babylon ah aki galmatna in, hih namdangte in gal in hong do zaw cih kilangsak hi.

Pasian’ hoihna a lakkhia taktak pen Zeisu hi a, picing taktak in a lakkhia mihing in Amah bekmah om hi. A picing Ama’ limlahna in mihing’ lungsim kikhelsak zo a, zong zolzo hi (John 3:16–21).

Israel minam aphuhna deihna bulpi mah pen, Pasian in pawlpi a phuh a deihna bulpi mah hipah hi. Christ kianglam ah mawhneite zolzo dingin Ama’ mite zang nuam hi. Vanmi thumte hong sapna thupuakte, pawlpi in tangko a, mi tawmno khat telpak ding hilo, “mi namkim, beh namkim, pau namkim leh mihingte” (Mang. 14:6) cihi. Mangmuhna 18:1 in zong Christ hong paikikni ciangin Pasian vangliatna in leitung khempeuh taan ding cih gen khol hi.

**Anuai a munte in, Pasian in hih leitung a Amite’ hih ding tanvo in bangteng hi ci hiam?**

`Gam. 14:17–21`

`Isa. 42:6; 49:6; 60:3`

`Mang. 18:1–4`

`Mang. 18:1–4 simkik lecin, “ka mite” sapna; Pasian’ mite Babylon pan paikhia ding cihi. Koibang in piangthei ding hiam? Thukhat ah, Babylon sungah a omlo ei pawlpi pen, Babylon sunga omlai mite sam dingin Pasian in koici zatthei ding hiam?`