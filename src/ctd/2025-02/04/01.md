---
title:  "Minamte: Khen 1"
date:   19/04/2025
---

### Tukalsung Simding

Pian. 10:1–12; Pian. 12:1–9; 1Sam. 8:4–18; Mate 20:25–28; Mang. 18:1–4.

> <p>Kamngah</p>
> “Amah in vangliatna minthanna leh kumpi za ngah ahih manin, mi namkim te, minam tuamtuam leh Pau nam tuamtuam khempeuh in Ama’ na sem ding uhhi. Amah in uk tawntung ding a, Ama’ kumpi gam beingeilo ding hi” (Daniel 7:14).

Mangmuhna laibu in a puksa leitung a ding vaihawmna honglak hi. A Chapter nunung pen a, nuntakna singkung hong omkik a, samsiatna teng ki hemkhia zo in Pasian’ mai lut-phal ki hita hi. Mangmuhna pen thukhat pan, Piancil ki lumlet hipeuh a, Piancil bu ahihleh, leitung buaina teng hong kipatcilna telcian na’ng mun in dingtang gige hi.

Daniel leh Mangmuhna tegel i thu bulphuhpi khat in leitung kumpi ahi, Pasian’ neihsa leitung ukna a buluh nuam kumpi khanggui kizom – mawhna leh langdona tangthu saupi i tawntung beina – dikna sangpen tawh uk tawntung cihthu ahi hi.

Tua tangthu saulua liangin tu ciangdong mah, kum tulsim in mihing in amaumah ki-uk keei uhhi. Piangthei mello a; hoihpen a kisakna uh dinmun zong lauhuai liang in tualniam lua leltak hi. Kum tultampi sung hih a dahhuai mihing’ tangthu in, amau’ thukhun in guallel leltak ahih manin a tuahsiatna uh eitung hong tutna hilel hi. Tua ki ukna suksia semlai ding a, a tawpna ah Pasian in Ama’ “tawntung kumpigam” (Dan. 7:27) hong phut tading hi.