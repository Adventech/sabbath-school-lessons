---
title:  Gentile Ukpite
date:   23/04/2025
---

Pasian in Israel mite tungah ahihna te in laisiangthothak pawlpi tungah ahih ding muhna zaipi hong suak hi. Israel minam omzia tampi takin pawlpi’ khialhna ding zia teng hong hilhkhol hi. Christian pawlpi in Israel sangin a sanzawkna ding gamla mahmah a, a tuah uh mawhzolna sungah mawh baih mahmah uhhi.

`Mate 20:25–28 simin. Christian pawlpi’ nasep ding phuhna ah khialhtheih ding bang thukhat Zeisu in nungzuite kiangah vauna pia hiam ?`

Israel minam bup lungsim a tualniam sak ding mihing kumpi khat ngen uhhi. A kumpite hong khansia semsem uh a, Pasian nangawn in Babylon mite’n a galmat ding phal liang hi. Christian pawlpi’ tangthu sungah tua tawh a kibang thupiang khat mah om hi. Constantine kumpipa in Christian kahi hi hong cih ciangin, thu umte suakta uh: bawlsiatna teng veng ahih manin; bangbang hihleh dawibia minamte banglel in a om dak ding uh hilo hi. Tua zong thupha khat mah hinapi, pawlpi in kumpipa a laptoh theihna ding hunlem khat ahi hi.

Zalom 4 sungin thubuai lian pawlkhat hong piang a, pawlpi in siansuah ngaplo ahih manin, kumpipa tungah huhna ngen uhhi. Tualai pan kipan, Rome bishop in ama’ kikimpih dangte sangin hong kilang zaw phadeuh hi. Pawlpi in biakna vai haksa omte gam ukte hong cial uh a, gam in zong biakna sungah kalkhat hong suan khit nakleh, nate suksia semsem zel hi.

Tanglai Israel mahbang in, Christian tangthu khuamial pen hunte pen; pawlpi in leitung tawh aki sawhhel man vive ahi hi. Israel in milim biakna lam hei in a kumpite in zong vanglian ding kituh – naupangte milim biakpiakna in nei – pawlpi in zong dawibiate kumpite ngeina teng zui ahih manin, a citak thu umte pen pawlpi-gam kipawlna ading mi lauhuaite kici in thahna thuak uhhi.

`Nomau huam sung leh nomau ngeina sungah, eima upna kipumkhatna hong suksiat sakthei ding bang mawhzolna peuh omthei ding hiam?`