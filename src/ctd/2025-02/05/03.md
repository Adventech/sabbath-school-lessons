---
title:  Daniel 2
date:   28/04/2025
---

Kamsang Daniel tungtawn in, Amite leh leitung kumpite kizopna hangin amaute a hawlkhiatna thu lian penpen ahi Babylon ah saltanna tawh Pasian in lak hi. Amite in suakta nawnlo uh a: amau’ teelna bangin a sulzui teng thuakta ding uhhi (pilna sinta ding zong cihtheih).

`Daniel 2:31–35 sim lecin, hun beidong a ding leitung tangthu hong kilak hi. Hih genkholna sungpan a thupi bang thuman i kisin thei diam?`

Zalom 19 tawp lamah, mi tampi in mihing khantohna sungah lungmuanna thak khat hong nei uhhi. Gentehna in, Paris Hilhcianna (1900) in mailam hunhoih lam-etna ahi hi. Setvan leh pilna khantohna hangin, mihing buai theih pen teng veng ding ci uhhi. Zalom sawmnih a kilut ciangin, thu ngaihsun mi tampi a khuamuhna uh kihong uh a – mihing zong picing thei, khua ngaihsun thei – mihing a dingin hun thak piangsak thei ci uhhi.

Galpi masa in tua lam-etna teng satkham dikdek a, zalom sawmnihna bei ciangin gal kidona sungah mihing awn 200 val kisi gawp hi. Setvan lamsang ah khangto mahmah taleh, lungsim lamah zawngkhal leuleu uhhi. Dr. Martin Luther King Jr. in thaupi tang khawng kihawlthei ta hinapi, mihing kihawlkhial hi cihi. Tua in a lauhuai kipawlna ahi hi.

Daniel 2 genkholna sungah a manpha pen pan a manphalo pen suaksuk hi: Kham pen Ngun a kiamsuk, Ngun pen tau a kiamsuk, tau pen sik, sik pen sik leh buan a kiamsuk ahih manin a tawpna a sik leh buan bek omlai hi.

Charles Darwin, Karl Marx cihte zalom sawmlehkua lai a thu ngaihsun siamte in mihing in – cilehsa, kikhawlhna ah a sangna lam kahtoto cihi. Mihing’ omzia in zong khantohna mun pawlkhat mah nei a (cilehsa beek), tu a leitung ki ukzia te a et uh ciangun, kua peuhmah in kilemna, bitna leh hauhna lam-en ngam ding uh hiam?

`Zeisu in “gal kidona thu naza ding uhhi . . . . Minam khat leh minam khat, gamkhat leh gamkhat kido ding uhhi. Mun khempeuh ah kialpi leh pulnatna tungin ziin liing ding hi” (Mate 24:6, 7) cihi. Hibang vauna teng kawmkal mahah, eite a hunlap in hong kihilhkhol khin cihthu tawh koibang in lungmuanna neithei ding ihi hiam?`