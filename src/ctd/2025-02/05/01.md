---
title:  "Minamte: Khen 2"
date:   26/04/2025
---

### Tukalsung Simding

Pian. 2:9–17; Dan. 2:31–35; Isa. 17:12, 13; Dan. 7:1–3; Rom. 3:10–19; Mang. 12:15, 16; Mang. 10:1–11.

> <p>Kamngah</p>
> “Om hithiat unla Pasian kahihna thei un; minamte lakah Keimah hong ki sangsak a, Leitung khempeuh ah Kamin hong ki thangsak hi!” (Late 46:10).

Zalom tampi sungmah in, mi pawlkhat in, mihing puk in mawhna sungah tuaksuk ding, Zeisu in zong singlamteh tungah tan ding cih Pasian’ deihna leh a makaihna cih um uhhi. Vangliatna khempeuh nei hiven, tuabang in mihing tungah itna thukpi lahkhiatna ding singlamteh tungah sihna kulsak sese ding maw? Atom in, Pasian in mihing puksak nuam cih hi photphot hi.

Tuabang peuhmah pen a lauhuailua dinmun hi. Pasian in mihing ahi a Satan ahi zongin puksak nuam ngeilo hi. Satan leh mihing langdona pen, kamsiatna lianpi khat hi a, nulehpa masapen tegel in puklo hi peuhmah leh Pasian sungah lungnopna bukim nei ding hihang.

Tukal in, Pukna panin hong piang buaina teng leh Pasian’ ukzawhna langdona ding in mihing ukna aki lunggulhna thu cihte sin ding hihang. Hih thuman tepen Daniel laibu sungah nasia takin hong kilak a, Pasian’ ukna taisan in mihing ki ukna teelzawkna hangin bangteng piang thei ding cih Amite tungah a vauna teng hangin Pasian thumaan hi cih hong lak hi. Leitung ki ukna teel in, mawhneite in mawhneite mah uksak cih peuhmah kipawlna hoih hi ngeilo hi.