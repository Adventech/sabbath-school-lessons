---
title:  Hong Genkhol Kik in
date:   01/05/2025
---

A beibang pawlpi in Leitung Thak panin hong piang hi a, zalom 17 leh 18 sungteng a biakna suahtakna zong teng hong taikhiatna mun ahi hi. Mun khempeuh ah biakna leh gam’ vai ki dongkholhna om kinken a, hih gamtatna teng a lawnkhia ding pen, munthak khat saat uh a, USA gam hongsuak hi.

`Mang. 10:1–11 sim lecin, tua gamtatna teng hong piankhiatna om hi. Sinna sungah a dangte “minamte”, lei leh tuipi cihkhawng enkak in. I laite sung tampi nasim khakloh hang, a kidophuai thu bang peuh namu hiam?`

Mangmuhna 14 a vanmi thum leh 18 sunga vanmi in nakpi takin kiko uhhi. Hih zong pen tangthu sungah a beibang pawlpi phuhna ding “mi tampite, minamte, kampau te leh kumpite” (Mang. 10:11) a cihpen ahi hi.

Vanmi in “laibu neu” khat tawi acih zong Daniel a mahbang hi a (Dan. 12:4), khang tampi khit a hon masakna mah hipah hi. Amah in a khe langkhat tuipi tungah leh a langkhat leitung ah sik cihi. Hih zongin leitung lui leh leitung thak huam in leitung bup a cihna ahi hi. Tua thupuak in minam khempeuh a ding cihna zong hi a: lei a tengte leh “dawibiate” tuipi tungah tengte khempeuh a cihna ahi hi.

A sawt ciangin leitung pen Pasian minthanna in taan ding a, Mangmuhna 14 a thupuak teng mimalkim tungah kipuak ding hi. Israel mahbang in, mihing bawlsa i pawlpi pen lungdamthu tangko nading hi a, “leitung khempeuh minam khempeuh tungah teci pang ding a, tuakhit ciangin beina hong tung ding” (Mate 24:14) cihi.

Pasian in mihing’ tangthu tawpna lianpi tungsak ding a: mihing ukna gamlian te bei in Christ in kumpi mang tawntung ding hi. Daniel 2:34, 35, 44, 45 simin. Laisiangtho in kician takin gen a, hi mialmual cihbang omlo in hih leitung kumpi khempeuh beisiang sak ding, amau’ gamtatna pan a melhemna cih peuhmah om saklo ding, Pasian’ tawntung gam tawh kheng ding a, mawhna, thuaksiatna, natna, siatna leh sihna cihte cikmah hunin omngei nawnlo ding hi.

`Daniel 2 leh 7 sunga leitung kumpi liante pianna leh kiatna a genkholna teng pen kicing sitset hi. Daniel in bang hunlai pek in a gelh cih na ngaihsut ciangin, Pasian hong kamciam tawntung gam hangin bangzah in Pasian na muang thei hiam?`