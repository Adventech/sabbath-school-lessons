---
title:  Lei leh Tuipi Kikal
date:   30/04/2025
---

Laisiangtho in lei leh tuipi a cihpen, genkholna a dingin limpua hi a, kicianlua hi. Laisiangtho genkholna sungah limpua lei leh tuipi ngaihsun lecin, ki tumdang lua uhhi.

“Lei leh tuipi in limpua in omkhawm hilhel uh a, lei in Israel bangin a gamdai gam hi a, tuipi ahihleh, tuipi in lei a nawk den mahbang in dawibiate in Pasian’ mite a nawk denna gitlohna hi”—Beatrice S. Neall, “Sealed Saints and the Tribulation,” in Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), p. 260.

Hih muhna ah, lei in kipkhona hi a, Pasian’ ukna sungah kiphut: tuipi in a kipkho lo, mihing’ kiphatsakna sunga kiphut a buai den minamte hi.

`A tunga ngaihsutna teng tawh, Mang. 12:15, 16 leh 13:1, 11 simin. Tui leh lei omkhawm hilhel cih phawk in. Koici kizang a, genkholna telcianna ding koici hong huhthei ding hiam?`

Numei (pawlpi) bawlsiatna dingin gulpi in tui zang hi. Genkholna sungah i muh zelzel mahbang in tui in leitung ki ukna leh amau’ buaina lauhuaina a piangte limpua ahi hi. Satan in, mipite zang-siam mahmah a, pawlpi’ tangthu sung tawntung ah maikaite’ holhthawhna tawh, Pasian’ mite bawlsia tawntung hi.

Seventh-day Adventist te in zong Mang. 12:16 pen thu-umte in Lei Thak ah lal ding a cihna ahihlam telcian uhhi. Lei leh tui i teldan maan peuh leh, American Gawmkhop gam hong piankhiatna bang teng gen hiam?

“Kamciam Gam” pen Pasian’ mite a dingin sehtuam ahih mahbang in “American” gam zong “lei” ci in sehtuam hithei ding hiam? Tuu-bang sapi in lei panin hong paikhiat mahbang hithei ding hiam? America gam pen “Israel Thak” kici ngeilo ahihhang, leitung ah biakna nenniamna bawlsiatna thuak awn tampi te ading biakna suahtakna in dingtang gige hi.

Ahihhang, khatvei ciangin tuu-bang sapi in “gulpi-bang” (Mang. 13:11) in pau ding hi. USA in biakna bawlsiat thuakte a dingin tausang hi kinken a, biakna bawlsiatna ukna hong suak ding hi. Hih zong pen mihing in Pasian’ ukna sangin mihing ki ukna teelzawkna pan hong piang theihhuai thu ahi hi.