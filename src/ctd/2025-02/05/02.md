---
title:  Thukham Masa pen
date:   27/04/2025
---

Eden huan pen Pasian’ mi masapen tegel’ sangin hi a, piansak nate leh amau suan leh khak khempeuh un Pasian tawh tawp ngeilo in a kikhawlhna ding uh mun ahi hi. “A siangtho nupa tegel pen apa uh Pasian’ kepna sungah naupang hi beklo”, Ellen G. White in “Piangsakpa tungpan thuhilhna zong a sang tawntung uhhi. Muhtheih vannuai leitung a thuthuk – ‘pilna kicing a neipa’ lamdang nasepna’ (Job 37:16) – thuhilhna len lungnopna beingeilo in ngah ding uhhi” —Patriarchs and Prophets, pp. 50, 51.

`Piancil 2:9–17 simin. Amasa pen thupiak bang hi a; mihing tungah Pasian in bang khaam a, banghang in thupi thei hiam?`

“Thupiak” a kicih masakna ah tswh hi a, Piancil 2:16 sunga sialehpha khentelna gah nekloh ding a khaamna ahi hi. Banghang in pilna pawlkhat khaamhuai thei hiam? Theihna hong khangsak zaw hilo hiam?

Laisiangtho sung om lian ahilo khat: Pasian in mihing pen pilna pia toto nuam hi. Pilna pawlkhat in sauveipi thuaksiatna piangsak thei a, Topa ngiat in hong ukna sangin mihing ukna teelzawkna panin a piangthei thuteng hong hilh toto nuam hi.

Kum tulsim khit, Israel in kumpi khat a nget uh ciangun, Topa in a nung thupiang ding teng gualsuk diudeu in (nungkal sinna bang), Ama’ ukna panin lampialna in hunbei dongmah taisuak pah ding cih Amite hilhkhol hi.

Israel kumpite hong gitloh semsem zel ciangun, Pasian’ kamciam minamte zong hong leitung-vai luata ahih manun, amau geelna pan hemkhia zaw in, Pasian in amau’ deihna sangin a khauhzaw mihing ukna piakbeh lai hi.

Daniel’ laibu en in, lungsim sungah tuathu bulphuh leng lungsim hong navak sak a: kumpite hong khan ding lim hong lak mangmuhna teng in tua “minamte” dawibiate a mawhsakna leh Israel mite’ khialhna teng leh Ama’ mitswot (thukham) a nialna un zong a kawk kawm ahi hi. Eden suahtakna a hilo adang khat sungah zalom tampi sung hong kibual tak ciangin, sang thak khat a kah bang hita a, Pasian ukna gam leh leitung mihing’ ukna gam aki lamdanna teng hong tel taktak ta ding uhhi.

`Tua pilna pen va theikha zenzen kei zaw leng hoihzaw tham ding cih ngaihsun in. Eden ah a kikhaam pen koibang in hong telcian sakzaw thei naci hiam?`