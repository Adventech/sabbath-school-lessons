---
title:  Daniel 7
date:   29/04/2025
---

Daniel 2 sunga mang pen Babylon kumpipa tung ah a kipia hi a, Daniel 7 sung a mangmuhna pen ahihleh, Pasian kamciam minamte lakpan Hebrew kamsang khat tungah apiak ahi hi.

Daniel tungah zong Nebuchadnezzar muh mahbang kilak hinapi omzia tuamdang ahi hi. Mi’lim hilo in minam kizui diudeu te in tuipi sung huihnung hangin hong kahto amu hi. Hih minamte in kidona zomtoto uh a, amau sungmah ah ukzawhna kikhel zel uhhi. Late 65:5-8; Isaiah 17:12 leh Jer. 46:7, 8 cihte in, tuikhang, tuihual cih khawng pen minam kikal ah kidona a lahna vive ahi hi.

A kikelkii in, Kamciam Gam zong tawlkhat sung omkhin a, tuipi bang ahi dawibia gam te kikal ah, kilemna, bitna tuikulh bangin hong omkhin hi. Minam hoihlo tampi te kikal ah Pasian’ ukna a siksan gam siangtho khat in kiphut khin zo hi.

`Daniel 7:1–3 simin. Hiteng ah gamtatna tampi takmah om hi. Tuipi sungpan sapi hong kahto cihbang limpuate pan bang sinna nangah thei diam?`

Daniel in dawibiate gal kidona teng tuipi’ nawl pan a et gige laitak in sapi te in tuisung pan leitung ah hong kahto in gam ngah uhhi. Dawibiate’ buaina pen tu in ama’ buaina hong suak ta hi. Amau un dawibiate bangin nuntak ding teel ahih manun, dawibiate khutnuai ah hong omta uhhi. Babylon te ukna pan kipan, Pasian’ mite in a picing tawntung suahtakna ciamkha nawnlo uhhi.

Hih suahtakna Pasian’ mite in a mansuah uhpen hun beidong paisuak ding a, Christ in Ama’ kumpi za leh eima’ kumpi hong suah dong hiding hi. Laisiangthothak sungah, Pasian’ mite in Rome khutnuai mahah thuaksia paisuak lai uh a, tuakhit in zong dawibia Rome’ za-laih kii-no bawlsiatna thuaksuak lai uhhi.

A tangthu dungzui in minam pawlkhat in a dangte sangin phadawm zawdeuh uh a, daihna zong om zawdeuh hinapi, a taangpi in ahihleh minamte, mihingte leh kumpite peuh mah pen khat khit khat, nenniamna khat pan a dangkhat kikhel hilel uhhi. Hiteng khempeuh pen ukpi te in amau’ mite hoihna dingin a bawl uh vive mah ahi uhhi. Pasian in Amite a ding a deihna teelzaw leh uh ki tumdang lualiang ding hiven!

`Rom. 3:10–19 in hi leitung vai koibang in hing telcian sak ding naci hiam? Taang 19 in e, eima nuntakna sungah lungdamthu banghang in kisam lua thei hiam?`