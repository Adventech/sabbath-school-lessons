---
title:  Ngaihsutbeh Ding
date:   02/05/2025
---

Ellen G. White, Patriarchs and Prophets laimai 117–124, “The Tower of Babel” simin.

“Keimah in vantung thak leh leitung thak kamu hi: Van masa leh lei masa maimang khin hi” (Mang. 21:1). Migilote a kangtum mei in leitung siansuah hi. Samsiatna nasep khempeuh ki siansuah khin hi. Tatsa mite mai ah, mawhna thaman tengpen tawntung mei kuang in kangtum cih omlo hi.”

“Phawkkik ding khatbek om: Tanpa in singlamteh tungah a kikhaina teng pua den ding hi. A lutang liamma, a pang liamma, a khutte leh khete tungah mawhna’ gamtatna mapawn om den ding hi. Kamsangpa in Christ’ minthanna enin: ‘Khuaphialep taang bangin amah hong pai a: ama’ vangliatna a koihna mun ahi hi’ (Habakkuk 3:4) cihi. A pang liamma panin hong luang sisa in mihing leh Pasian hong lemtuah hi – tualai ah Honpa’ minthanna om a, ama’ vangliatna koihna ahi hi. Tatkhiatna man hong piaksak manin ‘Hon dingin thahat’ a, Pasian’ hehpihna a nialte tungah thuman takin thukhen ding hi. Ama’ kiniamkhiatna in zong Ama’ vangliatna lianpen hi a; khang tawntung in Calvary liamma khempeuh pen Ama’ phat ngahna leh vangliatna hi tawntung ding hi”—Ellen G. White, The Great Controversy, p. 674.

**Kikupding Dotnate:**

`Hih leitung gualzawhna khempeuh, bangzah thupi a, bangzah lian a, bangzah in zahtak-kai minthang hitaleh, leivui leh vut suak ding a, mangthang paisuak lel ding hi. Tumah in leitung van a lian a minthang na bawlsa khempeuh kihel gai ding hi. Hihthu banghang in lungsim sungah kephuai nasa hiam? Hihthu in nangma deihpen nate koibang in tangpai sakthei ding ihi hiam?`

`Mang. 13:1–10 sunga sapi deihtak in enpha in. Hih sapi in Babel tausang sulzui ahihna bangteng om hiam? Minam khempeuh ki gawmkhawpna, Babylon panin kii-neu ukna sungah paisuak hi. Khang tawntung un tua kumpi lian khempeuh gamtatzia na phawkkhak bang om hiam? Babylon leh Rome te omzia tengmah leitung a zil kikkikna bang teng namu kha hiam?`

`Ei Adventist te in hong uk kumpite khutnuai ah; Topa nung zuihna leh kumpi thukham zuihna tawh koibang in ki omsiam hiam? Khat thu manna in a langkhat thu nialna koibang in suakthei ding hiam?`