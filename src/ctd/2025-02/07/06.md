---
title:  Lucifer’ Pukna
date:   15/05/2025
---

Khatveilai in Lucifer pen cherub te a cingpa, Pasian’ tokhom tawh a kinai pen mun a zalian neipa hi cihpen ngaihsut haksa mahmah hi. Amah in Pasian’ minthanna pen van-tung leitung ah kilangsak cihpen kician mahmah hi. Tua sangsik in, ama’ minthan na’ng peuh zong zaw in, Piangsakpa minthang saklo in, a kitelzaw in cileng, amah aki zahtakna pen a kipia tawm hilo cih ngaihsut hong neita hi.

`Ezekiel 28:11–17 leh Isaiah 14:12–14 simin. Lucifer’ pukna bangin piangsak hiam? Hih tangthu teng Mang. 14:1–12 tawh enkak in. Lucifer’ pukna leh Christ sungah mihing’ dinmun sangpi etkakna in; Mangmuhna 14 sung thupiang teng koibang in hong telsak tuam hiam?`

Mual siangtho pan Lucifer a kihepkhiatna leh; tatsate in Pasian’ Tuuno tawh Zion mual tungah ding cih ngaihsun in. Lucifer pen Eden ah om khin kici; mihing zong tualai mahah na omkha khin hinapi, Satan’ mailam leh, mihing pen Christ in Paradise ah tungsak kik ding cih ki enkak thei hi (Mang. 22:1–3). Hih tungtang ah EGWhite in “Vantung in gualzo ding, Satan leh a vanmite bawlsa vantung a mun awngthawl khempeuh ah; Topa’ tatsa mite tawh kidimsak kik ding hi” —The Advent Review and Sabbath Herald, May 29, 1900.

Amaute vantung a omtheihna uh pen, lungdamthu, tatkhiatna hangbek hi a, Mang muhna 4 leh 5 sunga Pasian’ tokhom a pulakna sungah om hi. Etpak dingin, vanmite in “Nang Tuuno, tua laizial a lakhia dingleh, a ciamtehna te a hongkhia dingin na kilawm hi. Nang hong kigo khin ahih manin minamkim leh pau namkim a pau mite sungpan in na sisan tawh Pasian a dingin mite na leikhin hi” (Mang. 5:9) cihi. Lungdamthu icih, mihing te tatkhiatna ding in Zeisu hong sihna ahi hi.

Phawklai ding khat, tua kammal in vanmi khatna thupuak tawh a kituak “tawntung lungdamthu … minamkim, beh namkim, pau namkim leh mihing khempeuh tungah hilh ding” (Mang. 14:6) cihi. Christ in leitung a dingin a bawlsak thu teng tangkona lianpi hilo maw! Christ in aiawh a sihlawh loh mihing leitung ah khat zong omlo hi.

`I pawlpi leh mimal mahmah in, mihing a ding, Christ hong hihsak thute theihsakna ding bangteng sep kul ding hiam?`