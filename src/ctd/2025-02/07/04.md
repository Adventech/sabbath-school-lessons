---
title:  Meihol Kuang Bangin
date:   13/05/2025
---

Cherubim pen a nungta mi bangin ahi a (Ezek. 10:8), kham tawh limpua ahi zongin (Pai. 25:18), laisiangtholui sungah om kinken hi. Pasian tokhom geiah ding in A vangliatna vannuai ah tangkhia sak ci in kilak thei pen hi. Tua cherubim temah pen Siangtho mun leh Siangthobel mun kikal puandal tungah zong lim kisuai in om thei hi (Pai. 26:1). Late laibu sungah zong, piansaksa te tungah Pasian’ vangliatna pen; Cherubim te in huih tungah Pasian lenpih in lim kisuai (Late 18:10) hi. Thukham singkuang zong pen kham cherubim nih in amau’ kha te khatlehkhat kiphasak in thukham singkuang tungah tuang sak ding in Pasian in sawl hi (Pai. 25:18–20).

`Ezekiel 1:4–14 simin. Hihteng ah imuh thu in Isa. 6:1-6 leh Mang. 4:1-11 sunga teng a kibatna bang om hiam?`

Ezekiel tungah Pasian’ vangliatna tawh thu kilak hi. A muhcil in lungsim a buaizo liang thu khat inn, tualai in a nungta Pasian’ mite pen: teeltuam mite hinapi un kamciam gamah teeng khalo in Babylon ah saltang uhhi. Ezekiel in zong amai a hong kilak mun a etphat khit ciangin, tunglam a daktoh leh Pasian’ tokhom amu hi.

“Tokhom” mangmuhna dangte tawh a kibatna phawk in. Ezekiel in a muh ganhing nungta te in John’ mangmuhna sunga ganhing temah tawh a maitang uh kibang uh a: humpi nelkai khat, muvanlai khat, bawngtal khat leh mi khat ahi hi. Ezekiel muh maitang li anei thuthuk ganhing tepen Ezekiel in min vawhpah selo ahihhang, tokhom a muhkikna ah nung vawh kik (Ezek. 10:1–21)a, “cherubim” ci in vawh a, tua banah Isaiah’ mangmuhna sungah seraph te’ meii-am kuang zong a om hi. Tuateng in John mangmuhna sunga ganhing te’ maitang mahbang anei uhhi.

Pasian’ tokhom pen thukham singkuang tawh limpua sak cih theihsa hi a, Moses leh Pasian a kimuhna mun (Pai. 25:22), leh a dipkuathuai kamsangte’ mangmuhna sung peuhmah ah cherubim om kinken hi. Tuate in Pasian’ tokhom tawh kinai om mahmah uhhi. Pasian’ bawlsa khempeuh pen Ama’ minthanna lengkik ding in piansak hi a – mihing cih mawkpen Pasian’ limmel sun hi a, vanmite zongpen, Ama’ tokhom gei mahah a omuh ahi uhhi.

`Siangtho, siangtho, siangtho a lianpen To Pasian. Ezekiel in agen siangthona koibang kitehthei ding naci hiam? Nangma dawnna in lungdamthu bangzah kisam ci hiam?`