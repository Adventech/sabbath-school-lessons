---
title:  Amite Lakah Pasian
date:   14/05/2025
---

Israel te in Kamciam Gam zuatna lampi ah Pasian’ ompihna meii zui in pai uh a, meii khawlna peuh ah biakbuk lam uh in, a kimkot maitang khatah nam thum ta in giahbuk bawl uhhi. Pasian’ ompihna in Siangthobel mun tungah hong tuaksuk in Ama’ mite hong ompih hi.

**Biakbuk kim maitang 4 pha a, maitang khat ta tungah ukna anei minam khatta kikoih hi. Gamlakvakna 2 sungah makai sem minam 4 teng:**

`Gam. 2:3 (Nisuahna):`

`Gam. 2:10 (Khang):`

`Gam. 2:18 (Nitumna):`

`Gam. 2:25 (Sak):`

Ukna anei minam in amau’ dinmun leh dialkhai tuam nei uh a, kuate hiam cih theih na’ng ahi hi. Dialkhai tungah bang om cih laisiangtho in gentel selo ahihhang, amau ngeina khat bel om a – Piancil 49 leh Thuhilhkikna 33 sunga amau gamtatzia teng bulphuh hi a – tuapen, lei-maitang 4 lakpan maitang khatah om, maitang 4 teng lakpan maitang khat cih na ahi hi (one of the four faces to each of the four compass points). “Rabbi te ngeina bang hileh, Judah in humpi lim, Reuben pen mi, mi’ lutang, Ephraim pen bawngtal leh Dan pen muvanlai cihbang hi a; tua ganhing nungta 4 teng cherubim limpua tawh ki gawmkhawm in, Ezekiel in a pulakna pen hih dinmun li teng pan hong piang ahi hi” —Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660.

Tang ngeina peuh simsim cihtheih mah hinapi, hih tang ngeina pen Laisiangtho in Jerusalem Thak a pulakna tawh enkak leng lungluthuai lua hi. A lungluthuai mahmah lim khat hong kidawk hi: minam thum limpua kongpi thum ta, khuapi kiu li tetungah om cihi (Mang. 21:12, 13).

Israel mite’ giahphual pulakna leh Jerusalem khua thak pulakna in a thupi mahmah khat hong lak hi: Pasian in mihing pen Ama’ tokhom tawh kinai saknuam hi. Mangmuhna laibu in “A Vanglian Topa Pasian leh Tuuno in khuapi’ biakinn” (Mang. 21:22) cihi.

`Eibel Israel’ giahphual ah teeng sam kei hang e. Ahihhang, Pasian’ omna tawh hong kinai sakthei bangteng om hiam?`