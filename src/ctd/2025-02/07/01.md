---
title:  Genkhol Na’ng Tawphah
date:   10/05/2025
---

### Tukalsung Simding

Isa. 6:6–8; Pian. 3:21–24; Ezek. 1:4–14; Mang. 4:1–11; Gam. 2:3–25; Isa. 14:12–14.

> <p>Kamngah</p>
> “Kua sawl ding a eite a dingin kua pai ding hiam’ Topa cihna aw kaza hi. Keimah in ‘Kei hiah om ing hong sawl in’ kaci hi” (Isaiah 6:8).

Pasian in leitung ukzawhna a neihna pen nakhempeuh a Piangsakpa ahihman hi a, (Mang. 4:11) Ama’ omzia zong ahi hi. Pasian’ omzia a thumanna a dikna i muhna pen, Pasian minthanna tawh kigamla in mawhna sungah i pukna theihtel kipatna (Rom. 3:23) ahi hi.

Tukal in, mangmuh lai a Pasian’ tokhom lam lutkik ding hang a, siangtho Pasian leh mihing koici bangin kikhawl in, Christ hong kipiakna in Ama’ tokhom tawh koibang in hong kinaisak cihlam ah pai ding hihang. Pasian in eite hong puahphatna ding ngiim a, mimal peuh hilel lo in, mihing buppi hi a, Ama’ piansaksa na dangte tungah Ama’ minthan na kilangsak ding hihang. Laisiangtho sung sim suksuk leng, Pasian in eite pen mawhmaina hong piak leh hong tatsa mite ihihna thei ding hong sapna sangpi awlmawh theihna ding hong theisak hi.

Mihing te’ langdona peuhmah pen beimang paisuak ding hi. Tua sangin, Pasian’ hong itna, Ama’ angkhual lohna leh hong ki pumpiakna in, mihing te a dingin Ama’ geelna zah sangin nakpi takin taang pempam zawtham ding hi. Pasian in mihing pen a puk dingin geel ngei hetlo hinapi, singlamteh tungtawn in Pasian in hong itna tawh Ama’ nasepna teng kician takin hong pholak hi.