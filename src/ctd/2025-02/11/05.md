---
title:  Haman leh Satan
date:   11/06/2025
---

Esther tangthu sungah, zaa leh vang a deih mahmah Haman ki mu hi. A gamsung a milian dangte tungsiah ah hih zawhna lianpen kipia hi (Esther 3:1). Eze. 28:11-15 leh Isa. 14:12-15 sim leng, Lucifer thu om a, Haman tawh a kibatna, Pasian’ teeltuam mite a dona, Pasian’ liatna a nialna cihte om hi. Satan in a sangpen mun a tunnopna in, Christ a zia-etna leitung gamte a muhtheihna ding a sangna mun mahah Zeisu a paipihna sungah kilang hi (Mate 4:8–11). Christ in hih leitung tan ding Ama’ aa suaksak dingin—eite khat mahbang in hong semsuk hi. Zeisu in tanau tankhiapa hi a, Ama’ hong piaksak man teng zong leitung a dingin mantamlua hi.

Mangmuhna laibu sungah zong, Satan in hih leitung ah biak ngah ding vang a lung gulhna mu hi hang. Sapi “lamdang” salua in zuih ngeingai na tawh leitung khim zo a (Mang. 13:3, 4), amah biakpiak ding a nial tentan pawlkhat te ahihleh zawhthawh bawl ding hi.

Mordecai pen Pasian’ teelmi ahihlam Haman in tellua a, ama’ upna suakta takin a biakpiak ding ngaihsutsak nuamlo in Mordecai tungah “nakheh mahmah” keei pongmawk (Est. 3:5, 6) in, lei maitang pan Mordecai minam teng hemsiang nuam pongmawk hi.

`Esther 3:1–14; Mang. 12:14–17 leh Mang. 13:15 simin. Hiteng ah a kizawitawn bangthu namu hiam? A beibang pawlpi John’ genna leh, Haman in Pasian’ mite a bawlna koibang hi nasa hiam?`

Dawi in hi leitung kei aa acih hang, Pasian tungah a citak mite—Ama’ thukham a zui mite—in Satan hihna khialsa uhhi. “Christian biakna sungah kidona lianpi pen Sabbath hong hih ciangin, a nial tentan mipawl tawmno teng pen, a tamzaw deihna bangin, leitung ah mi ginalo pente in koih ding uhhi”—Ellen G. White, Signs of the Times, February 22, 1910.

`Tu mahmah in nang’ upna hong ciantelsak a “neucik” khat ngaihsun dih in. Tua a “neucik” tetawh kilemtuah lel lecin a “golpite” hong pai ciang bang naci tam?`