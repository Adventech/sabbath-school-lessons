---
title:  Ngaihsutbeh Ding
date:   13/06/2025
---

Ellen G. White, Patriarchs and Prophets laimai 605, 606, “The First King of Israel” simin.

“Taangpi taangta ngeina laang teng a sang nuamlo mi pawltawm tungah hehna leh huatna Satan in thosak ding hi. Mi zalian milal te in thukham neilote ngaihsut piakna lam pakta ding uhhi. Hauhna, pilna, ciimna neite in amaute bawm ding uhhi. Makaite, sia lianpipi te leh pawlpi mite in hong bawlsia ding mite tawh kipawlsim ding uhhi. Awsapi leh laikung laidal zangin, kiphatsakna, lauhthawnna leh zahkona tawh amaute’ upna lawnthal ding hong hanciam ding uhhi. Heh mahmahna tawh thumaanlo teci lak in mipite sosuah gawp ding uhhi.”

‘Laisiangtho in ci’ cih peuhmah omlo in Laisiangtho Sabbath hong mawhpaih ding uh a, amau thu kikup khawng teng pen mi bawlsiatna ding thukham suah pongmawk uhhi. Mipi deihna pen sumlehpai tawh zong panpih gawp in, ukna neite in Sunday law hong pian theihna ding hanciam ding uhhi. Pasian kihta mite’n ahihleh, Thukham Sawm palsat na’ng gam thukhun peuhmah sang theilo uhhi. Hih galphual ah, thumaan leh thukhial gal kidona lianpi nunung penpen hita ding hi. Tuate hangin uplahna sungah hong kikhoih dak lo ding hi. Esther leh Mordecai hunlai mahbang in, tuni mahmah in Topa in Ama’ mite tungah thumaan hong lak ding hi”—Ellen G. White, Prophets and Kings, pp. 605, 606.

**Kikupding Dotnate:**

`Banghang in Pasian in Amite haksat hun kantan sak sese hiam? What is the point of allowing it?`

`Christ tungah cihtakna hangin hong tung ding haksatna phu ding in thu umte koibang in kisakhol ding hiam? Hihbang hunte sungmah ah koisung panin lam-etna ngahthei ding ihi hiam?`

`A haksa zaw genkholna te banghang in awlmawh kulthei ding a, thuhoih hong lak a lianzaw tham limte zong banghang in amau sungah phum kul hiam?`