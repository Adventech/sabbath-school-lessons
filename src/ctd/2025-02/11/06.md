---
title:  Hibang Hun ading Mah
date:   12/06/2025
---

Laisiangtho genkholna ah thu haksa hong om ciangin, ei Christian te sungah a hoi nuam phadeuh pawlkhat om uhhi. Sittelna ki masuan gige cih i thei a, genkholna kisin ding zong lauhuaina tawphah gige kihi thei, tangthu hilhcian ding sangin haksatna zongzong peuh kihi mawkmawk thei hi. Pasian in eite’ mailam pen muamkhum tawh hong tuamsak hetlo, tu mahmah leh kidona lianpi tawpna lam mipi lakmah ah thumaan takin tangko lel a hih manin, a tangthu a tawp dong simsuak ding thupi zel hi.

Pasian in genkholna peuhmah lim tawh kitel sinsen in hong piaksa pen mihing in langdona tawh saatcim gawp ahihna leh tuateng a sulzui ding teng hong lakkhin zo a, lam-etna nangawn zong hong pulak lailai hi. Pawlkhat bangin hun nunung haksatna “Jacob’ gimna” cihpen lauhuai patauh dingin mu uhhi. Hun beina pen Pasian’ mite a dingin baihlo thei mah ding hi. Haksatna hun genkholna, suahtak na’ng kamciam in kician mahmah lel hi.

Mangmuhna 12 sungah, dawi in Christ’ mo tungah phu la-nuam in sulzuih hinapi, Pasian in honkhia veve hi. Esther tangthu zong pen, kumpinu khat in pawi khat sungah a bulpi pen in hong ding thei a, Pasian in Ama’ mite a hotna dingin nasia takin zang hi.

`Esther 4:13, 14; Esther 5:1–3; leh Esther 9:20–28 simin. Hih munteng panin, leitung tangthu beina cianga eima’ phutkhak ding haksatna tawh kisai bang pilna hongpia naci hiam?`

Pasian in tangthu sungah hun khat a dingin a beibang Ama’ pawlpi phut hi. Ni 1260 khuamial hun hong beikuan taktak ciangin Pasian in, a buu khinkhian Ama’ mo pulakkhia (Mang. 12:14 enkak) in, vanmi thumte thupuak teng leitung khempeuh ah tangko sak hi. Eite in “Hibang Hun ading Mah” (Esther 4:14) in tu in a nungta hihang.

Esther in, amah leh a mite bawlsiatna sungah a suahtakloh laitak in, amah bekin nawk keei ding hilo cih thei in: kumpipa maipha ngah masa in, tua khitteh ami teng suahtak hi. Hih leitung tangthu nunung lam teng nawk ding in, eibek hong kinusia hilo—Kumpipa ei lamah pang a, Pasian’ mite suakta ding uhhi.

`Hih tangthu sungah Pasian’ mite a dingin na khempeuh hoihpah lel phot hi. Ahihhang tuabang hi kinken tuanlo hilo hiam? Christ sungah upna kip neihtheihna dingin, banghang in hun saupi muhkhol kulthei ding naci hiam?`