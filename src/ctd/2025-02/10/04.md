---
title:  Sodom leh Gomorrah Tangthu
date:   03/06/2025
---

Laisiangtholui tangthu khatmah Peter in hun nunung thupiang ding a genna ah a bulphuh khat om hi: Sodom leh Gomorrah kisiatna ahi hi. Tua zaangkuam teng pan, siatna lamah tanglai tangthu ciapteh hong piang a, mihing a tampen masakna mun mei tawh a ki susia masapen hong suak hi.

`2Peter 2:4–11; Jude 5–8 leh Ezekiel 16:46–50 sim inla — a thute awlmawh in. Hih khuapite kisiatna a tun lungsimpuak in bang hi a, tulai in tua tawh a kibang bang om thei hiam?`

Sodom leh Gomorrah tungtawn in hih leitung hun nunung mite hong vauna in kician mahmah hi: Mangmuhna 20 sunga bangin migilote mei tawh kisusia ding hi. Mawh na cihpen khemna kician khat hi a, tua gitlohna eite’n telcian mahmah taleng, lungsim mit hong humsak, palsatna tengpen eimah ki hoihsak tawmna tawh hong seelsak hi. Tuasung mahah, Pasian in Ama’ mite tungah itna bangzah luangsak a, tua minam a vauna ah zong amaute’ mawhna bangte a bawl lohna ding (Ezek. 16:47), Sodom mite sangin siazaw ta uhhi.

Israel in “numei paktat” (Ezek. 16:41) hi a, kha lamah paktat uhhi. Pasian’ mite in, migilo a kicite gitlohna tawh a minthang ngiat te sangin gilozaw cih a zak uh ciangun lamdang a sak ding dan ngaihsun in.

Tua zong thuthak hi tuanlo a, tanglai Israel bek hilo mihing khempeuh hilel uhhi. Rom. 1:18-32 sungah Paul in, mihing’ gitlohna a gualhsuk diudeu teng pen tulai nisim thu thang laidal sunga omte hilel hi. Gentile te mawhna pen, Paul in, Jews mite bangin zalian ding kituhna hilo cihthu Pasian’ mite in telthei leh uh, amau’ mawhna bangzah in sia cih thei ding cihi. Nathan in zong tua mahbang in David tungah pau a: mihau khat in mizawng khat kiangpan tuuno khat sut cihi. Tua tangthu sungah thutanglo cih kitelcian mahmah ahih manin, David “sinso mahmah” (2Sam. 12:5) a, Nathan in zong “Nangmah nahi ve” ci in David in tua tangthu neipa amah ahihlam kitel sak hi.

Laisiangtho peuhmah in a pualam leitung mite kawk hetlo in Pasian’ mite mah kawk cih theih ding thupi hi. Mangmuhna 13 le 17 sung bangin midangte ngongtatna hong ki pulak leh, eite zong tuabang thaang te sungmah ah ki-awk thei cih hong vaukholna ahi hi.