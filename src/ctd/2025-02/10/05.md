---
title:  Leitung Khempeuh Thukhenpa
date:   04/06/2025
---

Sodom a kisiat madeuh in, Mamre zaangkuam ah tangthu tomno khat piang hi. Pasian in vanmi nihtawh Abraham kiangah hong kilang hi. Abraham in amaute amuh ciang in, tua vanmite an tawh zin nado a, tua taklian mahah Abraham leh Sarah tenupa in Messiah hong pianna ding tapa khat nei ding cih hong kamciam hi. Zeisu pen Abraham’ suan (Gal. 3:16 enkak) hi. Tuakhit ciangin tua zaangkuam a khuapi gilote’ tangthu lamah thu-kawng hei uhhi.

`Piancil 18:17–32 simin. Hih munteng ah Pasian koi gamtat a, hih leitung gitlohna tawh kisai in Pasian in koibang ngiimna nei a, koici hih hiam?`

Pasian in hong hilhcian ding leibaa hong neilo hinapi, mihing tungah Ama’ ngiimna leh tatlehhek peuhmah seelcip ngeilo hi. “Topa Pasian in Ama’ nasem kamsangte tungah Ama’ geelna theisak masa lopi in, bangmah hih hetlo hi” (Amos 3:7).

Pasian in Sodom leh Gomorrah a suksiatma in, thupiang ding teng teci a vapan theihna dingin, Abraham kiang ah pulak masa hi.

Abraham leh vanmi nihte in khuapi gilo sungpan, amau vauna a pomthei ding mi zong in a paikal sungteng, Pasian in lungduai takin ngak hi. Hih hun nunung sungah zong tua kamsang vanmite mahin, Babylon sunga om Pasian’ mite, tuanu sungpan hong paikhia dingin sam thapai cih phawk in (Mang. 14:6–12; 18:1–4). A nunung pen vauna piakkawm in Pasian in, Abraham tawh thupiang ding teng kikum masa phot in, tuan pupa’ dotna leh ngetna teng zong ngak ngiungeu lel hi.

Abraham in “thumaan mite leh migilote a kibatna dingin; migilote tawh thumaan mite thahkhawm ding hithei ding hiam, Leitung khempeuh thukhenpa in a maan in gamta lo ding hiam” (Pian. 18:25) ci in dong hi. Abraham in Sodom thu sittel bek thamlo, Pasian tatlehhek zong sittel hilailai hi. Tuabang linlian mahin, beina hong tunma in, Pasian in vantung laibute hong a (Mang. 20:4, 11–15), a nunung penin leitung ah mei a khiatsuk madeuh in, thupiang khempeuh eite in hong entel sak ding hi. Tu a hong kidawng nailo dotna khempeuh dot kik theihna’ng kul tulkhat sung hun kingah ding hi.

`Mangthang tetungah Topa in thukhenna nunungpen a khenma in, kua tungah bangthu piang a banghang cihte telcianna dingin kumtul khat hong pia hi. Pasian in piansakna khempeuh tungah kuhkal mahmah ahihna—Amah a beel cinten mite—hih thute theih zawhna a nei zolo mite tungah Pasian tatlehhek bangteng hong theisak naci hiam?`