---
title:  Tuuno’ Hehna
date:   01/06/2025
---

`Mang. 6:12–17 simin. Hun nung thupiang ding te hong piangvat ciangin, hih mihingte dawnthukna ahi hi. Amau’ dawnthukna na koici muhsak hiam?`

Thu lamdang khat ah, a mangthang te in “Bangci ahia”, Hihteng nungah kua om a hia?” ci in awng hetlo uhhi. Tua thupiang te theihtuak lel uhhi. Zeisu zongpen “Tuuno” mah ci uh a, Christ’ tangthu tawm beek theihkul cih thei uhhi. Tua “Ama’ hehna ni lian” theihtuak lel uh a, “kua’n thuakzo mawk ding hiam?” ci in beidonna kam pau ding uhhi.

Atawpna madeuh in, lungdamthu pen minam khempeuh tungah (Mate 24:14) kipuak ding a, vanmi thumte thupuak zongpen vannuai bup ah ki paipih ding hi. Hi napi in mi pawlkhat te, ki nusia ding – kihilh loh man hilo, up ding a nial ngiat te ahi uhhi. Hun nunung in a mangthang cihte tuabang mite hiding uhhi.

`Mate 24:36–44 simin. Noah’ tangthu tungpan in pilna ngahtheihna ding Zeisu in bang gen hiam?`

Zeisu in tuicin tangthu genna tawh Amah nihveina hongpai ding pen mi tampi a dingin lam-etloh laitak hiding cihi. Nihveina kumkikna zong, tuicin mahbang in zakkhak loh manpeuh in, lem-etloh laitak peuh hilo ding hi. Noah in kum 120 sung leitungah thuhilh hinapi leitung in umlo in nial hi. A piang ding thuteng zong hilh dikdek hi. Amau un umlo hibek hi. Mihing tampi in, tuabang hun saupipi khawng genkhol pongmawk bel khialzaw tham ding ci uhhi. Hih tuicin tangthu bulphuh in Peter in “Nitawp lam ciangin zahko thei mite hong pai in, amau deihna bang zui in ‘Ama’ hong pai ding kamciam kaw’h omta hiam? Pute pate zong sikhin ta uh a, nakhempeuh a kipatcil a ombang in om paisuak lel hi” (2Pet. 3:3, 4) ci uhhi. Kum hong beitoto in tua ngaihdan bekmah hong khangto lel ding hi.

`Mimal phutkhakna tawh, Zeisu nihveina hong paina (pawlkhat a ding thum veina peuh zong hithei) pen sihkhit tawlkhat sung hibek ding a, nuntak hun a tomzia thei mahmah lel ding hihang. Hihbang a taangpi a et theihna in “ziakaina” koibang in hong telsiam sak thei hiam?`