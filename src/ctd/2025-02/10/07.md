---
title:  Ngaihsutbeh Ding
date:   06/06/2025
---

Ellen G. White, Patriarchs and Prophets laimai 101, 102, “The Flood” simin.

“Siampi lianpa in amah ahi a, amite ahi zongin, Satan’ mawhsakna pan honkhia zolo hi. Amah in Israel pen mawh baanglo cilo hi. Mihingte mawhna limpua puansia silhpa in amite’ mawhna limpua a, Vanmipa’ maiah dingin, amau’ mawhna uh pulaksak hinapi, amaute kisikna leh ki niamkhiatna teng leh Tankhiapa hehpihna leh mawh maisakna a muanna uh zong pulaksak hi. Upna sungah Pasian’ kamciam zong muang hi.”

“Topa a zong mite tungah Satan’ mawhzonna pen kisang pah vatvatlo hi. Mihing gamtat hoihlohna sungah Satan nuamlua hi. Pasian’ thukham a palsatna bekmah in Satan’ ukna nuai hong tuntheih hang ahi hi. Satan’ mawhzonna peuhmah pen Christ a huatna bulphuh vive ahi hi. Zeisu in, hotkhiat na’ng ngiimna tungtawn in, Satan in mihing leh amau’ kha Satan’ letcipna teng suktan sak hi.”

“Mihing in ama’ thatang bektawh galpa mawhzonna pal zolo ding hi. Mawhna baang puan silhsa in, ama’ mawhna pulak kawm in Pasian’ maiah ding hi. Ahihhang Zeisu, ama’ palaipa in, kisikna leh upna tawh amau’ kha Pasian a aap mite ading, a muibun thumna tawh thumsak hi. Calvary vangliatna tawh amau buaina thumsak in amau a mawh matpa tungah gualzo hi. A kicing Pasian’ thukham a zuihna in vantung leitung ah Amah vangliatna khempeuh pia a, mawhneite a dingin Apa kiangpan hehpihna ngenin palai sepsak hi”—Ellen G. White, Prophets and Kings, pp. 583–586.

**Kikupding Dotnate:**

`Zeisu in nungzuite pen leitung ah om hinapi un, leitung aa hilo cihi. (John 15:19, John 17:14–16). Leitung i zawh theihna dingin leitung mahah om napi hangin “leitung baanglo” in koibang in omsiam thei ding ihi hiam? (James 1:27).`

`Tuicin tun madeuh in Noah in Pasian’na a sepna panin kidona lianpi nasepzia bang hong theisak hiam? Tuni in zong tuabang thute koibang in tuak thei ding ihi hiam?`

`Vantung meikuang in migilote a valhtum madeuh in (Sodom bang), Pasian in amaute sihna pan phong ding a, tawlkhat sung Satan tawh nasem khawm sak ding hi (Mang. 20:7–9). Pasian in nakhempeuh a leptuah madeuh in hihthu banghang in kisam nasa hiam?`