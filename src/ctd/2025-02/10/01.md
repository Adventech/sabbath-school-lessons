---
title:  Hun Nunung Atung Sak Ding Mi
date:   31/05/2025
---

### Tukalsung Simding

Mang. 6:12–17; Mate 24:36–44; Pian. 6:1–8; 2Pet. 2:4–11; Pian. 18:17–32; Dan. 7:9, 10.

> <p>Kamngah</p>
> “Leitung beikuan a om eite a dingin hih thupiangte etteh ding hi a, eite hilhkholna dingin lai sungah a kiciamteh ahi hi. Tua hi a, lungkip ing aci mite, a puk khaklohna ding kikem uh hen” (1Cor. 10:11, 12).

Laisiangtho pen Pasian’ mite tangthu vive hi a, mailam hong piang ding thute hong hilhna zong hi a, “tulai thumaan” hong telcian sak hi. Amau’ tangthu pawlkhat in ni nunung thupiang ding te lahkholna hi a, Daniel leh Mangmuhna genkholna teng hong telcian sak mahmah hi.

Mimal khat i suahtakna simmawh hetlo in Pasian in, thupiangte hawl a, kamsangte in hun nunung ciangin piang ding a cihbang linlian in piangsak hi. Laisiangthothak in hun nunung thu piang ding te kitel sitset in genteh hi: Sodom leh Gomorrah, tuicin cihte eleh. Adang pawlkhat pen kuhkal takin zong leng Pasian’ kammal sungah thumaan tampi ki tokhia thei lai hi.

Mailam kaalnih sungteng, Nihveina Kumkikna, dawpkhol thukhenna, hun nunung haksatna leh a dangdangte tampi takmah ki pholhkhia ding hi. Tuateng tungtawn in Christ pen a thubulpi hi a, kamsangte thu genna khempeuh sungah Amah in a tawphahpi a hihna kimu ding hi.