---
title:  Noah’ Lungdamthu Tangkona
date:   02/06/2025
---

Peter in zong Christ hong paikik ciangin mi tampi in, tuicin tunlai mahbang in “kitheihmawh bawl” (2Pet. 3:5) ding uh cihi. Tuni, leitung ah guah tampi a zukna tamveipi mah neita ahihang (tanglai Greek leh Mayan tepan kipan ngeina tuamtuam sungah tuicin tangthu om kawikawi) Noah’ tangthu pen laisiangtho sungah mihing te simmawh pen suak hi. Laisiangthothak sungah tua laisiangtholui tangthu pen kitelcian takin pulak hinapi, aki genkholsa mahbang in leitung in tua tangthu pen phuahtawm tangthu suah tamai hi.

`Zeisu in tuni leitung omzia pen “Noah hunlai” (Mate 24:37-39) bang hi cihi. Hihmun leh Piancil 6:1-8 simkak in. Tuicin lai a mihing lungsimpuak koibang hiam? Hih hunnih tegel a kibatna bangteng om hiam?`

Hun nunung a beibang Pasian’ pawlpi a dingin kuhkal takin sinna pan sinna thupi kingah thei ding hi. Hebrew 11:7 in Noah zong “a upna hang mahtawh … tembaw khat bawl in ama’ innkuan teng suakta uh … ama’ gamtatna tawh leitung mawhna kilangsak … upna hangin mihoih hihna” ahi hi.

Zalom khatval thuhilh cih ngaihsun lecin, lahkhiat ding peuhmah omlo, tembaw sunga nomau innkuan bek hi ngeungau. Noah pen tuhun evan khat hi peuhmah leh, ama’ guallelhna kigelh ziazua ding hiven: kum sawmsim tamveipi thuhilh napi guaksuak keei mawk uhhi.

Tuhun ciangin, leitung mun tampi takah vanmi thumte thupuak kisang thei mahmah ta hi. Evan te paikhia in – a beibang pawlpi thupuak tangko ahih manin – mi tampi in Topa hong theihlawh ta uhhi. Eite ihihleh tuni ciangdong guaksuak nai samlo hang a, “hun bei in hehpihna kongpi kikhak ding cihzong i thei hi. Laigual tomno khat leuleu ‘a kisakhol mite in mopawi sungah lutsuak thei uh a, kongpi kikhak in’, Honpa’ nasep nunung pen ahi mihing’ hotkhiatna a kizawhsiang hun hong tung ding hi”—Ellen G. White, The Great Controversy, p. 428.

Tua masiah peuhmah pawlpi khat ihihna tawh vaipuak khat kinei gige hi.

`Tu laitak in eima hanciamna in gahpha mello bang ahih laitak in lungkiatluat loh ding koici kisin ding ihi hiam? Banghang in hanciam paisuak ding ihi hiam? (John 4:37 simin).`