---
title:  Belshazzar’ Pawi
date:   24/06/2025
---

Nebuchadnezzar’ pa makaihna tawh Medes leh Babylon mite kipawlna in BC 612 in Nineveh khuapi a zawhkhit ciangin, Babylon in khanlawhna khat hong nei a, amaute thukham a piapa Hammurabi hun panin kipan, a muh ngei nawnloh thukhat hong mukha uhhi. Nebuchadnezzar makaihna tawh Assyrian mite buluh zelna pan suakta uh a, Babylon khuapi zong hauhna pan kipan thulehla ah khangto mahmah in, amau’ kimkot minamte in zong teeltheihna nei nawnlo liangzah in Babylon’ ukna nuai ah peek dikdek uhhi. Babylon in leitung leh minam khempeuh tungah kumpi hong hita ahih manin, gam khangto nuamte peuhmah in Babylon ukna sang ngiat uhhi.

Tua laitak lianin, Nebuchadnezzar pen thu ummi khat, Daniel’ Pasian pen minam khempeuh tungah ukzawhna a neipa Pasian hi ci in upna neisa in hong si hi (Dan. 4:34–37). Tua zom teng a Daniel hong pulak zom laiteng ahihleh a zalaihpa, kumpipa a aiawh Belshazzar ahi hi.

`Daniel 5:1–31 simin. Hih tangthu panin khalam thupuak bangteng peuh kingah naci hiam? Belshazzar puknapi bang hi peuhmah hiam?`

Hih tangthu sungpan a dahhuai penpen na munin Daniel 5:22 hi. Nebuchadnezzar vangkiamna leh a ki puahphat kikna teng Daniel in a hilhcian khit ciangin “Ahihhang in a tapa nangmah Belshazzar in hihthu khempeuh thei hinapi cin na kiniamkhiat nuam kei hi” cihi” (Dan. 5:22). Thumaan theihna ding hunlem ngah hinapi; Nebuchadnezzar tuahkhak teng khempeuh a mitmuh hinapi—tuate awlmawh lo in, ama’ mai a gimna a thuaklawhpa’ lampilui tengmah zuizui mai hi.

Nebuchadnezzar in kham milimpi a tunlai in, Belshazzar bangin Daniel’ Pasian thu genkhol tengpen nakpi takin kosia gawp hi. Biakinn kuang, keu, hai teng zong simmawhna tawh zangin, Babylon in Jew mite bek thamlo amau’ Pasian biakna tawh kisai khempeuh zokhin cihi. Amau kiatsuk ding a genkhol Pasian tungah amau mahun ukzawhna neilai kici liang hi.

Tuapen zahtak vetlohna hi a, Belshazzar bangin “thumaan” a tel khengval liangzaw ahi hi. Thumaan theihna ding lutang pilna nei mah hinapi; ama’ lungsim hizaw hi. Tu hun nunung ciangin, leitung ah gimna nunung hong tungding a, mihing te in thumaan a muh na’ng hunlem kipia ding hi. Belshazzar mahbang in amau’ teeltheihna pen amau’ lungsim mah hong hilel ding hi.