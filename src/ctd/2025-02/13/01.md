---
title:  Hun Nunung Milimte
date:   21/06/2025
---

### Tukalsung Simding

Mate 12:38–42; Jonah 3:5–10; Mang. 18:4; Dan. 5:1–31; Mang. 16:12–19; 2Khang. 36:22, 23.

> <p>Kamngah</p>
> “Jonah in, ‘keimah Hebrew mi kahi a; tuipi leh leitang abawl vantungte Pasian kabia hi” (Jonah 1:9).

Tukal pen hun nunung thupiang ding teng etcianna nunung pen hita ding hi. Jonah in Nineveh ah a mission nasepna teng etsak ding hang a; Babylon pukna, Pasian’ mite khahkhia in kamciamna gam a ciahkik sak Cyrus hong khantohna cihte hiding hi.

I sittelsa tangthu dangte mahbang in, khangsim a dingin khiatna thuk mahmah anei tangthu te hiding uhhi. Christ hong paikik madeuh a khangthakte tawh zong kizopna tuam vilvel nei ding hi. Hih tangthu tepan in, “tulai thuman” hong telcian sakding thu tampite ki to khia thei ding hi.

Tua laitak mahin phawk ding thukhat pen, hih tangthu teng khempeuh in hong pai ding hun nunung thupiang ding te hong hilhkholna liim hi uh a: thubulpi zai mahmah leh hemgenna vive hi a, genkholna te khiatna neilo suahna dingin a thubul hei in thehthang ding hilo cih kidawm hamtang ding hihang.

Zeisu’ thu gentehna te mahbangin, a thu bulpi leh a thukhunpi et kul hi. A thupiang malkhat simin thumaan khat teitei ngahna ding ci in suuk tentan lo ding hihang. A thulu teng leh a thukhunpi teng ensuk ding hang a; hun nunung tawh a kituak thute zongkhia ding hihang.