---
title:  A Utlo Kamsang Khat
date:   22/06/2025
---

Jonah’ tangthu (Jonah 1–4 enin), cing-tom in lungsim hong vut hi. Thu um tampi takin hih a utlo kamsangpa tungtawn in amau’ dinmun kimuh lawh uhhi. Tua tangthu sung mahah mailam thupiang ding te genkholna zong om hi.

`Mate 12:38–42 simin. Zeisu in laitheite leh Pharisees mite thu a gen ciangin, Jonah tangthu koisan tengtawh genteh zel hiam? Thukhenna tawh kisai bang hong theibeh sakthei naci hiam?`

Zeisu in Amah Jonah sangin ka lianzaw cihi. Hih leitung ah hong paileh singlamteh ngah ding cih thei gige hinapi, “a mangthangte zongin gumkhia dingin” (Luka 19:10) hongpai teitei cihi. Jonah in ama’ mawhna hangin ngapi gilsung ah nithum sung omkha hi; Zeisu in eite mawhna hangin nithum sung hansung ah omkha hi. Tua in a mangthang te gupkhiatna ding ahi hi.

Tuhun in Jonah pen Nineveh a pai nuamlo kamsangpa ci in thei ciat hihang. Mihing muhna panin, telbaih mahmah lel: Assyrian kumpite ngongtat theilua uhhi. Assyria mite’ limsuaih te zong mitawh kibanglo ngongtatna vive kidim hi: a galmat te uh bangpen mihing lungsim in ngaihsut zawhloh ngongtatna tawh that uhhi. Tuabang mite’ khuapi sungah a kua peuhmah in kisik ding thu hilh in paingam peuhmah ding hiam?

Tua tangthu sungah hun nunung a beibaangte gamtat ding thu pawlkhat om hi: Jonah pen amah kua cih a kidot ciangin “Kei in Hebrew khat kahi a, vantung Pasian, tuipi leh leitang abawl, vantung te Pasian ahi Topa kabia hi” cihi. Vanmi khatna thupuak tawh a kibang linlian hi (Jonah 1:9; Mang. 14:7). Topa’ thu a genna ah “tuipi leh leitang a bawlpa” acih pen in, Piangsakpa kawk hi. Hih thu lianpen Amah i biakpiakna ding thu leh hun nunung ciangin biakpiakna mah ki bulphuh ding ahi hi.

Tua mahbang in, eite zong khalam Babylon thupuak peuh ahithei ding thu khawng hilh loh ding hong theisak hi. “Ama’ sungpan hong paikhia un” (Mang. 18:4) cihpen hih leitung in—mi tampi takin thupuak peuhmah a lehlaak denkeeina—thu hoihpen ding tawh a kibang phial zongin tuate pan kisik ding cihna hi. Teci panna ah a lehlaak peuh langpanna peuh a tuak khalo kua om ding hiam? Nasepna tawh kizui hipeuh hi.

`Nangma sungah Jonah bangzah na kimu hiam? Hih ngaihdan manlo khangin na koici paitheih tammaw?`