---
title:  Ngaihsutbeh Ding
date:   23/05/2025
---

“David’ late in a niampen mawhnei hihna a theite pan kipan, a sangpen Pasian tawh a kikhawl mite phutkhak thute vive ahi hi. Ama’ nunzia mahmah in mawhna in maizumna leh gimna vive hong tun cih tangko sinsen a, Pasian hong itna leh hehpihna in a thukpen dong hong baansuk thei a, upna in ahihleh, a kisik peuhmah Pasian’ tate hihtheihna dong hong lamto ding hi. Ama’ kammal sunga khamuan theihna khempeuh zong, a citak, a thutang leh hehpihna kidim Pasian thuciamna ahi hi.”

“Ka nasempa David tungah… Keima khut tawh kipsak mipa; Keima banzal in Amah tha khauhsak ding … Keima’ cihtakna leh hehpihna in amah tawh omkhawm ding: Ka min hangin ama’ kii kisangkhai ding ci in ka kiciam khinzo hi. Keimah in ama’ khut khat tuipi sungah koihsak in a taklam khut gun sungah ka koihsak ding hi. Nangmah in ka Pa, ka Pasian leh hotkhiatna Suangpi nahi hi ci in nong kiko ding hi. Keimah in zong amah pen Ka ta upa, leitung kumpi dangte sangin lianzaw in kabawl ding hi. Ama’ tungah Keima hehpihna ka omsak tawntung ding a, Keima thuciamna in amah tungah dingkip tawntung ding hi. Late 89:3–28"—Ellen G. White, Patriarchs and Prophets, pp. 754, 755.

**Kikupding Dotnate:**

`Mihing peuhmah in Pasian hong thuciamna te lenkip zolo uhhi. David, “Pasian’ lungsim bang a neipa” in khialhna tampi nei a hihtei hang, hotkhiatna tawh kisai ama’ kammal peuhmah vanglian mahmah hi. David in eite hong aiawh in Pasian thuciamna hong letkipsak Zeisu’ lim lakkhol naci hiam? Banghang in Zeisu in eimah aiawh in eite lam-etna banghang in hong hihsak hiam?`

`Late in biakbuk thute banghang in gen pahpah hiding hiam? David in biakbuk a itna tungtawn in bang kisin theih ding namu hiam? Eima vantung siampi lianpa “Pasian’ taklam a tu, eite a ding hong thumsak pa” Zeisu sungah eima neih teng koibang in kipakpih thei ding hiam (Rom. 8:34)? Banghang in, ei tatsate in Christ hong palaina kisam veve thei ding ihi hiam?`

`Atunga Ellen G. White kammal siksan inla, “a kisik mite Pasian’ tate cihna ngah ding” cih leh mawhna hangin “maizumna leh gimna” cihte, nangma phutkhak thu bang omthei ding hiam?`