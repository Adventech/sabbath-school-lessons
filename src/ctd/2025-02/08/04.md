---
title:  Lungsim sungah Thukham
date:   20/05/2025
---

Zion ah aki kaikhawm a beibang mite in amau’ taltang ah min kigelh om a: Pa leh Tuuno min ahi hi (Zeisu in Pa limpua linlian ahih manin min nih cihpen hong lunghiang sakthei). Laisiangtho sunga “min” cih peuhmah, khatlehkhat kilawhna ciangbek hilo, gamtat omzia pua ahi hi. Tuni in zong mi khatpeuh “minhoih” nei a cihleh, gamtat hoih a cihna hipah hi.

`Pai. 33:18–23; Pai. 34:1–7 leh Late 119:55 simin. Moses in Pasian’ minthanna muh ding a nget ciangin, Pasian in bang lah ding kamciam hiam? Pasian in Moses tungah Ama’ min a gen ciangin (Pai. 34:5), bangin zui hiam?`

Pawlkhat in Pasian pen kinaih theilo, taang siasua cihbang in telbaih theih dingin gen uhhi. Ahihhang Pasian minthanna pen mitmuh theih ciangbek hilo; Ama’ minthanna in Ama’ gamtat omzia hipah hi. Pasian’ min zong tua mahbang ahi hi.

Laisiangtho in a beibang mite taltang ah Pasian’ min tuang acih ciangin, a laimal taktak ompah cihna hizaw lo; ngaihsutna leh lungsim sungah Pasian’ gamtat omzia paai in nuntakna sungah Ama’ itna leh gamtatna lengkik sak cihna hizaw hi. Pasian in Ama’ naina ah hong huup ahih manin, Amah hong hihsak sate hangin Amah na itna cihnopna ahi hi.

Pasian in Moses kiangah Amah aki pulakna ah, Ama’ gamtat omzia ciamtehna ahi Thukham Sawm teng a kigelh kikna a piakna tawh kizom sak hi. Tua mahbang in Mang muhna 14 sunga Pasian’ “min” anei mite pen “Pasian’ thukham a kemcing te” cihi. Hebrew sungpan kammal zong ngaihsun lecin: “Mailam hun ah amaute tawh thuciamna khat ka bawl ding a, amau sungah ka thukhamte guan in amaute’ lungtang tungah ka gelh ding hi” Amaute’ mawhna leh gitlohna te ka ciamteh nawn kei ding hi” (Heb. 10:16, 17). cihi.

Tua in lungdamthu mah hi a: Pasian’ thukham nuntakpih citateu zongin, i mawhna teng zong “ciamteh” nawnloh ding zong om ding hi.

Pasian min pen Ama’ gamtatzia hipah hi. Ama’ lungsim thukham in Ama’ gamtat omzia mah hipah hi. Pasian mual siangtho tunga kikaikhawm mite pen Pasian a it mite, Pasian thukham a mang mite ahi uhhi.

`Thukham in hong gum hilo upna tawh hong kigum ahihleh, Pasian thukham a thupitna bang hiding hiam? (1John 5:3.)`