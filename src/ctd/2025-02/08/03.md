---
title:  Zion Mual Tungah
date:   19/05/2025
---

Mangmuhna 14 sungah, Pasian’ mite Zion Mual ah ding kimu hi. Zion Mual munpi taktak pen tuhun Jerusalem khualui munpan a nitumna lam deuh hi a, Pasian’ tokhom Ama’ mite lakah a kiphuhna, a omna ci in ki ngaihsun hi. Hun hong kikhel zel a, biakinn omna mual, Moriah mual pen Zion Mual ci in mi kivawh hi.

Thukhat panin, hun nunung a beibang Pasian’ pawlpi pen biakbuk kammal tawh ki pulakkhia a, tuate pen Mangmuhna laibu sungah thubulpi in tam ompen hi. Tuuno tung ah lungdam hang, Pasian’ mite Ama’ Mual Siangtho tungah hong koih hi.

`Late 15 leh 24 sim lecin, David in dotna thupi khat hong dong hi: “Na Mual Siangtho tungah kua teng ding hiam?” Late sungmah ah David in a dawnkikna leh Mangmuhna 14:1-5 sunga Zion mual a ding mite enkak in. Hihthu te lakah aki zawitawnna bang namu hiam? Hih mipawl sungah kua lut thei ding hiam? Pa’ min pen amaute’ taltang ah kigelh cih peuhmah bang thupit tuamna nei nasa hiam? (Mang. 14:1).`

David’ Late sunga Pasian’ mai ah din phalna a ngahte pen mawhnei mite mah in a tangtut ding thu ahi hi. Eite lakah a kua in kei thumaan ing, ka lungsim sungah thumaan om hi ci-ngam ding hiam (Late 15:2)? Kuamah in eite “ling ngeilo ding” (Late 15:5) ci-ngam lo hihang. Mawhna bawl ngei ke’ng i cih peuhmah leh, laisiangtho in thumaan neilo hong ci zawsop hi (1John 1:8).

Tuuno bekmah in Zion ah hong ding sak thei hi cih lobuang thukhupna dang omlo hi. David’ Late sungah bel Tuuno ci samlo ahihhang, Mangmuhna 14 sungah Tuuno hong kidawk vat hi. Mangmuhna 14 in David’ dotna a dawng bang hiliang zawzen hi. Pasian’ Tuuno in Zion Mual, biakbuk sungah kinga ahih manin, eite’n zong upna tungtawn in hong piak Ama’ diktatna hang in tualai ah omthei ding hihang. Eite in “Zeisu’ sisan hangin Siangthobel munah hangsan takin kilut theita a, Ama’ pumpi mahmah ahi dalna puan tawn in nuntakna lampi ah paitheihna dingin Amah in lampi thak hong honsak hi” (Heb. 10:19, 20). Ama’ sisan lo peuhmah tawh bang lam-etna ki neithei hiam? Bangmah omlo hi.

`Laisiangtho in mawhna tunga gualzawhna hong kamciam teng ngaihsun kik in. Tua kamciam teng nei gige napi hang a, banghang in Zeisu in etteh ding hong piak thute palsat den a, Ama’ hong aiawhna picing banghang in kisam kinken ihi hiam?`