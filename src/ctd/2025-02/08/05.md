---
title:  Late 5
date:   21/05/2025
---

`Late 5 simin. David in a nasepna ah, a mangthang te leh tatkhiat te tehkak hi. Hih late kammal leh Mangmuhna 14:1-12 enkak in. A kibatna bang om a, hihthu in Pasian’ mi a beibaangte gamtatzia ding koibang in hong theisak naci hiam?`

David hong vauna ah theihhuai thu khat gitlohna in Pasian tawh “omtheilo” (Late 5:4) cihi. Biakbuk a deihna bulpi in Ama’ mite lakah Pasian om nuam ci a, Christ’ kumpi gam sungah zong tua mahbang hi ding hi (Mang. 21:3). Pasian’ tokhom a naih nuam mi peuhmah tatkhiat ahih kul uhhi.

David in Late 5:7 sunga a gen, biakpiakna tawh kisai, kidona lianpi sunga thu kituhpi pen mah a hipah, a thupi khat om hi. Mangmuhna 13 in zong “biakpiakna” gukvei sinsen pulak a, vanmi thumte thupuakte in leitung in “Piangsakpa” biak ding a sapna ahi hi. David in amah in Pasian “kihta” ci a, a beibang pawlpi thupuak zong leitung in “Pasian thukhenna hun hong tungta ahih manin Amah kihta in phat ding” (Mang. 14:7) cihi.

Mangmuhna 14 sunga tatsa mite in amau’ kamsung ah “paubaanna neilo” (Mang. 14:5), thumaan a gen mi, amau’ kammal leh gamtatna in Pasian diktatna lengsak cihi. Mi gilote ahihleh David in “amau’ kamsung ah thumaan omlo” cihi (Late 5:9).

John in a Mangmuhna sungah a lamdang phadiak in a pulakna khat: mawhnei mi maimai mah, sihna lakpan hong dokkhia in Pasian’ maiah ding theihna thu ngah hi. Hih dinmun tawh amau un kilawmna nei hetlo; Pasian’ Tuuno – thudik mihing Tapa – in amau tawh dinpih ahih manun a kipia ngiat ahi hi. A mawhna uh ki maisak, tatkhiat hi uh; amau’ mawhna uh cikmah in thuakkik nawnlo ding uh (Late 5:10 enkak), Pasian’ Tuuno in amau’ ading thuaksak zo hi (Isa. 53:12 leh 2Cor. 5:21 enkak).

Pasian’ min nangma lungtang sungah a kigelh nakleh, ki gamdai thei nawnlo hi. Pasian’ mite in a nunungpen hehpihna khat “awging” (Mang. 14:7) tawh tangko ding uhhi. “Ahihang in nang hong beel te khempeuh lungdamsak inla, nuamna la sasak tawntung in. Nangma’ min a deihte nangma hangin gualzo in, a lungdam theihna ding un, amaute na huu hi” (Late 5:11).

`Pasian’ mai thukhenna ah dingin, Ama’ maiah na gamtatna sa khempeuh sungkhia dingin kingaihsun in. Hihbang ngaihsutna panin, Christ’ dikna na kisap lam koibang in hong theisak naci hiam?`