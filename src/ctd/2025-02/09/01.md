---
title:  "Late Sungah: Khen 2"
date:   24/05/2025
---

### Tukalsung Simding

Late 46; Jer. 4:23–26; Late 47:1–4; 1Thess. 4:13–17; Late 75; Mang. 14:6–12.

> <p>Kamngah</p>
> “Pasian aw, mi khempeuh in Nangmah hong phat hen; Mi khempeuh in Nangmah hong pahtawi hen. Mite’ thu a maan in khen in leitung mi khempeuh lamlak makaih nahih manin minamte nuam in lungdam la hong sakta uh hen. Selah” (Late 67:3, 4).

Hun nunung thupiang te ngaihsut ciangin, Mangmuhna sapi te leh a vangliatna teng bulphuh kul ngiat hi. Amaute in mawhpuak lianpi te nei in thupi uhhi. Tua hikei leh Pasian in Laisiangtho sungah hong koihsak ding hikei ven (Mang. 1:3).

Genkholna cih limlim, mawhna, thuakna, thukhenna, sialehpha kidona, thutang leh thutanglo leh bawlsiatna cihte bulphuh in ki genkhol hi.

Late mahmah in zong, hiteng mah thuthukpi tawh, mihing gamtat bang phial in hong pulak a – lungkiatna khuamialpen pan kipan genzawhloh lungdamna dongmah om hi. Israel in zong tua khuamial galdo ding in kisakhol in om kimu hi. Mimal kimin gitlohna galdo mahmah ihih manin, tua gitlohna te banghang in Pasian in susia vatvat lo hiding hiam cih mimal mahin lunghiang tek ihihna zong simkha hihang. Tuate a dawnna dingin biakbuk lam mah ki manawh pah a, tualai ah zong Pasian in Piangsakpa hi ci in hong suut phapha hi. Hihteng mah pen tuni a i galdona tawh kisai thu tengmah hizel hilo hiam?

Hih thumaan teng i theihtelna dingin Late mah hong damdam zel peuh ni e.