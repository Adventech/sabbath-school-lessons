---
title:  Haksat Hun in Hong Huh Pahpah
date:   25/05/2025
---

`Late 46 simin. Tulai nuntakna sung buai niainuai na sung leh hun nunung kidona lianpi sungah hong tung ding thute theikholsa in, hihmun panin bang lam-etna peuh ki ngahthei ding hiam?`

Late 46 mah pen Hebrew laibu a dingin thubulpi mah na hizel a: a hoihzaw ding hizaw hi. Zeisu in hih leitung Siampi Lian sangin hoihzaw a, Ama kipiakna in zong sagawh biakna khempeuh sangin hoihzaw lai, leitung a limpua teng khempeuh sangin vantung biakbuk in hoihzaw tham hi.

Hih Late in thu tuampi khatin hongpai zel hi. A laikungpu in leitung hoihna lalo in a hoihzaw tawh tehkak a; langdona leitung in bangteng hong tungsak – eite a ding a hoihzaw Pasian in hong kamciamna tetawh tehkak hi.

Hih leitung haksatna, thuakna, gallehsa lakah hih Late in, lam-etna leh kamciamna tawh kidim hi. Tuateng kawmkal ah eite in “om hithiat unla Pasian kahih lam thei un”, nikhat ciangin tuateng khempeuh a tawpna tung ding a “leitung khempeuh ah Pasian’ min ki thangsak ding hi” (Late 46:10). “Leitung kikhin in mualte tuipi sung aki denna zongin, i laukei ding hi” (Late 46:2).

Nihveina kumkik ni ciangin a piang ding teng zong phawk zel ding hihang: “Laipi kizial bangin vanpi kizial in maimang a, mual leh tuikulh khempeuh a omna uh panin maimang uhhi” (Mang. 6:14). Peter in zong “vantung te mei in kangtum in, vantung nate salua in a tuimang ding hun Pasian’ ni hong tung ding” (2Pet. 3:12) cihi. Hih i leitung mahmah in a gitlohna tengtawh, om tawntung lo ding a, tuakhit hong tangtung ding kamciam teng ahih leh, i lungsim in ngaihsun thei liailiai teeisam inteh. Tu in ahihleh, Pasian hong genkhol teng khempeuh, a diakin singlamteh tungah Zeisu hong sihna tungah lenkip lai photphot ding hihang.

`Leitungah thusia bangzah om taleh, (sia semsem zawlai ding cih theihsa), (singlamteh ngaihsun zaw in) Pasian’ hoihna, vangliatna leh gamtatna tungtawn in bang lam-etna neithei veve ding nahi hiam?`