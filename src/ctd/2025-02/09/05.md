---
title:  Lengtui leh Sisan
date:   28/05/2025
---

`Late 75 sim inla; Mate 26:26–29 leh Mang. 14:9–12 simkak in. Hih Late in thukhenna sungah bang ki bulphuh ding ci a, a mundang te in tel semsem theihna ding koici huh naci hiam?`

Mi pawlkhat in hih Late pen (2Khang. 32 leh 2Khang. 19) sungah Sennacherib’ galkapte aki suksiatna tawh kisai in a lasak uh cih um uh a, tua tangthu in Mangmuhna 20 sunga hun nunung ciangin migilote aki suksiatna ding kawkkhol ahi hi. Pasian’ mite in tua khuapi siangtho sungah a thutang amau’ Kumpipa uh tawh om a, migilote in ahihleh khuapi kimkot pan hong kiim-um uh a, tualai mahah amaute Pasian in susia hi.

Thukhenna sungah Pasian in a puahphat thu khat pen hih a puksa leitung in Pasian’ vangliatna a telkhialhna uh hipen hi. Apuk mihing in midang ading, Pasian ading in nungta lo in ama ading bekin nungta hi. Tuni in, bangmah khiatna anei mello eima’ upna dingin teeltheih ding lungsim upna dinmun tampi tak om ziazua hi. Thu ngaihsun siampa Friedrich Nietzsche in zong, khiatna neithei ding hi peuhmah leh, eima’ up ding khat phuaktawm lel in vantung vannuai a om cigawp leng cihi. Mimalkim in amah pasian bang keek in omciat uhhi.

(Khatpeuh in: Hih ngaihsun siampa Nietzsche in ama’ ading koici septheih ding cikha ding hi. Semthei kei takmah ei. Italy gam lampi dung khatah, sakol a satsat mi khatmah sakol sat lo ding cih a khaamna pan kipan, lungsim navak nawn mello in, kum 11 sung lungsim cidam mello in nungta in 1900 kum in si hi.

Bangbang hitaleh, thu ummi in lam-etna nei ding a, tutawm a thupiang peuhtawh mailam thu kikhen theilo hi. Pasian umlo mite, amau’ muhna peuhmah laisiangtho sungah a omlo te khantohna teng i muh manin lungkiat theih ding baih mahmah hi. Eite’ nuntak hun pen lungsim leh mihing, pasal zong numei zong om muang gige, leitung mun khatkhat te ah, gal tuakvat thei hi. Tuabang gitnat lohna te genkhiat se ding zong ki maizum mahmah kawmkal ah, tuhun ciangin mipi lak khawng ah khutbet ziahziah in pahtawi zawsop uhhi. Tuabang in thusia hong omta hi.

`Midangte nuntakna a hoihzaw dingin bawlsak ding eima’ lampan hahkat tentan taleng, hih leitung kisusia siang ding a, vanglianpa in na khempeuh puahpha in, thutang suaksak ding cih theih ding banghang in thupi nasa hiam?`