---
title:  Na Hotkhiatna Kitel Tahen
date:   29/05/2025
---

`Late 67 simin. Hin phatna Late in Mangmuhna 14:6-12 sunga Pasian’ mite vaipuak koibang in hong telsak tuam thei hiam?`

MIT Massachusetts gamkee Engineer sang in, a vom zut peuhleh aki mulo dektak phial pilna thak khat mukhia uhhi. Carbon pan a kibawl nanotube tawh a kibawl a vom dangdangte khempeuh sangin a vomzaw pek khat ahi hi. Tua a bawl uh na thak in muhtheih khuavak lakpan 99.995 huup thei cihi. Tuatawh a kituam na peuhmah a taangpen khuavak in zong zolo cihi.

Late 67 ah Pasian zolna khat “Pasian in note tungah Ama’ maipha hong tangsak in ah, Ama’ deihna hong theisak tahen” (Late 67:1, 2). Hotkhiatna ngiimna sungah, mawhnei te in Pasian’ vangliatna minthanna tawh a kisuksiat vat lohna dingin ki-aapna lampi khat vaihawm sak hi. Tuhun nangawn eima nuntak sungah, eite tungah Pasian’ maitang hong taan theihna dingin Christ’ singlamteh in hong bawlsak hi.

Tua bek thamlo: Pasian in Ama’ khuavak hih leitung ah hong lengkik sak nuam hi. Hihmah pen Israel tungah a kipia vaipuak hi a: biakinn in minam khempeuh thungetna inn hiding: “Amaute Ka mual siangtho ah paipih in, Keima thungetna inn sungah paipih in amaute ka lungdam sak ding a, amaute meihal biakna leh, a biakpiakna te uh Ka biakna tau tungah ka saang ding hi” (Isa. 56:7) cihi.

David in hih Late sungah, Pasian in Ama’ deihna “leitung khempeuh theisak in, hotkhiatna zong minam khempeuh in theisak nuam” (Late 67:1, 2) hi. Dahhuai takin Pasian mite in hihthu ah guallel zel uhhi. Laisiangtholui sung Israel’ tangthu pawlkhat in, tulai Christian pawlpi tangthu kum tulnih sung mahbang in, khuamial sungah om hi. Tuapen eima’ lungsim khuamial tawh eimah’n zuut-tawm ihih manin Pasian’ khuavak lengkik saklo in huupcip zaw bang ihi uhhi.

Khat veivei ciang, hun nunung a Pasian’ tatlehhek khawng pen, khalam khualzin mite vanleng ngakna mun bangpeuh in ki ngaihsun kha a, leitung a midangte pen buaina haksatna sungmah ah, khualzin ding kiging vetlo lel in om nianua lel ding khat in ki ngaih-sun leltak hi. Mangmuhna 14 sungah a beibang pawlpi ahihleh, Christ tawh nitaang lum awikawm khawng in Zion ah om hithiat ding khawng tawh lungkim zolo uhhi. Amaute in leitung maitang ah leng kawikawi in, Pasian mual siangtho tungah om thei dingin leitung bup zawn kawikawi uhhi.

`I pawlpi leh mimal mahmah in, i it mahmah hih thumaan pen mi tungah hilh ding bang vaipuak kinei hiam?`