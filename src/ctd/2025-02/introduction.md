### Genkhol na’ng Kihilna

1991 kum tuipi-kual gal masa lai in, Protestant laikungpu leh thugen siampa khat in, Mangmuhna laibu sungah hih gal kidona om ding ki genkhol cihi. Tualai in a kizang tuithe vanleng te pen, Mangmuhna 9 sunga kauphe a cihte hi cihi. “Amah in tu kuahawm thukpi a hon ciangin, meiphual panin meikhu bangin meikhu tampi hong pusuak a, tua meikhu hangin ni mial in khim a zing hi. Tua meikhu sung panin kauphe te hong pusuak in leitungah pai uh a, mom-ai’ gu bangin a gupha vangliatna amaute tungah kipia hi” (Mang. 9:2, 3).

Tua bang lianin laisiangtho letlian ding hilo deuh salo maw? Cihtei hang kilawm sak veve tham hi. Kum sawm-sim honkhat sungteng mahin laineng, video leh website ah tuathu genkholna tampi tak kisuaksak a; ani, ahun leh hun nunung gal hiding ci in nisuahna gam laizang ah thu tampi ging hi. Ahihhang, lamdang liang, tuathute khat zong tangtung lo uhhi.

Seventh-day Adventist, ihihna dungzui in, Christ mah bulphuh ngeu in tuathute en leng, genkholna in Nisuahna gam Laizang bang munkhat peuh ciziau hetlo hi. Tuapen Christ leh Satan Kidona Lianpi huam in en peuhleng – Pasian’ mite in leitung buppi tawh kha-lam a kidona hi a, Jew leh Gentile kidona (Mang. 12:17; Mang. 14:12) hi a, a nunung pen kidona ahi Piangsakpa biakna (Mang. 14:7) leh tua a langdo vinven sahang milim biakna ahi hi.

Hih hun nunung genkholna telcian na’ngin Daniel 2 hi a, tangthu bek hilo, a khiatna nangawn hong hilh sukpah hi. Daniel 2 in, leitung uk kumpi li – Babylon, Media-Persia, Greece leh Rome khit ciangin tawntung Pasian’ gam hi a “tua kumpite a maan laitak un Pasian in, a beithei ngeilo ding kumpi gam a hong phut ding hi. Tua kumpi gam kuamah in zo zolo ding a, tua gamin gam khempeuh zogawp in a kip tawntung ding hi” (Dan. 2:44). Tua tawh aki zawitawn in Daniel 7 leh 8 sungah, a kip tawntung Pasian’ gam hong pian masiah; leitung uk kumpi gamte piang in mangthang kik ding cih tomkaihna om hi.

Daniel 7 sungah, vanmi’ letkhiatna, “Hih sapi lite pen leitung panin a hong khang khia ding kumpi gam li ahi hi. Ahihhang in a Lianpen Pasian’ mite in kumpi za ngah ding uh a, a tawntung in a nei paisuak ding uhhi” (Dan. 7:17, 18) cihi.

Leitung kumpi gam li ahi (Babylon, Media-Persia, Greece, and Rome) cihteng in tatsatlo takin Zeisu nihveina hong pai a, Pasian in Ama’ tawntung gam a phuh ni dongmah kizom diudeu ding uhhi.

Tu laitak eite ihihleh, gam lina Rome khutnuai ah Christ hong pai masiah om ding hihang.

Hih tangthu pen genkholna teng tawphah in zangin, tu quarter bup sung laisiangtho genkholna kisin ding hang a, adiak in hemgenna, tangthu, limte leh limpuate in hun nunung thupiang ding te hong theihsakna hi ding hi.

Piancil panin kipan ding hang a – Laisiangtho genkhol thute bek hilo a sulzui laite, adiak in singlamteh ah Zeisu hong kipiakna pan – Babel tausang, biakbuk nasepna, Late leh Laisiangtholui kiteenna cihte telcian nading a thupite hiding uhhi. Hiteng sungah limte, limpuate, leh hemgenna peuh i mu ding a, ki niamkhiat takin ki-aapna tawh kisin lecin, Mangmuhna sunga hun nunung genkholna hong telsak tuam ding hi (Laisiangtho a langdo peuhmah a hun mawk beisak hipeuh).

Hun nunung genkholna te kisinna dingin quarter khatlel bel kicing zo phalo hi. A tawntung in sin kul thei ding hi. Hi taleh Pasian hehpihna sungah eimau’ hihtheih zah kisin ding hihang.

_Shawn Boonstra Voice of Prophecy nasepna ah thugenpa leh makaipa ahi hi. Ama’ aw-thang leh a laibu teng in zong, leitung buppi mah huzaap zo a, Antarctica lobuang leitung buppi ah kizeel khin zo hi._