---
title:  Pasian in Telcian ding Deih
date:   31/03/2025
---

Pau theih mel lohna gamdang ah zato khawng vakah in eima kisap bangbang gen theiloh sangin cihmawh zawkna dang om nawnlo ding hi. Nangma kisapna gen ding thei gige napi kammal kicing lo himai hi.

With God, Pasian tawh ahihleh tua tawh aki lehbulh himai hi. “Vantung pen leitung sangin a sanzawk mahbang in, Keima paizia te zong nomau paizia sangin sangzaw a, Ka ngaihsutna te zong nomau ngaihsutna sangin a sangzaw ahi hi” (Isa. 55:9) cihi. I buaina pen Pasian in Pasian in eite hong hohpih theihna ding kammal neilo hilo; buaina taktak pen Pasian telcian na ding in eimah in kammal leh ngaihsutna kicing neiloh man hizaw hi.

**Anuai a munte in eima’ telcianna leh Pasian hong telcianna koibang in hong lak hiam?**

`Late 139:1–6`

`Late 147:5`

`Rom. 11:33`

`1John 3:20`

Pasian in ciangtan omlo leh pilna kim nei ahih manin, Pasian’ lungsim peuhmah telcian zolo ding hihang. Piansakna i telzawhloh nungsang; Piangsakpa koibang in telzo peuhmah ding ihi hiam? Bangmah tel zo ngeilo ding ihih tei hang, eima’ hotkhiatna ding a kisam teng bel telthei buang hihang (2Tim. 3:14, 15). Nungzuite in amau’ mipite tungah lungdamthu a pulak uh ciangun, genkholna tangtung cithei zel uh a, genkholna’ ngiimna sungah hotkhiatna kihel ding cih kingaihsun thei lel hi. A taktak in cileng laisiangtho gen kholna peuhmah in Zeisu leh hotkhiatna kamciam lamah hong makaih den hi.

A tawpna ah Topa, nakhempeuh a bawlpa in (Col. 1:16; John 1:1–3), Amah ngiat hong tuaksuk in a kisiasa mihing hong hotkhiatna dingin singlamteh tungah hong kipia suk hi. Pasian hong itna bangzah lian cihna ahi hi. Topa in hibang in hong hihsak khit ciangin, mi khempeuh in Zeisu sungah Amah hong kipiakna telcian ding hong deihsak hi. Tua pen genkholna in hong lakkhia hi.

`Theih zawhloh na tampi omphial mah taleh, theihlohna teng uang liangin ngaihsut denkeei sangin, theihsa na khat tungah kingah lel banghang in hoihzaw ding hiam?`