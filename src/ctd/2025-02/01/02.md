---
title:  A Simmi in Tel Tahen
date:   30/03/2025
---

Christian laibu-sal ah pai in Laisiangtho genkholna te sittel in. Tua hileh lungsim hong buaisak pian muhdan leh letkhiat dan pawlkhat, Mangmuhna bangpen kuamah’n tel zolo cihbang thu pawlkhat namu ding uhhi.

Gentehna pak in, mikhat in antichrist pen, limpua bek hi ci, a dangkhat in mailam ah hongpailai ding: a dangkhat in zong milimbia Rome kumpi hunsung a mikhat peuh cih bangin gen ngeingai uhhi. Thuhilhsia khat mah in “Laisiangtho pen gawsem luipi tawh kibang a, tumnop aw peuhpeuh kitum thei hi” cihi.

Laisiangtho in bel amah tuabang in kici ngeilo hi. Sim ding bek hong cial a, Pasian mawkpau lo a, Ama’ kammal tungtawn in thuman kithei cih hong theisak hi.

`Mate 24:15; Mang. 1:3; Mate 11:29; leh Jer. 9:23, 24 simin. Hihmun tengah Pasian in Amah koibang in hong telsak nuam ci hiam?`

University tampi in “laisiangtho pen mi’ laigelh tawm” bangin sin uhhi. Thu umte a dingin, milimbia te’ tangthu phuahtawm lai kigelh tampi takte sim bangin ngaihsun kha ding uhhi. Tua tangthu sungmah ah a deihna laigil mu khat om ding cihna ahi hi. Hibang ngaihsutna upna neite a dingin tua laibu a piapa Pasian pen nuihzat huai bang lel ahi hi.

Tua bangin siapa in laisiangtho sim napi in Pasian aw za khalo hi. A dangte zongun laisiangtho thupuak lehlaak gawpta uhhi. Topa tungah ki-aap hetlo, thumaan a dingin lungsim hong hetlopi in laisiangtho a sim mite in, tua thupuakte mansuah bek thamlo in, Pasian’ hong itna siangtho zong telkhial gawp ding uhhi. Tuabang in laisiangtho sim napi in a thupipen ahi ngaihdan maan sungah Khasiangtho makaihna omlopi ahihleh lauhuai mahmah hi.

`Pasian thu kin mello khatin laisiangtho sim lelpeuh kha ding hi. Bang hih ding nahiam ci in a kidot ciangin “Suahtak na’ng lampi zong e” cihi. Pasian’ laisiangtho simna ding ngaihdan hoihlo ahihna banghang hiam?`