---
title:  Genkholna Thukhun Pawlkhat
date:   29/03/2025
---

### Tukalsung Simding

Jer. 29:23, 24; Late 139:1–6; Dan. 12:4; Mang. 22:10; 2Tim. 3:15–17; Heb. 4:12.

> <p>Kamngah</p>
> “Tua ciangin Topa in, ‘a kisathei te in Keimah leitung ah migitna, thuman leh thutang a zang ka hihna leh tuate sungah nuam asa kahihna a theihna sungah kisathei uhhen’ a cihi “ (Jeremiah 9:24).

Christian te in Laisiangtho sunga genkholna te thukim pihlo uh a, tuate in hun mawk beisak peuh ci uhhi. Christian te in genkholna a laimal dongin nial mawk leh, koici kiptheih mawk ding hiam? Thu um tampi takmah in Laisiangtho laibu pawlkhat Mangmuhna bangte pen ngaihsut zawh ding thu hilo ci uhhi. Tuate sim nawnlo in pelh lel uh a, pastor pawlkhat bangin hihbang thu genkhol tengmah in thu a vensak sang in buaisak zaw ci uhhi.

Tuabang hiden samlo hi. Christian tangthu kum 1800 ciangdong bangpen, Christian tampi takin laisiangtho genkholna sungah lungmuang uh a, tua genkholna te tungah thukim pihna pen sang mahmah lel hi. Tua hi a Pasian deihna zongpen: “Sanggamte aw note khatlehkhat ki thutuak in, pawl kikhenna om khalo in, na ngaihsutna uhleh na ngiimna uh na kikhatsak na ding un Zeisu’ min tawh kong thum hi” (1Cor. 1:10).

Tukal sungin, genkholna te teltheihna dingin, a kipkho leh a muanhuai thukhun pawlkhat kisin ding hihang.