---
title:  Daniel—Thu Immcipte
date:   01/04/2025
---

`Daniel 12:4 simin. Topa’n Daniel tungah bangci hiam? (Mang. 22:10 enkak in).`

Daniel 12:4 sunga Christ hong tunma in pilna khang ding cih genkholna pen mipi telpak ding leh saantheih pak ding zong hi mello hi. Mi tampi in tu kum zalom ciangin khualzinna manlang zatzat peuh tawh hilhcianna in nei uhhi. Laibu tampi takin zong tuathu pulak uhhi. A hihtheih na’ng pawlkhat a omtei hang khiatna thukzaw zong neilai thei tak hi.

Tuamun simkik in. Vanmi in Daniel kiangah “tua thute immcip inla, laibu tungah ciaptehna koih in” ci in sawl hi. Tuathu pian ding hun pen Daniel laibu sungmah ah ompah hi. Hun beikuan ciangin hong khangvat ding pilna pen Daniel’ laibu theihtelna pilna mah hipah ding hiam?

Hihthu mahin Daniel’ laibu leh Mangmuhna laibu kilamdang sak a, John kiangah hih thute immcip lo ding (Mang. 22:10) cihi. “A hun cingta” ahih manin Mangmuhna pen laibu masa panin ki telcian ding hi. Lehgen leng, Daniel’ laibu pen gamlapi panin kitel thei pan ding cihna ahi hi.

Kum zalom tampi sungmah ah, Christian tampi mah in Daniel laibu hilhcian sawm zel uh a, pawlkhat zong mainawt lel uhhi. Daniel lai telcianna khangnawh mahmah a, ahih hang 1798 kumin atawp ding kum 1260 genkholna pen mi tampi mahin 1843 kum ciangin leitung ah thu lamdang khat peuh piang ding cih um uhhi. A kidawkpha pen pa in William Miller hi a, ama’ thuhilhna tungpan in Adventist te Khanlawhna khat hong om a, tuapan in vanmi thumteng thupuak a telcian mahmah a “beibang” pawlpi hong piangkhia hi. Leitung khanlawhna hong piang a, Daniel genkhol mahbang in “hun nunung ciangin pilna hong khang ding” Daniel in acihpen a picing sak hita hi.

Tua langkhat ah, gup ngah ding leh ngahlo ding thukhen lozaw inla, Christian pawlpi sungah “khuamial” om ding lungngai zaw in. Eden pekpan in Pasian in hong phuh saksa ni sagihni Sabbath; tun aki mangngilh, Rome dawibia kumpi in a paihkhiat ni Sunday tawh a laih uh phawk un. Tua bek hilo, sihna thu, Christian tampi takin dawi biate up bang in sihnu ah mundang khat kitung ziau ci uh, pawlkhat bangin tawntung meikuang sung aci zong phawk un.

Eite ihihleh, thuman thutak telcian ihih manin, lungdamna tawh kiniamkhiat takin omlel ding hihang.