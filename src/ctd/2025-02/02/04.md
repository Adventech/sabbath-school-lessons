---
title:  "Isaac’ Dotna: Tuuno Kaw’h Om?"
date:   08/04/2025
---

Laisiangtho in Tuuno (Hebrew: seh) a pulak masakna mun pen itna pulak masakna mun mah, Piancil 22 ahi hi. Tuuno cihpen Mangmuhna sunga limpua a tampen in om tawntung a Zeisu pen Tuuno a cihna 20 vei tungsiah ahi hi. Mangmuhna 4 leh 5 sung a thupi mahmah khat – John in Pasian’ tokhom omna munah a vahawhna munah, Tuuno in inntekpipa a nahi hi.

`Pian. 22:7, 8; Pai. 12:3–13; leh Mang. 5:5–10 simin. Isaac pen sagawh biakna in a kipiak dektakna in tuuno te koibang limpua in kizang cih hong telciansak naci hiam? John in Mangmuhna 5 sunga amuh thu tawh koibang in kihenkop nasa hiam?`

Laisiangtho in Tuuno (Hebrew: seh) a pulak masakna pen Isaac’ dotna: Tuuno kaw’h om hiam? (Pian. 22:7) cih ahi hi. Laisiangtho mundang khempeuh in tua dotna a dawng ngeingai zawsop uhhi. Laisiangtholui a bu dang 38 in zong tua Isaac’ dotna mah dawntheih dawnloh in dawng uh a, Paisan pawi zeh teng pan kipan David’ nasepna te zong kihel uhhi. A tangthu buppi sungah Messiah thu genkholna vive mah leh, Isaac’ dotna aki dawnna vive ahi uhhi. Laisiangthothak in zong, Zeisu cilehsa sisan tawh hongpai in Amite sungah nasem in singlamteh tungah Ama’ nuntakna hong kipiakkhiatna tawh tua dotna mah hong dawng hi.

Tua mahbang in, Lungdamthu in Tuuno a pulak masakna pen John 1:29-34 hi. Tua hi a, Tuiphumpa John in Isaac’ dotna a dawng bang hipah a, tua sangin a hun lemzaw dang zong omthei tuan nawnlo hi. Mawhneite in kisikna tawh Zeisu’ sihna limpua in ki tuiphum uh a, tualai panin nuntakna thak hong kipan ta hi. Tuatawh kizui in, Pasian’ Tuuno Zeisu, cih Mate sungpan hong ki pulak a, van kihong in: “Hihpen Ka it Ka Tapa hi a, Ama’ tungah Ka lungkim mahmah hi” (Mate 3:17) cihi. Topa’ Vanmi’ aw khat in van panin tuabang in hong pulakna in Abraham leh Isaac buaina teng vengsak pah hi (Pian. 22:11–14).

Tua khau khempeuh gaankhawm peuh lecin, eimah hong aiawh sak Zeisu, Pasian’ Tuuno cih ki telcian mahmah pahlel hi.

`Zeisu in eimah hong aiawhna in hotkhiatna ading tawphah ahihna banghang in kithei thei hiam? Thukhenna maiah eimah hong aiawh ding Amah omkei lelleh bang lam-etna peuh kinei thei ding naci hiam?`