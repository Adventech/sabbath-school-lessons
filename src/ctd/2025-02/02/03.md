---
title:  Pasian’ Hong Itna Telcian
date:   07/04/2025
---

Pianpih mawhnei mi hihna cih pen, eima khuamuhna in vannuai leitung pen ang khualna kiphatsakna lam tawh muhna ahi hi. Leitung pen pilna picing Pasian muhna tawh hilo eima muhna neucik bektawh mu hihang. “Itna” in a kituak pihlo lakpan mawhnei mi hihna sangin a kituak pihlo zaw thu dang om nawnlo hi. Tulai ngeina laang te in itna cihpen midang tung sangin eima’ deihna picinna hi sakzaw uhhi. Hih angsung bulphuhna in Pasian deihna telhak sakthei ding hi.

Itna’ omzia telcianna in laisiangtho genkholna telcian na’ng lam hong honsak hi. Kidona lianpi sunga thubulpi khat zong pen Pasian gamtatzia telkhialhna mah ahi hi. Tua Kidona lianpi laibu sungah EGWhite in “Vannuai leitung buppi siangtho sitset ta hi. Piansak nakhempeuh tungah lung kituak takin lungdamna bek omta hi. Piangsakpa tung panin nuntakna leh khuavak in ciangtanh omlo takin hong luangsuk hi. A neupen atom pan kipan a golpen leitung dong, a tangthei, a tanglo nakhempeuh in amau’ hoihna ciat puasa in Pasian in itna hi cih tangko uhhi” cihi —The Great Controversy, p. 678.

`Piancil 22:1–13 simin. Laisiangtho sunga pulak masak “itna” pen Piancil 22:2 ah om hi. Hih tangthu in Pasian’ hong itna koibang in pulak hiam?`

Laisiangtho sungah, hong pulak masakpen ngaihsutna pen, tuabang ngaihsutna mahbang Lungdamthu sunga aki pulak masapen ngaihsutna pen mah ahi hi. Lungdamthu Mate 3:17; Maku 1:11; Luka 3:22 leh John 3:16 sungteng ah pulak masakpen “itna” om hi.

Gentehna in, (John 3:16) sunga “itna” in khuavak taangpen hi: biakna tau tunga Isaac tangthu a hemgen bang hiliang hi. Abraham in Pasian a muanzia pen, amah’n biakna piak thuak hi taleh Pasian in a tapa thokik sakthei ding cih um cinten lel hi (Heb. 11:19). Mihing tungah Pasian’ itna hong lahkholna ahi hi. Ei hong it dan pen “A Tapa neihsun nangawn hong pia” (Pian. 22:2, 12, 16) liang a, sihna pan in thokik sak hi. Pasian in eite a dingin hong kipiakkhiatna tawh itna hong lak hi

`Pasian in kipiakkhiatna itna nei cih midang tungah koibang in lahkhia thei ding ihi hiam?`