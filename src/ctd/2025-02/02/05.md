---
title:  Sihna tawh Hong Buaipih
date:   09/04/2025
---

A gilopen leitung a tenkhakna zong Piangsakpa tawh hong khenkhiatna hi a, a hun lem peuhpeuh ciangin hong do dingin sihna in hong bukna ahi hi. Tua in “mawhna thaman” hi a, vannuai buppi nuntakna bulpi: Piangsakpa tawh kizop lohna daan ahi hi. Tua in Lai Siangtho genkholna sungah mapangpi hipah a, a ventheihna dingin Zeisu, Ama’ sihna leh a thawhkikna bekin vengsak thei hi. Laisiangtho in a pulak masakpen sihna’thu leh sihna in hih genkholna tungah khuavak bulpi hong tangsak a, mawhna in hong huupna hong tel sak a, tuathu a vengsak ding Pasian’ nasepna hong telcian sak hi.

`Pian. 2:15–17; Pian. 4:8–15; 1Cor. 15:15–19; leh Mang. 1:18 simin. Hih munteng ah—sihna’thu leh sihna a omteng in—mihing banghang in si cih hong hilh, Pasian in sihna koici muh, tua buaina koibang in hong vengsak ding ci hiam?`

Eite’n “sihna pen nuntakna’ khenkhat hi” kici hi. Zuaupi hi. Sihna in nuntakna tawh kilehbulh in, nungta saklo a: hiteng ah mapang nawnlo dingin hong buluhpa ahi hi. Sihna pen ki ngeinaseh ahihtei hang, phukha taktak leng lungsim in nakpi takin ki langdo a, mipi in zong lungkim zawhlohna kinei tek hi. Na a kisa mahmah sihna, a lipkhap huai mahmah sihna zong om a, tano sihsuahna bangte ahi hi. Mi a tamzaw in nulehpa in tate’ maiah si masa ding cihpen leitung ngeina bangin ki sangsiam mahmah lel hi.

Sihna masapen Laisiangtho ciaptehna pen lam-et ngeina tawh hong kilehbulh hi. Adam leh Eve te nupa in, amau’ sihma un, mawhneilo a tapano uhpen a ginalo a upa in thatlum ahih manin, sihna a dipkuathuai zia tuakkha uhhi. Tua in thutanglo tawh sihna thuakna ahi hi.

Zeisu lungngai leng, Abel mahbang in migilo in migi that hi. Christ’ sihna sangin a thutang lozaw bang dang omthei ding hiam? Abel sihna leh singlamteh tungah Christ’ sihna sungah a kizawitawn bang thu dang omtheilai ding hiam? Abel’ sihna omzia tung tawn in, Zeisu in “sihna’ gam tawhtang” nei a, Ama’ sungmah ah Pasian in eite bang hong pailai cih hong theisak hiam?

`Sihna buaina a veng masiah, kimawk nuntak hi ding a, khiatna neilo galmat banghang in ki hithei ding hiam? Hihthu in Zeisu hong hihsak thute hangin eite a ding bangzah lungdam huai sak ci hiam?`