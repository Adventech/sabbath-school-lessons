---
title:  Piancilna Tawphah
date:   05/04/2025
---

### Tukalsung Simding

Isa. 40:7, 8; Pian. 22:1–13; John 3:16; Mang. 5:5–10; 1Cor. 15:15–19; Mang. 12:1–9.

> <p>Kamngah</p>
> “A zing ciangin John in ama’ kiangah Zeisu hongpai amuh ciangin, ‘En un! Leitung mawhna a lakhia Pasian’ Tuuno!’ aci hi” (John 1:29).

Tulai hun ciangin Laisiangtho genkholna, adiak in Mangmuhna bang a letkhiat uh ciangun, tanglai pek panin Mangmuhna laibu’ tawphah phawk khalo uhhi. A laikungpu in Laisiangtholui pen mikhempeuh in thukip ci in a theihsa uh ahihmah bangin amah’n zong kipsak hi. Mangmuhna kisin laitakin a panpih thei ding munte laisiangtho sungah na zonzon ciangin, laibu dangte sangin a thupizaw thute hong piathei ding laibu dang khatmah omlai gige hi. Tuapen Piancil laibu mah hipah a, tuasung ah hih leitung mawhna sung ah a tunsuk theihna thute om hi. Mangmuhna thu laigil teng – Lai Siangtho kipatna lamah omgai khin dektak phial hi.

Tukal sungteng, Mangmuhna laigil a thupi thulian teng kisin ding hihang. Tampi tak om ahih manin, tawmkhat teelkhia zaw in, tuateng sungah mihing omzia leh Pasian’ omzia, leitung leh eima nuntakna sungah kidona lianpi koibang in om cih, Mangmuhna laibu’ tanglai in a tawphah te ki sin ding hihang.