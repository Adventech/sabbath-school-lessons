---
title:  Sagawh Biakna Telcian
date:   03/05/2025
---

### Tukalsung Simding

Isa. 1:2–15; Heb. 10:3–10; Pai. 12:1–11; 1Cor. 5:7, Hag. 2:7–9; Isa. 6:1–5; Mang. 4:7–11.

> <p>Kamngah</p>
> “Amaute in lathak khat sa uh a: ‘Nang Tuuno tua laizial lakhia ding leh a ciamtehna te lakhia dingin na kilawm hi; for Nang hong kigo khin ahih manin, mi namkim pau namkim a pau mite sungpan in Na sisan tawh na lei khinzo hi” (Mang. 5:9).

Tuiphum John in ama’ kiangah Zeisu hongpai ciangin: “En un! Pasian’ Tuuno, leitung mawhna a lakhia pa hi” (John 1:29) ci in kiko hi. Hihthu peuhmah pen sagawh biakna lungngaihna hi a, mi khempeuh a dingin Christ’ in aiawh hong sihsakna kawk cih kitelpha mahmah hi.

Laisiangtho sungah, sagawh biakna peuhmah kinusia theilo hi. Lai maitang ahi khausan tai bang in, Mangmuhna laibu thu bulpi in John in Pasian’ tokhom dongah paipih hi (Mang. 4 leh 5). Hihteng ah Zeisu pen a kigo tuuno ci in a thupipen munah hong kilang a, (Mang. 5:6), genkholna teng khempeuh telcian theihna’ng thubulpi hong suak hi.

Tukal sung, Zeisu pen a kigo tuuno, vantung tokhom tunga mapang pipen ahihna hong telcian sak ding sagawh biakna thubulpi pawlkhat kisin ding hihang. Kuamah dang a kilawmloh laitak in, Amah bek kilawm a, tua Ama’ kilawmna pen sagawh biakna sung tawntung a Topa’ sepna khempeuh hang ahi hi. Mong neilo itna tawh hong kipiakkhiatna Pasian hong itna lahna hi a, vannuai buppi ngaihsutna nei khempeuh in lamdang a sak tawntung ding thu ahi hi.