---
title:  Kimanna Neilo Biakpiakna
date:   04/05/2025
---

Khatveivei, thu namnih enkak leng pilna hong guan thei hi. Laisiangtho sunga tang sagawh biakna omzia leh, Pasian in Amite sa gawh biakna a nial taktak enkak leng theihna hong khangsak thei hi.

`Isaiah 1:2–15; Isaiah 56:6, 7; leh Late 51:17 enkak in. Sagawh biakna tawh kisai a thupi bangteng gen hiam?`

A lipkhaphuai Israel’ tangthu sunga biakpiakna te Pasian in a nialna pen anial masakpen na zong hipan lo a; hotkhiatna tangthu a kipatcil limlim, Abel’ biakna kisang in Cain’ biakna a kisanloh pen a masapen hizaw hi. Amasa zaw tangthu in a santakcing leh a santak cinglo biakpiakna tehkakna ding thu lem khat hizaw tham hi (Pian. 4:3–7 leh Heb. 11:4) enkak in.

Isaiah’ hunlai in, Israel in, Pasian lungdamsak theihna ding a tawmpen bang hiam cih zong uh a, amaute lah a ut a nuam un om uhhi. Amau’ biakpiakna zong Cain’ biak piakna mahbang in, Pasian tungah ki-aapna omlo in angkhualna bektawh pia uhhi.

Hih leitung kumpite a gamtang sak lungsim mah pua uh a; cingtaak kisa ziau uhhi. Cain zong ama’ utbang in nungta in, ama’ lungkimna zeh tawh Pasian bia hi. Cain in Pasian pen ama’ mailam khak lel khat khawlpih ding a lemtang lo ci in ngaihsun hinapi, Pasian a kihtakna ciang khat bel neiveve cih ki ngaihsun thei pah hi.

Abel in ahihleh, Pasian’ kalhna bang lianin hong pai ding Messiah (Gen. 3:15) pholakna in, tuuno tawh bia a: Calvary ah Christ hong sep ding teng kawk hi.

“Abel inbel tatkhiatna thukhunte lenkip hi. Mawhnei ahihlam kithei a, mawhna’ thaman sihna cihzong tel in, ama’ kha leh Pasian kikal ah amah ding hi. Nuntakna khat go in keng a, thukham ki palsat cih hong theisak hi. Sisan luanna tawh mailam a biakpiakna, Christ in Calvary singlamteh ah hong sihna; tua munah a kipia ding biakpiakna zong muang in, amah thumaan ahih manin, ama’ biakna kisang ci in teci pang thei hi”—Ellen G. White, Patriarchs and Prophets, p. 72.

`“Eima kalsuan zia” kikep ding bangzah thupi thei ding hiam! Zeisu’ sihna bekmah pen eite lam-etna khatbek hi ci in lung muantheihna koibang in neithei ding ihi hiam?`