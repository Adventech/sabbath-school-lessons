---
title:  Ngaihsutbeh Ding
date:   09/05/2025
---

Laisiangtho in eite hotkhiatna hongpia taktak ding pen Christ bekmah ci sitset hi. Mawhneilo mihing’ nuntakna Amah bekin nei a, Pasian’ minthanna dingin a lungkim huai etteh taakcing nuntakna ahi hi. Mawh baanglo Pasian’ Tuuno hi a, tu in mihing te tawntung bitna hongpia dingin mihing’ lutangpi hong suak hi. Tua laitak mahin, ei mawhna teng Amah’n pua a, migilote tungah Pasian in thu a khen theihna ding thu picingsak hi. Vanmite khempeuh Pasian’ tokhom maiah a kikhopna a muhna ah, John kahna khawl ding kisawl a, “Judah mite lakpan Humpinelkai in laizial phelthei ding” (Mang. 5:5) cihi.

Mawhna leh a puksa mihing dinmun bangzah in siahuai cihzong ngaihsun lecin, tua mawhna teng siansuahna dingin, Pasian Amah ngiat Zeisu’ sihna bek in hihthei hi. Vantung thukhun palsat hetlo in hotkhiat theihna’ng lampi dangkhat om peuhmah leh, tua pen Pasian in hih luatham zen ding hi.

“Pasian’ thukham palsatna in mawhneite nuntakna kalpah hi. Vannuai buppi sung ah, mihing aitang in tua kalhna a picingsak thei khat bekmah om hi. Pasian a siangtho mah bangin a thukham zong siangtho a, Pasian tawh a kikim khat bekmah in mawhna thoih thei hi. Christ bekmah in hih a puksa mihing te thukham samsiatna pan tankik thei a, vantung tawh zong hong kilemsak thei hi. A gilo mahmah mawhna Pa leh a Tapa nangawn a khen khia thei mawhna pen Christ in Ama’ mawhna bangin Amah hong kisuan hi. Christ in mihing a hotkhiatna dingin tua mawhna thuk sung dong hong baansuk hi”—Ellen G. White, Patriarchs and Prophets, p. 63.

**Kikupding Dotnate:**

`John in tua Tuuno a “kigosa” bangin Pasian tokhom maiah lut a mu hi. Mang. 13:8 in Zeisu pen leitung pian mapek in a “kigosa” cihi. Hotkhiat ding ngiimna pen eima ki tangsap mapek panin Pasian in ngiim khol khitna pan bang pilna kingah thei ding hiam?`

`Pasian umlo mi tampi in eipen kuama’ donloh leitung khat sungah ki omcip hi ci in um uhhi. A kikelkii in, Laisiangtho sungah, Pasian in hong itlua ahih manin hong tuaksuk liangin, hong sihlawh liang cizaw hi. Hih leitung leh a sunga omte eite muhna leh Pasian umlote muhna bangzah in kilamdang hiam? Thu dangkhat ah, singlamteh in eima seplehbawl khempeuh koibang in huzaap hiam?`

`Christ’ nuntakna, sihna leh thawhkikna bekmah in banghang in mihing gumkhia thei hiding hiam? Tua man kipia in mawhna bangzah siahuai cih pulak hiam?`