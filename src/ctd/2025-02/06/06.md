---
title:  Nangmah Nakhempeuh Nabawl hi!
date:   08/05/2025
---

Kamsangte in a mangmuhna sungvuah Pasian’ tokhom muthei ding in hunlem tam veipi ngahkha uhhi. Ezekiel in vankuum tungzang a om mu hi (Ezek. 1:26); Isaiah in zong tua a mu dingin vantung biakbuk vahawh hi (Isa. 6:1), ei a dingin a kitelcian penpen in John zong mangmuhna tawh kipaipih hi (Mang. 4 leh 5). Laisiangtholui sunga biakinn’ nasepna limpua tengin: Pasian’ maiah mihing lut theihna ding pen Christ’ sisan bekmah hi cih hong tellah mahmah hi (Siampi. 16:2, 14).

`Isaiah 6:1–5 leh Mang. 4:7–11 simin. Hih mangmuhna tegel aki zawitawnna bang teng om hiam? A thu paidan teng enpha in: Bangthu pulak masa pen hiam? Bang in zui hiam? Pasian tawh kisai bang thumaan bulphuh deuh hiam?`

Hih Pasian’ tokhom mangmuhna tegel sungah, thu piang masa pen in vanmite in Pasian’ siangthona thupisak uhhi. Isaiah mangmuhna zong lungluthuai mahmah: biakinnpi meikhu tawh kidim a, seraphim te in Pasian’ siangthona a pahtawi kawmin “kongkhak khuamte” zong kiliing cihi. John’ mangmuhna sungah, cherubim te in zong “Siangtho, Siangtho, Siangtho” ci in kiko uhhi. (Ezekiel 10:14, 15 in zong ganhing nungta a cihteng pen cherubim cihi). Kamsang khatsim pen Pasian’ vangliatna te zialzial tawh kilak hi.

Tua ciangin kamsangte’ dawnthukna honglak hi. Isaiah in zong amah muk siangtho lopa ci in kiko a (Isa. 6:5), John zong a cikziathuai thumaan a hongkhia ding khat zong a muhloh manin kap hi (Mang. 5:4). Pasian’ kilawmna hong ki pholak ciangin ei mihing’ dinmun ki phawkkha thei pan hi. Eite kilawmlo lua ihih manin, Tanpa ding Christ i kisam uhhi.

Satan in zong Pasian’ mawhsak den in, aana zanglua, angkhual leh lipkhaphuai mahmah ci hinapi; Pasian’ tokhom maiah tawmvei sung bek omna in zong Satan’ zuauthu pholak sakpah hi. Christ “a kigosa Tuuno” (Mang. 5:12) muhna Amah taktak amu uh hi a, tua in Pa taktak hong musak ahi hi. Zeisu i muh nakleh Pa muh mahbang cihthu in lung- nophuai lua hi (John 14:9). Pa’ omzia pholak theihna lianpen in Zeisu singlamteh tungah hong sihna mah ahi hi.

Tua hi a, singlamteh in thu nih honglak hi: amasa in, Amah hong kipiak liang zah dingin Pasian in hizahta in hong it; anihna, eite mawhnei mi a puksa mi ihihna leh Christ singlamteh bekin ei hong gumthei cih hong lak hi.