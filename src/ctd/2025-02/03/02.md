---
title:  Sakhat
date:   13/04/2025
---

Laisiangtho mun tawmno khat ah Pasian in mihing leh Amah kizopna pen kitenna sang in thupi sakzaw hi. Hih gentehna pen Mangmuhna laibu sungah tam phadiak a-Pasian in hibang kammal a zat manin laisiangtho sangnaupang te in telthei zaw deuh thei ding uhhi.

`Pian. 2:23–25 leh Eph. 5:29–32 simin. Mihing kitenna in Christ leh mihing kizopna koibang in lim hong lakthei nasa hiam?`

Khatvei Zeisu in Pharisee tetungah thu gen a, Piancil sunga Adam leh Eve kitenna thu a genkhak leh, Pharisee te in dotna khat dongpah lian a, “Banghang in Moses in mi khatpeuh makna lai gelhsak in a zi masak thei hiam” (Mate 19:7) ci uhhi.

Moses pen amau minam ading kamsang khat hi ci in kisang hi. Kitenna thukhun bawlpa pen kitenna vai mahah Ama’ kamsangpa tawh kisusak cih ngaihsun dih in. Zeisu a vanaih dan uh pilvang lua mahmah a: Zeisu’ thuhilhna peuhmah laisiangtho tawh a kitukalh ding vive zong uhhi.

Khantawn cihtak kitenna pen, mihing’ piancil panin Pasian hong phuhsak ahi hi. A puk mihing in kamsiatna lianpi tawh Pasian piak tua letsong kisia sak uhhi. Laisiangtho in kitenna pen thupi sak mahmah hinapi, tua kawmkal mahah langdona thuak kinken hi. Sabbath tawh aki tonkhawm in, kitenna zong Eden huan panin hong kipiakhia hi a, a nihgel mah un, Piansaksa khempeuh tawh kinai takin kizopna dingin Pasian ngiimna ahi hi.

Kitenna pen, a cingtaaklo minih kigawm hi a, kitelkhialhna omthei den ding hi. Pawlpi leh Christ kitenna ahihleh a cingtaak Honpa leh a cingtaak vetlo monu kitenna ahi hi. Bangbang hitaleh, kitenna hoih tungpan in Pasian hong itna kisin thei hihang.

Kitenna a ding thukhun thum om hi. Amasa, nagual maisak in, amah bangzah ta in kilawm kei taleh; Christ in zong a kilawm lopi ei hong maisak hi. Anihna, a mawhna khempeuh tawh nagual sang in, Christ in zong eima mawhna khempeuh tawh hong sangzo hi. Athumna, Christ in Ama’ mai ah eite’ hong koih mahbang in nangma’ maiah nagual koih in.

`Lungdamthu aki bulphuh hih thukhun thum tengin, Pasian leh eite’ kizopna bek thamlo kitenna nangawn koibang in hong telcian sakthei nasa hiam?`