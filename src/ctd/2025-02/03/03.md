---
title:  Melhoih Monu
date:   14/04/2025
---

Ezekiel 16 sungah Pasian in Amite a khualna lamdang takin hong lak hi. Israel mite pen aki nusiacip naungek, gamlak ah asi dingin a kikoih tawh genteh hi. Amah’n tua naungeknu ciahpih in, siansuah a, hong nungak ciangin tenpih cihi. Hihthu pen a kilawm vetlo kitenna limpua ahi hi.

`Ezekiel 16:4–14 simin. Hih monu a lapsangna tangthu in, eimah Pasian in hong khualna bangteng hong theisak hiam?`

Pasian in Ama’ khoina nuaiah tuanu “mel hoihkhialua” (Ezek. 16:13) cihi. Pasian in amah amuhcil lai in, tuanu’ hoihna kuamah’n muhsaklo a; naupang dangte lakah zong nialnam hi in, a silel dingin ki pampaih cihi. Hi mahleh, Pasian in Ama’ khualna tuiluan ahih manin, tuanu hoih semsem in, leitung buppi in gen cimlo uh cihi. Hebrew kumpi masa lam, David leh Solomon tegel tuabang linlian ahi hi. Ethiopia Kumpinu nangawn in Israel’ hoihna en dingin khual hong zin liang hi.

Israel’ hoihna khempeuh Pasian piakkhong ahi hi. Amah hoih mahmah – minamte in gen cimlo – tuanu Pasian’ monu ahi hi. Pasian in tuanu’ hoihna pen “paubaang hetlo dingin nang kong bawl hi” (Ezek. 16:14) cihi.

Hih thukhun laisiangtho in suut niloh hi. Pasian’ monu a melhoih theihna in ama’ kipuah siamna tawh hilo, Pasian in Ama’ hehpihna luangsuk sak in tuanu puahpha hi. Tua mahbang in, thu ummite peuhmah vantung muhna ah melhoih uh a, amau kipuah siamna tawh hilo, Pasian’ maipha ngah uh a, hotkhiatna hong luansuk sak man ahi hi. Ama’ dikna “Pasian’ dikna” (2Cor. 5:21) mahmah in hong khuh ahih manin, eite’ melhoih kitang kha hi.

Banghun ciang hiam khat dong, hoih kicing: “Na mel hoihna leh na minthanna asia lamin zangin, na tuah peuhpeuh luppih ding zolna in na zang hi” (Ezek. 16:15) cihi. Pasian hoihna leh minthanna lengsak dingin eite hong piansak ahi hi. Pasian’ piansak sate in amau’ hoihna pen amau’ aamah sa uh ahih manun, amau’ hoihna mankiam a, haksatna in ngak uhhi.

`“Eima’ hoihna” muan khakna a lauhuaina bang teng hithei ding hiam? Eima’ sunglam pualam ah Pasian hong itna tawh kilawm theihna khatpeuh a omkha hiam cih koici ngaihsut ding hiam? Khalam kiphatsakna pan koibang in kidawm thei ding ihi hiam?`