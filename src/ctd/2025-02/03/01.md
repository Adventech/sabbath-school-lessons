---
title:  Kitenna tawh Limpuate
date:   12/04/2025
---

### Tukalsung Simding

Pian. 2:23–25; Eph. 5:29–32; Ezek. 16:4–14, Mang. 18:1–4; Pian. 24:1–4; Mang. 19:1–9.

> <p>Kamngah</p>
> Vantungmi in, ‘Hihthu gelh in’: “Tuuno zineihna pawi ah a kisam mite mihampha ahi uhhi. Hih thute in Pasian’ kammal taktak ahi hi” a cihi. (Mangmuhna 19:9).

Laisiangtho pen, Pasian in Amite a hotkhiat na’ng leh a itna tangthu vanglian te tawh kidim phitphet hi. A kinaipen in kithuahna pen kitenna hi a, Pasian’ deihna bangin zang hileng, Ama’ hong itna thuk kitheihlawh ding a, eimah leh Amah kizopna, Ama’ hong tatkhiat nopna a liatna cihte kisinna sang hipah ding hi.

Khangthakte in itna a muhdan uh ah kitenna in, Pasian in hong hilhnop kitenna kamciam saang theilo dingin lungsim hoisak ci uhhi. Mihing’ mawhna in kitenna nakpi takin susia hi taleh, kitenna limlim pen thuman pulakna, genkholna thute pulakna ding a hoihpen ahi hi. Kitenna in eimah hong lungdam sak bek hilo, eima’ pumpi omzia leh Pasian tawh kizopna thuk takin kisinna sang hi ding hi.

Tukal sungin kitenna vai asia apha Pasian’ kammal in a genna tuamtuam te sin ding hihang. Hih thute panin Pasian in Amite mawhnei pipi mah koibang in kizom a, hun nunung thupiang ding te sungah Ama’ hong itna bang om cih kisin ding hihang.