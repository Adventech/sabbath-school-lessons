---
title:  Isaac leh Rebekah
date:   16/04/2025
---

Abraham a teklam ciangin, ama’ suanlehkhak tawh kisai Pasian’ kamciam phawk pha in (Pian. 15:5), a muanpen leh khangham pen a nasempa mawhpuak pia hi.

`Pian. 24:1–4. A tapa in “Canaan numeite” a tenpih lelloh ding Abraham ading banghang in thupi thei hiam (Pian. 24:3)?`

Abraham in minamdang a deihlohna zongpen khalam thu hi a, minam vai hilo; Pasian’ vai hi a, leitung vai hilo hi. Canaan mite’ biak pasiante gen vetloh in, a minam limlim kisia in phengtat ahih manun, tuate tawh kiteng peuhmah leh a tapa tuate’ ngeina sungah a pukkhak ding lau hi. Tanglai Israel’ tangthu leh khang tawntung Christian pawlpi tangthu zong Pasian’ mite tangthu pumkhat hi a – leitung ah teci pang ding mite – leitung in upna maanlo leh biakna maanlo tawh mancip hi. Nitawp dong a dingtang sitset ding Laisiangtho ni sagih Sabbath mun ah, dawibiakna ni Sunday tawh a laih gawp mahmah zong a dahhuai mahmah thu khat hipah hi.

`Piancil 24:57–67 simin. Hih tangthu sunga Christ leh Ama’ pawlpi tungtawn in bang pilna peuh a kila thei tam maw? Isaac kiangpan in gamlapi a om tanau Rebekah tungtawn in, a puksa eima a dingin bang ngaihsut huai thu om ding hiam?`

Eite in hong ama’ limmel suun in hong Piangsakpa tawh aki tanau ihi hi. Mawhna hangin Ama’ kiangpan iki gamlat hangin, Ama’ monu mahin hong sim veve a, tua kawmkal mahin eima deihteelna dungzui in tua kitenna zong tui kilok bangin lokgawp thei zel lai hihang.

`Eite’n Pasian i itna zah sangin a tamzaw Amah in hong it hi. Pasian tungah eima itna thakhauhsak theihna dingin nisim in ihih theih ding bangteng om hiam?`