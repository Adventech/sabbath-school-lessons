---
title:  Hosea’ Zualzang Zi
date:   15/04/2025
---

Pasian in a nasem teng lakpan in Hosea pen a lamdang penpen in ngetna khat nei a: numei zualzang tenpih ding – ngiimna tawh sawl hi. Mihing’ mawhna leh langdona a natzia i telpih theihna dingin Hosea zang hi. Pasian in itna tawh zi khat na teel, Israel hi a, tuanu in Ama’ luzaang lamphei tawn hi taleh, Amah in tuanu lakik teitei hi.

`Hosea 1:2; Hosea 3:1; Mang. 17:1, 2; leh Mang. 18:1–4 simkak in. Hihteng ah bang zualzangna thu gen hiam? Christian te in Hosea’ tangthu panin bang pilna ngahthei ding uhhiam? Laisiangtholui sunga bang mawhna teng pawlpi in bawlkik hiam?`

Laisiangtho in, Laisiangtholui sunga mawhna tengmah Christ’ laisiangthothak pawlpi in bawlkik ding cihi. Pasian’ kamciam mite in, hawlkhiat a thuakmaa un phengtat uh a, a veng gamte’ milim Pasian’ kamciam minamte lakah tun uhhi. Zalom lina acil lamin, Christian pawlpi pen, hihthei lel kisakna tawh, Rome kumpipa, Constantine heel uh in, pawlpi kitoknawi buaina teng vengsak ding cial uhhi. Buaina khatpeuh om ciangin, Pasian tawh “siansuahna” bawllo zaw uh a, thu khempeuh ah amau’ kipawlna pualam paipih uhhi.

Pasian in eima’ khialhna hong lahkhia ding bek hilo, tua khialhna hangin Amah’n bangzah khasia cih hong theihsak na’ng kammalte teel hi. Zi in a khem khatpeuh in a theih ding thu khat, Christ tungah ei’ gitnat lohna leh kisiatna in vantung zumpi toknawi zothei cih theih kul hi. Hosea’ tangthu sungah a tumdang penpen khat zong pen a zi’ vakthap a tun nana ah tankik doidoi denkeei hi.

Babylon pan paikhia dingin Pasian’ mite a nunung pen hong kisap ciangin, midang lenglate hilo, Ama’ mite bekmah sam ding hi. Pasian in amaute telcian mahmah in it hi. Leitung in zong asiapen dinmun dong hong tun ciangin zong, Ama’ sisan tawh a tatkhiatna sisan mah minsuang in tankik zel dingin hong zol den hi. Topa in a vakthapcip Amite hong tankik den nuam cihthu hong lakthei ding Christ’ singlamteh lobuang bangmah dang omlo hi.

`Tuni in pawlpi khatpeuh eima pawlpi mah ahi phial zongin khalam phengtat ahih theihna thu khatpeuh a omthei kha diam?`