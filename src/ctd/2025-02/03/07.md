---
title:  Ngaihsutbeh Ding
date:   18/04/2025
---

John 2:1–11; Mate 22:1–14; 2 Cor. 11:1–5 leh Mate 25:1–13 simin.

Laisiangtho mun dangte zong kantel peuhleng genkholna hong telcian saktuam cih natheih ciangin, kizang khengval kha pahpah thei hi. Zalom tampi sungah Christian te in laisiangtho sunga om limpuate leh limte limtak a etcian uh ciangun, khangluite’ tangthu phuahtawm bangin ngaihsun tamai uhhi. Laisiangtho sungah a khiatna khat khit khat kimu lel ding a, ciapteh ding thu khat ah, Pasian in thupiang taktak a dingin, mihing taktak mah zangin, tuate tungtawn in mailam ah Ama’ pawlpi tawh a kizopna ding hong hilhna ahi hi.

Cana mopawi enpak leng, genkholna sunga kitenna limpuate hong musak thei kha ding a, ahihhang a mopawi pen a om taktak ahi hi. “Christ’ kammal in mopawi te kisapna sangin a tamzaw tham vaihawm sak hi. Ama’ hehpihna kicing takin hong luangsuk sak in, mihing’ mawhna maisak, kha thaksuah in kemcing hi”—Ellen G. White, The Desire of Ages, p. 149.

A mundang ah zong: “Topa Pasian in Ama’ nasem kamsangte tungah Ama’ geelna theisak masa lopi in bangmah hih hetlo hi” Amos 3:7; Thusim khempeuh Topa aa hi a, ‘Hih thukham sunga omte i zuih theihna dingin hong lahkhia a, i suanlehkhak te zuih tawn tung ding ahi hi’ (Thuhilhkikna 29:29). Pasian in hih thute eite hongpia khin a, laisiangtho genkhol nate zahtakna leh thungetna tawh a sim mite peuhmah Topa’ thupha in tonpih ding hi”—The Desire of Ages, p. 234.

**Kikupding Dotnate:**

`John 2:1–11 simin. John’ lungdamthu sungah Christ’ mailam nasep ding lim lahkholna tampi om a, letkhia mite in laisim khempeuh pen Singlamteh lam hong zuatpih cih mu uhhi. Hih tangthu sungah Christ’ gamtatna leh Ama’ kumpigam tawh kisai koitak ah namu hiam? Hotkhiat na’ng ngiimna ahi a, alian mopawi ahi zongin, Pasian in A Tapa sungah hong kamciamna bang hong hilh hiam?`

`Nungak siangtho sawm gentehna pen sang naupang khempeuh in theipha uhhi. A thupi hih tangthu in hun nunung thupiang ding bang hong hilhkhol hiam Mopiipa ziakai cih theitek hang? Hihthu panin mimalsim in Christ tawh iki zopna leh Christ in mimal tawh hong kizopna bang hong hilh hiam?`

`Christian te in pawlpua pan a ngah uh upna maanlote ngaihsun dih un. Laisiangtho Sabbath tawh a kilangdo Sunday khit ah upna manlo dang bangpeuh omthei lai hiam? Koibang in hong lut uh a, tuate panin eimah kidal ciangbek hilo, midang te’n zong koibang in thei sak ding ihi hiam?`