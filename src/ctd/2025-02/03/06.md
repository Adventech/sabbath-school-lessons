---
title:  Zualzang Nu Tungah Thukhen
date:   17/04/2025
---

`Mangmuhna 19:1–9 simin. Pawi namnih kikham hi: Zualzang Nu beina leh Christ leh a monu kitenna ahi hi. Tua thupiang tegel in Pasian dikna thumanna hong itna tawh nasepna lahkhiatna koici bangin hi tonkhawm thei hiam?`

Ki cihtak lohna in ana mahmah thuakna hong tun hi. A nung thupiangte in tate leh midang tungah zong tung hi. A lungduai penpen nupa te’n zong kileh kikna omlo cih hong thei uh a, a beisa amau’ kitenna ki tankik thei nawnlo hi. Innkuan khat in a kisikkik thei nawnlo dingin amau lungsim uh a khauh bekbak dinmun hong tun ciangin, tangthu zopsuak ding hithei nawnlo a, mawhna sungah ciangtan omlo in thuak ding hita hi. Supna tungah lungsim kitapna omphial taleh, leitung khuahun zui in a thuakte ading ahihleh, tuateng khempeuh a tawpna ah tua leitung pen Pasian’ geelna omsa bangin ki bawlpha thak kik ding hi. Hih hun ciangin Pasian kiangpan paikhiatna om nawnlo ding hi. Tuate khempeuh i kisin dikdeksa hi a, Pasian kiangpan gamlatna hangin i kisiat dikdekna thu ah Pasian in thutang mahmah hi.

`Mangmuhna 21:1–4 simin. Hitak ah kitenna in bang khiatna nei a, banghang in lam-etna leh kamciam tawh kidim hiam? Hiteng in a pulak thute panin bang lam-etna kician kinei thei hiam?`

“Kitenna, Khantawn kikhawlhna in, Christ leh Ama’ pawlpi ki pumkhatna limpua ahi hi. Christ in a pawlpi tungah a piak kha pen pasal leh zi in zong khatlehkhat a kipiak ding uh kha mah ahi hi”—Ellen G. White, Testimonies for the Church, vol. 7, p. 46.

Mihing in Christ nial in, Amah a itna dinguh nangawn zong pasiante tungah pia ahih manun, Christ in ngaihsut zawhloh in thuaksia hi. Tuabang pipi mahin, ei a ding Amah hong kipia a, eima’ cihtak lohna leh nulehpa mawhna teng hong liau sak dikdek in; tuate nusia in kisik hileng, tawntung nuntak ding kamciam neisa ihi hi.

`1Peter 1:18, 19 simin. Hih munin Mangmuhna 21:1-4 sunga hunbei ciang ading lungmuanna hongpiaksa bangteng gen hiam?`