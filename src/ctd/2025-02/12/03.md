---
title:  Lim Biakna
date:   16/06/2025
---

Nebuchadnezzar in Daniel nasepna tungah ama’ Pasian tungah thumaan mahmah masa phot hi taleh (Daniel 2; a diakin taang 46–48), sawt daih hetlo hi.

`Daniel 3:1–12 simin. Milimpi pen kham citak tawh kibawl in biakpiak dingin kumpipa in thu a piakna ah bang a thupi om hiam?`

Kumpipa in Pasian’ thupuak a neusehna in kham citak milim golpi khat a bawl hi. A deihna bulpi in Babylon puk neilo ding, Nebuchadnezzar kumpi mang den ding a, tuathu a langdo ngam peuhmah sihna thuak ding hi. Mihing’ lungsim angkhualna in thumaan mulo dingin hong mittaw sak baihlua mahmah a, tua in kidona lianpi piangsak cih zong phawk pah ding hihang.

Mun khatkhat ah, Nebuchadnezzar in Lucifer gamtatna bangin, ngiim lua, ki thupi sak, Pasian’ thuneihna langdo ngam zah dingin kiphasak hi. Mun dangah, thu tuampi khat: Nebuchadnezzar in Pasian maan sungah upna nei taleuleu a; Pasian a langdo mahmah pa pen vantung ah kimuh tuak taleuleu hi.

`Daniel 3:17, 18 sungah Hebrew tangval thumte in kumpipa thupiak a nialna simin. Upna tawh kisai bang hong hilh a, a hunzui in bang hong kal thei hiam?`

Hih mithum te in a lauhuai mahmah dinmun panin olno takin suahtakna lam zong thei ding uhhi. A panna lam haigup liang hiam, milim biak sangin a hingtang kihal utzaw uhhi. A khedap khau hen in kunsuk lel henla, a bia kineih lel in Amau’ Pasian bia sim lel leh kingah lo maw? Amau thuakna tawh kiman nasa hiam? Amau kampau lellel tawh amau nuntakna suahtak zolo ding cih thei gige lel hi.

`Eima upna ki leptuah ding hun hong tun ciangin olno takin suahtakna lam zon khakloh ding koibang in pelh thei ding ihi hiam? “A tawmno ah a diktat te a tamah zong diktat a, a tawmno a diktat lote a tamah zong diktat lo” cihthu in koibang zia-etna hong piathei naci hiam (Luka 16:10)?`