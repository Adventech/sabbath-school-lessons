---
title:  Ngaihsutbeh Ding
date:   20/06/2025
---

Ellen G. White, The Great Controversy laimai pp. 635–652, “God’s People Delivered” simin.

“Khang tawntung in, Pasian in Amite suahtakna ding in vanmi siangthote zangzel hi. Vanmite in mihing a dingin panmun hong la tek uhhi. Khuaphia bangin a taang puanpi silh in hong kilang uh a; khualzin gamvak bang peuh in zong hong paithei uhhi. Vanmite in Pasian’ mite kiangah mihing mahbang in hong kilang thei hi. Sun in a tawl ding mahbang in gel sing nuaiah tawlnga thei uhhi. Mihingte’ lengla do siamna mah nangah kha uhhi. Zan khualzin mite zong makaih thei uhhi. Amau’ khut mahtawh biakna tau tungah meitawh thei uhhi. Topa’ nasemte suahtak dingin thong kongpite zong hong thei uhhi. Honpa’ hankhuk kong suangpi khukkhia dingin, Vantung puanpak silhin hong tuaksuk uhhi.”

“Mihing mahbang in vanmite in midikte omkhopna ah omthei uh a; migilote kikhopna mun zong vahawh thei uh in, Sodom mite gamtatna ciamteh ding leh Pasian’ lungduaina ciangtan khengval ta ahihna teh ding in omthei uhhi. Topa in hehpihna sungah nuam a; Ama’ ading nasem tawmno cikte hangin nuam a, tuahsiat theihna te hong dalsak in, mi tampite suahtakna khansau sak hi. Mawhnei mi tampi takin a simmawh bawl uh mite tungah leh Pasian tungah leibaa uh ahihlam a thei tawm mahmah hi.”—Ellen G. White, The Great Controversy, pp. 631, 632.

**Kikupding Dotnate:**

`2Timothy 1:7 simin. Genkholna sung hong dah sakpen bang hiam. Koibang in launa lungsim paikhia thei ding a, eima upna hangin bawlsiatna sung nangawn ah lam-etna koici nei theih ding hiam?`

`Tu tadih in Sabbath leh Sunday pen hun nunung a kituhpi pen ahih ding lam telhak kisa ding ahihhang, leitung manlang takin kikhel cih en gige in. Tu laitak a thupiangte in upna tawh kisai khollo hi napi, Pasian thu genkholna om bangin tawmveino sungin a kikhel thei bang om ding hiam?`

`Daniel 2 leh 7 ngaihsun in. Kumpi teng a genbang in om diamdiam hi. Tu in tangthu na etkik ciangin, genkholsa bang sitset in piang uhhi. Tu a kipan kumpi khat bek omlai hi. Bang kumpi hi a, a gensa bangin banghang in hong pai taktak ding kici thei hiam`