---
title:  Sapi Ciamtehna
date:   19/06/2025
---

Kum beibei a, hun nunung, sihdaan khawng peuh leh sapi ciamtehna cihpeuh, hong piang nailopi khawng tawh kilunghiang a; thu um mello te nangawn, hu nunung thu a kigen te, Sabbath leh Sunday pen thu bulpi mah hiding cih khawng hong lung hihmawhpih uhhi.

Mangmuhna sungah kician lualel hi: Piangsakpa maw sapi leh a milim maw bia hihang. Ni sagih Sabbath ni pen lim bulpi hi a—Eden huan pekpan (Pian. 2:1–3) in—Pasian in Piangsakpa hi a, Piangsakpa biakpiakna ahih manin, Sabbath in a thubulpi hong hiding hi. Tua banah sapi vangliatna cihpen zong laisiangtho phalna omlopi in Sabbath pen Sunday ah a laih sapi mah hipah hi. Tua thuteng lungngaisa in, Sabbath leh Sunday in biakpiakna hong khentel a, Piangsakpa maw (Mang. 14:6, 7), sapi maw cih hiding hi. Tua hi a, laisiangthothak sungah zong nisagih Sabbath leh mihing’ bawltawm thukham tawh kisai maitaai omkhin zo hi.

`Azoma munte simin: (Mate 12:9–14; John 5:1–16). Biakna makaite in Zeisu a thah nop na’ng uh bangthu in piangsak hiam?`

Mate 12 sungah, Zeisu in Sabbath ni in khutzawpa a damsak khit ciangin (Mate 12:9–13), makaite in bang hih uhhiam? “Ahizong in Pharisee mite paikhia uh a Zeisu a thah theihna dinguh a vaihawm uhhi” (Mate 12:14) cihi. Nisagih Sabbath hangin sihna maw? John 5:1-16 sungah nisagih nikhat mahin cina damsak zel a, makaite in “Zeisu in Sabbath ni in cina a damsak manin amaute in Zeisu bawlsiat ding a kipan uhhi” (John 5:16).

Mihing’ ngeina hangin sihdaan maw, laisiangtho in Sabbath ni cina damsak ding khaam ngeilo, ni sagih Sabbath munah Sunday zong koih ngeilo hi. Hiteng ah Zeisu’ phut khak thuteng mah hun nunung ciangin hong piang ding a: mihing’ thukham leh Pasian’ thukham, a kidem ding uhpen thukham bulphuh hi a, laisiangtho Sabbath mah hizel ding hi.

`Pasian thukham malkhat lel ading sihlawh liang ding maw leh? Olno takin ki suakta thei lello hiam?`