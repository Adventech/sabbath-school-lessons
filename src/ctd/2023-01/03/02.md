---
title:  Sawm lakpan Khat
date:   15/01/2023
---

Dictionary in sawmah khat pen “sehsawm suah sehkhat” leh “zaa ah sawm” ci hi. Laisiang tho sungpan a lak hihtuak hi. Sawmah khat cihpen akingahzah ahihkeileh ameet tengpan za-ah sawm cihna hi. Topa a’ i hihlam tel masa photphot hihang. Sinai mualah sawmah khat piak ding a genlai in, sawmah khat pen siangtho in Pasian a’hi (Siam. 27:30, 32) cihi. Pasian in zaa-ah sawmkhat bekmah hong kal hi. Lungdamna sumpite leuleu pen atuam hilai a, sawmah khat khit hilai hi. Sawmah khat pen Christiante kipiakkhiatna neupenpen ahi hi. Laisiangtho mun khatpeuh ah Pasian hong piaksate pen sawmah khat sang tawmzaw hi acihna omlo hi.

`Pian.14:18–20 leh Hebrew 7:1–9 sim in. Abram in Melchizedek tawh akimuh ciangin bangci hiam? Hihte in tanglai pekin zong tuabang omkhin cihthu hong koici hilh hiam?`

Laisiangtho in sawmah khat thu Pian. 14 ah gen masa pen a, Melchizedek leh Abram aki muhna uh ahi hi. A nunungpen a genna leuleu, tua thu mah agenna hi a, sawmah khat (Heb. 7:1–9) mah naci hi. Hebrew sungah Melchizedek leh Khazih pen Levi suan ci ahih manin, sawmah khat limlim Levi mite a’ding ahi hi. Sawmah khat piakna pen Jew mite a’ zong hilo, Sinai mual ah Hebrew mite tawh a kipan zong hilo hi.

`Pian. 28:13, 14, 20–22 sim in. Pasian in Jacob ading bang kamciam pia a, Jacob in zong koibang in Pasian dawngkik hiam?`

Jacob in a upa Esau hehna hang innpan a taikhiat ciangin, zankhat a mangsungah vanlehlei kikal kahlei kikhung muhi. Vanmite kahto tuaksuk uhhi. A dawnah Pasian dingin Jacob tawh omkhawm in ni khat hong ciahpihkik ding ci in kamciam pia hi. Hih tangval khangnopa in kikhelna taktak ngahkha bilbel a, “Topa in ka Pasian ahi hi … Nong piak khempeuh pan sawmah khat kong aapkik ding hi” (Pian. 28:21, 22) a cihi. 

Sawmah khat pen, Sabbath bang a Eden panin kipan lah hilo, Israel mite biakpiakna zeh sungah lah kihello napi, banghang in telphat ding thupithei hiam? Singlamteh khit eite a dingin hih thupuak pan bang thumaan kingahthei ding hiam?