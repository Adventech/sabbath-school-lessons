---
title:  Ngaihsutbeh Ding
date:   20/01/2023
---

Ellen G. White laisung a sawmah khatvai agelhna, Testimonies for the Church volume 9, laimai 245–252 sung sim in. Khenpi III, Counsels on Stewardship, laimai 65–107 zong simlai in.

“Mihingte’ sawmah khat a kimin Topa’ sumkholna ah hong tungkhin hi peuhmah leh, Pasian leh mihing kikal ah thupha zawi kihong in, thupha nakpi takin kisang ding a, a siangtho ngiimna ading piakkhiat peuhmah zong a zahsawm in khang ding hi.”—Ellen G. White, Testimonies for the Church, vol. 4, p. 474. Hihpen thulamdangpi khat hi. Sawma khat thuman leng Pasian in 100 ah 1,000 thupha hong pia ding hi. 

“Malachi thumna ah Pasian in mihing tawh thukimna hong bawl hi. Sawmah khat leh sumpi a citakte peuhmah, Topa in bel Ama’lampan in silpiak lianpi tawh thukkik ding cih kiciansak mahmah hi.”— Ellen G. White, Review and Herald, December 17, 1901.

“Pasian in thupha tampi hong phahsak khol cihzong phawkkim ciat ding hihang. Tampitak hong pia a, thukimna hong bawlna ah, hong piaksa sungpan a sawmah khat bekmah Amah aapkik ding cilel hi. Topa in Ama’ neihsa teng a kemcing dingin hongsawl a, a sawmna peuhmah: Kei a’ cihi. Pasian Ama’ neihsa mihing tungah a kilawm kituak in hongpiaksa sungpan, mihing in a sawmna peuhmah Amahmah aapkik ding ahihi. Hih thu kician mahmah pen Zeisu Khazih tektek in a geel ahi hi.”—Ellen G. White, Testimonies for the Church, vol. 6, p. 384.

**Kikupding Dotnate**:

`Sawmah khat in tanglai Israel mite pan kipan hi lo limlim cih lungngai phot in. Tua hi a Pasian’ maiah eite’ tawntung vaipuak ahihlam koibang in natelthei hiam?`

`Monday sinna pan dotna kikumpha kik dihun. Mite in a sawmah khatuh mundangah puak lehuh bang piang ding cih ngaihsun in. Pawlpi sungah bang piangthei ding? Pawlpi zong ineizo beektam? Kei’ sawmah khat bel tawmlua lel e, bangmah petlet zo ke’ncia, cihbang ngaihsutna in bangzah khial hiam? Mi khempeuh in tuaci ngaihsut peuhmah leh bang aci diam?`

`Sawmah khat 27ail eh a hamphatna tampi kisin khin hiteh. Midangte’n a piaktheih nading in bangci hilhthei ding nahiam?`