---
title:  Sawma Khat Kithukimnz
date:   14/01/2023
---

### Tukalsung Simding
Pian. 14:18–20; Mal. 3:10; Thuhilhkik. 12:5–14; Siam. 27:30; 1Kumpite 17:9–16; 1Cor. 4:1, 2.

> <p>Kamngah</p>
> “Ka biakinn ah an a om theihna dingin sawmah khat akim in hong paipih un. Vantung tawlette hong in, na koihna ding omlo liang dongin thupha kong buak leh buakloh hong kisin un” vanglian Topa in cihi. (Malachi 3:10).

Piancil 14 ah, Abram in a tupa Lot innkuan leh midangte Sodom mite a hotkhiat khit ciang in, gualzo takin hong ciahkik hi. Galsunga a supsa khempeuh Abram in honkhia kik a hihmanin Sodom kumpipa nuammahmah hi. Kumpipa letsong piakding anial banah a ngahsa tengpan saawm ah khat pen Mechizedek tungah pia hi.

Abram in sawmah khat a piakkik khit phetleh, Topa in, “Lau ke’n, Abram aw; Keimah in lauhuai napan in nang ka hong hu ding a, na thaman lianmahmah ding hi” (Pian. 15:1) cihi. Topa in, “Patau kei o, Ke’n kong hut banah kong sik lai ding hi” acihna ahi hi. Tua khit sawtpipek ciangin, Israel mite Canaan a lut dektak laitak Moses in, “A Kumkum in na lo uhah apiang, na khaici pan un apiang khempeuh sawmah khat na pia ding uhhi … Topa na Pasian uh na zahtak tawntung na dinguh na theihna ding” (Thuhilhkik. 14:22, 23) cihi.

Ellen G. White in zong: “Moses tungah biakpiakzia ding a kipiak mapek, Adam hunpan kipan in, Pasian tungah biakpiak ding kikal khinzo hi.”—Testimonies for the Church, vol. 3, p. 393. Hihte in tuni eite ading bang khiatna nei naci hiam?