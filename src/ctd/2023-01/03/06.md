---
title:  A Thuman leh Citak Sawmah Khat
date:   19/01/2023
---

`1Cor. 4:1, 2 sim in. Pasian’ tate leh athupha kemcing eite in, koici bang mi hiding in thungen ihi hiam?`

Sawmah khat tawh citak cihteh bang acihnopna hiam? Tu kalsung sawmah khat vai thubulpi pawlkhat kisin ding hihang:

1. A phazah — sumlut leh a metpan sawmah khat, zaa ah sawmkhat.
2. Sumkholna ah paipih — lungdamthu nasemte’ thaman piakna mun.
3. Sumlut masa tawh Pasian pahtawina.
4. Ngiimna maan tawh zang ding — Pasian nasepna ah panpihna.

Pawlpi mite in a tunga thumteng lapsang nading; Sumkholna thuzeekte in sawmah khat a kilawm in kizangsak ding. 

Sumpi bang hi lo in, sawmah khat pen ei thu tawh zeek theih hi lo hi. Sawmah khat leh sumkholna pen eimau vaipuak vive mah hi. Ei thu tawh gamgi kikai mawkmawk theilo hi. Keima summet panin sawmah khat akim in kapuak keileh, sawmah khat a pianailo kahi a; sumkholna ah tua sawmah khat kapuak keileh, sawmah khat apialo mah kahi veve hi. 

`Mate 25:19–21 sim in. Pasian’ sum kazeek daan cikciang in ka pulakkhiat kul ding hiam? Sum thu a citakte bang kici hiam?`

“Sawmah khat akimin sumkholna ah hong paipih un (Malachi 3:10) cih pen Pasian thupiak hi. Lungdamna peuh phalna peuh hong cilo hi. Hih thu pen thuman cihtakna hi. Sawmah khat Topa a’ hi a; Ama’ neihsa Amah’n hong ngenkik hibek hi”—Ellen G. White, Education, p. 138. Pasian ading zeekkha cihpen hamphatna vilvel hi a – vaipuak khat zong hilai hi. Thupha hongpia hong kemcing in sawmah khat hong ngen, tua sawmah khat Ama’ na sepna ah zang, tanglai Israel hunlai Levi namte apiakbang ahi hi. 

`Pawlkhat in amau sawmah khat piaksate a zatdaan lungkim mello uh ahih manun, a sawmah khat puaklo pah uhhi. Pasian in “sumkholna pan a zeekdan a thumaan nakleh sawmah khat akimin sumkholna ah hong paipihun” koi ah ci a hiam?`