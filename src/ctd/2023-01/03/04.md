---
title:  Sawmah khat’ Ngiimna
date:   17/01/2023
---

`Siampi 27:30 leh Gam. 18:21, 24 sim in. Pasian in sawmah khat tawh banghih ding ci hiam?`

Pasian pen na khempeuh aneipa (Late 24:1) hi a, Amah’n sum kisam takpilo hi. Sawmah khat pen Ama’ ‘a ahih manin, tua tawh banghih ding cih honghilh a, lungdamthu tangkona ding in zang ding hongci hi. Tua hi a, Pasian’ nasemte kisapna teng Pasian’ sawmah khat tawh kivaihawm sak hi.

Laisiangtholui lai Pasian’ nasemte – Levi namte – namdangte bangin mun lianpi kipialo hi. Levi namte ading khuapi tawmno khat kipia a, bukna’ng khuapite zong kihel a, a mimal huan bawl zawhkhop ding munbek kipia hi. Namdangte’ sawmah khat tawh amau kivak uh a, amaute’n zong a sawmah khat uh piakiklai uhhi.

`Sawl. 20:35 sim in. Bang thupuak kimu a, sawmah khat tawh koici kizop hiam?`

Sawmah khat piakna in Pasian muanna piangsak ahih manin thupi mahmah hi. Na sumlut lakpan sawmah khat khenkhia in “piakhia” (Pasian a’ hiven) cih limlim upna tawh kalsuanna hi a, tuabang kalsuanna bek tawh nang’ upna khangthei pan ding hi. 

Hun nunung, midikte’n sum a leitheihlo a zuaktheihloh hun Mang. 13-14 genbang hong tun ding ngaihsun phot in. Leitung buppi in eite langkhatah hong omgaih uh ciangin, Pasian’ sikna vanglian leh hong itna muantheih ding thupi mahmah hi. Citak takin sawmah khat piakkikna in tua muanna piangsak thei hi. Eima dinmun tuamtuam ense lo in, Pasian muan ding kisinna in bang zah thupi hiam? 

Sum vai cihtak ding athupitna nihna in, muhtheih Pasian’ thupha mahmah hong kamciam hang ahi hi. Sawmah khat thukimna sunga kihel khat in, Pasian in a thupha tamlua liangin koih na’ng mun zong omlo liang ding ci hi. Tua a valliang teng tawh midangte huhna leh Pasian’ na sepna ah kizang thei ding hi.

`“Ngahna sangin piakna ah thupha omzaw” cih thupha koibangin naphukha ngei hiam?`