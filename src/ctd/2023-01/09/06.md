---
title:  Deihgawhna Zogawp
date:   02/03/2023
---

Deihgawhna pen, kiphatsakna leh angkhualna mahbangin lungsimthu hi a, kiphawkkha selo himahleh, sihna hongtunthei khemzolna ahi hi. Mawhna dangdangte: zuau genna, guktakna, khangham mawhna, milimbiakna leh Sabbath palsatna cihte mahbangin zawhding haksa veve hi. Ahihhang hihteng pen muhkhiat gamtatna hi a, gamtatma in kingaihsun masaphot hi. Tua ngaihsutna zawh ding cihpen haksa mahmah hi. 

`1Cor. 10:13 simin. Bang kamciam om a, deihgawhna tawh a kizopna i telcian ding a thupi bangpeuh om hiam?`

Koici bangin Pasian’ vangliatna in, hih a lauhuai khemna pan hong kemcing thei ding hiam? 

1\. Pasian innkuan sung a lut dingin Ama’ na sem ding leh Amah muang dingin khensat in. “Tuni in ana na sepsak dinguh teelun; . . . keileh ka innkuante un, Topa’ na semding hi ung” (Josh. 24:15).

2\. Nisim thungetna sungah Mate 6:13 hel den ding, “Zia-etna hong thuaksak ke’nla, gilopa kiangpan hong honkhia in: Ukzawhna, vangliatna minthanna neitawntung ta in.” Nang ading ahilo khat nalunggulh khak ciangin, thungen inla, Laisiangtho kamciam 1Cor. 10:13 khawng simkawm in zawhgawp na’ng ngen in.

3\. Laisiangtho simden in. “Nangma tungah kong khialhloh nading in ka lungsim sungah Nangma’ thu ka khol hi” (Late 119:11).

Zeisu in mi leh mawhna ah panla hi. Amah zong thunamkim pan mawhzolna thuak khinzo hi. A nangzo dingin zanthapai thungen in A Pa tawh kizom hi. Hih leitung hong pumnutsiat hetlo in, etteh ding lampi honsa in hong koihsak a, Khazihbang gamtatna aneithei ding in upna leh thumanhna lampi honglak zo hi. 

“A kimuhtheih hunlai in Topa zong unla, Amah anai omlai in thungen un. Migilo in ama’ gitlohna nusia henla, thumanlo mi in ama’ngaihsutna nusia hen. Topa in ahehpih theihna dingin eite’ Pasian kiangah amah paisak un. Amawhna maisiangsak ding hi” (Isa. 55:6, 7).

`Nangma nuntakna sungah, deihgawhna peuh a omom lai hiam? Bang pilna peuh ngahkhin nakisa hiam? Bangpeuh sinbeh ding kisamlai nakisa hiam?`