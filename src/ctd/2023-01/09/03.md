---
title:  Giahphual Sungah Samsiatna Khat
date:   27/02/2023
---


Bangbang hileh Israel mite tangthu sungah hun thupipen khat ahi hi. Gamlakah kum 40 a vakvai khit uh ciangun, Khapsa Gam lut taktak tading uh ahi hi. Thu lamdang mahmah ahi dingin Jordan guntui a tawmpen laitak in – Israel mite in leikeu tungah kantan thei uhhi. Tua bangin lei-keu tungah gun kantan cih athei Canaan kumpite a lungsim uh tuisuak uh in, galsim nopna lungsim zong neizo nawnlo uhhi (Josh. 5:1). 

Canaan a zawhna vuah tona masapen in, kulhbit mahmah Jericho khua ahi hi. Jericho leh amite bangci suksiat ding cihpeuhmah kuama’n theilo a – Joshua nangawn inzong theilo hi. Joshua thungetna a kidawnna in, Pasian in tua khuapi suksiatna ding ngiimna teng hoihtak in hilh a, tua bang lianmah in hih uhhi. Hi taleh nate in thusia hong piangsak hi.

`Joshua 7 sim in. Jericho azawh dikdek khit uh ciang bangthu hong piang a, eimau ading in bang thuthak peuh i ngah thei diam?`

Achan in bel tua vante ka muh ciangin iplah in deihgawh kha mawkmah ing cihi. Hebrew kammal deihgawh acih kammal chmd pen Laisiangtho mun khatkhat ah ahoihlam in zong kizang hi. Tua kammal mah Daniel 9:23 ah, Gabriel in Daniel kiangah “Pasian in nang hong it mahmah” acihna ah zong omkik hi. 

Ahihhang hi thu ah chmd pen thusia ahi hi. Khuapi a simna uh pan a ngah khak uh khempeuh amau adingin la theilo dingcih thupiak kician mahmah (Joshua 6:18, 19) napi, Achan in hihmawk ahih manin, a minambup phial minsiatlawh gawp uhhi. Ai khua alelh dikdek khituh ciangin “Canaan mi leh hi gama teng mi khempeuh in hih thu za ding uh a, kote hong umcih in leitung panin kote hong phiatkhia mang ding uhhi. Tua ciangin a lian mahmah Nangma min bangcih ding na hiam?” (Josh. 7:9) ci uhhi. Thukhat pan, Topa in, hih galzawhna lianpite pen, Ama’ mite lakah Ama’ vangliatna in nasem cihthu, amau’kiimlehpam a ommite in, a theihsak nop man ahi hi. Amau’ galzawhna pen Yahweh Pasian’ vangliatna teci ahi hi. Ai ah amau guallelh man in mihing nuntakna suplawh bekthamlo tua teci nangawn a kiholem uh hi.

`Achan in: tua ciangkhawng lelbel a khuapi buptawh tehkak leng tawmnocik hilel e, cithei lua mahmah lel uhhi. Kuamah’n lah theiselo a, a kua’n liamlawh peuhmah ding cithei tak hi. Ka innkuan un tuate kisam mahmah ung. Tuabang a lauhuai thute pan koibang in eima kidalthei ding ihi hiam?`