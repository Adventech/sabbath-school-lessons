---
title:  Mawhna’ Bulpi
date:   26/02/2023
---

Vannuai Pasian’ gam sungah koibangin mawhna hong piangkhia thei hiam cih dotna omthei zel hi. I telna ciang khat zong ommah hi. Lungsim tawngpan deihgawh hazaatna ahi hi. Tua deihgawh hazaatna in mawhna masa pen’ bulpi ahi hi.

`Isaiah 14:12–14 sim in. Lucifer apuk theihna thubul bang cih hong lahciauna a om hiam? Deihgawh hazatna in tualai munah koibang in mapang hiam?`

“Vantung mite tungah pahtawina ngah hinapi, ama’ dinmun tawh lungkim zolo in, Piangsakpa bek in a ngahtheih dinmun hong deihgawhta hi. Piansaksa khempeuh in, Pasian lianbel sak ding cihlam in pailozaw in, vanmi khempeuh ama’ khut nuai ah thumantakin omsak nuam hi. Pa in vangliatna apiak a Tapa, vantungmi’ mangpa Khazih bekin a tanhtheih tua vangliatna pen amah’n hong deihgawhta hi.”—Ellen G. White, Patriarchs and Prophets, p. 35. 

`Ephet 5:5 leh Col. 3:5 sim in. Paul in deihgawhna pen bangtawh kikimsak hiam?`

Paul in deihgawhna leh milim biakna kikim cih nihveitak pulakkhia hi. Pasian sangin aki thupisehzaw khat peuhpeuh, Piangsakpa sangin piansaksa peuh aki thupiseh zawk ciangin milim abia kihiziau lel hi (Rom. 1:25). Deihgawh hazatna cihpen, ei deih ding ahilo nakhat, deihkhialua mahmah, Topa’ sang thupisehzaw in, lungtuppi in nei cihna ahihi.

Lucifer in zong a ciillam in ama’lunggulhna pan khialhna piang cih theilothei tak hi. Eite zong hithei tak hihang. Deihgawh lohna ding thukham in, lungsim ngaihsutna bekmah akhaam hi a, thukhaam dang khatpeuh palsatkhak loh nadingin hong khawlsak hizaw hi (2Sam. 11 etbeh in).

`1Timothy 6:6, 7 sim in. Hih Paul laigelhte in deihgawh hazatloh na’ng koibang in hong kemthei hiam?`