---
title:  Ananias leh Sapphira
date:   01/03/2023
---

Pawlpi mikhat hihna in lawphuailua mahmah hi. Penticost ni in Khasiangtho kibuaksuk ahih manin, nungzuite in vangliatna tawh lungdamthu tangko uh a, atultul in pawlpi sung honglut uhhi.

“Thu a ngetkhit uh ciangin, amaute kikhopna mun hong linggawp hi. Amaute khempeuh Khasiangtho tawh kidim uh a, hangtak in Pasian’ thu agen uhhi. Thu ummi khempeuh a lungsimuh leh a ngaihsutna uh kipumkhat uh a, kuamah in aneihsa keima tuam cilo in, aneih khempeuh uh a neikhawmciat uhhi” (Sawl. 4:31, 32). 

Ananias leh Sapphira tenupa zong pawlpi masate lakah omthei a, hampha mahmah uhhi. Pawlpi khantoh mukha thei in Khasiangtho nasepna khawngzong mukha zen uhhi. 

“Inn ahi a, lo ahi zongin aneite’n zuakuh a, asumngahte sawltakte kiangah a aap uhhi. Mi khempeuh tungah kisapna bangciatin asumte uh hawmuh ahihmanin, amaute lakah sum kitangsam omlo uhhi” (Sawl. 4:34, 35). 

Ananias leh Sapphira tenupa in zong tuate lakah kihelnuam bilbel uh a, a neihsa uh pawl khat zong zuakkhia in pawlpi sumhawmna sungah piakkhiat ding thukhen uhhi. Hoihkhia mahmah hi.

`Sawl.5:1–11 simin.Sum alang kemsim khialkhual in zuau genna pen bangzah in siahuai thei hiam? Banghang in gawtna khauh thei mahmah hiam?`

Aciillam inbel, amaute in tua nasepna a pia dingun thusiam mahmah bang hiphot hi. Tua khitciang in “Ananias leh Sapphira te nupa in, amau deihgawh huaihamna hangin amau siangtho mahmah bangphot zawzen hi. Amau kamciamna uh hongphawkkik uh a, amau lungsim alumsak a thupha te leh Khazih’ nasepna lianpi sepding hong mansuahta uhhi.”—Ellen G. White, The Acts of the Apostles, p. 72. Amaute gel gamtat hoihpen gamta ding hongkipat samuh hangin, amau deihgawh hazatna in amau dinmun taktak ahilo, kineihkhemna hong piangsak zawsop hi.

`“Pawlpi leh tuathu aza mikhempeuh tungah kihtakna hong piang hi” (Sawl. 5:11). Hih thupiang khitciang in, mikhempeuh in sawmah khat peuhmah hoihtak in hong aapkik uhhi. Ahihhang hih sawmah khat tungah cihtakna pen Laisiangtho in helnawnlo ta hi. Tua sangin deihgawh hazatna in koisung hongtun thei ci hiam?`