---
title:  Ngaihsutbeh Ding
date:   17/02/2023
---

“Mihing Tapa in minthanna tawh hong pai ciangin, van misiang khempeuh tawh hongton ding a, Ama’ minthang tokhom tungah tu ding a: Ama’ maiah minam khempeuh hong kikhawm ding a; Amah in mi khatkhitkhat hong khenkhia ding hi. Khazih in Olive mualtung ah omin, thukhenna lianpi hilhcian hi. Tuamun pan a thukhenna ah thukip khatbek omding hi. Minamte Ama’ maiah hong kikhop ciangin, pawlnih bekin kikhenkhia ding a, amau’ tawntung mailam’ thu ding zongpen, amaumah un mizawngte leh thuaksiate tungah bangteng semkhia a, koibang in awlmawh khalo hiam cihte tungah kinga ding hi” Ellen G. White, the Desire of Ages, p. 637. 

“Khazih adingin mizawngte leh thuaksiate kong na honsak leh, muhloh vanmite zindo nahi gige hi. Van mihonte a sam nahigige hi. Amau un zong lungnopna leh kilemna hong paipih ding uhhi. Amau muk panin phatna leh, kidawng a phatna te kiza hi. Veiina nasep peuhmah in tualai ah la suak uhhi. Pa in zong Ama’ tokhom tungpan in angkhuallo a nasemte ciamteh in Ama’ neihsa a manphate asuak uhhi.” EGWhite, The Desire of Ages, p. 639.

**Kikupding Dotnate**:

`“Leitang tungah mizawng bei ngeilo ding uhhi” (Thuhilhkikna 15:11). Hih genkholh thute in kumtul tampi paikhin ahihhang, tuhun in koibang ciangin kitel theilai hiam? Pawlkhat in amau mahmah kithutangsak nading in hibang in cithei uhhi, “Pasian in mizawngte eilakah omden ding ci hilo hiam? Leitung ngeina hi lel hi” ci uhhi. Bang ngaihsunkhial uh hiam?`

`1Timothy 6:17-19 simin: “Tuhuna ahaumite kisathei khalo in, a kiplo hauhnate muan leh suan in neikhalo in, eite in nuamtakin i zattheih dingin, citna tawh ahong pia Pasian amuan asuan nadingun na hilh in. A hoihnate semin, gamtatpha in, citna lungsim nei in midangte hawpnopna a neihtheihna dingun nahilh in. Tua hileh mailamah amaute’ nuntakna ding bulpi taktak ahi neihsate, amau adingin akhol mite ahi dinguh hi.” A lauhuaina zong phawk in: Mikhat hauhna muanna pen Pasian langdona ahi hi. A tawpna ah amau’ sumin amau nuntakna honkhia zolo ding cih theigige mah taleh; tuabang in ahih dinguh pen banghang in baih lua mahmah thei hiam? A nungta Pasian muanding longal thudang bangmah muanloh ding banghang in kidop kulthei hiam?`