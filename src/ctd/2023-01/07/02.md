---
title:  Zeisu’ Nuntak leh a Nasep
date:   12/02/2023
---

Zeisu a nasepcil lai-in, Galilee huam Nazareth khua ah vapai hi. Ama’ khantohna khua hi a, khuatual mipi in ama’ nasep leh nalamdangte theikhin uhhi. Zeisu in Ama’ ngeina bangin Sabbath ni in biakinn kah hi. Amah makai Siapi ahihloh hang, biakinn kah midangte in Isaiah Laisiangthobu pia uh a, thuhilh in sawl uhhi. Zeisu in Isaiah 61:1, 2 asim hi.

`Luka 4:16–19 leh Isaiah 61:1, 2 enkak in (Luka 7:19–23 sim in). Banghang in Zeisu in hihmun teel citciat hiding hiam? Hih munah a genpen in banghang in Messiah a gennopna hithei hiam? Messiah nasep bangteng hong lak hiam?`

Biakna makaipite in Zeisu nihveina hongpai kikna’ng a kawk Messiah’ omzia genkholhna teng seelcip in aleh-amak in genuh ahih manun, mi a tamzaw in, Messiah’ nasep taktak pen Israel mite a zogawp leh a nengniam Rome mite khut sungpan suaktasak dingin umsak hi. Messiah nasep pen Isaiah 61:1, 2 sunga pen hiding hi cih upna hong omtheihna hangin dipkuathuai liang hi.

Mizawngte pen, ukna aana neite, siahdongte, mihaute leh a vengte nangawn in enneu thei mahmah uhhi. Zawnna pen Pasian samsiatna hi ci in ngaihsun uh a, amau’ mailam thupiang teng zong amau’ mawhna hang ci uhhi. Hihbang lungsimpuak a kineih manin, mizawngte leh amau kamsiatna thute adingin a ngaihsutsak mi tawmpha mahmah hi. 

Zeisu in mizawngte a itna pen Messiah’ nasepna sungah a kicianpen thupiang hi a, tuiphum John’ dotna Zeisu in a dawnna (Mate 11:1-6) sungah omhi. “Honpa’ nungzuite mahbang in, tuiphum John in zong Khazih’ kumpigam thu telpha mello hi. David tokhom luah dingin lam-en hi napi; hun hong beibei a, Honpa in kumpi ding peuhmah in hong kipan hetloh ahih manin John lungkia in patau ta hi”—Ellen G. White, The Desire of Ages, p. 215. 

`“Pa Pasian in a siangtho biakna citak in a ngaihsut thu in: Tagahte leh meigong numei te a haksatna uhah hoihtak in kem in, leitung siatnate tawh kisawhkha lo in siangtho takin omna ahi hi” (James 1:27). Hih thu in biakna vaiah a kimasak dingte koibang in hong theisak hiam?`