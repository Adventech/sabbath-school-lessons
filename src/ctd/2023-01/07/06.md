---
title:  Job Kicipa Lungngai In
date:   16/02/2023
---

`Job 1:8 sim in. Pasian mahmah in Job’ thu koici pulak hiam?`

Pasian mahmah in Job pen “a paubaanglo, a thutang” (Job 1:8) naci a, paubaanglo leh thutanna lamah leitung ah kuamah tawh tehzawhloh ahi hi. Hih pen Pasian’ kammal mah hi a, kammal kician mahmah tawh apaukhiat ahihi. 

Job tungah lam-etlohpi vive in siatna khatkhitkhat hong tungzangzang taleh, Pasian in Job’ thu a genngei tengmah kipsaklai a, leitungah Job tawh kibang kuamah omlo, paubaanglo thutang tawntung kawmkal ah thuthak honglutvat hi. Job a ngeibangin kiplai a, “thu omlopi in amah susia dingin kei nong kampau sak a” (Job 2:3) cihi. 

Ama’ tungah thupiang khempeuh leh azi in “na upna khiam tuanlo ding nahi hiam? Pasian samsia inla sisuk mai in” (Job 2:9) cihbang a zi’ kampauna khempeuh tungtangah, Job in Pasian khahsuah tuan hetlo cih kiteltak in kimukhin zo hi. Ama’ laibu mahin, hihbang thusia teng a pianma in ama’ nuntakzia hong theisak bilbel hi.

`Job 29:12–16 sim in. Job gamtatna sungah a thukzaw in namuhthei bangpeuh a om hiam?`

Hih Job kammalte sungpa khuamuhna a kidimpen in, “mizawngte a dingin apa uh kahi a, lungkhamna a thuak ka theihloh mite nangawn ka panpih tawntung hi” (Job 29:16). Job in ama’ kiangah hongpai khutdawhngente mawk-etlo hi. Amau kisapna bang zongkhia in gamtang hi. 

EGWhite in zong, “Amaute (mizawngte) tungah nalunglut dinguh hun ngakkei un. Job bangin gamtang un. A theihloh thute zongkhia hi. Vakkhia inla bang kisam a, bangci hihleng hoih pen ding hiam cih zong in”—Testimonies for the Church, vol. 5, p. 151. Hih thu in sumzeekzia cialkhat mah hi a, tuhun a Pasian’sum zeeksiamna namkhat leh, Pasian’ tate in ahih khakloh thukhat zong ahi hi. 

`Isaiah 58:6–8 sim in. Hih tanglai kammalte koibang in i sang a, tuhun in koibang in i zang hiam?`