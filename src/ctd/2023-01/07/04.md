---
title:  A Hau Khangnopa
date:   14/02/2023
---

A hau khangnopa’ thu tampi kithei mello a, khangno, ukpa leh hau ahihlam bekmah kitheikha hi. Khalam zong lunglutna ciang neihtuak veve hi. Amah thazaang saisai in Zeisu kiang lam zuan hong taai daidai hi (Maku 10:17). Tawntung nuntakna thu sinnoptuak mahmah hi. Ama’ tangthu thupi mahmah ahih manin, Lungdamthu a buthum mahun a tom in ciamteh uhhi: Mate 19: 16-22; Maku 10:17-22; leh Luka 18:18-23.

`Mate 19:16–22 sim in. Zeisu in ama’ kiangah “Mi cingtaak nahih nopleh pai in na neihsate vazuak inla, na khot sumte mizawngte tungah vapia lecin, vantungah sum na hau ding hi. Tua ciangin hongpai inla ka nung hong zui in” a cihi. (Mate 19:21)`

Eite zong i neihsa khempeuh zuak in mizawngte piading in Zeisu in hong sawllo hi. Hih khangnopa ading in sum in a pasian hi a, Zeisu’ dawnkikna sungah, Amah’n hihpa lam-et hotkhiatna pen hihciang bekmah cih a theihman ahi hi. 

Laisiangtho in, amah haumahmah ahih manin, dah mahmahsa in paikhia hi cihi. Sum mah biatakpi ahihna thukip ahi hi. Tawntung nuntakna zong kipia a, Zeisu in Ama’ huam sungah zong sam hi (hongzui in ci in nungzui 12 teng a sapna kammal mah zang). Hih mipa kiangpan bangmah thudang zakik nawnlo hi. A tawntung nuntakna pen leitungna tawh zuakta mai hi. 

Tuabang sumbawl lauhuai si e, cilo maw? A dahhuai dan “Nung pahtawina” cih lampi zuilo tazen. Hihpa teelna bang pen khemna hi a, hauhna manna in bangmah hongpia theilo a, cik ciang hiam khat kisilel ding a, tawntungthu maingat pah ding hihang. Tuabang in mihaute in amau hauhna in amau zon daihna lungnopna bangmah piatheilo cih thei ding uh a; a kilehbulh lamvive khawng hong piang zawsop thei ding hi. Mihaute tangthu ciaptehna tampitak mah omkhin zo a, lipkhap huai mahmah lel hi. A lungkimhuai zolo tangthu kiciamteh khempeuh lakpan a kicianpen khat Thuhilhsia laibu sungah omhi. Pilna dangdang laktheih lakloh omphial taleh, a kician pen khat: Sum in kilemna leh lungnopna leitheilo cihthu hi.

`“Hih leitung nuntakna ahu nuamte in, a nuntakna bulpi nangawn suplawh ding a, Keima hang leh lungdamthu hangin a nuntakna a suplawhte in a nuntakna bulpi huzo ding uhhi. Mi khatpeuh in hih leitung khempeuh a ngahhang in anuntakna bulpi suplawh leh, bang phattuamna om ahi hiam?” (Maku 8:35–37). Lungdamthu hangin nuntakna suplawh cih in bang a cihnopna hiam?`