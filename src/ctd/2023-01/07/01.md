---
title:  Hih Aneupente Tungah
date:   11/02/2023
---

### Tukalsung Simding
Luka 4:16–19; Isa. 62:1, 2; Thuhilhkik. 15:11; Mate 19:16–22; Luka 19:1–10; Job 29:12–16.

> <p>Kamngah</p>
> “Tua ciangin Kumpipa in a taklamah a om mite kiangah, 'Ka Pa in thupha a piak mite aw, hong pai ta un. Leitung piancila kipanin note-a' dingin a kibawlkholsa gamnuam hong luah un.'” (Mate 25:34).

Laisiangtho in pemtat (sanggamte zongci), pa neilote leh meigongte’ thu gen zel hi. Zeisu in “hih aneupente” acihcih teh tuate a cinuam hihtuak hi (Mate 25:40).

Koi bangin hihmite hithei ding ihi hiam? Laisiangtho hunlai a lengla cihte pen innlehlo nusia ahi a, galtai peuh kialpi hang avakvai cihte peuh ahi uhhi. Tu hun ciangin tuabangte ding pen, amau’ gam ah omnuam nawnlo in gamtai ding gambeel mite tawh kibang ding hi. 

Pa neilo cihte zong, gal, liamna leh damlohna tawh a pasite ahi hi. Tuate lakah pa thongkia leh pa omlo limlimte kihel hamtang ding hi. Hihthu pen zailua hi. 

Meigongte icihteh, pa neilote mahbang in pasal site ahi hi. Nu bek pa bek in a makaih innkuan tampi om a, tuate pawlpi in a huhtheihbang in huh ding ahi hi. 

Tukal sungin, Pasian nasepna ah a geelsiam vive i hihna dungzui in, mizawngte huhding bek hilo hi. Zeisu etteh in zui ding hang a, a thupiaknate mangding hihang.