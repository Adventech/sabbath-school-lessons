---
title:  Zacchaeus
date:   15/02/2023
---

Zacchaeus pen Jew mihau khat hi a, mi’ muhdah Roman mite ading phiangsiah dongpa ahi hi. Amah leh adangte khempeuh in kumpite ngetzah sangin a tamzaw ngen uh a, Zachaeus bangpen kimudah mahmah lel a, “mawhneipa” kicihsan hi.

Zacchaeus in Jericho ah teng a, sumbawlte’ mun phualpi leh lampi ahi hi. Zacchaeus leh Zeisu kimuhna pen a kituahkha pak hihetlo hi. Zacchaeus mahmah in khalam khanlawhna khat hong neikha ahih manin ama’ nuntakna kikhelnuam ta hi. Zeisu’ thu zong zakha a munuam mah mah hi. Tuani a Zeisu leh a khualzin pihteng Jericho hong tung dinguh cih nazahiau hi. Zeisu in Galilee pan Jerusalem a khualzinna lampi ah Jericho tawnding hita hi. Khazih in Zacchaeus tungah a pau masakpen kammal in Jericho khuasung a tunmaa ahihlam hong theisak zawsop hi.

`Luka 19:1–10 simin. Hih mihaupa leh mihau ukpa khangno tegel in Zeisu tawh a kimuhna uh bang kilamdanna namu hiam?`

Zacchaeus leh mihau ukpa khangno tegel a kibatna uh in, hautuaktuak uhhi. Haukhawm uh; Zeisu munuam khawm uh a, tawntung nuntakna zong lunggulh khawm uhhi. Hih ciangciang in amau tegel kibatna tawpta hi.

Zacchaeus in kaneihsa khempeuh “alang” mizawngte tungah kapiakhia ding (Luka 19:8) acihpen phawk inla, Zeisu in zong tua pen pianthakna taktak hi ci in sang hi. Phamawh hetkei ei Zacchaeus aw, ahau ukpa khangnopa bangin a vekpi cih zong bangmah genlo hi. Alang zong kilak khiatsaklo ding hi. Banghang? Zacchaeus in hauhna lunggulh tuakmah ahihhang, ukpa khangnopa bang in a pasian nahi samlo bilbel hi. Zeisu in ama’ kiangah bangteng gencih kithei samlo hi naven, mizawngte sumpia ning a cimasa penpa Zacchaeus ahi hi. Tua tawh kikelki in Zeisu in mihau ukpa khangnopa kiangah a vekpi piak dingin gen a; tua hikeileh a sumin amah susia thei ding hi. Tua hi a, Zacchaeus zong, mihau dangte mahbang in hauhna a kidop mahmah kul a, ukpa khangnopa sang in kepcinzia siamtuak zawtham hi. 

Zeisu kiangpan ahau ukpa khangnopa a paikhiat khit ciangin, Zeisu in “Pasian’ ukna sung ah mihaute a lutding uh bangzah takin haksa ahihiam” (Maku 10:24) acih pen nungzuite in lamdang salua uh a, “tua bang hileh kua in hotkhiatna ngahzo ding ahihiam” (Luka 18:27) a cihuh ciangin, “Mihingte’n ahih zawhloh pen Pasian in hihzo hi” (Maku 10:24, 26; Luka 18:27) a cihi. Mihau khat in Pasian’ hehpihna tawh vantunggam aluttheihna thu hong muta uhhi”—Ellen G. White, The Desire of Ages, p. 555.