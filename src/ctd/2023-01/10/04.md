---
title:  Mimal Tangsapna tawh Kipan
date:   07/03/2023
---

Laisiangtholui hunlai Israel mite pen lokhomi leh gankhawimi ahi uhhi. Tua ahih manin Pasian’ kamciam thupa pawlkhat bangpen lolam kammal hiliang uhhi. Paunak 3:9, 10 ah Pasian in sum lamah aki cihtak nakleh “ansalte an tawh kidim ding” naci hi. Tu hun Christian tampi in ansal nei hetlo lel uhhi. Tua hi a, athu akimanh nakleh Pasian in nasepna khempeuh thupha piading cih telcian pah ding hihang. 

`Paunak 27:23–27 sim in. “Na tuuhonte hoih takin thei inla, na bawnghonte hoih takin kem in.” Hih kammalte tulai Christian nuntakna ah koibang in na telcian hiam?`

Laisiangtho in mihaute in mizawngte a nuaisiahna uh leh, amau hauhna’ng bekin huaiham ci in vauden himah taleh, hauhna dingin nasepna leh hauhna limlim cikmah hunin mawhpaih ngei hetlo a, amau un thumanlo takleh midang nuaisiahna khawngtawh asep uhleh hibek hi. Tuni sinna in, innkuanbup nuntakna’ng zonna sumvai ah kuhkal mahmah ding cihi. “Na kelnawite ahihleh na innkuan annek ding leh na nasem numeite’ nuntakna dingin kicing ding hi” (Pau. 27:27) cihi. 

Hih munzong tuhun ading in koici khiatding ihi hiam? Gentehna in “Na sum dinmun endik inla, na mailam ding geelpha in” ci ding maw, “Na sum sazian bawlcian inla, leiba loh dingdan geel in” cihkhawng eleh. Na sum thalawh hun sung khempeuh, nangma lungtup ahi a, laidal khatpeuh ahi zongin a kisam bangin bawlpha in. Lungtup leh muanna laidalte pen, hun nailopi in sihvatna khawng om khaleh, lungsim picing nawnlo in khensatna hoih neihzawh nawnloh hunpeuh omkha leh, ci in kikepkholna in kingiimkhol limlim hi. Deihna bulpi pen, nangma neihsa tengmah nanga’ ahih nawnloh hun hongtung zenkha leh cih ngiimna ahi hi.

Atom in, kemcing siam cihpen, tu a Pasian hong piaksa teng pen, tu laitak eima nuntak sung teng bek hilo in, ei om nawnloh ciang zong bang piang ding – eima nuntak sung Topa hongpai nai kei zenleh, tampi inei a, ineikei zongin, ei om nawnloh nungah tuate kinusialai ding hi. Tua hi a, tuhun in vaihawmhun hita a, eima saansa thuphate in, midangte ading ahi a, Pasian’ nasepna mazan theihna’ng zong hithei lai hi.

`“Neihsa kip tawntung lohi” (Pau. 27:24). Hih thu ngaihsut tawntung ding banghang in thupi thei hiam?`