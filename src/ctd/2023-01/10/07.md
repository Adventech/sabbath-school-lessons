---
title:  Ngaihsutbeh Ding
date:   10/03/2023
---

EGWhite in hih thulu tawh chapter nihbang na gelh hi. “To (Aged and) Wealthy Parents,” Testimonies for the Church, vol. 3, lai. 116–130, leh “Wills and Legacies,” Testimonies for the Church, vol. 4, lai. 476–485.

Neihsa geelna ding tawh kisai in Counsels on Stewardship, lai. 323–335 ah Ellen G. White mah in: “Mi tampi in a sihkuan ciang bekun akhiam uh hiven, tuate Christian hipeuh mahleh, amau’ thahatlai hun mahin hihpah ding uhhi. Amau pumpi leh aneihsa tenguh Pasian tungah aap dinguh a, Ama’ neihsa kemcing ahihmah bangun, amau vaipuak asepna vuah lungkimzo ding uhhi. Amau’ thuneih hun sung mahin, Pasian in amau asawlna teng pen midang suansawn selo in amaumah un zoman ding uhhi.”—Testimonies for the Church, vol. 4, p. 480.

EGWhite in “amau thuneih hun sung” acihpen bang a cihnopna hiam? Lungtupna bawlna ah, tua lungtupna abawlpa in, ama sihkhit ciangin, ama’ neihsa teng khempeuh tungah thunei ding khat sehsa in koih hi. Nangma tungah nangma’ thuneihna hangin, nangma nuntaklai mahin, nangma neihsa teng, nangma’ lungtupna bangin nazeekthei ding hi. Tua bang hileh, nangma’ nasepna gahte namuh ciangin, Pasian hongpiaksa talent teng hoihtak in zeekkha nahihlam nakithei ding hi.

Christiante adingin Khazih’ hong kumkikna pen “Lametna Thupha” ahi hi. Meii tung tuangin Zeisu hong kumsuk ding pen kihtaakhuai mahmah ding cih ki ngaihsun thei hi. “Diktat” cih kammal zakkal ding bang ngaklah hihang. Zeisu hong tunma in tawlnga khin leng eleh bang ici tam? Ama’ hong lahsa bangin zuipeuh leng, eima hanciamna geelna omsa bangin nasep na kizom paisuak ahihlam i muh ciangin lungkimlel ding hihang.

**Kikupding Dotnate**:

`Tu mahmah in vantungah sum kikholthei hinapi in, banghang in vantung gam leh hotkhiatna pen ki thalawh theilo a, kilei theilo sese hiam?`

`Tu a eima neihsun sungpan piakkhiat ciangin pilvang mahmah kul hi. Mihingte in ni peuh ciangtanh zelzel uh a, sum tawh kisai in tuani ciangin tuabang piang ding a, sum mansel ding a, tu mahmah in Pasian’ na sepna ah puakleng hoihzaw ding hi acihcih uh za tawntung hihang. Pasian’ na sepna sungah thukip tawh ngetna leh khemna tawh ngetna koibangin khentel siam ding ihi hiam?`