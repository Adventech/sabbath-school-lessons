---
title:  Piakkikna
date:   04/03/2023
---

### Tukalsung Simding
Luka 12:16–21; Thuhilh. 2:18–22, Pau. 27:23–27, 2Cor. 4:18; Thuhilhna 5:10; Col. 1:15–17.

> <p>Kamngah</p>
> “Tuaciang in vantung panin awging khat ka za a, ‘Tu a kipanin Topa’ thu ah asi mite mi hampha mahmah ahi hi’ ci in na gelh in. Tua ciangin Khasiangtho in, ‘Hitakpi hi. Amaute nasepna thaman in amaute zui ding ahih manin a nasep gimna panin tawlnga in nuamsa in om ding uhhi’ ci in adawng hi.” (Mang. 14:13).

I sumthalawh kumte a tawpna lam ah, sumlehpai teng pen eima teek hun ciangin nuntak theih nading mungtupna ah hong kiheita hi. Nasepna pan tawlngak hun hong tun laitak pen lungsim a phawng mahmah hun zong ahi hi. Sumlehpai vai ah, koibang hoihpen ding hiam? 

Mi a khangham semsem ciangin, mailam ading lung hihmawhna kipan hi. A kipatau pente: sibaih khaleh (innkuan kem manlo); khansau lua (neihsateng beikhin liang); natsia satsia (neihsa teng bei dikdek); lungsim/ pumpi picing nawnlo (kua’n hongkem ding) cihte ahi hi. 

Hih thute tungah EGWhite in: “Hih patauhna teng khempeuh Satan kiangpan hong pai a … Pasian’ ngiimna bangin om peuhleh, amau ninunungte pen a lungdamhuai pen nite … Patauhna leh lungsim vangikte paai zawleh, amau hunte lungnuam takin zangzaw in, vantung ading kiging zaw ta hen”—Testimonies for the Church, vol. 1, p. 424.

Tukal sungteng pen eima ninunung dingteng a ding Pasian thupiakna teng kisin ding hi. E’n bang hihthei, bang hihlo ding, bang thukhun peuh zui ding?