---
title:  A Hau Mihaipa
date:   05/03/2023
---

`Luka 12:16–21 sim in. Ei ading bang thupuak om hiam? Mihaipa tungah Topa’ thuhilhna khauh bang om a, eima’ neihsa tetungah eima lungsimpuak tawh kisai bang gen hiam?`

A thupuak in hibang ciangsangin zaizawtham hinaven, Zeisu in eite pensen lakciang in hibang hihlo ding cih hong hilhna ahi hi. Mi khatpeuh in nasep tawlnga ta in, ama’ thalawhsa teng mahtawh nungta kikta ding ahihleh, hih tangthu a lungsim sungah lungngai tahen. A buainapi pen nasep hahkat hilo, hauhna zong hilo hi. Mi peuhmah khangham semsem hau semsem zong hithei peuh ding hi. A buainapipen in aneihsa tungah a lungsimpuak zia hizaw hi. “Anne, zudawn in a nuam theithei in omta in” (Luka 12:19) cihpen a buaina taktakpen ahi hi.

“Hih mipa’ ngiimna pen tua sapi kisiasate sangin hoihzaw tuanlo hi. Pasian, vantung, mailam nuntakna omlo bangin nungta leltak a; ama’ neihsa khempeuh ama’a bangkeek, Pasian tungah leiba neilo bangkeek in omhi”—Ellen G. White, Christ’s Object Lessons, pp. 257, 258.

Hih hun laitak in, eima a dingbek kingaihsun a, midang leh Pasian nasep khawng peuh aki mangngilh khakleh – ahau mihaipa bang kihilel ding hi. Zeisu in tua mihaupa thadah in thumanlo zong cituanlo hi. Pasian in amah apiaksateng a zatkikzia a gen hibek hi. I sihding ni kitheilo ahih manin, angsung ading bekbek zonliang sangin, Pasian’ deihna tawh akituak in nungta zawleng cihna ahihi. 

Laisiangtho in acihnopna bulpipen ah, nasemmi khat in, ama’ sepzawh sungteng nungtazo ding hi. Daniel leh Mangmuhna laibu laikungpu tegel bangpen, amau kum 80 kimpawl in amau’ nasep khinzo uh cihthu lungluthuai mahmah hi. Tualai hunin mi atamzaw kum 50 kimpawl in a sihhun uh ahi hi. EGWhite in, ama’ laibu hoihpen leh ithuaipen The Desire of Ages pen, ama’ kum 70 kimpawl in agelh ahi hi. I cidam laiteng, i nasep khawllo ding, ahoihte sepna ah eima tutzawh zahzah semding hihang. 

Zeisu in Ama’ hong kumkik ding pen ngak ding bek cilo a, nasem kawm ding cilai hi (Mate 24:44–46). 

`Eima kum phakzah khat leh sum neihzah peuhtawh, hih mipa pukna thaang sungah i puklohna ding koici pelhthei ding ihi hiam? “Bang ading nungta ka hi hiam?” cih kidong in.`