---
title:  Pasian in Na Khempeuh a Neipa
date:   02/01/2023
---

`Late 50:10–12; 24:1; 1Khang. 29:13, 14; leh Haggai 2:8 simin. Bang thupuak peuh hi a, hih thuman in zong ei ading bang khiatna nei a eite neihsate tawh koibang kizopna nei hongci hiam?`

1Khang Tangthu khenlian 17 pan kipan David in Pasian ading innkhat a lamnopna thu ki ciamteh hi. Kamsang Nathan kiangah a genciang in, “Na lungsim a om khempeuh hih in, Pasian in nang hong ompih hi” (1Khang. 17:2) cihi. Ahihhang tua zanhun ciangin, Nathan kiangah Pasian’ kammal hongtung a, amah galsimmi ahihman in, Pasian’ inn lamtheilo ding hi. Ama’ munah a tapa in nasem ding hi. David in alim gelding leh a van kaihkhawp theihding beek ngen hi. David in hih ama’ ngetna angahpan kipan, a nuntak laiteng khempeuh suangbawl, cedar, siik, kham, ngun leh tau cihte “simzawhloh” in kaikhawm hi. Biakinn ading van khempeuh kigingkhin a biakinn munah kikaikhawm khinzo ahihman in, David in Israel makaite samin Pasian tungah lungdamkohna leh amin phatna pawibawl hi.

1Khang. 29:13, 14 ah, mipi lakpan David’ thungetna om a, amah leh mipi khempeuh in hunla in biakinn vanleh sum a kiginsate tawh kisai banggen hiam? “Kote in hihbang in utna tawh nang kong piak nading un, kei kua hi a, ka mite bang ahi hiam? Nangma a’ Nangmah tungah a hong piakik kahi uhhi” ci uhhi. 

Hih thu eite ahau azawng (ahaute phadiak) ading thupi hi. A kipatcil in Pasian in na khempeuh bawl ahih manin (Pian. 1:1; John 1:3; Late 33:6, 9), eima neihsa khempeuh nangawn, bang zahta in hanciamin i sepsa hiphial taleh, a thunei pipa Amah hi. Pasian leh ama’ hehpihna lotawh bangmah kineilo a, bangmah kihilo hi; zong ki omtheilo hi. Pasian in na khempeuh aneipa hi cih theitel sitset in, Ama’ hoihna phatna leh lungdam kohna pia denin hih thumaan kem tawntung ding hihang. 

`“Kote in hihbang in utna tawh nang kongpiak nading un, kei kua hi a, ka mite bang ahi hiam? Nangma a’ Nangmah tungah a hong piakik kahi uhhi” (1Khang. 29:14). Hih kammalte in bang thukhun hoih pulak a, eite’ neihsa na khempeuh tung leh Pasian tungah i lungsim puakzia koibang in honglak naci hiam?`