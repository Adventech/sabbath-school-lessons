---
title:  Pasian’ Innkuanpih Hihna
date:   31/12/2022
---

### Tukalsung Simding
Gal. 3:26, 29; Late 50:10–12; 1Khang. 29:13, 14; Phil. 4:19; 1 John 5:3; Mate 6:19–21.

> <p>Kamngah</p>
> Pa Pasian in eite bangzah takin hong itna thu thei un. Ama hong itnathu lianmahmah ahih manin eite pen Pasian’tate hong kici a, hong kicih mahbang in ihi takpi hi.” (1 John 3:1).

Christian ihihna dungzui in, a lamdang Pasian tawh kizopna ineikha a, leitung thute ukding in hong muang in hong aap hi. Adam leh Eve-te nupa tung mahmah ah a hoih sitsetsa hih leitung pen kemcing dingin sawl ngiat hi (Pian.2:7-9, 15). Ganhingteng a minvawh, huan kemcing puahpha, tulehtate leitung dimsak ding cihte dongin Pasian in Ama ading semding hongsawl hi.

Leitung sumpiang tampitak hongpia lailai a, ahihhang a kemcing ding bekmah ihi a, sum kaikhawm ding, sazian bawlpha ding, sumkikhakna bawl ding, sum gelkhol ding, Sabbath ni ciangin sawmah khat leh sumpi keng ding cihte ahi hi. Leitung sumpi dangte zong eima’ kisapna, midangte kisapna leh Ama’ nasepna khantoh na’ng zong zangthei ding hi. A thupi penpen in Ama’ tate tampi piangsak ding, Ama’ innte lamsak ding leh tulehtate pilna piasawn dingin hong sawl hi.