---
title:  Ngaihsutbeh Ding
date:   06/01/2023
---

“Pasian lungsim in, sihna sangin a khauhzaw itna tawh hong lunggulh hi. A tapa piakkhiatna tawh, vantung khempeuh hong sungsukgai hi. Honpa’ nuntakna, sihna leh palaina, vanmite hong nasepna, Khasiangtho hong zolnate tawh Pa in na hong semsuk a, vanmite in mihing a veiina tawp ngeilo in, tuate khempeuh in mihing hotkhiat na’ng vive ahi hi.”—Ellen G. White, Steps to Christ, p. 21.

“Nangma’ pumpi deihna nusia in Khazih tungah na kipiak leh Pasian innkuan nasuak a, Pa’ inn sunga om khempeuh nang a’ hita hi. Hih leitung leh hong tungding leithak ah, Pasian’ sum khempeuh nang ading kihongsa in om hi. Vanmite’ nasepna, Ama Kha’ silpiak, Ama’ silate’ nasepna – khempeuh nang a’ hi. Leitung leh asung a om khempeuh nang a’ hita a, nangma hoih nadingin na zangtheita hi.”—Ellen G. White, Thoughts from the Mount of Blessing, p. 110.


**Kikupding Dotnate**:

`Pasianin atate hongpiak hih silpiakte tawh, dotloh phamawh dotna hong sawl a, laphuakpa in “Kei tunga ama’ thupha tampite Topa tungah bangci thukkik ding ka hi hiam?” (Late 116:12). Khalam leh leinuntakna mahah Pasian hongpiak thuphate gual diudeu inla, nalawmte hawmsawn in. Pasian tungah nang bangzah in lungdam tuak nakici hiam?`

`Eite in Pasian pen hong piangsakpa cih vive kingaihsun a, Laisiangtho in hong kemcingpa na cilai hi. (Heb. 1:3; Job 38:33–37; Late 135:6, 7; Col. 1:17; Sawl. 17:28; 2Pet. 3:7). Vannuai aksi honpite lakpan kipan, eima lungtang kisai dongtak, na a neupenpente nangawn a lenkip thahatna, tuate khempeuh Pasian hong kepcinna ahi hi. Hih laisiang tho thuman in Pasian hongpiaksa nakhempeuh koibangin zang a, Ama tungah i leiba bangzah omcih hong telpha sak hi. Hih thute in eima nuntakna leh tua nuntakna hangthu koibang in hong telciansak naci hiam?`

`Pasian in Hotkhiat na’ng hong geelsakna in silpiak lianpen hicih sinkhinzo hihang. Bang hang in thuman hithei naci hiam? Tua lametna lianpi neikei limlim leng bang ici tam? Pasian umlo mipa khat in mihing pen “guhmuat tungah samuat baakpi” cihi. Lungdam thu omlo limlim in eite’n zong bang ici tuanthei diam?`