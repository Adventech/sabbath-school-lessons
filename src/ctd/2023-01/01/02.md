---
title:  Pasian Innkuanpihte ihi uhhi
date:   01/01/2023
---

`“Hih Ama’gelna teng ka ngaihsut ciangin, vantung atungkhinsa mite leh leitungah a omlai mite khempeuh’ pianna i Pa Pasian’ maiah, ka khukdin hi” (Eph. 3:14, 15). Bang thupiang laiding peuh hong phawksak a, bang lam-etna peuh namu hiam?`

A nasep kipat tung in Zeisu in, “Tua ahih manin thu ngetuh ciangun hibang in na ngen un. Vantunga om kote’ Pa aw, Nangma’ min siangtho tahen, ci un” (Mate 6:9) cihi. Anunglam ciangin zong nungzuite kiangah tuamah gen phatuam lai hi (Luka 11:2). Zeisu in Ama’ Pa pen “vantung a om kote’ Pa” ci in samding hongsawl hi. Zeisu a thawhkik khitlian in Mary in pomnuam ahih manin anialna ah, “Kei hong lenlen nawnkei in. Ka Pa kiangah a patio nailo kahi hi. Ka sanggamte kiangah vapai inla, Keima’ Pa leh note’ Pa, Keima’ Pasian leh note’ Pasian kiangah kapai ding hi ci in vagensak zaw in” (John 20:17) aci hi. 

Zeisu tawh Pa khat neikhawm ihih manun, Amah zong eite sanggampa hita a, Topa sungah unau sanggamte ihita uhhi. Zeisu zongin leitung innkuanpih khat hong suah manin, eite zong vantung innkuanpihte i suakthei ta hi. “Vantung innkuan leh leitung innkuan in pumkhat ahi hi”—Ellen G. White, The Desire of Ages, p. 832.

`Paikhiatna 3:10; 5:1; leh Galati 3:26, 29 sim in. Pasian tawh i kizopna bangpeuh gen hiam? Banghang in hong thakhauhsak tuam nasa hiam?`

Piansakna langpangte muhna ah eite pen, a kidon mello, votluat manpeuh a piangkha ci uh a, Laisiangtho in, Pasian om cih heibeklo in, hong it in, hong kitanau, Laisiangtho sungah zong, tua innkuan kitanauna hongnei tawntung ahihlam hong pulak tawntung hi. Zeisu in Israel mite pen, “Keima’ mite” ahi a “Pasian’ tate” cihkhawng leh Pasian zongpen, “eite’ Pa” khawng hongci kawikawi taleh, a mungtup a kibang hi a: Innkuanpihte ki-it ding zia tawh Pasian in hong it hi. Galgim anam hih leitung adingin lungdamthu ahi hi.

`Hih leitung ah mi khatleh khat innkuan kiho dingin ngaihsun in. Mihing khempeuh tungah a hoihzaw sanggam unau kizopna koibang in i neithei ding hiam?`