---
title:  Sumpi leh Biakpiakna
date:   24/01/2023
---

Laisiangtho in biakpiakna paizia ding bangmah genlo hi. Hitaleh biakpiakzia sungah thuli omhamtang ding hihtuak hi. Laisiangthothak sungah laisinna/thuhilhna, thungetna, la leh sawmah khat kihelsak hi.

Israel mi pasal khempeuh in Jerusalem khua ah pai uh a Pasian’ maiah kumkhat thumveita kilak uhhi. “Amaute khut hawmguak in Pasian’ maiah kilaklo ding uhhi” (Thuhilhkik. 16:16). Thu khat pan, biakpiakna sungah sawmah khat aapkikna leh sumpi piakna kihel hi. Paisanpawi, Penticost leh bukpawi ciangin Pasian’ tate in sawmah khat leh sumpite hong paipih uhhi. Tua pawite ah khut hawmpi tawh paikhak ding ngaihsut hak mahmah hi. 

Tanglai Israel mite ading in sawmah khat leh sumpi piakna pen biakpiakna thubulpi hipah hi. Biakpiakna maan taktak cih in, kammal peuh la leh thungetna peuh tawh lungdamkona ciangbek hi lo a, Topa’ inn ah sumpite zong paipih in Pasian tungah lungdamna leh pahtawina lahna zong ahi hi. Biakinn ah paipih uhhi; eite’n zong biakpiakna mah in Sabbath niciang in biakinn ah i paipih uhhi. 

`1Khang. 16:29; Late 96:8, 9; leh Late 116:16–18 sim in. Eite in zong hihteng ah biakna piakzia ding a omteng eima biakpiakna sungah koibangin zangthei ding ihi hiam?`

Pasian’ tate, leitungah Pasian’ nasep a zeek dingin vaipuak neite pen, hamphatna namkhat mah hi a, sumpi paipih theihna’ng tavuan neite ahi uhhi. Topa in Ama’ ading pattah ding naupangte hongpiak khakleh, Sabbath School leh biakpiak hunte sungah, sawmah khat leh sumpite piakkhiat anopna ki hawmsawn thei hi. Munkhatkhat ah sawmah khat pen online pan zong kipia thei hi. Bangcipiak ahi zong in sawmah khat aapkikna pen biakpiakna khenkhatmah ahi hi. 

`Sawmah khat leh sumpi piakna pen biakpiakna khenkhat mah ahihlam nangzong koibang in naphukha hiam? Tuabang hihna in Pasian tawh nakizopna koibang in huzaap hiam?`