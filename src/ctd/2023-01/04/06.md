---
title:  'Ngiimna Tuam: Thambel Gol Piakhia'
date:   26/01/2023
---

Thu kantelna pan, mihingte neihsa 100 ah 9 bekmah zapzang hi-a, piakkhiat theihpak ding in omhi cihi. Sumtang, check, sum kholsa, sum zatlai cihte bekmah zapzangsum kici a, tuabang dan a dangdangte zong hiding hi. Adangteng 100 ah 91 tengpen “akikhol” hi a, innte, gannote leh sum ahi nailo teng ahi uhihi.

Sum zapzang leh zapzanglo, 100 tungpan sehna ah a kilamdanna pen; sumtang 1,000 pen limlang thambel nih tawh khen ding a, tang 10 ta pen 100 tungpan simna in khen ding. Tu in limlang thambel neu khat sungah sumtang 90 na ngah ding a, tua in sumzapzang 100 ah 9 cihna hi a, limlang thambel golzaw sungah sumtang 910 om ding a, tuateng pen, zapzanglo (akikhol) sum 100 ah 91 teng limpua ahi hi.

Mi tampite in thambel neu sungpan – zapzangsum sung panin sumpi piakhia uhhi. Tua pen amau sum laksa ahih keileh puan-ip sungpan peuh hilel hi. Mi khatpeuh in ama’ lunglut phatdeuh khat omleh thamgol sungpan in piakhia hi. Laisiangtho sungah tuabang tangthu tampi omhi.

`Maku 14:3–9 leh John 12:2–8 sim in. Simon’ pawi ah a gamtangpi nihte kuate hiam? Mary piakkhiat bangzah manpha hiam? Hihbang hunin banghang in Zeisu vanuhse hiam?`

Mary piakkhiat pen denarii 300-man a – kum khat thaman ahihi. “Thambel gol” sungpan piakkhiatna ahi hi. Tua khit a sawtlo in Judas in, tua sum khenthum suah khenkhat sang a tamzawdeuh bek tawh Zeisu zuak hi – “thambel neu” pialeng, ngunpeek 30 (Mate 26:15) hi. Thambel gol - ahi eima kholsa sungpan piakkhiat ding peuhmah pen itna taktak hangbek hi. Judas bangin huaiham lengbel, eima kha nangawn bangmah lo tawh khawng zuakgawp theitak hihang. 

Barnabas gamtatna teng zong Laisiangthothak in 28 veibang pulak hi. Ei theihpak ciangah bel sawltak Paul’ lawmpa hi a, Pasian’ nasem liankhat mah ahi hi. Tuateng piantheihna thubulpi in ama’ thu a kipulakna masalam teng ahi hi. Sawltak 4:36, 37 sungah, ama’ piakkhiatna pen “thambel gol” sungpan ahi hi. Khazih’ kammal “note sum omna ah note lungsim uh omding hi” (Mate 6:21) cihi.

`Kipiakkhiatna limlim a piakhiate leh asangte banghang in thupi khawm thei hiam?`