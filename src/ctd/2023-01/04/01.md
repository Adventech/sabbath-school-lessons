---
title:  Zeisu ading Sumpi
date:   21/01/2023
---

### Tukalsung Simding
2Cor. 9:6, 7; Thuhilhkik. 16:17; Late. 116:12–18; 1Khang. 16:29; Maku 12:41–44; Maku 14:3–9.

> <p>Kamngah</p>
> “Topa hong piak hamphatna khempeuhte hangin, Ama tungah bang piakik ding ka hi hiam? Keimah in hotkhiatna hai ka lamto ding a, Topa min ka sam ding hi. Ama mi khempeuhte mai ah, Topa tunga ka kiciamnate tu in ka tangtungsak ding hi.” Late 116:12–14. (ZSV)

Sawmah khat banah sumpite omlai a, tuate pen 100 ah 10 Pasian a ki-apkik khit, eima ading omlai 90 lakpan in khenkhiat ding hilai hi. Tua pen phalna hong kipatna ahi hi. Pasian’ mite in sumpi a tuamtuam in pia uh a, mawh thoihna sumpi, Pasian’ hehpihna hang a piak; lungdam sumpi, Pasian hong kepna, thuphate leh cidamna, neih le lamh, leh hong pattahna vanglian hang a piakkhiat cihte ahi uhhi. Mizawngte ading sumpi, biakinn lam nading sumpi cihte zong omlai hi. 

Pasian hong piaksa teng i lungngaih ciangin, eite piakkhiatna pen parking lampi aphahsak peuh choir puan lei peuh sangin hoihzaw ahihlam kimuthei hi. Pasian in hong pia masa, adiak in Zeisu hong piak dawnthuk kikna in i piakuh ahi hi. “Amah’n hong it masa ahih manin eite’n zong Amah i it hi” (1John 4:19). Pawlpi, khuatual ahi a, conference, mission, leitungbup pawlpi in i piaksa peuhmah Pasian a’dingin kizangkhia hi. 

Tukalsung in, leitungah Pasian’na sepna ah sumpite bangci zat ding cih Laisiangtho hong lamlahna teng kisin ding hi.