---
title:  Ngaihsutbeh Ding
date:   27/01/2023
---

“Vantung ciaptehna laibu sungah Pasian’ innkuanpihte sumvai cihtakna zong kiciamteh hi. Thu ciamteh vanmi in Pasian kiangah a kipiakhia, sumkholna ah a kipuak teng, tuabang a kipiakkhiat theihna hangthu khempeuh ciamteh sitset hi. Pasian’mittang in Ama’ ading akipiakhia sumtang khempeuh leh phalmello a piakkhiatna zong mugige hi. Piakkhiatna lungsim zong ciamteh hi. Pasian in Ama’neihsa a ngetkik bangin a aapkik, angkhuallo in a kipia mite, amau nasepna bangin thaman sangding uhhi. Tuabang kipiakkhiatna a zangkhial khawng omphial a, a piakhiapa deihna picing zolo phialmah lehzong – Pasian minthanna leh kha hotkhiatna – kha hoihte honkhia ding in lungsim diktak tawh a piakhiate, Pasian’ minthanna’ng a ngiimte, a thaman uh mansuahlo ding uhhi.”—Ellen G. White, Testimonies for the Church, vol. 2, p. 518.

“Pasian in Ama’ nasep amainawt nading in thungen in ngiim ding deih hi. Cornelius mah bangin, thungetna leh piakkhiatna ah kipumkhat ding hihang. Eite thungetna leh piaknate pen Pasian’ maiah a phawkhuai in hong kahto ding hi. Sepna omlo upna in a si hi; a nungta upna lotawh Pasian kilungdamsak zolo hi. I thunget ciangin, thunget a picintheih nading in thatang lungsim i hihtheihzah in zangkhia ding hihang. Upna tawh nasepkhiat nakleh, Pasian in hong mangngilhlo ding hi. Itna leh pumpi nialin sepna Amah’n ciamteh hi. Sepna tawh upna i lahtheihna dingin lampi hong honsak ding hi.”—Ellen G. White, Atlantic Union Gleaner, June 17, 1903.

**Kikupding Dotnate**:

`Koibang in thungetna leh piakna tonkhawm thei hiam? Thungetna in bang piading, kua piading, bangzah piading cih koibang in hong theisak hiam?`

`USA ah a minthang Wall Street magazine sungah, khangno nihpen sumzong siammahmah uh hinapi, hehpihhuai liangzah in hehna patauhna tawh kidim uh cihi. Khatpa bang “kei sih khit kasum ngah ding 100 ah khat hong khanhang bang phattuamna om hiam” cihi. Hihthu panin, kipumpiakna hiphial lehzong a piapa ading in Khalam bang phattuamna omding a, “hauhnopluatna” (Mate 13:22) pan suahtak theihna’ng bangci hong huhthei ding hiam?`

`Ellen G. White in, sumvai ah “zangkhial” acihpen enkik in. Ama cihbang in lungsim sungah phawk tawntung ding banghang in thupi thei hiam?`