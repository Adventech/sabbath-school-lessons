---
title:  Piakkhiat Na’ng Tawphah
date:   22/01/2023
---

Pasian i itna pen Ama’ hong itmasak hang hi. I piakkhiatte zong Ama’ hong piaksa Zeisu hang mah ahi hi. A taktak in “Topa in ei’ sumpi lelkhawng kisamlo hi. Ei piakna tawh amah hausak zolo hihang. Laphuakpa in, ‘Na khempeuh Nang kiangpan hi a, Nang a’ tengmah Nangmah kong piakik uhhi’ cihi. Ama’ hehpihna pahtawina in, eimah kipiakhia in, midang hawmsawn thei ding in Pasian in hongphal hi. Pasian i itna leh pahtawina lahkhiatna in hihtheih ding tua lampi bekmah ahi hi. Lampi dang hong pialo hi.”—Ellen G. White, Counsels on Stewardship, p. 18.

Eima sumte Zeisu i aap ciangin, Amah leh midangte i itna khangtosak hi. Tua hi a, sum cih pen nahoih a ding vanglian hi. Zeisu mahmah in thudangte sangin sumvai tamveipi genbel in nei zaw hi. Mate, Maku, Luka cihte sungah taanggukta ciangin taangkhat sumvai ahi hi. Lungdamthu cihpen zong, sum itluatna leh zatkhialhna pan Pasian in hong hotkhiat theihna ahi hi.

`Mate 6:31–34 leh Thuhilhkikna 28:1–14 sim in. Pasian in athu mangleng bang hong hihsak ding cihiam? Pasian kamciam gengen leng angkhualna ahi diam?`

I sumpi piakte pen Pasian tungah kipum-ap nopna ahi hi. Khalam ah phuutkhak thu hithei a, Pasian pen i Topa bangin, i nuntakna khempeuh kipum-apna ahi hi. Mikang thuciapteh khat in, “i muuk omna ah i sum koihna” ci uhhi. Pasian it ing nacithei a, ahihhang phalpiakna in nang itna honglak hi (zong thahatsak thei). 

Sumpi cih pen, Pasian in hoih asakpen in hong zeek tawntung cih a muang lungsim panin hong paikhia ahi hi. I sumpi in, Khazih hotkhiatna sungah khamuan taktakna tungah kinga ahi hi. Pasian hong saantheihna ding peuh in mai-et bawlna hi lo hi. Khazih pen hehpihna leh hotkhiatna bulpi hi cih upna tawh asang lungsim panin sumpi hongluang hi.

`2Cor. 9:6, 7 sim in. Hihtengah Topa’n bang gen hiam? Mikhat “lunggeelna bang” cih in bang acihnopna hiam? Lungnuam takin piak ding koibang in kisinthei hiam?`