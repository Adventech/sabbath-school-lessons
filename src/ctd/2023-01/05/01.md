---
title:  Leiba Buaipih
date:   28/01/2023
---

### Tukalsung Simding
Thuhilhkik. 28:1, 2, 12; Mate 6:24; 1John 2:15; Pau. 22:7; Pau. 6:1–5; Thuhilhkikna. 15:1–5.

> <p>Kamngah</p>
> “Mihaute in mizawngte uk a, leitawi a late pen a piate’ sila a suak hi.” (Pau. 22:7).

Leiba cihpen “tuni nuntakna teng mailamah lohkik ding” cih ahi hi. Leiba pen tuhun nuntakzia peuh hilel a, ahihhang Christiante dinmun ding hi hetlo hi. Laisiangtho in leiba thapia hetlo hi. Laisiangtho sungah leiba’ thu 28 veibang kimu a, avekpi in siatpai uhhi. Sum leitawina in mawhna hibel cisamlo ahihhang, leiba hangin thusia piang cihthu gen hi. Sumpai vai ngaihsutna sungah, Paul in: “Amau ngahtuakte pia unla; phiangsiah piakdingte tungah pia in, mangmu piak dingte tungah pia in, zahtak dingte zahtak in, pahtawi dingte pahtawi in; itna lobuang kuama tungah leiba neikei un” (Rom. 13:7, 8) cihi. 

Banghang in leiba in leitung buppi – a mimal, kipawlna leh kumpite buaina piazo thei hiam? Kipawlna khatpeuhpeuh in leiba neucik khatbeek nanei hamtang uhhi. Ahihhang tuhun ciangin mihing a tamzaw in leiba neiciat uh a, amau ading zong hizawlo phial uhhi. 

Tukal sungteng in leibat theihna hangthu leh buaipihzia ding kisin ding hi. Leiba nanei keiphial zong in, nalawm nagualte tungah hih thumanphate hawmsawn in.