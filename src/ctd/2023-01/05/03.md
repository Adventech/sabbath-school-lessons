---
title:  Pasian Ngaihsut Piakna Zui
date:   30/01/2023
---

Eite in leitungah omlai ihih manin leitungnate tawh i nungta a, tuate in zong hong khim thei mahmah hi. Sik peuh sathau peuh tawh a kibawl, silehsa ahi lo, bangmah a theitheilo teng peuh tawh vandeih in hauhna in khimsak lel hi. Thukhat ah hauh ding sunmang aneilo, ongbali ngah ding a utlo kua om peuhmah hiam? 

Eite zong tua mahbang i hihtei hang, nuntak nuam ding leh hauhding zonna zong khialtuan khollo a, sum hauhna leh neihlam khawngte milimbiak in neihloh ding thupi hi. I saansa thumaan lenkip thei ding in kamciam omkhinzo hi. Hauhna neihlam vante in kha tampi kisiatlawh nading zia-etna lianpi khat ahih manin kidop ding thupi hi.

`Mate 6:24 leh 1John 2:15 sim in. A gendan thutuamtek ahihtei hang, a kibang a deihna bulpi bang hiam?`

Leitung itna lianlua in, tua itna sungah lungnopna a zon manun mihing te’n, upmawh lohpi in leibatlawh liangthei uh hi. (Lemmello hi; Thuhilhna 4:8). Leiba pen Satan thaang namkhatmah hi a, kha a siahna ahihi. Tua ahihmanin Pasian in atate leiba tawh hong kipelhsak nuam hi. Topa in leiba tawh kipelhtheih nading lampi Laisiangtho sungah ngaihsut hong piakna tampitak mah omkhin hi.

`Late 50:14, 15 simin. Pasian’ mite koibang lungsim pua in nungta ding ihi hiam? “Thuciampia” cihteh bang acihnopna hiam?`

Pawlpimi suahtheih nadingin hong piangsak in hong honkhiapa Pasian phatna leh lungdam kohna tawh kilut hi. Tuiphum kiciamna sungah, “Seventh-day Adventist pawlpi in pawlpi manhi cih umin, tua pawlpimi khat ahi dingin a uttakpi mah nahi hiam? Na sawmah khat leh sumpi bek thamlo nangma thatang mahmah tawh Pasian biading leh pawlpi panpih ding naci hiam?” cihbang dotna hong kidong hi. Seventh-day Adventistte in khutlapna tawh thukimna kilak hi. Tua hi a Late 50:14, 15 pen Pasian tungah lungdam ako mite kamciamna hi a, citak takin “thuciampia” ahi uhhi. 

`Leitung hongzolna khempeuh lakah nangma hihna hoih ahihlam nang teelna in bang hong hilh hiam? Sum leh hauhna bekmah lunggulh tenten tuanlo in nasep hahkatna tawh banghang in nuntak nuamthei lel hiam? Bang kilamdang hiam?`