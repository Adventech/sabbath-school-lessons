---
title:  Leiba Tavuan leh Hauhbaih Na’ng Ngiimna
date:   01/02/2023
---

Laisiangtho sungah Pasian in Atate peuhmah mi’ nuai leiba tawh awkding deihlo cih kician mahmah hi. Paunak sungah, Topa in leiba tavuan laksakthu vauna pia hi – minthuhna, mi ading aamahkhan sakna cihte hi. 

`Paunak 6:1–5; 17:18; leh 22:26 sim in. Bang thupuak omhiam?`

Leiba tavuan laksakna pen, sumnei mello khat in lohzo mello dingpipi in leiba a lakciang in kibawlsak theizel hi. Leitawi pia dingpa in kituak a sakmellohpa in, ama’ munah minthuh ding lawmkhat azonsak khitciang in, bank panin zong sum kipiakhia a, muanlohpa nangawn zong alawm minthuhpihpa tavuan lakna tawh sumpia uhhi.

Pawlpi mi khatpeuh hong pai in minthuhpih ding khawng in hongngen kha ding hi. Nang lampan in nahih ding pen: “Laisiangtho in tuabang hihlo ding ci” cihding hi. Laisiangtho in mi cimawhte huhna piak hanthawn tei ahihhang, amau’ leiba khawng tavuan laksak mikmek khakloh ding kidawm ding hihang.

Pa/Nu te pen tanote khawngin a mawtaw lei masak ding khawng minthuhsak ding ngen thei uhhi. A upa zawdeuh in nasepna’ng sumtawi khawng min thuhsak nuamthei uhhi. A dawnna kibang hi. Kisap taktakna munah huh ding himah a, mi’ leiba khawng tavuan laksak ding hilo hi. Kantelna ah, minthuhpihte 75% in a sum lohsak takpi uhhi. 

`Paunak 28:20 leh 1Timothy 6:9, 10 sim in. Bang vauna omhiam?`

Hauhbaih na’ng ngiimna cihpen sum-thaang ahi hi; tua sungah a awkmite sum lamah puksak gawp dingin kimakaihna ahi hi. Hoih mahmah ding bang hi a, zong hoihmah hi. Mi tampi tak in lungsim leh sumlam ah thuakmahmah uhhi. Lungsim kawipi tawh siattawp dingin ngiimna hi a, mimal tampi mah sumtawi ngeingai masa phot ding uhhi. Tua hauhbaih na’ng ngiimna hangin nuntakna tampi leh innkuan tampi tak in amau thaangsungah kisiatlawh uh a, a ngiimna bawlte ahihleh hauhlawh lianguh hi. 

Na lawmkhat, na itkhat in hih ngiimna sungah hong kaihsawmleh taai in. Lampai bek ke’n. Na hattawp in taai in.