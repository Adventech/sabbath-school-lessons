---
title:  Leiba Pelhtheihna ding
date:   31/01/2023
---

`Pau. 22:7 sim in. Leitawi hong piate’ sila koici kisuak thei hiam?`

Hihbang kamsiatna tawh kipelhna’ng bang kihih thei hiam? Leiba naneih khakleh, anuai a kigualsuk tengin leiba hepkhiat na’ng hong huhthei ding hi. Gensathu hilel a, cialthum omhi. 

Tua gensa thu penbel, Pasian tungah ki pum-aap ding a, a siangtho Ama’ sawmah khat a kimin aapkik leng, Ama’ pilna leh thupha sangding cihi. Ama’thu amang peuhmah thupha piak ding ngaklah mahmah hi.

Cial khatna; leiba bawlthuah nawnloh na’ng sum pia nawnlo ding: leiba tawh sum zanglo ding hi. Sum leitawi lakei peuh lecin, leiba neilo pahding hiteh. Sum leitawi behbeh kei peuh lecin, leiba neithuahthuah nawnlo pahding hiteh. 

Cial nihna; Pasian tawh thuciamna khat bawl in, Amah’n thupha hong pia peuhleh, leiba loh mengmeng theita ding hiteh. Pasian in sumlam thupha hong piak leh, tua sumtawh na leiba kiam sak inla– nadang leilei senawn ke’n. Hih cial pen a thupipenpen ahi hi. Mite in lametloh sum a ngahkhak uhteh zangziau lelthei uhhi. Tuabang hihke’n, Na leiba kiamsuk sakpeuh in.

Cial thumna; Sepding teng khuttawi lai ahi hi. Na leiba teng gualsuk in. A tampen pan kipan a tawmpen dong gualsuk diudeu in. Innkuan a tamzawte’ leiba pen innpong, lopong cihte adawn ah omuh a, credit card leh mimal leiba taktak pen a taw ah omsuk hi. Khasim in a tawmpen na piak zawh dingzah ngaihsun in. Tua khitteh, napiakzawh dingzah pen, thuapnih suaksak leuleu inla, leiba kigualsuk teng’ nuai, ataw-nungpen ah gelh in. 

Tua a tawmpen leiba kizopah cih namuh ciangin nuam mahmah ding hiteh. A taw-nungpen a leiba nalohna pan a omlaiteng atungzom loh nadingin, na hih ngeibang in hihtoto in. Aneuzaw pan tuabang in nalohzel ciangin, a tungzomte lohna ding zong hong omzelzel pen, lamdang saliang ding hiteh. 

Pasian in leiba neih ding hong deihlo hi. Pasian tawh khatvei thuciam bawl leng, ka innkuan un Pasian in lam-etlohpi in thupha hongpia a, leiba zong upmawh sangin kiam manlang zaw ci in kamu uhhi. Hih cialthumteng a zuiziau lel innkuan tampitak in leiba zomengmeng uhhi. Nangzong e! Pasian masak inla, Ama’ kiangpan thupha leh pilna nangah ding a, Ama’ hong piaksa teng zong nazeeksiam thei ding hi.

`“Sum deihluatna tawh kipelhna dingun kikem unla; Naneihzah uhtawh lungkim un. Topa in, Note kahong nusia ngeikei ding a, ka hong tamasak ngeikei ding hi” (Heb. 13:5) cihi. Hih hanthotna thute zangin mite leiba tawh koibang in kipelhsak thei ding ihi hiam?`