---
title:  Ngaihsutbeh Ding
date:   03/02/2023
---

Hih leiba khiapna’ng cialthum tengpen Ellen G White laidal khat tungpan a kimu ahi hi. A thupi zaw phadeuh teng hong kipulak hi. 

Leiba a kithuapthuap naneihloh ding kidawm in. Leiba naneih sangin nangma pumpi tulvei kinial zaw in. Leiba sung tunna pen, nang nuntak sungteng samsiatna hi. Sumphuk natna zahmah in pelh in. 

Pasian’ thupha tawh leiba nalohzawh na’ngin Amah tawh thuciam bawl in.Buhciim leh anlum tawh nanuntak theihnakleh – kuama tungah leiba ke’n. Tuk ke’n, lungkia ke’nla, nunghei ke’n. Ankam limna nial inla, anduh luatna zong nial in. Sum khol inla leiba loh in. 

A manlang theithei in nasem in. Mi suakta nahih kik ciangin, kuamah kiangah leiba kei lecin, gualzawhna lianpi nangah ding hi.—Counsels on Stewardship, p. 257.

Leiba tawh kipelh na’ng thudang tuamtuam zong omlai hi:

Sum geelkhol in. Na sum geelna pen olsak inla, khathum sung nasumlut leh sumzat teng gual in. Mi tampi in a kisamlopi in a sumzatna uh lamdang saliang uhhi.Credit cards zang ke’n. Credit cards limlim pen innkuan leiba hong neisak hi. Zatnuam mahmah napi lohhaksa mahmah leuleu hi. Khasim in na piakding zah na piak zawh keileh, na leiloh ding peuh leikha na hihleh; nangmah leh na zii hong suksiatma in, tua credit card susia masazaw in. 

Na sum tuatpha in. Khasim bangzah kholzo ding cihkhawng kimangngilh khathei a, nanengneng khawng kilei mengmeng kha hi. Tuate tawh hong cingto zangzang hi.

**Kikupding Dotnate**:

`Gambuppi’ ahi a, mimal ahi zongin leiba neihzah in hong lungkhamsak hi. Leiba leh a thubuai bangciang na phukha a, leiba in a piansak buaina pen nang ading maw, midang ading hiam?`

`Pawlpi mite in leiba peuhmah hoihtak in a geelsiam theih nadingin pawlpi in zong koibang in huhthei ding hiam?`

`Leitung hong zolna sumlehpai huaihamna khawngpan na kidal theih nadingin Laisiangtho kamciam bangte om hiam?`