---
title:  Amasa mah Masak
date:   19/02/2023
---

`Thuhilhna 12:1 sim in. Bang thupuak omhiam?`

Khangno hong khangcing a, mihing’ kisap bulpi– an, puan, leh inn cihte ngaihsut in hong neita hi. Zeisu mahmah in kisapnate mah bawl masa ding ci in; “Pasian’ ukna leh ama’ deihna zong masa unla, tua hileh na kisap uh dangte khempeuh hong piathuah veve ding hi” (Mate 6:33) cihi. Khangcing khinzo napi, khangnolai in Zeisu a teelkhalo mite, kemcing siamte ahihtheih lai nading in teelna hoih teeltheih hun omlai hi. 

Piancil 28:20-22 sungah, Jacob in khantawn a dingin khalam leh sumlam mahah teelna thupi pawlkhat neithei hi. A mangmuhna sungah, Topa in Amahmah a kipulakna ah “Kei pen na pa Abraham leh Isaac’ Pasian Ka hi hi” (Piancil 28:13) ci hi. Jacob in zong kamciam piathuk in “Topa pen keima’ Pasian hiding hi” (Piancil 28:21) ci hi.

`Piancil 29:9–20 sim in. Jacob nuntakna ah hih thu a pian hun banghang in thupi kici thei hiam?`

Jacob in Pasian tungah khalam ki-apna abawlkhit ciangin, Topa in tuikhukgei a Rachel kiangah makaih hi (Pian. 29:9–20). Kiteenna sung lutma in khantawn ading khalam khensatna bawl masak huai mahmah hi. Na lawm in “bang sung tung ding” cih a theih masak kul hi. Hih mi in a ki-ap Christian ahibeek hiam? Amah’ bangpeuh semsem hiam? Hih mi in sangsia, zatuisia, upadi-sia, lokho maw cihte zong e. Kei zong e koibang nuntakzia nei ding? Kiteenma in kidot cianphat ding dotna pawlkhat: Pilna laitan bangzah tungta? Mopawi bawlna ah leiba bangzah om thei ding? Hih dinmun teng keima’ vaipuak dingin saangzo takpi ding maw?

`2Cor. 6:14, 15 sim in. Khantawn lawmding zonna ah hih thukhun in banghang in thupi hiam? Kiteenna hoih ngahteitei ding cihna ahihpah lohhang, a hoihzawk hamtang theih nading in koibang in hong huhthei ding hiam?`