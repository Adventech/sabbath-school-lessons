---
title:  Thalawh Kumte
date:   21/02/2023
---

Pasian in, mihingte’ nasep ding pen ama’ sepzawh tanvei bekmah ahi hi. Khankhat sung i nasepzawh tanvei pen kum sawmli (40) sungkhawng mah hibek hi. Mi tampi ading in hih hun pen ta neihhun leh pilna piakhun leh innkuan ading zong leiding tampitak mah omhi. Hih hun pen a haksatpen hun zong ahi hi. Innkuan buppi in, thuakna leh veina tawh nasepkhop hun hi a, innkuan in khantawn kipumkhatna piantheih hunzong ahi hi. Hih hun sungin sumlehpai vai tawh kiteenna zong a kisiattheih hun ahi hi. Innkuan mahin Christian ki-apna khawng neihkhop theihhun hi a, Laisiangtho thukhun khawngte zong kihilhphat hunhoih ahi hi. 

`1Timothy 5:8; Pau. 14:23; leh Col. 3:23, 24 sim in. Innkuan sung sumvai tawh kisai in hihteng lakpan a thupi bangpeuh laakkhiat theih ding om hiam?`

Innkuan tampi ah, nulehpa nasemkhawm phial mahleh pa pen in an zong pipa ahi hi. Hita leh, upmawh lohpi in natlehsat, sum haksatna leh a dangdangte omvat thei a – hih thu haksasak tuam hi. A kisam bangbang in vaihawm tawmzel ding ahi hi.

Hih bang hun laitak a tapiangte pen “Topa’ letsong” (Late 127:3) kici hi. Naupangte in zong vaipuak thupi mahmah nei uh cihpen phawkhuai mahmah hi. Christian nulehpa in tatepen a khancin uh hun a ding kigingkhol dingin hilhding uhhi. Nulehpa hong huhthei ding thuthum:

_1. Christian Innkuan suaksak ding._ Hih munsan ah innkuan biakpiakna, Sabbath School leh biakinn paina, sawmah khatleh sumpi cihtakna cihte kisam hi. Hih ngeina teng peuhmah khangno hunlai in neisak limlim ding hihang. 

_2. Nasep nopna lungsim guan inla zong pakta sakin._ Nasepna ah a citakte peuhmah kiphawk, kipakta leh thaman ngah cihthu naupangte in hongthei ding uhhi. Midangte kiangah namanpha khatpeuh sepna panin sum honglut cihzong theisak ding hi.

_3. Pilna hoih sinsak ding._ Tuhun ciangin pilna manham mahmahta hi - adiakin mimal neihtuam Christian sangte hiphadiak uhhi. Hitaleh naupangte ading hih leinunsung bek hilo, tawntung ading nangawn agelkholsak nulehpa a ding in hoihbek lel ci uhhi. 

`Bangbang hihtaleh uh, naupangte bangsuak ding cih a theikhol zong kuamah ki omkhol tuanlo hi. Ta upa lamte in teelkhialh khawng aneihuh ciangun, nulehpa in amau aki mawhsakloh dinguh banghangin thupi thei ding hiam?`