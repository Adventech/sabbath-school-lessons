---
title:  Ngaihsutbeh Ding
date:   24/02/2023
---

“Tulaitak a ding bek ngaihsun in, a bei ngeilo tawntung hun ading a kihello ngiimna peuhmah picing ngeilo ding hi … Vantung adingin hih leitung pan ama nuntakna azonglo mi peuhmah, vantungah sum khol theilo ding hi”—Ellen G. White, Education, p. 145.

“Nasepna ah lawhcinna taktak ngahtheih nading a bulpi pen Pasian in na khempeuh aneipa hi cih kipsakna ahi hi. Na khempeuh a Piangsakpa, Aneipipa ahi hi. Eite in Ama’ van kemcingte ihi uhhi. Eite neihsa khempeuh Ama hong piaksa hi a, Ama’ deihna bangbek in zang ding hihang.”—Education, 137.

Innkuan neklehdawn vaihawmna vangik hangin, eima nasep pen sumzong ciangbek mah in kingaihsun khazel hihang. Christiante in ihihleh, Zeisu in a nungzuite khempeuh tungah apiak sawlna lianpi zong asem ding ihi hi. Maku 16:15 sunga om hih sawlna thu a genkhit ciangin EGWhite in “Mi khempeuh in siapite mission nasemte suak khin theilo ding hi; ahihhang i vekpi mah in ‘midang tungah lungdamthu apuak nasemte’ ihi thei hi. A lian a neu, apil ahai, akhang ateek khempeuh tungah sawlna ahi hi.”—EGWhite, Education, p. 264.

“Pasian hong ngiimsak bang nuntak ziate zuihkul hi. Eimah tawh akinaipen nasep isem ding a, i lampi Pasian ap in, Ama’ hong vaihawmsak nate i kemcing ding hi. Hih thukhunte pen, nasep zonna ah a lungmuanhuai penpen thukhunte ahi hi”—Education, p. 267.

**Kikupding Dotnate**:

`Ei Christiante ading “lawhcing” nunna pen bang acihna hiam? Leitung in a khiatdan leh eite’ khiatdan koibang in kilamdang hiam? Gentehna in tuiphumpa John lungngai in. Ama’ nuntakzia koici muh nahiam? Numei gilo khat hang in bangmahlo in thong sungah a nuntakna tawp hiven. Lawhcing icihsak thei diam? Dawng dih sin in.`

`Laisiangtho thukhunte zui selo napi a “lawhcing” veve mihau tampi takte koibang in mu nahiam? Laisiangtho thukhunte zuinapi a “lawhcing” lo mi tampitakte e bangci muh na hia? Natlehsat, buaina patauhna tuak thei hi. Koi bangin telsiam sakthei ihi hiam?`