---
title:  Pasian Deihbang Ngaihsutpiakna Zong
date:   23/02/2023
---


Sumlehpai kepzia nam tampi mah om mahtaleh, Pasian in Ama hong piaksa teng hoihtakin kepcin khialhloh ding hong phawksak den hi. “Mi nuamsa i cihte pen migilote’ thu azuilo mi, mi mawhte gamtat bangin a gamtalo mi, mi a thusimlote tawh a kipawllo mi ahi hi. Ama’ nopsakna pen Topa’ thu sung bekmah hi a, sunlehzan in ama’ thu a ngaihsun mi ahi hi. Amah pen tuiluang gei a kisuan, ama gah hun in gah a, ateh avul ngeilo singkung tawh kibang hi. Ama’ hihna khempeuhah amaa pai mahmah hi” (Late 1:1–3).

Topa’ thukhamna sungah a kipak mite in (thukham cihteh Pasian’ kammal hi) mi hampha ahi uhhi. Tua hiziau lel hi. Amah maapai ding a – lawhcing ding hi.

`Paunak 3:5–8 sim in. Hih thu eimau sumkepna ah koici zat theihding hiam?`

Laisiangtho in a manpha mahmah sum zeekdaan thukhun pawlkhat hongpia a, sagih khawng ensuk dih ni.

_1. Kipawl ding._ Sum zeekding daan geelun. (Pau. 27:23, 24). Innkuan tampitak in paycheck tawh hihziauziau uhhi. Thalawhna ding, zatna ding geelkholhna a omloh ciang, nuntakna pen gimhuailua hi.

_2. Thalawhzah sang tawmzatzaw in._ Na neihzah sungah nuntaksawm in (Pau. 15:16). Nitumna lamgam innkuan tampi takin a thalawhzah sang tam zangzaw den uhhi. Hihbang dampen leiba tawh zattheihna bekmah lem hi. Leibanei mi tampi in buailawh uhhi. 

_3. Sum saansim in tawmcikta khol in_ (Pau. 6:6–8). Mailam ah leinop tampi om banah upmawhloh in liampakna, natleh sat cihte adingin sum i khol uhhi. Sum khol pawlkhatte pen, i teekhun, nasepzawh nawnloh hunciang a ding zong hithei hi.

_4. Leiba pelh in COVID-19 tawh kibang hi._ (Pau. 22:7). Summet om hetlo in nuntak ding hizaw hi. Mi khat, innkuan khat leiba tawh a nungtate pen – sum leitawite cihna – mailam ah a thalawh laiding sumte tawh a nungta uh ahi hi. Nuntak kikhelna a omkhak leh, sumlam buaina nasiatak in omthei hi.

_5. Nasepna ah kuhkal in._ “Thadah mi in adeih ngahzolo a, nasep a hahkat mi in a deih khempeuh ngahzo hi.” (Pau. 13:4).

_6. Pasian tungah sumtawh citak in._ (Thuhilhkikna 28:1–14). Pasian’ thupha lotawh a nungta thei innkuan omlo hi.

_7. Hih leitung pen eite inn taktak hilo cih phawkden in._ Eima vaihawmna in eima lunglut penna mun pulakkhia hi (Mate 25:14–21).