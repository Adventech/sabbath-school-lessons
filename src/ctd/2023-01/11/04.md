---
title:  Baihsak Hun
date:   14/03/2023
---

Seventh-day Adventist Christiante in haksat hunte koici dawnthuk uh hiam? Suakta lel hang ci in tusuk ziau lel ding maw? Hilo hi. Zeisu hong paikik ding hunleh leitung beiding hun naita cih i theih manin, lungdamthu tangkona leh, Pasian in a it mite’ kisakkhol theih nadingin, eima neihsa teng zangnuam hihang. Ni khat ciangin hih leitunga om na khempeuh kangtum ding cihzong i tel sitset lel hi.

`2Peter 3:3–12 sim in. Peter in hih thuteng tawh bang hong gen ahi hiam?`

Pasian’ kammal sungah, i neihsa teng khempeuh puaktoh nadingin Pasian in mawtaw hong paisak ding cilo hi. A nunung pen lauhuai meikuangpi in, mawhna leh mawhna tawh kisai teng khempeuh kangtum ding a, Zeisu khutpeek sunga meimapawn bekmah om paisuak ding hi. 

Tua ahihleh neihsa tengtawh bang hih ding hiam? “Tu in i sanggamte neihsate in khangzaw lo in kiamzawsop hi. A hoihzawna gam ahi vantungah kikhin ding hihang. Leitung khawng luah kei ni in na khempeuh ahitheizah in kiciansak sitset ding hihang”—Ellen G. White, Counsels on Stewardship, p. 59. 

Hi thute pen abeisa kum zakhat lai in agelh ahi hi! Hi napi athukhun omgige lai hi: i nuntak hun tommahmah hi. Kum 60, 80, 100 cihpen tawntung hun tawh tehkak in, cidam mahmah leng hibek hi. Tukal sinna teng na simkhit ma in zong nuntak tawptheilai a, tua khit na theih kik masak ding pen, Zeisu hong kumkikna hipah hi. 

Seventh-day Adventist Christiante in tawntung khuavak sungah tengding hihang. Eimah leh innkuante nuntak nadingin nasep kihahkat a, thupha i saankhakleh, tua thupha sungah nopsak lelna in khiallo a, mizawng cimawhte tungah cinghtakin piakhia ding hihang. Hi leitungah eite kholsa peuhmah pen, hun tomno sungbek hi a, a ukpa om ahih manin, kepcin siamkei leng, khalam nangawn zong siatlawh thei hi. 

`Mailam kumsawm sungah Zeisu hong paiding kicileh, nangma nuntakzia bangteng na kikhel diam? Kum nga e? Kum thum eleh?`