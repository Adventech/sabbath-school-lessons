---
title:  Masak dingte
date:   15/03/2023
---

Zeisu thuhilhna gentehna, Laisiangtho tangthute, EGWhite in ngaihsut hong piakte in, Zeisu kiangah pumlang ki-ap cihbang omtheilo cihi. Topa lam pangmaw panglo cih hiziau hi. 

Laitheipa khat in thukham a lianpen bang hiam cih a dot ciangin Zeisu in, “Na Topa Pasian na lungsim khempeuh, na nuntakna khempeuh, napilna khempeuh leh na thahatna khempeuh tawh it in” (Maku 12:30) cihi. I vekpi in Khazih ipiak ciangin, topa dangkhat ading in bangmah kisiit kha nawnlo hi. Tuabang ding hizaw hi.

`Mate 6:24 sim in. Hih kammalte tawh kizawitawn in nang phutkhak bangpeuh a om hiam?`

Zeisu in, Pasian’ na leh sum’na semkhawm kei un cilo hi, tuagel’ na sepna ah kidawm mah mah un zong hong cituanlo hi. Tua bang hitheilo hi cibek hi. Hih ngaihsutna in kha ading tawmkhat hong lipkhaphuai pian hi (Phil. 2:12).

`1John 2:15–17 simin. Hih thuthum teng leitungah koibangin kipulak a, a lauhuainate in ei upmawh sangin bangzah in pilvangzaw hiam?`

Paul in zong “vantunga om thute ngaihsut in nei unla, leitungah om thute ngaihsut in neikei un” (Col. 3:2) cihi. Sepkhiat sangin genlel baihzaw ahih hang leitung’nate eite’maiah om gige uhhi. “Leitung hongzolna” zong thahat mahmah; leitung huupna in nisim in hong huup den, i bil sungah hong huau in, puan banmong panin zong hong kaikai hi. Christian citakpen tezong leitung itna tawmbeek neisamlo ding hiam? Eima theihna tawh tuate khawlsak zosam ihih hang, hong huupveve lai hilo hiam? Lungdamthu cihpen Topa kiangpan tuathute in hong huupkhia zolo ding hi. 

`2Peter 3:10–14 simin. Hihtengah ama’gen thute in, eima’ nuntakzia leh ineihsa teng tawh nasepna koibangin hong huzaap thei hiam?`