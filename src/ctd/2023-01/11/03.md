---
title:  Pasian Muang un, Nomau Tha Muangkei un
date:   13/03/2023
---

Kumpi David in telzawsem ding hi. A lawm hoihpenpa Jonathan tawh Pasian sungah a kamciamna bangin, mi tam naneih leh neihloh thupilo hi; Pasian in galzawhna hong piathei hi. 1Samuel 14:1-23 ah, Saul’ tapa Jonathan leh a galhiam tawipa in, Pasian huhna tawh, Philistine galphualpi khat a susia uhhi. Hihbang hun, gal haksat hun khawng hong tun ciangin kumpi David in Pasian zon ding sangsikin, ama’ tha muang dingin Satan kizolsak zaw mawk hi.

`1Khang. 21:1–14 sim in. Banghangin David in Israel mite leh ama’ galkapte simsawm hiam? Ama’ galkapmangpa Joab in banghang in khaam hiam?`

Galkap a simding pen Satan’ ngaihsut piakna ahihi. David in, Pasian vaihawmna a muan zawk ding sangin ama’tha kimuangsak hi. Galkap mangpipa Joab in, Israel mite sungah Pasian nasepna mukhin ahih manin, Israel mite a simloh nadingin zolzol himah taleh, David in simsak teitei hi. Tua gamtatna in Israel mite lakah lauhuaina piangsak hi. 

Pasian muanna pen khawnkhong ngeilo hi. Topa adingin bang galpeuh na do ding ahizongin kigingpha khol in. British mite’ makaipa Oliver Cromwell (1599-1658) in, a galsim ding ciangin a galkapte kiangah, “Naute aw, Pasian muang un, thauvui keu silsel sak un!” cihi. A cihnopna ah nomau hihtheihzah hihphot unla, Pasian in galzawhna hong pia ding cih phawk un acihna ahi hi. 

Tutawm inbel kumpi thahatna leh bank sungah sum omteng muanhuai mahmah bang ahih hang, Laisiangtho sungah haksatna khatpeuh a omciang in, mihing in Pasian a muannakleh, Amah in tuamite pahtawi in panpih hi. 

I hunte Pasian tawh i kituaksak ding a, leiba pelh in, hong piaksate tungah zong cingh ding hihang. Lungdam la khat in “Topa i kisap ngei leh, tu in zong Amah i kisam uhhi” cihi. 

`Eima septheih peuh i seplaitak in, sumlam bitna leh na khempeuh ah Topa muanna koibang in i khaikhin thei ding hiam?`