---
title:  Ngaihsutbeh Ding
date:   17/03/2023
---

Laisiangtho in neihsa tungtang vauna neilo a, khalam ki-aapna hangin neihsa pung cihzong gentuanlo hi. Hitaleh a lauhuaina thumaan hi. “Sum itna, neihsa lunggulhna cihtepen Satan in mihingte hong hencipna khamkhaukual hi.”- EGWhite, Steps to Christ. p. 44.

Tulai leitung gam tampi pan pawlpi tampitak in, hauhna aneih uh bangun, Christian biakna apiancil lai in, pawlpi khat in zong neizo ngeilo uhhi. Dotna ah: Bangzah nei? Tua hauhna in i khalam hong huzaap a – a hoihlam hikhollo hi. Koici in maw? Christian hoihna ahi pumpi nialna leh kipumpiakna cihte munah, neihleh lam hauhnate in munluahta maw? Tuivot bungpi(a&cJaowm) neihna, mawtaw nih neihna, kumsim khualzin vakna, online vanleina cihte in, eima nek zawhloh ding zah in an hong pia hiam? Computer hoihpente leh smartphone hoihpente in leitung itlohna dingin hong huhthei hiam? I pawlpi mite tampi takin hibangte neizo samlo uh ahihhang, tampitakmah in nei uh a, amau kha ading in lauhuai veve hi. Hihciang pen a “hau” hinailo a, millionaire hinailo hi. Amau zong a hauhlam uh kithei veve uh a, Laisiangtho sapna a dawnnop uhleh amau’thu ahi hi. Tu a igen pen “milaihawl” hi a, smartphone, iMacs, huihvotna AC, SUV mawtaw, cihte aneite in eite ciang lel bel “milaihawl” ihi lel a, ei’neihsa ciangciang in i khalam bangmah buaisakzo kei cikha ding uhhi. Tua hangin, hauhna hangin khalam lauhuaina pan kidalna zatui ahi, sawmah khat piakna hong omsak hi a, ahaulote nangawn akidalna dinguh ahi hi.

**Kikupding Dotnate**:

`Leitung ciaptehna zahin i hauhkhak loh hang, sum leh hauhna tungah i lungsimpuak bang hang in kidophuai thei hiam?`

`Leitungnate sungah awklohna dingin, sawmah khat ahilo, adang hihtheihlai ding bangpeuh a om tammaw?`

`Zing ciangin, “Pasian thukham leh Zeisu teci panna aneite” leitheilo zuaktheilo hong kici leh, Nang, bang naci tam maw (Mang. 14:12)?`