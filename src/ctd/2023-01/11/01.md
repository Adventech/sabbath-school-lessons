---
title:  Haksat Hun sungah Zeeksiam
date:   11/03/2023
---

### Tukalsung Simding
2Khang. 20:1–22; 1Khang. 21:1–14; 2Pet. 3:3–12; 1John 2:15–17; Mang. 13:11–17.

> <p>Kamngah</p>
> “Lungdam biakpiakna Pasian tungah pia unla, Sangpenpa tungah na thuciamnate uh bawl un. Haksat hun ciangin Keimah hong ko un; Note kong honkhia ding a, note in Keima’ min nong thangsak ding uhhi” (Late 50:14, 15).

Khatveivei leitung in a uk asai omlo bangin pai gawpmang hi: galkidona, sisan luanna, tatsiatna, zualzanna, khuahun siatna hanga buaina, pulnatna gilo, sumvai buaina, gamvai siatna cihte ahi uhhi. Eima mimal leh innkuanvai masak ding cih hanthotna khauh omzo hi. Hibang hun hoihlo laitak in bit theihna’ng ngaihsut ding zong hong kisawl tawntung hi.

Nuntak nasepna in bulphuh ngiimna tampi hong neisak hi. Leiba lohding, naupang pattah ding, neihlam kepcin ding cihte pen hun leh ngaihsutna la mahmah hi. Tua banah, silhlehten, annek, inn zong kisam lailai hi. Mualtung thuhilhna sungah Zeisu in, mihing kisapna bultaktak a genna ah, “Vantung na Pa in tua no kisap khempeuh thei gige hi. Pasian’ ukna leh Ama’ dikna zong masa un. Tua hileh hih na kisap dangte khempeuh uhzong hong piathuah veve ding hi” (Mate 6:32, 33).

Sittel hun sungah, Topa ibelh semsem ding akisap hun ciangin, izuih ding Laisiangtho thukhun kipkho mahmah pawlkhat om gige hi.