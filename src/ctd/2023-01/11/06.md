---
title:  Leitheih Zuaktheih nawnloh Hunciang
date:   16/03/2023
---

Laisiangtho in Zeisu nihveina hongpai madiak a thusia dingteng honglak khin hi. Daniel in zong “leitungah mihing apianzawh akipan anasia penpen gimna hong tung ding hi” (Dan. 12:1) nacihi. Abeisa a gimnate lungngai kikleng, hong tungding gimnate in bangzah in suksia ding cih kingaihsun thei hi. 

Mangmuhna laibu in zong Khazih hong tunma in gimna hun omphot ding naci hi.

`Mang. 13:11–17. Hun nunung sungah sumvai tawh bawlsiatna koibang hiding hiam?`

Leitheilo zuaktheilo ding maw? Ei nuntakna in leitheilo zuaktheilo sungah bangciang kihel khin hiam? Eite naseppi penin, i hun, i siamna leh i nabawlte adeihte kiangah zuak ding ihi uhhi. Leitheilo zuaktheilo cibek a, milakah omtheilo ding cilo hi. A citak laidingte ading vangikpi hilai ding hi. Tua banah, sum tamnei semsem lecin, midangte tungah naki lamsang semsem ding a, vanhaute nangawn tua ciding uh a, hong kinenna thahat semsem lai ding hi.

Koibangin kiging ding hiam? Tu in kiging ding, Pasian’ hehpihna tawh sum leh leitung nate’sila in omlo ding hihang. Tu in tuate tawh a kipelhsa hileng, mailam ah zong kipelhtoto ding hang a, citakin omthei ding hihang.

`Thuhilhkikna 14:22 leh 23 a nununglam sim in. Pasian’ mite in amau’ kumsim summet koibang in zang hiam? Pasian in banghang in hibang hihsak hiam?`

Pasian in Moses kiangah sawmahkhat piakzia na hilhcian a, “Topa na Pasian uh na zahtak tawntung nading uh na theihna dingun” (Thu. 14:23) cihi. Late 31:19 sunga laphuakpa kammal in “Nang hong zahtakte ading in na koihsa na hoihte, Nang hong belte ading in, mite’ muhna ah na bawl, Nangma hoihna kicing a, mi khempeuh in thei uhhi.” 

Topa zahtakna cihpen Amah muang cihna ahi hi. Tua hi a, Pasian in, angkhualna pan hongkep nadingin, Ama’ hong vaihawmsak bang muangzaw dingin, sawmahkhat piakna hong bawlsak hi. Sawmahkhat cihtakna pen, a tawp dongin cihtakna’ng hipah samlo ahihhang, sawmahkhat a citaklote in hun nunung ah gimna sungah tampi kihelthei ding uhhi.