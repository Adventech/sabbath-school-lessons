---
title:  Cihtakna’ Thaman
date:   18/03/2023
---

### Tukalsungteng Simding
Heb. 11:6; Isa. 62:11; Rom. 6:23; John 14:1–3; Mang. 21; Mate 25:20–23; Rom. 8:16–18.

> <p>Kamngah</p>
> “A topa in ama kiangah, “Hoih hi, ahoih acitak nasempa aw, tawmno nazeekna ah citak nahih manin, a tampi kahong zeeksak ding hi. Na topa nopsakna sungah lut in” aci hi. (Mate 25:21).

Hotkhiatna pen thalawhtheih hingeilo napi, Laisiangtho in citaktak in nasepna tawh Pasian hehpihna kisangthei cih thaman lam-etna cih kammal zang kinken a, a tawpna ah i ngahkhak peuh mah pen Pasian’ hehpihna tungtawn hi tawntunghi. 

David in: “Topa’ thu kicing a, nuntakna a thak suaksak hi. Topa’ teci panna hitakpi a, mi pillote pilsak hi. Topa thuhilhnate man a, lungsim nuamsak hi. Topa thupiakna siang a, mitte vak sak hi. Topa a kizahtakna siang a, kip tawntung hi. Topa’ ngeina kipte thuman a avekin kituak in mankim hi. Kham sangin ahi a, kham hoihpen sangin tuate deihhuaizaw a, khuaizu leh khuailuzu taakte sangin zong khumzawlai hi. Tuate hangin anasempa in thuphawkna ngah a, tuate zuihna ah noptuamna lian a om hi” (Late 19:7–11).

Laisiangtho mun tampi in thaman gengen a, tuate pen Khazih in nihveina hong kumsuk khit ciangin hongpiak ding hong kamciamsa hi a, hihmawhna kidim lampi tomno penbel kizosiang ta ding hi.

Bangpeuh hong kamciam a, tua kamciam angah dingte in bang khamuanna peuh neithei ihi hiam?