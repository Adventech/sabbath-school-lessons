---
title:  Ngaihsutbeh Ding
date:   24/03/2023
---

Hih tengah Pasian’ nasepna ah acitak sumzeek siam pawlpi khat a om hi. 

**Leitungbup huam Seventh-day Adventist Pawlpi in Stewardship amuhdaan**

Maihun a sawtlo in; pastor te leh pawlpi makaite in pawlpi pen sumkemcing siamte suahding uhhi. Amau in hilh, kisinsak, panpih in pawlpi pen Laisiangtho bangin sum zeeksak ding uhhi. Mite in Laisiangtho thukhunte nuntak pih uhhi. Piakkhiat cinghmahmah ding uh a, dongtuakna ah zatding zong kemkhinkhian in, leiba khutnuai ah omna pan suakta ding uhhi. Amau nundan in hoihkim, omdan siamin lungkim thei uhhi. Sum pen amau’ pasian ahihna pan hemkhia uh a, Piangsakpa Pasian tawh kizopna ah khangto uhhi. 

Sabbath zingsang, mite in biakna pia dingin hong pai uhhi. Amau nundan ah daihna omngiat a – sumvai ah kimuanlahna omlo a, lungkim zawhna leh kipaakna nei uhhi. Nupa sumthu ah buainate tawmsak mahmah uhhi.

Biakpiakna sungah, Pasian hong om takpi in amau lakah nasem cih lametna tawh lut uhhi. Pawlpi’ Pasian’na sepna khempeuh sum omsak den a, apualam zong baanzo uhhi. Khazih hong itna pen, mit tawh muhtheih ding in mizawngte panpih uhhi. Pawlpi in akisap vanzat atuamtuam khawngzong vaihawmpihzo in Pasian’na ahoihpen in semthei ta uhhi. Eite mai ah dotna khatbek om a, “Pasian in eite hong piak bangbang tawh bangsem ding in hong sam hiam?”

**Kikupding Dotnate**:

`Laisiangtho hong hilhna pan i telphat mahmah ding dotna nih om a: upna hangin hotkhiatna leh nasepna bangin thaman ahi uhhi. Hih thunih koibang in tonkhawm sakthei ding nahi hiam?`

`Tu a i neihsa bangbang tawh lungkim ding cihpen sum zatnuam semsem nadingin zonbeh nawnlo ding cihna banghang in hituanlo hiam?`

`Tawntung hun in eite hong ngak gige zo hi. “Thu neucik khat nangawn in tawntung hun ading muibun thei ahihteh” bang teelna peuh na bawl hiam?`