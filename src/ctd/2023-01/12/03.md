---
title:  Tawntung Nuntakna
date:   20/03/2023
---

Mihing limlim (ut a utkei zongin) tawntunghun in hong ngak gige hi. Lasiangtho cihna ah, mimalsim in tawntung hun nihlakpan khatta ngah ding a: tawntung nunna leh tawntung sihna hi. Tuabang lian hi a, munlai omlo hi. Kalkaaksa in munnih kawmin kisik theilo hi. Nunna maw sihna maw cih hibek hi.

`Rom. 6:23 leh John 3:16 sim in. Eite ading bang hong kipia hiam?`

Tua nihgel bekmah hi a, adang omnawnlo ahih manin ngaihsut haksa hi. Ei hihtheih thu in tawntung nunna teel ding, lungngai ding cihbek hi. Pasian in Acih bangbang hihthei a, A kamciam zong tangtun theilel hi. Ei’ lampan in bel, umziau ding, Zeisu dikna tungah kinga ding, upna tawh Ama’thu mang ding ihi uhhi.

`John 14:1–3 simin. Tang 1 ah Topa thupiak bang hi a, tang 2 leh 3 ah bang Hong kam ciam hiam?`

A leitung nasep nitawpna lamah Zeisu in, hih alamdang lametna kammalte nungzuite kiangah pia hi. Hih kammalte in lungkiat hun leh haksat hun in amau lungsim lapsangsak ding hi. Eite zong tuamah bang hiding hi. Zeisu vanpan hongpai a, vanah kahto kik in, hong kamciamna ah, “Kei kahong paikik ding a, note in Keimah tawh na omkhop theihna dingun ka hong sang ding hi” ci hi. 

Adangte khempeuh sangin, hongpai masaklai in singlamteh tungah Khazih asihna in, anih veina hong paina ding lungmuanna lianpen hi a, nihveina hong paikei peuhmah leh khatveina hong paina in bang mannei ding hiam? Eite a dingin Zeisu singlamteh tungah asih tektek mah bangin, Ama hong kamciamna “Kei vapai in note om nading mun ka va bawlkholh khit ciangin, keima omna munah note nahong omkhop theihna dingun, note ahong lading in, ka hong paikik ding hi.” (John 14:3).

`Khazih hongpai masakna pen hongpai nihna adingin lungmuanna cihthu lungngai in. Hong pai masak lai in hongpai nihna ading eite lungmuan theihna’ng bang thupiang om hiam?`