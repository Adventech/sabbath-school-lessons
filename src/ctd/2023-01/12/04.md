---
title:  Jerusalem Thak
date:   21/03/2023
---

Jerusalem thak’ thu Laisiangtho genna pen Abraham muhna bang lian hipah hi. “Pasian in geel in alam, bulkip anei khuapi, Abraham in angakna in tuabang in a om ahi hi” (Heb. 11:10). Tua Jerusalem thak pen Pasian in amah a itte leh a thupiak azuite adingin a hoih penpen dingin a bawlsak ahi hi. Jerusalem thak pen, kumtul maan sungteng leh tuakhit tawntung hunsungah zong Pasian’ mite adingin a teenna ding mun ahi hi. Van-tuun in kikhiin kawikawi nuam asalote adingin lungdamthu ahi hi. Pasian in nakhempeuh zuun hi. John in zong tua khuapi kamu cihi. “Mothak khat a pasal tawh akituah dingin a kizem bangin, vantung Pasian kiangpan in khuapi siangtho Jerusalem khuathak ahong paisuk ka mu hi.” (Mang. 21:2).

`Mangmuhna 21 simin. Eite bangteng hong kikamciam hiam?`

Eima’ lungsim pen mawhna in a suksiat baang hi a, mawhna sungah kidiahcip ahihtei hang, angaihsut theihthu tampi takmah omveve hi. Eitheih ciangciang bel lam-etna adim in omhi.

Amasa, Zeisu in hih a puksa leitung mahah, cilehsa tawh hong ommah bangin, leithak ah zong eite lakmah ah hong teeng ding hi. Zeisu tawh kinaitak in tengkhawm in mittang tawh amu dingte nak hamphat uh hiven! Tu laitak ahihleh mawhna in hongkhak honghal in i mutheikei hi. Khitui tawh dahna, kahna, natna tawh a kidim mite in, a telzawh Laisiangtho kamciamte in: “Amaute mit panin khitui khempeuh nulsak ding hi. Thuluisate maimang khinta ahih manin, sihna, dahna, natna, kahna cihte om nawnlo ding hi” (Mang. 21:4) aci hi. Tua “thuluisate” khempeuh bei ding a, a om ngeinailo teng bek hong omta ding hi.

Pasian’ tokhom panin nuntakna guntui siangtho kilkel hong luangsuk a, gungei tuaktuak ah, nuntakna singkung po hi. Pasian’ kumpi tokhom zong omding a, “amaute in Ama’ maitang mu ding” (Mang. 22:4) uhhi. Hotkhiat mite in, tulai hunin i neihloh leh i theihkhak ngeiloh mun, Pasian tawh a kinai penpen in teeng ding uhhi.

`Mang. 21:8 ah, nihna sihna thuakding a kisehsate thu ahi hi. Tualai a omte’ mawhna abang pen kimaisak theilo hiam? Tuabang mitemah pawlkhat hotkhiat hinapi in, hihmite in banghang in hotkhiat hilothei hiam?`