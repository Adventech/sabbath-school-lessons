---
title:  Ngaihsutbeh Ding
date:   13/01/2023
---

“Pasian’ mite in, bang hun peuh ahi zongin, Ama’ hong geelsaksa ombangin sawmah khat leh sumpite cihtakna tawh apiak uhciangin, a om gige kamciam ahi, Ama’ hong kalhna bangin a thumangte peuhmah a nasepna vuah hauhna in zui ding cihthu a phawk uh ahi hi. Pasian kammalte phawk in Ama’ kalhte ahihuh ciangun, amau’neihsa tawh Amah pahtawi uh a, amau ansalteng zong antang dim hi. Ahihhang sawmah khat leh sumpi Pasian kiangpan a buluh uh ciangun, Pasian bek buluh hilo in, amau mahmah a kibuluh uh ahi uhhi. Amaute un Pasian a piak dinguh a ciangtan uh manun, Pasian in zong apiak ding thupha ciangtan ta hi.”—Ellen G. White, Testimonies for the Church, vol. 3, p. 395. 

Upna tungtawn bekin hong kihonkhia cih Laisiangtho in telgen a, Pasian hehpihna silpiak ahi hi. Pasian’ thupiak zuihna zong Pasian hehpihna thuhkikna hi a; tua in bangmah thalawh thei peuhmahlo (thalawh thei zenleh hehpihna hilota Rom. 4:1–4) hi.

Langnih anei eite tawh Pasian’ thuciam i et ciangin, i thupha saan ding teng leh i sep leh bawl dingteng kimu hi. Pasian hong piak teng dawngkik leng, Amah tawh kizopna alian akip anei ihi a, eite mailam ding zong hong khensat sakpah hi. Thumanhna – itna tawh citak in sepna – nungzui taktak hihna lim ahi hi. Thumanloh lamah paizawk ding hilo a, upna bekmah in Khazih’ hehpihna tawh tonkhawm ahih manin, Pasian hong kalh thuman na hong piangsak hi. 

**Kikupding Dotnate**:

`Adventist khempeuh in sawmah khat piakkik citak le-uh, pawlpi in i thupuak nasep na’ng leh a dang kisapna khempeuh ading in sum a kisamzah sang tamzaw omding kici hi. I pawlpi tungah sawmah khat piakkik ding hong kikalh ciangin, nang bang nahih hiam?`

`Eite teeltheihna leh sepbawl khempeuh in Pasian tawh i kizopna ah thupi cih lungngai phot in. Sawmah khat piakkikna a kihelsa sepna leh thumanhna vai dotna a omciang in, thukham bangin ngaihsunlo in nabangci hih hiam?`

`Tuesday sinna tawpna a dotna ah haksatna hunsung ah zong cihtakna cihpen kikumkik un. Tuabang a om ciangin koibang natel a, lungkialo ding in na koici om hiam?`