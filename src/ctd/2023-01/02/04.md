---
title:  Topa Pahtawi
date:   10/01/2023
---

Paunak laibu in a dik akhial lam tamgenlo a, pilna leh haina hizaw hi. A simpeuh in pilna tungtawn hamphatna leh haina tungtawn tukna mupah ding uhhi. 

`Paunak 3:1–10 sim in. Bang kamciamhoih hong kipia hiam? “Na neihsa leh anpalte” acih in eite ading bang khiatna nei hiam?`

Neihsa zeekna ah Pasian pen a neipa ahihna pulakkhia in, Amah’n hong vaihawmsak ding cih upna tawh Amah masak ding hongkal hi. Tua khengin Amah masakleng, a dangteng zong hong piathuahlai ding cilia hi. Amah masakna zong upna tawh gamtatna khat hi a, lungsim khempeuh tawh Topa muanna lahna, eima pilna tungah kingaklohna ahi hi.

Singlamteh sangin, Pasian’ itna muanna sungah hong tuangsak theizaw ding dang bangmah omlo hi. Zeisu in hong Piangsakpa (John 1:1-4) bek hilo, hong kemcingpa (Heb. 1:3) leh hong Honpa (Mang. 5:9), neihsa khempeuh pan a gahmasa piakkikna cihte pen aneupen i bawltheih ahi hi. 

“Topa in sawmah khat pen kei a’ acih banah, Ama a’ding koihtuam ding cilai hi. Na neihsa khempeuh uh leh, anpal khempeuh tawh Topa pahtawi un” cihi. “Eima a’ khempeuh eima’ deih bang in i zatkhit teh, a valteng Topa pia cihkhawng pen, sawmah khat mah hiphial taleh, tua cih lohding ahi hi.”—Ellen G. White, Counsels on Stewardship, p. 81.

Amah masak leng “ansal teng dimding” Pasian in cihi. Tua zong a lamdangpi peuh hi tuan lo hi; khatvei khawng ihmut nakhanlawh ciangin na ansal a dimsa in na om ding hi tuanlo hi. 

Laisiangtho sungah kepsiamna thukhun tampi om a, geelsiamna, sumbawl siamna, tua munte pan Pasian tungah cihtak ding leh Pasian masak dingin hong sam hi. 

`Sumlehpai haksat mahmah hun ansal leh sathau umm a dimloh kawmkal ah Pasian tungah cihtak ding hong kisawl lailai hun in koibang in Pasian kamciam i muangthei ding hiam?`