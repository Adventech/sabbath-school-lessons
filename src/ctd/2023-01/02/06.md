---
title:  Zong Masa
date:   12/01/2023
---

Zeisu thugen “mihonte in azak uhciangin lungdam mahmah uh” (Maku 12:37) cihi. Zeisu’ nungzui in a thugen a ngai mihonte a tamzaw pen, nautaang mite vive ahi uhhi. Mualpang ah a kivaak a, mualtung sermon angai mite ahi uhhi. Zeisu in amau kiangah, na innkuan vaite uh na lunghihmawh lam Ka thei hi. Nisim nekding dawnding leh silhten ding khualum na ding leh buk na’ng mun nalungkham uhhi. Hih tengah Kei hong geelsakna …

`Mate 6:25–33 sim in. Bang hong kamciam a, tua kamciamte saantheih nading in mipi in banghih ding uh hiam?`

Pasian hong kamciam tampi takte pen langnih thuciamna nei ahi uhhi. Tua thuphate saan theih nading in, eima lampan zong sep ding kisam zel hi.

`Isaiah 26:3 sim in. Pasian’ lungnopna neih theihna’ng bang hongkal hiam? `

`1John 1:9 sim in. Mawhna pulak leng Zeisu in bang hong hihsak hiam?`

`2Khang 7:14. Pasian in “na hih uhleh” leh “kong” acih bangteng om hiam?`

Hihmunte banah a dang tampi takmah in Pasian alianpen ahihhang, hong piangsakpa leh hong kemcingpa ahihhang, hotkhiatna pen hehpihna bek hi a, ei’ sepna omlo mahleh, hih leitung ah kidona lianpi sungah eite’n zong i kihel kulveve lai hi. A siangtho silpiak ahi deihteelna zangin, Khasiangtho pompahpah in Pasian hongsawlna bang mang ding hihang. Pasian in thupha leh nuntakna hong piakteei hang, samsiatna leh sihna zong teeltheilai hihang. Pasian in “Tua ahih ciangin note leh nasuan na khakte uh na hintheihna dingun nuntakna teel un” (Thuhilhkik. 30:19) hong cihpen lamdang sakding hituanlo hi.