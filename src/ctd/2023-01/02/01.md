---
title:  Eite tawh Pasian’ Thuciam
date:   07/01/2023
---

### Tukalsung Simding
Mate 10:22; John 6:29; Thuhilhkik. 28:1–14; Pau. 3:1–10; Mal. 3:7–11; Mate 6:25–33.

> <p>Kamngah</p>
>“Note in Topa na Pasian’ thu mangin, tuni a kong gen ama’ thupiakna khempeuh limtakin na zuih uhleh, Topa na Pasian in leitung minam dangte khempeuh sangin a lianzaw in note hong bawl ding hi. Topa na Pasian’ thu na man uhleh hih thuphate khempeuh note tungah hong tung ding hi.” Thuhilhkikna 28:1, 2. 

Pasian in eite tawh thuciam hong bawl pen thulamdangpi khat ahi hi. A tamzaw in langnih nei (Pasian leh mihing) hi a, sepding tuak nei uhhi. Langnih nei thuciamna ah “Nang tua cih inla, ke’n zong hong hicih ning” cihbang ahi a; “Ke’n hong hicih ning in, nangzong hong tua cih in” cihbang ahi hi.

A omngei mello thuciamna khatah “Nang bangmah nong cihloh hang ke’n hong hicih ning” cih ahi hi. Etpak ding in “Amah in mihoihte leh misiate tungah a kibangin nitaangsak khawm a, a gamtatpha teleh a gamtat siate tungah zong a kibang in guah zusak khawm hi” (Mate 5:45). Na na hih leh hihlohsa in Pasian kiangpan nitaang leh guahtui kingah veve hi. Tuiciin khit ciangin, mihing leh “ganhing khempeuh” tungah leitung a tuamcip tuiciin om nawnlo ding ci-in eilam pan ngetna om hetlo napi, Pasian in kamciam pia hi (Pian. 9:9–16). A kamciam dangkhat zong “Leitung a om laiteng in, lopawi hun leh anlak hun, a votleh asa, khuakhal leh phalbi, sunlehzan beilo ding hi” (Pian. 8:22) cihi. E’n bangmah i cihloh hangin khuahun hong tungin paikhia ding hi.

Tukal sungteng, Pasian Amite’ kikal langnihnei thuciamteng isin ding uhhi. Pasian hehpihna tawh “Pasian nasepna deekdeek nawn keini.