---
title:  Hotkhiatna Thuciam
date:   08/01/2023
---

Singlamteh tungah Khazih’ hong sihna in a nungta ngei mihing khempeuh adingin hotkhiatna lampi honsak hi. Khuahun kamciam bang hilo in, Hotkhiatna pen amau sepna leh seplohna siksanin mikim tungah kipia hamtang hilo hi. Mi khempeuh kihonkhia khin ding cih upna pen “tangpi tangta” upna kici hi. Zeisu genna kician mahmah lel hi. Amah mihing khempeuh adingin si a hita zongin, kong tanzau ah a lutmi peuhmah tawntung sihna tung ding ciziau hi (Mate 7:13, 14).

**Anuai ateng in Zeisu hong hotna mihingte sanzia ding bangteng hong hilh hiam?**

`1John 5:13`

`Mate 10:22`

`John 6:29`

`2Pet. 1:10, 11`

Paul in langnihnei thuciamna telcian mahmah hi. Amah kisuamlum tading cih theikhol a, a lawmlehgual tampi in amah don nawnlo hita mahleh, Paul in alawm Timothy kiangah, ama’ hun tawpna deeknawnlo ahihthu gencian hi. “Kei kahihleh Pasian biakna in hong kipiak dinghun hita hi. Kidemna ah ka hattawp in ka hihkhin ta a, a mong dongin katai khin a, upnathu khotakin len in kazokhin hi. Thu a manin akhen Topa in, tua ni ciangin kei a hong piak ding thuman lukhu ahi gualzawhna thaman in, tu in kei hong ngak gige hi. Kei tung bekah hong pia ding hilo a, ama’ hong pai kik ding itna tawh angakte khempeuh tungah zong apia ding hi.” (2Tim. 4:6–8).

Paul in, “Galdona hoihtak ka do khinzo a, ka vaipuak ka khinzo hi; upna zong lenkipkhin ka hih manin a kithawisa in ka omkhin hi” ci hi. Hotkhiatna peuhmah upna hangbek ahihna, thukham zuihna hang peuhmah hilo, a tungah zong Pasian tawh kilem nading ama’ seplehbawl peuhmah suang hetlo hi. Amah angak “Dikna lukhu” zong Zeisu’ dikna hi a, Paul in upna bekmah tawh a tawp dongin ka lenkip zo hi cihi. 

`Hotkhiatna peuhmah i kiphuut lohpi silpiak hi cihtei hang, tua silpiak a sangte leh asanglote kikal ah bang kilamdanna namu hiam? I saanleh zong bang hongkal hiam?`