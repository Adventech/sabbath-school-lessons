---
title:  Egypt ah Moses
date:   09/02/2023
---

Laisiangtho tangthu amasalam teng Moses nasepna tawh kidim mai hi. Pasian vaihawmna sungah amah nungta a, athuakngam nu leh sanggamnu in kikemsak hi. Pharoah’ tanu in phaiphung lakpan gunkuangneu sungah naungek Moses amuh ciangin, nau-cing dingin anu mah thaman pia in cialpah hi. Galmat sal ahilel a khangno nu khat adingin tona manpha mahmah khat ahi hi! Jochebed in a tapa pen Pasian tungah thunget, muang in pahtawina leh ama’ nuntakzia ding a hilh ding hun kum 12 bekmah nei hi. Kum tampi takmah Egypt kumpi inn sungah thu kihilh hi. “Egypt gam sunga pilna om khempeuh ama tungah kihilh a, thugenna leh nasepna ah milian mahmah khat asuak hi” (Sawl. 7:22). Moses khangkhin in papi hita a, lungpiltak in khensatna khat hongnei ta a, tua in ama’ nutaknaleh tangthu teng khelgawp hi. 

`Hebrew 11:24–29 sim in. Moses in bang nusia a bang manawh cih ngaihsutsak in. Khensatna abawlmaa in ama’ dinmun panin etsak in. Bang nusia a, tua nutsiatna tawh bang manawh ding teel hiam?`

Egypt pen tanglai leitungah gam thahatpen ahihloh hang, tuate lakah khat ahi hi. Nile gun in tua leihoih gam piangsak a, khaigah a tamna, a hau leh a vanglian gam hi a, Moses zong tua gam ah nambat khatpa ding ahi hi. Leitung hongzolnate ngaihsut haksa mahmah hi. A khankhin ciangin Egypt leh ahauhna khempeuh ama’ tungah omding cih hizen hi. Zahtakna lianpi, nopsakna, hauhna cihte in ama a’ding vive hi. Amahmah ninlakah kipaaikhia in salsuah leltak sangin omsuakziau theilel peuhmah hi. 

Laisiangtho in “tomno sung mawhna sungah nuamtak in omding sangin Pasian’ mite tawh gimna thuak ding a utzaw hi” (Heb. 11:25) cihi. Haksat thuakna genleng, Paikhiatna laibu a tamzaw pen Moses haksat thuakna vive hi a, tua teng a kantankhit ah zong Khapsa Gam tumna’ng Jordan gun nangawn kantan khalo lai hi (Gam. 20:12). Hi napi a tawpna ah Moses in teelna hoih teelkha zaw ahihna amahmah in zong lamdang saliang sop ding hi.

`Leitung muhnapan Moses in Egypt ah omsuak tuakzaw hi. Hi napi, Christian hihna pan, leitung galkhat hong puakthei lampi hong kipia nahizaw hi. Leitung in hong zol ciangin, tuasang a lianzawkhat i maiah koibang in kemcing thei ding hiam? Bangzah thupi naci hiam?`