---
title:  Noah in Maipha Ngah
date:   05/02/2023
---

Vantung sumkholna a zong mite pen, amau leitung nuntakna mahmah laptohsak dingin Pasian’ sapna hi gige cih phawkhuai mahmah hi. Tua ding mahin kiging pah lel ding hihang.

`Pian. 6:5–14 simin. Pasian’ thu a manh manin Noah tungah bang kikhelna hong piang hiam?Kisiat ding bekmah masuan anei hih leitung ah i nuntak sung ading bang thukhun peuh i mukha hiam?`

Noah in ama’ ading innlam in hun leh neihsa teng zangthei lua mahmah hinapi, Pasian in a sap ciangin, ama’ nuntakzia nasia takin khelzaw in, kum 120 sung hun pia in tembaw lam ding teelzaw hi.

Thu umphalo tampitak in tuiciin khawngzong science pilna leh leitung ngeina tawh a etuh ciangin phuaktawm thu khawng cilel uhhi. 

Thuthak hituanlo hi. “Tuiciin tunma mite in kum za tampi sung bangmah thulamdang piang ngeilo a, leitung pen a omngei bangin omdenlel ding hi ci uhhi. Khuahunte in a kisehsa bang in hong omzelzel lel hi. Tu ciangciang guahzu ngeinailo in, daitui bektawh lei maitang kikawtsak hi. Gunte in zong a piau kantan ngeinailo uh a, maantak in tuipi sungah luangthei uhhi. Gunte a piau pan a letkhiat lohna dingun kikem hi ci uhhi.”—Ellen G. White, Patriarchs and Prophets, p. 96.

Tuiciin tunma in, mite in leitung paizia omkhinzo a, tuiciin hong pai thei peuhmahlo ding hi ci uh a; tuiciin khit ciangin, leitung ngeina om gige a, tuiciin hong pai ngeilo hi ci uhhi. Laisiang tho sungah: “Leitung ah na khatbeek athak omlo hi” (Thuhilhna 1:9) cihi. 

Laisiangtho genna ah, mihingte in tuiciin tunlai a mite mahbang in, hun nunung thupiang dingte umlo dinguh (2Pet. 3:3–7) cihi. Tua ahihleh, hong tung ding suksiatna pan koibangin suakta thei ding hiam? Ngaihsutna tawh khensat ding khat oma, “nung-pahtawina” kici hi. Mailamah a minthang thaman khat lam-etna hangin lungduai takin Pasian hongsawlna bang nasem ding cihna hi. Khazih cikciang hongpai ding cih kitheilo hi. Phamawh samkei e. A phamawh zawpen, Noah bangin Pasian in hong sam a, i nuntakzia nakpitak in kikhel thei hi. 

`Noah bangin, Pasian adingin nangma nuntakna kikhelna lianpi omding in hong kisamleh, koibang in kiging thei ding nahi hiam? Luka 16:10.`