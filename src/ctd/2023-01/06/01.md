---
title:  Neih leh Lamh Vantungah Khol
date:   04/02/2023
---

### Tukal Sungteng Simding
Pian. 6:5–14; Heb. 11:8–13; 2Cor. 4:18; Pian. 13:10–12; Pian. 32:22–31; Heb. 11:24–29.

> <p>Kamngah</p>
> “Mi khatpeuh in hih leitung khempeuh a ngah hangin a nuntakna bulpi suplawh leh bang phattuamna om ahi hiam? Ama nuntakna bang tawh leikik thei nawn ding ahi hiam?” (Maku 8:36, 37).

Zeisu in sumkholna ahoihpen hong hilh hi: “Ngetin ne in a kekseu theihna, gutate in luh in a guktheihna hih leitungah na sumuh kholkei un. Ngetin anek theihlohna, a kekseu theihlohna, gutate in a luh in a guktheihlohna mun vantungah note ading in kholzaw un” (Mate 6:19, 20).

Zeisu in Ama’ sumkhol mun thukhupna ah: “Na sumuh omna ah na lungsim uh om tawntungding hi” cihi (Mate 6:21). Gendan tuamdang khatah: “Na sum zatna hong lak lecin, ke’n zong na lungsim omna honglak ding hi’ng; Na sum koihna peuhpeuh ah, na lungsim a omsa ahih naikei lehzong zui ngelngel ding hi.” 

Pasian’ gam ading lungsim na deih hiam? Tua ahihleh, tawntung thaman a aattheih nadingin na sum va koih in. Na hun nasum leh thungetna teng Topa’ nasepna in zang in. Tua hileh, tua nasep sungah na lung hong lut ding a, na lungsim in zong hongzui ding hi. 

Tu kalsung in, vantungah sumkhol a, tawntung thaman aattheihna limteng kisin ding hihang.