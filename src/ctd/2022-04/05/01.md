---
title:  Singlamteh Ma-A Thawhkiknate
date:  22/10/2022
---

### Tukalsung Simding
Jude 9; Luke 9:28-36; 1 Kumpite 17:8-24; Luke 7:11-17; Mark 5:35-43; John 11:1-44.

> <p>Kamngah</p>
> “Zeisu in, ‘Keimah in thawhkikna leh nuntakna ka hi hi. Kei hong um mi peuhmah a sih hangin nungta ding hi. A nungta a Kei hong um mite si ngei nawnlo ding hi. Hih thu na um uh hiam?” aci hi.” (John 11:25,26).

Laisiangtholui sungah thawhkikna’ng lametna khempeuh pen minal muhdaan vive leh (Job 19:25-27; Heb. 11:17-19; Late 49:15; 71:20) mailam ading kamciamna peuh hizaw hi (Dan. 12:1, 2, 13). Eite in, sihna panin a thokik takpi mite kiciaptehna laibu i nei sitset hi.

Moses thokik masapen (Jude 9; Luke 9:28-36) hi. Israel ukpi hunlai in Zarephath khuami meigongnu’ tapa (1 Kumpi 17:8-24) leh Shunam khuami’ tapa ( 2 Kumpi 4:18-37) cihte thokik uhhi. Khazih in lei pumpi tawh hong omlai in Nain meigongnu’ tapa (Luke 7:11-17), Jairus’ tanu (Luke 8:40-56) leh Lazarus (John 11) cihte, Moses lobuang, a sikik ding hiphial taleh thokiksak hi. Mun dang leh thudang tawh lei nuntak khit nuntakna omkha selo hi.

Tukal sungteng, Khazih’ sihna leh a thawhkikna ma-a thawhkikna omteng i sinding uhhi.