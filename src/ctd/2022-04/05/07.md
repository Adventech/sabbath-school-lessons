---
title:  Ngaihsutbeh Ding
date:  28/10/2022
---

EGWhite, Patriarchs and Prophets laimai 469-480 “The Death of Moses”; Prophets and Kings laimai 129-142, “The Voice of Stern Rebuke,” laimai 237-243 “A Prophet of Peace”; The Desire of Ages sungpan “The Centurion,” laimai 318, 319; “The Touch of Faith,” laimai 342, 343; “Lazarus, Come Forth,” laimai 524–536, cihte simin.

“Khazih in nuntakna hingiat a, kawmtawm hi lo a, tehpih omlo hi. ‘Tapa a neite in nuntakna anei uhhi’ (1John 5:12). Khazih in Pasian ahih manin thu-um mite in, tawntung nuntakna khamuang pah uhhi. ‘Kei hong um mi peuhmah, a sih hangin, a nungta ding hi: A nungta a Kei hong um mi peuhmah si ngei nawnlo ding hi. Hih thu na-um hiam?’ Hih thu (John 11:25, 26) sungah, Khazih in, Amah nihveina hong paikik ding hundong ensuak hi. Mi hoihte ahih uhleh kisia thei nawnlo dingin kiphongkhia a, a nungtalai midikte ahihleh sihna ciamkhalo in kikhelsak khit ciang vantung ah kilato hi. Lazarus thawhkiksakna tawh misiangthote’ thawhkikna’ng lim lamdang a laknuam hi. Ama’ kammal leh Ama’ sepna tawh thawhkikna piapa ahihlam kipulak hi. A sawtlo in singlamteh tungah sita ding hi napi, han tungah gualzopa hihna tawh sihna tawhtang tawi in, tawntung nunna a piapa ahihlam pulak hi”—Ellen G. White, The Desire of Ages, p. 53.

**Kikupding Dotnate**

`Kamsang Elijah leh Elisha hun lai-in mi tampitak mah in Zeisu’ hunlai mahbang in si uhhi. Tua te lakpan tawmno bekmah kithokiksak hi (Luke 4:24–27). Misite’ dinmun ah om dingin kingaihsun inla, amau phutkhak ding thute geelsak in. A beisa hunlai a thokikte leh nihveina kumkik ciang a thokikte a dingin sihna in koibang hihiam, bang kilamdanna om hiam?`

`Laikungpu tampitak mahin nuntakna peuhmah a mawkna lel hi a, sihna ah tawp sukpeuh lel hi ci uhhi. Ganhingte – aak, saham leh toktol khawngte mahbang in eite zong silel hang. Bangbang hitaleh ganhing sangin mihing ading a haksazaw khat ah, si ding cih thei gegu (Thuhilhsia 9:5) hihang. Aak, saham leh toktol khawng in thei selo uhhi. Tua ahih ciangin thawhkikna in mihing ading bangzah thupi na ci hiam?`

`Misi’ kha silo cih umlel na hih khakleh, a diakdiak in midik’ kha in vantungah nungta gige lel ahihleh, ni tawpni ciangin thawhkik lailai ding bang kisam nawn ding hiam?`

`Mi khat in “Cingno a om hia?” ci’n hong dong leh, “om mah hiven, ihmu ei” naci ding hi. “Cingno a om hia” ci in hong dot teh, “om mah hiven, si-ei” ci ngeilo ding hiteh. Banghang in maw? Hih thu in sihna thu bang hong theisak hiam?`