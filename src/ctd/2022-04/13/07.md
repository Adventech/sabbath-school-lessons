---
title:  Ngaihsutbeh Ding
date:   23/12/2022
---

EGWhite, Christ’s Object Lessons laimai 307-319 “Without a Wedding Garment”; The Great Controversy laimai 653-661 “Desolation of the Earth” leh 662-673 “The Controversy Ended” sim in.

“A nunung thukhenni ciangin, a mangthang kha khempeuh in thumaan a nialkhak zia uh telpha ding uhhi. Singlamteh hong kilangh ding a, mawhna in a mit uh a tuamcipsak mite khempeuh in singlamteh i vaipuak taktak hong telphasaan ding uhhi. Calvary in ama’ gangawh tawh hong kilat masiah, mawhnei khempeuh siatna tunding bek omlel hi. Zuau paulam khempeuh beimang ding hi. Mihing lehtaina pen a huathuai mahmah gamtatna hongsuak tamai hi. Mihing in amau teelna banghiam cih hong muta uhhi. Hun saupi sung kidona sungah thumaan leh thumaanlo a kitel mello khempeuh tuani ciangin kitelkheh sit set tading hi. 

“Vannuai thukhenna ah, gitlohna a kizopzel manin Pasian in mawhsakna kipsak ding hi. Pasian’ thupiak peuhmah mawhtheih nading omkeeilo cih pulak ding hi. Pasian’ ukna sungah meelhemna leh kingaihloh theihna dingthu ompeuhmah lo hi. Lungsim ngaihsutna khempeuh hong ki pholak ciangin, a citak mi leh a lehdo mite in, a kibangin a kiko dinguh a, “Misiangthote Kumpipa aw, Nangma lampite in thumaan in thutang hi, Topa aw, Nang, kua in hong kihtalo ding a, Naliatna hong phatlo ding ahi hiam? Thumaan in nasepnate mi khempeuh in mu uhhi (Mang. 15:3, 4) ci ding uhhi.”—Ellen G. White, the Desire of Ages, p. 58.

**Kikupding Dotnate**:

`“Nangma angkhualna tawh, Pasian ki-aap ding nanial leh, sihna ateel nahi hi. Mawhna a kimuhna mun peuhmah, Pasian pen hong kangtum thei meikuang ahi hi. Mawhna teel a, kikhen ding a utlo mi, Pasian omna munpan mawhna a kattum ciang in, amah zong kangtum ding hi”—EGWhite, Thoughts From the Mount of Blessing, p. 62. Hih kammal in thukhenna lianbel omzia koibangin hong telsak tuam hiam?`

`Tuesday sinna ah, misiang tatsate mapanna a nunung thukhenna a kizawh masiah,  mi gilote’n thukhenna thuak nailo ding cihthu bulphuh inla, tuathu in, Pasian pen mi khempeuh mutel sitset in nasem cih koibang in honghilh hiam? Itna akidim vannuai ah, banghangin muhtelna phamawh sese thei hiding hiam?`

`Kumtul thukhenna ah misiangte’n mapang ahih manun, itlehngaih a mangthang dingte thukhen thuakna tungah koibang in thuaknuam sazaw deuh thei ding hiam?`