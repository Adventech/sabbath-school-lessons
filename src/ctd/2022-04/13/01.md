---
title:  Thukhenna Paizia
date:   17/12/2022
---

### Tukalsung Simding
Mate 25:31–46; Dan. 7:9–14; 1Cor. 6:2, 3; 2Pet. 2:4–6; Mal. 4:1; Mang. 21:8.

> <p>Kamngah</p>
> “Khazih' maiah thusitna a thuak dingin eite khempeuh a kilak ding i hi a, leitung i pumpi in i omlai in i gamtatna tawh kizui in eite tawh a kituakciat in a sia ahi a, apha ahi zongin a ngah ciat ding i hi hi.” (2 Cor. 5:10).

Laisiangtho sungah thukhenna pen a omlam kician mahmah hi. Pasian in leitung thukhen ding hi. Laisiangtholui sungleh laisiangthothak sungah tamveipi kimu a, kitelcian mahmah lel hi. Leitungah thutang a omkholloh hang khatvei ciang hong omding hi. 

Laisiangtho sungah Pasian pen “a picing pilna” (Job 37:16) nei a, “na khempeuh thei” (1 John 3:20) in, a simtham in i hihsimte nangawn (Thuhilhsia. 12:14, Jer. 17:10) theilel hi. Mi’ muh ding pan i kiseel theihtei hang, Pasian muhna pan bangmah kiseel theilo hi.  

Mimalsim omzia a theitel mahmahpa a ding in thukhenna zong kisam tangtang samlo hi. Pasian’ thukhenna penbel, mihing ading deihsakna, vantung leitungah a piansaksate a ding a ngaih sutsakna ahi hi. Lucifer in a langdona pen vantung panin pankhia a leitung dong hong zeelsak ahih manin, hih thupiang tengpen vannuaibup a huamthu (Mang. 12:7–9) ahi hi.

Tukal sungteng, hun nunung thukhendaan leh a cial-thum omteng: hong paima thukhenna, kumtul sung thukhenna, leh a nunungpen thukhenna cihte kikum ding hihang. Tuate khempeuh pen misiangthote hotkhiatna leh migilote nihveina a sihna tawh tawpta ding hi.