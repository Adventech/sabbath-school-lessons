---
title:  A Ki Tukalh Munte?
date:   19/11/2022
---

### Tukalsung Simding
Luke 16:19-31; 23:43; John 20:17; Phil. 1:21-24; 1 Pet. 3:13-20; Mang. 6:9-11.

> <p>Kamngah</p>
> “Nuntak tawntungna ngah theihna ding Laisiangtho na limsim mahmah uh a; tua nasim uh Laisiangtho in Keima’ thu mah gen in teci pang hi.”  (John 5:39).

Peter in “Note’ lametna a hongdong a om khakleh hoihtak in a genthei dingin kiging tawn tung un” (1 Pet. 3:15) cihi. Paul in a kizom in “hun hoih hunsia cih khen tuanlo in Pasian’ thu hilh ding na kin ngaihsun nading lungduaina tawh mite’ lungsim zo in, mite taii in, hanthawn in na hilh nadingin thu a hongpia ka hi hi” (2 Tim. 4:2,3). Eima upna peuh tawh kituak dingin a ol nono teng peuh enziauziau ding hi lo a, ei’ upna tawh a kibang phalo khawng a omleh zong hoihtak simpha zawsop ding hihang.

Zeisu in limpha hong lahna bangin zuih ding ahi hi. “Khazih mahmah in kammal khatpeuh tawh khensuk gawpgawplo a, itna kidim in genden hi. Pau-ngawh ngeilo a, kamsia zong zang ngeilo, a thanem kha khatpeuh ading veina tawh, a kisamlo kammal pau selo hi.  Mihing thanemna khawng mawhsak ngeilo hi.” - Ellen G. White, The Desire of Ages, p. 353.

Tukal sungteng in, kha nungta tawntung ci in mihingte’n amau upna a kipsakna teng sin ding hihang.  Hih thute in eite’ upna hong thahat sak ding a, hih thuhilhna tetawh kisai hong dongte tungah migitna tawh dawngkik thei ding hihang.