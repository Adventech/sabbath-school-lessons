---
title:  “Tuni  . . . Keitawh Paradise Ah”
date:   21/11/2022
---

Kha si theilo cih kipsak na’ng a kizang mahmah Laisiangtho munkhat pen Luke 23:43 hi a, “A mantak in Ke’n kong cih inah: tuni in Paradise ah keitawh na-omkhawm ding hi” cihpen ahi hi.  Hih mun pen a kikhiat ciangin kinai thei mahmah a, Khazih a sihni mahmah in, Khazih leh gutapa in Paradise ah ompah hi ci uhhi.  Kha si theilo cih upna a neite’ laikhiatzia ahih manin lamdang sakluat ding zong hikhollo leh hi. Ahih hang hihpen a khiatdan a hoihpen mah ahi diam?

`Luke 23:43; John 20:17 leh John 14:1-3 cihte enkak in. Singlamteh tungah guta piangthakpa leh Mary Magdalene ahi a, nungzuite tung mahmah a Zeisu’ kamciamna cih khawngte koibang in kitelcian thei ding hiam?`

Tuani in Khazih leh gutapa in Paradise lam kalsuanpah cih upna pen, Zeisu in a thawhkik khit Magdalene khuami Mary tungah, vantung Ka Pa kiangzong kapai naikei (John 20:17) a cihna tawh a kitukalh hi. Zeisu leh a kisikkik gutapa in vantung kahtopah cih upkhialhna pen, Zeisu mah in a nungzuite kiangah anihveina hong paiciang in vantungah latopan ding (John 14:1–3) a cihtawh zong kitukalh leuleu hi. 

Luke 23:43 ah hih thubuai pen “tuni” (Greek sçmeron) a cih in, “hi ding” cihtawh a kizom den hi a “gen ding” cihna in zom hi. Wilson Paroschi in zong, “kammal luanzia” tawh enleng thumaan in kisaang theilo cih phawkkha hi. “Luke in bel, tua kammal maipan hongpai kammal tawh zopnoptuak hi. Tua bang daan pen Luke leh Sawltak laibu sungah semeron 20 vei azatna sungpan 14 veitak hihkha hi”-- Wilson Paroschi, “The Significance of a Comma: An Analysis of Luke 23:43,” in Ministry, June 2013, p. 7.

Tua hi a, Luke 23:43 pen “A man takpi in tuni in kong gen inah, Nang in, Paradise ah, Kei tawh na-omkhawm ding hi” cihding hizaw hi. Hih tengah kamsawi a zatna “Tuni in kong gen inah” a cihna in “Nang in, Paradise ah Kei tawh na-omkhawm ding hi” a cihna hilel hi. Tomlak leng amah hotkhiat ahihlam Zeisu in kamciam a piakna hiziau hi.

`A kisikkik gutapa’ tangthu simpha lecin (Luke 23:39-43), a mawhna teng etsak nawnlo, Pasian tungah bangmah a kipiakloh zong etsaklo in, Khazih hangin tawntung nuntakna Khazih in kamciam hiau hi.  Hih tangthu in upna bektawh hotkhiat hihna koibang in hong lak hiam? Koibang in gutapa tawh i kibang a, koibang in iki tumdang hiam?`