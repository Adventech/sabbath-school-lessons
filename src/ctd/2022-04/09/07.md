---
title:  Ngaihsutbeh Ding
date:   25/11/2022
---

EG White, Christ’s Object Lessons 260-271, “A Great Gulf Fixed”; The Desire of Ages 749-752 “Calvary”; leh Fundamentals of Christian Education 504 “Teachers as Examples of Christian Integrity” sim in.

“Mihaupa leh Lazarus gentehna sungah, Khazih in eima mailamciat khentatna bawl hong cihna ahi hi.  Hehpihna hun sung ah bel kha khempeuh ading Pasian hehpihna kicing hi.  Himah taseleh mihing in gualnopna bek a zonkeei mawkleh, amau leh amau tawntung nunna tawh a kikhenkhia hita uhhi.  Hehpihna hun nihveina om nawlo ding hi.  Amau’ teelna mah bangun, a Pasian leh amau kikal ah batzawhlo kuam thukpi om ding hi.”-- Ellen G White, Christ’s Object Lessons, p. 260.

“Christian masate mualtung sehnelgam ah kihawlkhia uh a, thonginn mial sungah gilkial, dangtak, khuadam leh bawlsiat thuak in siding a omlaitak un, galhang takin sihna bekmah in, amau gimna pan suahtakna’ng  lampi hi cihbang ahihliang ciangin, amau ading a kikhai Khazih adingin a thuakna uhpen thuaktak salel uhhi. Amau limlahna in, a piangngei nailo gimna a thuak ding Pasian’ mite adingin hehnepna leh thapiakna ahi hi.”-- Ellen G White, Testimonies for the Chruch, Vol. 5, p. 213.

**Kikupding Dotnate**:

`Laisiangtho sunga mihing pianzia teng in tukal sung sinna teng koibang in hong telcian sakthei ding naci hiam?`

`A kilemtuah thei hetlo Christian galhangte leh a nip dikdek tulai khangthak biakna koici kikhaih cih ngaihsun in. Thudangkhat pan in, sihna thuakhuai bangteng hiam? Mi khatpeuh in thumaan cihpeuhmah unau bang, ngeina bang hilel napi banghang in sihlawh liang i hi hiam? Khial hi cih itheih gige thute a ding a singam mite tungpanin bang pilna peuh i ngahthei diam?`

`Mihaupa leh Lazarus thugentehna lungngaipha in. Zeisu sihna a thawhkik khit in, mitampi in Amah uplawh uhhi. Mi tampi mahin tuathute theinapi umzo tuanlo uh hi. Thumaan adingin mihing’ lungsimte bangzah in khauh naci hiam? Tua bang lungsim khauhna koibangin peelthei ding ihi hiam?`