---
title:  Thusuak Ngahna
date:   04/12/2022
---

Hih leitungpen thusuak in nakpi takin tuamcip hi. Hih thusuak ngahna cih mawkpen thu tampi nam tuamtuam kigawmkhopna ahi hi. Biakna lampan enleng, mi khatpeuh in Pasian tawh kop in kha thusuak ngah, mang mu cihpeuh a cihna ahi hi. Hihte pen pawlpi pawlkhat bang in biakpiakna sungah kihelsak zawzenliang uhhi. Thu nam tampi tawh kihih phialmah taleh, a deihna bulpi in Pasian’ kammal hemkhia in mihing deihna picingsak nuam hipipen hi. Mun khempeuh ah Laisiangtho vang beisak in, Christiante in amau deihna picing sakzaw uhhi. Hih bang thute in hun nunung a khemnate panin hong daalzo hetlo ding hi.  

`Mate 7:21–27 sim in. Zeisu’ kammal ahi “suang tungah” leh “sehnel tungah” kha inn lamna pen bang acihnopna ahi diam leh?`

Tuhun khangthak Christiante in Laisiangtho thugui peuhmahpen i hun tawh kizui nawnlo, a cimtakhuai taang ngeina bangin ngaihsunta uhhi. Khazih tekmah in a gensa thute pen Khazih mah in nialsak kik uh hi. Laisiangtho tangthu pawlkhat bangpen a kigelhsa banglian in apiang ding Zeisu mahin phal hetlo ding hi ci uhhi. Zeisu in suang tungah innlamna ahi Pasian’ thu manna leh Laisiangtho hilhna banglinlian a zuihding khawngpen; mihing in amau ngaihsutna leh ngiimna khawngtawh lumlet gawp uhhi.

Upna thugui khawng thupi a sa mello khawngte adingin, Zeisu Khazih a updaan uh pen lauhuai dinmun a tunguh ahi hi. Rome tangthu kantelte in Zeisu Khazih upna hangin sihna a thuak protestante pen simzawh hilo ci hi. Khazih’ min tawh “dawi hawlkhia” (Mate 7:22) te’n zong Amah um uh hi. “Mihing’ upna in bangmah a suulzui om nawnlo cih pen Satan hong zawhna khemna lianpen ahi hi. Thumaan theisitset a, itna tawh akisaan leh, a kha in siangthona ngah lawh ahihlam tak Satan in theitel mahmah ahih manin, upna maanlo phuaktawmthu leh lungdamthu tuamdang peuh tawh laihsak dingin hanciam niloh hi.”—Ellen G. White, the Great Controversy, p. 520.

`Pasian’ thu tawh a kilehbulh in eima’ lunggulhna banglel khawngin gamtat nasep nopna lungsim pen koi bangin dozo ding ihi hiam?`