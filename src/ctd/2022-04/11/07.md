---
title:  Ngaihsutbeh Ding
date:   09/12/2022
---

EGWhite, Evangelism laimai 602-609 “Dealing with False Science, Cults, Isms, and Secret Societies,” leh Confrontation laimai 86-93 “Spiritism” sim in.

Tuhun ciangin misisa tetawh kizop theihna’ng phualpi khawng kihongta a, “laitawh ahi a, phone tawh ahi zongin video tawh ahi zongin” ki hopih theita hi. Misite tawh kihona pen PMPs (post material persons) kici a, tua phualpi in, mihing asihteh “tawntung mun khat” ah omuh a “khuaphawk in, thuthei, a pumpi masa mahbangin omthei lel hi” ci uhhi. Adiak in Kha-phone cih omsak uh a, leitungah a omlai mite leh a paisa mite kiho theihna’ng cial thum omsak uhhi. 

Cial masa ah, a omlai innkuanpihte leh lawmte a paisa mite in “laikhetna tawh lai kikhak in kiho thei ding” hi. Cialnihna ah, “hua laipek tawntung mun a tungsa itlehngaihte tawh kam in kihothei tading” hi. Cialthumna ah, “amau tawh maitang kimu, aw kizathei dingin hong vaihawmsak ding hi.”   

Adiak in, tua akizoppih misite in, amau kineih mi taktak mahmaw cih sittel hong kul hi. Gentehna in, “a sisa tanu tapa kiangah a nutsiat nulehpa te’n thudong ding uh hi. ‘Na neulai in Bilkhup kici uikhat nanei ngei hiam? Na kumsawmna suahni in tem-kikhep khat kongpia uh hiam?” Tuabang khawng kidong ding uhhi. “A sisa a sanggam, a meeltheih, a tanaute uh meelpua in dawite kilang zelzel uh a, tuate a mute in a sanggam, a meeltheih, a tanau taktakte mah asa uhhi. Tua dawite in a sisate nuntakzia thei mahmah a, amau kampau dan, amau duhlehdeihte gen in, amau’ gamtatzia bang in omuh a, a nungta laite in amuh uh ciangun amau takpimah asa uhhi.”—EGWhite, Patriarchs and Prophets, p. 684.

**Kikupding Dotnate**:

`Minam ngeina tawh saantheih luat thute ahi media pan a thu kisuaksakte pen Christian tampitak mahin zatpih uhhi. Khial hi, khemna hi ci in a kithei sitset thusuak khawng media panin hongsuah ciangin, bang Laisiangtho mun zangin media zatdan i kimakaih thei ding hiam? (Late 101:1–8; Paunak 4:23; Phil. 4:8).`

`Eimahmah hong kikhemna khawngte pholakzo selo in, hun nunung Satan’ hong khemna tungah gualzawh nadingin koibang in midangte huhthei ding na hiam?`

`Han sung pan “Samuel” a kisapkhiatna tangthu pen, misite zong nungtalai hi cihna Laisiangtho in kipsak hi ci uhhi. Thupiang khat, tangthu khatpeuh hangin upna thugui khatpeuh piansak mawk sangin, Laisiangtho in tua thulu koibang in gentel hiam cih zonphat zawk ding, hih tangthu in bang pilna hong pia hiam?`