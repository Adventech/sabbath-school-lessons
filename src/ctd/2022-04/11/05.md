---
title:  Misi Thudotna leh Pusa Pasa
date:   07/12/2022
---

Necromancy cih kammal pen Greekpau nekros (misite) leh manteia (biakpiakna) ahi hi. Tangtawng panin a kiciingsa hi a, misi thudotna pen, pilna leh mailam thupiang dingte mi sisate tungpan kidong phadiak hi.

Pusa Pasa cih zong, mi sisa pupate’ kha in atu ata a nungtalaite ading lunghimawh theilai cih upna leh ngeina na nei uhhi. Hih milim biate’ ngeina pen kha sitheilo cih upna a neite leh a sisa mite a it angai mahmahte’ adingin lungluthuai mah mah sese hi.

`1 Samuel 28:3–25 sim in. Endor nupinu tawh a kiho Saul tangthu panin, misite tawh kizopna tungtang ah bang pilna kingahthei naci hiam?`

Laisiangtho in tanglai Israel mite’ kha-nasepna, dawi hopihna, thusuak ngahna, sikha hopihna cih peuhmah pen Topa’ maiah kihhuai ahih manin suang tawh denglum ding ci uhhi (Siampi. 19:31; 20:6, 27; Thuhilhkikna 18:9–14). Saul in zong thukham ombang in Israel mite lakah dawi hopih thei khempeuh susia khinzo hi (1Sam. 28:3, 9). 

Tua pipimah, Topa’n amah a nial khit ciangin, Saul amah ngiatin, Canaan khuapi Endor ah dawi hopihthei nupinu kiangah vapailai hi (1Sam. 28:6, 7, 15; leh Josh. 17:11; Late 83:10 enkak in). A sisa kamsang Samuel phongkiksak a, misi hopihte mahbangin Saul tawh hong kiho uhhi (1Sam. 28:13–19). Samuel a kineih tua khakhem in zong Saul kiangah “zingciang in nangleh na tapate kei tawh nong omkhawm ding uhhi” (1Sam. 28:19) cihi. Saul’ sihna ding a genkawm mah in, tua khakhem in, Samuel kineih keei in, Laisiangtho tawh a kituaklo kha sitheilo cih upna kipsak phapha lai hi. Khemna lianpi khat hi a, Saul amahteek in a suksiat ngeisa a hihmanin kizoploh ding a hoihzawkna theikhin zawsop ding hi.

Kum zanih valkhit ciangin kamsang Isaiah in, “Amaute in note kiangah, phun suausuau in a pau mualmual vankah theite leh aisan theite kiangah thudong un hongci ding uhhi.’ Mite in amau Pasian a zonding mah uh hi lo hiam? Mihingte’ thu pen misite dotding mah hiam? Thukham leh teci panna bangin a paukei vualeh, amau sungah khuavak omloh hang hizaw hi” (Isa. 8:19, 20; Isa. 19:3). 

`Khial cih i theih gige khawngmah lungkham pipi in i hih tentan bangtanvei hiding hiam? Upna, thungetna leh Pasian’ deihna bang thumanna in banghang in eilehei kidalna muanhuai pen hithei sese hiam?`