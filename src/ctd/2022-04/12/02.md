---
title:  Etteh Takcing Zeisu
date:   11/12/2022
---

`Luke 2:52 sim in. Zeisu khantohzia nam li bangteng hiam?`

Zeisu in a cingtaak Mihing hi a, mihing’ hihna ah a khantoh nading khempeuh ah khangto hi. Luke 2:52 sungah “Zeisu a pumpi (thagui thatang) leh a pilna (lungsim) khanga, amah in Pasian (kha) leh mite (gamtatna) mai-ah maipha a ngah hi” cihi. A lungsim tei mahmah ahih manin Ama’ kum tawh kituaklo in pilna ngaihsutna tawh kidim hi. Tua tawh kituak in a gamtatna mahmah zong hoih ngiat hi. A pumpi leh lungsim in naupang nunzia thukhun tetawh kizui in khangto ngiat hi. Amah naupangno khat hilailel napi a ithuaina kiciankhia ngiat hi. Ama’ khutte in zong midang ading a semkhia dingin kigingsa in omkhin hi. Bangmah in a nawngkai saktheiloh thuakzawhna tawh, cikmah in a vangkiam theilo thumaan thutak tawh kidim hi. Thukhun lam pan ahihleh suangtum bangin kipkho a, angkhuallo lainatna taktak hong lakkhia hi.”—Ellen G. White, the Desire of Ages, pp. 68, 69.  

`Mate 4:23 sim in. Zeisu’ naseppi nam thum lei’ thu hilh, van’ thu hilh in cina damsak cihteng pen eite’n zong tuni in koici zopsuaksak thei ding ihi hiam?`

Leimi peuhmah pen a kigawmkhawm khat hi a kikhenkhia theilo i cihleh, biakna pen kha’ thubek hi ci theilo ding hihang. Thumaan thutak in i pumpibup huam a, i nuntak hun khempeuh leh nuntakzia khempeuh huamcip hi. I pumpi leh i khalam thute in vanglian takin kigawmkhawm uh ahih manin, kikhenkhia theilo hi. Ahih hang a puksa mite i hihna tawh kizui in, a tunga hong ki pulak Zeisu’ dinmun teng peuhmah ki phazo ngeilo ding ahih manin, Pasian’ hehpihna sungah i ciingzel bekding a, tuatung tawnin, mihing sungah hong Piangsakpa mellehlim kilang kiksak ding leh akipiansak laibang dinmunah tungto kiksak dingin pumpi, lungsim leh kha khangto sak ding a – tua in hotkhiatna nasep ahi hi. Hih pen Pasian in Ama’ hong paikik na’ng Ama’ mite a kiginkhol theih nading a ngiimna ahi hi. 

`Zeisu tawh i ki-etkak pah ciangin kibat theihlohna hangin lungkia baih ding hihang. Singlamteh i bul-etna tawh Zeisu sungah imuh thute leh eima sungah i kimuh thute hangin lungkiat theihna’ng panin koibang in kidalna neithei ding ihi hiam?`