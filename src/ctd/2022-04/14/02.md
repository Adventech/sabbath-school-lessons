---
title:  Vantung Thak leh Leithak
date:   25/12/2022
---

Greek mite’ ngaihsutna a umte in, pumpi tawh kisai ahih nakleh, a sia hi ci uhhi. Tua ahih manin vantung om takpi a, mihing om takpi ding cihpen amaute in sang zolo uhhi. Amau ngaihsut bang hileh, vantungah hoihna bek om ding ahihleh, kha pumpi bek hiding a, lei-pumpi hemna poina peuhmah omlo ding cihi. Leitung vankhat ahih nakleh, khalam peuhmah hi lo hi; khalam a hih peuhmah leh leitung van tawh kisailo ci uhhi. Ahihhang laisiangtho in, vantung pen omtakpi a, mawhna in bangmah subuai theilo hizaw hi. 

`Isaiah 65:17–25; 66:22, 23; 2Peter 3:13; leh Mang. 21:1–5 sim in. A thupuak thupipen bang ahi hiam?`

Isaiah laibu in, hih leitungah Israel mite’n minam minuh zangin, Pasian tawh a thuciam uh tungah citak uh hileh lametna hoih mahmah nei uhhi (Isa. 65:17–25; 66:22, 23; Thuhilhkikna 28). Amau kimkot nuntakzia khempeuh pen, mawhna hong lutma, Pasian’ ngiimna bulpi omsa bangin khangto mahmah tading hi.

Ahihhang, tua zong lam-etbang in hong pianglo hi. Tua ciangin ngiimna thakkhat hong geel leuleu a, pawlpi ci in, Jew mi, Gentile mi leh minam khempeuh (Mate 28:18–20, 1Pet. 2:9) kigawmkhopna ahi hi. Isaiah genkholh thute pen pawlpi lampan in simphat kikkik ding ahihi (2Pet. 3:13; Mang. 21:1–5).

“Laisiangtho in hotkhiat mite gamhluah ding pen ‘gam khat’ cihi (Heb. 11:14–16). Tua lai ah vantung Tuucingpa in A tuute nuntakna tuinak ah paipih hi. Nuntakna singkung in khasim in gah a, a singtehte in minamte ading cidamna ahi hi. Luituite luang sialsial a, limlang bangin ciim in, lui gei tuak panin singkungte in liim a piakna nuai ah Topa’ misiangte pai na’ng lampi omsak hi. Zaang kuam zaipipite in a hoih mahmah Pasian’ mualbawkte bul kikal tengah kiphah dihdiah hi. Tua zaangkuam sunga, luigeite ah, khualzin a tawl mahmah Pasian’ mite in, inn nei ding uhhi.”—EG. White, the Great Controversy, p. 675.

`Laikungpu tampitakte in, Laisiangtho sunga tawntung lametna cihte neimel lopi in, mihing omzia kahtamla phuak uhhi. Mailam thu tawh kisai khialmah taleh, khiatna neilopi in amau mailam lametna pen, banghang in nialgawp ding haksa thei hiam?`