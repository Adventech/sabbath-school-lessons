---
title:  Ngaihsutbeh Ding
date:   30/12/2022
---

EGWhite, The Great Controversy; laimai 674-678 “The Controversy Ended”; 133-145 ah “The Earth Made New”; 146-158 ah “Heaven Is a School”; 159-166 ah “It Will Not Be Long”; 167-176 ah “Heaven Can Begin Now”; 177-184 ah “The Music of Heaven”; 185-192 ah “A Call for Us to Be There” simin.

“Tatsate ading khangtawntung a sin ding uh pilna pen Khazih' singlamteh hiding hi. A minthang Khazih sungah a kikhailum Khazih muding uhhi. Pasian in a itmahmah, vantung Vanglianpa, cherub leh seraph vanmite’n a pahtawi uh, kiniamkhiatna tawh apuk mite a laamto Pa, mawhna leh zumna teng apuapa, Calvary singlamteh tungah lungsim kitamkham in a omlaitak in a Pa in a nutsiatpa, tuapa in, a vangliatna tawh nakhempeuh piangsak in, simzawhloh leitung tampi takmah a kipkho sakpa pen kimangngilh thei ngeilo ding hi.”—Ellen G. White, the Great Controversy, p. 651.

“Kidona lianpi tawpta. Mawhna leh mawhneite om nawnlo. Vannuai buppi siangtho ta. Piansaksa khempeuh lungdamna tawh khutkhat khai in omta. Na khempeuh a bawlpa kiangpan nuntakna, khuavak leh lungdamna hong luang a, ciangtan omlo mun awngthawl khempeuh huamcip hi. A neupen (atom) pan kipan a golpen leipum dong, nakhempeuh, a taangthei, a taanglo khempeuh in amau’ hoihna leh nopna siincip nawnlo uh a, Pasian’ itna ahihlam zong pulak uhhi.”—Ellen G. White, the Great Controversy, p. 678.

**Kikupding Dotnate**:

`A leitungvai mahmah Christian tampi tak in hih leitung a omtawntung ding bangkek in khuasa uhhi (Luke 12:16–21). Leitung a lungsim geelna a hoihpente leh vantungah i lunggulh pente koibang in khaikhin thei ding ihi hiam? Luke 12 sunga Zeisu’n hong vauna omte pan koici kikeptheih ding ihi hiam?`

`Hiteng ah vantung hong kipan hi peuhmah leh, vantung thukhun tetawh kizui in eima innsung leh i mimal mahmah koibang in napuahpha nuam hiam?`

`Sunday sinna ah dotna pen lungngai kik in. Tawntung nuntakna a umlote nungah bangin thusia bawlbawl hiam? Tua laitak mah in, pawlkhat in nuntak “nuam” theilo, lametna zong neimello in omuh hi. Koibang in tuabang hithei hiding hiam?   Lei nunna galkhatlam lametna bangmah a neihloh uhhang, lungnuam takin a nuntak theihna dinguh koibang in ngaihsunpha thei ding uhhiam?`