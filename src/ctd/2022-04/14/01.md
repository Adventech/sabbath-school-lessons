---
title:  Na Khempeuh a Thak
date:   24/12/2022
---

### Tukalsung Simding
2 Pet. 3:13; Mang. 21:3, 22; 1 John 3:2, 3; 1 Pet. 1:22; Isa. 25:8; Mang. 22:3–5.

> <p>Kamngah</p>
> “Tua ciangin tokhom tunga a tupa in ‘Tu in na khempeuh a thakin ka bawl hi’ cihi. Tua ciangin hih thute thumaan in muantak ahih manin lai-ah gelh in hong cilai hi.” (Mangmuhna  21:5).

Laisiangtho in hih lametna hongpia hi: “Eite in Pasian hong ciamsa thuman bekbek a kizat nading vanthakte leh leithak angak ihi hi.” (2Peter 3:13).

Pawlkhat adingin “vanthak khat leh leithak khat” (Mang. 21:1) cih kamciam pen, mipite hoihtak a keptheih nadingin, sihnung ah hibang omhi ci in sunmang neihbang hilel mah ding hi. 

Amau cihdan takah bel: Tuhun in bangzah haksatna na thuak hang, ni khat ciang vantung ah thaman sang ding hiteh, cihbang khawng e.

Pawlkhat in Laisiangtho sungpan tua lametna pen hihbang danin zangmah taleh, amau hih khialhna hangin tua kamciam thumaan vanthakte leh leithak cihpen khelzolo hi.

Hun nunung ciangin, eite lametna hong zahkosak ding (2 Peter 3:3–7) uhhi. Ahihhang tua amau hong zahkona pen, laisiangtho sungah hong zahko ding hi ci in a genkholsa a tangtunna hilel hi. 

Tukal sungteng in, minthang kamciam ahi vanthak leh leithak, vantung biakbuk, Pasian hong ompihna, sihna leh khitui a tawpna leh a nunungpen ah – Pasian hong itna in a gualzawh siangna cihteng sinding hihang. 