---
title:  Amah Ei Adingin Si
date:  29/10/2022
---

### Tukalsung Simding
Mang. 13:8; Mate17:22, 23; Mark 9:30–32; John 19:1–30; Rom.6:23; 1Cor. 1:18–24.

> <p>Kamngah</p>
> “Moses in gamlak ah gul a khai mah bangin Mihing’ Tapa zong hong kikhai ding a; Amah a um mi khempeuh nungta tawntung ding hi.” John 3:14, 15.

Sihna leh phiangsiah kipelh theilo kici hi. Dik khin samlo hi. Phiangsiah kipelhthei a, sihna pelh theilo mah hi. Sihna zong kum tawmno khat peuh kisotto theisam ahih hang, a sawtlo mahin hong tung teitei hi. Misite, midik leh migilo a kibang in, munkhat mahah tawpkhawm cih i theihsa hi a, thawhkikna lametna pen eite adingin kicing mahmah hi. Hih lametna beek neikei laileng, Paul in, “Khazih’ thu a um a sisate zong a mawkna mah hilai ding hi” (1Cor. 15:18) a cihpen, “Khazih a um a sisate zong vantung Pasian kiangah tawldam hithiat ta uh” cihding hilel hi.

Khazih’ sihna in eite’ upna thubulpi hi a, Ama’ thawhkikna in eite’ khamuanna ahi hi. Amah zong sihna pan a thawhkik mateng, asih photphot kul hi. Tua manin, a sihmaa a Gethsemane ah nakpi takin thuaksia in a thungetna ah, “Tu in Ka lung gim mahmah hi. Bang cihding ka hiam? Pa aw, hih hun tawh hong kipelhsak in ci ding ka hiam? Tua bang cihding a lah, hih bang a thuak ding mahin hongpai ka hi hi” (John 12:27) aci hi. Hihbang a thuak ding a cihteh siding a cihna mah ahi hi.

Tu kalsungteng, Khazih' sihna leh eite tungah hong kamciamsa tawntung nuntakna a ding in bang khiatna nei hiam cihthu sinding hihang.