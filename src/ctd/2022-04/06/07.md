---
title:  Ngaihsutbeh Ding
date:  04/11/2022
---

EGWhite, Desire of Ages laimai 685-697 “Gethsemane”; 741-758 sungah “Calvary,”;  Steps to Christ  laimai 27 ah “Repentance,” sim in.

“Vantung buppi in eite hotkhiatna sungah lunglut mahmah uh a; eite in lehtat zaw sop ding ihi hiam? Eite hotkhiat hihleh hihloh khawng neu-ngaihsut in nei keini. Ei ading hong kipiakna khawng neubawl loding hihang. Pawlkhat in tuabang in hih uhhi. Pasian hongpiak hehpihna khawng thupi simlo uh ahih manin, Pasian in muhnop sakhollo hi. Pasian’ Kha khawng kikhasia sakden theilo hi. Sawt deuh leh taikhia pah ding hi.

“Pasian in mihing a hotkhiat na’ng hih dingteng ahih khit ciangin, mihingte in amau nuntakzia sungah tua thu a simmawh bawl uhleh, amau ading pen sihna bekmah omlai ding a, man tampi piakkul ding hi. A lauhuai mahmah sihna hi ding a; amau tatkik nadingin Khazih in singlamteh tungah a thuakna teng pen a theihpih uh kulding hi. Amau in si theilo tawntung nuntakna mansuah ngei a hihlam uh a phawkkik ding uhhi. Amau’ kha hotkhiat nadingin a lian mahmah hong kipiakkhiatna in amau’ manphatna hong lak hi. Kha manpha khat mansuah khaleng, mang paisuak pah hi”—Ellen G. White, Testimonies for the Church, vol. 1, p. 124.

**Kikupding Dotnate**

`Hebrew 10:4 in, “bawngtal sisan leh keel sisan in mawhna siangsakzo ngeilo hi” cihi. 	Tua ahihleh Laisiangtholui hunlai mite koici bangin kihonkhia hiam? Leiba tawh sumleina card (credit card) tawh deihteng khempeuh kileithei ahihtei hang, tua sungah sum tampi mah thunkik kul cih thu in, hih a tunga thute koibangin hong telsak hiam?`

`2Cor. 5:18-21 sim in. Khazih in leitungbup adingin si ahihleh, banghang in mihing khempeuh hotkhiat hi lo ding hiam? Amau ading kipiakkhiatna om khin hi napi, banghangin; hotkhiat ngah ding leh a mangthang ding cihte pen eima deihteelna tawh hi sese theilai hiam?`

`“Leitung pilna” hi napi Pasian ading “a haihuai” bangteng peuh hiding hiam? Hih leitung a hoihna teng khempeuh pen piansakna pan in hong piang a hiam? Ahih keileh vannuai buppi in bangmahlo panin hong piangkhia hiam? Bang khawng tawh natehkak thei diam?`