---
title:  Hell Meikuang
date:   26/11/2022
---

### Tukalsung Simding
Mark 9:42–48; Mal. 4:1; Jude 7; 1Tim. 2:5; Sawl. 2:29, 34, 35; 1John 5:3–12.

> <p>Kamngah</p>
> “Thu khempeuh entelpha unla, a hoihte kem in” (1 Thessalonika 5:21).

Italian laphuakpa Dante Alighieri (1265–1321) in a minthang laibu, The Divine Comedy sungah sihnung ciangin kha khualzinna ci in gelh hi. Kha in inferno kici hell omna lei sungah ahi a, purgatory kici vankah dingin a kiphu kha kikholna mun ahi a, paradise kici Pasian omna mun khawngah pai uhhi cihi. 

Lagui phuahtawm peuh hinapi, Dante’ lamalte in Christiante upna huzaap mahmah a, RC upna hiphadiak hi. Amau pawlpi pulakna bulpi in; kha sitheilo a, hell, purgatory leh paradise mun khatpeuhpeuh ah paihi ci uhhi. Protestant tampitak mah in zong, kha si theilo a, sih nungah paradise ah kahto, leh hell ah tuaksuk uh ci in um uh hi. Mihing’ kha singeilo ahihleh, pumpi a sih nungsang kha zong mun khat teitei a pai dingmah ahi hi. Tua hi a, mihing pianzia telkhialhna pan upna ginalo honkhat hongpiang thei hi.  

Tu kalsungteng in laisiangtho tawh a kituak mello upna honkhat i sin ding uh a, sih nung ah bangpiang cih Laisiangtho genna zong sinding hihang.