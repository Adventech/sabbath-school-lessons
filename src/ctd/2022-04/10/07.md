---
title:  Ngaihsutbeh Ding
date:   02/12/2022
---

EGWhite, The Great Controversy 531-550 pan “The First Great Deception” leh 551-562 pan “Can Our Dead Speak to Us?” sim in.

“Pianpih sihtheihlohna upna sungah sih nung ah khuaphawk veve – gimna thuakden cihbang upna thugui in Laisiangtho hong hilhna langdo in mihing ngaihsutna leh lunggulhna bangin thugui paisak uhhi. Upna laang bang hileh, vantung a tungsa tatsa mite in amau nutsiat leitunga itlehngaih mite leh amau tungah thupiang khempeuh tawh kizom gige hi ci uhhi. Tua bangin mi sisate in a nungta laite gimthuakna, itlehngaihte’ mawhbawlna leh amau nuntak sunga dahna lungkiatna leh khuisatna khempeuh theihpih peuhmah leh amau a ding bang nopna omthei peuhmah ding hiam? Leitung a lawmleh gualteng a khoikawm in vantung nopsakna bangzah ngahthei ding hiam? Nuntakna huu in pumpi a nutsiat phetleh a kha in hellsung tungsukpah cihzong lehdona lianpi khatmah ahi hi. Lawmleh gual teng hankhuk panin tawntung gimna sungah a tunuh mugige cihpeuhmah; lungkhamna lianpi khatmah hilel lo diam!”—Ellen G. White, the Great Controversy, p. 545.

**Kikupding Dotnate**:

`Christian dangte kiangah misite leh hell omzia a gengente in, upna kipkho mahmah aneite peuhmah in, gupngah peuhmah vankahpah a, a mangthang peuhmah hell leh bawlsiatna sung tungpah uh cihi. Banghang tuabang hithei ding hiam? A telnop pen ding in, a sisa itlehngaihteng in “Topa tawh mangkhawm” saknuam uhhi (I theih teksa mahbang in leitung buaina khempeuh hong muhpih ngitnget hi). Hinapi a mangthang mite ahihleh banghang in tawntung bawlsiatna hell sung tungthei uh hiam? Ngeina in eite tungah bangzah in hong huzaap zo cihthu kikum dih vevua.`

`Christian pawlpi tampitak in laisiangtho sunga omvetlo kha sitheilo cih upna leh a kizoppih thu-tampitak mah omsak neunau uhhi. Pawlpi khat ihihna dungzui in i tangkokosa ahi misite omzia leh sihnungah nuntakzia tawh kisai bang bawltuak isa hiam?`

`Dante’s lagui The Divine Comedy pen phuaktawm peuh hi napi, sihnung ah mihing  “kha” omzia tawh kisai in thumaanlo tawh mipi huupzo mahmah hi. Christiante upna thugui peuhmah pen a pualam thudangte in huzaapzo mahmah cihtawh napilna khangto tuam salo nahiam? Christian hilote ngaihsutna khawng in Christian ahite’ ngaihsutna khawng huzaapzo mahmah ahihleh, tuagalte pan eite koibang in kidaalzo ding ihi hiam?`