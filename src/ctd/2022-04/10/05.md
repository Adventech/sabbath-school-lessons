---
title:  Pumpi Neilo Kha Omna Paradise
date:   30/11/2022
---

Protestant tampi in kha kikhol cih a uploh uh hang, midik a site’ kha in paradise ah Pasian tawh mangkhawmta cih um limlim uhhi. Pawlkhat bang in tua “khate” pumpi neilo ciliang uh a; pawlkhat leuleu in, pumpi neilo ahihhang minthang kha’ pumpi in tuam hi ci uhhi.  
Misite nungta gigelai cih upna in, Laisiangtho sunga misite’ thawhkikna leh thukhenna thuguipite simmawh bawl uhhi. Midik a sisate in paradise ah Topa tawh mangkhawm khin a hih nakleh; bang dingin thukhenna leh thawhkikna (Mang. 20:12–14) kisam lailai ding hiam?

`Sawltak 2:29, 34, 35 leh 1Cor. 15:16–18 sim in. Misite omzia leh thawhkik ding ngak ahihna koi bangin khuavak hong musak hiam?`

Laisiangtho in vantung a tungsa mite, Enoch (Pian. 5:24) leh Elijah (2Kumpite 2:9-11) te pen a hingtang in kilato a, Moses (Jude 9) leh pawlkhat pen Khazih tawh a thokikkhawm (Mate 27:51–53) cihi.  

Mangmuhna 6:9-11 sunga “biaknatau nuai pan” Pasian’ thukkikna ngak a kap kha a cihte pen, thumaan ading gentehna hibek a, kha si theilo cih upna dingin picing zolo hi. Tua banah hih khate in tawntung thaman ahi nopsakna saantuak hetlo uhhi. A mantak in cileng, hankhuk pen misite’ tawlngakna mun hi a, amau’ khuaphawk kikding hun thawhkikna ngak in khuaphawklo in om khinkhian uh hi. A sisate, midik a site zong vanlai khawngah pumpi neilo in thawhkikni ciangin amau’ pumpiciat tawh kigawmkik ding hun angak khaleng maimai hi lo uhhi. 

1 Corinth 15:18 sungah, Paul in misite thawhkikna om keileh “Khazih sungah a si mite kisia khin uh hiding hiam” ci in hong kikuppih hi lo hiam? A sihkhit uh sawtpi pek panin vantungah maangkhin uh ahihleh, koi bangin kisiakhin thei zenzen ding hiam? Midik a site in, amau’ thaman uh pen a sih phetun sangpahpah cih upna in, Laisiangthothak sunga Khazih hong pai ciangin misite thokik ding cih upna thuguipi pen nuaisiah mahmah hi. I zaktawntung thukhat hi a, sihvuina ah za phadiak hihang.

`Misite in, natna gimna bangmah thei nawnlo in tawldam takin leisungah ihmu hithiat cihthu pen “lungdamthu” hi ci in, koibang in midangte’n telcian sakthei ding nahi hiam?`