---
title:  Ngaihsutbeh Ding
date:  11/11/2022
---

EG White, The Desire of Ages laimai 769-778 “In Joseph’s Tomb”; 779-787 “The Lord Is Risen”; 788-794 “Why Weepest Thou?” 795-801 “The Walk to Emmaus; 802-808 “Peace Be Unto You” sim in.

Tuhun khangthakte in Zeisu thokik cihkhawng pen um phalo uhhi. Zeisu thokik takpi cih a sang theilo mi tampi tak adingin, mi tampitak mah in mit tawh a muh tektek uh ahih manun, tangthu kiplua mahmah hilel hi. Thawhkikna langpante’n bel, a thokik Khazih tawh kisai in a um mite in up theihna’ng thu tuamtuam a zontawm uh hilel ci uhhi.

Pawlkhat leuleu in nungzuite’n Zeisu thokik ci in hai paupau uh peuh cihsan uhhi; adang pawlkhat leuleu in, Zeisu pen singlamteh tungah a laitat nailo deuh a, khuaphawklo in a om laitak in singlamteh tungpan kilakhia pen, a khuaphawk kik ciangin, a nungzuite’n sihna pan thokik hi ci in um uhhi ci uhhi. Adang pawlkhat upna ah, Zeisu in sanggampeeng khat nei a, tua pa pen Zeisu a thokik in ngaihsun uhhi khawng cilailai hi. Khazih thawhkikna pen thukiplua mahmah lel ahih manin, mi pawlkhat in, thawhkikna a kimansuah theih nadingin thu tuamtuam zong kawikawi uhhi. Thawhkikna zong thupilua mahmah ahih manin, up theih na ding paulam tuamtuamte zong lamdang sakluat ding hituanlo hi.

“Singlamteh tungpan aw gingkhia ‘Kizo zo hi’ a cih pen, misite in zong za uhhi. Han buk kawmte pailet in, a ihmu mite phongkhia zo hi.  Tua mahbangin vantung panin Khazih kikona aw kiza ding hi.  Tua aw in hankhuk sung vutlet in hankhukte balkham ding a, Khazih sungah a si mite thoding uhhi. Honpa thawhkiklai in hankhuk pawlkhat kihong hi. Nihveina hong paikik ciangin, a manpha mi sisate khempeuh in Ama’ aw a zak uh ciangun, tawntung nuntakna silh in minthanna tawh hong paikhia ding uhhi. Sihna panin Khazih a phongkhia vangliatna in, Ama’ pawlpi phong ding a, Amah tawh minthang khawm in, ukzawhna khempeuh, vangliatna khempeuh ngah in, min khempeuh tungah tuangin, hih leitung bekah hi lo, hongpai ding leitungthak ah zong nei paisuak ding hi” --EG White, The Desire of Ages, p. 787.

**Kikupding Dotnate**

`“Kizo zo hi” (John 19:30) leh “Amah thozo hi” (Mate 28:6) cih tegel pen, a ki paukhia ngei khiatna nei pen kammal tegel ahi uhhi. Hotkhiatna a picin theih na’ngin a nihgel 	in koibangin ma pangkhawm uh hiam?`

`Biakna makaipite in, nungzuite’n Zeisu’ luang a hong guk theihloh na’ngun cinphat 	sawm mahmah uhhi. A nunglam ciangin hancingte golhguk pia zawtham in, a nungzui te’n a luang hong guksak uhhi cisak kik zawzen hi. Hih thu in Khazih hankhuk hawmbek omlai cih koibangin hong lak a, tua hankhuk hawm in Christiante a ding bangzah thupi thei ding hiam?`