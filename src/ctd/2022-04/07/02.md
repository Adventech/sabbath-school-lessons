---
title:  Seal A Kitum Hankhuk
date:  06/11/2022
---

Singlamteh tungah hong sih ciangin Khazih’ nasepsa teng a mawksuak bang ta mai hi. Satan in lah Honpa lehhek dingin Judas thuzawh ta (Luke 22:3, 4; John 13:26, 27), siampi liante leh upa te’n lah a sih ding thukhen uhhi (Mate 26:59; 27:20). Zeisu a kimat ciangin, anungzui teng in “Amah nusia in taimang lai uh” (Mate 26:56) hi. Peter in zong Amah thumvei nial sawnsawn lai hi (Mate 26:69–75). Zeisu lah suangpi kikhuak, seal kitum hankhuk sungah Rom galkapte in cingcip in lum liplep a, (Mate 27:57–66) dawi gilote’n zong encik gige uhhi. “Hihzo hileh, Satan in hankhuk sungah Khazih kilhcip ding hi” —Ellen G. White, Manuscript Releases, vol. 12, p. 412.

Leitungah a naseplai mah in, Khazih in singlamteh tungah Ama’ sihding leh thawhkik ding genkhol khin hi. Nisuahna lam mite’n ni phelkhat zong ni khat a cihbang in, “ngasa gilpi sungah sun thum leh zan thum Jonah a om mah bangin, Mihing Tapa zong sun thum leh zan thum sungmah lei sungah omding hi” (Mate 12:39, 40) ci in, Zeisu in zong na gen hi. Mun dangdang ah bel Zeisu in, Amah kithat ding a, a ni thum ni-in thokik ding (Mate 16:21; 17:22, 23; 20:17–19) ciziau hi. Siampi liante leh Pharisee-te’n tua thu thupilak bilbel uh in, a thawhkik ding zong khaktan sawm uhhi.

`Mate 27:62–66 sim in. Hih gamtatnate in thudang tampitakte tawh kopkawm in Zeisu thokik takpi ahihna hong koici kipsak naci hiam?`

Zeisu in sihna leh dawi gilote’ tungah a gualzawh ding thu a genkholh tawntung tawh kizui in, tua bang peuhmah a piangthei vetlo ding ci in nasia takin hankhuk sungah kemcing cip uhhi. Hih mite in Zeisu’ nalamdang bawlte khawng zong zakhin hihtuak uh; a mukhin zong omtuak uh hi. Hi napi, nalamdang tampi a bawltheipa khawng a thawhkik ding panin, hancingte in khaktan zo ding sazen uh ahi diam?

Hankhuk kimkot ah bang dingin cing demdam uh ai tam? A nungzuite in siluang gukhia in Zeisu thokik zohi ci mawkmawk ding maw? A thokik Zeisu kaw’h ommaw ci’n hong dong leh, Kote cihbang umpeuh vevua cithei ding maw?

`Tuate ahih keileh lah, Zeisu a sihkhit nangawn in siampi liante in nak kihtak mahmah lailai cihna hipah lel hi. A lungsim sungtawng ah bel a thawhkik ding mah lau petmah hi lo diam?`