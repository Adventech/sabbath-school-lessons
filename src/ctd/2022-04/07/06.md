---
title:  Misite Lakah Gah Masa
date:  10/11/2022
---

`1 Cor. 15:20 leh Thuhilhkikna 26:1–11 enkak in. Paul in a thokik Khazih pen koibang in “Misite’ lakah Gah Masa” ci thei hiam?`

“Gah masa” biakpiakna pen tanglai Israel mite adingin lokho mite’ ngeina biakna thuthuk khat ahi hi. Pasian pen hehpihna kidim, hong sikpa ahihlam phawkna, leitangte hong zangsak in, ankungte posak bek thamlo an zong hong lasakpa ci in pahtawina ahi hi (Paikhiatna 23:19; 34:26; Siampi. 2:11–16; Thuhilhkikna 26:1–11). Gah masa in gah kipan cihna bek hi lo in gah hoihna lahkhiatna zong ahi hi.

Wayne Grudem in, “Khazih pen ‘Gah masa’ cihna pen, Paul in, khaiciin tawh genteh in, eite pen Khazih tawh kibang ding a cihnopna ahi hi. Khai gah masa peuhmah in, a gah zomlai ding teng omzia ding hong pulakkhiatna hi a, Khazih in ‘gah masa’ i cihin zong, thawhkikni ciangin eite’ pumpi zong a nunung anlak ciangin koibang hiding, sihna pan hong phong ding a, Ama’ kiangah hong lato ding cihna ahi hi”—Wayne Grudem, Systematic Theology (Grand Rapids, MI: Zondervan, 1994), p. 615.

Zeisu han sung panin a minthang mihing’ pumpi tawh hong paikhia ahih manin, a kikhaina meima-pawn teng pua gigelai hi (John 20:20, 27). Tua ahih manin a thokik Pasian’ tate in zong amau thuaksiatna meima-pawnte pua denlai ding cihna mawleh? Tua tawh kisai in Paul in “Ka sa sungah ling” (2Cor. 12:7) a cihpen leh, “Topa Zeisu’ sila ka hihna lim” (Gal. 6:17) a cihpen puaden ding ahi diam?

“Khazih in a vangtang tawh vantung panin a kapsuk manin Paul zong mittaw a,” (Sawl. 9:1–9) tua pen a sih dong mah thuaksuak ding hi—Ellen G. White, The Story of Redemption, p. 275. Hih munah, tatkhiat misiangte in amau thuaksiatna tengmah tawh hong thokik ding cihna hi tuanlo hi (1Cor. 15:50–54 enkak in). Khazih tungtang ah bel, “a thuaksiatna teng pua tawntung ding hi. Siktukilh kikhetna pawnte in, mihing hong tatkhiatna manzah hong theisak hi” Ellen G. White, Early Writings, p. 179. Ama’ meima-pawn teng in eima ateng khempeuh beisiangsak hi.

`Khazih in a kikhaina mapawn pua tawntung ding hi. Tua in ei hong itna leh hong tatna man bangzah hong lak naci hiam? Pasian in eite hong tatna in bangzah meet kha cih koibang in honglak hiam?`