---
title:  Sihna Tungah Khazih' Gualzawhna
date:  05/11/2022
---

### Tukalsung Simding
Mate 27:62-66; John 10:17,18; Mate 27:51-53; John 20:11-29; 1 Cor. 15:5-8.

> <p>Kamngah</p>
>  “Amah ka muh ciangin misi bangin ama’ khephung ah ka puk hi.  Ahi zong in, Amah in ka tung Ama’ taklam khut hong nga a “Lau kei in. Kei pen akipatna leh Atawpna ka hi a; a nungta mipa zong ka hi hi. Sihna leh misite omna gam Keima khut nuai ahi uhhi.”(Mang. 1:17, 18).

Chiristian upna’ thubulpi in Khazih' thawhkikna hi. Paul in hihthu khauhtak in a genna ah “misite a ki hingkik saklo ding hileh Khazih zong kihingkik saklo ding hi.  Khazih a ki hingkik saklo hileh note upna a mawkna hiding a, namawhna sungmah uhah note a omlai nasuak ding uhhi. Khazih' thu a um, a sisa mite zong a mawkna mah hilai ding hi” ciliang hi. ( 1 Cor. 15:16-18). Hih thu tawh kisai pen maikal ah a kicingzaw in sinding hihang.

Paul in Khazih' sihna tawh kisai a thupitsakte banah, “note kiangah ka om laitak in singlamteh tungah Khazih sihna’ thu simloh thudang peuhmah ngaihsutloh dingin ka ngaihsutsa ahi hi” (1 Cor. 2:2) ci a, Khazih' thawhkikna lobuang thudang peuhmah a hoihzaw omsaklo hi. Christian’ upna leh hotkhiat ngiimna sungah Zeisu’ thawhkikna bangzah in phamawh hiam acihna ahi hi.

Hi setaleh, mi tampi in misite pen “Topa tawh maangkhawm” sakkhin pahpah uh a hih manun, Khazih' thawhkikna leh eite’ thawhkikna in bangzah thupi cihzong telzawh ding haksa mahmah tahi.