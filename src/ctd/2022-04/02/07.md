---
title:  Ngaihsutbeh Ding
date:  07/10/2022
---

EGWhite, Patriarchs and Prophets Laimai 52-62, “The Temptation and Fall” leh laimai 63-70 “The Plan of Redemption” Education laimai 23-27 sungah “The Knowledge of Good and Evil” sim in.

Asawt nailo in, Sihkuan Thute (Near Death Experiences (NDEs) cih zonna kinei hi. Mihing a sih ciangin lungtang kipeel khawl in husanna khawl hiphot hi. Tua khit ciangin thudangkhat tawh hong nungtakik in khuavak bangin omuh ci hi. A sisa tanaute tawh zong kimusak lianglai uhhi. Mi tampi, Christiante nangawn in, sihna tungtang thuman taktak telzolo uh a, hih muhkhiat thute tungtawn in kha sitheilo cihlam kipsak zawsop uhhi. Tua bang a phukha mite in NDEs sung ah a muhte in amau hehnepna piamahmah in itna, kilemna leh hoihna hong guan hi ci uhhi. Khazih sungah hotkhiatna, mawhna leh thukhenna cihkhawng zakhalo zaw uhhi. Christiante a ding sih nung nuntakzia ciamkha uh kisa uh a, Christian upna bulpite lakpan themcik beek ngah kisa uh hi lo diam? Khangthak upna kihilh bangkek hi uh a, a sihma in Christian upna tawh kigamla zawsop uhhi. Tua banah Christian upna thuguite tualai panin ngah thei hinapi in, Christian khatbeek in NDEs cihpen Christiante vantung muhkholhna hi banghang in cilo uh hiam?

**Kikupding Dotnate**

`Adam leh Eve phutkhak thute panin Pasian hong mawhmaisakna in mawhna suulzui teng lumlet gawp hetlo cih koibangin hong lak hiam?`

`Sialehpha theihna singkung pen Adam leh Eve adingin a galpa’ mitphial hongsuak hi. Eite zong mawhzolna sung i lut theih nadingin bang “mitphial” khawng omthei ding hiam?`

`Satan in “Khazih in hong kut thukhunte pen ei upmawh sangin zaangzaw hi cih upna hangin, leitung’ nate tawh helzau gawp khathei ding hi” ci in Pasian’ mite zolsawm mahmah hi. —Ellen G. White, Testimonies to Ministers and Gospel Workers, p. 474. Hih kawipilna thaang sungah na awkkhakloh nadingin bang bawltuak na kisa hiam?`