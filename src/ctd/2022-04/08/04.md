---
title:  “Amah Ka Phong ding hi”
date:   15/11/2022
---

Nalamdang a bawlna khat ah, khomun leh ngasa tawmno khat bek tawh mi tulnga vaak hi (John 6:1–14). Mipi in Amah kumpi suaksak nuam cih thei ahih manin (John 6:15), a nungzuite tawh Galilee tuipi galkhat lamah paikhia uh hi. A zing ciangin zong mipite’n a nung zui ngeingai leuleu uh a, nuntak tawntungna silpiak bulphuh in Nuntakna Khomun cih sermon khat hilh hi (John 6:22–59).

`John 6:26–51 sim in. Zeisu in tawntung nuntakna leh misiangthote thawhkikna koibang in kizomsak hiam?`

A sermon sungah Zeisu in tawntung nuntakna tawh kisai thubulphuh thum pulak hi. Khatna ah, Amahmah pen “leitung nuntakna a pia ding vantungpan hong kumsuk khomun” John 6:33, 58) kici hi. “Keimah in nuntakna khomun ka hi hi (Greek egô eimi) (John 6:35, 48), Laisiangtholui sung a lian “Keimah” (Pai. 3:14) acih pen Keimahmah hi ing cihi. Anihna ah, tawntung nuntakna pen ama’ sungbek ah oma: “Kei kiangah hongpai peuhmah”, “Kei hong um mi” in thupha ngah mi ahi hi (John 6:35) cihi. A nunungpen in, sih theihlohna leh a nunungpen thawhkikna kizomsak a, “ni tawpni ciangin amah ka phong ding hi” (John 6:40, 44, 54) cihi.

Zeisu in hih kamciam zong pialai hi: “Aman takin kong gen in ah Kei hong umte bekin nuntak tawntungna ngah hi” (John 6:47). Nuntak tawntungna pen tumahmah in hong kipia ahi hi. Himah leh thu-umte si nawnlo pah ding cihna zong hituanlo a, “amah phongkik ding” (John 6:40) a cih tawh kizui in, a sisa thu-um khat nungta kik ding cihna ahi hi. 

Khazih lopeuhmah tawh kuamah in tawntung nuntakna neilo hi. Khazih i saankhit tawntung nuntakna khamuan khit nangawn, sithei mi kihilai veve a, leisihna ki silai veve ding hi. Nihveina hongpai ciangin, Zeisu in hong phong ding a, tua ciangin i neihkhitsa sihtheih lohna hongpia ding hi. Hipen silpiak hi a, leitung ah kha sitheilo cih upna mawkmawk tawh kibang lo, upna tungtawn in Zeisu in Ama’ dikna tungtawn in hongpiak khong ahi hi.   

`Zeisu upna tungah kingakna tungtawn in tumahmah in tawntung nunna nei cileng! Tulaitak in si thei leh natlesat kidim nuntak huntom sungah koibang in tha hongpia naci hiam?`