---
title:  Pengkul Hong Gin Ciangin
date:   16/11/2022
---

Thessaloni mite in nihveina Topa hongpai dong a nungta mi peuhmah tawntung nuntakna ngah dingin lungmuang mahmah uhhi. “Topa hongpai ciangin, amau lemet thupha teng taan in a sihkhak loh nadingun, a lawmlehgual teng hoihtakin kemcing sitsetzo uhhi. Tua pipimah khat khit khatin kila-khia zel ahih manun, a misite maitang en kawmkawm in tua tawntung nuntakna zong lamen ngam nawnlo phial uhhi.”—Ellen G. White, Acts of the Apostles, p. 258.

`1 Thessalonika 4:13–18 sim in. Paul in hih up khialhna koici hilhcian kik hiam?`

Hih paikhialhna tangthu pen, “Zeisu sungah a ihmu mite Amah in hong tonpih ding” (1Thess. 4:14) a cihna tungtawn bek hilo hi. Kha si theilo cih upna a nei mi tampi takmah om a, tua mite in, midik a sisa vantungah Pasian tawh a omkhawm sateng in, Khazih hong paisuk kik ciangin hong zuisuk ding cih upna omsa hang ahihi. Tua kha khempeuh in amau’ pumpi ciat tawh ki gawmkhawm kik thei ding ci uhhi. Hihbang a khiatna pen Paul misi thu a genna dangdangte tawh kizawitawn khollo hi. 

Adventist ahi lo khatin hih munsan a khiatdaan sim dih lecin: “Thessaloni a Chrsitiante in a pawlpimi a site a ding lametna a neih theihna uh pen, Khazih hongpai kik ciangin thu-ummi a sisa teng ‘hong tonpih’ ding ahih manin, amau tawh ‘omkhawm’ thei ding ci in um uh hi. Hih upna bang ahih leh, Khazih hong paikik ciangin ‘tonkhawm’ thei uh ahih manun, a nungta lai mite mah bangin Topa’ minthanna sungah kihelkhawm thei veve cihna ahihi.”—Jeffrey A. D. Weima, 1–2 Thessalonians, Baker Exegetical Commentary on the New Testament (Grand Rapids, MI: Baker Academic, 2014), p. 319.

Midik a sisate’ kha in vantung ah Topa tawh mangkhawm khin peuhmah leh, Paul in zong Christian lametna ahi a nunungpen thawhkikna’ thu gen kul nawnlo a; Topa tawh mangkhawm khin uh a cih ding hiziau hi. Ahih hang amah’n “Zeisu sungah a ihmu mite” (1Thess. 4:14) ni tawpni in hong thokik ding cizaw hi. 

Tua thawhkik ding lametna in khakham vei Thessaloni mite hehnemzo mahmah hi. I it  leh ngaihte sihna khutvot in hong laksak ciangin, eite zong hih lametna mahin lungmuanna hong piazo ding hi.