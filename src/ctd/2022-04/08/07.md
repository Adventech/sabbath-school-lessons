---
title:  Ngaihsutbeh Ding
date:   18/11/2022
---

EGWhite, The Acts of the Apostles laimai 255-268 “The Thessalonian Letters” leh 319-321 “Called to Reach a Higher Standard” sim in.

Stephen Cave genna ah, “Christiante peuhmah han panin a pumpi mahmah thokik ding cih upna a neih manun, Rome mite in tuathu a piantheihloh nading in khaktan theih zah in khak uh cihi. Gaul ah bawlsiatna ciaptehna sungah, galhangte peuhmah kithat masa in, a pumpi uh pen a uihding in niguksung phumlohsa in koih uh a, tuakhit ciangin haltum uh in a vut uh pen Rhone gunpi sungah paai uh a – ‘A thawhkik dinguh en ni’ ci uh cihi,—Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105. 

Hih bang biakna lam ki-uppihlohna khawnglelte pen tangthu hilel a, Laisiangtho kamciamna peuhmah sukha vetlo hi. Eite sihna in koibang peuh hitaleh, sihna panin Zeisu a phongkhia vangliatna in eite tungah zong hihtheilua hi. 

“Paul in ‘Zeisu sungah a ihmu mite Pasian in hong paipih ding’ (1Thess. 4:14) ci hi. Mi tampi in vantung pan Khazih hong tuahsuk ciangin a ihmu sate zong hong tonpih suk ci in khia uh a; Paul in, misite Khazih in phongding a, Pasian in han sung a ihmu mite samkhia in vantung ah lato ding cibek hi. Thessaloni pawlpi mite bek hi lo, ei Christiante a ding zong ahi hehnepna manpha lua! Minthang lametna ahi hi.”—Ellen G. White, the Acts of the Apostles, p. 259.

**Kikupding Dotnate**:

`Mikhat peuh in: “sihna in nang honglak leh, a vekpi in hong laksak a, mihing’  nuntak in khiatna nei nawnlo dong in hong susia hi” cihi. Himah hi. Tua ahihleh khiatna nei mello nuntakna sungah bang lametna peuh nei zawzen ihi uh hiam?`

`Picinna ah khantoh zelding a kisapna (Phil. 3:12–16) leh Khazih a nihveina hong pai ciang bekin a kingah panding kisiat theihlohna pen koibang in kiton sakthei ding hiam (1Cor. 15:50–55)?`

`“Simtham kilakkhiatna” a um mi khatpeuh tungah upkhialhna ahihlam koibang in teltheisak ding na hi hiam?`

`1 Cor. 15:12-19 simkik in. Hih mun in misite pen ihmu hizaw a vantungah Zeisu tawh mangkhawm a hihlohna bangteng gen hiam? Misiangtho a sisate in vantungah Zeisu tawh mangkhawm khin takpi leh bangteng piangthei ding cinuam naci hiam?`