---
title:  Mihing’ Pianzia Theihtelna
date:  08/10/2022
---

### Tukalsung Simding
Pian. 1:24-27; 2:7,19; Mate. 10:28;  Thuhilhsia  12:1-7; 1 Kumpi 2:10; 1 Kumpi. 22:40.

> <p>Kamngah</p>
> “Topa Pasian in leilak panin mihing bawl a, a nak sungah nuntakna hu sangsuk hi. Tua mi pen nuntakna nei mihing hongsuak pah hi.” (Pian. 2:7).

“Na si ding uhhi” (Pian. 2:16,17) cih Pasian’ kammal leh; “Na si taktak kei ding uhhi” (Pian. 3:4) cih Satan’ kammal kikal ah kitelkhialhna in Eden huansung bekah hi lo in, tangthu sungah paisuak hi.

Mi tampitak in Pasian’ kammal leh Satan’ kammal tonkhawm saknuam tawntung uhhi. Amau adingin “Na siding uhhi” cihpen, a kisiathei leitung pumpi hisak uh a, “Na si taktak kei ding uhhi” cih pen, kha si theilo cihna hi ci uhhi.

Hih banglian pen hi theilo hi. Pasian’ kammal tawh a kitukalh Satan’ kammal in tonkhawm thei mawk ding hiam? Leitung pumpi a sihnung ah na khat peuhpeuh a hi vetlo kha khatpeuh omthei lai ding hiam? Thu ngaihsun siamte ngaihsutna leh science pilna khawng tawh hih dotna dawnsawm pongmawk mahleh, Laisiangtho a bulphuh Christiante in; hong Piangsakpa vanglian Pasian bekmah in hong telcian (Late 139) ahih thu theih huai hi. Ama’ thubu bekmah in hih a thupi dotna teng dawngthei bek hi.

Tukalsung tengin mihing pianzia leh sihna sungah mihing’ omzia teng i sin ding hi.