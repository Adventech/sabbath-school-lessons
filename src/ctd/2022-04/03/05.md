---
title:  “Misi in Bangmah Theilo”
date:  12/10/2022
---

`Job 3:11–13; Late 115:17; 146:4; leh Thuhilhsia 9:5, 10 sim in. Hih munteng panin sihna sungah mihing’ omzia bang kitheikhia hiam?`

Laisiangtho hilhciansia pawlkhat in (Job 3:11–13; Late 115:17; 146:4 leh Thuhilhsia 9:5, 10) cihteng pen lagui bangin a kigelh ahih manun, sihna sungah mihing’ dinmun hitheilo hi ci uh hi. La kiphuak pawlkhat pen a deihna kician mello in, telkhialh baih mahmah ahih hang, hih mun santeng pen tuabang daante hi lo hi. A kammalte kitel mahmah lel a, a thuluanzia zong Laisiangtho lui paizia tawhzong kizawitawn peuhmah hi.

Job 3 sungah zong, Job in ama’ thuaksiatna tampite hangin a suahkhiatna kisik hi. A lipkhap huai ama’ thuakna hangin suakkhia ngeikei leh utliang zaw hi. A suahlai in sipah lelleh, amah ihmu hithiat lelin tawldam hithiat ding cih thei hi (Job 3:11, 13).

Late 115 in zong, misite pen a gamdai khipkhepna munah kikem: “misite in … Topa a phat kei uhhi” ci hi. Late 115:17. Mi citak mahmah a sisate in vantung ah Pasian biaktuak hetlo uhhi.

Late 146 sungbang ahihleh, ngaihsutna nasep khempeuh sihna sungah tawp: “A husanna a bei ciangin leiah ciahkik uh a, tua ni mahmah in a ngaihsutnate uh beita hi” (Late 146:4) cihi. Hih pen sihna sungah thupiang Laisiangtho genna kician mahmah khat ahi hi.

Thuhilhsia 9 in zong “misite’n bangmah theilo” han sungah “nasep leh thungaihsutna, pilna leh theihna cihte om nawnlo” (Thuhilhsia 9:5, 10) ci hi. Hih kammalte in Laisiangtho sunga misite in khuaphawklo a cihpen kipsak phapha hi.

Laisiangtho in sihna sungah khuaphawkna omlo a cih manin, Christiante patauhluat ding zong hituanlo hi. Amasa in, a kuang tawntung hell leh gup ngahlo misite kikholna purgatory cih tegel pen a omlopi ahi hi. A nihna ah, Khazih sungah a si mite pen a lamdang thaman in hong ngak hi. “Thu ummite adingin sihna pen, thu neucik khat hilel a, Christiante adingin zong sihna in ihmutna, khuamial sungah tawmvei gamdaihpakna ahi hi. Nuntakna pen Khazih in Pasian sungah hong kepsak a, eite’ nuntakna ahi Khazih hong kilat ciangin note zong Ama’ minthanna sungah na kilang ding uhhi” John 8:51, 52; Col. 3:4.”—Ellen G. White, the Desire of Ages, p. 787.

`Khazih sunga misite ngaihsun dih in. Sihna sungah a mit uh a sitkhit kum 1500 maw, kha 5 maw, a kibang hilel hi. Amau theihkik masakpen ding pen Khazih hong paina hipah hi. Tua hi a, ei a nungtalai mite sangin mi sisate hoh hampha zawsop salo na hiam?`