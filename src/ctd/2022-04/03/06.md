---
title:  A Pate Tawh Tawlnga Khawm
date:  13/10/2022
---

`Piancil 25:8; 2Samuel 7:12; 1Kumpite 2:10 leh 1 Kumpite 22:40 sim in. Hih munteng panin sihna’ thu bangteng na theihbeh hiam?`

Sihna leh kivuina pen Laisiangtholui in thudangpi khat in pulak hi. A cihna khat pen, a mipihte kiangah kikaikhawm cihi. Etpak theih dingin, Abraham bang pen, “a hu tawpna sang in, a teek kum tampi apha, a khangham in si a, ama’ mite tawh kivuikhawm hi” (Pian. 25:8) cihi. Aaron leh Moses zong a mite kiangah kigawm uhhi (Thuhilhkikna 32:50).

`A hoih leh a sia kumpite zong a sih uh ciangun a paina mun kibang a cihthu hangin sihna thu bangteng na telbeh thei hiam? (2Kumpi 24:6, 2Khang. 32:33).`

Sihna pen a thudang khat tawh a genna ah, thuaksiatpihte tawh tawlngakna zong na ci hi. Kumpi David a sih ciangin, Laisiangtho in “a pate tawh tawlnga khawm a, David khuapi sungah kivui” (1Kumpi 2:10) cihi. Hebrew kumpi pawlkhat, a citak tawh a citaklo tawh, tua bangin kipulaksak hi.

Thuaksiatpihte tawh tawlnga khawm cihpen thu thum in kitelgen thei hi. Khatna ah, khatvei teitei, eima’ nasep gimna tawlna pan tawlngak hun hong tung teitei ding cihna hi. A dangkhat ah, eima deihteel luat ahi khollo, eima mai ah pute pate in thuaksia khinzo uh a, eite a thuaksia masa kihi khollo hi. A thumna, amau’ gei mahah kiphumna tawh, khuaphawk nawnloh hun sihna sung nangawn ah, eibek ki tang omlo in ki omkhawm cihna ahi hi. Tulai a tang omnuam mite adingin bangmah thupitna aneih kholloh hang, tanglai in thupi kisa mahmah hi.

Khazih sungah a si mite zong, it leh ngaihte kiangah kiphum thei lel hi napi, amaute in khat leh khat kizopna bangmah neilo uhhi. It leh ngaih Khazih sungah a sisa mite in, ihmutsipna pan hong thawhkik masiah; khuaphawklosa mah in ompaisuak ding uhhi

`Misite in khuaphawk gigelai henla, a nungtalai it leh ngaihte thuaksiatna khawng sih khit nungah mumu lai thei dingin ngaihsun dih in. Misite ihmutna pen a nungtalai mite a ding in hehnepna hithei lai ding hiam?`