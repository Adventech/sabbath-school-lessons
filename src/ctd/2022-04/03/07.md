---
title:  Ngaihsutbeh Ding
date:  14/10/2022
---

EGWhite, The Great Controversy Laimai 531-550 sungah “The First Great Deception” sim in.

Aki-aatngei hi lecin, khuaphawklo in hong kibawl ding ahih manin, misite omzia ding zong nangaihsun theilel ding hi. Tua laitak hunlian bangpen, khuaphawklo cihsam hang, khuak in nasem gigelai hi. Misite omzia ding lungngaihpih dih lecin, khuak in nasem nawnlo, nakhempeuh tawlnga khinzo hi. Misite theihpen ding khat pen sihna sungah mitsisuk ding uh a, a theihkik leuleu ding uhpen; Zeisu nihveina hong paikikna ahih keileh, kum tulkhat khit hong paisuk ciang (Mang. 20:7-15) in mu ding uhhi. Tua masiah peuhmah, misite, midik leh migilo khempeuh, tawlnga uh a, tawlkhat sung bangbek hilel ding hi. Ei a nungta laite a dingin, sihna pen sawtpi tawh kibang ding hi. A nungtalai mite a ding in a sawt hang, a si mite a ding in hivat lel ding hi.

“Mihing khempeuh’kha in, a sihphetun vantung ah lengto pahlian hileh, nuntak ding sangin sihding khawng ki lunggulhzaw tham ding hi. Hihbang in nuntakna a beihun hongtung ding ci in mi tampitak in um uhhi. Gimna, launa, lungkiatna in hong tuam ciangin a ngotmahmah i nuntakna in, vantunglam ah leengto dildeel in tawntung leitung ah omding cihpen haksa kisa khol nawnlo ta hi”—Ellen G. White, The Great Controversy, p. 539.

“Laisiangtho sungah sihni ciangin; midikte in thaman sangpah in, mi gilote in daan thuakpah cih zong omvetlo hi. Tuan Pu Pate in tuabangthu hong nutsiat hetlo hi. Khazih leh a nungzuite in zong tuabangdaan genkiau ngeilo hi. Laisingtho in misite peuhmah vantung paipahlo cih teltek in hong hilh hi. Thawhkikni dong ihmu hithiat uh cihi”—pp. 549, 550.

**Kikupding Dotnate**

`Laisiangtho in mihing nungta khat – kikhen khiatloh ciang bekin khuaphawk- a cih pen in, sihna omzia telsemsem nading hong koici huh naci hiam?`

`Kha in si theilo cih upna nam tuamtuam in leitung buppi huzaap zo hi. Eima’ thupuak ahi misite omzia in bangzah in thupi ding hiam? Ei Christiante lak nangawn mahah tua thu banghang in kilangdo hiam?`

`Misite omzia telcianna in, eima mitmuh in hongpiang ding thute panin koibang in hong kemzo ding hiam? Cihnopna ah, banghang in i muh khempeuh muanhuai tuanlo thei a, i muh ai’hke’h mu i kisak khat pen tanaute’ khatpeuh i kha cihbang 	peuh kici mawkmawk hi.`