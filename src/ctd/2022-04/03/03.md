---
title:  “A Mawh Kha Si Ding Hi”
date:  10/10/2022
---

`Ezekiel 18:4, 20 leh Mate 10:28 sim in. Hih munsante in mihing’ kha omzia koibang in hong telzaw sakthei hiam?`

Hih leitungah mihing nuntakna in tolo banah tomno sungbek ahi hi (Isa. 40:1–8). Mawhna a baang peuhmah kipngeilo hi. “Mikhat hangin leitungah mawhna hong oma, tua mawhna hangin sihna hongpiang hi. Mi khempeuh mawh uh ahih manun mi khempeuh tungah sihna hongtung hi” (Rom. 5:12). Sihna in zong mawhna suulzui hiziau lel a, nuntakna khempeuh sukha gai ding hi.

Hih tungtangah Laisiangtho gen nam nih om hi. Khat pen mihing leh ganhing a nihgel mahin si uhhi. Kumpi Solomon in “a tawpna ah mihing leh ganhing atuah dinguh kibang a, ganhing mah bangin mihing zong a si hi. Mihing leh ganhing in a kibangin nuntakna huu nei a, mihing leh ganhing nuntakna a kimanna bangmah omlo ahih manin, mihing in ganhing sangin a hoihzawkna bangmah omtuanlo hi. A nihtuakun mun khatah tungkhawm dinguh a, leivui panin pianguh ahih manun, leivui mah suakkik ding uhhi” (Thuhilhsia 3:19, 20) cihi.

A nihna ah, mihing’ pumpi sihna pen amah anungta kha ahihna tawpta (Heb. nephesh) cihna hi. Piancil 2:16, 17 ah, Pasian in Adam leh Eve tegel kiangah, sialehpha theihna singgah ne in a mawh peuhpeuh uh ciangin a si ding uhhi ci in vaukhol khinzo hi.

Hih vauna mah tawh Topa in Ezekiel 18:4, 20 sungah vaupha kik hi: “a mawh kha in a si ding hi” cihi. Hih kammal in zong cihnopna nam nih mah na neilai hi. Kha in, mihing khempeuh mawhnei ahih manun, eite kehmpeuh teek ding siding i hiciat uhhi (Rom. 3:9-18, 23). Laisiangtho in a cihnopna dangkhat penin kha si theilo cih upna pen om saklo hi. Kha pen silo lel in nadang khat peuhpeuh ah omkeei mawkleh, a si taktaklo i hilel ding uhhi.

Laisiangtho in sihna tungtang teelding hong thupiak pen, pumpi neilo kha in a lutna’ng vantunggam, kha kikholna purgatory leh hell khawng teel ding cilo hi. A gennop bulpi penin Khazih sungah a si mite a nunungpen thawhkik nading ahi hi. Zeisu in nuntakna khomun a thuhilhna ah “Topa mu in a um mi khempeuh in nuntak tawnntungna ngah in, nitawpni ciangin ka hinsak ding, ka Pa in hong deih ahi hi” (John 6:40).

`Khazih in hongpai masakna tungtawn in, hong paikikna ding a kipsak pen; (hong paikik keizenleh hong pai masakna in bang phattuamna nei ding), ei thu-umte a ding banghang in thupi hiam? Hong paikik nawnkei lelleh bang lametna i neithei ding hiam?`