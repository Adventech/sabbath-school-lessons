---
title:  A Cingtaak Vannuai Ah Langdona
date:  24/09/2022
---

### Tukalsung Simding
1John 4:8, 16; 1John 4:7–16; Ezek. 28:12–19; Isa. 14:12–15; Mang. 12.

> <p>Kamngah</p>
> “Nang khuavak’ ta, Zingsol, Babylon kumpipa aw, vantung panin bangci kiat na hi hiam? Minamte a niamkoihpa ahi nangmah leilak dongah hong bangci kiphuk ahi hiam?” Isa. 14:12.

Thu ngaihsun mi tampi takin gitlohna bulpi kanpha mahmah uhhi. Gitlohna a om man bek in hoihna kidawk thei hi ci in a ngaihsun mi tampi zong om veve hi. Pawlkhat leuleu in, leitung pen a cingtak in piang hi napi, gitlohna hong lut kha hi a ci zong omhi. Greek mite taang upna khat ah, Pandora in a bung a hon ciangin, bung sung pan gitlohna namkim lengkhia in leitung khempeuhah kizeel hi cihi (gitlohna bulpi gencianlo hinapi, tua bungsungah kikhol cipong hi).

Tua tawh kilehbulh in, Laisiangtho in, hong it Pasian pen vangliatna kidim (1Khang. 29:10, 11) a, picing hi cihi (Mate 5:48). Ama’ nasepna kicing (Thkna. 32:4) a, leitung a piansak mahmah zong hipah hi. A kicing leitungah gitlohna in koibang in hongpiangthei hiam? Piancil 3 in a cihna ah Adam leh Eve pukna in mawhna, gitlohna leh sihna hong tun hi cihi. Tua dawnna in ngaihsut huai thu nih omsak hi. Amau puk mapek in Eve a khempa “gulpi” a om manin gitlohna om khinzo hi (Pian. 3:1–5). Tua ahih manin, tulai hun mahmah in eite hong ukcip tua gitlohna bulpi zonkhiat nading pen, mihing pukmapek panin kipat kul hi.