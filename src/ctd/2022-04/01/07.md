---
title:  Ngaihsutbeh Ding
date:  30/09/2022
---

EGWhite’ kammal, Patriarchs and Prophets Laimai 33-43 ah “Why Was Sin Permitted?” leh The Great Controversy Laimai 492-504 ah “The Origin of Evil” sim in.

“Satan leh a vanmite in vantung vangliatna, Pasian a zahtakhuaina, a minthanna teng mukhin napi uh langdo kha a hihmanun, hotkhiatna a ngah na’nguh lametna om theilo hi. Amau theih ngeisa Pasian’ vangliatnate lobuang a dang vangliatna thak lamdang zong Pasian in lakngei tuanlo hi. Genzawhloh vangliatna sungmah ah langdo thei uh ahihleh, tua sang a hoihzaw lai dinmun ah koihtheih na’ng zong omtuanlo hi. Amaute’ lunghianna langdona leh maunopna lungsim tungah a gualzo zawtheilai ding vangliatna a kisiit khinkhian cih zong omtuan nawnlo hi. Amau’ mawhna leh a thuakkik ding uh peuhmah pen vantungah amau khatciat a kisang koihna dungzui in kigual ding hi.”—Ellen G. White, Confrontation, p. 21.

“Satan’ lampialna leh, tua tungtawnin mihingte a khemzawhna vang pen Pasian leh Khazih in, a kipatcil pekpan in theikhin uhhi. Mawhna omthei dingin Pasian in thupia ngei lo hinapi, omthei ding cih mukholzo ahih manin; tua tawh kisai a hihding daan bek geelkhol hi. Leitung a itna lianlua mahmah ahih manin, a Tapa neihsun piakkhiat ding kamciam pah a ‘Amah a ummi khempeuh kisialo in tawntung nunna a ngahtheih na’ng uh ahi hi’ John 3:16.”—EGWhite, the Desire of Ages, p. 22.

**Kikupding Dotnate**

`Mawhna kipatna tungtangah Pasian in vaipuak a neihleh neihloh nakpi takin kikum dih un. Koici khensat ding ihi hiam?`

`Gitlohna tawh kisai dotna khempeuh pen singlamteh in koibang in vengsak hiam? Gitlohna a kipatna telphat theih nadingin; banghangin singlamteh in thulaigil hithei ding hiam?`

`Kum tul tampi sung mawhna i thuakkhit ciangin, Satan in zong ama’ langdona’ gau a thuak dingteng  tellua mahmah khin ding hi. Tua pipimah banghangin Pasian langdo kenkon hiding hiam?`

`Mate 5:43-48 sungah, Khazih in, a kikhel ngeilo Pasian hong itna gen a, tuapen eite khatleh khat i kilah ding lim ahi hi. Na innkuansung leh na pawlpi sungvuah koibang in zangthei ding nahi hiam?`