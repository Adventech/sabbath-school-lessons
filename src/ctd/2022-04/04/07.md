---
title:  Ngaihsutbeh Ding
date:  21/10/2022
---

EGWhite’ lai, Prophets and Kings Laimai 722-733 sung “Visions of Future Glory” simin. Tuhun science in na khempeuh pen atom tawh kibawl ci uh a, tua zong pen a neuzaw lai namnih quarks leh leptons kigawmna hi a, pumpi a piantheih nadingin tuate kigawm ci in um uhhi. Pumpi pen quark leh lepton kigawmna pan piang takpi ahih leh, hong piangsak bek hi lo in hong nungta zomsak Pasian in; tua quarks leh leptons gawmphakik in hong phong theilel lo ding maw? Pasian umlo Bertrand Russell in, thawhkikna zahpih nuamlua kisa in, ‘mihing’ sa nete nekgawp mite bangcih ding, a sateng uhlah ki negawp khinta cileng, thawhkikni ciang koibangin a thokik tam maw’ cise hi. Topa in bel olno takin quarks leh leptons tegel gawmkhawm ziau in pumpi piangsak ziau thei ahih mahbang in; tua hun ciang in eite zong tua quarks leh leptons hong gawmkik in hong bawlpha ziau lello ding maw? I pumpilui tektek kisam saselo a, a dang khatpeuh tawh zong hong bawlthei lel hi. Ama’ kammal tawh tua quarks leh leptons tegel thupia in sawl leh zong piangziau hi. Bangpeuh hitaleh, vanpi leipi a piangsak Pasian Amah hi a, mi sisate ka thokiksak ding cih hong kamciam umsuk peuh in.

“Nuntakna a piapa in thawhkikna masa ah, a Tatsa mite sam dingin, a nunungpen pengkul hong gin ciangin gualzawhna lianpi tawh gualzo tawntung dingin hong paikhia ding uhhi. A ihmu misiangtho khempeuh in, suangmanpha bangin a kikemcing ding leh Pasian mahmah in amau’ min uh a thei ding in hong tho ding uhhi. Amau’ nuntaklai mahin Honpa’ vangliatna in amau’ sungah teengin Pasian innkuanpihte ahih manun, sihna sung pan a ki lakhia uh ahi uhhi.”—Ellen G. White Comments, The SDA Bible Commentary, vol. 4, p. 1143.

**Kikupding Dotnate**

`Galaxy trillion 2 bang om dingin ki um a, khatsim sungah aksi billion tampi mah omkhawm uhhi. Aksi pawlkhat in amau kimkot in a pai leitung tampi mah nei uh a, eima’ Ni zong a kihel ahi hi. A lamdang mahmah Pasian’ vangliatna ngaihsut sak lecin, tua aksite piangsak bekthamlo gamtangsak in kemcing in a min zong  theilai  hi (Late 147:4).  Hih a dipkuathuai thute pen, Pasian in misite thokik saktheilua cih hong lakna hilel hi lo hiam? Tuateng khempeuh eite tungah hong lakkhinzo ahihteh, misite thawhkik ding khawng zong Ama’ vangliatna in cinzolo se ding maw?`

`Hebrew 11 in zong tanglai a “upna galhangte” honpi khat mah hong pulak khinzo hi. Zeisu’ thawhkik mapek lai, Laisiangtholui sungah zong, hihbang upna om khin cih thu hih miteng in koibang in hong thahatsak na ci hiam?`