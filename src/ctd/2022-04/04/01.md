---
title:  Thuciamlui Lametna
date:  15/10/2022
---

### Tukalsung Simding
Job 19:25-27; 1 Tim. 6:16; Late 49; 71; Isa. 26:14, 19; Daniel 12.

> <p>Kamngah</p>
>  “Abraham in a upna hang mah tawh, Pasian biak nadingin a tapa Isacc na pia ngam hi. Pasian’ ciamna mah bangin tua a tapa neihsun mah Pasian biak nadingin Abraham in pia dingin na kithaw hi.  Pasian in a sisa nangawn hingkiksak thei ding hi ci in Abraham in a up mah bangin, Abraham in a sisa a tapa Isaac a limin a ngahkik ahi hi.” (Hebrew 11:17, 19).

Thuciamlui lametna pen, mi sisate thawhkikna nunung omding cih Pasian kammal tungah ding hi a, Greek mite upna ahi kha sitheilo cih tung khawngah ding hi hetlo hi.

Mihing’ pumpi a om nawnloh khit, vutlevai a suah dikdek khit khawngteh, ki nungtasak kik thei ding hiam? Kum za tul lai khawng in a sisa khatpen, amahmah kitheikik thei ding maw?

Hih dotnate in nuntakna’ thu thuk sungah hong lutpih hi. Pasian in nisim mahin nuntakna hongkawm ahih manin a nungta ihi uhhi. A thuthuklua nuntakna omzia kipatna theise kei taleng zong, a kipatcil in Pasian in; Ama’ vanglian kammal tawh, bangmahlo panin nuntakna bawlthei ahihleh (Latin ex nihilo) mihing nuntakna a nei ngeipa tungah a piakkik theih nading a pilna banghang in muanglah ding ihi hiam?

Tukal sungteng, thuciamlui hunlai a thawhkikna kamciam teng, Job kammal, Laphuakpa leh kamsang Isaiah leh Daniel kammal tung panin i sin ding uhhi.