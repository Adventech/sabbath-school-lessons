---
title:  Hong Tung ding Langdona
date:   08/06/2024
---

### Tukalsung Simding
Mang. 14:7, 9, 12; 4:11; 13:1, 2; 12:3–5, 17; 13:11–18.

> <p>Kamngah</p>
> “Nangma thumaan tawh amau siansuah in. Nangma’ Thu in thumaan ahi hi” (John 17:17).

Zatui lam vanzat a piangthak buhtang cia bek apha, cinate sungah a kikhum thei Biochip or Veri chip akici khat om hi. Tua Biochip sungah, cinapa’ tangthu teng om a, tua Biochip omna munsan ah a pualam pan scanner tawh kisim thei hi. Christian pawlkhat te in tua Biochip pen sapi ciamtehna pianna ding peuh in mu uhhi. Pawlkhat leuleu in tua sapi ciamtehna pen, an-bung tung peuh a om ding; dollar sum laidal tung peuh a, 666 laimal kiguang ding bangin ngaihsun uhhi. Adang pawlkhat in Pazaan laimal bawlte, mipilte nasep, UN te’ vanleng leh a UN mahmah hi aci zong om uhhi.

Tukal sinna pan ngiimna bulpi pen hong tung ding biakpiak ding kituhna ahi hi. Satan in Pasian’ thukham simmawhna tawh Pasian’ ukna nuaisiah sawm hi. Tua munah, leitung buppi in biakpiak ding a kituhna vuah Sabbath mah a thubulpi hong suak ding hi. Satan in Pasian mudah ahih manin Sabbath zong mudah pah hi. Christ tungah i ki-aapna te zawhthawh thu tawh hong suksiat sak ding hi. Biakpiakna ni dik leh diklo tungah langdona tam ding hi. A nunungpen Pasian hong zolna pen zong, bawlsiatna, sumlehpai deidanna, thongkhiatna, sihdaan cihte kawmkal mah ah Christ tungah cihtak ding ahi hi.

Tukal sungteng in, hun nunung leitung haksat hunsung ah hong tonpih ding Zeisu’ thahatna teng kisin ding hihang.