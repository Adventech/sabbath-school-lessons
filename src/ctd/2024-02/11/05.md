---
title:  'Sapi Telcianna: Khen 2'
date:   12/06/2024
---

Sapi biak lawmlawm sangin, Pasian’ mite in Pasian biakpiakna sungah lungnopna lianpen neithei uhhi. Lungsim taktawh itna hangin thu mang uhhi. Ama’ hong kipiakna a theihsak manun, amaute zong Ama’ tungah kipia uhhi.

`Mang. 13:5 simin. Aki telcianna anuai ah gelh in.`

Sinna 4 enkik leng, genkholna te telcian na’ng thubul hong piakhin a – genkholna ni khat pen kumkhat hi cihi (Gam. 14:34; Ezek. 4:6). Mang. 13:5 sunga kha 42 acih zong ni 30 khakhat hileh, ni 1,260 or kum pha hi.

Papacy in AD 538 pan AD 1798 dong thu nei mahmah hi. AD 1798 kumin, Napoleon in a galkap mangpa Berthier tawh pope amat ciangin, pope vangliatna teng beita a, Mangmuhna in “mite sal in a paisakte in sal mahah paikik ding hi” (Mang. 13:10) cihi. Pope pen kinakvat mahmah hi napi in sihna kai zolo hi. Mang. 13:12 in sidek liamna in dam kik cihi. Pope’ huzaap in leitung bupmah khatvei uapkik ding hi.

Leitung makaite in zong pope pen Rome pawlpi aiawh mi ci in sanguh a, Vatican zum ah hawh zelzel uhhi. Kipkhona anei mello hi leitung in, Rome’ pope pen, leitung mi khempeuh a kaikhawm zo ding pa ci in lungsim makaipi kici hi. 2012 kum June 6 ni in, Rome ah Saint Peter biakinn tual ah, mi tulsawm leh tulnga maiah thu gen a, “Sunday ni in Topa leh numei pasalte’ ni hi a, innkuan leh Pasian ading suahtak ni hi. Sunday i kepcin theihna dingin, mihing’ suahtakna kemcing masa hihang” cihi http://www.vatican.va/content/benedictxvi/en/audiences/2012/documentshf-ben-xviaud20120606.html.

“Atunga thu in makaipi hong suak ding cih kidona lianpi in lak a: ‘Laisiangtho Sabbath a pahtawi mi peuhmah thukham leh ngeina gal hi kici ding a, mipi tawh kipawlna suksiatna tawh, ukzawhna zong buaina a piak banah, Pasian’ thukhenna zong leitungah a tungsak hi’ ci in kingawh ding uhhi. Kumpi ukna aana zong a nial in kingawh ding uhhi. Vantung thukham a nial Pasian’ nasemte in, pulpit tungpan, leitung mihingte’ ukna aana sang ding in thuhilh ding uhhi. Thukhenna zumpite panin thukham a zuimi peuhmah, telkhial takin susia ding uhhi”—Ellen G. White, The Great Controversy, p. 592.

`Hibang hong pianding haksa mahmah ding bang ahihhang, leitung kikhel mengmeng cih zong ngaihsun in. Hih thute khempeuh in hun nunung hong tung mengmeng ding a, thu piangte zong eite tungah hong piang ding cih koibang in hong phawksak naci hiam?`