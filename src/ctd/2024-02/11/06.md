---
title:  Lei sungpan Sapi
date:   13/06/2024
---

`Mang. 13:11–18 simin. Hih sapi nihna in sapi masa tawh koici ki lamdang hiam?`

Sapi masa in tuipi sungpan; leh sapi nihna in “leisung pan hong paikhia” (Mang. 13:11) hi. Tuipi in “mihing, mihonpi, minam te, paunam te” (Mang. 17:15) limpua hi. Lei cihteh, mihing tawmcik bek a om thiimthiamna mun cihna hi. Sapi nihna in, sapi masa vangliat hun genkholna nite bei kuan (Mang. 13:5) ciangin hong laang pan hi. AD 1798 kiim khawng panin hong minnei pan hi.

United States in hih tawh kituak sitset hi. A gam suahtak zong AD 1776 kum hi a, gam thu bul-letpi zong AD 1789 kum in kipsak in, zalom 19 beikuan ciangin leitung gam taktak in kiciamteh hi.

John in, “amah’n tuu bangin kii nih nei a, gulpi bangin kampau” (Mang. 13:11) cihi. Laisiangtho genkholna ah kii pen ukna aana hi. Sapi masa tawh a kibanglo in, kii te tungah lukhu omlo cihzong, kumpi gam hilo cihna ahi hi. Kii nihte in zong, US ki ukna sunga gamvai leh biakna vai suahtakna cih thunih ki bulphuh ahihna lahna ahi hi.

`Mang. 13:11, 12 simin. Hih sapi bangci kikhel a, koibang in kampau hiam?`

Hih a nunnem, tuu abang gam in gul bangin kampau hi. “Sapi masa’ aana tengmah zang kik” (Mang. 13:12) a, ama’ biakna suahtakna teng nusia in, “leitung leh asung a teng mikhempeuh in sapi masa bia sak” cihi. US in, khalam leh leitung thu ah pope hong makaihna thukimpihna tawh mimalkim in sapi masa a biakna dinguh makaih hi cihi. Hih genkholna bangin, US in sapi tungah a lim puakna – pawlpi leh gam kipumkhatna – bawl ding a, tua milim zong bia sak ding cihi. A lunglut huai thu khat panin, hih sapi vangliatna thu a ki pulak masak lai in, United States gam pen gal-tha sum-tha tawh tu laitak in a om bangin koimah ah om nai hetlo hi.

`America ah gamvai kipkho hetlo ahihna zong ngaihsun kawm in. Hih genkholna a picin dong koibang in hong makaih lai tammaw?`