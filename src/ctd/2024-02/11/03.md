---
title:  Hong Pai ding Haksatna
date:   10/06/2024
---

Mangmuhna 13 sunga sapi ciamtehna pen, Satan in Pasian a langdona nasiapen ahi hi. Zeisu singlamteh ah hong sihpan kipan, galpa in guallelh lam theita ahih manin, ama’ dotheih zah tawh do ding ci in khensat hi. A nasepzia ding masapen khem ding hi photphot hi. Khem tawh a ngah zawhloh ciang, zawhthawh bawl hi. Sapi biakpiak ding leh ama’ ciamtehna neih ding a nialte sihna thuak ding thupiakna’ nungah amah omkhinkhian hi.

Biakna bawlsiatna pen thuthak lua hilo hi. Pasian’ thupiakna a mang Abel pen Cain in hong thah mikmek panin hong kipanta ahi hi. Thu-umte lakah zong tuabang thu piang ding cih Zeisu in genkhol zo hi.

`John 16:2; Mate 10:22; 2Timothy 3:12; leh 1Peter 4:12 simin. Laisiangtho thak pawlpi in zong tuabang tuakkha uh a, hun nunung Pawlpi in zong tuakkha ding cih Zeisu in koici gen hiam?`

Christian tangthu sungah bawlsiatna omden lel hi. Laisiangtho um hun laizang pawlpi pen dawibia Rome in a bawlsiatna pan hong kipan ahi hi. Sapi ciamtehna pen a haksapen leh a nunungpen hong henna hellkhau ahi hi. A beisa bawlsiatna lai mahbang in, upna namkhat tawh biakpiak ding in hong zawhthawh bawl ding hi.

Genkholna in tua bawlsiatna pen sumbawlna tawh kipan ding: ciamtehna a neilo peuhmah sumlei sumzuak theilo ding hi. Tua ciamtehna neih ding a nialmi zong sihna thuak lai ding hi (Mang. 13:15, 17).

A nunungpen sittelna hong tun ciangin, mi tawh kithutuakna neihtheihna ding in tua sapi ciamtehna neih kul teitei ding cih dawimangpa in a kigin kholsa sitset ahi hi. Leitung buppi in tua sapi pahtawi in anung azuih ngeingai hun hong tun ciangin (Mang. 13:3), mitsuan teng kikhel in, genkholna in Pasian’ mite tungah hong mitsuan ta hi. Mang. 14:12 in gen zo hi. “Hiteng ah Pasian’ thukham a zuite leh Zeisu’ upna bang upna a neite” cihi. Pasian’ mite in Pasian’thu mang uhhi. Mun khempeuh a kiliing laitak in, Ama’ hehpihna sungmah ah dingkip uhhi. Leitung bup in sapi’ nung a zuih laitak un, amaute in “Tuuno’ paina khempeuh zui” (Mang. 14:4) uhhi. Christ’ vangliatna tawh, amau a langdo kinken sihna tungah gualzo ta uhhi.

Sinna 9 sungah ombang in, sialehpha kikal ah a kituhpi pen in biakpiakna ahi hi. Sapi in khemna zang a, a khem zawhloh ciangin zawhthawh bawl ta hi.

`Nangma Sabbath tanna dingin, na sumbawlna ah mi tawh ki thutuak ding hong kul ciangin na bangcih tam maw?`