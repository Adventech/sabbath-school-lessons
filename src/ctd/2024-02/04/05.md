---
title:  “Puahphatna Zingsol”
date:   24/04/2024
---

`Late 19:7–11; 119:140; 119:162 leh Jeremiah 15:16 simin. Puahphatna innkiu suang taktak ahi Pasian’ Thu tawh kisai David leh Jeremiah muhna a kibang bangteng om hiam?`

Puahphate a mimal in Pasian’ Thu sungah “lungdam” uhhi. Pasian’ deihna bangin hihding “lawp” uhhi. Ama’ thukham “it” uhhi. Puahphatna a omtheihna thubulpi khat pen laisiangtho thumaan ombang kisin nuamsa uhhi. Laisiangtho sim khawng haksa saselo uh hi. Kumpinu aana zong hituanlo hi. A lawphuai hong kikal thukip khat ahi hi.

Laisiangtho a sim kawm un, Kha Siangtho vangliatna in Amau kikhel sak uhhi. “Wycliff’ omzia pen Kha Siangtho vangliatna tawh kikhelna teci khat ahi hi. Laisiangtho mahin amah tuabang ciangdong tun hi. Thumaan letkip nopna lungsim in a pawlte khem peuh lawpna tha guan hi. A lungsim uh zaisak, muhna hiamsak in khensatna zong minsak hi. Laisiangtho simna in, laidang simna sang in lungsim navak sakzaw in omdan teng puahpha hi. Ngiimna, thuakzawhna, hangsanna leh thahatna guan a; gamtatna leh a kha uh siansuah sak hi. Lungsim takpi leh zahtakna tawh a simte, amau’ lungsim leh vantung lungsim kizom sak a, leitung ah mihing piaktheih kisinna tuamtuam te sangin a thahat zaw a pilzaw mite hong suaksak hi”—The Great Controversy, p. 94.

`2Timothy 2:1–3 simin. Pasian’ Thu hawmsawn dingin Paul in Timothy tungah bangteng hilh hiam?`

Pasian’ Thu thumaan leh hotkhiat lungdamna in Puahpha te lungsim sungah kidim in hawmsawn sak nuam hi. John Wycliffe bangin, Pasian’ Thu English in letkhia a, a ngiim na thunih pen, tua Thu tungtawn in Christ in ama’ nunna khelsak cihleh Christ hong itna mah in, ama’ theihsa peuhmah midangte hawmsawn nuam hamtang sak cihthu tegel hang ahi hi.

Wycliffe masiah in English laisiangtho om nailo hi. Rome kumpi in man zolo in amah si zawsop hi napi, Papacy in ama’ luang hawm hanpan pholhkhia kik, haltum in a vutvai teng gun sungah bua hi. Tua guntui in ama’ vutvai a thehthang mahbang in, Pasian Thu nuntakna tui in, a gamla a nai ah kithehthang gawp hi. Tuabang in Pasian “Puahphatna Zingsol” in amah zang hi.