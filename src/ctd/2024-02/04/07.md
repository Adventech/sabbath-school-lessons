---
title:  Ngaihsutbeh ding
date:   26/04/2024
---

“Pasian in Ama’ teeltuam mite tungah khuavak lianpipi, Rome te khialhna khawng lak hi. Ahihhang leitung ah puak ding in khuavak khempeuh lakkhin lo hi. Pasian in hih a nasemte tungtawn in Rome te khuamial lakpan Amite paikhiatpih hi. Haksatna pial tampi lakmah ah kalsuan simin amau pai zawhzah makaih tawntung hi. Khuavak khempeuh hun khat in ngahpah samlo uhhi. Khuamial sunga omte in sunkimh nitang sung tungvat leh taisan pah ding uhhi. Tua ahih manin Amah in makaite tungah tawmtawm in, mipite sanzawh khop ding in lak bek hi. Zalom khat pan zalom khatah, a citak nasemte in azuih ding uh hi a, mipi khempeuh ki puahphatna lampi tungah makaih ding ahi hi”—Ellen G. White, The Great Controversy, p. 103.

“Laikhak dangkhat, siampi pan lungdamthu nungzui hong suak, Huss in ama’ khialhna teng kiniamkhiat takin a kimawh sakna ah, ‘puanhoih pipi tetawh kizem lenlan in bangmah loteng hunbei in kasem hi’ cihi. ‘Pasian’ minthanna leh kha hong hotkhiatna in nangma lungsim sungah kidim henla, angsung meetna ding hikei zaw tahen. Na kha sangin na inn na zepluat khak ding kidawm inla, na khalam thute don in. Pasian zahtak in mizawng tetungah kiniamkhiat in. Pawi bawlna in bangmah zang het kei in. Na nuntakna puahpha zaw inla, kineihna teng pelh zaw in. Kei thuak bang in nang hong ki taigawp ding ka patau hi”—Ellen G. White, The Great Controversy, pp. 105, 106.

**Kikupding Dotnate**:

`A “mainawt khuavak” bang hiam? Pasian in banghang in thumaan tawmtawm in honglak hiam? Hihthu te tuni Pasian’ pawlpi sungah koici zat ding hiam?`

`Thumaan muhthak te leh muh masak te Pasian’ mite in koibang in tel uh hiam? Banghang in khuavak thak in khuavak lui tawh ki kelkii ngeilo hiam?`

`John Huss’ laikhak in nangma ngaihsutna koibang in hong sukha nasa hiam? Hih laikhak in nang sungah bangteng hong khensuk gawp naci hiam?`