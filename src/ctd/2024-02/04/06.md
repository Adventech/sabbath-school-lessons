---
title:  Lam-etna tawh Kipaak

date:   25/04/2024
---

`Hebrew 2:14, 15 simin. Hun laizang lai a thum-umte in kidona lianpi sungah koibang in kihelkha takpi uh hiam?`

A lauhuai mahmah bawlsiatna sung tawntung ah a citak Waldenses te bang thu in kipaak sak hiam? Huss, Jerome, Tyndale, Latimer cihte leh hun laizang a galhang khem peuh in, meikuang leh namsau a maingat ngam na ding bang hangsanna nei uh hiam? Pasian’ kamciam sungah upna nei uhhi. Christ in hong kamciam “Kei nungta kahih manin, note zong na nungta ding uhhi” (John 14:19) cihthu um uhhi. Nuntak sung haksatna khem peuh ading in Ama’ thahatna ngah khin uhhi. Christ’ thuakna sungah thuakpihna tawh nopna ngahthei zen uhhi. Amau’ cihtakna zong pen leitung ah a thahat teci khat ahi hi. Na khempeuh a galkhat lam vive en uhhi. Christ thawhkikna hangin, sihna guallel khin cih thei uhhi. Tuabang in thahatna a kidim numei pasal te ading in, sihna hakkol kitat khin hi. Pasian’ Thu sunga kamciam teng lenkip in gualzo uhhi.

`John 5:24; John 11:25, 26 leh 1John 5:11–13 simin. Hih kamciamte in nang, bang khamuanna hongpia hiam? Haksatna sungah koibang in hong huh hiam?`

Thumaanlo in kolbulh khaukhih leh sihna tawh John Huss puklo ding hi. Kha tampi sungmah thongkiat hi. Thong inn vot in amah cina sak a si dektak hi. Hi mahleh, “Pasian’ hehpihna in amah kipsak hi. Tua a thuakna hun sung a sihma in zong vantung nopna tawh a kidim hi. A lawmpa khat laikhak a, ‘thong sungah, kolbulh khaukhihsa in, zing ciang si ding ci in ka om zong in, Zeisu Christ hangin, a nuam mahmahna mun ah kimu kik in, Pasian’ hehpihna bangzah lian a, zia-etna leh haksatna sungah hong huhna tangthu teng hoihtak telsiang tading hi’ cihi. —Bonnechose, vol. 2, p. 67. In the gloom of his dungeon, he foresaw the triumph of the true faith.”—Ellen G. White, The Great Controversy, pp. 107, 108. Paul in zong “Pasian in piak ding hong ciam thu muangngam ihih manin i lam-etna thu kiptak in len ni” (Heb. 10:23) cihi. Tanglai Pasian’ mite kamciam in kipkho sak ahih mahbang in tuni eite zong hong kipkho sak hi.

`Christ ading nakhempeuh i khahsuahna in bang khiatna neithei hiam? Lelh takpi leng a tawpna bang aci tam? (Mark 8:36 enin). Hun nunung haksatna ading in, Waldenses leh puahphate tungpan bang pilna ngah nakisa hiam?`