---
title:  Pasian’ Ukna Thu Tawphah
date:   25/05/2024
---

### Tukalsung Simding
Mang. 14:6–12; Ecc. 12:13, 14; Pau. 28:9; Dan. 7:25.

> <p>Kamngah</p>
> “Gulpi in numei tungah heh mahmah a, a beibang numei suanlehkhak ahi Pasian’ thukham azui a, Zeisu teci panna anei mite sim ding in a kuankhia hi” (Mangmuhna 12:17).

Laisiangtho naksim mahmahna tawh, Adventist te in, vantung biakinn Siangtho Bel Mun sunga thukham a thupitna hong telpha uhhi. Pasian’ thukham a laigil enleng, a lii na ah Sabbath a thupitna zong om hi. Hih thukham in Pasian pen hong Piangsakpa, biakpiak nading khempeuh a bulpi – leitung hun nunung ciangin zong thu bulphuh pen mah hiding hi (Mang. 14:6–12).

Acil apat limin Satan in thukham nuaisiahna tawh Pasian tungah biakpiakna mel hemsak nuam limlim hi. Thukham “khat” khialhna in “avekpi” khialhna cih zong nathei gige ahih manin, Pasian thukham palsat theih ding thapia mahmah hi. Sabbath in Pasian pen Piangsak ahihlam phawksak bia sak ahih manin mudah lua hi. Ahita zong in Pasian’ thukham sungah om a vantung siangthobel munah kikoih hiven. Thukham in mawhna hong theisak ahih manin, Pasian tungah cihtak i sawm laiteng, Ama’ thukham leh Sabbath in kip paisuak veve ding hi.

Hih sinna pen, biakinn, Pasian’ thukham, Sabbath leh hong tung ding sapi ciaptehna cihte a kizop bilbialna ahi hi. Hun nunung mite leh Sabbath kinaizop mahmah cih kisin ding hi.