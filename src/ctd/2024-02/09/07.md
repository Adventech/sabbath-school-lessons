---
title:  Ngaihsutbeh ding
date:   31/05/2024
---

“Laisiangtho teci panna omlohna ah, tampi takmah in gimlo tawllo in thuak tentan uh a – tua mahbang in Christ leh a nungzuite in zong thuak cih zong phawk selo in om uhhi. ‘Mipil pipite in hih Sabbath banghang in tello uh hiam? Nang bangin a um zong ommah uh e. Nang thumaan hi cin ah, leitung mipil khempeuh khial mang cih zong hithei kei ve aw.’ Hibangte nial ding cih zongpen laisiangtho mah mat kul a, khang tawntung a Topa in a mite a sepsak bangte zong theih kulzek hi.

“Khanglui Christian te in Sunday tang uh a, laisiangtho Sabbath a tang gige kisa uhhi; Tumah in zong pawlpi kim ah Christian taktak mah ahi, RC pawlpi sangthei hetlo napi, Sunday pen Pasian hongpiak Sabbath ni mah hi ci in a um om uhhi. Amau’ lungsim siangthona pen Pasian in sangsiam mahmah hi.”

Hitaleh Sunday tan ding thukham hong bawl uh ciangin, leitung in Sabbath bekmah tan ding ahihlam hong tel ding uh a, Pasian’ thukham a palsat mi peuhmah, Rome sangin a sangzaw bangmah dang omlo ahih manin, Pasian kheng in pope a liansak hipah lel hi. Rome leh ama’ bawlsa kipawlna zahtakna pia ahi hi. Sapi leh ama’ milim abia hilel peuh hi. Pasian’ ukzawhna limpua anial mi, Rome zahtak zaw in a liansak zaw mi, Rome tungah cihtakna a lak mi in – sapi ciamtehna ngah ahi uhhi. Tuabang in kumpi thu hong kisuah ma in, Pasian’ thukham mang ding maw, mihing bawltawm thukham mang ding maw cih hita

a, mawhna a bawl paisuakte ahih uhleh – ‘sapi ciamtehna sang ahi uhhi.”—Ellen G. White, The Great Controversy, pp. 455, 449.

**Kikup ding Dotnate**:

`Leitung in mit muhtang in kikhel zangzang hi. Hun nunung thupiangte in hong phaklohna dingin banghang in navak mahmah kul ding hiam?`

`Thukhenna leh Pasian’ thukham kizawitawn ahihlam telcianna in, hehpihna hang bek in hong honkhia i hihlam hong koici phawksak hiam?`

`Sabbath maan taktak tel khalo in lungsim siangtho takin Sunday a tang mite tungah koibang in teci pangthei ding nahi hiam?`

`Pawlpi leh gam kigawm khopna in bang lauhuaina omthei hiam? Christian te in kumpite tawh koibang in kizop huai hiam?`