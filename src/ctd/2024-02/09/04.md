---
title:  Sabbath leh Thukham
date:   28/05/2024
---

`Mang. 14:6, 7; 4:11; Piancil 2:1–3; leh Pai. 20:8–11 simin. Piansakna, Sabbath leh Pasian’ thukham koibang in kizopna nei uh hiam?`

Piansakna in Pasian’ maiah eima’ manphatna ahi hi. Hih vannuai ah eibek aki om hilo a, eipen leivui malneu cik bang kihi lel in – a piang mawkmawk zong ihi kei hi. Leitung mipilte in nuntakna hong piankhiatna a muhdan leh thuthang ahi a, minam khatpeuh upna tepen laisiangtho tawh kituak vetlo hi.

Zeisu in hong piansak manin hiah ki om hi. Hong piansak man bek hilo, hong tatkhiat kiklai manin, Amah bek biaktaak hi. Piansakna leh tatkhiatna pen biakpiakna thu laigil ahi hi. Tua hi a, Sabbath in hotkhiat ngiimna hong telpha sak hi. Sabbath in Piangsak pa’ hong kepna leh Tankhiapa’ hong itna tangko hi.

Piansakna kaal tawpna ah, Pasian in a bawlsa leitung hoihsa mahmah in tawlnga ta hi. Eite lim hong lahna zong hikawm hi. Sabbath pen kalkhat khatvei tawlngak ni leh Piangsakpa phatna ni ahi hi. Sabbath ni in nidang te sangin a tuam diak in thupha paizaw ahih manin tua thuphate sangthei dingin lungsim hong ding hihang.

Sabbath in, hong itlua kisa in Ama’ deihna bang a zuilo peuhmah a khahkhong hiaupa Piangsak Pa hong lak hi. Sabbath in Ama’ sungah tawlngakna tawntung’ lim ahi hi. Piangsakpa tungah cihtakna zong ahi hi (Ezek. 20:12, 20). Tawlngakna limpua, nasepna hilo, hehpihna; kumpinu’ aana hilo, khamuanna; suksiatna hilo, Pasian hotkhiatna bek muangin eima’ tungah dinlohna ahi hi. Sabbath maan taktak tawlngakna cihpen piangsakpa Tankhiapa leh hongpai kik dingpa sungah tawlngakna ahi hi.

Mangmuhna 14 thupuak, leitung hun nunung ading Pasian’ thupuak in Pasian’ itna sungah tawlnga in Sabbath kemcing ding cihi. Hong piangsakpa phawk in minthanna pia dingin hongsam hi. Sabbath kemcinna in zong Eden a picinna leh hong pailai ding vantung thak leitung thak a kizopna honglak hi. Tanglai Eden huan zong ki thaksuah ding cih hong phawksak hi.

`Seventh-day Adventist tampi takin kumpinu’ aana bangin Sabbath tang teta uhhi. Sabbath pen Tatkhiatna limpua leh upna hangin dikna limpua ahihna kikum dih vo. Pasian in tawlnga ding a cihbang in mang pah lelleng mihing te koibang in vantung lamah makaih ki hithei ding hiam?`