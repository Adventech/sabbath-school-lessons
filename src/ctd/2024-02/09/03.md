---
title:  A Kikhel Theilo Pasian’ Thukham
date:   27/05/2024
---

`Mate 5:17, 18; Late 111:7, 8; Ecc. 12:13, 14; 1John 5:3; leh Pau. 28:9 simin. Hih laisiangtho munteng in Christian leh thukham kizopna bangteng gen hiam?`

Seventh-day Adventist in Protestant Puahphate’ khekhap zui in Pasian’ thukham siangtho sak uhhi. John Wesley genna khatah: “Zehtan thukham khempeuh zong Moses in Israel tate tungah apiak hi a, tua sungah tanglai gangawh biakna leh biakinn sung nasepna, i Topa in siansuah in a hepkhiat sitset ding a cihteng hi a … Ahihhang, Thukham Sawm pen, kamsangte in zong kipsak a, amah’n zong hemkhia lo hi. Hihteng khawng a hemkhia mang dingin hongpai hilo hi. Hih thukham pen ‘vantung ah kiptak in, kuamah’n a palsat theihloh dingin a kikhung’ teci ahi hi. Hih thukham sunga om khempeuh mihing tungah khang tawntung in kip ding a; Pasian leh mihing kikal ah kizopna kipkho khat ahih manin, hun leh mun tawh kizui in kikhel mawkmawk cih khawng omthei lo hi” – Upon Our Lord’s Sermon on thei mount, Discourse V, John Wesley’ Sermons: An Anthology (Nashville, TN: Abington Press, 1991), pp. 208,209.

`Paikhiatna 34:5–7; Roman 7:11, 12; Late 19:7–11; 89:14; leh Late 119:142, 172 cihte simkak in. Pasian leh a thukham koici kizop cih a genna bang namu hiam?`

“Pasian thukham pen Ama’ nunzia, a tokhom taw-phah leh mihing’ lungsim puakzia ding ahih manin, Satan in hua hi. Leitung biakinn pen vantung biakinn limpua ahih manin, leitung a thukham singkuang sunga thukham zong, vantung biakinn sung singkuang sunga thukham ah a kiteisawn hi cih nialtheih na’ng omlo hi. Vantung biakinn tawh kisai thumaan i saantheih nakleh Pasian’ thukham zong a omgige lai hi a, thukham liina Sabbath zong kiplai hipah lel hi”—Ellen G. White, The Great Controversy, p. 435.

`Tulai mite in Thukham zuih ding a nialna dingun bang thupeuh paulam thei uh hiam? Amau’ nunglam ah bangpeuh om khinkhian ding in na um hiam?`