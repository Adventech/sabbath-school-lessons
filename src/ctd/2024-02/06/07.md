---
title:  Ngaihsutbeh ding
date:   10/05/2024
---

“Laisiangtho pen biakna leh gam makai te in, khaamcip uh a, a teci panna te suksiat nading a hanciamna in, mihing leh dawi gilote in, laisiangtho leh mihing’ lungsim gamla saktuam mahmah hi. Thumaan a tangko ngamte zong sabet in, kiheek, ki bawlsia, thonginn mial sungah kikhum in a upna hangun sihna leh gamlak mualkawm khawng ah hawlkhiat thuak in, lei kuahawm sung peuhah buu uh a – puan hampi silh in teci pang uhhi. Tua kawmkal mahah kum 1,260 sung tawntung teci pang veve uhhi. Khuamial sahpen laitak in zong, Pasian it in a citak mite in, Pasian’ thu leh Ama’ vang ading in lungkialo uhhi. Hih a citak nasemte tungah hihbang hunsung khempeuh thumaan a tangko theihna dinguh pilna, vangliatna leh thuneihna kipia hi”—Ellen G. White, The Great Controversy, pp. 267, 268.

“France in Pasian nial in Lasiangtho a pampaih lai in, Pasian’ thukham tawh a kipelh gamtuam khat adeih migilote leh khuamial kha gilote in, gualzo kisa mahmah phot uhhi. Satan’ vangliatna hong daltan sakthei Pasian’ Khasiangtho nialzaw uh a; mihing’ kisiat theihna ding bekbek a hanciam te in amau deihbang tawp in nasem thei hi. Langdo ding bekmah a teel mite pen, amau’ sepna gah lo ding in kiphal ahih manin, gamsung khem peuh siatna lauhuaina vive kidim ta hi. Mun kisia khua kisia tengpan in, khasiat huai kahna aw kiza hi. France gamah ziin nakpitak in kiliing hi. Biakna, thukham, mipi omzia, innkuan, gam leh pawlpi – a avekpi in, Pasian’ thukham a langdo mite in sattuk gawp hi.”—The Great Controversy, p. 286.

Pawlpi in Pasian’ vaihawmna bang, khuavak ombang sang in, amau’ munsan ciat pan na a sep keileh; biakna cihpen ngeina khat zui bang lel leh Pasian up taktakna teng mangthang lel ding hi.

**Kikup ding Dotnate**:

`French Tualgal sungah kidona lianpi tawh kisai bang thukhun kilak hiam?`

`Pasian omlo a cipa khat in “eima utbang in omthei ding ki suakta a, ‘pai theilo’ cih lai kisuang khawng omlo ding cihi.” ‘Pai theilo cihna lai en selo’ in pailel leng Pasian nialna kihilhhilh hipeuh lo diam? French Tualgal sungah tuabang ngaihdan te koici omtheih naci hiam?`