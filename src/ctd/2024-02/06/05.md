---
title:  Teci Nihte Thokikta
date:   08/05/2024
---

`Mang. 11:11. Hihmun in Pasian’ Thu tawh kisai bangteng genkhol hiam?`

French Tualgal a ven ciangin, Pasian’ Thu hong nungta kik hi. Khanlawhna lianpi khat hong om hi. Pasian’ Thu pen a nungta Pasian’ hotkhiatna hi cih a theite in, zahtakna lianpi hong nei uhhi. Zalom 18 bei kuan in, leimong dongah lungdamthu apuak ding numei pasalte Pasian in hong vaihawm ta hi. Tua mite in Laisiangtho thupuak manlang takin tangko zangzang uhhi. William Carey in India gamah hongpai a, laisiangtho zong India pau nam tampi in letkhia hi. Laisiangtho vangliatna tawh, leitung mun khempeuh ah lungdam thupuakte kipai sak zihziah hi.

French Tualgal khit ciangin, leitung bup huam mission nasepna pen upmawh lohpi in hong piangvat hi hetlo hi. Pasian’ Thu in a nungta Thu hi a, “si khin” bang ahihhang, thu-umte lungtang sungah nungta gige ahih manin, Mangmuhna genkholsa mahbangin khatvei hong thokik teitei ding hi. “Biakna nei mello Voltaire in kiphatsak leklukna tawh ‘mi sawmlehnih in Christian biakna phuan thak cihthu zakthadah luata ing. Mikhat in tua biakna hong lawnthal ziau ding cih teci honglak ning’ cihi. Tuapa sihkhit khang khatkhit khat hong beibei a, mi awn tampi in Lasiangtho lampang in galdo zihziah uhhi. A kisuksiat ding sangsik in, Voltaire’ hunlai in zakhat bek omna munah, tu in tulsawm omta a, Pasian’ laibu zong bu tultampi kihawm khia zihziah ta hi. Christian pawlpi a puahpha mimasa te in a pauzangsehna khat in ‘Lai Siangtho pen sek tampi a zaansak sekdo/sikdo hi’ ci uhhi”—EGWhite, The Great Controversy, p. 288.

`Late 119:89 leh 111:7, 8 simin. Eite upzawh ding laisiangtho tawh kisai bang gen hiam?`

Pasian’ Thu pen ki langdo, ki nengniam mah taleh, ki susiasiang zolo ding hi. Tulai Christian a kici mi tampi mah in, laisiangtho umpha nawnlo uh a, mihing ngaihsutna pan hong piang hilel e ci in, Pasian’ thumaan nuaisiah tamai uhhi.

Hibang in Pasian’ Thu langdona sungah, lunglut kha peuhmah ngeilo ding hihang. Pasian’ Thu in tuni in zong nungta a, mihing lungsim hong hopih lai, a thuhilhna mang in a zuinuam peuhmah nuntakna thak hong pia hi.

`Nangmah mimal tungah bang genkholna in hong hopih hiam?`