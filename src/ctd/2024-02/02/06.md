---
title:  Luahsuk Itna
date:   11/04/2024
---

`John 13:35 leh 1John 4:21 simin. Kidona lianpi sunga Satan in Pasian gam a tona vai bang gen hiam? Christian dinmun diktak in bangteng ci hiam?`

Kum zalom masa pawl lai in Christian pawlpi omzia pen ki-itna ahi hi. Tertullian in: “a manpha itna nasepna in midangte tungah minhoih hong guan hi. En vo, amau ki-it mahmah uh hiven ci uhhi” cihi. (Tertullian’s Apology 39 pen S. Thelwall in a letkhiatna. (https://www.logoslibrary.org/tertullian/apology/39.html.)

A lianpen Pasian’ hong itna ki pulakna pen, AD 160 leh AD 265 kum a pulnatna tungte ahi hi. Christian te in kuankhia in cina damlo te don uhhi. Hih pulnatna in mi tultampi that a, khuazang bupbup in mong sak hi. Angkhual hetlo ki piakkhiatna leh itna tawh Christian te nasepna in mi tampi huzaap zo hi. Rome gampi sungah pulnatna nihvei a tun sungteng in Zeisu’ thu-ummi, tulsim pan, tulsawm sim leh awn tampi in khangto hi. Itna, kuankhia in donna, kipawlna, angkhuallo in cina damlo te donna in; thu-um mite Christ limpua uh ahihna dungzui in zahtakna ngahsak hi.

Christian piankhiatna cih laibu pen tanglai khanglui thupiang teng pen khangthak te khuavak sungah muhna cih ding hiphial hi. Tua laibu sungah, AD 206 kum, a nihna pulnatna laanlai in, Christian buppi in, galkap zatui siama vive in hong diang uh a, thuaksia a vengte kisapna vaihawm sak thei uhhi. “AD 260 kiim a nihveina pulnatna a sangpen laitak in, Dionysius laikhak Easter laikhakna sungah, pulnatna sunga galhang cina don Christian te in, mi a don manun, amau nuntakna zong a suplawh tampi om hi” cihi.

“Christian sanggamte tampi takin amau’ itna leh cihtakna teng, amau’ pumpi zong kikhual lo liang in hong lakkhia uhhi. Lauhuaina awlmawhlo in, cina kem uh a, amaute’ kisap bangbang Christ hangin vaihawm sak uh a, amau’ nuntakna zong lungkim takin sup lawh liang uhhi. Cina mite’n a natna uh lawh a, amau mahmah natna uh hang lungkim veve uhhi”—Rodney Stark, The Rise of Christianity (Princeton, New Jersey: Princeton University Press, 1996), p. 82.

`Hiteng ah bang thupuak om hiam? Angkhuallo thei dingin, eima milui koibang in sisak ding hiam? Baih hetlo hi ei.`