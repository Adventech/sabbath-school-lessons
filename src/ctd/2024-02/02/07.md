---
title:  Ngaihsutbeh ding
date:   12/04/2024
---

“Satan in Christ’ pawlpi bawlsiat ding a hahkatna teng mawksuak hi. Zeisu’ nungzuite in amau nuntakna a suplawh liangna uh kidona lianpi in, mi citak dinmun kiplet mite amau pansan ah a sih lawhna uh khawlsak zolo hi. Suksiat thuak in galzo uhhi. Pasian nasemte kithat a, Ama’ nasep ahihleh paisuak dinden hi. Lungdamthu kizel paisuak lel a, mimal khangpha mahmah hi. Rome kumpi inn sung dongah lutzo hi. Lawki kumpite in bawlsiatna a bawl paisuak manin Christian khat in: “Kote hong that, hong bawlsia thei mah nuteh; No thumaan lohna in ko mawhneilo cihna hizaw; nomau ngongtatna in hong kipkho sak ke’n teh. Midangte kazol na’ng uh hong thakhauh sakzaw ding hi. Tam nong thah semsem uh ciangin ko zong tam semsem ding hi ung; Christian sisan in khaici ahi hi.”—Tertullian, Apology, paragraph 50.”—Ellen G. White, The Great Controversy, pp. 41, 42.

Misiangthote in migilote khutsung ah bawlsiatna a thuaksak Pasian thuthuk hangin upna thanemte patau thei mah ding uhhi. Migilote khangto daupai napi mi siangthote bawlsiatna a thuak manun, mi pawlkhat bang, Pasian muang zo nawnlo ta uhhi. A thumaan a diktatpa, vanglianpa in, hibang thumaanlo bawlsiatna phal thei ding maw leh? Hih bang dotnate eite’n dot ding hi vetlo hi. Pasian hehpihna eitung ah kicing mahmah khin a, Ama’ vaihawmna telpih zolo ihih manin, Ama’ hoihna tungah lunghiang na’ng bangmah omlo hi.”—Ellen G. White, The Great Controversy, p. 47.

**Kikupding Dotnate**:

`Bawlsiatna in bangci in manpha hiam? Pasian in Amite thuaksia dingin banghang in phalthei hiam?`

`“Ka thuaksiat laitak in Pasian Koiah om hiam, Hong it hileh banghang in haksatna thuak kahi hiam?” ci in hong kidong leh na koici dawn tam?`

`Na khuatual pawlpi pen vengsung a don pawlpi ahihna tawh koibang in leitung huzaap zothei ding hiam?`