---
title:  'A Pianna Bulpi: Itna maw Angkhualna?'
date:   06/04/2024
---

### Tukalsung Simding
Luka 19:41–44; Mate 23:37, 38; Heb. 11:35–38; Mang. 2:10; Sawl. 2:44–47; John 13:35.

> <p>Kamngah</p>
> “Laukei in, nang kong ompih hi; Lungkia kei in, Na Pasian kahi hi. Nang hong thakhauh sak in, kong huh ding a, Ka khut taklam tawh nang kong honkhia ding hi” (Isaiah 41:10).

Olive mualpang teng khawng ah na kel cingin, Jerusalem khua ensuk ding in ki ngaihsun in. Aw ging ngeingai naza hi. Thakhat in Zeisu’ aw ahihlam naphawk vat hi. A thugente lamdang nasalua hi. A nungzuite in zong telzolo uhhi. Ni a kiatsuk kawm in, daitui kai sungah biakinn khum kham tezialzial leh marble suangkawm kaang heuhau a, Zeisu in “hih suangte a kithuap in om nangawn a om nawnloh dongin kilawnkeek mang ding hi” (Mate 24:2) cihi. Nungzuite lungkham liang uh, nang zong e. Zeisu in bang a cihnopna ai tam? Nungzuite thu dot teng leh hun nunung koici kizopna nei hiam?

Ama’ hong paikik madeuh in thupiang ding teng leh Jerusalem kisiat ding tawh kigawm in hong gen khop naza hi. Jerusalem kisiatna sungah, hun nunung ciangin Satan in Pasian’ mite khem in a suksiat dan ding teng zong kihel hi. Mate 24 sunga Zeisu’ genna ah hun nunung thupiang leh Jerusalem kisiatna thu gen khawm hi.

Pasian’ mite a suksiatna ding a Satan nasepzia namnih sin ding hihang. Gilopa in bawlsiatna tungtawn in langnih thukimna omthei ding cih a lam-etna piang theilo ta hi. Pasian khawng kilatsak liang theilo ding hi. Haksat pen hun sungah zong Amite dingtang sak veve ding hi.