---
title:  Christian te Pasian In Kemcing
date:   08/04/2024
---

Pasian’ hehpihna, lainatna leh theihkholna tengpen Jerusalem aki suksiatna sungah kician takin hong ki pholak hi. Cestus Gallus leh the Rome galkap honpi in khuapi hong kiim umm uhhi. Upmawh huai lopi in, galsim lawhcing lo in hong nungkik uhhi. Jew galkap te in delhgawp in nak gualzawh mahmah hi.

Rome galkapte tai zangzang leh Jew te’n delh kawm in, Christian te in Jordan gun galkhat lam Perea ah Pella cihna mun zuan uhhi. “Christian te in hih kamciamna ngak gige uh ahih manun, a ut khempeuh ading in, a Topa’ galgin kholhna mang ding hun hita hi. Hun kigak mahmah ta ahih manin, Jew mite leh Rom mite in Christian te galtai ding khaam thei nawnlo uhhi.”—Ellen G. White, The Great Controversy, page 30.

`Late 46:1 leh Isaiah 41:10 simin. Pasian’ kepcinna bang teng peuh a gen hiam?`

Pasian lianpen in leitung thupiang khempeuh uk in Ama’ geelna bang bek in tang tung sak hi. Ahihhang, Pasian in a ngiimna bulpi taktak pen mihing’ teelna tungah omsak zaw hi. Christ ading in Pasian’ mite in haksatna, bawlsiatna, kolbulh khaukhih leh sihna dongin tuakkha thei uhhi. Satan tawh nakpi takin kidona hun ciangin ahihleh, Pasian in a pawlpi peuhmah kemcing ngiat hi.

`Hebrew 11:35–38 leh Mang. 2:10 simin. Gitlohna tawh gal kidona vai, bang teng hong gen hiam? Pasian hong kepna hih munte in koici gen hiam? Christ a dingin thuaksiatna, sihna hong thuaksakna leh hong kepcinna tegel in ki keelkitna anei uh hiam? `

“Satan in Christ’ pawlpi bawlsiat ding a hahkatna teng mawksuak hi. Zeisu’ nungzuite in amau nuntakna a suplawh liangna uh kidona lianpi in, mi citak dinmun kiplet mite amau pansan ah a sih lawhna uh khawlsak zolo hi. Suksiat thuak in galzo uhhi. Pasian nasemte kithat a, Ama’ nasep ahihleh paisuak dinden hi” —Ellen G. White, The Great Controversy, p. 41.

`Laisiangtho laikungpute in thuaksia nawh mahmah napi un, Pasian’ hong itna a cihcih uh pen nang na bangci ngaihsut hiam? Tua itna koibang in na teltaktak thei ding hiam?`