---
title:  Lam-etna in Lawpsak
date:   11/05/2024
---

### Tukalsung Simding
1Thess. 4:13–18; Mate 24:27, 30, 31; 2Pet. 1:19–21; Dan. 8:14; Dan. 9:20–27; Ezra 7:7–13.

> <p>Kamngah</p>
> “Tuani ciangin: ‘Amah pen eima Pasian ahi hi; Eite a hong hon ding amah i ngak hi. Amah in Topa ahi hi; Amah i ngak hi; Amah in eite hong honkhia ahih manin lungdam in kipak ni’” (Isaiah 25:9).

Nihveina Zeisu hongpai kik ding pen Laisiangtho thubulpi ahi hi. Tua kham khau in laisiangtho sung khempeuh ah zaam kawikawi hi. Laisiampa khatin Christ nihveina hong paikik ding thu laisiangtho luisung ah 1,845 vei bang om ding cihi. Lai siangtho thak sungah chapter 260 a omna sungah Christ hong paikik na’ng 300 veival om cihi. A tang 25 ciangin khatvei ta hihtuak hi. Laisiangtho thak bu 27 omsung pan bu 23 in tuathu gen hi.

Europe ah Puahphatna khit ciangin, pawl kikhenna leh kidona tampi hong piang a, Protestant te in Leitung Thak zong uh a, USA khawngah, thuman thutak, Zeisu hong paikik na’ng khawng zong zuihtheih na’ng mun hong mu uhhi.

Tuate lakah Baptist lokhopa William Miller zong om hi. Laisiangtho a simsim ciang in, Zeisu hong paibaih ding cih mu a, ama’ nuntaklai hiphial ding in um hi. Tua ciangin tua thupuak hong tangko pah a, lungkiatna lianpi hong tuakkha in, laisiangtho thumaan tampi takmah muhbeh theihna ding kong hong honsak hi.

Tukalsung teng, Christ hong paikik na’ng thu in thu-mite lungsim sungah nuamna takpi tawh kidim a, tuathu ading in zong koibang in kiging ding cih kisin ding hihang.