---
title:  Ngaihsutbeh ding
date:   17/05/2024
---

“Nungzui masate mahbang in, William Miller leh a pawlte in, amau thupuak uh telcian taktak zolo uhhi. Pawlpi sungah khialhna khat kiptak in omasa phot ahih manin, genkholna a thupite deihna bulpi tung zolo pah hi. Pasian in leitungah tangko ding Ama’ thupuak teng amau tangko sak hinapi, tangko khialkha uh ahih manin, lungkiatna zong thuak pah uhhi” —Ellen G. White, The Great Controversy, pp. 351, 352.

![Chart](https://sabbath-school-resources-assets.adventech.io/ctd/ss/2024-02/07/chart.png)

“Bang peuh hitaleh Pasian in Ama’ ngiimna thukhenna ding vauna pen a hi bang in tangtun thei veve hi. Tua ni lianpi hongtung ta a, Ama’ vaihawmna omsa mahbang in, mihing’ lungsim sungah bang om cih a kilang ding in ettelna zong bawl khin hi. Tua thu puak pen pawlpi sittelna leh siansuahna dingin a kigeel ahi hi. Amaute’ lunggulhna un hih leitung maw vantung leh Christ hizaw maw cih ki sittel ding hi. Honpa ka it uh ci uh hiven, amau’ itna uh teci alak uh kul ding uhhi. A leitung lunggulhna teng nusia uh in, a Topa uh hong pai ding lawp takpi uh hiam? Tua thupuak pen amau’ khalam dinmun maan muhtel na’ng; ki niamkhiatna tawh kisikkik in Topa a zon theih na’ng un hehpihna tawh aki ngiim sak ahi hi”—Ellen G. White, The Great Controversy, p. 353.

**Kikupding Dotnate**:

`William Miller phutkhak thute pan bang pilna ngah na kisa hiam? Pasian in ei telkhialhna ciang khawng zuunsiam lel nasa hiam?`

`Daniel 9:24-27 sungteng telcianna pen Laisiangtho sunga Christ in Pasian a hihna kipsak koibang in kipsak thei naci hiam?`

`Genkholna teng telcianna in hotkhiat ngiimna sungah koibang in thupi thei hiam? Pasian geelna sungah genkholna banghang in thupi hiam?`