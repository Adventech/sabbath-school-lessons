---
title:  Sikha Biakna Laang
date:   01/06/2024
---

### Tukalsung Simding
Mate 10:28; Ecc. 9:5; Isa. 8:19, 20; John 11:11–14, 21–25; 1Thess. 4:16, 17; Mang. 16:13, 14; Mate 24:23–27; 2Thess. 2:9–12.

> <p>Kamngah</p>
> “Topa’ thupiakna awging lianpi, vanmi mangpa thugenna leh Pasian’ pengkul tum hong ging ding a, vantung panin Topa mahmah hong pai ding hi. Misite hong tho masa ding uh hi. A nungta lai eite zong amaute tawh, meii sungah, Topa i dawntuah ding uhhi. Tuabang in Topa tawh i omkhawm tawntung ding uhhi” (1Thess. 4:16, 17). 

Abeisa kumsawm sung khawng sihkuan thupiang, mi a sihkhit a thokikte, a “sih” hunsung a thupiang tepen uphuai hetlo hi. Tuabang thu tampi ki ciamteh pha mahmah hi. Leitung leh Christian te mahmah in hibang thute hangin misite pen si taktak lo uh ci uhhi. Hih sikha-biakna tawphahpi pen a laangpha penpen Satan’ hong khemna khat ahi hi.

A taktak cileng tua sikha-biakna pen, tanglai Eden huan a gulpi in Adam leh Eve a khemna “Na si taktak kei ding uhhi” (Pian. 3:4) acihpen pan kipan ahi hi. Tangthu sungah bel omdan tuamtuam tawh hong kilang ahihhang, ama’ thu tawphahpi taktak pen sihkhit in zong nungta paisuaklai cih hipeuh hi. Hiteng mah pen, zalom 19 sungteng a Fox unau numeite’ sikha hopihna bulpi teng mah hi a; a tawpna ah mi sisate kiangpan dotna dawnna teng amau un tavuan lathei danin a kineihna uh pan a zuau uh hong kilangh hi.

Leitung buaina nunung sungah, hih sikha tawh kipawl in Satan in mi tampi hong khemzo ding hi. Satan in mihing tampi tak ama’ khutnuai a tunsak theihna ding pen hihthu hang hiding hi. Hih sinna sungah a ngiimna bulpi pen, Satan hong khemna panin kiptak in ki keptheih na’ng pen; Christ tawh kizopna leh laisiangtho bangin nuntakna ahihlam theihna ahi hi. Mitmuh hilo bilzak hikei phial mahleh sihna tungtang bangthu om cih hong hilhna ahi hi.