---
title:  Ngaihsutbeh ding
date:   07/06/2024
---

Lee Strobel laibu, The Case for Heaven, sungah sihna tawh kisai in, sih ciangin khuaphawk gige khat in munkhat ah om cihpen, sihkuan thupiangte tungtawn in “teci” om cihi. Etpak theih dingin “numeino khat ki-aat in khua phawklo in a omlaitak in, a sisa a sanggampa tawh kimukha a, leitung ah sanggam pasal neingeilo a hih manin lamdang savat cihi. A khuaphawk kik ciangin a pa kiangah agen leh, a pa in sanggam pasal neimah ci’n, nang pianma in sikhin hi cihi”—Lee Strobel, The Case for Heaven (Grand Rapids, MI: Zondervan Books, 2021), p. 69. Christ hong paikik niciang bek in Christian te in a ngah ding uh thaman pen, sihkhit the vantung ah ngahpah ding ci in um uhhi.

Vauna om khat: “Dawi-gilo khate in a sisa itleh ngaihte kineih in a lauhuai mahmah upna maanlo khawng tuakkha uhhi. Hih lenglate in amau kineihna tengtawh pawlpi mite tungah na sempha mahmah hi. Misite in bangmah theilo cih laisiangtho thumaan tawh tuate do ding hang a, tuate pen dawi-kha te a hihlam thei in kiging khol sitset ding hihang”.

“I mai tektek ah, ‘zia-etna hun om a, leitung leh a sunga tengte khempeuh a ki zia-etna ding ahi hi’ (Mang. 3:10). Pasian’ thu sungah upna kipkho a neilo peuhmah Satan’ khemna in tuamcip ding hi. Mihing’ tate ukcip in ama’ khemna a khantoh semsem nading in, Satan in ‘khem theih tawp in’ khem ding hi. Ahihhang mihing in lunglut takin a kipiak leh bek amah’n ngah thei pan ding hi. Thumaan thutak a zong, amau’ khate zong thumang in aki siansuah nuam te, haksat hun ading a kithawi khol te in Pasian’ thumaan sungah bitna taktak muding uhhi. ‘Note in lungduai takin na thuakna dinguh ka hong thupiakna zui nahih manun, leitung bup a tung ding lungkhamna panin na suakta ding uhhi’ (Mang. 3:10). Pasian in Amah a muang khatpeuh Satan’ khutsung ah a mawk nutsiat ding sangin, Vanmite sawl in Amite kemcing sak ding hi”—EGWhite, The Great Controversy, p. 560.

**Kikupding Dotnate**:

`I lungsim te hong huzaap thei dingin koibang sikha’ pilna peuh Satan in hong zang ding in na um hiam? Media bulomtangpi te in bang semsem uh hiam?`

`A sanggam itkhat a sihsuah a, vantung tung hi ci in a um khat tungah nangma upna koibang in na hawmsawn thei diam? Bangteng genhuai nasa a, bangteng genhuai lo nasa hiam?`