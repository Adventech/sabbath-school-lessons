---
title:  Alauhuai Sikha Biakna’ Gau
date:   02/06/2024
---

Sihna pen nuntakna thak khat sungah lutna kongpi hi cih upna pen, kha si theilo cih upna thu bulpi ahi hi. Hih dawi biakna in pawlpi sungah hong lut ciaiciai in, laisiangtho’ thukhun teng zong pen, Roman pawlpi deihdan lamin hong makaih ta hi. “Kha si theilo cih upna limlim pen, Rome in dawi biate kiangpan in a kawmtawm, pawlpi zat dingin a bawl tawm ahi hi” —Ellen G. White, The Great Controversy, p. 549.

> <p></p>
> “Pumpi a thah hangin kha a that thei lote kihta kei un. Pumpi leh kha anihgel in hell khuk sungah a susia theipa na kihta zaw un” (Mate 10:28).

`Hihmun in kha si theilo cih upna tawh kisai bang hong gentel naci hiam?`

Topa in Ama’ mite bum leh aai peuhmah tawilo ding cihi. Amaute’ lakah “bum leh aai tawi, vankah, sikha hopih, misi thu dong” (Siam. 20:27) cih peuhmah omlo ding cihi. Tuabang mite suang tawh ki denglum ding (Siam. 20:27) cihi. A gimpiak ding pen khauh mahmah ahih teihang, Pasian maanlo biakpiakna pan Israel a kepna hizaw hi.

Dawi-lawm neihna in, Pasian tawh kizopna pan biakpiakna maanlo lamah mihing makaih a, lungkimna cihpeuh mah omsak ngeilo hi. Sikha biakna limlim pen Satan in hih leitung a zawhna dingin a ngiimna ahi hi. Tuabangte’ hong hencipna kolkhau pan in Zeisu’ hehpihna leh vangliatna in hong khahkhia zo hi. 

`Ecc. 9:5; Job 7:7–9; leh Isaiah 8:19, 20 simin. Hih munteng in sihna leh misi tawh kizopna bangci gen hiam?`

Laisiangtho thukip omlopi in misi vankah pah cih upna pen, Sunday upna mahbang in, sawtpi pekpan in kiptak in hong omkhin a, mihing in zong paihkhiat ding haksa sathei mahmah uhhi. Laisiangtho mun mahtawh a kipsak nuam mi zong om uhhi. Ahihhang hih upna in, hun nunung ciangin, Satan’ khemna panin kuamah daal zolo ding hi.

`Christian dangte tungah misite omzia koibang in nahilh ngei kha hiam? Muibun na kisakna ciang bang om hiam?`