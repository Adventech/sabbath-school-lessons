---
title:  Ngaihsutbeh ding
date:   24/05/2024
---

Zeisu in thukhenna sungah eite ading hong sepsakna lungngai inla: “Zeisu in amaute mawhsak lozaw in, upna tawh amau’ mawhna pulakna, maisak dingin a thungetna tungtawn in hehpihna lak zaw hi. Pa leh vanmite maiah, Ama’ khut liammaa lamto in ‘Amaute mimal’ min thei ing. Ka khutkuak sungah gelhkhin zo ing. Pasian saantheih biak piakna pen, a kitamzan lungsim ahi hi’ (Late 51:17) cihi. Amite a mawhsak theite tungah, ‘Satan aw, Topa in hong taai tahen; Jerusalem a teel Topa in nang hong taai tahen’ cihi” —Ellen G. White, The Great Controversy, p. 484.

“Pasian’ mi a kicite pen, Topa’ maiah puan hampi tawh ding uh a, tuabang kiniam- khiatna tawh Pasian min lawh ding lungsim takpi tawh a zong te ahi uhhi. Thumanna tawh a kha uh a sawpsiang te in kiniamkhiatna lungsim nei limlim uhhi. Christ ninbang lohna amuh semsem uhleh, Ama’ lim sun semsem nuam uh a, amau’ siangtho lohna mutel sem zawsop uhhi. Eimah mawhnei ihihna i phawkkhak ciangin, eite’ dikna, siangthona leh tat- khiatna ahi Christ tungah kingak ding ahi hi. Satan hong ngawhna khawng te eima’ tha tawh dawng zolo ding hihang. Christ bek in ei a dingin hong dawnsak zo hi. Amah bek in eite’ hoihna kihel peuhmah lo, Ama’ hoihna tawh mingawh pa gamdai sakzo thei hi”—Ellen G. White, Testimonies for the Church, vol. 5, pp. 471, 472.

“Tu laitak in mawh thoihna ni lian ahi hi. Limpuakna sung ahihleh, Siampilian in Israel ading in mawh a thoihsak laitak hi a, mipi in a lungsim uh mawhna kisik in Topa’ maiah ki niamkhiatna tawh omding uhhi. Tua hi keileh mipi lakpan amau ki paaikhia ding hi. Tu mahbang in nuntakna lai sunga min omte ahihleh, hun tomno bek neilai uh ahih manun, a lungsim uh mawhna hangin dahna ki niamkhiatna tawh Pasian’ maiah om ding uhhi” —The Great Controversy, pp. 489, 490.

**Kikupding Dotnate**:

`Zeisu in a Pa’ maiah eite ading in liammaa om Ama’ Khut lamto cih na theihna in na lungsim bangzah lawngkha hiam? Banghang in thukhenna ah eite lam-etna hithei ding hiam?`

`Mawh thoihna ni sungah nungta ihi uhhi. Mawh thoihna pen Pasian mangthang te a hotkhiat na’ng nasep ahi hi. Mawhneite hotkhiat nading in Pasian’ nasepna in kipiak nikhat in banghang in lungdamthu hithei ding hiam?`

`EGWhite in: “Christ bekmah in eite aiawh in hong thumsak thei hi. Amah in eite’ hoihna kihel peuhmahlo, Ama’ hoihna tawh mi ngawhpa gamdai sak thei hi”—Advent Review and Sabbath Herald, January 2, 1908. Koibang in nangma lam-etna hisak thei ding nahiam?`