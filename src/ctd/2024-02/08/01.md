---
title:  Biakinn Pan Khuavak Tang
date:   18/05/2024
---

### Tukalsung Simding
Pai. 25:8, 9, 40; Heb. 8:1–6; Siam. 16:21, 29–34; Siam. 23:26–32; Heb. 9:23–28; Dan. 7:9, 10; Mate 25:1–13; Mang. 11:19.

> <p>Kamngah</p>
> “Tu in i gennop thu pen: Vantung ah Pasian’ tokhom taklam ah atu tuabang siampi-lian khat i nei hi. Amah in mihing bawl ahilo Topa in a bawl taktak ahi, siangtho munsung ah siampi-lianpen nasep asem ahi hi” (Hebrew 8:1, 2).

Lungkiatna ni 1844 kum October 22 khit deuh ciangin, Miller pawlte in thungen in laisiangtho naksim mahmah uh a, amau telkhialhna uh theita uhhi. Ni 2300 genkholna in Zeisu nihveina hongpai ding tawh kisailo a, Christ in vantung biakinn sunga nasep a kipatna thu Hebrew laibu in deihtak a pulakna hong mukhia uhhi.

Vantung biakinn siansuahna in leitung biakinn zong Siampi laibu sunga om mah bang in siansuahsa hipah ziau hi. Tuathu tel semsem theihna dingin Daniel 7 leh Daniel 8 simphat ding ahi hi.

| Daniel 7 | Daniel 8 |
| --- | --- |
| Babylon | |
| Media-Persia | Media-Persia |
| Rome | Rome |
| Vantung thukhenna | Biakinn siansuahna |

Hih a kibang teng in biakinn siansuahna dinmun taktak hong lak a, tua pen hong paikik maa in dawpkhol thukhenna zong ahi hi. Tukal sungteng in vantung biakinn ah Christ’ nasepna teng kisin ding hihang.