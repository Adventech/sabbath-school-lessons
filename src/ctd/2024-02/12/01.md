---
title:  Leitung Tawp na’ng Thupiangte
date:   15/06/2024
---

### Tukalsung Simding
John 8:32; Ezek. 20:12, 20; Mang. 7:1, 2; Mang.14:1; Joel 2:21–24; Hos. 6:3; James 5:7, 8; Mang. 18:1–4.

> <p>Kamngah</p>
> “Thumaan, pilna, siamna leh thu ngaihsut theihna lei in. Zuak khiat dingin tuate pammaih lua hi” (Paunak 23:23).

Nangma tanu khat khal sangkhak ciangin mawtaw hawl in hong ciah in ngaihsun in. Hong tun ding ngakkawm in, khuahun thuthang en-en ding hiteh. Khuahun hoihlo bang hileh na patau mahmah ding hi. Meiizing hong kahto nianua hi. Huih zong nakpitak in hong nung hi. Van kihong in guah hong zu tamai hi. Singkungte kiseem gawp hi. Innlam zinpi zong kipai thei nawnlo ta hi. Tua laitak in na vengte khatin lampi dangkhat vang sam hi hong cihi. A kipuk singkungte mawtaw in pial theilai hi. Ki thuzakna haksa mahmah taleh, na tanu inn hong tuntheih na’ng lampi ahihleh a kicing diudeu in thupuak teitei ding hiteh maw.

Zeisu in, nuntakna huihpi kantan in inn ah hong tungsak nuam hi. EGWhite in, “Huihpi khauh mahmah khat hong pai ding hi. Tua tawh kimu dingin i kiging khinzo hiam?” — Testimonies for the Church, vol, 8, p. 315. Christ’ nuntakna, sihna, thawhkikna leh van biakinn sunga a nasepna khempeuh in, eite inn hong tun nuam ahi hi. Daniel leh Mangmuhna laibu thupuakte in, hun nunung mite hong thuhilhna leh, nuntakna huihpi sung ah, Honpa’ hong itna phawkna ding ahi hi.

Tukal sinna’ deihna bulpi pen, genkholna te in hun nunung thupiang ding teng hi a, Christ’ thahatna in leitung haksatna teng hong zawhpih ding cihthu i thei beh ding hi.