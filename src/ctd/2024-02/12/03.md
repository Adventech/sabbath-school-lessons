---
title:  Vantung Seal tawh Ki Ciamteh
date:   17/06/2024
---

Hongtung ding biakpiak ding kituhna ah, a citak Pasian’ mite in leitung nopsakna sungah kibuallo ding uhhi (Mang. 14:12). Amaute Kha Siangtho in ciamteh (Eph. 4:30) a, kikhiin theilo uhhi. Tanglai in seal pen kumpi’ lai leh ukzawhna ciamtehna ahi hi. Tuate in a tumdang, aituam ciamtehna vive ahi uhhi. A nunungpen in kituh ding pen biakpiakna leh thukham sunga Pasian’ ukzawhna hong pulak pen hi a, Pasian’ seal in Ama’ thukham sung ah ki koihcing ahihlam zong theih kul hi (Isa. 8:16).

`Paikhiatna 20:8–11 simin. Sabbath thukham sungah seal tawh kisai bangpeuh namu hiam?`

Seal in thumal namthum nei hi: (1) Seal neipa’ min “Topa na Pasian” (2) A zaa, “Piangsakpa” (3) Ama’ gamhuam “vantung, leitung, tuipi leh a sunga om khempeuh” hi. Seal cihpen lim peuh zong laisiangtho in cihi (Rom. 4:11). Tua tegel pen aki zawitawn kammal ahi hi. Pasian’ lim leh seal in thukham laigil ah a ombang in, Sabbath in a nunung pen biakpiak ding kituhna laigil mah ahi hi (Ezek. 20:12, 20; Mang. 12:17).

`Mang. 7:1, 2; 14:1; 13:16, 17 enkak in. Pasian’ seal leh sapi ciamtehna koimun tengah kisang thei ci hiam? Banghang in kilamdang dingin na umthei hiam?`

Pasian’ seal pen taltang tungah omhi. Taltang cih in lungsim leh khua theihna khensatna limpua ahi hi.

Sapi ciamtehna ahihleh taltang leh khut tungah kisang thei a, mite in amau’ lungsim khensatna tawh Satan’ khemna sang a, thahna thuak lohna dingin, biakpiakna diklo lam pang ziau cihna ahi hi.

Dawimangpa in Pasian’ thu a mangte hua hi. Gulpi ahi Satan in, “Pasian’ thukham a kemcing a Zeisu upna bang upna a neite” (Mang. 14:12) galsim dingin hong kuankhiat ciangin, kidona lianpi in a hanpen hun hong tung ding hi. Amau’ cihtakna pen Christ sung phutkip uhhi.

`Topa tungah nisim in cihtakna in, a nunungpen kituhna ading in koibang in hong kiging khol sakthei hiam?`