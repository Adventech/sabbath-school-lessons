---
title:  Ngaihsutbeh ding
date:   21/06/2024
---

1851 kumin, Adventist mi-masate in Mangmuhna 13:11-17 a sapi nihna pen USA a hihlam hong theikhia ta uhhi. Cihtei hang, leitung buppi in Mang. 13:12 a sapi masa pen a biaktheihna dingin USA in koici bawl ding cih ngaihsut haksa sa veve hi. 1880 kum kiim teng in US Navy in tembaw picing 48 bek neipan uhhi.

Gal Vot a kici US leh Soviet in lungsim gal a kido hun abei ciangin, US gal thahatna pen kuamah in demzo nawnlo ta uhhi. Tua ciangin American mite suakta kisa uh in nuamsa lua mahmah hi napi, tua suahtakna mahmah pen ki tuancil ding a, ki neuseh ding cih peuhmah kuamah’n ngaihsun kha hetlo uhhi.

“Ki thutuah ding (sabbath maanlo tang) a nial peuhmah mawhna daan thuak ding, a tawpna ah sihna zong thuak ding hong kici ding hi. A langkhat ah, Pasian’ thukham a palsat mite langkhat ah thukhamna bangin tawlngakni omgige lai hi”—Ellen G. White, The Great Controversy, p. 604.

“Huihpi hong nai semsem a, vanmi thumna thupuak a umsa hikhin napi, thumaan sungah thumanna neilote in amau dinmun uh nusia in langdona lam hong pang ta ding uhhi. Leitung tawh kipawl in leitung lungsim puasa in, khuavak hong muhsak khin phial hi napi, sittelna hong omciang in, a baihna lam, mi’ pahtakna lam teel ziau ding kisa lel uhhi. Mipil misiam pipi, thumaan sungah lungdam in a kibualsa nangawn, amau vangliatna mah zang in, kha tampi khem in lampialpih ding uhhi. Nidang a amau’ sanggamte ading in a lauhuai pen galte hong suak ding uhhi. Sabbath tangte in, amau upna hangin zum’ mai hong kitut ciangin, mawhsakna lianpen leh thumaanlo takin thupuak in ukna neite sung a toknawi zo dingin, tua a lampial mite in Satan aiawh hong sem ding uhhi” —Ellen G. White, The Great Controversy, p. 608.

**Kikupding Dotnate**:

`Haksatna hongtun ciangin hun nunung thupiang ding teng telcianna in banghang in thupi thei ding hiam? Khemna pan kikeptheihna dingin laisiangtho in koibang kikepna hithei ding hiam?`

`Leitung bup Democratic kipawlna in, zalom simin biakna suahtakna ultung sak mahmah uhhi. Tua kikhelna koibang in manlang thei ding hiam?`

`Atunga EGWhite kammal enin. Tuni a nangma dinmun hangin zingciang in Adventists a suakding te ading bang khensatna peuh na bawl khin hiam?`

`Vanmi nihna thupuak in awging kikona nuaiah koici kikhel a, leitung ah Pasian nasep kizawh na’ng guah-nunung saan theihna ding in, a mimal in bangpeuh kiginkhol kul hiam?`