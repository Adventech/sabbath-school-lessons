---
title:  Pasian leh Ama’ Thu sungah Cihtakna
date:   16/06/2024
---

`Pau. 23:23; John 8:32 leh John 17:17 simin. Hihmun tengah bang lauh thawnna om hiam?`

Khang tawntung in, kidona lianpi in thumaan leh thukhial kikal kidona hiden hi. Satan in zuau-khempa ahi hi (John 8:44). Zeisu in thumaan khempeuh bulpi ahi hi. Amah in, “Keimah in lampi, thumaan leh nuntakna kahi hi” (John 14:6) cihi. Satan’ khemna pan in hong suahtak thumaan in Pasian’ Thu sungah om hi. Laisiangtho in Satan’ nasepna teng tuamna hawkkhiat sak hi. Laisiangtho pen khe a ding meivak hi (Late 119:105). Laphuakpa in, “Na thu hong lutna in khuavak sak a; thu theilo te’n thu theisak hi” (Late 119:130) cihi. “Na thubulpi in thumaan ahi hi” (Late 119:160).

`2Peter 1:16–21 simin. Sawltakpa om genkholna tawh kisai in lungmuan ding bang genkhol hiam? Pasian’ genkhol thute a thupitna bang tawh genteh hiam?`

“Pilvang takin khemna” teng zui hetlo hihang. Genkholna Pasian’ Kammal tengin eite maiah lampi khuavak sak hi. Thumaan leh thukhial hong khentel siamsak hi. Laisiang-tho lotawh, mihing’ ngaihsutna in hong khim ding a, khembaih liang ding hihang. “Pasian’ mite pen, thuzuau hilh siate khimna leh khemna kha khuamial sungpan a muanhuai bukna phual Pasian’ laisiangtho thumaan ah ki makaih hi. Laisiangtho in Satan hong khemna teng kilangh khiasak ahih manin: mihing in laisiangtho a theih theihna ding pan a khaktan thei ding vanzat khempeuh Satan in zangkhia hi. A nunungpen khemna lianpi eite’ maiah hong kihong ding hi. Antichrist in eite maiah lamdang takin nasem ta ding hi. Laisiangtho lo peuhmah tawh atak leh akhem tel zawhloh ding kineih khemna hong tunnawh ta ding hi. Laisiangtho sungah lungsim bulkip a neilo peuhmah tua a nunung haksatna sungah kip zolo ding uhhi. Kha khempeuh sittel hun hong tung ding a: mihing’ thu sangin Pasian’ thu ka mangzaw ding hiam? Tua khemna hun pen tu mahmah in tung khin hi. Eite’ khe in a kikhel theilo Pasian’ suangpi tungah a kisuan beek hiam? Pasian’ thukham kemcing ding leh Zeisu’ upna bang upna nei dingin na kisakhol zo hiam?”—EGWhite, Kidona Lianpi, pp. 593, 594.

`A tunga kamsang thu dotna ngaihsun in. Hun nunung haksatna sungah bangin hong dingkip sak ding hiam? Pasian’ thu sinna pan bangin hong thadah sak hiam? Thumaan khawng eima deihna dungzui in koibang in kizuun ziauziau thei hiam?`