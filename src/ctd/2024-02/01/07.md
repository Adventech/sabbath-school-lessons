---
title:  Ngaihsutbeh ding
date:   05/04/2024
---

“Satan vantung pan aki hawlkhiatna tawh, Pasian in Ama’ thutanna leh Ama’ vang kemcing hi. Ahizong in lampialna lungsim a zuih ciangin, Pasian in zong, a puk mihing a dingin Ama’ Tapa tanghial sih ding hong vaihawm hi. Mawh phelna sungah Pasian omzia hong kilak hi. Lucifer teelsa lampi in Pasian’ gam tawh a kinaihuaina bangmah omlo ahih lam Singlamteh in hong pholak hi” —EG. White, The Great Controversy, pp. 500, 501.

“Calvary singlamteh pen, thukham kikhel theilo cih hong lahna hi a, mawhna thaman in sihna ahihlam zong vannuai theih ding in tangko hi. Honpa in ‘A zozo hi’ cih a kikona zong pen Satan’ sihdak ahi hi. Khang sawtpi kidona lianpi zong thu ki saatsat in gitlohna a kisuksiat siang ding zong kitelcian pah hi. Pasian’ Tapa in han kongpi kantan khin zo a, ‘Ama’ sihna tawh sihna mangpa dawimangpa a suksiatna ding ahi hi” (Hebrew 2:14)”—Ellen G. White, The Great Controversy, p. 503.

**Kikupding Dotnate**:

`Lucifer langdo ding Pasian in theikhol lel ahihleh, banghang in amah teeltheih na pia sese hiam? Ahih keileh Lucifer a mawhphet in banghang in susia pahlo hiam? Pasian in Lucifer susia siang pah vat leh vannuai midangte in bangci muh ding uh hiam? Vannuai bup in hotkhiatna ngiimna banghang in lunglut uh hiam? (1Pet. 1:12; Mang. 5:13; 16:7).`

`Singlamteh tungah Christ asih theihna ding thu bangteng na phawk hiam? Pasian’ omzia lahna ding bek hiam? Mawhna thaman piakna ding hiam? Tua ahihleh mawhna thaman kua kiangah kipia hiam? Na muhdan leh laisiangtho tawh teci lak ve.`

`“Kidona lianpi” cihpen bang cihnopna hiam? Kidona lianpi in bangteng huam a, tukal sinna pen nang nuntakna sungah koici zat ding na hiam?`