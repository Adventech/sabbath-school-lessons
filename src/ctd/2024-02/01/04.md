---
title:  Hih Leitung Hong Kihelta
date:   02/04/2024
---

Pasian in leitung pen a picing in bawl hi. Laisiangtho in “Ama’ bawlsa khatsim hoih cih mu a, hoihsa mahmah” (Pian. 1:31) ci hi. Mawh baang hetlo in siatna omlo hi. Lucifer apiak teeltheihna mah Adam leh Eve pia hi. Vantung ah set milim a deihloh mahbang in leitung ah zong deih tuanlo hi. Hih teeltheihna a kitelcian theihna dingin, huan laizang ah singkung khat suan a Sia leh Pha Theihna Singkung cih minvawh hi. Teeltheihna nei uh ahihlam a theihna dingun tuathu teltak in hilhcian hi.

Satan tua singkung gei hong naih ciangin Eve in zong va hopih thapai a: “Na si taktak kei ding uhhi. Tua singgah nanek uh ciangun namit uh kihong ding a sia leh pha thei tel ding cih Pasian in thei hi” (Pian. 3:4, 5) cihi. Hih singgah nanek leh nunna thak khat natung ding hi. Na dipkua mahmah ding a, na theih ngeiloh te hangin namit liik liang ding hi. Eve aw Pasian in hong ip khilkhial om hi. Hih singgah la inla ne in. Eve khitteh Adam mah in neek ding hong teel takciang un, Pasian in a kikhak den ding in a koih kongpi hong kha ta uhhi. Tua in mawh bawlna kongpi, thuakna kongpi, lungtang natna, cinatna leh sihna kongpi ahi hi.

`Pian. 3:1–3; Rom. 3:23 leh Rom. 5:12 simin. Hihmun tengin bang neitang uh hiam? Mawhna hangin mihing phung buppi bang pulnatna thuak uh hiam?`

Mawhna bulpi taktak pen Pasian langdona hi a, Pasian tawh hong khen hi. Pasian pen nuntakna bulpi ahih manin, Pasian tawh kikhenna in sihna hi. Hong dah sak, patau sak, cina sak in natna hong veisak hi. Leitung ah thuakna peuhmah mawhna in hong suksiatna vive hi. Tua icih ciangin cinat simin mawhneih man cihna hituanlo hi. Mawhna in a suksiat leitung ah ki omlai ahihman hizaw hi.

`Pian. 3:15; Siam. 5:5, 6; leh John 1:29 simin. Huan sungah Adam leh Eve a mawhkhit uh ciangun, amau’ dahna lungkiatna kawmkal ah Pasian in bang kamciam pia hiam? Khang tawntung in hih mawhna thoihna ding bang nasep peuh Pasian in maa patsak hiam?`