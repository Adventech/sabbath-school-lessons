---
title:  'Lucifer in Khem: Christ Gualzo'
date:   01/04/2024
---

A picing vanmi ahi Lucifer’ lungsim sungah kiphatsakna hong lut in a Piangsakpa nangawn a langdo theihna thu telgen theihna’ng zong om tuanlo hi. Satan kiphatsakna pen langdona suak hi. Pasian thumaanlo a deidan nei ci in ngawh hi. Ama’ lunghianna leh mawhsakna teng vanmite lawh hi.

`Mang. 12:4 simin. Hihmun in Satan’ khem siam dan bang gen hiam? Pasian’ tawh kisai a zuau phuak tawh vanmi bangzah puksak hiam?`

Vantung ah gal hong om ciangin, vanmite khensat ding in – Zeisu zui ding maw Satan? Hih gal omzia koibang hiam? Ki pumbuan maw, lungsim maw, a nihmah maw? Ki telsiang khin zolo ahihtei hang, Satan leh a vanmite “kihawlkhia” a, “vantung ah amaute ki omsak nawnlo” (Mang. 12:8, 9) hi. Hih zong pen pumpi lamah hi veve hi.

Vantung a galvai thukhat ki telcian veve hi. Vanmi khempeuh in Christ’ lam maw langpang maw cih khensat kulta hi. Kua zuizaw ding? Kua’ thu mangzaw ding? A citak vanmite in Christ itna thu mang uh a, sehthum ah sehkhat in Lucifer’ thu mang uh a, Pasian nial in vantung taan uhhi. Hihbang leitung a buai nianua laitak in eite’n zong Christ maw a langpang cih hipah lel hi. Eimah koilam ah om cih pulakkhiat kul hi. Christ maw Satan?

`Pian. 2:15–17; Pai. 32:26; Joshua 24:15. 1Kum. 18:20, 21 leh Mang. 22:17 simin. Kidona lianpi sungah bang thukhun omhi ci hiam?`

Pasian in mi hong bawl lai in, ngaihsut theihna, saikak theihna, teel theihna cihte i khuak sungah hong phumsak hi. Mihing ihih a manphat penna in teelsiamna mah hipen hi. Eite pen set milim ihi kei hi. Pasian’ limmel suun in hong bawl a, lungsim tawh teelsiamna tawh khalam tawntung thukhun tetawh nungta ihih manin, ganhing tetawh kibang lo hihang. Lucifer’ langdo lai pan kipan in, Pasian in Ama’ hong itna pom in, Ama’ thu mang in, Ama’ na semding in hong sam hi.

`Vantung a gal panin gitlohna tawh i kidona ading in bang pilna kingah thei naci hiam? Satan in hih midikte, siangtho vanmite khemzo ahihleh, eite hong khem zawhna ding e leh bang peuh ci hiam?`