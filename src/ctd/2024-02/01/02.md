---
title:  Vantung ah Galpi
date:   31/03/2024
---

`Mang. 12:7–9 simin. Hihmun in vantung a suahtakna leh siatna bulpi tawh kisai bang gen hiam? Lucifer in a langdo ciangin, Pasian koibang in thukthei lel ding hiam?`

Hihmun teng in vannuai ah sialehpha kidona teng gen hi. Satan leh a vanmite un Christ langdo uh a, vantung pan kihawlkhia uhhi. Hizahta in ahoih vantung ah gal a pian zawzen lamdang lua hi. Banghang in tuaci thei ahia leh? Itna Pasian in hih gal a piangsak ding dawi gilo bawl se maw? Hih vanmite in a langdo theihna’ng uh melhemna nei uh maw? Laisiangtho in siatna bulpi telgen mahmah hi. Sialehpha kidona sungah puandal teng liipkhia khinzo hi.

`Ezekiel 28:12–15 leh Isaiah 14:12–14 enkak in. Vanmi Lucifer lungsim sungah langdona ding bangteng piang dandan ci hiam?`

Pasian in dawi gilo bawllo hi. A leng daldal vanmi Lucifer bawl hi. Hih vanmi zong a picing takin bawl hi. Ama’ picinna sungah suakta takin teeltheihna zong kihel a – tua zong Pasian’ ukna limlim zawhthawh thu omlo, itna bekmah ahihna ahi hi. Mawhna in vantung mahmah ah Lucifer’ lungsim sung panin hong kipan hi. Hih a picing vanmi’ lungsim sungpan kiphatsakna piang in a Piangsakpa nangawn langdo theihna ding hihbang in piang hi cih telgen na’ng zong omtuanlo hi.

Lucifer pen piansaksa hi a, Piangsakpa aa bek ahi biak ding lunggulh hi. Pasian’ ukna khel dotna tawh Pasian’ tokhom tuh sawm hi. Ama’ langdona in vantung ah galpi piangsak ta hi.

Pasian in bel sawtveipi mah thuak in, Lucifer’ langdona tawh vantung kisiat ding phallo hi. “Vantung council in Lucifer zol uhhi. Pasian’ Tapa teek in Piangsakpa liatna, thu maanna, a kikhel ngeilo a thukham te hilhcian hi. Pasian teek in vantung lem dimdiam khin a; tuapan pialkhia leh Lucifer in a Bawlpa zahpih hiding, ama tungah siatna tung ding cih hilh hi. Hi mahleh ciangtan omlo itna leh hehpihna tawh vauna in, nialna lungsim bekmah thosak hi”—Ellen G. White, The Great Controversy, pp. 494, 495.

`Pasian in gitlohna tungah a hihzia panin bang pilna nangah hiam?`