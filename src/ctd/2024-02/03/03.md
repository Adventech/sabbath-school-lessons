---
title:  Ngia Gilote
date:   15/04/2024
---

`Sawl. 20:27–32 simin. Paul in Ephesus ah a omlai in, hong piang ding lam pialna, pawlpi makaite tung koibang in genkhol hiam?`

Paul’ ngiimna bulpi pen mailam ading kiging khol ding cihi. Hiteng ah a thupi thu nih pulak hi.

A gen masakpen “ngia gilote in gannote a phialgawp bangin” (Sawl. 20:29) cihi. Thukhat panin, thu-umte pawlpi sungpan mahin bawlsiatna thuak ding uhhi. Hih thu gen khol pen kum zalom khat leh nih sungteng ah tangtung hi. Rome pasiante maiah kun nuam lo in kumpi’ thu anial Christian te peuhmah bawlsiatna, thong khiatna leh khuam tungah mei halna cihte thuak uhhi.

Nungzuipa in aveii nihna ah, “Note sungpan mahmah in zong mi pawlkhat in thu-ummite khem in a zolkhiat hun hong tung ding hi” (Sawl. 20:30) cihi. Upkhialhna in pawlpi sungah hong lut ding hi. Vantung thumaan aitang in thukhial kizang ding hi. Lawki’ ngeina in gualzo ding hi. Kum zalom liina leh ngana sungteng ah Christian pawlpi in midang tawh kiholem pahpah a, diksakna tawh mainawt mahmah bilbel hi. Ahihhang a tawpna ah Pasian Thu pan pialkhia uhhi.

`2Thess. 2:7–12 simin. Hong tung ding upkhialhna pen Paul ing koici gen hiam? Bang omzia nei ding in mukhol hiam?`

Paul in a genna ah “gitloh gamtatna ki gamta khinta” cihi. Paul hunlai pan mahmah in Pasian thukham mang nawnlo in damtak in lampial ciaiciai ta uhhi. Hih paikhiatna pen a nunglam ah khangpha mahmah lai ding hi.

Thukham nihna lehdo in, Christian biakpiakna sungah milim hong guang uhhi. Kum zatampi sungmah, tua milimte in lawki biakna ah ki masuan mahmah hi. Christian biakna pen lawki te in hong saansiam theihna ding in, tua lawki pasiante khawng zong misiangthote ki cihsak hi. Ni pasian biakpiakna ni Sunday pen, thawhkik ni pahtawina in hong pom toto ta uhhi. Laisiangtho in a genlohpi hih nikhial khawng tuni dongin kip pong mawk hi.

`Tuni in pawlpi sungah bang kiholemna khawng hong lut namu hiam? Tua sangin nangmah’n bangteng holem kha nahi hiam? Thumaan khawng thukhial tawh na laihkha hiam?`