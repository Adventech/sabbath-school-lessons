---
title:  Khuamial lakah Khuavak Tang
date:   13/04/2024
---

### Tukalsung Simding
John 8:44; Pau. 23:23; Sawl. 20:27–32; 2Thess. 2:7–12; Late 119:105, 116, 130, 133, 160; Pau. 16:25; 2Cor. 4:3–6

> <p>Kamngah</p>
> “Tuaciangin Zeisu in, ‘Note sungah tawmvei sung khuavak hong omlai ding hi. Khuamial sung apai mi in a paina mun theilo ahih manun, khuamial in note hong phaklohna dingin khuavak naneih sungun nagamtat ngei uh zom paisuak un.’ “ (John 12:35).

Mangmuhna laibu in dawimangpa pen gulpi tawh limpua sak hi (Mang. 12:9). Pasian mite susia nuam ahih manin dragon gulpi hi a, in zuaukhem siam mahmah ahih manin serpent gul kici hi. Christ sihkhit deuh khawng ciangin, Rome kumpite’ milimte biakpiak ding anial tultampi kibawlsia a, humpi an in kipia, khuam tungah kihal uhhi. Tua bawlsiatna lakpan mahin mi tampi citak veve uh a, lungdamthu kizeel paisuak veve in pawlpi zong khang veve hi.

Tua takciang in, Satan in zong a nasepzia khel hi. Dawibia mi tampi in Laisiangtho telcian mel lopi khawngin hong ki tuiphum uhhi. Pawlpi makai te sungah upkhialhna hong khang in khangthak ngeina teng in thumaan deepgawp ta hi. Kum zalom liina leh ngana sungah mi tawh ki holemna bawl uh a milim biate upna khawng Christian sungah hilh ta uhhi.

Tua haksatpen hun sungah zong, Pasian in Amite mah ompih den hi. “Lampi, thumaan leh nuntakna” ahi Zeisu hong muh uh ciangun, lungsim a khem zo ding thu tampi lak mahah, Kha Siangtho vangliatna tawh dingkip thei uhhi. Pilvang tak leh kician takin khemna teng awlmawh nawn hetlo in, Pasian deihna bangin a kigelh laisiangtho bang in Pasian tungah citak uhhi.