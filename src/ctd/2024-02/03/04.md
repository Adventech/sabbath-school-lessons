---
title:  Thu tawh Kemcing
date:   16/04/2024
---

`John 17:15–17 leh Sawl. 20:32 enkak in. Satan hong khemna pan ki kemcing thei ding in Zeisu leh sawltak Paul in bang muhna hong pia hiam?`

Laisiangtho pen akip Pasian deihna lahna hi. Mihing hotkhiat na’ng vantung ngiim na teng hong lak hi. “Laisiangtho khempeuh Pasian humuap” hi a, “thuman thutak hilhna ding, a khialte taii nading, a maanlote a maan in puah nading leh thumaan nuntak theihna ding” (2Tim. 3:16) ahi hi. “Laisiangtho buppi” Pasian’ humuap hi a, khenlang peuh, pawl khat peuh hiziau lo hi. Laisiangtho buppi Pasian’ Thu hi. Tua ahih keingal leh khemna kongpi ki zaihon lua hi.

Pasian hong itna pen Laisiangtho in kidona lianpi sungah hong teltak in honglak hi. Satan’ khemna leh khimna zong hong lak lailai hi. Dawi in Pasian’ Thu leh a huzaap mudah ahih manin susia dingin khang tawntung in nasem thapai hi.

Tua ahihleh laisiangtho lotawh hotkhiatna i thei kha hiam? Zeisu suahna, nunna, a thuhilhte leh a nasepna bangzah theithei ihi hiam? Laisiangtho lotawh Christ hong kipiakna a thawhkik minthanna, hong palaina vanglian leh hong paikik ding minphatna cihte kithei zo beek ding hiam? Hih thumaan khempeuh Pasian’ Thu sungah hong kilak, kihilh hi. Tua bekmah a siangtho thumaan dinmun hiding hi.

Tua ahih manin, Laisiangtho hilhna a omciang in, a thuneihna, humuapna cihte tungah pilvang takin lunghiang theihna, neuseh theihna cihte peuhmah do ding hihang. Tulai khangthakte, theologian te leh Christian te mahin, Laisiangtho pen mihing’ lam bulphuh lualiang uh a, Pasian’ Thu khawng mihing’ thu suah uhhi. Laisiangtho penbel, kumpite, tuucingte, ngabengte, siampite, laphuakte leh midang pawlkhat in Pasian leh ama omzia, amau’ theihna ciang, amau’ hun, amau’ mun leh amau’ telna zah tawh agelh uh hilel e ci uhhi.

Hi takpi maw? Ahih takpi leh, tuni kum zalom 21 sungah, tua mite ngaihsutna lel khawng, banghang in eite’ tawntung lam-etna bulpi khawngin nei ihi hiam? Hih huailo hi.

`Late 119:105, 116, 130, 133, leh 160 simin. Pasian’ Thu in hotkhiat ngiimna sungah a thupitna Laphuakpa in bang hong musak hiam?`