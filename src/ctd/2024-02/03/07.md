---
title:  Ngaihsutbeh ding
date:   19/04/2024
---

“Tanglai a omngeisa muhdahna leh langdona lungsim mah in khang tawntung Pasian’ mite huzaap den a, a omngeisa pilvangna leh cihtakna mah Ama’ nasemte in kisam uhhi. Nungzui masa tetung ah Christ in a vaikhak kammalte pen hun nunung ading in kilawm kituak mahmah hi: ‘Note tungah ka gen khempeuh te mikhempeuh ading ahi hi” Mark 13:37"—Ellen G. White, The Great Controversy, pp. 56, 57.

Leitung mun tuamtuam ah, laisiangtho suahtakna omna peuh ah, a huzaap thanem theihna dingin Satan in a tuamtuam zang hi. Science lam pilna ahi a, laisiangtho lam siamna mahmah tawh ahi zongin, Pasian’ Thu muanna kiamsak hi. Gentehna in, Daniel’ laibu pen BC 500 vallai hinapi, laisiangtho siamte in zalom nihna laizang khawng hi ding ci kaltang uhhi. Tuabang ahih keileh kamsangpa in mailam hun ding tuabang kician sitset in gelhthei ke’nteh cisese uhhi. Daniel laibu pen a kigelh hun a cihlai hi zawlo in kum zalom pawlkhat khit ciang hizaw ding hi ci uhhi. Laisiangtho tawh kisai hibang zuauthu tawh tulai laisiamte in eite upna hong toknawi sak nuam uhhi. Laisiangtho siamte hilhna ahihphot manin, mitampi in sangthei pah uhhi. Tua hi a, Paul in “Thu khempeuh entel pha inla, a hoihte lenkip in” (1Thess. 5:21) cih hong sawlna pen lamdang sakding hikei mawk ei.

**Kikupding Dotnate**:

`Tuesday bulphuh inla anuai a thu ngaihsun dih vo: Laisiangtho thuneihna neuseh theihna dingin Satan in tuni bang peuh hong zangthei hiam?`

`Pasian’ kammal letkhialhna pan hong kemcing ding bang muanhuai pen hiam?`

`Sialehpha Kidona lianpi sungah Satan in Pasian pen itna neilo, ngongtat aana zangpa ci in mawhsak hi. Koibang in tua na hong sem a, Pasian in tua zuauthu koibang in dawngthuk kik hiam?`