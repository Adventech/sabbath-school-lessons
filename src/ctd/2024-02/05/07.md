---
title:  Ngaihsutbeh ding
date:   03/05/2024
---

“A citak Pasian’ nasemte amau guak in Nasemlo uhhi. A sangna munte a uk kha-gilote’ vangliatna a maingat laitak un, Topa in nusia hetlo hi. Amau’ mitte kihong thei zenleh, vantung’ ompihna teltak in amuh uh banah, tanglai kamsangpa ahuh bang in kihuh ding hi. Elisha sawltakpa in amau’ kimkot galkapte in kimumm cih amuh ciangin, suahtak na’ng lampi mulo in, kamsangpa kiang a genteh: ‘Topa aw ama’ muhtheih na’ngin a mitte honsak in’ (2Kumpi. 6:17) ci in thungetsak hi. Tua ciangin mualtung khempeuh meikuang sakol-leng kidim a, vantung’ galkapte in Pasian’ mipa huu cih hong muta hi. Tua mahbang in Puahphatna sungah nasemte vantung mite in kem uhhi”—Ellen G. White, The Great Controversy, p. 208.

“Galte’ vangliatna in kipuahphatna upna susia ding in hong ki kaihkhop ciangin, namsau tultampi a ki dokkhiasa in omtuak a, Luther in: Satan heh mahmah a, upna neilo biakna makaite kisa sak in; gal tawh eite hong lauhthawn sak hi. Mipite in upna leh thungetna tawh Topa’ tokhom maiah ompeuh lehuh; Pasian’ Kha Siangtho in gal khempeuh hong hepkhiat sak ding a, lungnopna hongpia ding hi. Eite kisap phat pen leh sepphat pen ding in thungetna hi a; mihingte in Satan’ hehna namsau maingat ahihlam theisak unla, thungen sak un”—D’Aubigné, book 10, chapter 14, quoted in Ellen G. White, The Great Controversy, p. 209.

Luther in a muhthak sitset upna tawh dikna pen lungdamthu taw-phah hi a, eite lam-etna bulpi kiphuhna ahi hi. A laphuah “Kulhpi Muanhuai I Pasian” (Tedim Labu 40) sungah lungdamthu khauhtak in a helna, tang 2na ah , “Eima thatang bek i suan leh, I sepna mawkna suak ding; Pasian’ teel pa’n hong huh kei leh, Cikmah in i zo kei ding; Na thei nuam hiam tua Pa?, Zeisu Christ hi tua Pa; Mipi’ Topa a Min, Kikhello tawntung in; Amah’n gal azo ding hi” ci in phuak hi. —Seventh-day Adventist Hymnal (Hagerstown, MD: Review and Herald Publishing Association, 1985), No. 506.

**Kikupding Dotnate**:

`Hehpihna leh thukham, upna leh sepna cihte kikal thu koibang in hilhcian thei ding ihi hiam?`

`Kumpi’ thu sungah lut ding bangzah in baih hiam? Kumpi’ thu gentel dih in. Christian upna sungah bangzah siahuai thei naci hiam?`

`“Hehpihna hangin hotkhiatna” telcian lohna in lauhuai hiam? Koiteng khawng ah kitelkhial thei hiam?`