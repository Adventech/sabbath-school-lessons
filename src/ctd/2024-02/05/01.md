---
title:  A Hoihlo Khempeuh Langkhatah Upna
date:   27/04/2024
---

### Tukalsung Simding
Late 119:162; John 16:13–15; 2Pet. 1:20, 21; Eph. 2:8, 9; Rom. 3:23, 24; Rom. 6:15–18.

> <p>Kamngah</p>
> “Nangma tungah kong khialh lohna dingin ka lungsim sungah Nangma thu kakhol hi.” (Late 119:11).

Protestant Puahphate in zalom 21 ading in nuntak sung ngiimna khat anei uhhi. American mi lungsim telsiam pila nei Philip Cushman in, ngiimna neilo in a nungta mite’ thu The Empty Self cih laibu sungah gelh hi. A upna uh dai hi. Thupi a sakmel uh omlo a, sihna ah zong phamawh saselo, nuntakna ah zong manpha sak nei mello uhhi. Hih puahpha te suanlehkhak tepen thu tuampi khat ahi uhhi. A upna uh kipsak in, amau vangkiam na’ng bawllo uhhi. Amau’ upna laigil tawh kikhen khia theilo uhhi. Tuate anial uhleh amau dinmun anial uh ahi uhhi. Sihna maingatsa in lungsim sung nopsakna neiveve uhhi.

Tukal sinna sungah, Puahphatna etteh sa in, laisiangtho in nuntakna a kikhel sakna, khiatna nei nuntakna ahih theihna cihte i kisin ding uhhi. Hih tawntung thumaan teltaktak leng, sialehpha kidona sungah kiging khol sakthei ding hi. Puahphate galdona tawp nailo a, amau’ hong nutsiatna ciang panin kipan pah ding hihang. Pasian in eima nuntakna pen leitung in hong piak zawhloh man neisak a; eima phutkhak haksatna khempeuh sangin Pasian na lianzaw ahihlam hong mukhia sak hi.