---
title:  'Thumanna: Upna’ Gah'
date:   02/05/2024
---

`Rom. 3:27–31; 6:15–18; leh 8:1, 2 simin. Hihmun teng in Christ’ dikna hang bekin hotkhiatna koibang in gen hiam?`

Luther hunlai in Christian pawlpi sungah huihthak khat hong nung hi. Mi tul tampi te in amau mawhna lampi enlo in Zeisu enzaw ding in hong sam hi. Hih mite in, amau leh amau a ki-et ciangun lungkiatna bekbek mu ding uhhi. Tulai thu-umte’n zong tuabang thu te phukha uh hilo hiam? Tua hang aive, Zeisu en ding i cihcih.

Pasian hehpihna in hong khel hi. Nikhat, John Wesley in London ah Moravian meeting vakah hi. Luther in Rome te tangthu a ciaptehna teng a zakciang in Wesley in lamdang salua hi. Tuapen lungdamthu a zakcilna mah hong hipah hi. A lungsim hong ki tok a, ama’ ading a nunna a piapa Christ in amah huupzo cih hong phawk hi. Tua ciangin “Christ muanhuai kasa hi, Hotkhiatna ding Christ bekmah hi: Ka mawhna teng hong paihkhiat sakzo a, mawhna hangin sih ding panin hong honkhia zo ahih manin: tu in lungmuanna kangah ta hi”—John Whitehead, The Life of the Rev. John Wesley, M.A. (London: Stephen Couchman, 1793), p. 331.

`1Peter 2:2; 2Peter 3:18; Colossian 1:10 leh Ephesian 4:18–24 simin. Hihteng in Christian nuntakzia bangteng hong lak hiam?`

Puahphate in thumaan muhbehna dingin Thu kisinpha mahmah uhhi. Amau ommun cianglel tawh lungkim ziau lo uh a, Christ theihbeh semsem sawm uhhi. Tua hunlai in Lai Siangtho a um Christian tampi tak in upna thaman tampi tak piakha uhhi. Bawlsiatna, thong kiatna, hawlkhiatna leh thahlupna thuaklawh uhhi. A neihsa tenguh kilak sak, inn kihalsak, mun leh gam kisuhsak, innkuanpih te kithah sak hi. A-inn uh pan a kihawlkhiat ciangun, “Pasian in a lamsa” (Heb. 11:10) khuapi khat lam-en uhhi. Aki bawlsiat uh ciangun, a bawlsiate thupha pia uh, khuamial thong-inn sung a omuh ciangun, Pasian’ kamciam ahi a taangzaw zingsang khuavak lam-en uhhi. Amau’ pumpi kolbulh khaukhih ahihhang – Amau Christ sung suakta, Ama’ Thu sungah suakta, Amah hong paibaih ding lam-etna sungah suakta uhhi.

`Nangmah naki-et ciangin, bang hotkhiatna naki lam-en hiam?`