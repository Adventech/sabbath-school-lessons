---
title:  Pasian’ Thu Bek
date:   28/04/2024
---

`Late 119:103, 104; 119:147; leh 119:162 simin. Pasian’ Thu tungah David’ ngaihdan bang hiam? Hihthu in Puahphate koici huzaap a, eima nuntakna eleh koici huzaap hiam?`

Laisiangtho pen Puahphate’ upna leh a thu hilhna uh thu laigil ahi hi. Amaute sung ah “Pasian’ Thu om tawntung” (1Pet. 1:23) cihi. Kammal simmawh manpha sak uhhi. Lai Siangtho sim a kamciamte muanna in, amau’ upna uh khauhsak in thaksuah hi. Tuapen Pasian’ Thu sunga kamciamte ahi uhhi. Tuate tawh mimal in hong hopih hi. Ama’ aw a kiza thei ding bangin hong hopih hi. Tua kamciamte sungah Ama’ hehpihna leh vangliatna tawh hong kizoppih hi. Mangmuhna 22:2 sunga ‘minamte cidamna’ singtehte acih pen ahi hi. Sangsiam in zangsiam leng, tuate in i gamtatna hong thakhauh sak in eima nuntakna hong kipkho sak ding hi. Tuabang cidamna vanglian anei dang kuamah omlo hi. Mihing pumpi buppi upna leh thahatna hongpia thei adang bangmah omlo hi”—Ellen G. White, The Ministry of Healing, p. 122.

Lai Siangtho in, ei’ dahna tungah nuamna, lungkiatna tungah lam-etna, khuamial tungah khuavak hong thuapsak hi. Ei lungsim buaina ah lamlahna, patauhna ah lungmuan na, thanemna ah thahatna, theihlohna ah pilna hong pia hi. Pasian’ Thu tungah lungmuang takin upna tawh ki-aap ciangin, i pumpi mahmah, pilna, lungsim leh khalam nuntakna Pasian in hong guan hi.

Puahphate in zong amau lungsim laisiangtho sungah tuisuak sak uhhi. Thu tawh nungta uh a, Thu a sihlawh zong tampitak om hi. Amaute pen a piang bang tawh lungkim in a omlel Christian kineihkhem lelte hi hetlo uhhi. Pasian’ Thu vangliatna lo peuhmah in, a maingat uh gitlohna maiah dingtang zolo ding cih theitel mahmah uhhi.

John Wycliffe lawpna khat leuleu ah, Laisiangtho pen English in letkhia leh mimal simin simthei in telthei ding cihthu ahi hi. Kumpi’ thu tawh kituaklo ahih manin, ama’ upna hangin thusit thuak in, thu-umkhialpa cih min vawh in, sih ding thu kikhen hi. Ama’ tunga thukhenna ah deihtak thuumna zong bawl hi. “Akua tawh kitangh-lai in ki ngaihsun nahi uh hiam? Hankhuk gei a puteek khat hilel lo ka’i maw? Hilo e! Thumaan – Thumaan in note sangin thahat zaw a, hong zogawp ding hi” cihi —Wylie, book 2, chapter 13, quoted in Ellen G. White, The Great Controversy, p. 90. Wycliffe’ sihkuan a kammalte in Pasian’ thumaan khuavak tawh hong tangtung takpi in, hun laizang lai a khuamialna niilkhia hi.

`Haksat hunin laisiangtho in koibang in hong hehnem naci hiam?`