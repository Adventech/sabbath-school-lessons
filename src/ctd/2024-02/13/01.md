---
title:  Pasian hong Itna in Gualzota
date:   22/06/2024
---

### Tukalsung Simding
Mang. 22:11, 12; Jer. 30:5-7; Late 91:1-11; Jer. 25:33; Mang. 21:2; Mang. 20:11-15.

> <p>Kamngah</p>
> “Tu in Pasian omna iinpen mite tawh omkhawm ta hi. Pasian in amaute ompih ding a, amaute pen Ama’ mite hiding uhhi. Pasian in amau tawh omkhawm in amaute’ Pasian hiding hi. Pasian in amaute’ mit panin khitui khempeuh nulsiang sak ding hi; Thuluisa teng maimang khin ahih manin, sihna, dahna na sakna kahna om nawnlo ding hi.” (Revelation 21:3, 4, NKJV).

Lam-etna kidim lungsim tawh mainawt theita hihang. Tona kidim hun hi tase leh, bangpeuh thuak taleng, bang haksatna om taleh, bang dahna thuak taleng, nihoih khat hong tung teitei ding a, khiatna leh ngiimna nei, lungnopna kidim in nungta thei ding hihang.

Franklin D Roosevelt pen, US gam tangthu sungah haksatpen hun khat ahi 1933 pan 1945 dong US makaipipa ahi hi. A pumpi hong zaw in lam paithei nawnlo hi. Tuabang kawmkal ah “Lam-etna kinei tawntung a, nuntakna hoihzaw, leitung hoihzaw khat van galkhat ah ki lam-en hi” ci in laigelh hi. Leitung ah mipilpen khat ahi Albert Einstein in zong “Zanni panin pilna sin in, tuni nuntakpih inla, zingciang ading lam-etna nei un” cihi. English gam Victoria kumpinu maan hun in, a minthang laphuakpa Alfred Lord Tennyson in “Hong tung ding kumin saangkil panin hong nuihmai a, ‘nuamzaw ding hi ei’ ci in hong huau hi” cihi.

Tu quarter a nunung pen sinna sungah, tangthu sungah haksat pen hun sung nangawn in, Christ hong itna kipkho leh, sialehpha kidona lianpi sungah a gualzawh siangna teng sin ding hihang. Laisiangtho laibu nunungpen Mangmuhna laibu in tuni, zing ciang leh a tawntung ading lam-etna hong guan hi.