---
title:  Leitungah Kum Tulkhat
date:   25/06/2024
---

Mangmuhna 19 in Zeisu hong paikikna ding leh mi gilote aki suksiatna dingdan teng hong pulak hi. A tangthu tawp nailo a, Mang. 20 in “millennium” icihcih kum tulkhat thu tawh zomsuk hi.

`Mang. 20:1-3 simin. Zeisu hongpai ciangin Satan’ kamsiat dan bangci hiam?`

Mang. 20:1-3 pen limpua ahi hi. Satan pen sikkhau tawh kihen in dumsung a kikhum cih zong a takpi hilo hi. Kum tulkhat sung, mi omlohna dingin ama’ bawlsa hih leitungah amah guak kikoih hi. 2Peter 2:4 sungah zong Satan leh a vanmite pen “khuamial sikkol” tawh gim piak dingin kikoih cihi. Khem theih ding kuamah om nawnlohna munah Satan kikoih hi. Satan in ama’ langdona hangin leitung zancip dikdek cihpen kum tulkhat sung teng mumu ding hi.

Greek pau tawh “mongneilo dum” cihpen guam thukpi kawhawmpi cihna ahi hi. Septuagint kici Greek laisiangtholui sunga Piansak lai in leitung’ omzia a cihna ahi hi. “Leitung in limlehmel neilo awngthawlpi; tuipi tungteng ah khuamial bekbek hi” (Pian. 1:2). Septuagint sungah “thuk” a cihpen Greek pau in abyssos hi a, Mikang pau in “abyss” ahi hi. “Mongneilo dum” pen leinuai khawng khat a dumthuk om khatpeuh hi mawklo hi. Satan’ nasep mawhna leh suksiatna in, Nihveina Kumkikna masiah teng nasia takin nasem ding a, leitung pen a piancil lai a khuamial in a tuamcip bangin koihcip ding hi.

`Jeremiah 4:23-26; Jeremiah 25:33 leh Isaiah 24:1, 3, 5 simin. Hih muhdan teng laisiangtho kamsangte in koici pulak hiam?`

Kamsangte in, Christ nihveina hongpai ciangin, leitung kisiacip ding a, kum tulkhat sung kuamah teenglo in omcip ding cihi. Satan leh a vanmite in amau langdona tawh a bawlsa siatna sungah kinusia cip ding uhhi. Vannuai bup in mawhna thaman sihna cihthu hong phawkta uhhi. Pasian in mawhna a piangkik ngei nawnlo dingin siansuah ding hi (Nahum 1:9). Pasian’ nasep dan namthum om hi. Amasa in mongneilo itna leh veiina tawh mihing hotkhiat ding hanciam den hi. Anihna, thutanna Thudikna leh thumaan lak hi. A thumna, Vannuai bup in langdona mawhna suksiatzia telsak hi.