---
title:  Zeisu Hong Paibaih ding Lam-etna
date:   24/06/2024
---

`John 14:1-3 leh Titus 2:11-14 simin. Hong tung ding thute hong tona teng hangin banghang in thahat tuam thei ihi hiam?`

Zeisu in, “Note lungkham kei un” a cihteh, hong mawk nutsiat ngeilo ding, inn ah hong ciahpih dingin hong pai ding a cihna ahi hi. Hi leitung pen ei inn hilo hi. Ni hoihzaw khat hong pailai hi. Laisiangtho thak taang 25 simin, Topa hong paikik ding gen hi. Khua-mial hun hong tung a, pawlpi leh gam in nuntakna hong lauhthawn liang hun hong tun ciangin, Christ’ kamciam in eite lungsim sungah lam-etna hong dimsak hi. Tuapen “thupha lam-etna” hi a, khangsim in Pasian’ mi a citakte lungsim sungah kidim hi.

`Mang. 6:15-17 leh Isaiah 25:8, 9 simin. Gup ngahte leh mangthangte lungsim puak enkak dih in. Hih lungsim puak namnih ki lamdanna bang namu hiam?`

Mi gilo in mawhna sulzui a lauhuaina tellua mahmah a, midik in zong hehpihna lianpi sang khin uhhi. Pasian langdona in launa, mawhna, gimpiakna leh tawntung mangthangna hong tunthei hi. Hong hotna hangin hong paikik ni ciangin, mawhmaina, lungnopna, leh tawntung lungdamna hongtun thei hi.

`Mang. 15:3, 4 leh Mang. 19:7 simin. Christ tungtawn in hong piakkhong hotkhiatna pen tatkhiat mite in koibang in dawngthuk hiam?`

“Christ’ singlamteh pen tatsate sin ding pilna leh sakding la hi tawntung ding hi. A ki pahtawi Christ sungah aki khailum Christ mu ding uhhi. Leitung khempeuh a bawlpa, mailam thu khempeuh a kipsakpa, in a minthanna teng hemkhia in mihing a itna hangin hong kiniamkhiat tawm ahih manin, vannuai buppi lamdang sakna leh pahtawina sang hi” —Ellen G. White, The Great Controversy, p. 651.

`Mang. 12:17; Revelation 17:13, 14; leh Mang. 19:11-16 simin. Hihthu a tangtun dan ngaihsun in. Hihmun teng in leitung galdona nunung leh Christ galzawhna bangci gen hiam?`