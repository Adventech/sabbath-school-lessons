---
title:  Gimna Hunsung a Lam-etna
date:   23/06/2024
---

`Mang. 22:11, 12; Daniel 12:1, 2; leh Jer. 30:5-7 simin. Nihveina hong kumkik madeuh in bang piang hiam?`

Mihing’ hun a kikhak lian leh gimna in zuipah ding a, “mihing a pianzawh a kipan a om ngeilo” ciliang hi. Mangmuhna 16 in gimna nam sagih teng a gilo leitung ah tung ding cihi. Egypt ah atung gimnate mahbang in, Pasian mite kikemtuam ding hi. Daniel in: “Tua hun hongtun ciangin Pasian’ laibu sunga min a kigelh na mite khempeuh ki honkhia ding hi” (Dan. 12:1) cihi. Tua laibu pen “nuntakna laibu” (Phil. 4:3; Mang. 13:8; 20:12, 15; 22:19) hi. Zeisu tungah i cihtak nakleh, nuntakna laibu sungpan i min kiphiat ngeilo ding hi (Mang. 3:5).

`1John 3:1-3; John 8:29; leh John 14:30 simin. Hong tungding gimna ading in a picing kithawi kholna bangteng hiam?`

Gimna hunsung ah, Pasian’ mite in Zeisu tawh mimal kizopna kip mahmah khat nei uhhi. Amau’ ngiimna bulpi in, Khasiangtho nasepna tungtawn in Pasian a siangtho bangin siangtho in, Amah lungdam sak ding ahi hi. Christ’ lungsim sungah Satan’ khemna te tungah dawnna themcik zong omlo hi. Tuabang omzia pen eite’n zong lengkik sak thei hihang.

`Late 27:5; 91:1-11 leh Mang. 3:10-12 simin. Haksat hun ading lungmuanna bangpeuh Pasian in hong pia hiam?`

Pawlkhat in tua gimna hunsung in palai omlo pi in ki nungta ding ci in telkhial mahmah uhhi. Mimal simin Zeisu ading maw langpang ding cih a khensat khit nungsang un Zeisu in vantung ah a palai nasepna khawl khin hi. Tuathu in eima thatang suang dingin eiguak hong ki nusia cihna zong hituanlo hi (Mate 28:20). Upna in muh lohpi hong muang sak in leitung buppi a puk zuahzuah laitakin hong umsak veve hi. Haksat hun laitakin, eima upna mahin hong thahatsak a, tawntung gam lunggulhna in Zeisu tawh nungta in maang tawntung ding hong lunggulh sak hi.