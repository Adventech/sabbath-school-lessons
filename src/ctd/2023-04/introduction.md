### Kampau Khiam in Sepkhiat Kipan!

Kum tawmkhat lai in Adventist magazine laibu in a lauhuai mahmah buanlii khat pulak khia hi. Tua lampi a tawnkha peuhmah tuasung ah kiasuk zelzel uh hi. Amau kikona awte, ageinai a khuapan in kizathei hi. Lauhuai lua himai.

A kiimleh paam khua tampitak kigawm in kikupna lianpi khat hong bawl uhhi. Tuabang hong piantheihna thu leh siansuah theihna’ng thu tampi takmah lai in hong ki pulak ngeingai hi. Ki kaikhawm in kihona lobuang bangmah dang kihihthei tuan mello hi. Kum honkhat sungteng mah kikupna omlel den keei hi. Mi tampi in a ki siansuah nading ngaihsutna laigelh ngeingai uhhi. Laigelh siam lengla khawng zong kisam zel hi. Hih ki kaihkhopna sungah sawtpi a tutzawhna dingun annek tuidawn dingin sum donna khawng zong kibawl liang hi. Amau thukikupna khawng tua buansung a kiate kikona tawh akisukbuai lohna dingin, awging abit inndei bawlna ding sumbang kidong liang hi. Tua zong tua gimngahte huhtheih na’ng bangmah piangzo tuanlo hi. Buansungah kiasuk mite huhtheihna bangmah neizolo in kikupna omden ponglel hi.

Na pawlpi leh Sabbath school khante zong tuakhuate kikaihkhop banglel ahihloh ding kisam hi. Hunla in thunget khopna ngaihsutna kihawpna khawng thupi isa mahmah hi. Tuate khengval in, eima kimkotah mite ading nakhat teitei bawl zawh sawm hihang. Eima kimlehpam pan kipan leitungbup khantohna bawlsak nuam liang hihang. Nasep teng zosiang in Zeisu hong kumsuk ding lunggulhna inei hi.

Tu quarter Khangham Laisiangtho sinna pen tuabang ding in a kibawl ahi hi. Lai Siangtho tangthu tampitak mah sittel dikdek ding hihang. Thupiang taktak leh gentehna lamdang mahmah te zong i kisin ding uhhi. Christian a hinailo venglehpamte tungah huhna piaktheih nading thumatlap zong ikisin ding uhhi. Tuate pen eite etteh theih ding leh hong thahatsak ding te hibek hi. A deihna bulpi leh a thulaigilpi pen, kaalsim sangkah niliini in kipulak ding a, tona a piangsak taktak leh hong semsak taktak ding pen ahi hi.

Thu muhna tampitak leh nasep theihna ding thutampi tarmac hong kihawmsawn ding hi. Sangkah niliini simin zong tona phamahmah khatta hong omding hi. A kipatna lamah baihmahmah nong ding a, quarter beikuan lamciangin, tona hong sangsemsem lai ding hi. Deihna bulpi pen, tona maingatsa in; Kha Siangtho makaihna ngen in, a kaalkik ciangin bangciang kitung cih kikupkik zelzel ding ahi hi. Kisialhna ding hun hi lo a, thupiang teng kihawpsawn hun ahi hi. Kihawpsawn kawmin ngaihsutna zong kipiaciat ding hihang. Thungetna zong mimal leh hon ngetna omding hi.

A Tawpna ah, hih quarter pen kiphawk phaden ding a, ngaihsutna hoih, tangthu leh upna thukte hang zong hituanlo ding hi. Kha Siangtho in eite hihzawhzah tawh i hanciamna teng khempeuh tawh Ama minthanna ahihsak ding deihna bulpi ahi hi.

Global Mission zumpite pen General Conference in 1980 kumin phut uhhi. General Conference makaihna tawh aki mainawt ahi hi. Zumpi guk nei uhhi. Amau’ deihna bulpi uhpen Christian hi lote lakpan thu-um mite hong omtheihna ding ahi hi.

_Hihlai agelh laitak un, a director tenguh pen (Petras Bahadur, Richard Elofer, Kleber Gonçalves, Clifmond Shameerudeen, Doug Venn, Greg Whitsett) cihte hi uh a, Adventist director Gary Krause, Global Mission director pensensa Homer Trecartin leh (Global Mission planning director) Jeff Scoggins cihte in panpih ngeingai uhhi._

A kicingzaw simbeh theihna’ng www.GlobalMissionCenters.org