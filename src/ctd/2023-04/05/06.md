---
title:  Hiah Om ing, Kei Hong Sawl in
date:   02/11/2023
---

Jonah’ tangthu bel lamdang khengval hi. Jonah banglel mi ginalo khat’ teci panna hangin Pasian in Nineveh khua mite honkhia thei cihthu peuhmah pen; eite nasepna lellel pen Pasian’ thupha hong luanna tuilawng bang hi cihna hi. Pasian bekmah in mi’ lungsim zothei hi. Pasian in alawp leh a kiniamkhiat in ama’ makaihna azuite bekmah azuithei thupuakte zong hi cih hong theihsakna ahi hi.

`Isaiah 6:1–8 simin. Hihteng ah a pulaknop thubulpi bang ahi diam?`

Sapna omgige hi. Pasian in a kipumpiak nuamte zong hi. Ama’ makaihna khut nuai ah omin, Ama’ aw za, Ama’ cihbang mang ding teelna tawh dawng ding hihang.

Jonah’ tangthu mahin, Pasian’ itna a omlohna, Ama’ aw aki zaklohna munte Pasian in it ahihna honglak hi. Nineveh khua a hehpih mahbang in, tuhun awn simin mi a dim zihziah khuapite, singkung leh paakte omna’ng mun ah inn golpite omna, bengngong liang in a gamlum mahmah namun zong hehpih hi. Nineveh tawh kisai in Pasian in “a taklam khut leh a veilam khut nangawn a theilo” ( Jon. 4:11) cihi. Leitung nasep manlahna leh nuntakna hoihlo khawng tawh a kituamcip mite tungah, thupuak nuamte Pasian in kisam hi.

Isaiah in “Kua paiding hiam” cih awging khat za hi. Nang koici dawn ding nahia?

`Tona: Laidal awng khat tungah, thu umlo, thungetsak ding mi 10 min gualsuk in. Nangma “nungzuite” cini aw. Ahihtheih nakleh amin uh gualsuk in. Hih min teng naikep inla, tu quarter sungteng nisimin thungetsak in. Hih mite tawh lawmlehgual nahih theihna’ng Pasian’ huhna ngenin. Tua nalawm teng tawh a thukzaw, akinai zaw leh a muanhuai zaw kikhawlhna neihna ding ngen in. Na kizopna uh athuk semsem ciangin, hoihtak in encik lecin, amau kisapna, amau’ liamna leh natna teng nathei tading hi.`

`Tona Sangzaw: Nangmah tawh a kinai khuapi khat leh leitung langkhat ah khat teelkhia in. Tuate sunga teeng mite ading in thunget kipan in. Pasian in, eite theihsa thumaan hawmsawn thei in, Adventist pawlpi kiptak in hong omsak nadingin leh Zeisu hong paibaih tading cih zong thungen in.`