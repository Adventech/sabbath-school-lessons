---
title:  Ngaihsutbeh Ding
date:   03/11/2023
---

Ellen G. White in khauhtak in hong vauna khat pen, Zeisu hong sapna azui ding mite in amau kimkot ah teci pang masa ding ci hi.

“Hihna seploh ding paulam a zong peuhmah kipengsak theilo ding a, seploh ding a teelzaw peuhmah in, Christ in a sihlawh khate a awlmawhlo, Pasian’ thupiak a awlmawh lo uh hi a, vantung ah mi citaklo in kiciamteh ding hi. Nasempa in ama’ huhna a kisam mite kiangpan amah mah ki khaktan in a om sangin, a Topa’ sepbang in, midangte tungah thupha hiding in a sem zaw hiam? Midang tawh a kikhawl nuamlo peuhmah, ang khual mi hi a, ama’ sanggam tetawh kikhawlh ding a kisam pha mahmah mi hi a, ama’ khalam dinmun zong a telcian kul, Pasian tuuhon zong a hunhun in an a vaksak kul hi. Hih nasep a sem a awlmawhlo peuhmah a lungsim uh hanthot zek zong kul cih thei uh henla, tua nasep sem nailo uh ahihlam zong mu uh hen.” —Ellen G. White, The Advent Review and Sabbath Herald, August 30, 1892.

Hih kammal tepen, eite in seploh phamawh dinmun ah Pasian in hong koihna kammal khauh mahmah ahih hang, lam-et bei in hong koihlo hi. “Jonah a sawllai in, vaipuak gikpi khat a kiguan hi a; ahihhang a sawlpa mahin Ama’ nasempa gual zawhna a piazopa zong ahi hi. Bangmah paulo hamlo in kamsangpa in thumang hileh, thuakna haksa mahmah tepan suakta zaw ding a, thupha tampi sanlawh zawsop ding hi. Ahihhang ama’ haksatpen hun sungah zong Topa in nusialo hi. A haksathun kizui diudeu sung mah ah, Pasian in Ama’ vangliatna tawh suahtakna ding vaihawmna neisuk diudeu lai hi.” Ellen G. White. Prophets and Kings, p. 266.

Jonah mahbang in, eite’n zong mission nasep sungah kihel ding sangin paulam zong ding peuh baihlam kisazaw thei hi. Hih paulam tepan ki hanthot nading tam mahmah hi. Eite hong kisapna zong Jonah kisapna mahbang in a malmal mahin hong kisam hi. Dotna ah, Koibang in dawng ding na hiam?

**Kikupding Dotnate**:

`1. Mission’na seploh nading paulam koibang in hong kizongsak zel hiam? Nangma Nineveh bang ahi hiam?`

`2. Seventh-day Adventist te in bang thumaan nei cih ngaihsunpha in. Hih thumaan na neihkhak na hamphatna ngaihsun in. Tuate na hawmsawn nading pan bangin hong khak hal thei hiam?`

`3. Nangma teci panna leh mission’na sepna ah lauhuaina teng Pasian’ hehpihna in koibang in hong kantanpih hiam?`