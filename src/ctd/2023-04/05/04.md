---
title:  'Eite Paulam: Lemlohna'
date:   31/10/2023
---

Jonah in ngapi gilsung a omna pen (Jonah 2), Pasian’ itna leh hehpihna lahna hi a, Jonah’ thungetna zong Pasian’ thupuak mansuah lo cihna zong ahi hi. Hi napi Pasian tawh aki talsik manin Nineveh ah pai sam ahihhang, ama’ ngaihsutna lui leh ngeinalui teng kikhelpak hetlo ding hi.

`Jonah 3 simin. Jonah’ thuhilhna teng mipi in koibang in dawngthuk hiam? Eite teci panna ding bang pilna peuh i ngah hiam?`

Nineveh mite tungah Jonah in bangbang in ngaihsun taleh, Pasian’thu mangin thu a vahilh leh a gual zawhna lamdang lua hi. Nineveh mite kisik gawp uhhi! Jonah in ama’ hihnop hetloh teng vahihkha hinapi, tuabang ahihna hangin Pasian’ min thang zawsop hi.

Tuabang in Pasian’na peuhmah pen, ziakai zaw phial mahleh, a kipiakhia nuam mite liangko tungah kisuan zel hi. Eite’ in mangthang mite a ding Pasian’ lampi tawn ding hihang. Jonah mahbang in eite’n zong, phak noploh mi pawlkhat peuh kinei thei mawk hi.

Tua deidanna lungsim pen ki niamkhiatna tawh laih ding hihang. Mission in lawpna leh hanciamna kisam mahmah hi. Midangte’ nuntakna kepcin ding peuh hong ki sawlkha thei ding hi. Eima’ nuntak nading nangawn zong a haksat laitak in, midang huh ding zong pen lungkiathuai mahmah hi.

A nunungpen in, mission’na isep nakleh sumlehpai zatkhiat ding dan ngaihsutna teng zong khel kulphial hi. Midangte kep ding ciangin, laikung laidal lei na’ng, mission nasepna peuhah sum zat ding cihbang kisapna tuamtuam om hi. Bangbang peuh hi taleh mission nasep limlim kipumpiak kul hi.

Lungdamthu khatah, Jonah bangzah in kicinglah taleh, Pasian in khauh takin nasem in Nineveh khua mite kisik uhhi. Jonah ahihleh bel vantung lungdamna sungah na kihel khalo zaw hi.

`Pasian in mikhat peuh tungah Ama’ itna hawmsawn dingin kipumpiakna koibang in hong bawlsak hiam? Nang kipumpiakna hangin Ama’ kamciam nang tungah tangtung ding cih koibang in muang thei nahi hiam?`