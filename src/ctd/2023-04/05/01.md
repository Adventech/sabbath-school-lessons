---
title:  Nasep Pelhna’ng Paulamte
date:   28/10/2023
---

### Tukalsung Simding
Jonah 1–4; Nahum 1:1; 2Kumpite 17:5, 6; Late 24:1; James 1:27; Isa. 6:1–8.

> <p>Kamngah</p>
> “Kua sawl ding a, eite a dingin kua vapai ding ahi hiam’ Topa cihna aw kaza hi. Tua ciangin, ke’n, kei hong sawl in kaci hi.” (Isaiah 6:8).

Mission nasem dingin sapna khempeuh Abraham bangin saanhuai pakpak hetlo hi. Etpak theih ding Jonah (Jonah 1–4) om hi. Pasian in Assyria gam Nineveh khuapi ah thu tangko dingin sawl dihdih zen hi. Tua khuapi pen tuhun Iraq gam ah om a, Jerusalem khuapi pan tai 560 gamla in a kha in pai ding ahi hi. Jonah in pai ding a nial banah, lehtai zawsop hi. Joppa atun ciangin Spain gam khanglam Tarshis khua paina dingin tembaw letmat leipah hi. Tai 2000 bang gamla ahih manin khuahun a hoih leh, a tawmpen kha khat pai ding hi. Assyria kumpipa maitang munuamlo lua kisa, Nineveh khua apai na’ng a sawt ding zah mahtawh mundang paigiap hi. Pasian’ mipa khatin bang dingin tua cih zen hiam?

Nineveh khua mite’ gitlohna minthang liang a, Israel leh Judah mite tungah abawl uh ngongtatnate bang pen nasialua hi. Bangbang hi taleh Nineveh mite gitlohna lianpi mah maingat in tangko dingin Pasian in sam hi (Jon. 1:2). Hihteng ah a kammal zat zong pen Pian. 18:20, 21 sunga Sodom leh Gomorrah tungtang ah Abraham tungah Pasian’ kammal mahbang ahi hi. Jonah bel Abraham ahih lohna zong i mu ding uhhi.