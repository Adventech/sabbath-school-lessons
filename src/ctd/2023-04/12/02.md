---
title:  Gamdang Ngeina Sungah Saltang
date:   17/12/2023
---

Gamdangte’ ngeina peuhmah nuntakpih ding hilo hi. Jew mite tuahkhaksa mah bang in haksa mahmah hi. Babylon khutsung ah, tuateh Persia khut sungah om uhhi.

Eite in zong, Adventist bek a omna, thukhun leh upna khempeuh pen Adventist upna bek ahihna munah om hetlo hihang. Jew mite zong gamdang a tunma un, amau’ gam ah omthei uh a, amau’ upna leh thukhun tengin amau’ gam huzaap hi.

Thukhat panin, Pasian tungah cihtak ding bangzah baih cih ngaihsun in. Ni sagih Sabbath ni khawng gam’ thukhun sungah om peuhleh zuih ding bang haksa se ding hiam?

Thukhat leuleu panin, laisiangtho tangthu sungah, gam’ thukhun pen bangpeuh hi taleh, upna leh cihtakna limlim, lungsim sungpan hong luangkhia hi a; tuabang hi keileh, mawhna, langdona leh siatna in hongzui taktak ding hi.

“Tua ciangin Topa in: ‘amaute’ lungsim Kei tawh kigamla napi, hih mite in a kam uh tawh kei kiangah hongpai uh a, amuk uh tawh kei hong pahtawi uh in, amau te’n kei hong kihtakna pen mihingte thupiak a zuihna uh hilel hi” (Isa. 29:13) cihi.

A langkhat ah, a citak ding mite peuhmah, khuahun hoihlo pen laitak nangawn in thuman ding kikhaktan zolo veve hi.

`Daniel 1:1–12; 3:1–12; 6:1–9 simin. Hihmun tengin, na khuahun bangpeuh hi taleh, Pasian’ mite in gamdang ah gamdang ngeina sungah nuntak theihna’ng tona bang peuh hong hilh hiam?`

Kuakua ihi a, koikoi ah tengin, bangciang hiam khatmah i kimkot in a thukhun, ngeina cihte tawh, eite teci panna ding tona lianpi khatmah ahi hi. Daniel’ tangthu sungah a tawpna “hoih” denpen in, sittelna hunsung nangawn in Pasian tungah cihtak theih hilailai cihna ahi hi. Hih tangthu teng in a hoihlam in paikei phial mahleh, hih mite in thumaan veve lai cihna hilel hi.

`Nangma ngeina sungah upna tawh kisai tona bangteng peuh na phukha hiam? Na koici phuut hiam?`