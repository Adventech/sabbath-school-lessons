---
title:  Gamdang Thukhen Zumh ah
date:   18/12/2023
---

Babylon a pukkhit, Medo-Persia hong khan ciangin, Jew mi tampitak in pupa gam ah ciahthei uhhi. Ahihhang ciahgai lo uhhi. Pawlkhat in khangkhat valbang a teenna mun mahah omsuakpah lel uhhi.

Tuateng lungngaisa in, Esther tangthu zong tawmkhat kimuhsak thei hi. “Tua hun laitak in, kumpi khua Susa khuapi sung, Ahasuerus kumpi in maang hi” (Esther 1:2).

Esther 1 sungah, kumpinu Vashti in kumpipa maipha ngah nawnlo ahih manin, Vashti’ munah kumpinu adang khat zong kik ding hong hita hi. Tuathu tawh kizom in Esther leh a pano Mordecai hong kidawk masakna mun ahi hi.

`Esther 2:1–9 simin. Hihmun tengin Mordecai leh Esther dinmun bangteng hong hilh hiam?`

Ulian khatmah ahi Mordecai in, kumpi inn kongbiang ah tu a, Esther a kici a laktawm a tanu maw a naunu maw tawh Shushan khuasung ah teng uhhi. Amau’ dinmun leh teenmun hangin Persia ngeina sungah kidiah lel uhhi. Hihthu mah pen Esther zong kumpipa kiangah kipaipih dingin a kiteeltheihna zong hihtuak a: “Esther zong kumpipa inn ah, numei uk Hegai kep dingin kipaipih hi” (Esther 2:8).

`Esther 2:10, 20 simin. Bangthu piang a, Mordecai in Esther bangthu pia hiam?`

Lai sungah a om sitset pahlo hang, ngaihsut hak khollo lel hi. Gamdang ngeina leh a biakna kawm uh hi napi, a ki langdo ciangin, amau’ innkuan leh amite kepdan siam petmah uhhi.

`Eima upna khawng a langtang in gum tentan cih khawng kidawm khinkhian in, khuahun zui in omtheih ding bang na ngaihsun hiam? Hihding maw hihlo ding?`