---
title:  Ngaihsutbeh Ding
date:   22/12/2023
---

“Innkuan leh sang, nulehpa, siate leh naupang khempeuh, lungdamthu khuavak a musa peuhmah tungah, Esther kumpinu tungah a tung sittelna bang ‘Hih kumpi inn na tunna pen, hihbang hun ading mahin tung nahihna mel akua in thei ahi hiam?’ cih dotna tuah hun hong tungding hi. Esther 4:14.” —Ellen G. White, Education, p. 263.

“Esther pen Jew nungak melhoih, Mordecai sanggam hi a, a nulehpa asih ciangin Mordecai in ama’ tanu bangin it in akep ahi hi. Persia gam a om Jew mite hotkhiatna ding in Pasian in amah zang hi.” (Hiteng pen Daughters of God laimai 45 a, Esther tungtang a kigelh hi a, EGWhite gelh hilo hi.)

“Tanglai in Pasian in Ama’ aiawh mi dingin, a kipia aki-aap numei pasalte zang in thu lamdang pipite tawh nasem zel hi. Galzawhna lianpipi te ading in numei peuh zang hi. Khatvei sang a tamzaw, hun haksat laitak in mitampi hotkhiatna dingin galmai kuansak hi. Esther kumpinu tungtawn mahin, Topa in Ama’ mite hotkhiatna lianpi hong bawl hi. Bang mahmah in honkhia zolo ding cih laitak in, Esther leh ama’ lawm numei tengin, antang thungen in, manlang takin nasem ahih manun, amite uh honkhia thei uhhi.”

“Laisiangtholui sunga Pasian ading in numeite’ nasepna etcianna pan, tulai ading a phamawh nasepna ah pilna hongpia thei ding peuh na om hi. Esther hunlai a Pasian’ mite dinmun bang tektek tung liang keimah leng; a ki-aap numeite in tuasang a niamzaw phial zongin a thupina munah semthei ding uhhi.”—Ellen G. White, Daughters of God, pp. 45, 46.

**Kikupding Dotnate**:

`1. Esther laibu in a kidawng nailo dotna khat hong nutsiat hi. Tuapen Esther in kumpinu ahi tateu zongin, kumpi innsungah koimun santak panin mapang hiam cih ahi hi. Ama’ upna tawh kizui in bangciang ki ngaihsutpih thei hiam?`

`2. A minthang Esther’ kammal, “Kasih leh kasih!” (Esther 4:16), cihpen in, kum tultampi sungmah, sihna masuan in cihtakna etteh ding in omden hi. Pasian’ mite in hun nunung ciangin tuabangte masuan gigelai, Mangmuhna 13 hong tung ding ahihna Esther kammal in koibang in hong hilh hiam?`