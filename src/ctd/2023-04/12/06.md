---
title:  Purim Thu Lamdang
date:   21/12/2023
---

Laisiangtho siamte in Esther laibu sungah Pasian’ min omlo hi ci uhhi. Tuabang laisiangtho laibu hih bekmah om hi. Ahihhang, Jew mite in a lian mahmah Pasian’ in amau a hotkhiatna muthei uh a, tua ahih manin hih laibu zong, laisiangtho sungah kihel dingin Pasian’ mite in a teelkhiat uh ahi hi.

Nisim eima nuntakna sungah Pasian hong ompihna muhtheih i neikha uh hiam? Pasian’ nasepna limlim a ngeina banglel, a omngei bang lel hi a, awlmawh se keileng, Pasian hong ompihna a kithei khalo himai hi.

`Esther 9:1–12 simin. Esther’ hanciamna bangciang tung hiam?`

Purim thu lamdang pen ngeina bang hihetlo hi. Thu lamdang pen kiseelsim khin khian a, ngeina bangin piang bang hiziau lel hi. Jew mite suksiat ding zong thu kilehkik nawnlo lel a, thukham thak khat kibawlpha in, Jew mite in amau kidaltheih na’ng thu ngah uhhi. Bang teng piang cih enlai lecin, Pasian in hih thupiang tungah nasem ziau hi. Persian mite in zong Jew mite ading Pasian’ nasepna muhsak uhhi.

Bang tawh tawp a hiam?

“Mi tampitak te in Jew minam hong suaklawh uhhi” (Esther 8:17). Hihteng mahmah pen, a mangthang khakhat zang in Pasian in Amah a theihkik sakna nasep ahi hi. Jew mi makaite in Pasian in nasem cih phawk uhhi. Jew mite amau’ a kidalna vuah gualzo ahih manun, tua gualzawhna phawkden na’ng in Purim kici kumsimna pawi khat hongnei ta uhhi. Hih nite pen Pasian leh Ama’ hotkhiatna phawkna ngeina in kizang denta hi.

`Tona: Tukalsung na thungetsak mikhat tungtawn in Pasian hong hihsak khatpeuh nong hawmsawn theih dingin thungen in.`

`Tona Sangzaw: Pasian in nangma ading hong hihsak aneu alian ciamteh ding kipan dih in. Enkikzel inla, Pasian in nangma lungsim sungah a hunhun in hong phawksak in na hawmsawn theihna ding in thungen in.`