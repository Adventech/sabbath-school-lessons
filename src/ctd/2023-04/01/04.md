---
title:  Eite tawh Pumkhat Hongsuak Pasian
date:   03/10/2023
---

Laisiangtholui sungah, Piangsakpa in hih leitung ading Ama’ geelsakna teng minam khat tungtawn in pulak kinkenden hi. Pasian in Ama’ nasepzia bang lian in hong semsuk diudeu hi. Kamsangpa Isaiah tungtawn in zong “Keimah in Pasian kahi a, Keitawh a kibang kuamah omlo hi. A kipatcil panin thu ka pulak a … Ka thugen kip ding a, Ka ngiimna khempeuh katungsak ding hi” (Isa. 46:9, 10) cihi. Laisiangthothak sungah zong, mihingte ading Pasian deihna pen thudang khat mahtawh pulak leuleu hi. Christ in hong sunglutna tawh Eden huan pekpan in hong kamciam kholsa teng (Pian. 3:15) tak suaksak hi.

`Mate 1:18–23 sung a Zeisu’ suahna tangthu teng simin. Hih tangthu in Pasian tawh kisai bangteng peuh hong gen hiam?`

“Pasian eite tawh omkhawm” Immanuel. Pasian in biakbuk sungah hong om in Ama’ mite tawh omkhawm khin a, tu in Nazareth khuami Zeisu taksa pumpi tawh hong omkhawm leuleu hi. Zeisu hong suahna tawh, Pasian in eite tawh a omkhawp tawntungna leh Ama’ naseppi hong musak a: Pasian’ Tapa in zong mihing taktak lah hi, Pasian taktak lah ahih manin, “Keimah in lampi, thumaan leh nuntakna kahi hi. Keimah lotawh kuamah in Pa kiang tungtheilo hi” (John 14:6) cihi.

`John 1:14–18 simin. Christ’ sunglutna panin Pasian in eite tungah a nasepna bangpeuh namuhsak hiam?`

Pasian in Ama’ nasepna pen mihingte lakah cilehsa ahi Zeisu Christ sungah mainawt suaksak hi. “Pasian in a Tapa neihsun, a Pa kiangpan hongpaipa in hehpihna leh thumaan tawh kidim a” (John 1:14) Laisiangtholui genkholhna teng Pasian’ deihna bangin picing sak in, Pasian in cilehsa in eite tawh hong omkhawm hi. Nasem Pasian in Ama’ nasep leh Ama’ ngiimna picin nadingin zomsuaklai hi.

`Eimah bangin mihing khat in hongpai liangtak Pasian’ hong itna ngaihsun dih in. Midangte tungah nasepna sungah tua itna koibang in dawngthuk kawmin koibang in hihthei ding ihi hiam?`