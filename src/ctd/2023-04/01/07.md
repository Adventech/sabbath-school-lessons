---
title:  Ngaihsutbeh Ding
date:   06/10/2023
---

“Eite hotkhiat na’ng ngiimna pen Adam pukkhit peuh khawngin a kinung ngaihsutkik peuh hilo hi. Tanglai ‘khang tawntung in a ki immcip thusim’ hong pholakna (Rom. 16:25) ahi hi. Khang tawntung in a ki immcip Pasian’gam thubulphuhpi hong pholakna ahi hi. A kipatcil panin Pasian leh Christ in Satan lehdona leh ama’ khemna hangin mihing puktheihna pen theikhin zo uhhi. Pasian in mawhna om theihna ding geel hetlo himahleh, omding cihbel mukhol khin a, tuateng a phutzawhna ding zong vaihawm pah hi. ‘Leitung itlua mahmah ahih man in, A tapa neihsun pia ding in kamciam a, Amah a um mi peuhmah kisia hetlo in nungta tawntung ding’ cihi.” —EGWhite, The Desire of Ages, p. 22.

“Christ in Ama’ sawltakte nasep nuam mahmah ding cilo a, amau guak bek nusiacip lo ding cizaw hi. Amau ompih ding cih kamciam a; upna tawh a kalsuan nakuh leh, ciangtan omlo vanglianpa’ lumnuai ah omding uhhi. Ama’thu mangin Amah tawh a kizop laisiah lelh ngeilo ding uhhi. Minam khempeuh kiang ah pai un cihi. Mihing omna a gamla pen mun dong apai uh zongun Kong ompih ding cihi. Upna sungah lungmuang in nasem un; cikmah hunin kahong nusia ngei kei ding hi. Ka hong ompih tawntung ding a, nomau nasep honghuh, hong makaih, hong thapia, hong lungkimsak in hong kipsak ding a, nomau kampauna in mi tampite vantung lamah hupzothei ding hi.” —EGWhite, The Acts of the Apostles, p. 29.

**Kikupding Dotnate**:

`1. Adam a mawhkhit ciangin Pasian pau masak kammal in “bang mawhna bawl nahiam” cihpeuh “Banghang kathu manglo nahia” cihpeuh hizawlo in “Koi ah omna hiam” cih ahih zawkna in bang khiatna nei nasa hiam?`

`2. Pasian tektek in mihing pumpi Zeisu sungah eite hong hon dingin hong paisukthu ngaihsun pha in. Christ in singlamteh tungah hong sihna pen Pasian in Nasem Pasian ahihna hong lahna ahi hi. Tua in Ama’ omzia bang peuh hong lak naci hiam?`

`3. Nasep pen Pasian’ aa hi. Tua hi a, Amah in sepzawh na’ng tha hong guan ding hi. Tuathu phawkkawm in, leitungbup nasep ding tona namuh ciangin; kicinlahna leh launa koibang in naneithei hiam?`