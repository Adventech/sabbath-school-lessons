---
title:  'Eite tungah Pasian’ Nasep: Khen 1'
date:   30/09/2023
---

### Tukalsung Simding
Pian. 3:9–15; 28:15; Pai. 29:43, 45; Mate 1:18–23; John 1:14–18; John 3:16; John 14:1–3.

> <p>Kamngah</p>
> “Tua ciangin Topa Pasian in Adam samin ‘Koiah om nahiam aci hi’” Piancil 3:9.

Mission nasep limlim a ngiimna leh a bulpi Pasian sungah om hi. Hih nasep pen Abram a kisapna pan kipan pan hilo (Pian. 12:1–4) a, paikhiatna tawh zong akipan pan hilo hi (Pai. 12:31–42). Zeisu Christ hih leitung hong omna nangawn in zong pan lo (Mate 1:18–25) a, Paul’ nasep khualzin nate in zong pan lo hi (Sawl. 13:4–14:26). Tua nasep in Pasian ngiat tawh kipan a, vannuai bup leh asung a mihing a piansakna tawh kipan khia ngiat hi (Pian. 1:26, 27).

Laisiangtho sungah, Pasian in Ama’ tate tawh kimu nuam ngiat in hong phasuk ngiat cihthu kimuthei hi. A kipatcil lai mahin, Amah in Adam leh Eve tawh kikhawlhna phutmasa phot zo hi. Mawhna hong lut khit nangawn in, Ama’ nasep zom paisuak lel a, tu in zong mihing tawh hong kizopna phuh phatkik sawmlai hi. A tawpna ah bel Pasian in a nasep khin ding (Mang. 21–22) a, tua nasep pen tu mahmah in leitung bupah lungdamthu puak ding ki hanthot den pen hipah hi (Mang. 14: 6, 7).

Nasep lawpna bulpi peuhmah, Piangsakpa tawh kizopna hi ngiat ding a, Ama’ nasep omzia leh Ama’ omzia telcian ngiatna bulphuh ding hi. Ahih hang Pasian nasepzia telcian masiah in zong tua nasempa Pasian mahmah telcian masa photphot ding hihang.