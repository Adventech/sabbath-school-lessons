---
title:  Eite tawh Hong Omkhawm Paisuak Pasian
date:   04/10/2023
---

Zeisu nunna leh nasep tengin picing takin Pasian honglak hi. Pasian in Amah bang hi a, khanglui hunsung tawntung ah bang ngeina teng zang hiam cihpen kumthum sungteng in hong tellak thei hi. Christ pen “muhtheihloh Pasian” lim hi a, “singlamteh tungah sihna tawh kilemkikna piangsak hi” (Col. 1:15, 19, 20). Pasian’ nasep zialehtong teng pen Christ sungah kitheikhia hi. Zeisu mahmah in zong Ama’ nasep a genna ah “Mihing Tapa in a mangthangte zong in hon ding in hongpai” (Luka 19:10) cihi.

`John 3:16 simpha in. Hihteng ah Pasian itna koibang in hong ki pulak naci hiam?`

Zeisu in Ama’ nuntak nununglam ciangin mihing mailam hun ding khensatna hong neihsak hi. Tua laitak in thupiang khempeuh in abeisa hun a muhkhawlhsa teng leh hongpailai ding lam-etna teng kizom sak hi. Egypt nenniamna pan suahtakna phawkna Paisan pawi a kikhaam laitak in – hong sunglut Pasian Tapa Zeisu Christ in zong eite mawhna pan hong suahtak nading in a nuntakna piakhia hi. Tua tawh kisai in Paul in “Pasian tawh kibang in midik i suah theihna’ng in mawhna a neilo Christ pen eite tang ding in Pasian in mawhnei a suaksak hi” (2Cor. 5:21) cihi.

`Mate 28:18–20 simin. Thupiak lianpi sungah bang kamciam kimuthei hiam? Pasian’na isep nakleh tua kamciam in bang lungmuanna hong ngahsak thei hiam?`

Christ’ sihna in leptuahna khenpi khat hi a, a tawpna hinailo hi. A thawhkikna, Zeisu in sihna tungah gualzo in “vannuai leitungah vangliatna khempeuh a ngah hi” (Mate 28:18). Hihmah bulphuh in, leitungbup ah Ama’ nungzuite tungah a thupiakna in “Note tawh a tawpdong in ka omkhawm hi” (Mate 28:20) cihi.

`Zeisu in “nang tawh omkhawm den ding” cih hong kamciam bangin Nangma nuntak sung leh nasepna sungah koibang in picing hi naci hiam?`