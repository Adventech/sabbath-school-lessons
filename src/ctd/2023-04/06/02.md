---
title:  Lungdamthu Hawmsawn
date:   05/11/2023
---

`Luka 24:1–12 simin. Christ thokik cih a za peuhmah in bang ci uh hiam?`

Zeisu asih khit Sunday zingtung in, numei pawlkhat han ah daihawh in pai uh Luka in ci hi. Paknamtui keng uh a, Sabbath zong beikhin ahih manin Zeisu’ luang hoihtak in puah sawm uh hihtuak hi. Seal kitum sitset han muding aki lam-et uh hiven, han hawmpi bek mu uh a, lamdang salua uhhi. Bang cih ding theihloh kawmkal ah puan tangsitset silh minih amuh manun laulua uhhi. Tua minih inbel amau ading thupuak nanei uhhi. Zeisu’ kammal phawkkik sak masa in, Ama gensa bangin thokik taktak ahihlam gen uhhi. Tua thupuak hangin nuamlua liang in, nungzui teleh alawm dangte tampitak a omna vuah hongpai uh in, amau muh leh zaak teng hangin mawk omtheih nawnlo ahihna uh hong gen uhhi. Tuabang in Christ’ thu hawmsawn uhhi.

Tua numeite lungsim bangci ding na ngaihsun kha hiam? Lamdang asak luat uh thu khat hong piangvat himah taleh, nungzuite inbel “phuaktawm thu” nacihsan hithiat uh hi. Peter in numeite thugen pen um ding maw umlo ding maw telcianlo ahih manin, a enngiat dingin hanah vatai hi.

Peter leh eite tampitak ading in – mikhat thugen peuh tawh thukhat uppah ding pen haksa hi. Peter in zong numeite’ thugen ngai hinapi, ama muh masiah hawmsawn theilo hi. Amasa in hanhawm vamu a, Luka genbang hileh “lamdang salua” (Luke 24:12) cihi. Han ah Peter muhdan pen numeite’ muhdan tawh kibanglo hi.

Peter in zong bangmah dawng man nailo in numeite in Zeisu’ thu midang hawm sawn nuam luata uhhi. Zeisu in amaute ading a hihsak teng hawmsawn nading bangzah in thangah huai hiam? Eite khempeuh in i lam-et Zeisu’ hotkhiatna kizelsak nading bangzah thangah huai hiam?

Midangte i hawmsawn ma in Pasian leh eimah mimal in kikhawlh photphot ding kisam masa hi. I it mahmah lawmte tungah hawmsawn nopna mahmah pen mission nasep na ah a phamawh mahmah khat ahi hi. I neih lohpi khat zonglah ki hawmsawn thei tuanlo hi.

`Pasian leh Ama’ hong itna nangma phutkhak tektek bangteng peuh ahi hiam? Hihbang hunte banghang in manpha thei a, tuate in midangte tungah lungdamthu na puak theihna’ng koibang in hong thapia hiam?`