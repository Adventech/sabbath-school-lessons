---
title:  “Na Khailuppa Uh”
date:   08/11/2023
---

Sawltak 2 in Pentecost ni a Kha Siangtho kibuahna ciamteh hi. Zeisu nungzui te’n a thunget laitak un, leii tawh a kibang meikuang in amaute lutang tungah hong khawl hi. Kha Siangtho kamciam hong kipia taktak hi cih hong theita uhhi.

`Sawltak 2:1–41 simin. Pentecost ni in, amau in Kha Siangtho a ngah uh ciang un, nungzuite tungah bangthu piang hiam?`

Nungzuite in pautuamtuam in hongpau uh a “Kha tawh kidim uh” (Sawl. 2:4) cihi. Thu-umlo mite khualna tawh a mimal simin Pasian in hihtheihna a piakpen thupi mahmah hi. Tua thupha zongpen amau’ phattuamna ding bek hilo hi. Amaute’ vantung tawh aki phutna ding leh namdang pau hangin sumbawl nuamtuam zawdeuh ding cihna zong hi tuanlo hi. Tua thupha tepen mangthang tetung ah Pasian’na sepna picin sakna ding ahi hi. Tu in zong, eima saansa silpiak teng pen thu-umlo tetung ah Ama’na sepna in zang dingin hongsam hi. Silpiak zong hongpia khinzo a: midangte phakna ding hongpiak teng mission sungah zat ding sangin thu lianzaw dang bang om hiam?

Kha Siangtho hong kibuah manin, Zeisu sihlai in Jerusalem ah a om mihing tampi takmah in Messiah a nialkhakna uh pan kisikkik hi. Hih vangliatna ngaihsun in: Amaute pawlkhat in Christ khailum uh ci in Peter in mawhpaih hi. Baihlam takin, amau’ gamtatna teng hong phawkta uh a, lungsim kizo takin “sanggamte aw bangci gamtat ding kahi uh hiam” (Sawl. 2:37) ci in kiko uhhi.

Mawh maisakna nangawn na ngah theita uhhi. Peter in: “Mawhna kisik unla, tua mawhna te hong ki maisak nading in, Zeisu Christ mintawh ki tuiphum ciat un. Tua hileh Kha Siangtho silpiak na-ngah ding uhhi” (Sawl. 2:38) cihi.

Kha Siangtho tawh khatlehkhat kikop in nasem khawm uh a, Zeisu khailuppna sungah a kiheltuak lo mi tampite tungah, Zeisu in a gengen kisik kikna leh mawh maisakna thu hilh uhhi. Tua in lungdamthu’ vangliatna ahi hi. Hihteng in mission sem ding in hong lawpsak zawh keingal leh, bang omlai? Leitung buppi lungdamthu zel dingin hong kisam hi a, mawhna adim, a puksa, a kisia hih leitung ah; mawhna adim, a puksa, a kisia mihing tetung ah tua lungdamthu puak ding hihang.

`Christ’ sihna sungah a kihel mi pawlkhat nangawn in tua hotkhiatna ngah cihthu zong ngaihsutsak in. (1) eima’ kha hong thahatsak leh (2) midangte in bangzah in gilo siahuai mahleh teci a vapang dingin thahatna pia hi.`