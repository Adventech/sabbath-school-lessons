---
title:  Ngaihsutbeh Ding
date:   10/11/2023
---

Mission nasep peuhmah pen, Zeisu in eite ading hong hihsak teng leh ei nuntakna sungah a hihteng lungdam kohna pan hong kipan ding hi. Thudang peuhmah pen lamkhialzo hi. Thu sungah kiphum in Thu tawh kituakna in thuhilh na ah gualzawhna ahi hi.

“Eima nuntakna leh Christ’ nuntakna henkop ding hihang; Ama kiangpan na dawl tawntung ding pen, vantung pan a hong paisuk nuntakna khomun pen Ama’ kiangpan neden ding, a no tawntung tuinak pan tuidawl ding, a piakkhiat tawntung hauhna zong dawl tawntung ding hihang. Topa mah i maiah kuansak tawntung leng, i lungsim in Amah lungdamko in phatsak den leng, eite biakna nuntakna in no den ding hi. I thungetna zong Pasian tawh lawmta kiho bang hilel ngel ding hi. Ama’ thuthukte zong eimah ngei tungah hong gen ding hi. Zeisu hong om manin nuam i sak mahmah hun hong tung ding hi. Enoch tawh kinai takin a kikhawlh uh mah bangin, eite tawh hong kikhawlhpih bangin i lungsim hong tawh kuang ding hi. Hih thumaan teng Christian khat in a hong neih ciangin, ama’ nunzia hong etlawm in, ki niamkhiatna, lungnemna leh lungsim niamkhiatna cihte pen Zeisu tawh a kipawl, Amah tawh a kikhawl mite ahihna lahna ahi hi.” —Ellen G. White, Christ’s Object Lessons, pp. 129, 130.

“Angkhual nuntakna in gahpha thei ngeilo hi. Christ pen nangma aituam Honpa in nasaan khit nakleh, nangmah naki mangngilh ding a, midang huh nasawm zaw ding hi. Christ hong itna, amau ading in a sihsakna gen ding hi. Christ kiangpan a Kha nasaan ciangin – Angkhual lohna Kha tawh midang ading nasem in – khangto in na gahpha ding hi. Na upna khang ding a, na pianthakna thuk sem ding, na itna zong hong picing sak ding hi.”—Christ’s Object Lessons, pp. 67, 68.

**Kikupding Dotnate**:

`1. Philippi sungah Paul’ kammal hazatna, langpan nopna leh angkhualna tawh Christ’thu hilh acihpen koibang in natel hiam? Tua lamah mawh baang hetlo i hihna koibang in kipsak thei ding ihi hiam?`

`2. Pasian leh Pasian hong itna omtakpi cihthu nangma’ pumpi tawh koibang in na phukha ngei hiam? Nangma phutkhak ngei thute tawh, midang tungah lungsim takpi leh thumaan takin Pasian’ hoihna leh hong itna nahilh thei diam? Nangma teci panna bang ahi tam maw?`

`3. Topa ngak ngiungeu in na om laitak bang thu naphukha a, Amah muang taktak in omna leh taangpi koibang hi nasa hiam?`