---
title:  Pawlpi Masa Omzia
date:   09/11/2023
---

`Sawl. 2:41–47 simin. Hihmun in pawlpi masa omzia bang honglak hiam?`

Sawltak 2 pen pawlpi masa’ hoihna teng tawh tawp hi. Sawl. 2:41 in ki tuiphumna tawh “hong kibehlap” cihi. Mikhat in sazian tuattuat in, a omsa thu-um mite sungah thu-um thak pawlpimi hong guang zel bang ahi hi. Tuabel theihna daipen ahi hi. Tua kammal sungah a kiseel khinkhian thukhat pen aki tuiphum thu-um thak mite zong a omluite liangko kikim in hong omtheih manuh ahi hi.

Christian pawlpi masa thu laigilpi pen nungzuihna hipen hi. Pawlpimi thak hong ki behlap simin, lampi thum tawh nungzui uhhi. Amasa in, nungzuite in upna thugui leh kipawl siamna kihilhsak uhhi. Hiteng ah “upna thugui” leh “kipawl siamna” cihpen “thu hilhna” leh “sepkhawpna” ahi uhhi. Nungzuite thuhilhna in upna maanlo teng talsik gawp a, mihingte muhna leh theihna teng a thak tawh hilhcian phakik hi. Ahihhang, amau nuntakna sungah tua thumaan thak nuntakpih ding hilh khalo uhhi. Mikhat’ nunna sungah thumaan nuntakpih theihna’ng pen lawmlehgual tawh kizopna sungah khenkhat mah ahi hi. Thu-um thak peuhmah hoihtak kidon a, thu-um midangte nisim nunna tawh tonkhawm sakin, veiina tawh thu sinpihna ki neihpih hi. Tuate khempeuh zong makaite vaihawmna leh khalam a picing zawdeuh nungzuite makaihna bang ahi hi.

Mite tungah hih ding teng bek gen a, bangci hih ding genlo peuhmah thuhilh ginalo ahi hi. Bangci hih ding cihpen pawlkhat in laibu sungpan sim uh a, sermon pan ngai uh hi. Ahihhang mihingte hihdaan mu in azui pen om melmel lo hi. Paul in tuathu thei ahih manin keimah in Zeisu ka-etteh mahbangin, note in zong kei hong etteh un (1Cor. 11:1) cihi. Mi in Christ na nuntakpihna hong muhtheih ciangin, amau zong hong huupzo ding hi.

`Tona: Thu-um mi nasuahsak nop khat ngaihsun in. Amah in Zeisu tawh a kikhawlh theih nading in nisim thungetsak in.`

`Tona Sangzaw: Zeisu tawh kikhawl thei dingin, nang in a kuapeuh nungzui suaksak in na makaih hiam?`