---
title:  Kamsanna’ Thubulphuhpi
date:   06/11/2023
---

`Luka 24:36–49 simin. Bangthu piang a, hih thupiang in nungzuite ading in thu phamawh hithei hiam?`

Acil in nungzuite in a launa uh tawh umzolo lai uhhi. Zeisu amuh khit uh ciangun lungdam lua leuleu in umlo leuleu uhhi (Luka 24:41). Na khat peuh hoih lualiang nasa ngei hiam? Hihpen inndei tungnung ah nungzuite leh midangte’ phutkhak ahi hi.

Zeisu in hih ciang lel tawh khawl hileh, Ama’ paikhiat khit ciangin, amau upna kip zolo ding hi. Hun hong bei zel leh amau’ phutkhak teng mangngilh lel ding uhhi. Tua hi a, Zeisu in a meima pawn teng lak in, amau’ mai ah ngasa ne cih khawng bek hilo hi. Pasian’ kammal lamah lutpih zaw a, amau nasep theihna dingin kamsangte’ thu bulphuh teng hilh hi. Zeisu tungah amau muhna lian mahmah hi taleh, amau’ upna pen Pasian’ thu sungah ki phut ding Zeisu in deih hi.

“Tu a thupiang khempeuh pen note tawh kong omkhawm lai a ka gengen thute mah ahi hi. Moses thukham laibu sung, kamsangte laibu sung Late sungah a kigelh thu khem peuh a tungding ahi hi.” (Luke 24:44). Hiteng ah zong mission nasepna teci panzawh na’ng thapiakna khat omgige a: Pasian’ kammal ahi hi. Nungzuite in Zeisu’ sihna leh thawhkik na in bang limpua cih a telcian uh kul cihthu Zeisu in thei gige hi. Amau’ khua muhna zong leitung kumpi lel panin mawhna hong thoihsiang sakpa leh sihna tungah gualzopa Christ a hihna dong tungto ding uhhi. Lungdamthu pen Israel mite tungah zaliatna khawng lelte khengval peklai hi. Satan tungah a gualzawhna honglahna hi a tua banah, nikhat ciangin gitlohna khempeuh kisusia ding a, leitung zong aki thaksuahsak khit ciangin, Pasian zong eite lakah hong omsuk ding cihzong honglak hi. Amaute un leitungah a hawmsawn dinguh thumaan, a muhtheih na’ngun “a lungsim uh honsak” Amah in honsak cihi.

Zeisu tawh kikhawlhna peuhmah Ama’ kammal sungah bulphutlo lo peuhmah in nungta paisuak theilo a, tua kammal cihte pen tangthu leh mailam thupiang ding hong gen kholsa teng, hongpai masakna leh nihveina hongpai ding thute ahi uhhi. Hihteng kiptak in telpeuh leng mission nasem ding kisakkholna leh thapiakna hipah hi.

`Christ’ hongpai masakna leh nihveina hongpai ding genkholhna sungah koibang nabulpi phut khinzo nahi hiam? A diakdiak in hun nunung ciangin bang hang in Pasian’ kammal ahi genkholhna sungah bulkip nei in, mission nasepna phadiak ading in telcian mahmah ding banghang in phamawh thei hiam?`