---
title:  Nasep Na’ng Thapiakna leh Kiginkholhna
date:   04/11/2023
---

### Tukal sung sim ding
Luka 24:1–12; 24:36–49; Sawl. 1:12–26; Heb. 10:24, 25; Sawl. 2:1–41; 1Cor. 11:1.

> <p>Kamngah</p>
> “Tu a thupiang khempeuh pen note tawh kong omkhawm lai a ka gengen thute mah ahi hi. Moses’ thukham laibu sung, kamsangte laibu sung leh, Late sungah kigelh thu khempeuh atung ding ahi hi.” (Luka 24:44).

Paul in Philippi mite tungah a laikhakna ah: “Mi pawlkhat te in hong hazatna leh hong langpan nopna tawh Christ’ thu hilh uh a, mi pawlkhat in lungsim hoihtak mahtawh ahilh uhhi. Amasa mite in hong hazat manun ka thongkiat behlap nading peuh in hilh uh a: a nunung zaw te’n ahihleh itna tawh kei pen lungdamthu huu ding hong kisawl ahihna thei uhhi. Phamawh lo hi. Lungsim hoih tawh ahi a, lungsim sia tawh ahi zongin, Christ’ thu gen uh ahih nungsang ka lungdam lel hi.” (Phil. 1:15–18) cihi.

“Kineih maw thutang” bangpeuh hileh Christ’ thu ahilh uh pen – Paul in thupi sa hi. Mission nasepna, lungdamthu puakna peuh ah eima omzia pen – thumaan thutak sung ah itna tawh – huaihamna, enna leh langpanna kihelsak hetlo ding hi.

Christ’ thu vahilhna, omzia ding bangteng peuh hiding hiam cihpen, tukal sung teng, pawlpi masa mite in a tuahkhak uhleh, thupiang tungtawn in isin ding uhhi.