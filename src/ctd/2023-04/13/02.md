---
title:  'Mangmuhna: Ni-nunung Pasian’ Nasep'
date:   24/12/2023
---

Mangmuhna kamhonna laigual in tua laibu pen Pasian mission nasepna cih honglak pah hi.

`Mang. 1:1–7 simin. Mangmuhna pen ni nunung Pasian’ mission nasepna ahih lam na koici muhtheih hiam?`

Tang masapen mahah Zeisu in Mangmuhna thu pulakna bulpi a cihkhit ciangin, Mang. 1:4, 5 ah, Thumgawm Pasian in mihing hotkhiat na’ng in nasem khawm ci hi. Pa pen omkhin, omgige, a omlai dingpa ahi hi. Kha Siangtho ahihleh, kum zalom masa pawlpi sungah nasia takin nasem cihi. Tuakhit John in Zeisu Christ minlo a, “thumaan teci” leh “sihna pan a thokik Ta upa” (Mang. 1:5) hi a, hih leitung anei taktakpa ahi hi. Satan in hih leitung ah ama’ kumpigam aphuh nopna pen kisiata hi. Pasian in Satan tungah a galzawh banah, hong Piangsakpa in eite mawhna ading in sisan hong luanlawh hi.

`Mang. 1:6 leh 1Peter 2:9 simin. Hihteng ah minpuam te in tatsate ading bang a cihna hiam?`

Pasian’ mission nasepna bulpi pen a kisiate bitpak nading hilo hi. Hotkhiatna in a pahtakhuai mun hongtun in Pasian’ limmel hong sunsak hi. Tatsate pen kumpite hongsuak uh a, Zeisu’ sisan hangin vannuai Kumpipa tate ihita uhhi. Kumpi namte i hihmah bangun, kumpi namte in midangte a hotkhiatna sungah kihel hong kul hi. Tuathu in siampite hong suaksak hi! Christ in Ama’ “kumpigam” pen Ama’ pawlpi tungah phut a, pawlpi mimal simin “siampite” a suak uhhi. Tua kumpi gammi hihna in siampi hihna zong hipah hi.

Mang. 1:7 ah, Nasep kin khat kimu hi: Zeisu hongpai ding a, minamte mangthang uh ahih manun tau uhhi. Pasian in Ama’ kiangpan a gamla mite ngai hi. Mangmuhna laibu in, mihing ading Pasian’ nasepna in kihong hi.

`Pasian in eite hong piangsak bek thamlo, man tampipi tawh Amah’n hong tankhia lai hi. Tu in bangbang nahih hang, hihthu in bang lem-etna hong neisak hiam?`