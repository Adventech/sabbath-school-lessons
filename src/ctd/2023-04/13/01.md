---
title:  Pasian’ nasep a Tawpna
date:   23/12/2023
---

### Tukalsung Simding
Mang. 1:1–7; 1Pet. 2:9; Mang. 14:6–12; Luka 11:23; 1Tim. 2:4; Mang. 21:1–4.

> <p>Kamngah</p>
> “Hihna khempeuh hihbang in ki nusia mang ding ahih manin, note a bangcimi ding in kilawm cih, limtakin na ngaihsun un. A siangtho nuntakna nei in Pasian’ deihna bangin na gamta unla, Pasian’ ni hongtun baih theihna dingin … ngak un.” (2Peter 3:11, 12).

Mangmuhna laibu in lungsim sungah hun tawpna tawh kidimsak hi. A deihna bulpi taktak pen Christ leh Satan kidona teng ahi hi. Satan in leitungah a vangneihna teng khahsuahta ahih manin, Pasian tungah a citak miteng nungzuih pong hi. Tua laibu in a thupit sakpen thu in, Zeisu a tate honkhia dingin hongpai ding, Adam leh Eve pukna pan kipan midik thumaan a sisa khempeuh honkhia ding hi. Tua banah, meikuang tawh Satan aki suksiatna ding, Zeisu in tawntung kumpigam phut in leitung thaksuah ta ding hi.

Mangmuhna sang naupangte in, AD kum zalom masa pan kipan hunbei dong thu piang ding a kigen khol teng khempeuh a telcian donguh kantel ding uhhi.

Tu quarter sinna nunung sungah, Mangmuhna pen mission nasepna laibu khat hi a, mission’na a sem Pasian in mission’na asem pawlpi dingin hong sam hi. Leitungah “tulai thumaan” tangko dingin hong kisapna ah mimalsim in Pasian lam maw a lehlam maw cih teel ding hita hi.