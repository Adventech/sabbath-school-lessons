---
title:  Vanmi Thumte Thupuak leh Nasep
date:   25/12/2023
---

Mangmuhna laibu in kidona lianpi’ lim nasia takin hong musak a, Mang. 12:12 sungah kitelpha semlai hi: “Tua ahih manin vantung leh a sunga teng mi khempeuh aw, lungdam un! Ahi zongin vantung panin dawimangpa hong kilawnsuk a, hun tomno khatbek neilai cih thei ahih manin, leitung leh tuitung ah omte ading in lauhuai mahmah ding hi.” Mi khatpeuh in laisiangtho sungah, kidona lianpi sangin ni nunung ading in a thupizaw thu dang om nawn tuanlo hi.

`Mang. 14:6–12 simin. Hihteng ah bang om a, hihmun teng pen i mission leh thupuak tetawh bangcih thei ding hiam?`

Mission bulpi Pasian’ nasep pen, Pasian’ thupuak: lungdamthu ahi hi. Tua thupuak pen mah mission nasep ahi hi. Leitung in hong tungding thute ading vauna kisam a, mimal kim in deihteelna nei ding a, nuntakna maw sihna teel ding ahi hi.

`“Kei hong pawlpihlo peuhmah Keima lang hi a, hong kaihkhop pihlo peuhmah a thehthangte ahi hi” (Luka 11:23). Eima nasep tawh kisai Zeisu in bang hong cih nopna ahi diam?`

Mangmuhna 14 a vanmi thumte thupuak pen, Seventh-day Adventist te tangko ding thubulpi ding ahi hi. A thubulpi leh a thulaigil nih pha a: “tawntung lungdamthu” leh “Piangsakpa biakpiakna” ahi hi. Hih thunih tegel zong misiangthote tungah kilang leuleu a, “Pasian’ thukham azuite leh Zeisu upna bang anei mite ading thuakzawhna om ding hi” (Mang. 14:12) cihi. Bangpeuh i hihuh zongin – midangte i huhna khempeuh – mission nasem ding hong kisapna mansuah lo ding hang a, a mangthang leitung ah tangko ding “tawntung lungdamthu” leh leitung ah hong tung ding thute vauna piak ding cihte ahi hi.

`“Kei hong pawlpihlo peuhmah Keima lang hi” (Luka 11:23). Zeisu kammal koibang in natel hiam? Hih kammalte in eite lungtang koibang in sittel ding hiam?`