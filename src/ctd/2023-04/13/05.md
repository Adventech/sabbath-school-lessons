---
title:  Mission Sepna ah Zawhna
date:   27/12/2023
---

Mission sepna ah zawhna cih bang hiam? Tuiphumna, pawlpi lianpite, khantoh vatna khawng cikha ding hihang. Thumaan tawh minam tampi lak lutna a manlang theihna ding in radio, internet leh TV khawng zatna cikha ding hihang. Hihteng khempeuh hoih mah hi naven, Paul in Corinth mite a laikhakna zong phawklai in: “Keima’ nasep pen khaici vawh hi a, Apollos nasep in tuibuah hi, ahi zongin a khangsakpa Pasian ahi hi” (1Cor. 3:6) cihi. Thukhat pan a sep ding ei a; a khangsak ding Pasian ahi hi.

Pasian’ mission nasep pen, minam khempeuh lakpan a mangthang te honkhia in, a citak Zeisu nungzuite leh mission nasemte suahsakna ahi hi.

**A nuai a munteng simin. Zeisu’ nungzui a suakte omzia bangteng ci hiam?**

`2Cor. 11:2`

`Isa. 30:21; John 10:27; John 16:12, 13`

`2Thess. 2:9–11; Heb. 3:12, 13; 1John 1:8`

`1John 1:9; Mang. 7:14; Mang. 19:8`

Zeisu nungzuite in siangtho a, zuthawl piaksa mo bangin Zeisu tungah citak uhhi. Kha Siangtho aw neucik tawh aki makaihna bangin Zeisu zui uhhi. Midangte a ding nasep na a kihel pah ahi hi. Hih nungzuihna ah kikhemna omtheilo hi. Thanem in muanlahna, upkhialhna leh zualzangna cihte omlo hi. Mi’ tungah kiliatsakna zong omtuanlo hi. Amau kicinlahna theilel uh a, Pasian’ lainatna leh hehpihna ngenzaw uhhi. Tua teng telcian uh a hih manun, thu-um midangte thuhilhna zong sangsiamlua uhhi. Mission Zawhna in hih bang nungzuite piangsak hi.

`“Christ ading nungak siangtho” acih in bang a cihnopna hiam? (2Cor. 11:2). Eimah Pasian’ maiah mawhnei pipi, midang kiangah Christ ading nungak siangtho bang hi un koibang in cithei ding ihi hiam?`