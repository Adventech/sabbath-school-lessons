---
title:  Ngaihsutbeh Ding
date:   29/12/2023
---

“Hotkhiat na’ng ngiimna hangin leitung in Pasian’ maipha ngahkik hi. Mawhna hangin a mangthang teng puahphakik hi. Mihing bek hilo leitung zong Tatkhiat hita a, thumanna om tawntung tading hi. Kum tulguk sung Satan in leitung ngahzawh na’ng kitom khin hi. Tu in Piansakna sungah Pasian deihna bulpi picing tading hi. ‘Sangpenpa’ misiangthote in kumpigam luahta ding uh a, aluah tawntung ding uhhi.”—Ellen G. White, Patriarchs and Prophets, p. 342.

“Eite upna bang thu kician neilopi in nasem mi tampitak mah munuam in kana om hi. Vanmi thumte thupuak tungtawn in khuavak lianpi ngah uh a, tu in leitung ah tangko ding hita uhhi. Keima aitan zong kasem nuam a, thumaan khuavak puak mite’ lampi zong ka honsak nuam hi. Topa in galhiam hong guan tahen! Thu-umte in tua nasep sungah ki pumkhatna tawh leitung ading a nunung pen vauna pia ding uhhi” —Ellen G. White, Letter 390, 1907 (kihawmkhialo).

Tu quarter buppi in Pasian mission nasep tuamtuam kisin hihang. Tukal ciangin, Pasian’ limmel suunkik cihpen koibang hiam cih i sin uh a, mission nasep zawhna tawh ki picingsak a – tuapen piansak kikna leh leitung puahphat kikna ahi hi. Mawhna leh thuakna teng a kisuksiatna pen leitung tangthu sungah a lauhuai pen mah ahihhang – hih suksiatna galkhat lamah kamciamsa leitung thakah hehnepna leh thahat sakna tungah Pasian in eite hong mitsuan sak hi.

**Kikupding Dotnate**:

`1. “Tawntung lungdamthu” in bang hi a, banghang in “tawntung” hiam? Ama’ hong hilh thute in banghang in mission nasep bulpi hithei ding hiam?`

`2. Banghang in vanmi thumte thupuak ki thupisak sese hiam? Hih thupuak sunga “a lehlam” thute tungah kingalo zaw ding a, Zeisu bekmah bulphuh ding acihpen koibang in na dawngthuk hiam?`

`3. Tu quarter sinna in mission nasep thupitna bek hilo, pawlpi mahmah kihel ngiat ding cih koibang in hong telcian zaw sak nasa hiam?`