---
title:  Ngaihsutbeh Ding
date:   20/10/2023
---

Ellen G. White, Acts of Apostles “The Great Commission” lai. 25–34, leh “A Seeker for Truth” lai. 131–142, simin.

“Christ van akahtoh ma in, nungzuite tungah thu pia hi. Nuntak tawntung nading in Ama’ nutsiat thu teng khempeuh leitung ah puak ding in sawl hi. Leitung ading in Keima nunna kapiak lamtak teci nahi ding uhhi cihi. Israel mite ading ka hihsak teng namu khin uhhi. Nuntakna ngah dingin Ka mite in Kei kiang ah hong painuamlo himahleh, siampite leh ukpite in amau geelna bangin Kei hong nial uh himahleh, Pasian’ Tapa a saantheih nading uh lampi dang khatmah omveve lai ding hi. Mawhna pulak in hongpai peuhmah, suakta takin kasaan nathei uhhi. Kei kiang hongpai peuhmah Ka nialkei hi. Hih hehpihna thupha teng pen Jew mi leh Gentile mite kiang piak dingin no nungzuite kong aap hi. Israel kipia masa ding a, tuakhit ciangin minam, kampau leh mihing khempeuh tungah kipia ding hi. Thu um khempeuh pawlpi khat sungah kikaikhawm ding uhhi” —EGWhite, The Acts of the Apostles, pp. 27, 28. Thupiak lian kician khoplel hi: “Pai unla, mikhempeuh nungzui suaksak un” (Mate 28:19). Tua hi a, midang kiang, namdangte kiangah pai hamtang ding hihang. 

“Lungdamthu thupiak pen Christ gam ading gamlaipi ahi hi. Nungzuite ahih uhleh kha ading nasia takin nasem in, hehpihna sungah zol ding uhhi. Mite amau’ kiang hongpai ding ngak zawlo in; mite kiangah thupuak puak ding hizaw hi”—Ellen G. White, The Acts of the Apostles, p. 28.

“Eite upmawh sangin Pasian’ gam tawh a kinaizaw mi pawlkhat om hi. Mawhna khuamial hi leitung ah, Ama’ thupuakte paina ding suang manpha tampi takmah Topa in neilai hi. Christ ading in adingding mi omkawikawi hi. Mi tampi in leitung hamphatna teng sangin Pasian’ pilna manpha sakzaw ding uh a, a citak khuavak puate hong suak ding uhhi. Peter nasepzia pen Pasian deihna hi ci in, hazatna leh deidanna peuhmah lungdamthu tawh kilehbulh ci in, Pasian phat in, ‘Pasian in Gentile mite zong nuntakna lamah kisik theihna pia hi’ ci uhhi. Tua ciangin kidona omhetlo in hazatna kisatkham a, khang tawntung in ngeina in hong piak deidanna zong kinusia in, Gentile mite kiangah lungdamthu tangkona lampi kihong ta hi.” —Ellen G. White, The Acts of the Apostles, pp. 140–142.

**Kikupding Dotnate**:

`1. Nangma nuntakna sungah “mission” koibang na nungta sak hiam?`

`2. Nangma nisim omzia leh gamtatna sungah tua mission koibang in na kilangsak hiam? Koibang in nisim in mission lungsim neithei semsem ding hiam?`