---
title:  Abraham’ Sapna
date:   17/10/2023
---

Pasian’ sapna bangin, Abraham zong Pasian’thu mang in tua gam valut hi. Cih tei hang acil lam inbel lemkhin khollo lel hi. Pasian sawlna mun hong tungta sam a, ahih hang Laisiangtho in “tua gamsung ah Canaan mite omlai” (Pian. 12:6) a, milimbia mi gilo ngongtat in minthang uhhi. Abraham tualai atun khit lian ciangin, Topa ama’kiangah hong kilang a, “Nangma suanlehkhak tetung ah hihgam kapia ding hi” (Pian. 12:7) cihi. Abraham in zong thapiak ngai hihtuak hi. A kipatcil phadiak in bangmahmah lem mello lel hi.

`Piancil 12:10–13:1 simin. Ama’ tungah bangthu piang a, hih Pasian’ mipa in bang khialhna bawl kha zenzen hiam?`

Ama ading bangzah lungkiathuai ding hiam: nuam asak mahmahna hauhna nopna tawh a kidim ama’ inn pan “theih ngeilohna munah pai ding” (Heb. 11:8) cihi. A tuah masakpen zong kialpi hipah! Pasian in ama’ omna masa nusia in mundang khat zuan ding a sawlna munah kialpi pen suuksia mahmah hi. Na khempeuh a siazaw lamin omgai hi.

“Abraham in Egypt ah a taamsung in, mihing thanemna pan suaktalo cih teci honglak hi. Sarah pen azi ahihlam a ipp manin, Pasian’ kepcinna muanglo, upna thahatlo khazel hi. Abraham upna thanemna hangin, nakpi takin Sarah lungkham sak hi. Egypt kumpipa in Sarah’ hoihna azak ciangin, a zi dingin kumpi inn ah la hi. Ahihhang Topa in kumpi innsungah thukhenna tungsak ding ci in, Ama’ hehpihna tawh Sarah kemcing hi.” —Ellen G. White, Patriarchs and Prophets, p. 130.

Kuamah in mission nasep baihlel hi ci ngeilo a, Abraham in bel zuaukhemna tawh nakhempeuh suksia sakzaw hi. Kamphatna tawh, Pasian pen a lungduaipa hi a, Abraham bangin khialhna khatpeuh abawl a sila peuhmah a paaikhia pahpah hilo hi. Eima khialhna bangzah peuh om tase mahleh, Topa tungah upna tawh Abraham bangin ki aap peuh leng, mawhna khialhna khempeuh hong maisak ding a, mission nasem in hong zangthei lai hi.

`Egypt ah Abraham tangthu tungtawn in bang pilna na ngahlawh hiam?`