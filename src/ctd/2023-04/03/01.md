---
title:  Nasem ding Pasian Hong Sapna
date:   14/10/2023
---

### Tukalsung Simding
Pian. 11:1–9; 12:1–3; Dan. 9:24–27; Mate 1:21; Pian. 12:10–13:1; Sawl. 8:1–4; 1:8.

> <p>Kamngah</p>
> “Note tungah Khasiangtho hong tun ciangin vangliatna tawh na kidim dinguh a, Jerusalem khuasung, Judea gamsung leh leimong dongin note in Keima’ thu nagen ding uhhi” (Sawl. 1:8).

Pasian in eite pen nuam i sakna mun khat pan hong khenkhia in Ama’ teci hong pangsak thei hi. Khatveivei ciangin hibang kikhelna tepen, Babel tau a lamte a thehthang bangin, Ama’ deihna a picin sakna’ng peuh hithei zaw hi. “A kithehthang uh ciangin leitung ah mihing kidim thei ta a, mihing’ ngiimna pen Topa’ deihna khaktan nopna khat nahi gige hinapi, Topa’ deihna mah picing veve hi.” —Ellen G. White, Patriarchs and Prophets, p. 120.

Abraham zong ama’ inn panin mundang ah a paikhiat zong (Pian. 12) teci khatmah ahi hi. Zeisu’ nungzuite zong amau’ minam lakah nasepna pan paikhia uh (Sawl. 3) a, midang lakah sem uh hi (Sawl. 8:1-4). (Sawl. 1:8) ah zong Zeisu in Evan nasepzia pulak a: tualsung pan kipan ding, Jerusalem leh Judea gam, tua khit ciang Samaria ah, leimong dongah pai ding cihi.

Eima gam nusia zo kei zenzen leng zong, eima’ kimlehpam teng beek phak ding Pasian in hong deihsak hi. Jerusalem pawlpi in amau’ pawlpi bektawh thangah nawnlo ahih manin, pawlpi mite hong kithehthang kawikawi uhhi. Mipite in bawlsiatna thuak ta lehuh, tua mahmah zong lungdamthu leitung bup a kizelhna hong hi zawsop hi.