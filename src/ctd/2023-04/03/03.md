---
title:  Leitungbup ading Thupha Hihna
date:   16/10/2023
---

`Pian. 12:1–3 simin. Pasian in Abraham a thuhilhna pen mission nasem dingin sapna koibang in hithei hiam?`

Abram akici masa Abraham pen Pasian in, ama’ gam leh minam nusia in gam dang khatah pai dingin sam hi. Pasian in leitung ading Ama’ ngiimna a picin theihna ding in Abraham zat a sawmlua ahi hi. Abraham zong Topa’ kammal bangin vapai hi. Pasian’ ngiimna a omkhak leh, nang zong, na innkuan leh na minam nusia in, mite ading thupha na hihtheihna dingin mundang gamdang ah Pasian in Ama’na nasep theihna ding mun hong honsakna ah napai ding hi.

**Anuai a teng simin. Eite tungah Pasian hong kamciam bang om hiam?**

`Pian. 3:15`

`Pian. 17:19`

`Gam. 24:17`

`Isa. 9:6`

`Dan. 9:24–27`

`Mate 1:21`

Atunga munte sungpan, mawhna hong thoih siangsak ding ci in Eden huan panin hong kamciamsa teng Pasian in picingsak taktak ding cih kician mahmah hi. Hih thoihna dingin, Abraham leh Sarah te nupa, Isaac sungpan Zeisu Christ Messiah hong piang ding cih ahi hi. Hebrew 11:9 in zong Isaac leh Jacob te pata pen, Abraham tungah Pasian in a piak thupha teng gamluah ahihna hong pulak hi.

Abraham in, kamciam Tapa pen ama’ sungpan hong piang ding cih bangzah ciang telcian cihzong i theih tuanloh hang, amah in upna tawh na kalsuan veve hi. “Abraham in gamhluah ding a kisapna munah upna mah tawh napai hi. Amah koilam ah pai cihzong thei tuanlo hi” (Heb. 11:8). Etteh taak sam ei.

`“Na theihlohpi” in paikhia ding hong kisam leh, na bangci dawn tam?`