---
title:  Pawlpi Masa leh Nopsakna Mun
date:   18/10/2023
---

`Sawl. 8:1–4 simin. Pawlpi masa sungah, pawlpi mite amau nopsakna munpan bang in kithehthang sak hiam?`

Pawlpi masa zong tuni ciang dong mah Jerusalem mah bulphuh gige lai hi. Bawl siatna hong tun ciangin, Jew mi Pharisee ahi Saul zong nakpi takin kihel a, tua hangin Jerusalem pawlpi in Judea leh Samaria ah kithehthang gawp uhhi. Zeisu in zong Sawl. 1:8 sungah “Jerusalem pan kipan in Judea leh Samaria dongin Keima’ teci nahi ding uh hi” cihi. Tuathu pen Sawl. 8:4 sungah tangtung a, “a kithehthang mite in amau tunna peuhpeuh ah lungdamthu gen uhhi” cihi.

Pawlpi in Jerusalem pan paikhia ding a kisak laitakin zong, Jew mite gamhuam sung leh a kimkot a Jew mite tenna khua dangte ah zong thugen lai uhhi. Sawl. 11:19 ah zong, pawlpi pen Phoenicia (Lebanon) gam leh Cyprus dongah kithehthang uh ahih hang Jew mibek hilo ahih manin lungdamthu gen theilo uhhi. Zeisu nungzuite leh pawlpi masa in Gentile peuhmah muh thadah uh a, Jew mite bek Topa kiangah hongpai uhhi. Pawlpi mission nasep tawh kisai a muhna uh toi mahmah lai hi.

Paul in Gentile mite kiangah lungdamthu gen pen, Zeisu’ nungzuite lakpan pawlpi masate amakai lam khat ahi Peter in bel, langpan pian zawsop hi. Peter pen vun aat mite tungah sawltakpa kici liang a, Paul ahihleh Gentile mite tungah sawltakpa kici hi (Gal. 2:8). Tua kawmkal ah Pasian in Peter pen ama nuam asakna munpan khiinkhia hi. Lungdamthu thu piakna leh Zeisu’ sihna in leitung bup a kizawhgawpna a hihlam hong telpha mahmah ta hi.

`Sawl. 10:9–15, 28, 29 simin. Topa in Peter tungah bang thupuak vapia a, tuni tuhun in mission nasepna ah koibang in zatsak thei ding ihi hiam?`