---
title:  'Eite tungah Pasian’ Nasep: Khen 2'
date:   07/10/2023
---

### Tukaalsung Sim ding
John 20:21, 22; Mate 28:16–20; Mang. 14:6, 7; Thuhilhkikna 7:6, 11, 12; Mang. 7:9, 10.

> <p>Kamngah</p>
> “Note pai unla, mi khempeuh keima nungzui suaksak in, Pa’ min, Tapa’ min leh Kha Siangtho’ mintawh tuisung ah phum un” (Mate 28:19).

Laisiangtho buppi in Pasian pen Nasem Pasian aci hi. Tua pen a lauhuai mihing’ tangthu leh a Piangsakpa Pasian’ deihna a kizopna teng ahi hi. Tua banah Pasian’ deihna bulpi ahi: a puksa Ama’ tate in Ama’lim mah a suunkik thei ding in bawlpha kik ding hi (Col. 3:9, 10; 1John 3:2).

Pasian’ nasep pen Ama’ kammal peuhmah eite hong musak in hong telcian sak mahmah ding hilailai hi. Laisiangtho nasim ciangin, Pasian in eite hong baansuk hamtang cihzong namu thei ding hi. Mawhna in hong khenkhia cihteei hang (Isa. 59:2), Pasian in nakhempeuh “athak asuahsak” (Mang. 21:5) ni mateng, tua a kitatsat kizopna pen Pasian in hong zopsak phatkik ding pen Pasian nasep ahi hi.

Tua bang hun laitak in Pasian in, Ama’ omzia, a ngiimna cihte banah Amah tawh kizopna taktak ineih theihna ding in Amah hong kilaak hi. Amah theihna ciang bek hilo in, Amah tawh kikhawlhna Ama’ hong hotna cihte midang tungah hawmsawn ding hilai hi.

Laisiangtho sung mahah Pasian in Ama’ nasep bangteng hiam cihpen hong lak khinzo hi.