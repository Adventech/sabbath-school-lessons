---
title:  'Nungzui Suahsakna: Nasep Ngiimna Bulpi'
date:   09/10/2023
---

`Mate 28:16–20 simin. Hihmun panin nungzui suahna tawh kisai bangpeuh namukha hiam?`

Mate 28:16-20 sungah tuathu pen Thupiak Lianpi (Mate 28:18–20) kici a, Zeisu in a nungzuite pen piakhia ding a, mite tungah upna hilh ding leh kipawlkhawm thei ding in lemtuah ding (Maku 16:15, 16; Luka 24:44–49; John 20:21–23; Sawl. 1:8) cihi.

Mate 28:16-20 sunga thuteng pen khenli in ki khenkhia thei hi: (1) Zeisu in a nungzuite Galilee gamah Amah’n tonpih ngiat masa hi (Mate 28:16, 17). (2) Zeisu in Ama’ vangliatna leh ukzawhna amau hilh hi. (3) tua khit ciangin Zeisu in a nungzuite a ding nasep khat pia a – nungzui suaksak ding (Mate 28:19, 20) cihi. A nunungpen in (4) Zeisu in a tawpdong ompih ding ci in kamciam pia (Mate 28:20) hi.

Nungzui suahsakna pen Thupiak Lianpi thubulpi hi a, mission nasep bulpi ahi hi. Mate 28:19 a kipatna kammal teng Greek pau pan a lakna lian bang hileh “Napai khit uh ciangun, nungzui suaksak un” ci a, “ciangun” acihpen tua Thupiak lian ading in thu bul- phuhpi (Mate 28:18) ahi hi. Zeisu’ vangliatna leh ukzawhna khempeuh pen sihna galzo in hong thawhkikna panin hong pai ahi hi.

Tua Thupiak Lianpi sunga thahatna tawh a kidimpen kammal in “nungzui suak sak” cih ahi hi. Mi khempeuh hilh, tuiphum in Zeisu’ thuhilh teng leitung khempeuh ah puak kawikawi cihpen nungzuite nuntakzia ahi hi. Zeisu in a nungzuite pen ngiimna khat bekmah tawh mainawt sak a, tuapen “nungzui suaksak un” cih ahi hi. Laisiangtho sungah hihpen Thupiak lianpen khatmah hipah hi.

Hih Thupiaklian pen nungzui masapente ading bek hihtuaklo hi. Thupiak thak a hi “mikhempeuh” nungzui suah ding cih peuhmah pen amau teng piakhia zo peuhmah lo ding uhhi. Tua thupiaklian pen vannuaibup a huampi hi a: Zeisu’ nungzui taktak a hite peuhmah in vaipuak neipah uhhi. Tua banah zong – Zeisu Christ’ tawntung thupuak hi a – leitung khempeuh ading, mun leh gam, minam, beh leh phung deidan ciangtan omlo hi.

`Tua nasep pen “nungzuisuah” ahi hi. Midang nalawhzawh theihna dingin Topa hong thuzawhna koibang dan hiam? Nang hong sapna khengval liang dingin bangteng peuh nahihthei ding hiam?`