---
title:  'Pasian’ Mite: Nasepna Zawi'
date:   11/10/2023
---

Tangthu sungah, Pasian in Ama’ omzia citak takin alakden leh Ama’ deihna a mangden mi nei tawntung hi. Pasian’ mite pen Ama’ hehpihna sang dingin a kisamtuam mite ahi uhhi. Tuate khempeuh pen Pasian’ nasepna a kizawhna ding khutzatte ahi uhhi.

`Piancil 12:1–3 leh Thuhilhkikna 7:6, 11, 12 simin. Pasian in Lai Siangtholui lai in, Ama’ mite ading a ngiimna bulpi bang ahi hiam?`

Abraham leh ama’ suanlehkhak tetawh Pasian’ thuciamna in ngiimna bul khat nei hi. Pasian’ nasepna zawi ahi dingin Pasian in amau piangsak, sam in thupia hi (Thuhilh kikna 28:10; Isa. 49:6). Pasian leh amau’ kizopna bulphuh in amau’ cihtakna leh thumanna tungtawn in kiteelkhia uhhi (Pian. 22:16–18; Pai. 19:5, 6; Thu. 28:1, 2; 2Khang. 7:14). Hihang teng tawh amau’ kimkot a minam teng ahuup zawhna zong pen Pasian’ “nasep zia” mah hilel hi.

Laisiangthothak sungah Pasian’ nasep kizomsuak hi. A thokik Topa leh Honpa in “nasep zia” (Mate 28:18–20; Sawl. 1:8) thaksuahsak hi. Tanglai Israel mite kiangah leitung mite hongpai ding a kici pen, tu in, Christ nungzuite in pawlpi in leitung bupah om kawikawi uhhi. Mission nasep pen pawlpi tawh akipan hilo hi. Pasian in Ama’ nasep a picin theihna dingin pawlpi omsak hizaw hi.

Dotna khatbel omlai e: Pawlpi’ nasep bang hiam? Pawlpi a omsakpa’ nasep mah tawh kibang lel hi: “Mihing’ Tapa in a mangthang zong ding leh honkhia dingin hongpai hi” (Luka 19:10). Pawlpi mite in kuamah i hotkhiat theihloh hang, a honkhia theipa Zeisu kiangah kipaipih thei veve hi.

“Christ pawlpi’ nasep pen a mangthang mawhnei mite hon ding hi. Pasian’ hong itna mite tungah lakkhia in, tua itna mahtawh Christ lamah thuzawh ding hi hang.”—Ellen G. White, Testimonies for the Church, vol. 3, p. 381. Hamphatna bangzah lian!

`Nuntak na’ng huih ahihmah bangin Pawlpi a ding Nasep ahi hi. Huih omlo, kisi hi. Nasemlo pawlpi zong asi hi. Na pawlpi a Nuntak theihna ding in nang aituam bang nahih thei diam?`