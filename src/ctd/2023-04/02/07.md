---
title:  Ngaihsutbeh Ding
date:   13/10/2023
---

Minam khempeuh tungah teci. “Topa’ kammal, ‘Note in leitung khuavak nahi uhhi’, acihpen in a nungzuite pen leitung bup huamsak cihna hi. Ni zang in leitung a nawlpen kiu dong mah akap pah mahbang in, Pasian in zong Ama’ lungdamthu in leitung a teeng kha khempeuh kiang tungsak hi. Christ’ pawlpi in i Topa’ deihna picinzo peuhmah leh, sihna gamkuam sunga atu kha khempeuh taan ding hi; mikhempeuh munkhatah kikaikhawm zaw in nasep ding leh singlamteh puak ding nial cihbang hihlo in; gam khempeuh ah kithehthang in, amau tungpan Christ’ khuavak tangkhia sak, kha hotkhiat nading in nasem ding uh a, hih lungdamthu zong leitung ah manlang takin kipuak zatzat ding hi.”

“Gam khempeuh panin Macedonia sapna ging ziazua a, ‘Hongpai in hong huh un’ ci uhhi. Pasian in zong eite mai ah maa hong honsak hi. Vanmite in zong mihingte hong panpih uhhi. Eite’ mai ah vaihawmsa in om a, Pasian’vang in eite tawh nasem khawm hi. Topa’ nasepna a mulo mite pen, mittaw taktak hi uh a, tuu cingpa sapna aw a zalo mite bengngong taktak ahi uhhi. Pawlkhat in Pasian sapna za uh a dawngkhin uhhi. A ki siansuah lungsim khempeuh in dawng tahen la, nuntakna thupuak tangko ding hahkat tahen. Pasal leh numei in cihtakna leh ki niamkhiatna tawh Pasian hong sawlna sem peuhmah leh, thumaan lamah mi tampi hong kikhelna dingin vantung vanglian ngah ding uhhi. Amau’ nasepna ah a lamdang lawhcinna omding hi.”—Ellen G. White, The Advent Review and Sabbath Herald, November 14, 1912.

**Kikupding Dotnate**:

`1. Pawlpi in ama’ kimkot a huzaap theihna dingin – pawlpi in Christ’ pumpi hi a, Pasian’na sepna sungah Pasian hong itna pen eima nunna sungah kilang sak ding hihang. Hihthu nangma aituam in na koici saan hiam?`

`2. Na pawlpi pen kidawk kiaukuau in Adventist a hilo vengte in hong telpha hi cih koibang in telcian thei ding nahiam? Koici theih? Na muhna a hoih leh, koibang in thahatsak thei ding? A hoihlo peuh ahih leh koibang in khel thei ding nahi hiam?`