---
title:  'Leitung: Nasepna Mun'
date:   12/10/2023
---

`Mang. 7:9, 10 simin. Hihmun ah Pasian’ nasepna in leitung gamlapi phak zawhna tawh kisai bangthu peuh gen hiam?`

Tukal sinna in, mission nasepna pen khennih in hong khensak a, nungzui suahna thubulpi pen Sawlna Lianpi leh tawntung lungdamna ci in hong khensak hi. A khennih mahun kizopna thu kibang khat anei uhhi: “koi ah” cihpen ahi hi. “Note pai unla, “minam” (Mate 28:19) khempeuh nungzui suah un; “leitung a teeng – minam, beh, kampau leh mihing khempeuh” (Mang. 14:6) cihi.

Thu khat panin, Christ’ lungdamthu in mi pianzia khempeuh, minam, kampau leh mihing limlim pha ding hi. Tua lungdamthu’ huzaapna ahihleh hotkhiat mi peuhmah unau pumkhat suak ding uhhi. Etteh ding model khatbek inei a, Christ mah ahi hi. Zeisu sungah a om thumaan bangin sangpah leng, minam mimal ki hazatna cihte peuhmah bei siang ding a, tua thumaan in eite lungsim khempeuh hong pumkhat sak ding hi.

Zeisu in “Keima’ teci nahi ding uhhi” (Sawl. 1:8) acihteh, a lungsim sungah leimun munthum lungngai hi:

Mun 1: “Jerusalem ah Keima teci nahi ding uhhi.” Tualai in nungzui teng in Jerusalem kiim tengah om uhhi. Tua ahih manin Zeisu in, “Pasian tawh naki sukkhakna uh peuhmah nagei vua om mite tungah hawmsawn masa un” a cihnopna ahi hi. Mission nasep limlim inn pan, innkuan sungpan, venglehpam, lawmlehgual pan hong kipan hi.

Mun 2: Tuakhit ciangin, “Judea leh Samaria gam” ci leuleu hi. I nasep ding pen eimah tawh akizom hinapi a gamla deuhna zong hiding hi. Tua sungah bel eimah tawh kampau kibang – ngeina kibang hinapi, ei nuntak bangin a nungta nailote peuh hiding uh hi. Hihpen a gamlazaw deuh mission nasep mun ahi ding hi.

Mun 3: Hite banah, Christ in: “leimong dongah “ cilailai hi. Pasian’na sepna in mun citeng, minam, mihing, mipawl, kampau leh ngeina tuamtuam pha dingin hong sam hi.

`Tona: Tukal sungteng nangma teenna mun ading thunget sak in. Pasian in hangthu khat tawh tua lai ah nang hong koih hi.`

`Tona Sangzaw: Nangma teenna vengah kuabang mihing teeng, a biakna lamuh, khangham, khangmoi, zawng, hau, nuamsa, cihte leh bang kam pau cih kantel inla; Nang tungtawn in Pasian hong itna a luang thei ding in thungen in.`