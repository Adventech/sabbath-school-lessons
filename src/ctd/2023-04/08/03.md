---
title:  Christ’ Sepzia Bekmah
date:   20/11/2023
---

**A nuaia munte in Pasian’na sepna tangthu bangteng hong hilh hiam?**

`John 5:1–9`

`Maku 1:23–28`

Ellen G White in, Pasian’na Zeisu’ sepzia, a diak in cimawhte huhna, cialnga hong dawhsak hi: “Christ’ sepzia bekmah in mihingte vapha in hong gualzosak thei bek ding hi. Honpa in mihingte lakah amaute ading deihsakna tawh va kihel hi. Mitungah veiina lahkhia a, amau kisapna sepsakna tawh Amah muangsak hi. Tuakhit ciangin ‘Hongzui in’ ci in samta hi.” —The Ministry of Healing, p. 143.

Amasa in, cimawhte lakah kihel masa, amau i theihcian na’ng hun la in, amau kisapna bangbang telcian in a hoihzaw in bawlsak nopna neiphot in. Zeisu in bualtui gei a mizawpa tungah a hihbang enmasa in. Zeisu va omlian a, “cina, mittaw, khelbaai leh pumlang zaw tampi” om uhhi.

Anihna ah, veiina lah kul hi. Hihpen tona lianpi khat nahi a, mi pawlkhat in, a nung ciangin a bawlsiat nop khatpeuh khawng in muangsak mahmah phot thei uhhi. Bangbang hileh, amau kiangpan bangmah lam-etna nei hetlo in veiina ngiat lak ding Pasian in hong sam hi.

Athumna pen, amau kisapna teng sepsakta ding hi. Hihmun ah kampi bek hilo hi. Tuathu in, lawm ahi a, zinlehleng tungah na hong semsakta hi. Zeisu zong mizawpa tawh kiho masa in, bang nakisam hiam cih a dotkhit ciangin, ama’ tungah nalamdang sempan hi. “Khaniin veiipa” tangthu ah zong, Zeisu mah in a omzia khempeuh a letkip khit ciangin ama’ hih zawhloh teng Zeisu in hihsak pan hi.

Alina ah amau un muangsak ding hi. Mi’na sepsak a huhna piak ciang in, amau te’n eitung ah muanna hong neih uh ciangun; Zeisu’ tangthu gen leng hong ngainuam zawdeuh ding uhhi. Zeisu in pumpi damsak ziau nuamlo a; tawntung nunna zong ngahsak nuamlai hi (John 10:10).

Anunung pen ahihleh, Zeisu kiangah paipih inla, nangmah leh na paipihpa mahin upna naneih dinguh hong ngen hi.

`Zeisu bawl nalamdang penbel bawlthei keimawk ni ei. Ahih tei hang huhna kisamte huhtheih ding zia bang teng omveve naci hiam?`