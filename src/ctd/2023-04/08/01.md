---
title:  Mizawngte tungah Nasepna
date:   18/11/2023
---

### Tukalsung Simding
Luka 5:17–26; John 5:1–9; Thuhilhkik. 10:19; Siam. 23:22; Mate 25:34–40; John 15:13.

> <p>Kamngah</p>
> “Tua ciangin kumpipa in amaute kiangah, ‘Hih ka sanggamte a neupen khat nangawn na limbawl uh ciangin, kei tungah a hong bawl nahi uhhi’ ci in a dawng ding hi.” Mate 25:40.

Luka 5:17-26 sungah mizawngte huhna ding etteh huai thu tampitak hongpia hi. Khatveivei Pasian in midang zang in ei hong huhsak a, ei hong zang leuleu in mi hong huhsak thei hi. Hih nasep pen tona lianpi khat ahihhang thaman lian hi. Mizawngte huhna hangin, Zeisu’ nasepna kilapsang sakthei hi. Kuateng in huhna kisam hiam cih genkhiat ding baihlel napi: theihkhiat taktak ding haksa leuleu hi. Bangbang hi taleh, bang dinmun tung taleh, mi cimawhte ading in Pasian in Amah ahuh dingin hong sam hi.

Laisiangtho in zong zinlehleng don ding ci a, tuate lungnop sakna hangin amaute in Zeisu muhlawh thei ding hi.

Tukal sinna, thulu pen “Mizawngte tungah Nasepna” hipah a, tua mizawngte phak theihna dingin lampi tampitak Pasian in ngiimsa in koihkhin cih hong theisak hi. Taksa lam, lungsim lam, sum lam leh kipawlna peuh hithei a: innkuan, pawlpi leh veng sungpan a kinilkhia peuh zong hithei hi. Amau kisapna bangbang huh theih ding kiging khol ding hihang. Hihpen Christian i hihna thulaigilpi leh mission nasepna sungah a kihel thu ahi hi.