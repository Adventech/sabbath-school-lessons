---
title:  Gambeelte leh Gamtuante
date:   21/11/2023
---

Tuhun ciangin Gambeelte leh Gamtuante hong tam mahmah uh ahih manun hih thulu pen thu kikuppi khatin kineita hi. Galtai ahi a, leitung lauhuaina dangte ahi zongin, nuntak a nuamzaw thei dingin, mi tampi takmah in a inn uh kilongh khia in haksa thuak huh kisam in om uhhi.

Mate 2:13, 14 sungah Zeisu zong gambeel ahi hi. A leitung nulehpa Joseph leh Mary te in mi suampa Herod khutpan a suahtakna dingun, Bethlehem panin Egypt ah gambeel in ki taisak hi. Egypt ah a omzia uh laisiangtho in bangmah pulak lo hinapi, tona lianpi mah omding cih ngaihsut theih hi a, tuhun a gambeelte tuahkhak tengmah tuakkha veve ding hi. Zeisu’ nulehpa in gamdangte’ huutna a zon mahbang un, tuni in zong Muslim, Buddhist, Hindu, Christian leh biakna neilo mi tampi takin, tuabang in gamdang mite’ huut ding zong in om ziazua uh hi.

A taangpi in cileng, ngeina leh kampau kibanpih tetawh pawlbawl ki hawmsawnna baihzaw thampek hi. Kampau, biakna leh neklehdawn kibang mello gamtuan leh gambeel tetawh vaihawm khawm pen tona lianpi haksa khatmah ahi hi. Lungdamthu in, behphung, minam leh ngeina nuamsakna nusia ding a, eitawh kibang hetlo phial leh zong, vapha tentan ding in hongsam hi.

`Thuhilhkikna 10:19; Late 146:9; Rom. 12:13; leh Siampi. 23:22 simin. A ciapteh huai bang thukhun om hiam?`

Gamtuan leh gambeel koibang in huhthei ding hiam? Haksatna panin, gam pawl khat ah hih mite pen gamvai tawh kisai in khawlhpih theih huhtheih hilo hi. Cihtei hang, eima hihtheih bangbang hih in a haksat mahmah hunin huhna a kisapna bangin huhveve ding hihang.

Thungetna tawh kipan inla, gamtuante leh gambeelte thu-dong masa in. Mun tampi ah tuabangte kepna phualpi nei uhhi. Kipawlna khatpeuh tawh kipan lel inla, ahih keileh, nangma khuatual Sabbath School khan tawh gamtuante leh gambeelte huh sawmta in.

`A mimal tawmlua phial mahleh, gambeel leh gamtuan koibang in huhthei ding nahi hiam?`