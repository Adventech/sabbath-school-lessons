---
title:  Ngaihsutbeh Ding
date:   24/11/2023
---

Arthur White, “A Few Days at Long Point,” Ellen G. White: The Australian Years: 1891–1900, vol. 4, laimai, 100–104 cihte simin.

Lungdamthu laikungpu te in minam tuamtuamte kikal ah hotkhiatna leii a dawhna ciamteh uhhi (Mate 8:28–34, Maku 5:1–20). Midang ngeina kidang tetawh kipawlbawl in huhna pia dingin hong sam hi. Christ’ sihna pen mikhempeuh ading hi a, behphung, minam, hauhna leh nunglam malam deidan omlo hi. Hih thubulpi pen mangngilh ngeikei in. “Tua Zeisu hangin eite mawhna hong kimaisak a, eite a ding bek hilo in, leitung mite khempeuh mawhna zong a maina ding zong ahi hi” (1John 2:2).

“Pasal numeite in, amau’ innkuan sung ki-itna ciang tawh omlel uh a, kisap naneite a huhtheih dinguh pen a pampaih uh manun, Pasian deihna a picinlo ahi uhhi. Topa in eima bangkua paulam ah hoihna bawl ding acih ciangin, bangkua sung itna vengsak ding cihna hituanlo a, behsung phungsung leh i gam mahmah neuseh ding hilo, veiina neih ding hong deihsak hi. Eima’ itna leh veiina pen kawm lii sungah khumcipna tawh, Pasian in midangte ading thupha hiding acihcih pen a hitheilo ding in kikhakcip saklo ding hihang.” —Ellen G. White, the Advent Review and Sabbath Herald, Oct. 15, 1895.

Eima sung ahilo, ngeina kibanglo, huhna kisam a pualam mite tungah thupha hihna pen, kuamah’n hong tuhtheihloh Zeisu Christ kiangpan in hamphatna khat ahi hi (Sawl. 1:8; Maku 11:17).

**Kikupding Dotnate**:

`1. Nangma nuamsakna mun koiteng hi a, tualai pan a kisam bangin na kuankhiat ding banghang in kisam thei hiam?`

`2. Zeisu pen “zuhai anhaipa, siahdongte midangte in a khawlhpih noploh tetawh kikhawlpa” ci in ko uhhi(Mate 11:19). Tuabang mawhsak theihna ding Zeisu in bang bawl a, eima mission nasep ding bang hong hilh hiam?`

`3. Christian khat in thu umlote pawibawlna ah bangzah ciang dong kihel huaithei ding hiam? Christian te in hihte pen laisiangtho palsatna om hetlo in koibang in hih thei ding hiam?`