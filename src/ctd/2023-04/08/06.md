---
title:  Itna Lianzaw
date:   23/11/2023
---

Theihciatsa bangin, kisapna beithei ngeilo hi. Midangte nahuh nopleh, hunhoih tampi nanei ding hi. Lawm naihuai ahi a gamlapi a gambeel ahi zongin, cimawhte ading peuhmah, hihtheih bangbang in hihding huh ding hi. Zeisu in leitungah a naseplai in amau’ thu in anungta zolote Zeisu in huhna pia hi. Munkhat khat ah, hunpha la in amau kiangah vapai hi; mundang khat pumzawpa bangpen, a lawmte in innkhum zaangah paipih in khiat suk uhhi.

`“Lawmte tang ding sihngamna sangin lawmte itna a lianzaw om nawnlo hi” (John 15:13). Hih thukhun pen midangte tungah koibang in zangthei ding ihi hiam?`

Missionary innkuan khat in Trinidad leh Tobago ah kum guk sung nasem hi. Acil lam kumthum sungteng Hindu leh Muslim vengsung ah omkha uhhi. Hindu mi tampitak in, Christian peuhmah Lungdam kohna ah a kisap hang hong pai nuamlo uh ci uhhi. Nikhat hih Christian innkuan in a Hindu lawmthakpa lungdam kohna ah va kihel hi. Tua pen Zeisu’ khekhap sikna hi a: A lawmte in asap ciangin Amah zong pawi tuamtuam vasimsak hi. A taktak in Hindu upna in zinlehleng lawmte in thupha hong tun uhhi ci zawsop uhhi.

.Midangte thupha a tun ding in tukaalsung beek in lawm khat zong dih ni aw. Amasa in, nangma kimlehpam, khuapi khuata kanpha in. Tua munah gambeel gamtuan khatpeuh a omkha hiam? Nangma lampi tungmah ah tengte bangci hiam? Na theikhin maw? Eima dinmun en hetlo a lengla khat lawmbawl pen baih paklo hi. Pasian huhna ngen dih ni. Amah in mimalkim hong thei a, nang’ lawm a suakthei ding lengla Amah’n thei hi. Amau’ lawm nahih ding mungtuppi hi a, Pasian in ahuh dingin Ama’ kianglam mah paipih in.

`Tona: Nomau gamsung a om gamdangmi ahi a, Christian ahilo khatpeuh thu kisin in. Joshuaprojects.org cihpen batphak loh mite phakzawh na’ng kipawlna hoihpen ahi hi.`

`Tona Sangzaw: Mi khatpeuh nangma huzaap sungah omsak in. Anuai a dotna teng na dawn khit ciangin ama’ ading in thunget kipan in: Hihpa pen Zeisu deihna tawh a kituak, keima lawm taktak mah ahi hiam? Ama’ kisapna teng ka telcian taktak hiam? Zeisu in a damsak theih dingin Ama’ kiang koici tut ding kahi hiam?`