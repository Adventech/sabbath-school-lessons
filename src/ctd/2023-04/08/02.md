---
title:  Lawmte Upna
date:   19/11/2023
---

Lungdamthu in a pulak tangthu khauh khat pen mi pawlkhat in mizawng cimawh amau’ lawm khat Zeisu kiang hong paipih uhhi. Bangthu piang cih sin ding hang a, Siate kiangah kisapna neite paipih theihna’ng sinna hiding hi.

`Luka 5:17–26 (Mate 9:1–8; Maku 2:3–12) simin. Mission leh Pasian’na sepna dingin pilna bangteng kingah thei ding hiam?`

Zeisu kiangah hong paipihna tawh, hih mipa in alawm tungah vaipuak la hi. Hih mipa’ lawmpa bang in mi cimawhte Zeisu Christ kiang paipih dingin Pasian in hongsam hi. Hih nasep in upna, sepna, thuak zawhna leh utna lungsim kisam a, a kisam bangin khua hun teel se hetlo ding kisam hi. Zeisu kiang hongpai uh hangun amai uh kikhak keei ahih manin, pai ngeina bangin Zeisu kiang tungtheilo uhhi. Lungkialo takin; hihpa Zeisu kiang a tuntheih dong hanciam uhhi. Innkhum zaangpan khiasuk ngeu uhhi! Luka in bel Zeisu in bang hihsak cih pulak hi (Luka 5:20).

Zeisu lungsim sungah i lawm mi cimawhte Ama’ kiang paipih ding deih hi. Lai Siangtho in Zeisu pen Alian Siavuanpipa (orm;awmfBuD;) hi a, thuaksia peuhmah akuakua cilo in suahtak nuam hi.

Ellen G. White in zong huhna piak ding hong to hi: “Na sepding hong kisawl ngak kei in. Namit hong inla na kimlehpam enpha in; huh kisamte, gentheite leh cimawhte tawh kizom in. Tua mite buksan hetkei inla, amau kisapnate zong khaktan sese ke’n. James sung ah teci khat omkhin a, biakpiakna siangtho anei mi, angkhualna leh siatna a baanglo mi kua hiam? Hotkhiat na’ng ngiimna sungah kuateng in tha neihzah saal in nasem nuam uh hiam?” —Testimonies for the Church, vol. 2, p. 29.

Huhna kisam peuhmah huhzia Zeisu in honglak khinzo a, eite’n zong tuabang in hih ding hongsam hi. Pawlbawl masa ding a; amau kisapna zong inla; a tawpna ah Zeisu’ kiangah paipih lecin, Amah bek in mi huhthei hi. Hihpen hih tangthu sunga mipa sepzia hi a; eima dinmun bangpeuh hi taleh tuabang in sem ding hihang. Mite peuhmah amau a hon theipa kiang bekah paipih in: Zeisu hi.

`Na kimlehpam ah huhna kisam mi a om hiam? Bang hihsak sawm nahiam?`