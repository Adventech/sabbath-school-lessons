---
title:  Tyre leh Sidon ah
date:   12/12/2023
---

Laisiangtho siamte in Mate lungdamthu pen Jew mite ading bek leh Maku pen Gentile mite veiina tawh a kigelh hi ci uhhi. Tuabang a ki lamdanna thei masa phot leng, tua lungdamthu tegel sinna nuamzaw ding hi.

`Mate 15:22–28 leh Maku 7:24–30 simin. Nupi nu’ thu a gen dan bang ki lamdanna namukha hiam?`

Mate in tua nu’ namlehphung a genna lungngaih sak in: Canaan mi cihi. Maku ahih leh Kha Siangtho makaihna tawh, hih nupi pen nukhat hi a, “Greek ahih keileh Gentile” a hi dingin “Syro-Phoenician pianpih” a cihteh, Syria leh Phoenicia kahbia dingin a genna laisiangtho sungah hihmun bekah om hi.

Mate 15 sunga hih tangthu mah enleuleu leng, amau’ nungah a om khinkhiansa muhdan khat tawh hong pulak hi. Mate in ahihleh, hih nupi pen simmawh thuak milimbia mite naci hi. Tuapen Jew mite’ tangthu sungah, Canaan mite peuhmah milimbia nam hi uh a, amau gitlohna mahmah zong Israel mite ading in pial hiden keei ahihman hi. Christ’ nungzuite nangawn in, hihnu’ upna neihna leh Pasian’ gammi ahihlam tak zong nathei khalo uhhi!

Maku 7 ah, Maku’ thungai mite in a dawnthukna uhpen Mate’ a tawh kibanglo hiau hi. Gentile mite in Jew leh Canaan mite lungsim puak bang pualo uhhi. Gentile mite in zong hihnu pen Greek aci a, Syro-Phoenician aci uh zongin, Zeisu in khat teitei damsak ta hi. Gentile ading in, hihnu pen, a tanu ading a deihsaklua, Topa’ damsakna angai ngaungau nu hita a, ama’ pianna behphung minam ki etsak nawnlo ta hi.

“Christ in zong tua nupi’ ngetna dawngpah lo hi. A minam uh tawh Jew mite in a simmawhna uh kilangsak phot hi. Tuabang ahihna pen a nungzuite in, lungsim hoihlo tawh tuabang in hih uh ahihhang, Amah inbel tuabang mite veii taktak in, tua nupi’ thuumna teng piaksak zawsop ahihna theisak nuam hi.” —EGWhite, The Desire of Ages, p. 400.

`1John 2:2 simin. Hihmun in eite khempeuh Pasian’ maiah a kibang i hihlam bang gen hiam?`