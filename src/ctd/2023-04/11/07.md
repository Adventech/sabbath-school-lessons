---
title:  Ngaihsutbeh Ding
date:   15/12/2023
---

“Jew mite omdan bangin a om dawibia mite in, Israel laihilh siate sangin laisiangtho genkholhsa Messiah tangthu a teelzaw tham om uhhi. Amah pen mawhna pan honkhia dingin hongpai ding cih a lam-en pawlkhat mah om hi. Mipil tampi in zong Hebrew mite khuasakzia kantel phamahmah uhhi. Amau bek thupi a kisakna in khuavak kizelsak ding khaktan sak uhhi.” —Ellen G. White, the Desire of Ages, p. 33.

“Topa Zeisu vanglian Honpa in hih khate ading in sikhin hi. Amaute kibatlohna teng pan khanglo sakthei, amaute veiina zong sangsak thei, a lungsim uh zong nipsak thei, amau khate tungah thumaan hoihna leh vangliatna lakthei hi. Nasem Mangpa pen Pasian hi a, ciangtan nei mihing peuh himawklo hi: hi napi khuamial sunga khuavak piaktheihna dingin sawltak ding mite sam den hi. Pasian in pawlpi sungmah ah suangmanpha nei hi. Biakna peuhmah pen khialsak mawhsak gawp ding hilo a, itna tawh Zeisu thumaan bangin kalsuan pih ding hizaw hi. Mite in zahtakna leh ki-aapna nei uh henla, Christ bang tatlehhek nei in, thumaan in kihuupsak ta uh hen. Leitung Tankhiapa Zeisu lamto uh henla, nuntakna kammal luangsak uh hen.” —Ellen G. White, the Advent Review and Sabbath Herald, January 17, 1893.

**Kikup Ding Dotnate**:

`1. Nangma tenna mun leh napawlpi sungah, thumaan a thei nailo kha tampite na phak theihna dingun a kisapna uh bangteng peuh na huhpak theih ding om hiam?`

`2. EGWhite kammal upna dang tawh kisai en dihin: “Pasian in pawlpi sungah suangmanpha tampi nei hi, tua hi a, biakna peuhmah khialsak mawhsak gawp ding hilo hi.” Amaute mawhsak khialsak ding sangin, amau mimal sukha hetlo zaw in a khialhna uh koibang in hilh thei ding hiam?`

`3. “Mihing’ Tapa hongpai ciangin leitungah upna a mubeek ding hiam?” (Luka 18:8). Zeisu in bang a cihnopna ahi tam? Upna leh muanna koici kilamdang hiam? Upna nei mite in Christ hongpai ni ciangin banghang in muanna naneilo thei ding hiam?`