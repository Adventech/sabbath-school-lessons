---
title:  Mi Honpi Zong
date:   11/12/2023
---

Sunglam pualam pan tona citeng kawmkal mahah, Zeisu in, khuapi sungah nasem dingin hongsam veve hi.

`Mate 9:35–38 simin. Hihthu in mihonpi i muhpeuh tungah nasep ding hong bangci hilh hiam?`

Zeisu in hihbang khuapi sunga om mihonpi veii mahmah hi. Luka 19:41 ah zong Zeisu in Jerusalem a dingin kap cihi. Zeisu in Ama tate hong itna bangzah thuk cihzong theihsak selo hang a, khuapi sungah “tamlua” himai hi. Tuahang in Mate 9:38 ah, Zeisu in, tatna hekna leh lungsim tawh Amah suun thei ding in thungen un hong ci thapai hi.

`Mate 4:23–25 simin. Zeisu in a nasep a kipat ciangin, koimun teng panin mipite hong kaikhawm hiam?`

Mate 4:25 sungah, Zeisu’ nung azui mihon pen Galilee pan hi a, Jerusalem pan nisuahna lamgam, Judea pan khanglam ah Decapolis huamsung khuapi sawmpan ahi uhhi. Samaria lo adang bang ki mangngilh lai hiam? Galilee pan nitumna saklam, leisung tuipi gei, Phoenicia gamhuam ah Tyre leh Sidon khuapite ahi hi. Zeisu in banghang in hih gam huam lamah a paina thu zong theita hihang! Hihlam pan Tyre leh Sidon khuapite pen, Ama’ ading in ngeina tuamtuam omna mun ahi hi.

“Pharisee te in a langdo manin, Zeisu zong Capernaum panin kilehkik in, Galilee gam kantan in, Phoenicia gamsung teng va puahpha hi. Nitumna lam zaangkuam sungah khanglui khuapi Tyre leh Sidon om a, amau’ lawki taattung te, innhoih mahmah te, sumbuk te leh tuipigei ah tembawpi te dimziazua uhhi.” —EGWhite, The Desire of Ages, p. 399.

`“Amau inn lianpi te leh sumbukte” in bangmah hilo ahih manin, tuate hang mahin Zeisu a kisam uh hizaw cih koibang in hilhcian thei ding nahi hiam?`