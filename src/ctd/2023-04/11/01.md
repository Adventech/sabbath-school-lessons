---
title:  'Phaklohte tungah Nasep: Khen 2'
date:   09/12/2023
---

### Tukalsung Simding
1Kumpite 11:1–6; Mate 4:23–25; Mate 15:22–28; Maku 7:24–30; Sawl. 10:34, 35; Mate 8:10.

> <p>Kamngah</p>
> “Tua ciangin Zeisu in ‘Nupi aw, na upna lian taktak hi! Nangma deihna bangin piang tahen’ a cihkhit ciangin, a tanu thakhat in a dampah hi” (Mate 15:28).

A kipatcil keek in, itna Pasian in a mangthang A tate zong a (Pian. 3:9); tuni in zong, hih itna Pasian mahin mangthangte mah (Mang. 14:6–12) khuapi sungzong phak sawmlai hi. 2018 kum in, UN in, a muhna uh a pulakna ah, leitung mimal 55 % in khuapi sungah teengta uh a, tua zongpen 2050 kum ciangin 68 % in khangto lai ding ci uhhi. Eite deih teeltheih hinawnlo: khuapi sungah teci pan kulta hi.

Cihtei hang, Pasian’ mite in zong Jonah mahbang in khuapi sungah teci pang ding in a kisap nakleh, amau mabaan taisan vingveng uhhi. “Laisiangtho sunga om thu khem peuh pen eite hilhna ding, eite lam-etna nei in i thuak zawhna ding leh i thahat theihna ding in kigelh ahi hi” (Rom. 15:4) cihi. Tua sungah Jonah’ tangthu zong kihel pah hi.

Hihteng ah Zeisu in Israel khuapi sungbek hilo, gamdang nangawn ah nasem a; teeltuam Jew mite lak ahilo a pualam ah zong semlai hi.

Tukal sungteng in, Christ in Tyre leh Sidon khuapi sungah a nasepna teng kisin in pilna laksawm ding hihang.