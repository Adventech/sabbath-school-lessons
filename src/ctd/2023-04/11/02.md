---
title:  Gam Kal ah Nasem
date:   10/12/2023
---

Zeisu in a nungzuite Gennesaret (Mate 14:34) pan paikhiatpih in “Tyre leh Sidon gam” (Mate 15:21) tunpih hi. Banghang in Galilee panin hih milimbia gamte ah paipih hiam? A nungzuite in Galilee gamsung panin amuh zawhloh dinguh pilna a kisin theihna dingun gamdang gamgi ah khualzinpih hi. A nungzuite in khuapi khuata a vaphak zawhna ding un pilna kisin sak nuam hi.

`Thukhen. 3:1–6; 1Kumpite 5:1–12; leh 1Kumpite 11:1–6 simin. Hihmun teng nasim ciangin tua khuapite omzia bangteng peuh na theihlawh hiam?`

Thukhente 3:1-6 in, hih tanglai mite pen Israel mite’ upna sittel nading in Pasian zat hi cihi. A dahhuaina panin, Pasian’ mite in tua sittelna kia uhhi: “Amaute in azi dingun a tanute la uh a, amau’ tanu tapate tungah apia uhhi” (Thukhente 3:6). Tua hi a, acil panin hih mite pen Israel ading in pial hiden uhhi.

1Kumpite 5:11 sungah, Sidon mite leh Hebrew mite kimeltheihna zong om hi. Lam khatah, sumbawlna tawh a kizop phat uh hang, Hebrew mite peuhmah pen tua milimte in huupzo hi ngeingei ding hi.

1Kumpite 11:1-6 in zong, avekpi phial un a huupmangna thu pulak hi: Kumpi Solomon in Sidon kumpipa tanu teenpih a, tua nu in lampialpih hi. “Solomon in Sidon mite nusian Ashtoreth’ nung azui hi” (1Kumpite 11:5).

Amaute’ milim biakna leh teeltuam minam a huzaapna teng lakmah ah, Zeisu in Ama’ nungzui teng hihlai panmah in hong teelkhia veve hi. Tuabang dan in Zeisu in ngeina tuamtuam lakah khuapi sung nasep semsak in, amaute’ kibat lohna teng phultan sakin, A nungzui tengin khuapi sungah ngeina tampi leh minam tampi sungah nasep na’ng kisinsak hi.

Adventist in zong khuapi sung nasep ding tona tampitak masuan uh a, tuate lakah kimkot cidamna leh donna cihte kihel hi. Vanman sangna, behphung, angkhualna, minam deina leh biakna suahtak na’ng tauna cihte om ding hi. Hihbang haksatna teng kawmkal mahah khuapi sungah nasem veve ni.

`Khuapi sung nasepna sungah a kihelkha mite na koici huhthei ding hiam?`