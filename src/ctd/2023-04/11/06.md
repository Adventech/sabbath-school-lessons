---
title:  Leitungah Upna?
date:   14/12/2023
---

Luka 18:8 sungah, Zeisu in thugentehna khatkhit ciangin: “Mihing Tapa hongpai ciangin, leitungah upna amu mawk tammaw?” cihi. Tuni Christ’ nungzui ahite in, Zeisu’ lam-etna theihpih kul hi. Hih tangthu sungah, Zeisu in khuamial sungah ataang upna lam-en hi.

`Mate 8:10, 13; Mate 9:2; Mate 20:29–34; Maku 2:5; Maku 10:46–52; leh Luka 18:35–43 simin. Hihteng sungah akua in upna nei hi Zeisu in ci hiam?`

Hihsung ah mihingte’ upna in khuapi mialte lakah taang cihi. Capernaum ah zong Zeisu in upna nei mi pawlkhat hong pulak hi. Mate 8:10, 13 ah, upna lianpi anei galkap mangpa khat kimu hi. Upna kidim mili in, amau’ lawm pumzawpa pen innkhum panin Zeisu’ omna ah khiatsuk hi (Mate 9:2; Maku 2:5). Maku 10 sungah, mittawpa Bartimaeus upna zong pen Jericho ah taangpha mahmah hi.

Tua laitak mahin, Pasian’ mite lakah zong upna lianpi om ding lam-en mahmah hi hang. Zeisu innteekna Nazareth khua ah, upna neu – uplahna cihte pen, Christ nasepna ah a khaktan tawntung pen ahi hi. A nungzuite lakah zong Zeisu in “Upna neute aw” peuh a cih zong om hi (Mate 6:30; Mate 8:26; Mate 14:31; leh Mate 16:8). Mate 17:17 ah zong Zeisu mahin, “Upna neilo ngaihsunkhial mite aw!” peuh cihzong nei hi.

Tuni ciangin upmawh lohna mun khawng tengah upna kimu hi: gamdang khuapite, milim biate leh biakna dangte lak khawngah om bilbel hi. Ki niamkhiatna tawh, Zeisu mah bangin khuapi sungah pai in, Zeisu hotkhiatna thumaan a sangthei ding mite zong ding hi hang.

`Tona: Nangma kiangpan anai agamla a omte in upna lian a neihtheih na’ng, na itna hawmsawn in thungetsak in.`

`Tona Sangzaw: Zeisu leh vanmi thum thupuak koibang in telcian thei nahiam? Nangma nuntak sungin Zeisu tungpan nasaan khalam thupha thum bang gualsuk in. Tuateng Sabbath School class sungah hawmsawn sawm in.`