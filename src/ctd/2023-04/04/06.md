---
title:  Pasian’ Deihna Sungah Ki-aap
date:   26/10/2023
---

`Piancil 12:1–9 simin. I mailam a siang melloh laitak nangawn, koibang in Pasian tungah ki-aap ding cih hong hilh hiam?`

Abraham a hoihna thubulpi pen Pasian deihna bangin ki-aap ngiat hi. Abraham in Pasian tawh a kikhawlhna khempeuh pen hih ki-aapna ahi hi.

Amah kisam: Abraham in vantung tona khat ngah kha hi: “Topa in, ‘nagam, na beh leh napa’ inn panin kong lah ding gamah pai in’” (Pian. 12:1) cihi. Tua vantung aw a zakcil limlim in, mitkha sunmang peuh hi incia ci in awlmawh lo in omthei lel hi. A hih keileh zong, pai nuam khol ke’ng e; hilai nuam lel e peuh zong cithei sop ding hi. “Kong lah ding gam” cih peuhmah pen mailam thu a lamdangpi khat ahi hi. Ama’ lungsim pen Pasian’ deihna sungah aap ngiat in a pa’ inn leh ama’ gam nusia in: “Topa gensa bangin Abram pai” (Pian. 12:4) hi.

Gam teelna: Lot’ nasemte leh Abraham nasemte kikal ah kiseelna khat hong piang hi taleh, Abraham in ama’ silehsa tawh kido thei mi hilo hi. Pasian’ deihna mah ki- aap zel a, Pasian in thupha piakbeh hi: “ama’ kiangpan Lot a paikhiat khit ciangin Topa in Abram kiangah khuadakto inla, nangma omna panin leilu lam, leitaw lam, nisuahna lam leh nitumna lam enin. Namuh gam khempeuh nang leh na suanlehkhak te kong pia paisuak ding hi” (Pian. 13:14, 15) cihi.

Sodom Gomorrah aki suksiatna: Abraham kiangah hih khuapi tegel mailamthu Pasian in a hilh ciangin, Abraham zong itna tawh kidim in, tua khuapite hotkhiat sawm hi. Tua khuapite sungah midik sawm beek zong na omlo lawmlawm ahih manin tua khuapite ki susia ta hi. Abraham in Pasian’ deihna bang ki-aap ahih manin Pasian thukhenna sangthei hi.

Abraham in mun khempeuh ah Pasian’ deihna bangin ki-aap den ahih manin Pasian amah zangthei hi. Tuni eite zong tuabang hiding hihang.

`Tona: I khuapite sungah, lungdamthu picing takin hilh theihna ding hong khak hong hal omthei den hi. Pasian hong lailut ding thungen ding hihang.`

`Tona Sangzaw: Nangmah bangin haksatna a thuak mikhat tawh na kimuh theihna ding lampi khat zong in. Ama’ ading na thungetsak gen inla, na huh theihna’ng lampi Pasian kiangah ngen in.`