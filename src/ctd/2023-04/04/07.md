---
title:  Ngaihsutbeh Ding
date:   27/10/2023
---

“Kha mangthang veiina in Abraham thungen sak hi. Tua khuapi’ siatna ahuat mahmah sam hang, mawhnei mite honkhia nuam hi. Sodom a veii mahmah bangin eite’n zong a kisik kha te i veii mahmah ding kisam hi. Mawhna hua in mawhnei mite hehpihna leh itna nei ding hihang. Eima kimkot ah kha tampite in lam-et bei in Sodom mahbang in siatlam manawh uhhi. Nisim mahin pawlkhat ading in hehpihna kong kikhak zel hi. Naisim in hehpihna in aphak zawhloh mi pawlkhat omden hi.”

“Abraham lungsim pen Christ’ lungsim bang ahi hi. Pasian’ Tapa tektek in mawhnei mite aiawh in a thumsakpa ahi hi. Tatkhiatna man a piapa in kha’ man phatna telcian hi. Gitlohna dozawh nading in omzia Siangtho sitset kul ahihman in Christ in zong a picinna hoihna bekin naubang in a paaitheih itna tawh mawh neite hong it hi. A kikhia lai mahmah in zong, leitung buppi mawhna gikpi teng hong thuaksak kenkon a, Amah a bawlsia mite ading a thungetsakna ah “Pa aw, amaute maisak in, amau un banghih cih zong a theikei uhhi (Luka 23:34) cihi.” —Ellen G. White, Patriarchs and Prophets, p. 140.

“Abraham pen a kimkot a mite in kumpi lian, mipil leh makaipi khatin pahtawi uhhi. A venglehpam tungah huzaapna peuhmah tatsat saklo hi. Ama’ nuntakzia leh milim biate nuntakzia etkhawp ciangin, ama’aa pen upna maan taktak ahihna kilang mahmah hi. Hoi dengdong ngeilo in Pasian tungah dingkip a, ama’ hoihna leh thukhualna in gualhuai in muanhuai leh a mawhbaan lohna in liatna leh zahtakna pia hi.”—Patriarchs and Prophets, pp. 133, 134.

**Kikupding Dotnate**:

`1. Laisiangtho sungah mission nasem dingin a kisam khia in a gualzo kuapeuh a om hiam? Tuiphum John eleh? Gualzo icithei diam leh?`

`2. Pian. 19:30–36 simin. Sodom panin hotkhiat pawlkhat’ omzia bangteng peuh hong gen hiam?`

`3. Abraham’ tangthu in, mission nasep tangtutzia bang etteh ding sinna hongpia hiam?`

`4. Ngaihsun in: Abraham in Sodom leh Gomorrah ading aiawh a thumsakna gualzo nasa hiam?`