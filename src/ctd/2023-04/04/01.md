---
title:  Pasian’ Nasep Hawmsawn
date:   21/10/2023
---

### Tukalsung Simding
Pian. 18; James 5:16; Rom. 8:34; Heb. 7:25; Pian. 19:1–29; Pian. 12:1–9.

> <p>Kamngah</p>
> “Thukhamthak khat note kongpia hi, note khatlehkhat naki it un; note ka hong it mahbang in, note khatlehkhat naki it un. Note khatlehkhat naki it manun Keima nungzuite na hihna uh mi khempeuh in hong thei ding uhhi.” (John 13:34, 35).

A kipatcil limin Abraham in mission nasepna ah Pasian zatding utngiat hi. Hih thumaan pen, Piancil 18 sungah, Pasian in Sodom leh Gomorrah tungah thupiang ding teng vauna a piakkholna ah kimuthei hi. “Topa Pasian in Ama’ nasem kamsangte tungah Ama’ geelna theisak masa lopi in bangmah hih hetlo hi” (Amos 3:7) cihi. Sodom leh Gomorrah tegel tangthu sungah “Ama’ nasem kamsangpa” acihzong pen Abraham mah a hihi.

Sun nisatlai in Abraham in tawlnga in a omlaitak khualzinmi thum amu hi. “Abraham in khualzin a tawl mithum mu a, amau teng lakah, biakna apiak ding khat kihel ahihlam phawk khalo hi.”—EGWhite, Patriarchs and Prophets, pp. 138, 139.

Abraham in a sawtlo in Pasian mission nasepna sungah hong kihel hi. Ama’ kihel daan zongpen Sodom leh Gomorrah mite ading thungetsak a, mawhna thumsak hi. Tua mite khatpeuh a kihotkhiat zawh khak leh a cihna ahi hi.

Hih tengah Abraham khalam thahatna khen thum in hong pulak khia hi: citna, itna leh thungetna – cihte in mission nasepna ah panpihna lianpi hong piathei hi.