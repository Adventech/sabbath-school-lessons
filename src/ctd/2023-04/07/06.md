---
title:  Tuhun Samari Mihoihpa Tangthu
date:   16/11/2023
---

Ukpa’ dawnna a thukkikna in Zeisu in, “Tuabang hih lecin na nuntakpih ding hi” (Luka 10:28) cihna tawh tuapa lungsim tawng khoihkha hi. Dawnna diktak piaklel ding pen ukpa ading baihlua a, ahihhang tuabang in hihding pen abeisa kum 2000 lai a thupiang ahih banah, tuni mi tampitak mahin a buaipih uh thu ahi hi. Ukpa in ahihleh Zeisu khem ziau in ama’ pilna kidawksak nuam hi. “Ka vengte kuate hiam?” (Luke 10:29) ci in dong lailai hi.

`Luka 10:30–37 simin. Hih tangthu Zeisu in bang a cihnopna hiam, tomgen in.`

Eima kimlehpam ah thumaanlo in a kibawlsia mi a om hiam? Eima huh theih bang in i huh ngei hiam?

Pastor te, upate leh pawlpi mite mahmah in mizawngte huh mello thei uhhi. Thu dikna khawng peuh ki gengen pongmawk in, eima sunga om mite tungah midang peuh in na thudik zaw thei mawkmawk a, ei phawk khakloh khatpeuh nahuh mawkmawk thei uhhi. Eite upna in khiatna a neih leh, mizawngte vapha in huh ding hihang.

Zeisu in Samari mihoihpa tangthu a genciang in, tuateng thum lakpan kuapen in huhna pia in, a veng taktak suak hiam ci in dong hi.

“Ka vengte kua hiam?” cih dotna pen kidawng kinken hi. Christ in hong lahna ah i vengte cihpen pawlpi khat sunga i ompih upna kibanpih khatpeuh cihna hilo cih honglak hi. Deidanna, minam, meel leh dinmun kikhenna omlo hi. I vengte cihpen eima huhna a kisam peuhpeuh, galpa in a sukliam khakhat peuhpeuh cihna ahi hi. I vengte cihpen Pasian’ neihsa mimal khat peuhpeuh ahi hi.” —EGWhite, The Desire of Ages, p. 503.

`Tona: Nang tawh a kibanglo mikhatpeuh leh, na ngaihkholloh mi khat a dingin nisim in thungen in.`

`Tona Sangzaw: Adventist a hilo nangma kizoppih, a tawmpen mi thum min gualsuk in. Amau kisapna teng gualsuk leuleu in (lungsim, thutang, leh kizopna) in; amau ading na hihsak theih ding bang om cih ngaihsun in. Maikal ah amau ading bang na hihsak takpi thei ding hiam?`