---
title:  Eimah Ki-it Bangin Midangte It
date:   15/11/2023
---

`Mate 22:37–40 simin. Hihteng ah Zeisu in a gen thu leh Luka 10:27, 28 sunga ukpa tungah a gen thu enkaak dih in?`

Mate 22:37-40 ah, nisim a eite upna thuteng pen thukham nih tungah kikhai king keng hi cihi. Luka 10:27, 28 in zong, mikhat peuh in tua thu nih tegel hih peuhleh tawntung nunna nei ding hi cihi.

“Itna pen vantung leitungah Pasian gam ki ukna thukhunpi hi a, Christian mite nuntakzia bulphuh pen zong hilai ding hi. Hi bekmah in hong kipsak khosak hi. Hi bekmah in haksatna leh zia-etna sungah hong ding tang zo sakthei hi.” —Ellen G. White, Christ’s Object Lessons, p. 49.

`Galati 5:14; Micah 6:6–8; leh 1John 4:20, 21 simin. Hihmun tengin zong Zeisu hong sawl teng koibang in tha hongpia naci hiam?`

Paul in, “Nangmah naki it bangin na vengte it in’ cih in thukham khempeuh aki tomlakna ahi hi” (Gal. 5:14) cihi. Paul’ muhna ah Pasian tungah i itna pen midangte tung i hihdaan tungpan in kimukhia theibek ding cihi. Paul in “midik in upna bektawh nungta hi” (Rom. 1:17) ciphial mahleh, upna nuntakpihna zong pen mi’ muhlohna ah a kiseel khinkhian hi tuanlo hi. Paul, Micah leh John tengthum in, sep taktakna in upna maan taktak lahkhiatna hi cihi.

1Corinth 13 sungah, Paul mahin, khauhtak mahin a genna ah, mikhat in theihna lianpi nei ing, na lianpi bawlthei ing, upna lianpi zong nei ing, nuntakna zong piakhia ngam ing ci napi, itna neikei peuhleh, tua mi in “zam leh daltuah kitum tawh kibang lel hi” (1 Cor. 13:1) cihi.

`Atunga Ellen G. White kammal enpak in. Mihing in itna sungah omleh bek mawhzolna sungpan dingkip zothei hi acihpen phawk in. Hih ngaihdan in, it ding sawlna pen hotkhiat ngah na’ng sepna hi cilo hi. Zeisu sungah eima neih upna lahna ahi hi.`