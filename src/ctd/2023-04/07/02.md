---
title:  Dotna Khempeuh ading Dotna
date:   12/11/2023
---

Ei kuate ihi? Banghang hiah om? I sihciang bang piang? I mailam dinmun bang? Hiteng pen, mihing a dingin a thupi mahmah dotnate hi a, eimah bangin a sithei veve ganno (tuikep leh akno te zong sithei napi thei tuanlo) te ading zong dot theih ahi hi. Lungdamthu Luka sungah zong, mikhat Zeisu kiangah hong paikhian in, hih a thupipen dotna mah hong dong hi.

`Luka 10:25 simin. Hih ukpa in bangthu hongdong a, banghang hiam?`

A dotna thupi mahmah teei napi, laisiangtho in zia-et dingin hongpai cih telgen lua hi. Khatveivei mite in muanlahna uplahna peuh tawh hongpai uh in a thupi ngeiilo amau’ theih zawh ding ciang peuh khawng zong hong dong thei uhhi. Tua ahih manin Zeisu in zong ukpa pen lungsim takpi hilo cih a theih manin tuabang in kimtak in a dawng hi. Tua ukpa leh a za mipi ading ahihleh, dotna pen kitelcian mahmah lel ahih manin, Zeisu in zong amaute’ lungsim sungteng thakhat in entel theipah hi. Ukpa’ lungsim a theih khit nangawn in, Zeisu in tuapa pen awlmawhlo lel thusimlo lel cihbang hih tuanlo hi.

A tawpna ah, “tawntung nunna ngah na’ng bang hih ding ka hiam?” cih dotna sangin a thupizaw bang dotna omtheilai hiam? Biakna nasepna leh zehtan khempeuh bang zah nahih hang, tuate khempeuh’ nungah hih dotna thupi mahmah na om khinkhian hi. Hih tawh aki kelkii, nuntakna pen “meiilum tawlkhat kaii in a mangthang pak tawh na kibang lel uh hi” (James 4:14) a cihpen e leh bang thu phamawh omlai ding hiam? Tawntung sihna sangin tawntung nunna teeltheih na ding thukhat bek in bang ahi hiam?

`1Corinth. 15:30–32 simin. Hihteng panin Paul in tawntung nunna koibang in thupiseh mahmah hiam?`

Ukpa omdan pen lungsim kaa mahmah napi, dotna thupi khat Zeisu va dong a, Zeisu in zong hunhoih la in, tuapa’ lungsim a sukha zo ding nasem pahlian hi.

`Hunhoih ngahdan a kibatloh zenzen hang, eite’ mai a hong suak hunhoih khat peuhpeuh pen koibang in zangsiam thei ding ihi hiam?`