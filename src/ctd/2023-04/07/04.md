---
title:  Tawntung Nunna Ngah Na’ng
date:   14/11/2023
---

`Luka 10:27, 28 simin. Ukpa dotna koibang in kidawng hiam?`

Ukpa in dotna dongkhin zo a, amah mahin dawng leuleu in: “Na Topa Pasian na lungsim khempeuh tawh it in … Nangmah na ki it bangin na vengte it in” (Luka 10:27) cihi. Tua tengpen Zeisu in koibang in dawng kik hiam? Amah in “Na dawnna dik hi” (Luka 10:28) cihi. Zeisu in tona khat piakbeh lai in “Tuabang in hih inla na nuntakpih ding hi” (Luka 10:28) ci hi.

Thu-ummi tampi in, upna leh doctrine maan piakkhiat ding haksa khollo lel hi. Tona ahihleh, a thumaan thei uh ahihleh a upna bangin a zuih dinguh ahi hi. Hotkhiatna ngah thamna ding athei atel mitampi takmah in, amau’ theihna bang zuihlohna hangin mangthang veve ding uhhi. Thu kin mahmah ahi hi. Pasian theihna leh vengte itna bek in kicing zolo hi. Hih ngiat kul hi.

`James 2:17–22 simin. Hihmun tengin zong ukpa tungah Zeisu gen teng tawh koici kibang nasa hiam?`

Pasian i it leh, Ama’ kammal sim ding, thungen ding, a thupiakte zui ding, tua hileh “lungsim khempeuh tawh” Ama’ thu mangthei ding hihang. Midang ka it hi ci napi, pawlpi sunga midangte awlmawhlo in, midangte kisapna huhthei napi, huhlohna in ka upna bang suaksak hiam? Christian cihpen upna kigualsuk diudeu bek hilo a, nuntakzia hizaw hi.

“Sanggam khat guaktang annek neilo in om a, khatpeuh in ‘lungnuam takin pai inla, na khualum in nagil vah hen’, ci pongmawk in, ama’ pumpi ading a kisam bangmah pialo lel lecin bang phattuamna om peuhmah hiam?” (James 2:15, 16).

`Midangte bangzah don nahiam? Paul’ kammal bangzah nazui hiam: “Note phattuamna ding bek ngaihsun kei unla, midangte phattuam nading ngaihsutsak zaw un” (Phil. 2:4). Pasian hehpihna hangin midangte bangzah na don zawdeuh theita hiam?`