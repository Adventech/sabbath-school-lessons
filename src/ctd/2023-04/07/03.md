---
title:  Zeisu Sepdan leh Dawnna
date:   13/11/2023
---

Laisiangtho in ukpa pen Zeisu a zia-et dingin hongpai a, Zeisu in ama’ lungsim na thei veve hi. Tua mahbang in eite’ lungsim leh lunggulhna khempeuh pen eite sangin Pasian in telpha zawlai hi. Eite kiangah thu dongin hongpai mite’ lungsim pen kithei cian zolo zaw hilo hiam?

Khatveivei pawldangte peuh in ei’ upna hong dong thei uhhi. Khatvei bang kalawm Muslim te in, Zeisu’ vangliatna hong dong vat a, “Laisiangtho koimun ah Zeisu in ‘Kei Pasian kahi hi’ ci hiam? Banghang in Thumgawm Pasian cinapi uh cin Pasian khatbek cici nahi uh hiam?” hong ci hi. Hihthu in dotna thosak bang ahihhang, Zeisu in a lungsim sungtawng taktak ensuk a, lungsim siangtho leh a hawmsa in thu dotna ahih kul hi. Amau’ lungsim lah e’n thei selo; theih zong kullo hi. Midangte tungah septheih zahin sep ding hi peuh a, amau’ omzia awlmawh luat ding hilo hi.

`Mate 26:56; Sawl. 17:11; 1Cor. 15:3, leh 2Tim. 3:16 simin. Hihmun tengin Luka 10:26 sunga, ukpa’ dotna Zeisu in bangci dawn kik ci hiam?`

Dawnna khawng kideih mahmah napi’n, eima sungah na kisemsak nuamlo thei hi. Zeisu in: “Thukham sungah bang teng kigelh a, bangteng na simkha maw? (Luka 10:26) cihi. Zeisu in a thupi thusinna khat piapah lek hi. Midangte hong gen teng peuh ngaingai lello in, eimah tekin Pasian’ kammal sim ding hihang. Tua hileh a dawnna om khinzo zaw a, eite hih ding kul kisam bangbang Kha Siangtho in eima lungtang sungah hong guansuk ding hi.

Pasian in a kammal hongpia khin hi. Tua sungah theih ding leh nuntakpih ding thu maan teng leh, midangte koibang hih ding a, tawntung nunna koici ngah ding cih om sitset khin zo hi. Siate, siapite in vaipuak nei zawdeuh ahihhang, eimah mahin laisiangtho hoih tak in sim huai zaw hi. “Na thu in keima khe ading in, lam hong lak meivak ahi hi” (Late 119:105). Hih kammal tengpen lagui mawkmawk hilo hi; siangtho thumaan, thu-umte a ding a thupi Pasian’ kammal ahi hi.

Zeisu, Pasian’ Thu pen cilehsa hongsuak a, a kigelhsa Thu hong musakkik hi.

`Hihthu in laisiangtho a thupitna bangpeuh hong gen a, Laisiangtho i muanna hong kiamsakthei pilna leh upna khat peuhpeuh pen banghang in nialhuai hiam?`