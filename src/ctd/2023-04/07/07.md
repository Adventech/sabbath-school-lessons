---
title:  Ngaihsutbeh Ding
date:   17/11/2023
---

Ellen G. White “Samari Mihoihpa” lai. 497–505, The Desire of Ages sung simin.

Tulai in gilkial, a zawng leh simmawh thuakmi tam mahmah hi. Nangma pantheih na mun “neu” phial taleh pang phot in. Zeisu hongpai ma in thusia teng lemkhinzo tuanlo ding hihang. Tua dingin hong kisam zong hilo lel hang. Tua ni ciang dong peuhmah, eite nasep bulpi ding pen annek anei zolote panpihna mah hipen ding hi. Tua ahih keileh zong pawlpi sunga thumaan lohna, neumuh simmawh thuakna cihte pen leitung ah tuni ciang dong mah thu lianpen hilai hi.

Biakna siangtho leh Pasian’ maiah buahbang lohna pen: “Pa neilote leh meigongte kiang vahawhna leh leitung tawh kinintawm saklohna hi a, Gamtat hoih pen Christ in i neihtheih dingin hong ngenpha mahmah hi. Kam zol, gamtat hoih, mizawngte leh kitasam mite tungah diktatna” cihte hong ngen hi.

Lungsim zawngkhalte hehpih theihna leh veiina neih ciang, khut in zong mi zawngte ading a hawmsak theih ciangin, tangguak omte puan aki silhsak ciangin, lenglate in huang sungah hong zual in tualta ding uh a, vantung mite in anai theithei in hong neek dinguh a, dawnna thahat mahmah khat vantung tungding hi. Thumaan takin, hehpihna leh phattuam na’ng thukhenna in vantung ah gingto sialsial ding uh hi.

“Pa in zong Ama’ tokhom tungpan in hehpihna neitheite mugige a, Amah’n manphasak in ciamteh ngiat hi. Amaute in Keima a hiding uh a, tuani ciangin keima suang manpha te suak ding uhhi. Mizawngte leh thuaksiate hehpihna peuhmah pen amalmal in Zeisu tungah hih bangin kiciamteh hi. Mizawngte huh in, thuaksia leh nenniamte tawh thuakkhopna, tagahte pawlbawlna in nangmah Zeisu tawh hong kinai semsem sakthei hi.”—EGWhite, Testimonies for the Church, vol. 2, p. 25.

**Kikupding Dotnate**:

`1. Pasian itna leh midangte itna pen sepna tawh hotkhiatna ahihloh lam bangci kipkho sak ding hiam? Zeisu in kua hi a, singlamteh tungah bang hong hihsak hiam cih ngaihsun in (Phil. 2:5–8), hotkhiatna peuhmah thalawh sawm limlim banghang in khial hiam?`

`2. Eite tawh a kibanglo khatpeuh tawh kihazatna neihtheih na’ng teng koibang in telcian thei ding ihi hiam?`

`3. Tukal sung kisin tengbek hilo in, laisiangtho mundangdang in, bang dinmun peuhah a om uh zongin midangte tung ah hoihna lakding cih koiteng ah omlai hiam?`