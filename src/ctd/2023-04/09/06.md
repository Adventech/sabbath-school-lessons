---
title:  Vangneite tungah Nasepna
date:   30/11/2023
---

Zeisu in mi vangneite tawh kizop ding dan thei hi. Hih mite tampi takmah in Amah a zahtak mahbang un, tampitak mah in simmawh uhhi. Laisiangtho sunga, Zeisu kiang hongpai vangneite pen, Zeisu’n a donsa mite ahi uhhi. Mihau mi vangneite in Zeisu kiang ah a langhtaak in hongpai lo uh a; Zeisu pen Pasian’ Tapa taktak ahihlam a telcian mahmah uh ciangun hongpai pan uhhi. Nicodemus leh Arimathea khuami Joseph zong tuamah bang ahi uhhi.

`Mate 27:57–60 (Maku 15:43–47; Luka 23:50–53 leh John 19:38–42). Hihmun in mihaupa Topa in a zatdan Zeisu tungtawn in bangteng hong hilh hiam?`

Tuni ciangmah, Arimathea khuami Joseph tangthu kiza nawnlo hi. Hih mihaupa koipan cih kitheilo in, hong kidawk vat a, genkholhna teng a picinna ding ahi hi. Pasian in Ama’ deihna a picinna dingin mihaute zang suaklai ding hi. Eite’n zong amaute tungah nasep vaipuak inei uhhi.

Mi vangneite tawh kizopna dingin koipan kipan ding cihpen haksa pen ding hi. A taangpi in mi vangneite’ nung zuihhuai lo hi; nang kiangah amau paisak zaw in. Zeisu in tuabang in hih hi; Zeisu’ thupuak, damsakna leh Pasian’ piak vang ading teci hizaw uhhi. Zeisu in Pasian’ Tapa taktak hi cih a lungsim uh zotaktak uhhi.

Mi vangnei tampi takin Pasian nasepna sungah lungsim siangtho takin hong kihel ding uhhi. Mihingte nuntakna a khelsakte hinuam uhhi. Tuamah in amau’ nunna zong khel thei ding cih theihna ahi hi. Mihaute leh mi vangneite in amau’ kisapna tenguh a langtak in pulak saklo in pilvang takin huhna ngah uhhi.

Acial nihna ah, lungsimtak tawh mihau leh mi vangneite tungah Pasian nasep kipan in. Mihaute leh mi vangneite nuntakzia tawmvei sung encian in.

`Tona: Mi vangnei thu-umlo khat nangma nisim thunget sak dingin behlap inla, adang ut hunhun in hopih ding khat zong in.`

`Tona Sangzaw: Mi vangnei khat kiangah laikhak ahi a, email ahi zongin khak in —na muh ngeiloh ahih phial hang phamawh lo hi. Ama ading thungen nahihna theitel sak in.`