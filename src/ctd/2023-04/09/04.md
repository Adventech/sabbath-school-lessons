---
title:  'Mipilpa Tungah Teci Pang: Nicodemus'
date:   28/11/2023
---

Nicodemus pen mipil khat ahi hi. Laisiangtho in Jew makai khat cihi (John 3:1). Zeisu inbel Israel mite Siapa naci hi (John 3:10). Laisiangtho telkhia mahmah in Topa tungah a kha gilkial hi. Mihing muhna lel pan, Pasian nungzui khat hipeuh hi. Thukham khempeuh zuisiang a, Jew mite lakah mi’ zahtak khat ahi hi. Vangnei in hau hi. Mi tampi in hihbang pen Pasian thupha piakna lim hi ci uhhi. A hiteita zongin, a puatham peuhmah a puatham mah hi veve hi.

`John 3:1–12 simin. Nicodemus ading khalam kisapna bangteng hi cih Zeisu in gen hiam?`

Nicodemus in Zeisu kiang hongpai lai in, ama’ dinmun seel khinkhian in hongpai hinapi, Pasian in a lungsim nathei gige hi. Tuamah bangin Pasian in mihau leh vangneite bangbang nung leh maa nei taleh, a lungsim leh kisapna thei gige hi. Nicodemus in Zeisu kiang hong zuatna pen, Zeisu’ thuhilhna in a lungsim a zawh hang hi. Ama’ kiliatsakna in Zeisu Christ peuhmah Topa cinuam hetlo hinapi, tua nitak in, ama’ lungsim kikhel paisuak hi. Zeisu pen Pasian hong sawlpa hi cih a saankhit nangawn, Zeisu Christ nungzui ahihlam kilangsak nuamlo zawzen hi.

`John 7:43–52 leh John 19:39 simin. Nicodemus leh Zeisu’ thu bangteng hihteng ah kigen hiam?`

Hihteng ah Nicodemus pen Zeisu in thuzawh mahmah cih kimuthei lel hi. Zeisu a nuntaklai in cing in kem nuam a, a sihkhit ciangin zong pahtawi lai hi. Nicodemus pen mipil khat hinapi, Honpa kisampha mahmah ahih manin, in zong amah vapha cileng khiallo kha ding hi.

`“Thumaan nei hang” ci in tua thumaan mah in hong hon ding in kicing hi cileng, Vantungmi thumte thupuakte nangawn a theisa kha bangzah bang a mangthang tam maw?`