---
title:  Ukna Vangneite tungah Nasep
date:   25/11/2023
---

### Tukalsung Simding
Daniel 4; 2Kumpite 5:1–19; John 3:1–12; John 7:43–52; Mate 19:16–22; John 19:38–42.

> <p>Kamngah</p>
> “Mi khatpeuh in hih leitung khempeuh a ngah hangin a nuntakna bulpi a suplawh leh, bang phattuamna om ahi hiam? A nuntakna bangtawh leikik thei nawn ding ahi hiam?” (Mate 16:26).

Abeisa kum tampilai a kigelh, Laisiangtho, Pasian’ kammal pen hih leitung a ding in Pasian thumaan hong pulakna ahi hi. Mihingte ngeina sungah thumaan tampitak mah kipaai a, kum zalom sagih lai a Judea gam leh kum zalom sawmnih leh khat a Brazil gam in a kibang in: Pasian lainatna kisam khawm uhhi.

Hihsung ah mihau leh vangneite kihel uhhi. Laisiangtho hunlai a mihau leh vangneite zong tuhun mihau leh vangneite mahbang in, sumzon paizon dan leh minthan vangneih ding a utdan uh pen, zang ngam bei ngam uhhi. Tua laitak mahin Pasian in mihau leh vangneite honkhia nuam zel ahih manin, amau ading in mi thanem mi zawngkhal hong suaksuk hi. Laisiangtho sungah bel mi vangneite, mihau khawng mah zang in a minam a dingin thupha ahih sakna zong omveve a: Abraham, Isaac, Job, Solomon leh Joseph cih bang in tawm gualsuk hihang.

Tukalsung in Pasian in mihau leh mi vangneite sungah a nasepna sin ding hihang. Pasian in hih mite koibang in vapha a, Seventh-day Adventist pawlpi a piankhiat theihna ding ciang dong koici nasep cih en kawikawi ding hihang.