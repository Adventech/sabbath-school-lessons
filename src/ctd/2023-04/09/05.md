---
title:  Mihaute Tungah Nasep
date:   29/11/2023
---

`Mate 19:16–22 simin. Nicodemus tawh a kilehbulh, Zeisu a sanglopa tungpan in bang sinna peuh kingah thei hiam?`

Zeisu in mihau ukpa tawh a kihona in hauhna a lauhuai mahmahna hong hilh hi. Hih kammalte enin: “Ke’n kongcih in ah, mihau khat Pasian’ gamsung a lutding sangin, kalaoh khat in phim bilvang sungah a lutding baihzaw lai hi” (Mate 19:24). Hih zong pen mihaute in gupna ngah theilo ding cihna hituanlo a, hibang mihaute a kidop mahmah keivua leh, amau’ hauhna mahin hotkhiatna a khaktan sakthei ding hi.

A tawpna ah, mihau leh mizawng a nih un: han tungding hi. Tua hi a mihaute in zong midangte mahbang in hotkhiatna kisam kin mahmah cihna hipeuh hi. Sum in bang teng peuh leithei taleh, sihna pan suahtakna leitheilo hi. Tua suahtakna pen piakkhong ngiat hizaw a, Zeisu in upna hangin hongpiak ahi hi. “Keimah in thawhkikna leh nuntakna kahi hi. Kei hong umte, asih hangun, a nungta ding uhhi” (John 11:25).

`Luka 19:1–10 simin. Hihteng a tangthu in, mihau ukpa tawh a kibanglo bang peuh bawl hiam?`

Zacchaeus in, ahau, ukpa tangvalpa tawh a kibanglo in Zeisu dawng hi. Mihaupa kiangah a cihbang in, Zacchaeus kiangah Zeisu in neihsa zuak ding a, mizawngte pia ding zong ci tuanlo hi. Zeisu in mihau ukpa pen a sum tungah nakpi takin ki henkop cih thei ahih manin tuabang in acih ahi hi. Tua langkhat ah, Zeisu in Zacchaeus inn ah bangteng genkhia cih i theihloh hang, Zeisu in Zacchaeus’ lungsim nakzawh mahmah a, ama’ nuntak sungin, hauhna tawh kisai kikhelna pawlkhat neiteitei ding cih theikhin hi.

`“Mikhat in leitung buppi ngah in, ama’ nuntakna a suplawh leh bang phattuamna om ding hiam? Ama’ nuntakna bang tawh leikik thei ding hiam?” (Mate 16:26). Hih kammalte in eitung ah bang hong gen hiam?`