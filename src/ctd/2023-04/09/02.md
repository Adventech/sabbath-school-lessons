---
title:  Nebuchadnezzar
date:   26/11/2023
---

Seventh-day Adventist in, “ciangtan omlo kithoihna” cihpen um thei hihang. Hih thu in, Christian pawlkhat’ upna bang hilo in, Christ’ sihna pen mihing khempeuh ading hi a, Pasian in a teeltuam mi pawlkhat ading peuh cihna hilo hi. Pasian in “mikhempeuh hot khiat hihding leh thumaan theisak nuam” (1Tim. 2:4) ahih manin, Zeisu in Ama’ pumpi “eima’ mawhna ading, eite bek hilo in leitung buppi a ding” (1John 2:2) hong kipia hi. Tua hangin mikhempeuh pen “leitung pian mapek panin hong teelsa” (Eph. 1:4) ihi uh a, eima’ lampan Amah i teelkik keileh hibek ding hi. Tuahang mahin, Laisiangtho sungah Pasian a dingin minam tampi mah a na om ahi hi.

`Daniel 4 simin. Kumpipa tungah bangthu piang a, leitung mi vangnei pente hotkhiatna dingin bangthu piang thei hiam?`

Mi vangnei thu umlo khat Pasian in a saatna laisiangtho sungah Nebuchadnezzar kumpipa ahi hi. Israel kumpite pawlkhat tungah a thukhenna mahbang in ama’ tungah thu a khen hi (2Khang 32:25, 26; 1Kumpite 14:21–31; 1Samuel 28). Laisiangtho ciaptehna bang hileh Nebuchadnezzar in, Piangsakpa Pasian hong phawk thei a, Pasian mahin hauhna mi vangneite, mi thanem leh mi zawngte uk hi cih hong theita hi. Aneu 37 ah, leitung ah vanglianpenpa in thu thangsak a, “Tu in Keimah, Nebuchadnezzar in, vantung Kumpipa phat in ka pahtawi a, Ama’ nasepna thumaan in diktat hi. A kiliansak mi peuhmah Amah in niamkhiat thei hi” (Dan. 4:37) cihi. Sithei mi ahilel mihau mi vangneite in hih thumaan telcian leng maw!

Hih tangthu in bang hong hilh hiam? Amasa, Pasian in thu-um aki-aap, Daniel bangte zang in, thu-umlo vangneite tawh kizopna lei dawh hi. Anihna, tua vangnei thu-umlote, Pasian Amah ngiat in sawksuk in teci piangsak thei hi. Nebuchadnezzar pen aki phatsakna pan Pasian mahin niamkhiat suk hi. Hihpen pawi tangthu bang hiphial napi, mi hau leh milian milal tampi takte niamkhiat theihna’ng lampi tampi om cih honglak hi.

`Leitung tawh tehkakna in hau in vangnei keiphial mahleng, hih kumpipa kiliatsakna bangte banghang in pelhhuai nasa hiam? Eima upmawh sangin tuabang hih ding banghang in baihlam mahmah thei hiam?`