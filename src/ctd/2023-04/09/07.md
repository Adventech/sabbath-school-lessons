---
title:  Ngaihsutbeh Ding
date:   01/12/2023
---

Ellen G. White, “Ministry to the Rich” The Ministry of Healing, pp. 209–216; “Captive Maid Shows Concern for Naaman” Reflecting Christ, p. 337 cihte simin.

Zeisu itna pen mihau mizawng leh mi vangneite ading a kibang hilel hi. Kumpipa a dingin si a, mizawngpa ading in zong si hi. Zeisu in amau’ lungsim a phaktheih pen na’ng zong thei hi. “Mihau khat Pasian’ gamsung alut ding sangin, kalaoh khat phim bilvang sung alut ding baihzaw ding hi” (Maku 10:25) hong cikhin hi. Tukal sungteng in mihau leh mi vangneite Zeisu’ lungdamthu tawh vaphak ding hong kito hi. Amau zong, midangte mahbang in hotkhiatna kisam mahmah veve uh a, amau’ hauhna khawng in “bitna” piazo lo ding cih khawng a theih kei uhleh hibek ding uhhi.

“Mizawngte don lohna ki tamgen napi; mihaute kidon tuanlo ding hiam? Mi tampi in lam-et bei ci in ngaihsun uhhi. Mihau tultampi vauna lotawh han tungta uhhi. Amau i muh bang hilo in, midangte mahbang in mihau tampitak in lungsim vangik pua uh hi” —Ellen G. White, The Ministry of Healing, p. 210.

**Kikupding Dotnate**:

`1. Zeisu in leitungah a naseplai in nam leh dinmun teng paaikhia siangta a, mihau leh mizawng a kibang in sepsak hi. Ei Adventist te in hih mihau leh mizawng kikal a kuam thukpi pen koibang in siansuah ding ihi hiam?`

`2. Zeisu in: “Lingbulsum omna ah atu khaicite pen Pasian’thu za napi in amau’ nuntakna sungah leitung hauhna leh lung hihmawhna leh hauhnopna in Pasian’thu vuknelh ahih manin bangmah a suakkhia zolote cihna ahi hi” (Mate 13:22). Zeisu in hauhna in “hong khemtheihna” acih pen na koici muh hiam?`