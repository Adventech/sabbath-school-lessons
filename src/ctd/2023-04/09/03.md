---
title:  Naaman
date:   27/11/2023
---

Christ in mikhempeuh ading si a, nunglam malam, hauhna, minam leh dinmun deidan lo hi. Christian ahilo vangneite Pasian in vapha in, amau ngah khuavak nuntakpih ding deih hi (Ellen G. White, The Acts of Apostles, p. 416).

`2Kumpite 5:1–19 simin. Topa ading mite vaphakna koibang dan ci hiam?`

2Kunpite 5:17-19 sungah, Naaman in, a phaaknatna pan Pasian’ damsakna a ngah khit in, ngetna tumdang namnih ngen hi. Amasa, a nungta Pasian a biaktheihna dingin, Israel leitang, laa nih puakkhop Syria gamah puanuam hi. “Na silapa in, pasian dangte tungah biakna kapia nawnkei ding a, Topa tungah kapia ding hi” (2Kumpite 5:17) cihi. Anihna, Naaman in, ama’ kumpipa kiangah, kumpipa pasiante maiah kumpipa mahtawh kuun nawnlo ding ci in ngen hi.

Naaman in Pasian maan umpa hong suakta hi. Hinapi milim biate upna neilai veve hi. Israel panin leitang apuak mawk pen Piangsakpa Pasian telcian taktak nailo hizaw hi. Ama’ leitung muhdan leh upna takah Pasian’gam, ama’ pasian masate mahbang in ciangtan nei ci hihtuak; hi keiphial leh zong Israel leitang tungah biakna tau lamnuam ahi diam? A munnih tuak un, Pasian a upna pen ama’ upna lui tawh helkha hi. Naaman tangthu in tuhun Christian hi nailote Christ kiang hong zuatna uh tawh kibang hi. Naaman tangthu panin pilna khang khat pen, leitung muhdan pen a hunhun in kikhel thei hi.

Anihna ngetna pen suksia sem zawlai hi. Banghang in Naaman’ kumpipa in Pasian’ kiangpan mawh maina ngen ding hiam? Kamsangpa in lungmuanna khat bel guan a: “Lungnuam in pai in” (2Kumpite 5:19) cihi. Syria gamah vangnei khat ahih mah bangin, Naaman in ama’ upna thak tawh kisai tona khat hong neita hi. Upna dangpan thu-um thak phadiak peuhmah, a thu upma un amau nunlui’ thute panin panpihna leh makaihna ngah den uhhi.

Naaman in, pasian theilo a gam nusia in phaaknatna tawh hong paikhia a, cidamsa leh Piangsak Pasian Sawltak suaksa in hong ciah cih phawk in. Khualzin a kipan tuung hi a, a khantoh ding kisam hi.

`Christian ahilo ngeina tuam a neite khawng deih takin phugawp lo ding cih thu, hih Naaman tangthu in bang pilna hongpia hiam?`