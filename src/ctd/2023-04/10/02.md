---
title:  Athens ah Hebrew Khat
date:   03/12/2023
---

`Sawl. 17:1–16 simin. Paul in Athens koibang in phin a, tualai a ama’ muhna koibang in dawng hiam?`

Athens khuapi pen “milim kidim” (Sawl. 17:16) hi. Ama’ mite tangthu tellua a, milim itlua uh ahih manun, Paul in Athens ah amuh milimte hangin hehlua hi. Paul in Athens mite veiilua mahmah a, Pasian maan taktak a theihkei uhleh amau mawhna sungah siding uh hita uhhi.

Tuni in i khuapite zong milim kidim uh a, Paul muhte zah in suksia lianglo hihtuak hi. Thu-um tampitak mahin tua khuapite apai uh ciangun a milimte khatbek mu khalo peuh mah omhetlo ding uhhi. Paul ahihleh, tuate a dawng ngam dingin Kha Siangtho hong kidim hi. A tonpih thu-um dangte, lungdamthu pen leitungbup ading hi, a cilote lakpan hong lengkhia in, amau Athenians mite zong Pasian in honkhia nuam veve ahihlam thei gige hi. Leitungbup ading nasepna pen, phak nailoh munte vapha ding, lawki biakna sunga milim biate leh Athens khuapi lamdung a mipil kisa kigual diudeu teng zong pha nuamlai hi.

Tua ahih manin, Paul zong, sumbuk tampi lamdung vapai pahpah in tua mite tawh va kimu den hi. Leitungbup Mission Kisinna Phual (Global Mission Study Center) a hong masapen cihtheih hiphial a, tualai panin hih milimbia mite’ lungsim koici zawh ding cihpen va kisin denden hi.

Paul in, Pasian a kihtasa Jew mite leh Gentile mite a vaphak bangdan tawh hih Athenians mite peuhmah kipha theilo ding cih thei hi. Hih mipi tepen Israel mite lakah sep bangin Pasian leh Ama’ nasepna tawh a kipantah hi nailo hi. Hih thute pen Jew leh Pasian kihta Gentile mi ading in bangzah thubulpi hiphial mahleh, hih Athenians sumbuk tamna lamah bangmah hong hilo zel leuleu hi. Tua hi a, thuthak sitset khat a zon kulta ding hi.

Tuni in zong, “Judeo-Christian” Jew mite biakna tawh bangmah aki sukha ngeilopi teng khawng vaphak sawm den hihang. Tua a hihteh, Paul mahbang in laksawn kul ding hi. Nasepna a lem thei ding zon kul a, Buenos Aires ah nasep dan pen Bangkok ah kizang thei ngeilo ding hi.

`Na vengsung ah koibang dan milim kibia a, tuate in bangmah man neilo ahihlam amau’ mit koibang in honsak thei ding na hiam?`