---
title:  Areopagus ah Paul
date:   04/12/2023
---

Paul in koikoi ah om taleh, Pasian thupiaksa hi a, lungdamthu gen dingin pai teitei hi. Tuabang lianmah in Athens ah zong hihlai hi.

`Sawl. 17:18–21 simin. Paul’ pauna leh dotna tengpen milimbia te’n koibang a lamdang deuh in dawng thuk uh hiam?`

“Namdangte’ pasian” (Sawl. 17:18) bulphuh phadeuh in Paul in amaute thu ahilh ciangin, amau un zong, khuasung mundang khat, biakna leh ukna kizopna mun ahihna Areopagus omna ah paipih uh a, tualai ah thu bawlna khawng a omtheih khakleh a cihna uh ahi hi. Paul ading pen “upna thak” (Sawl. 17:19) khat a za-thak bang hong hilel tak hi. Tua thu in Paul thugen siamna, pilna leh veiina teng phawkloh theihloh sak a, amah inbel tua mite thuthak lamdangpi khawng pia kha ahihleh zong thei zo tuanlo hihang maw.

Sawl.17:21 ah, Athens mite in bangmah pau-se ham-se loin, hih thuthak pen, ngai ngiungeu leltak uh cihi. Luka in amau te’n cih na’ng theilo aci zong hituanlo hi. Paul pen mipil thusiampa leh kikup siampa cihbang in a mu uh a cihna hihtuak zaw hi. Greek mite lakah Socrates, Plato leh Aristotle bang mipilte in, tuni dongin eite hong huzaap sukzo cihzong theihsa ahi hi.

Athens in, mipilte’ phualpi a hihpen kum zalom tampi takmah pha khin hi. A mipil uh pawlkhat pen Pasian umlo hinapi, tuni Pasian umlo mite tawh zong kibanglo deuh selai a, amau thuhilhna in, Christian thuhilhna tawh zong kibang phalo lailai hi. Amau thuhilhna Epicureans leh Stoics sung khawngah a thokik Messiah cih peuhmah om kilkel lo hi.

Athens ah, Kha Siangtho in kei hong zang in, Gamaliel kiangpan a ki sinsinsa pau siamna tengtawh hong panpih ding cih Paul in lam-en hi. A phual taktak a vatun ciangin, Athens lampi dung tengpan, ama ngahsa pilna tengmah pen, Kha Siangtho in a thuk zawlai in na zangsiam sakthei lai hi. “Ama’ thu ngaite lakpan a pilpente nangawn in, ama’ thu gen lamdang satheilua uhhi. Amaute’ nasepna, pilna, laikung laidal leh amau’ biakna tetawh Paul pen na kinaai khialua mahmah zaw cih lahkhia hi.” —Ellen G. White, The Acts of the Apostles, p. 237.

`Paul in Athens ah, milimbia leh mipilte tawh aki phutkhak khit ciangin, Corinth mite tungah laikhak a, “Note kiangah ka om laitak in singlamteh tungah Zeisu Christ a sihna simlo, thudang peuhmah ngaihsut loh ding ka ngaihsut ahi hi” (1Cor. 2:2). I thu angai mite in kuakua hi taleh, Christ mah bulphuh in gen ding i hihna, hih sinna in bangteng hong hilh hiam?`