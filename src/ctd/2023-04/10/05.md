---
title:  Pasian Thak khat Bulpatpih
date:   06/12/2023
---

Tu in, Paul in Athens mipilte’ lungsim lazota ahih manin, ama’ mipite pen vantung Pasian lamah kiheisak ta hi.

`Sawl. 17:24–27 simin. Paul in hih mite a vaphak nading in bangteng tawh vanaih hiam?`

Theihloh pasian nangawn biakna piak liang zah dongin khalam veiina nei uh ci in, Paul in phinbawl a: Piangsak Pasian in biakinn sungah teeng a hihloh manin, mihingte kiangpan bangmah hong ngenlo banah, mihing’ kisapna hong panpih zawsop hi. Greek te’ ngeina sungah, a pasiante uhpen genkholh theih hi peuhmahlo, ngongtat a; tu in Paul in a bulpatpih Pasian in, lamdang takin mi’ diip sawkkha mahmah se hi. Tualai a Areopagus mite in zong, itna Pasian kianglam ah kalsuan masakpen hong suankhia pah uhhi.

Amaute un a theihloh Pasian pen, tu in theita uh hi! Himah, Amah in theih ding utmah hi.

Hiteng ah Luka hong pulak zah bek hilo in Paul in tawlpi khatsung mah thu genlai hi. Luka inbel Paul genbang lian hinawnlo in a tomlak hihtuak zaw hi. Tuabang takpi ahih leh, Paul ngaihdan teng pen a kitelzaw in khensuk leng:

1\. Paul in amau’ khalam dinmun veiina teng pahtawi sak masa hi.

2\. Azom in amah’n tuate biakna kantel cian khin in, a pahtakhuai thu pawlkhat muhsak hi.

3\. Amaute un a theihkhak loh khat tungah biakna pia in ki-aap keei cih zong muhsak ahihlam theisak hi.

4\. Tua khit ciangin, Amau kisap mahmah Pasian om a, tua Pasian in amaute it mahmah leh tua Pasian amaute kiangpan gamla om hetlo ahihna theisak hi.

5\. A nunungpen in, a thukhupna ah, a theih ngeiloh, tu in a theih uh Pasian pen nial lailai lehuh lauhuai mahmah ahihna pulak hi.

Paul in ama’ theihna ciang tawh hihtheih tawp in hihta hi. Tua ciangdong a tunpih zawh leh, a nasep lawhcing hipeuh hi.

`Paul in piansak leitung leh Piangsakpa Pasian lamah a zoldan lungngaih sak in (Rom. 1:18–25). Mihing tetawh kizop ding ciangin hibang dan tawh kipat ding banghang in hoih nasathei hiam? Piansak leitung in Pasian pen bangzah in vangpia thei naci hiam?`