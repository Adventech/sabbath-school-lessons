---
title:  'Phaklohte tungah Nasep: Khen 1'
date:   02/12/2023
---

### Tukalsung Simding
Sawl. 17; 1Cor. 2:2; Rom. 1:18–25.

> <p>Kamngah</p>
> “Tua Pasian pen leitung buppi leh a sunga om khempeuh a piangsak Pasian hi a, vanlehlei a ukpa ahih manin, mihingte lamsa biakinn sungah teenglo hi” Sawl. 17:24.

Paul in Athens ah a hihteng pen Luka in: “Pasian abia Jew mite leh Gentile mite tawh kikhopna innsungah thu kikupna nei uh a, mihon hongpai khempeuh tawh zong nisim in kikum uhhi” (Sawl. 17:17).

A taangpi in Paul in ama’ silehsa Jew mite lakah nasem leh lungmuan ompen ding hi. Ahihhang ama’ minam sungbek ah nasep ding nialzaw in, namdangte vapha zaw hi. “Pasian a kihta” Gentile mite lakah zong utleh septheih hi a, a leitung muhdan uh zong a kikhelsa hiliang zawsop hi. Paul in a dinphah theihpah ding laisiangtho upna nanei khin uh a, Zeisu Messiah zong theikhin in Pasian “kihta” khin uhhi.

Ahihhang tuabang in hih hetlo hi. A minthang Athens khuapi ah a omlai in, tua khua mite phaksawm hamtang hi. Tualai a mite in Hebrew mite tawh muhdan saandan kibang hetlo in, Paul in a hilhnop upna thukhun tetawh kibang hetlo hi.

Paul in hih mite koibang in vapha a, ama’ hihdaan panin bang pilna kingah thei ding hiam?