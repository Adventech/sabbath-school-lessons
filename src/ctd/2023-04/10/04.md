---
title:  Paul leh Theihloh Pasian
date:   05/12/2023
---

Paul in, Athens mite biakna maanlo leh pasiante nial saklo cih phawk phot ni. Ama’ muh zawhzah a hoihna teng kaikhawm in tuate siksan zawsop in pau hi.

`Sawl. 17:22, 23 simin. Lungdamthu tawh hih mite a phakzawh nading Paul in bangteng hihhih hiam?`

“Athens mite aw! Biakna a hahkat mahmah mite nahih uh kathei hi” (Sawl. 17:22). Paul in milimbia te phat se hi! Amau biakna pen lampial gawpta hi napi, Paul in, khalam ah bangmah awlmawhlo in om cipliang lawmlawm sangin, khial phial mahleh a khialpi mah ki-aap tentanna pen hoihzaw tham ding hi a cinuam ahi hi.

“Khuasung ah pai in, na biakna munte uh ka-et ciangin, ‘A kitheilo pasian ading’ ci in biakna tau tungah lai kigelh nangawn kamu hi” (Sawl. 17:23) Paul in cilai hi. Athens mite biakna ama’aa mahbang gen in, mipite’ zahtakna thalawh sawm hi. A mipite’ kikhel theihna dingin, ama’ pilna tawh manlang takin thu zialsuk gawp cihbang zong hituan samlo hi. A taktak in cileng, Paul pen mipil misiam taktak hi a, ama’ dawnna kammal zongpen mipite’ kisapna bulpi mah hipah lel hi! Citateu zongin tuabang in hih peuhmah leh, amah nialthal gawpthei ding uhhi. Tua sangsik in, amah pen, mipite a veii leh amau ading a deih sakpa hoh in mu zawsop uhhi.

Lai kisuang a genna ah, “AKI THEILO PASIAN” (Sawl. 17:23) cih tawh Paul in, hunhoih khat la in, mi tampi muhtheih dingin thu dopphah in nei hi. Amau un pasian tampi takmah um uh a, pawlkhat bangin um zolo phial uh ahih manun, a thukzaw kikup na’ng kam honna hoihlua liang hi. Theihloh pasian peuhmah simmawh sak hetlo hi. Tua sangsik in pahtawi sak masa in, a mite mahmah un kha’mi mahmah ahihna uh pen, theihloh pasian nangawn biakna pialai cihbang in phat in, tualai ah amau mansuah thukhat zong om ahih lam phawksak hi.

Amau lampial uh maw? Hi kisa, ai’h hang tuathu kigen theilo hi. A thupi khat pen, acil in a theihsa telciansa tungah ki-aap uh cihpen theisak masa hi. Tua thu Paul in a genna tungtawn in Kha Siangtho in nasep hong kipan ta hi. Paul in amaute’ pautheihna ding un a diip uh sawkkha sak vat hi.

`Nangmah zong midangte tawh a thukzaw kikupna na neihtheih na’ngin bang khawng peuh in hunhoih hongpia ding a, leii hong dawhsak thei ding naci hiam?`