---
title:  Ngaihsutbeh Ding
date:   08/12/2023
---

“Nungzuipa’ kammal, ama kimkot a muhzia leh ngaihdan tengpen, humuap na laikung tawh, tuulehta tetungah hong piasawn thei a, lunghiang hetlo in teci pang in, amah guakmah lauthawng hetlo in galphu a, Christian biakna ading in milimbia mite lakah gualzawhna hong ngah hi.”

“Paul’ kammal sungah pawlpi ading pilna tampi om hi. A thungai mite ki phatsakna in, ama’ ading in haksatna hong tun hi. Amaute pasian leh khuasung miliante khawng deihtak in a tona pen, Socrates mah bangin lauhuaina tuakkha thei mah ding hi. Ahihhang Pasian’ itna tungtawn in, tua lawki mite lungsim laksak zo khinkhian a, Pasian maan zong lah khin in, amaute in zong theita uhhi.” —Ellen G. White, The Acts of the Apostles, pp. 240, 241.

Mihingte tawh kizopna pan, amau’ ngeina leh biakna sintel theita in, khalam ah amau veiina teng muhkhiat sakthei ahih manin; Paul in Athens ah a ciapteh huai thu khat nanei a – tuapen pawlpi a dingin pilna khukpi khat ahi hi. A thungai mite lungnop loh na’ng peuhmah pelh hi. Tua mahmah pen Pasian in a piak ngiat lawhcinna khat ahi hi. EGWhite ngiat in zong, hihpen eite leh pawlpi in i kisap mahmah pilna khukpi ahi hi cihi.

**Kikupding Dotnate**:

`1. Athens ah Paul’ tangthu siksan in, khuapi sungah Pasian nasem kipan ding khat in a kalsuan masak pen ding bang hihtuak hiam?`

`2. Pasian a theilo khuapi leh koikoi ah, mihingte tawh kizopna ding leii i dawh theihna dingin, bang gamtatzia kisampen ding naci hiam?`

`3. Khang thak milim in ei hong tawhkuang ciangin, tua milimbia teng lakah nasep theihna dingin, bangteng peuh pelhhuai a, bang masakpen huai hiam?`

`4. Paul in, hih Pasian maan a bulpatpih khit ciangin tawlnga ziau lel leh zong amaute lungkim mahmah lelta uhhi. Thawhkikna tawh kisai in; a hilopi khat khawng um kha a hihloh nading un; Lamkhat kantanpih lai hi. Eizong i tuacih thei diam?`