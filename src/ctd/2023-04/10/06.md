---
title:  Lamkhat Kantan
date:   07/12/2023
---

`Sawl. 17:24–34 simin. Paul in koibang in teci pang paisuak hiam?`

Paul in, amau’ laikungpu pawlkhat laigelhna sungpan, laisiangtho thumaan tawh a kizawitawn zawdeuh pawlkhat zangkhia in, ama’ thugen angai mite’ lungsim honna dingin zang hi. Amaute’ upna tawh a kizawitawn zawdeuh tengpen a thu dopphah dingin zang in, kalsuanpih sawm hi. Midangte phakna ding in, amau’ upna tawh a kizawitawn mahmah teng zongkhia leng, tuate in amau vaphakna ding lampi hoihpen hithei ding hi.

Paul in hih kibatna tengmah zang in, ama’ tunnopna mun tungthei cih phawk in: tuapen Zeisu’ thawhkikna leh tua hangin lam-etna ahi hi. Pawlkhat inbel mukpiik peuh a; pawlkhat in tuathu tawh kisai Paul tungpan zanuam lai ung ci in; pawlkhat inbel um uhhi. Hihteng ah eite ading kong hong honsak pen amaute khempeuh in thu ngai uhhi. Tuamah pen acil apat in Paul lam-etna hipah hi.

Pawlkhat in lungdamthu hong nial dinguh a, ahih hang amau un hong nialma un, hihtheih khempeuh hihpah ding hihang. Paul in Athens mite lakah a nasep ciangin amau’ thu a theihtelsa teng zang in, amaute a piangsak Pasian omgige ahihlam theihsakna tawh amau lungmuang sak uhhi. Hih Pasian in amaute it a, amau theih ding zong ut hi. Amau’ theihlohna ciangpen hehpihna kidim hi. Thukhen Ni bel hongpai ding hi. Hihthu tengpen uphuai mello bang ahihleh, Christ thawhkikna sungah thukip thukho teci tampi mah om hi.

Tu in mipite in azak ding uh thupuak zakhin uh a, sang ding maw, nial ding maw dawp behlai ding maw cihpen amau’ deihna bangin a teel dinguh hipeuh hi. Pawlkhat in dawp behlai uh a, Zeisu’ nungzui suakthei ta uhhi (Sawl. 17:34).

`Tona: Thungetna ah, Nangma theih mikhat tungah teci na pantheihna dingin Pasian makaihna ngen in.`

`Tona Sangzaw: Paul in thu-umlo tetungah ahih bangin “Areopagus” ah lungdamthu puakna dingin, social media khat bawl dingin kithawi in.`