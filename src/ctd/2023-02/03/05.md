---
title:  Leitung Khempeuh ah
date:   12/04/2023
---

`Mangmuhna 14:6 simkik in. Tawntung lungdamthu pen bangzah ciangdong kitangko ding a; tua dawnna in, ei pawlpi khat leh mission nasepna ah banghangin thupi thei hiam?`

Thupuak kin mahmah, vanmithum tengpan amasapa’ thupuak dungzui in, “tawntung lung damthu” pen, gamkhempeuh, namkhempeuh, paukhempeuh leh mikhempeuh tungah tangko ding ahihi. Tua mission nasep in lianlua, zailua, gollua in, aneng atawng avekpi a pulakkhiat ding ahi hi. Eima hihtheihtawp leh ki pum-aap ngiat ding hongkal hi. Christ ading nasepnopna lungsim eima’ sungah hong om masa ding a, tuatawh hong kizui toto ding hi. Eimah sangin azaizaw thampek khat hong-guan ding a, ngaihsutna toi mahmah panin muhna lianzaw ah hongtun ding hi.
    
`Mate 28:19, 20 simin. Hih munte in vanmi khatna thupuak tawh koici kizawitawn naci hiam?`

Paul David Tripp in A Quest for More: Living for Something Bigger Than You, kici a laibu sungah, mimalsim in a lungsim ngaihsutna tawh kisai kisapna tengpen, amau’mah sangin a lianzaw vive hi a: “Mihing limlim pen, amau’ nuntakna sangin lianzaw hamtang dingin apiang ahi hi. Mawhna in i nuntakna pen tu a nuntakna ciah dong in hong tonsak hi. Christ hong hehpihna in tua natna gilo ahi eima angsung bek khuallelna panin hong honkhia in, tawntung Pasian’gam ading ngiimna sungah lungkimzo dingin hong honkhia hi” cihi.

Mihing khat in ama’ hihna sangin alianzaw tham, a zaizaw thampek Pasian’ geelna bangin a tangtutna sangin a lianzaw, a kicingzaw leh thaman tamzaw bangmahmah omnawnlo hi. Pasian in Mangmuhna 14 sunga hong thupiak pen, pawlpi tungah a thupiak khempeuh lakpan a lianpen a hihi. Zeisu hong kumsukkik madiak in, ngaihsut phakloh Pasian hong itna kilanghsak dingin vantung in hong sapna lianpen ahi hi.

`Nangmah sangin alianzaw nakhat sungah nakihel khakna khatpeuh a omhiam? Tua in tuni sinna natelphat semtheih nading in hong bangci huhthei ding hiam? Vannuai buppi a piangsak a, tawntung kilamdanna a bawlpa’ hong zattheihna sangin alianzaw hong kizat theihna bang omlai hiam?`