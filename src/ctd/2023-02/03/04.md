---
title:  Hehpihna Tangthu
date:   11/04/2023
---

Vanmithumte thupuak tengpen hehpihna tangthu vive hi a, mongneilo Honpa’ hong itna – eite khatpeuh i mangthang dingsang in Amah’n gimthuakna kisin nuamzaw tham hi. Gamgi neilo kiteh theilo, ngaisut phakloh, sitheilo leh tawptheilo itna tangthu ahi hi.

Pasian khawng kilatsak theilo hi. Mihing’ teelna hang khawngtawh Amah kikhel themthum ngeilo hi. Theihkimsa mahbang in, hong hotkhiat ding a ngiimna pen mawhna omkhit khawng in a nung ngaihsutpak khawng hihetlo hi. Mawhna hangin Pasian in cihna’ng theilo khawngin om ngeilo hi.

`Mangmuhna 13:8 leh 1Peter 1:18–20 simin. Hihmunte in hotkhiat ngiimna bangteng gen hiam?`

“Tawntung lungdamthu” i cih Mangmuhna 14:6 in, abeisa, tuhun leh mailam’thu gen hi. Pasian in mihing pen lungsim deihteel theihna tawh a bawlciang in, khialhna peuh teelkha thei ding cih mukhinzo zaw hi. Ama’ piansaksate in teeltheihna a neihuh mahbangun, Ama’itna zong langdo ding peuh teelthei kha ding uhhi. Tuabangte tawh kipelhna ding pen, ngaisutna neilo set milim peuh bawlin, deihbang in ukding in bawlleh hilel hi. Zawhthawh ukcipna cihkhawng pen Pasian omzia tawh kikelki lel hi. Itna in teelna kal a, teelna hong kipiak ciangin, kiteelkhial gawp thei hi. Tua ahih manin nulehpa masa tegel in Eden panin langdona a bawlmapek in hotkhiat ngiimna pen Pasian lungsim sungah teengkhin zo hi.  

“Eite hong kihotkhiat ding ngiimna pen, Adam pukkhit khawng ciang in aki nung ngaihsut kik khawng hipeuhmahlo hi. ‘Tanglai pekpanin aki iimcip, tu in aki pholak thuthuk’ (Rom. 16:25) ahi hi. A khang tawntung in Pasian tokhom’ thubulphuhpi mah hong pholakkhiat ahi hi” —Ellen G. White, The Desire of Ages, p. 22.

Tua “tawntung lungdamthu” in abeisa tengpeuh gengen bekhilo – mailamhun zong lam-etna tawh hong pholak ahi hi. Eite tawh a omkhawm tawntung nuam Pa tawh nuntak khop tawntung ding hong gen hi.

`Ephet 1:4 simin. “Leitung pianmapek” in eite Christ sungah hotkhiat dingin hong “teelzo” cih ngaihsun in. Hih thumaan in banghang in, nang hongthahat sakthei naci hiam?`