---
title:  Ngaihsutbeh ding
date:   14/04/2023
---

Wednesday sinnapan, eima hihna sangin a lianzaw acihna leh, eima neuluatna, khan tomna, siatna leh lungkiatna cihte lungngai in. Hih lunggulhna zong ngaihsut huai mahmah hi. I pumpi ahihleh, samal tawmcik khat tawh eima’ khuaktek kipua a – carbon pawlkhat a kihel pumpi sung nate kigawmkhawm bialbual ihi lel uhhi.

Hibang samal tawmcik peuh a kituam khinkhian lel eite’ pumpi in, ciangtanh omlo Pa tawh koibang kitehkak thei ding hiam? Nang leh nangmah cianglel tawh nungta in, nang sangin a lianzaw khatbeek nuntakpih kei lecin, eima kimkot ah natampi hong omding a; khuapi lian mahmah sung hinapi, thongneu bingcip khatsunga kikhumcip tawh nakibang ding hi. Zeisu tungtawn in tawntung nuntakna hong kipiakthu tangko ding sangin a lianzaw a zaizaw leh a minthangzaw bangdang omlai ahi hiam?

“Pasian silate in, a siangtho ki-aapna hangin a maitang uh taangliang in, vantung pan hongpai thupuakte munkhat mundangkhat ah puaknaw mahmah ding uhhi. Aw tultampi tetawh hih vauna pen leitung mun tuamtuamah tangko ding uhhi. Na lamdang bawl, cina damsak, thu-ummite tungah limlamdang tuamtuam lakthei ding uhhi. Satan zongin nasem ahih manin, zuau nalamdangte leh, mihing’ mitmuh in vanpan meikuang kiasakliang ding hi. (Mangmuhna 13:13). Leitung mite ahih uhleh amau dinmun ciatuh hongla ding uhhi.”—Ellen G. White, The Great Controversy, p. 612.

**Kikupding Dotnate**:

`“Mi tampi in lai hongkhak uh a, upnatawh diktanna pen, vantungmi thumna thupuak ahihiam ci in hongdong uh a, Ke’n kadawnna ah ‘vanmi thumna thupuak hilualiang ei’ kanaci hi.”—Ellen G. White, The Advent Review and Sabbath Herald, April 1, 1890. Upnatawh diktanna in vanmi thumte thupuaktawh koibang in kizomthei hiam?`

`“Tawntung lungdamthu” lungngai leng, Lungdamthu ah tawntung acih banghiam?`

`SDAte leitung gamtampi ah om cihin bang khiatna nei naci hiam? Pasian in ei’ nasepna koibang in thupha hongpia ci hiam? Na pawlpi ahi a, na Sabbath school in a hi zongin “nasep kizawhna ding” koibang in a zaizaw in nasem thei hiam?`