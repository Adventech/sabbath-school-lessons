---
title:  Tawntung lungdamthu
date:   08/04/2023
---

### Tukalsung Simding 
Mang. 14:6–12; 1Cor. 15:1–4; Rom. 3:24–26; 1Pet. 1:18–20; Mate 28:19, 20; Sawl. 1:8.

> <p>Kamngah</p>
> “Tuaciang in leitungah ateng minamkim, pau namkim azang mite tungah a tawntung lungdamthu gending anei vantungmi khat vankimlai aleng kamu hi.” 
(Mang. 14:6).

Tanglai Israel mite, dawibia leh thu-umlo mite, singleh suang pasian namtampi abia mite in a kimkotvua a omlai un, muhtheihloh himahleh, amau ading thakhauhna a piaden thu pen Thuhilhkikna 6:4 “Israel-te aw, za un: Topa i Pasian, Topa khatbek ahi hi” cihpen ahi hi.

Akhangkhang mah in, Shema kici a thungetna uh thugui pen in, Jew minam khempeuh’ khalam muhna ah; amau minam khat in a pumkhatsak, thahatna aguan, khatbek a om Pasian taktak abiate ahihna uh pulakna ahi hi.

Seventh-day Adventist ading in zong, Mangmuhna 14 sunga vanmithum thupuakteng pen eima Shema ahi hi. Eite’ upna lahkhiatna zong hilai hi. Eite in kuate ihi cihpen hong pulaksak a, leitungah i vaipuakpi zong ahihi. Mangmuhna 14:6-12 sungah eite dinmun thupuak kip omgige a, leitungah i pulak ding lungdamthu zong hipah hi.     
    
Tukal sinna sungah, Mangmuhna 14:6-12 sung kicing takin in kisin ding a, hehpihna mit tawh, Pasian in eite lungsim sungah hong hopihna i ngai ding uhhi.