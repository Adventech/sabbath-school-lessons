---
title:  Sabbath leh Piansakna
date:   15/05/2023
---

Piansak laipek panin Pasian in Sabbath hong piapah ahih lamtak i leitung in telcian ding kisam mahmah hi. Kum 1800 khitdeuh khawngin evolution upna in leitung buppi ah laangkeei a hihman in, Pasian in zong lam-etna lianpi khatmah hongpiapah hi. Tuathu Mangmuhna 14:6, 7 sungah i sinsin laitak mah ahihi.

Satan in Zeisu a muhdahna tawh Piangsakpa leh Tankhiapa in biakpiakna neihding deihlo ahih manin, Piansakna limlim mi’lungsim pan hepkhiat sawm limlim hi. Christ in Piangsakpa ahih manin biak takcingpa ahihna pomna pen Sabbath hi a, sialehpha kidona lianpi sungah a bulphuhpi pen mah ahi hi. Hun nunung ading Pasian thupuak inzong Christ in vantung leitung Piangsakpa a hihman in Amah biakpiak ding ahi hi. Biakpiakna ding thu a tawphahpi in hong Piansak hang hi.

`Piancil 2:1–3; Pai. 20:8–11; leh Thuhilhkikna 5:12–15 sim inla, Mangmuhna 14:6, 7 tawh enkak in. Sabbath thukham in Piansakna leh Tatkhiatna tawh akizopna bangteng namu hiam?`

Sabbath in Ama’sungah tawlngakna lim hi tawntung hi. Piangsakpa tungah cihtakna lim tuamvilvel zong ahi hi (Ezek. 20:12, 20). Thukham bangin hongkalh luat zong hilo a, Ama’ sungah dikna tawlngakna maantaktak ahi hi. Eima’tha tawh ihih zawhloh teng Pasian in hong gualzawh sak ahihna Sabbath in honglak hi.   

Laisiangtho in Ama sungah tawlnga in Sabbath hoihtak donding hongsam hi. Sabbath pen tawlngakna bek hi a, nasep hilo; hehpihna hangbek, thukhun hilo; khamuanna bek, suksiatna hilo; Ama’ tungah kingahna, eima’ tung hilo cihna ahi hi. Sabbath simin Ama’ hoihna sungah lungnuam ding hang a, Christ sungbek ah muhtheih ahi hotkhiatna hangin Amah phat ding hihang.
Sabbath in, apicing Eden lui pen vantung minthanna leh leithak cihte tawh atawntung in a kizopna ahi hi (Isa. 65:17; Mang. 21:1).

Sabbath mahin eima zungpi ah hong samkik hi. I pianna innkuan bulpi tawh kizopna ahi hi. Akhang akhang in Sabbath pen kizahtak denden hi. Eima pianhun tawh tatsatlo in kizop denna ahi hi. Pasian’ tate ihihna minthang thumaan tungah hong lungkipsak hi. Amah tawh kinaih na’ng in hongsam niloh hi.

`Sabbath thukham pen, Mangmuhna 14:6, 7 sungah koibang omkhinkhian a, tu hun nunungah banghang in thupi thei hiam? Pai. 20:8–11.`