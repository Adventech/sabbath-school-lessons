---
title:  Sabbath leh Tawntung Tawlngakna
date:   18/05/2023
---

Sabbath pen a gimhuai leitungah belhding mun ahi hi. Kalkhat sung leitung lungkhamna teng nusia in Pasian tawh kikhawlhna – Sabbath ah ilut uhhi. Jew mi laikungpu Abraham Heschel in Sabbath pen “hunzui kumpi inn” naci hi. Ni sagihni simin, vantung Pasian inn in vantungpan leitung ah hong tuaksuk in, Topa in hih nai 24 sungteng beek Ama’ minthanna sungah Amah mah tawh kikhawlkhawm dingin hongsam hi.

Heschel in ama’ laibu sungah, Sabbath ahoihna leh a thupitna tawh kisai in: “Sabbath pen vantung maleep leh Pasian’ hong ompihna teci hi a; thungetna sungah, messiah hong omna tua Sabbath mah ki lam-en in, Sabbathni sim in tuathu mah hong phawkkiksak hi. Mi khatpeuh in tua Sabbath nopsakna a theih ngeikei leh, tua mi in hong tungding leithak nopna zong nuamsa tuanlo ding hi” cihi.

Piancillai in, Zeisu in eite omna ding muntuam khat hong bawlsak hi. Tua sungah buktheih ahi hi. Tualai ah ombit thei ding hihang. Ama’ nasepteng zosiangta hi. Sabbathni in i tawlngak ciangin, Ama itna sungah a tawlnga ihi uhhi. Vantung thak leh leitung thak sungah tawlngak ding lam-etna tawh a tawlnga ihi hi.

`Isaiah 65:17; 66:22; 2Peter 3:13 leh Mangmuhna 21:1 simin. Sabbath tanna in eite masuat, tawntunghun koibang in honglak hiam?`

Leitung masa abawlpa Pasian mahin bawlpha kik ding a, Sabbath inbel Piangsakpa lim a puakngeisa bangin puasuaklai ding hi (Isa. 66:23). Jew mite mahmah in Sabbath pen olam haba a cihuh hong tungding leithak ciapkholhna limpua ci uhhi.

Vankimlai aleng vanmite’ thupuak in, kum zalom sawmnihkhat sunga lungkham mite tungah Piangsakpa biakpiak ding a hanthotna ahi hi. Piangsakpa, nakhempeuh a bawlpa, hong tankhiapa, mawhna a siansuah khit ciangin nakhempeuh abawlpha dingpa hong kawhmuh pah hi. “Tuaciang in tokhom tungah atupa in, ‘tu in nakhempeuh athakin kabawl hi. Hihthute muantaak in thumaan ahih manin, laiah gelh in hongci hi’” (Mang. 21:5). 

`Nangma innkuan sungmah ah Sabbath tawh koibang in vantung ciamkhol thei ding nahi uh hiam?`