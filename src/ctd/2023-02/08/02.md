---
title:  Thukhenna, Piansakna leh Vaipuak Laakna
date:   14/05/2023
---

Eite pen sazang honkhat kikaikhawm mawkpeuh, Africa zawngkuhpi kipuahpha peuh hi lengbel, i nuntak in khiatna bangmah neilo hi. Awn tulgiat bang apha mihingte lakpan in, hih leitungah eima omna ding munpeuh a zongzonglel mikhat ihih lelleh, bangmah ngiimna omlolel in anungta leltak ihi ding uhhi. Tuabang hilo, laisiangtho in ngiimna deihna a kidim nuntakna hong pia hi. Pasian in eite hong piangsak ahih manin i tatlehhek khempeuh Ama tungah vaipuak inei hi. Hong bawlpa mahmah in vaipuak tawh hong lencip hi. Leitung buppi nangawn zong “lungsim kizopna” hong koihsak lai hi. 

`Mangmuhna 14:7; Rom. 14:10 leh James 2:8–13 simin. Thukhenna in vaipuak laakna tavuan laakna bangteng hong neisak hiam? Thukhenna, Pasian’ thukhamna leh biakpiakna koibang in kizom dimdiam hiam?`

Mangmuhna 14 sunga vankimlai a leng vanmite’ thupuak in “Ama’ thukhen hun hongtung zohi” (Mang. 14:7) cihi. Pasian in deihteel theihna tawh hongbawl pan kipan in, eima ading eimah mahin khensatpah ding hihang. Eite pen samal honkhat kikaikhawm lelbek hileng, khangguizui in pianglel hileng, tatlehhekna khempeuh zong eideihna bang hilo a-omsa khatin hong ukcip ding hi.     

Thukhenna in ahihleh lungsim vaipuak ensak hi. Hih leitung haksatna sung, thukhen hun ah, tawntung thute lungngai in thukhensat dingin Pasian in hongsam hi. Vanmi masa in zong “van tung leitung, tuipi leh tuinakte a bawlpa hongbia un” (Mang. 14:7) ci in zolngaungau a, tua in, biakpiakna khempeuh in Pasian hong piansakna bulphuh ding honghilh hi.

Tua mahbang in, nisagih Sabbath ni i belhna in, Zeisu in piangsakpa hi a, biak taakcingpa hi cihna ahi hi. Ama’ thukham sawm tengzong vantung thukhunpi hi a, apicing in nuntakna’ng hi ci in pomna ahi hi. Thukham in Pasian ukzawhna tawhphah leh Ama’ omzia tellahna ahih manin, thukhenna ah dinsan hongsuak hi. Sabbath thukham tungah cihtakna in, thumang dingin kipum aapna ahi hi.

`Piansakna i telcianna in koibang in tatleh hekna huzaap hiam? Khanggui zuihna leh kiimlehpaam in, deihteelna koibang in huzaapzo thei hiam?  Eima deihteel masak ahi khollo gamtat hoihlo khawngteng pen, Pasian hehpihna tawh, koibang in zogawpthei ding ihi hiam?`