---
title:  Ngaihsutbeh ding
date:   19/05/2023
---

“Piangsakpa Pasian biakna ding hangthu omkhin hi. Vantung biakpiakzia paipi ah, vanmite in tomcing takin pulakthei uhhi: ‘Nangmah in nakhempeuh napiangsak hi’ (Mang. 4:11). Pasian in Piangsakpa cihpen leitung mite kiangah hihtheitawp in tangko a, ‘vantung leitung tuipi leh tuinakte abawlpa hongbiata un’ (Mang. 14:7) cihi. Tua vanmi in thukham lina kammal te zangin Pasian biakna piading in sam hi (Pai. 20:11).

“Thukham sungah Sabbath thukham in Pasian pen Piangsakpa ahihna tawh seal in zang a; Ama’ukzawhna gamhuam teng, Ama’ piansaksa teng; leh Ama’ ukzawhna thu pulak hi. Gulpi in ama’ gualzawhna dingin, hih phawkna pen a hepkhiatsak kulmasa hi”—Ángel Manuel Rodríguez, “The Closing of the Cosmic Conflict: Role of the Three Angels’ Messages,” pp. 40, 41.

**Kikhupding Dotnate**:

`Kei koipan kongpaikhia a, banghang in hilai ah om, koilam zuan a pai ding leh kei ading a tawpna bang hiam cih dotna tengpen Sabbath in koibang in hong dawnsak hiam?`


`Piansakna lungngai dihin. Hih vannuai ah eite i omtheihna hangthu zong lungngai in. Hih Piansakna phawkna lianpi Sabbath pen kalkhat simin hongtung den ahihman in, Piansakna a thupitna bang hong hilh hiam?`

`Daniel 3 leh 6 sungah, hih thuciaptehna sungah biakpiakna buaina koibang in namu hiam? Hihmun ah bangteng om a, Pasian’mite in “sapi ciaptehna” hunciangin koibang huhna khawng ngahthei tuam ding hiam?`