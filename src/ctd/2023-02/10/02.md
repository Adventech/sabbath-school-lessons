---
title:  Mihing’ Muhna ah A Thumantuak Lampi
date:   28/05/2023
---

Ni nunung tawh kisai in, Zeisu hong vaukholna ah “Christ kineihkhem teleh kamsang ki neihkhemte hongpiang ding a, a teelsa mite nangawn a khemzawh nading un, nalamdangte hong bawl ding uhhi” (Maku 13:22). Teelsate kuate hiam? Amahmah in “Nakpi takin pengkul hongging ding a, leitung munkhempeuh ah vanmite hong paisak in, leimong khatpan mongkhat dong in, a teelsa mite a kaikhawmsak ding hi” (Mate 24:31) cihi. Ni tawpni ciangin khemna tepen lauhuai nasia mahmah a, micitak te nangawn khem in omtheilai ding cihthu lauhuai salo nahiam?

`Mang. 12:9 sim lecin, Satan in kua khem? Hih kammalte koibangin natel hiam?`

Khang tawntung in Pasian in mihing citak aneih tawntungsa mahbang in nitawpni in zong neilai veve ding hi. Ahihtei hang, Satan’ khemna kinakzeel mahmah cih hihthu in hong theisak hi.

`Paunak 14:12 simin. Bang vauna lian hong kipia hiam?`

Mihingte in thuman thukhial, sialehpha khentel in a nuntakpih thei dingin, amau lungsim leh ngaihsutna azang dingin hong kihilh tawntung hi. Laisiangtho in bel mikhempeuh mawhnei kihhuai (Jer. 17:9; Rom. 3:9–18) ci a, eima ngaihdan muanna lelbel, a sawtlo in khialthei, khialhna bawlthei hilel hi. Akhang akhang in mihing tampi takmah in amau maan a kisak manun gitlohna tampi kibawlkhin zo hi. Amau un “hoih asakuh lampi” ah apaiman uh ahi hi.

Tua sangin Pasian’thu sungah kibual zaw ding hang a, Ama’thu panin, Khasiangtho tungah ki-aapna tungtawn in, thuzuau panin thumaan, akhial panin adik, asia panin apha hong hilh ding hi. Eima thabek isuan a, eima ngaihdan tawh i omleh, Satan’ khemna sungah a samat i suaklel ding uhhi.

`Mihingte omzia ngaihsunpah lel lecin, amau hoihsak banglel in a gamta mite, amau upna peuh Pasian deihna aci mawkmawk a, siatna a bawlbawl mite ngaihsun in.  Hih a dahhuai thute pan bang pilna nangahthei hiam?`