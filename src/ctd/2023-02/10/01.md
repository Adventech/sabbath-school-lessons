---
title:  Satan’ Khemna Nunung
date:   27/05/2023
---

### Tukalsung Simding 
Mang. 12:9; 16:13, 14; 1Thess. 4:16, 17; Ezek. 8:16; Ezek. 20:1–20; Mang.18:4, 5.

> <p>Kamngah</p>
> “Nangma’ thumaan tawh amau siangthosak in. Nangma’thu in thumaan hi.” (John 17:17).

Chicago khuapi sungah September zinghoih khat ahi hi. Michigan bualtui tungah ni hong taanphetleh, a gamla vaikuan dingte’n zong Kennedy leh Eisenhower lamliante tung mawtaw tam mahmah sungah paingeingai uh a, naupangte zong sanginnlam zuan ngeingai uh, tualaitak in a dahhuai mahmah lauhuaina khat Chicago khuamite sungah hong kipan hi. Mipite cinat hong kipan ngeingai uh a, pawlkhat bang Tylenol zatang a nekkhit uh sawtlo in bang sihlawhliang uhhi. Tua zatangte a ki etcian ciangin potassium cyanide akici sihtheihna gunamkhat tawh kituam cicitciat hi. Theihloh mikhat in tua zatang nakhel man hi. Tuni ciangdong a kua’n hih hiam cih kitheizo mahmah nailo hi.

Mangmuhna in “leitungmi khempeuh” in “Babylon’zu” dawnding uh cihi. Amaanlo upna leh thuhilhna in atawpna ah sihna bekmah hongtun ding hi. Bangbang hileh hih leitung pen kidalna zatui omlopi in hong ki pumnutsiat hilo a, hih khalam gu kidalna ding in vanmithumte thupuak omgige khin hi.

Tukal sungteng in, Babylon’ khemna bek hilo in, tua khemna hangin sihtheihna pan hong hotkhiatna ding Zeisu’ ngiimna tengzong kisinlai ding hihang.