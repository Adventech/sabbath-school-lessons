---
title:  Ngaihsutbeh ding
date:   02/06/2023
---

“Mangmuhna sunga alian Babylon in a tuamvilvel in, a lampialsa biakna teng aki pumkhatna limpua tuam hi. ‘Alian Babylon’ in Papacy, a lampialsa protestant pawlpite leh sikhabiakna cih thumteng ki pumkhatna’ min ahi hi. Tua Babylon kici kammal in amau’ kipawlna leh makaite hiphadiak a, nautangte tungah tuphalo zawsop hi. A nautangte ahih uhleh ‘tuitampi’ hilel uhhi” (Rev. 17:1, 15) —The SDA Bible Commentary, vol. 7, pp. 851, 852.

“Tua lampialna lianpi tungtawn in, kha sitheilo cih upna leh Sunday siangtho sakna tawh Satan in mipite khemin huaiding hi. Kha sitheilo cih upna in sikha biakna leh, Sunday siangthosakna in Rome bulphuhna kipsak ding hi” —EGWhite, The Great Controversy, p. 588.

Laisiangtholui sunga, Babylon gammite’ biakna sungah misisate’kha in munthupi penpanin pang uhhi. Babylon gam mite in kha sitheilo ci in upna kipmahmah nei uhhi. Sih peuh ciangin, kha kikholna leitung tunguh cihi. Kha nungta tawntung cihpen laisiangtho hilhna tawh kilehbulh hi. The Jewish Encyclopedia sungah zong kha sitheilo cih upna in khial hi cihi. “Pumpi a kisiat nungah kha omsuaklai hi cih upna pen, Laisiangtho in koimah ah hilhlo hi… Kha nungta tawntung cihpen Jew mite in Greek mitetawh kikhawlhna pan hongngah khakuh hi a, adiak in Plato’ upna hi a, Orphic leh Eleusinian kici tanglai Babylon upna tumdang khatpan ahi hi”— Kaufmann Kohler, The Jewish Encyclopedia, “Immortality of the Soul,” (1906). 

**Kikupding Dotnate**:

`Sihna tungtawn thumaan pen banghang in telcian ding thupi nasa hiam? Bang panin hong dalthei hiam? Banghang in hong lungmuangsak thei hiam?`

`Dawi hong khemna pawlkhat in kitelcian mahmah napi, pawlkhat kawi mahmah hi. A namnih mahin koibang in i pialthei tammaw?`