---
title:  'Babylon: Ni Biakna Phualpi'
date:   30/05/2023
---

Ni biakna pen Egypt, Assyria, Persia leh Babylon cihteng ah laang mahmah hi. James G. Frazer in The Worship of Nature acih alaibu gelhsung ah, “Tanglai Babylon ni biak kipat hunpen a kitheizo nawnlo hi” (—Volume 1, p. 529) cihi. Lamdang bang sakhuai liang a, laisiangtholui mite bangpen nibiakna in nakhim mahmah hi.

`Ezekiel 8:16 leh 2Kumpite 23:5, 11 simin. Israel leh Judah sung mahah nibiakpiakna tungtang kamsangte in bangci gelh hiam? (Rom. 1:25 enkak in)`

Kamsang Ezekiel, Daniel khanpihpa, in Pasian’mite in biakinnpi nungngat zawzen in ni suahnalam ngasa in omuh cih gen hi. Ni piangsakpa biakpiak ding sangsik in a ni mahmah bia pah uhhi. 

Mangmuhna 17 sungah, John in Babylon thukhun khat ahi, ni biakpiakna in, tuhun biakna kiholem hunin Christian pawlpi sungah honglut ding cihi. Kum zalom lina masalam in Constantine hong kikhelna in Roman kumpigam lungdamna lianpi piangsak hi. Constantine in nibiakna tawh kinakzop mahmah hi. Tangthupu Edward Gibbon in, “Ni pen leitung buppi in Constantine a kempa leh a makaihpa ci uhhi” (The History of the Decline and Fall of the Roman Empire, chapter 20) ci hi. AD 321 kumin Constantine in “Sunday law” kipsak masapen hi. Tua kipsakna lai in, “Ni zahtak piakna ni in, ukpite leh khuapi sunga om mipite khempeuh tawlnga in, nasepphual teng khak ding hi” (—Edict of Constantine, a.d. 321) cihi. Ama’ khutnuai mikhempeuh in Sunday tang ding cih thukhauh zong hisak tuanlo ahihhang, Roman mipi khempeuh lungsim sungah Sunday tannopna hong thahatsak hi.

Tualaipan kipan in kumpite leh pope-te in gam’thupiakna leh pawlpi makaite thukimna tawh, Sunday nibekmah biakpiakni in kipsak uh a, tuni ciangdong mah, Christian a tamzaw in zang ngeungau lai uhhi. Mipi a tawmzaw in thudang khat a upzawk uh ciangun, thuman thutak in bangmah hong hihloh zen mahmah hive aw.

`Na kimkot a Christian pawlpi tampitak in Sunday tanna laangsak mahmah cih enpha in. Satan’ zuauthu in bangzah kizeelbaih nasa hiam? Misite’ omzia tawh kisai in, eite’galdal in bangbek hiding hiam?`