---
title:  Thumanhna ading Hehpihna
date:   01/06/2023
---

Numei puan dupsan leh ausan silh, ganhing san tungtuang nu in, ama’ lenggahzu hawm kawikawi ahih manin, leitungbup in Babylon zuauthu kham uhhi. “Babylon lenggahzu” tawh kisai in EGWhite in “Tuazu in bang hiam? Ama’ zuau thute hi. Thukham lina a Sabbath thukham pen Sabbath dangkhatmah tawh khek in, Eden huansungah Satan in Eve a khemna kammal tengmah zangpha kik in kha sitheilo cihthu vive genin nei hi.” —Ellen G. White, Review and Herald, Dec. 6, 1892. Hih zuauthu in mi awntampi khemzo hi. Pasian in, siatna sungah zungkip takin a omom Ama’mite tungah hun nunung hanthotna piaden hi.

`Mang. 18:4, 5 simin. A puksa biakna sunga a omlai mi tampite Pasian in koibang in sam ngetngut hiam?`

I muhmuhsa genphapha leng, biakna sungmah ah a om Pasian’mi tampite in, laisiangtho hilhcianna khawng zuungawpgawp uhhi. Laisiangtho thumaan teltaktaklo uhhi. Pasian in itna tawh tangtak in hong sapna pen: “Keima’mite aw, amawh gamtatna ah kihelkha in, a gimthuakna thuak pih khading nahih manun hong paikhia un” (Mang. 18:4).

`1John 3:4 leh Rom. 14:23 simkak in. Laisiangtho in mawhna koibang in telkheh hiam?  Hih laisiangtho munte koibang in kituiton naci hiam?`

Mawhna pen Pasian’thukham palsatna hang ahi hi. Thukham thuman theihna ding zong a nungta Christ sungah upna hangbekmah ahi hi. Eite thanem, kitambaih leh a pukbaih mawhneite vive ihi uhhi. Upna tawh Christ i saanuh ciangun, a beisa teng hong sawpsiang in tu a ding hong thahatsak hi. “Ama’thu umin zuihtheihna ding hehpihna” (Rom. 1:5) hongpia ci hi. Vantung in Pasian’ thukham a manglo apawlpi mite hong zolna pen, upna tawh kalsuankik ding ahi hi. Sabbath a tang Adventist mite hong zolna zongpen, angkhualna leh thumanh ding hanciamna nusia in, eite mawhna thaman kisiatna panin hong honkhia, Christ hong hehpihna sungah upna tawh nuntak ding ahi hi. Israel mite in thukham tungah a cihtakna (Thuhilhkik. 4:6) in, leitung mite maiah eite’ cihtakna mah hiding a, Babylon sungpan mihingte i paikhiat pihtheihna ding lamlak zong ahi hi.