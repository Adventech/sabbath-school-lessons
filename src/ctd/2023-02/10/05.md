---
title:  Cihtak Ding Sapna
date:   31/05/2023
---

Mangmuhna 14 a vanmi nihna thupuak pen “Babylon cimhzo, cimhzo” ahi hi. Mangmuhna 17 ah zong, khalam Babylon limpua numei in, puan a dupsan leh ausan silh in, ganhingsan khat mah tuang a, ama’ lenggahzu hawmkawikawi in, leitungbup in mawhna khamsak cihi. Pawlpi leh gam ki pumkhat hi. Khialhna in gualzo hi. Dawite in khemna nalamdangte bawl uhhi. Leitung pen huntawp buaina sungah kilawnsuk hi.

Tua laitak mahin Pasian’mite ahihleh gensiat, simmawh, nenniam leh bawlsiat thuak uh a hihhang, Christ leh Khasiangtho’ thahatna tawh kiptak in ki-aapna tawh ding zo uhhi. Hell, leh gitlohna’ thahatna in Christ tungah cihtakna kuaitan zolo hi. Ama’ sungah ombit uhhi. Amah in “belhna leh thahatna, haksat hunin hong huhpahpahpa ahi hi” (Late 46:1).

Pasian in, hun nunung mite Ama’thu tungah citak dingin hongsam hi. Zeisu in zong “Na thutawh amauti siansuah in. Na thu in thuman hi” (John 17:17) ci in thungen hi. Mihing’ ngaihdan leh ngeina hilo, Pasian’thumaan in leitung tangthu sungah eite hong makaih ding Nitak Aksi ahi hi.

Dr. Edward T. Hiscox, Standard Manuel for Baptist Churches laikungpu’kammal in theih huai hi. 1893 kumin amah in, Sunday hong kipatkhiatna thu a hilh ciangin amau patau thei mahmah uhhi.
“Sunday in dawibiakna tawh hong kipan in, ni-pasian mintawh Christian sungah hong kituiphum citciat mahmah leh, a lampial pope in hong pomsuk ahih manin, Protestant nangawn in zong a siangtho ngeina in hong zang tamai uhhi”—Edward Hiscox, before a New York ministers’ conference, Nov. 13, 1893.

`Ezekiel 20:1–20 simin. Ezekiel’ deihna bulpi bang hi a, cihtak ding sapna ah Sabbath tawh koibangin kituak naci hiam?`

Ezekiel 20 in, dawibiakna teng nusiazaw in pasian ahilo “Egypt’milimte” munah Piangsak Pa hong biakpiak nading in hanthawn hi. Vanmi thumte thupuak sungah, Pasian mahin zong “Babylon kicimzo” ahih manin “Piangsakpa biakpiak” ding hong hanthawn hi. Sabbath tungah cihtakna mahmah in zong hun nunung a ding athupi mahmah khat hongsuak ding hi.

`Ezekiel 20:1–20 sungpan nangma ading bang pilna nangah thei hiam?? (1Cor. 10:11 etbeh in).`