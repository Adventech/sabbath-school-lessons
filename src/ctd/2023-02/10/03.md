---
title:  Sih Theihlohna Zuai Lui
date:   29/05/2023
---

`Mangmuhna 16:13, 14 leh 18:2, 23 simin. Sikha lam khemna bangpeuh namu hiam?`

“Daw’kua” cihkhawng “dawi’kha” cihkhawng “bumtawi aitawi” cihkhawng pen dawi nasepna vive a hihi. Hun nunung ciangin khemna lian nihte lakpan khat in “kha sitheilo” cih hipah hi (Ellen G. White, The Great Controversy, p. 588).

Tuni in tuate kimumu lel hi. Christiante mahmah in, kha sitheilo cih upna pen amau upna thukhunpi hipah ziau lel hi. Christian tampitak mahin, sihciangin gupngahte vankahto in, guplohte hell ah tuaksuk uh ci in umuh hi. Pasian’ nasem minthangpa Billy Graham a sihciangin, “vantung ah Zeisu tawh mangkhawmta” cihbang i zangei hiam? Tuabang thute pen pulpit tungpan, sangkhan sungpan leh sivuina lak khawngah kizamun mahmah hi.

`Thuhilhsia 9:5; Job 19:25–27; 1Thess. 4:16, 17; leh Mang. 14:13 simin. Sihkhit nuntakzia ding thu, kiciantel takin Pasian honghilh bang om a, koi tengah lam-etna i neithei ding hiam?`

Babylon zuauna khuam bulpi khat pen sihna’thu telkhialhna hi a, kha sitheilo upna bulphuhna ahih manun, sikhalam huzaap nading lampi a honsak ahi hi. Mi sisate in omzia namkhat peuhtawh eite hong hopihthei lai cih na-upkhakleh, Satan’ khemna simzawhloh omte pan koibang in kidal zothei ding nahi hiam? A sisa nanu, natano leh itlehngaih khatpeuh hiding na-up khat hong piangvat in hong hopihvat leh, hai up ding bangzah baih ding hiam? Tuabang omkhinzo a, omlai in nitawpni dong omlailai ding hilel hi. Eite’ gal kidalna ding pen, Laisiangtho sungah zungkha in mi sisate’thu, tua laisiangtho hilhna bangin lenkip ding hibek hi.

`Khangthak sikha’thu nomau’ ngeina sungah namuhkhak bang om hiam? Pasian’thu tungah kiptak in omna in banghangin eite kidalna hithei ding hiam?`