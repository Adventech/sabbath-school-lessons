---
title:  'Zeisu bek: Eite Palai'
date:   08/06/2023
---
   
`Mangmuhna 13:4, 5 simin. Hiteng ah sapi vangliatna bangpeuh ki pulak hiam?`

Mangmuhna sapi pen, dawibia Rome panin leitung buppi biakding in hong piangkhia a lampial vanglian biakna ahi hi. Mangmuhna 13:5 ah, zahkona vanglian ahi hi. Laisiangthothak in zahkona pen, Pasian tawh kikim kisakna hi cihi.

`Luka 5:18–26 leh John 10:33 simin. Zahkona namnih koici gen hiam?`

Makaite in Zeisu in zahko hi ci in mawhsak hi. Zeisu lampan, Amah in, Pasian piaksa mawh maisak theihna vang ngahkhin ahih manin, thumaanlo mawhsakna ahi hi. Tuapen Zeisu in Pasian mah ahihhang hi. Amahmah in Philip kiangah: “hih tanvei omkhawm khin napi, kei hong thei nailo nahi hiam? Kei ahong mukhinte in,

Pa amukhin ahih manin, banghang in ‘Pa honglak in hong cithei nahi hiam?” (John 14:9) cihi.

1Timothy 2:5 in zong, Pasian leh eite kikal ah mihing Zeisu Christ in palaipa cihi. A kikelki in, Roman pawlpi in, mawhneite leh Pasian kikal palaipa in siampipa hi cihi. Siampipa mahmah in mawhnei a, amahmah in palaipa kisam ahih manin, eite’ palaipa hitheilo hi. Zahkona cihpen mi khat in Pasian tawh kikim akisakna leh Pasian dinmun ah omna ahi hi. Roman pawlpi in, vangnei akisakna thunih anuai ah enin: “Pope pen lian in zahtakhuai mahmah a, mi mawkmawk hinawnlo ahih manin …hih leitung PASIAN ahi hi” cihi —Lucius Ferraris, “Papa,” article 2 in his Prompta Bibliotheca (1763), vol. 6, pp. 25–29.

Pope Leo 13 napa in kiphatsakna tawh: “Ko (pope te) in hih leitung ah Vanglian Pasian dinmun kalen uhhi” cihi. —The Great Encyclical Letters of Pope Leo XIII (New York: Benziger, 1903), p. 193.
   
Hih kammalte tungtawn in “anti- langdo” cih kammal “anti-Christ; Christ langdopa” acih pen in, “langdo” kinken zong hikhollo in “mun-suan” peuhzong hithei cih zong hong tellahna ahi hi. Tua hi a “anti-Christ” cihpen “Christ’dunmun ah” cihzong hithei veve hi. Zahkona vive mah ahi hi.