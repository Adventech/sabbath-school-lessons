---
title:  Tuuno a Zui Mite
date:   07/06/2023
---

`Mangmuhna 13:1, 2. Sapi koipan hongpai a, kua in vangliatna pia hiam?`

Mangmuhna 13 sunga sapi masa in vangliatna, tokhom leh thuneihna lianpipen gulpi tungpan in ngah hi. Mangmuhna 12:9 leh 20:2 in, gulpi pen Satan hi cihi. Satan pen galpilpa hi a, leitung vangliatna zangin nasem hi. Mangmuhna 12:3-5 in “gulpi”- dawigilo – in “Ta pasal” a suahphet in susianuam cihi. Hih “Ta pasal” pen “Pasian in Ama’ tokhom tungah lato” cihi. Tuapa pen Christ ahi hi. Tano Christ a suksiat nopman in, Satan in Rome kumpi Herod zangin nakpi takin nasem hi. Zeisu’ ninunung ciangin, Roman gam khawk ukpa Pilate in Christ pen sihdaan pia a, Rome mithatpa in singlamteh tungah khaisak in, Rome galkap khatmah in teitawh sun in, Rome galkapte in ahan cingsak hi. mangmuhna 13:2 sungah, gulpi, Satan in Rome dawibia kumpi tawh nasem a, ama’ tokhom leh ukzawhna aana pen, hih sapi apia hi.  

“Tua gulpi in, Satan limpuasak masaphot ahihtei hang, anihna ah Rome kumpigam aiawh hileuleu hi. Roman Ukpigam a zomto vangliatna, gulpi tungpan ‘vangliatna, tokhom leh ukzawhna angah’ pen papal Rome ahihlam kician mahmah hi” —The SDA Bible Commentary, vol. 7, p. 817. Tangthupu A. C. Flick in, “Rome gam a kisiatgawp napan, lungsim gamlianpi ‘Roman pawlpi’ hong piangkhia hi” cihi. —A. C. Flick, The Rise of the Medieval Church (1900) p. 150 as quoted in The SDA Bible Commentary, vol. 7, page 817.

`Mangmuhna 13:3 leh 14:4 sung tengah, a kitukalh bangpeuh namukha hiam?`

A kitukalh thu pen “leitungbup” in sapi zui uh a, Pasian in “Tuuno a zui mihing” nei cihi. Munkhat peuhpeuh pan pangding hihang a, Zeisu ading maw, Zeisu langpang ding maw! Lai omna, munlai cih peuhmah omtheilo hi. Zeisu tungah kiptak in kipiakna ahih keileh, alang lamah pangding hilel hi.

`“Keima’ min hangin note hong ki mudah ding hi. A tawpdong in a thuakzote in hotkhiat ngah ding uhhi” (Mate 10:22). A tawpdong a thuakzo dingin na kigingkhin hiam?`