---
title:  Vawhbang in Aat
date:   06/06/2023
---

Sapi ciaptehna genkholna pen biakpiakna ah lampialna hi a, neihlam khawsakzia khaktan (pD;yGm;a&;ydwfpdkY) na, bawlsiatna leh sihdaan cihding himai hi. Hong thapia khat ahihna zong lungluthuai mahmah zel hi. Hun siatpen laitak in zong, “Pasian’ thukham kemcing in Zeisu’ upna anei mite” (Mang. 14:12) Pasian in thapia in kipsaklai ding hi. Tua thukham acihcih teng lakah, alina, nisagih Sabbath ni kihel hi.   

Mangmuhna 13 sunga sapi genkholna in, Pasian langdona ah asiapenpen, a sangpenpen ahi hi. Ahihdan kipatna pen khemna hipah malam hi. Mangmuhna 13 sungah, mailam hunin gilopa in sapi icihcih biakna-gam kikop vangliatna tawh zawhthawhna zang ding cihi.

Biakna bawlsiatna zong thuthak hi khollo hi. Pasian thupiakna tawh biakpiakna abawlpa Abel pen Cain in a thahna pan hong kipan ahi hi (Pian. 4:1–8). Kum zalom khatna pan kipan in bawlsiatna omtoto ding cih Zeisu in hong genkhol khinzo hi. “Note hong that tekhawng pen Pasian nasem in a kingaihsut hun hong tungding” (John 16:2; Mate 10:22; 1Pet. 4:12) cihi.

Sapi ciaptehna genkholna pen pasian manlo tawh kizopna nunungpen hiding hi. A beisa bawlsiatna mahbang in, mi khempeuh upna namkhat umsak ding uh a, biakna namkhat bek kipsak ding uhhi.

`Mang. 13:15–17 simin. Hun nunung Pasian mite in bang haksatna masuan uh hiam?`

Genkholna in bawlsiatna pen sumlehpai ciangtanna tawh kipan ding ci hi. “Ciaptehna” a neilo peuhmah “zuaktheilo leitheilo” cihi. Tua hun ciangin, mi tampite in lelhna pia ding uhhi. Thunial mipeuhmah sihdaan bang hiliangphial ding hi.

Hun nunung haksatna hongtun ciangin Christiante in sapi ciamtehna tawh kiholem in a sangthei dingin dawi gilo in hongbawl ding hi. Tua hong tungding haksat hun kantan zawhna dingin Pasian hong itna in hong thahatsak ding hi.

`Galati 6:7–9 simin. Hun nunung thupiang ding sungah a kigelh kholloh hang, a thukhunpi in sapi ciamtehna tawh koibang in zattaak a, koibang in dingkip thei ding ihi hiam?`