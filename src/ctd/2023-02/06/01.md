---
title:  Ama’ Thukhen Hun
date:   29/04/2023
---

### Tukalsung Simding 
Daniel 8; 9; Ezra 7; Mate 3:13–17; Rom. 5:6–9; Maku 15:38; Siam. 16:16.

> <p>Kamngah</p>
> “Tuhun pen banghun hitacih thei nahih manun, khuaphawk in nakhanlawh dinguh hun hita hi; i thu upcillai sangin hong hotkhiat ding hun anaizaw hi. Zan khuamial beidektak in sun khuavak hong tungdektak ta hi” (Rom. 13:11, 12).

Kum beisa khatlai in, National Geographic magazine bu in USA gam Yellowstone National park acihna ah meikaang cihthu pulak hi. Tua mei amihkhit teh, gamsing kemte in mual tungah haksapi in vakkawikawi uhin meikaang zah ciamtehna bawl uhhi. Tuate lakpan khat in singbul geikhat ah vasa khat kaangtum in vutvai suak amu hi. Tua a lipkhaphuai in alungsim nalua ahih manin tua vasa pen ciangkang khat tawh thaikhia hi.

Tuabang in a thaikhiat ciangin, vasapi khanuai panin vasano thum hong dawkkhia uhhi. Itna kidim anu in tua kaangmei sungmah ah a tanote pen singbul beelin akhanuai ah seelcip hi. Amahguak suakta takin lengkhia vingveng thei hinapi, tua cihlo in a tanote don hi. Christ sungah bittakin a-om thu ummite tawh kibang si e!

Pasian’ thukhenna meikuang in Calvary ah amau tungah kuang hauhau hinapi, Christ’ khanuai ah a-om khempeuh in bitna ngah uhhi. Singlamteh tungah Christ pen mawhneipa bang in thu a kikhen manin, eite in vantung kumpigam midikte ci in thu hong khen hi. Amah mawhneimi bang in thu kikhen ahih manin eite pen suksiatna meikuang tawh tawntung siatna’ng panin suahtakna i ngahthei hi.