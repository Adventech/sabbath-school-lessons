---
title:  Messiah Kilakhia “Cut Off”
date:   03/05/2023
---

Gabriel in, hih kum 490 genkholna pen Daniel leh Jew mite ading thupilua mahmah ding ci in hongpan a – Jerusalem lamkikna ding thupiakna ahi hi. Ezra 7 sungah, Jerusalem tawh kisai in thupiak tampi omneunau taleh, 457 b.c. kum a Jew mite’n amau gamah ciahkikthei ding cihbek hilo, amau’biakna zong suakta takin phutkik thei ding ciliang hi (Ezra 7:13, 27).

457 b.c. kum a Artaxerxes’ thupiak hunpen khuakhaltung hi cihi. Daniel cihna ah hih thupiak pen 457 b.c. kumpan Messiah ciangdong kal 69 pha a, kum 483 pha hi. 457 b.c. pan kipan in, tangthu sungah mainawt leng AD 27 kitungto hi.

Messiah khiatna in “sathau kinilhpa” hi. AD 27 kumin, Zeisu Christ, Messiah kituiphum hi (Mate 3:13–17). Christ aki tuiphum ding hun, Zeisu in kumthum leh alangsung a nasep ding hunpen, tuamapek kum zatampi lai in Daniel in genkhol khinzo hi.

`Rom. 5:6–9 leh Daniel 9:26 simin. Bang thumaanlian honglak hiam?`

“Kal sawmguk lehnih khit ciangin, Ama ading hilopi in Messiah kilakhia ding” (Dan. 9:26) hi. Messiah “kilakhia” ahihke’h kikhai ding hi. Hihmun ah “Ama ading hilo” cilai hi. Ama’ ading hilo acihteh Calvary singlamteh pen ei ading cihna hi a, Paul in zong: “eite mawhnei i hihlaitak in eita ading in Christ hongsi ahih manin, Pasian in eite hong itmahmahna thu hong lakkhin hi” (Rom. 5:8).

Daniel 9:7 sungah, kalkhat a laizang, a nunungpen kum sagih ah, Christ in “sagawh biak piakna leh biakpiakna khawlsak ding” cihi. Kal sawmsagihna a laizangah a.d. 31 kumin Christ in singlamteh tungah Ama’sisan tawh tawntung thuciamna kipsak ding a, sagawh biakpiakna pawl khat genkholna ahi peuhmah khawlta ding hi.

Genkholna in Christ, Messiah pen kikhai ding a, tua in sagawh biakpiakna thupi khempeuh khawlsak ding acihpen a.d. 31 kum in tangtung hi. Hih genkholna khempeuh in a malmal in picing diudeu hi. Paisan pawi ah, siampilian in Paisan tuuno a gawh laitak mahin Christ mah eite ading in hong kigo hi.

`Atunga kigelhteng lungngai kawm inla, Maku 15:38 leh Mate 3:15, 16 simin. Hih mun teng in koibang in Daniel 9:24–27 hong telcian saktuam hiam?`