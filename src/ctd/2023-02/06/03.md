---
title:  Ni 2,300 leh Beina Hun
date:   01/05/2023
---

`Daniel 8:17, 19 leh 26 simin. Vanmi in Daniel 8 leh Ni 2,300 pen bang hunteng hi ci a, banghang in telhuai in thupi mahmah thei ding hiam?`

Pawlkhat in Ni 2300 pen ani mahmah ci uhhi. Antiochus Epiphanes (216 b.c.–164 b.c.), akici Seleucid hun galkap mangpa hi, peuhci uh a, tuapa in zong Jerusalem hongsim in Jew biakiin susia ngeipet ahihhang, Ni 2300 cingzolo hi. Hibang a letkhiatna pen vantungmi in “hunbeina lam” acihpen tawh tua upna kikelki linlian hi. Antiochus in hunbei dong nungta peuhmah lo hi.

Daniel 8 sungah, Gabriel in Ni 2300 genkholna letkhiat hong kipan hi. Tua tuutal penbel Media-Persia hi cipah a, keltal ahihleh Greece hi (Dan. 8:20, 21) cipah hi. A zom a kiineu pen, min avawhpah lianloh hang, Rome mahin hong zuisukpah hi (Dan. 8:9, 23, 24). Tualaipan biakna leh gamthu hong helsuk in, amah in “biakna maan pen leilakah paaikhia” (Dan. 8:10–12, 25) a, vantungah Christ’ nasepna khawng subuai hi (Dan. 8:10–12) cihi. Daniel 8:14 sunga van biakinn siansuahna pen, tua chapter bupah thubulpi hi a, Pasian vangliatna abuluh nuam leitung biakna thahatna khempeuh tungah Pasian mahin a dawnkikna ahihi. Pasian in mawhnavai a siansuahna khat zong hilai hi.

Gabriel in hongpai ding hungeelna Pasian’genkholna hilhcian nuam hi. Daniel 8 ah, ni 2300 mangmuhna pen Daniel in telzo mahmahlo (Dan. 8:27) ci hi. A masalam a tuutal, keltal leh kiineu cihte pen hilhcian khin a, tua vanglian masa tegel min lopah lian hi (Dan. 8:20, 21). Ahih hang biakinn kisiansuah nading pen hilhcian hetlo citciat hi.
  
Daniel 8 ah hong kilang vanmi Gabriel mah, Daniel 9 ah hong kilang leuleu in: “Pasian tungah thumding nakipat laitak in Amah in ahong zazo hi. Pasian in nang hong it ahih manin, tua thu a gending in kahong pai hi. Tu in, tua mangmuhna thu kahong hilhtel laitakin ciamteh in” (Dan. 9:23) aci hi. Bang mangmu hiam? Zingciang in ni 2300 mangmuhna kisin ding hang a, amasa a tegel mahtawh akizom, Daniel kiangah hilhcianlo in apiak mangmuhna ahi hi.

`Gabriel in Daniel pen “hong ki itmahmah” cihi. Vantung leh leitung bangzah in kinai takin kizom cih honghilh naci hiam? `