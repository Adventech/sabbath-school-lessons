---
title:  Vanmi in Daniel Hilhcian
date:   02/05/2023
---

`Daniel 9:23 simin. Vanmi in Daniel tungah bang khiatna kician pia hiam? Daniel 8:14 sunga biakinn siansuahna khiatna telcian ding banghang in thupi thei hiam?`

Vanmi inbel Daniel kiangah “tuathu ciamteh inla, mangmuhna telcian in” (Dan. 9:23) cihi. Bang tuathu hi a bang mang hiam? Daniel 9 sungah mangmuhna dang omtuanlo ahih manin, Gabriel in Daniel 8 sunga Daniel in a telzawhloh – Ni 2300 mangmuhna mah hiding hi.

`Gabriel in Daniel 9:24–27 ah zomsuak hi. Zeisu’ nasepna sungah koipen gennuam hiam?`

Hih genkholna a masalam tengpen Pasian’mi Jew mite acihna hi. “Na mite ading in kal sawmsagih kisehzo hi” - Jew mite acihna hi (Dan. 9:24). Laisiangtho genkholna ah, genkholna nikhat pen ataktak kum-khat tawh kikimsak hi (Ezek. 4:6, Num. 14:34). Daniel leh Mamngmuhna laibu sungah limpua honkhat om a, tuate zongpen, hun genkholna limpua vive hi uhhi. Genkholna ah Ni-kum thukhun akizat ciangin, Daniel’ genkholna teng khempeuh pen, ahuntawh hong kituak linlian uh hi (zingciang sinna ah). Tua Ni-kum thukhun zangleng, kal 70 pen Ni 490 hongpha hi. Genkholna nikhat in kumkhat hileh Ni 490 pen kum 490 hongpha hi. 

Gabriel in Daniel kiangah kum 490 pen “kilakhia” cihi (Hebrew pau chathak pen kiseh khawng in kilet hi). Koipan kilakhia maw? Hiteng ah genkhiolna hong kipiasa om hi: Daniel 8:14 sungah Ni 2300 hi. Hih kum 490, hun genkholna in Daniel 8:14 sunga hun genkholna tawh hong kituaklian a, Daniel 8 sungmah ah a khiatna aki hilhtel nailo penmah ahi hi. Gabriel mahin hih genkholna Daniel in a telzawhloh Ni 2300  pen a hilhtel dingin hongpai ahi hi.