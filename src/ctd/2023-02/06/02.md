---
title:  Biakinnpi Siansuahna
date:   30/04/2023
---

I theihteksa mahbang in Christ hongpaima in thukhenna om-masa ding hi. Vanmi inzong aw ngaihmahmah tawh “Ama’ thukhen hun hongtung ta hi” (Mang. 14:7) ci in kiko hi. Daniel laibu in ahihleh tua thukhenna a kipathun hong pulak hi.

`Daniel 8:14 simin. Biakinnpi siansuah ding thu Daniel in koibang in gen hiam?`

Jew mimal peuhmah in leitung biakbuk siansuahna a khiatna theitel mahmah uhhi. Tuapen Mawhphelna Ni, Thukhen Ni in kibawl hi. Daniel in zong biakinn siansuahna thu pen telcian mah mah ahihteei hang, ni 2300 vaipen lungmang mahmah hi.

`Daniel 8:27 leh Daniel 9:21, 22 simin. Daniel’ in Ni 2300 thu koici dawn a, Pasian in zong koibang in dawngkik hiam?`

Daniel 8 tawpna lamah, Daniel in thanem takin “ka mangmuhna theizolo kahih manin, cih nading thei mello in daptakin ka om hi” (Dan. 8:27) cihi. Tuapen Ni 2300 mangmuhna hi a, (a mangmuhna dangteng bel Daniel 8:19–22 ah kitelkheh khin hi). Daniel 9 sungah, vanmi Gabriel in tua 2300 genkholna hilhcian dingin hong tuaksuk hi. “Daniel aw, hilhkholna thu atheisak dingin hongpai kahihi” (Dan. 9:22) cihi.

Daniel’ thungetna tengpen ama’ lam-etzah sangin zaizaw in Gabriel in a dawn ciangin Daniel in lamdang samahmah liang hi. Vanmi Gabriel in Daniel kiangah hunluanzia teng sutsuk dikdek in, Messiah hong paiding thumaan teng hilhsuk a, Ama’ nasep kipat ding leh asih ding thute in, Daniel 8 sunga biakinn siansuahna tawh kizom ahihna hilhcian hi. Thudangkhat panin, Christ’ sihna leh a thukhenna in kikhentheilo in akizom ahi uhhi.

`Daniel 9:24–27 sungah a pulak bangin Zeisu sihna in Daniel 8:14 tawh kizompha mahmah kawmin, banghang in thupi thei hiam? Hih kizopna tengin bang thumaan hong hilh hiam?`