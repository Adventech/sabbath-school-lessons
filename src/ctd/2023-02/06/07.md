---
title:  Ngaihsutbeh ding
date:   05/05/2023
---

Hihteng ah Daniel 9:24–27 a kal 70 genkholna a theih olpen ding in,

Amasa, kal 70 (Dan. 9:24).

Azom, Kal 70 sungpan kal 7 leh kal 62, or kal 69 (Dan. 9:25)

Tuakhit ciang kalnunung, a kal sawmsagihna (Dan. 9:27).

A nunungpen ah, kal nunung phelnih kisuah — “a kal laizangah” (Dan. 9:27) - kum thum leh alangta in kiphelkhia.

Kal sawmsagih hi a, kal sawmguk sagih leh kalkhat kigawm hi. Tua kalkhat pen, alangtuak khennih in kikhen hi. A kipatna ah 457. B.C, koih inla gawmto lecin 1844 kum dong huamto ziau lel hi.

Ni 2300 thu kikupna peuhmah ah, Daniel 8 in tua 2300 kipat hun gen hetlo hi. “Ni tulnih leh zathum a cinciang in; biakinn kisiansuah ding hi” (Dan. 8:14) cihi. Ni tulnihleh zathum cihpen cik in kipan hiam? Daniel’ mangmuh hun “kumpi Belshazzar maan kumthumna” (Dan. 8:1) pan kipan lomaw leh?

Hitheilo hi. Daniel 8 ah mangmuhna in Babylon huamlo hi. Media-Persia, Greece, Rome pan “hun beidong” ahi hi. Banghang in biakinn siansuah ding ni pen Babylon huamsaklo hiding hiam? Tua hunpi kipatni pen a mangmuhna sungmah ah, Media Persia kipat hunpan “hun beidong” mah cisuk pah hi. Hun saupi khatmah ahihi. A kipatna Daniel 9 sungah hong gen hi.

**Kikupding Dotnate**:

`Lungdamthu leh thukhenna a kizopzia, hih phelnih sungah omkhawm hitaleh genkholna khatmah ahi hi. Banghang in tuagel kizopna zong ei ading lungdamthu mah hithei hiam? Mi tampi in thukhenna akihtak mahmah uhpen hih kizopna in koibang in noptuam hong piathei hiam?`

`Daniel 9:26 sunga Messiah kilakhia ahihhang “Ama’ ading hilo” acihpen lungngai in. Bangthu a gengen hiam? Kua ading banghang in kilakhia (kithat) hiam?`

`Siampi. 16:16 leh 23:26-29 simin. Biakinn siansuahna hangthu (Siam. 16:16) kikum unla, tuahun ciangin a mite banghih ding cih kikum un (Siam. 23:26–29).  Hih tengah bang a kizopna bang om a, tuhun eite a ding bang khiatna nei hiam?`