---
title:  Buaina a Kici Khuapi
date:   20/05/2023
---

### Tuakalsung Simding
Mang. 17:1, 2, 15; 18:1–4; 17:4–6; Mate 16:18; Jer. 50:33–38; Late 115:4–8.

> <p>Kamngah</p>
> “Amaute in Tuuno a simding uhhi. Ahi zongin Tuuno in topate’ Topa, kumpite’ Kumpi ahih manin, Amah leh Ama’sap ateel citak in Amah azuite in tua kumpi sawmte a zogawp ding uhhi” Mang. 17:14.

Kidona lianpipen Mangmuhna sungah numeinih tawh lim kipuasak a: khatin Ni silh in (Mang. 12); adang khat in puansan silh hi (Mang. 17).

Christ’ minthanna sungah Ni asilh numei pen Mangmuhna 12 sungah kigelh hi. Tuanu in ama’ lamngaihpa Zeisu tungah citak hi. Upna diklo sungah amah kinintawm saklo hi. Laisiangtho sung tawntung ah numei siangtho khatin Zeisu’mo or pawlpi maan’lim puaden hi. Jeremiah 6:2 ah zong “A melhoih a ngeekdikdek Zion tanu” cihi. Kamsangpa in numei citak pen “Zion tanu” ci in Pasian’ mitepen tuabangin minvawh hi (Ephet 5:25–32; Hosea 2:20).

Laisiangtho in biakna cihtak lohna peuhmah angzuak leh zualzang cihi (James 4:4). Israel mite in acihtakloh uhciangun, Ezekiel in “a pasal itzawlo in gamdang mitetawh mawhna abawl numei tawh nakibang hi” (Eze. 16:32) ci in na kahtam hi.

Tukal sinna sungah, Mangmuhna sunga numeinih tawh teci ilak dinguh a, a thukzaw in ci leng thumaan leh thukhial cihna ahi uhhi.