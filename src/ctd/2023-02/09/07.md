---
title:  Ngaihsutbeh ding
date:   26/05/2023
---

“Mangmuhna 14 thupuak, Babylon puk acihpen, khatveilai in a siangtho biakna in akihhuai biakna hongsuak cihna ahi hi. Hih thupuak in thukhenna tawh hong vauna mah bang in, hun nunung ciang hipan ding ahih manin; abeisa kumzalom tampilai in a puksa Roman pawlpi bek kingawh theilo hi.” —Ellen G. White, The Great Controversy, p. 383.

Daniel 3 sunga, Hebrew tangval thumteng, “kumpi Nebuchadnezzar koih kham milim nabia ding uhhi” (Dan. 3:5) ci in sawl hi. Tanglai Babylon in – hun nunung ciangin, khalam Babylon mahin, thumaanlo “milim” hong biasak dingcih limpuakna leh lahna ahi hi (Mangmuhna 13:15; 14:9, 11; 16:2; 19:20; 20:4).

Hebrew tangval thumte’n a palsat dinguh thukham nihna (Paikhiatna 20:4, 5), pen a dang vangliatna khatmah in tua thukham nihna mah mundang khatpan mah in hang vaihawm teitei ding a, tuapen (Dan. 7:25) sungah “hunleh thukham khelsawm ding” acih bangin thumaanlo takin hih ding hi.

Thukham dangkhat mah thumaanlo takin koibangin kikhel hiam? Thukham lina in, biakpiakna khempeuh’ a laigil hi a, “vantungte, leitung, tuipi, tuinak leh a sungah om khempeuh apiangsak a, nisagihni a tawlnga Pa biakna piading maw (Pai. 20:11; Mang. 14:7), ahih keileh, sapi leh ama’ milim biakna piading maw cih teelna ah bulphuhpi ding ahi hi.

**Kikupding Dotnate**:

`Babel Tau leh khangthak khalam Babylon kizopna bang om hiam? A kibatna bangteng om hiam?`

`Hih ngaihdan nihte nakoici khaikhin thei diam? Zeisu in a pawlpi thuneihna pia hi. Ahihhang khalam makaite khutsungah biakpiakna pumkoih ding lauhuai icihsa ahi hi. Pawlpi thuneihna koibang ciangtanh om hiam?`

`Babylon’ mawhna namkhat ahi milim biakpiakna in, milim’ maiah kunziau bek hilo cih koibangin telcianthei ding ihi hiam?  Protestant te nangawn tua milim biakpiakna sungah koibangin pukthei ding ihi hiam?`