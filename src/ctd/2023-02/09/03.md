---
title:  Hehna Lenggah Zu
date:   22/05/2023
---

`Mangmuhna 17:1, 2, 15 leh 18:1–4 simin. Babylon’ huzaap bangzah kizeel hiam?`

Tua apuksa pawlpi in leitung gamtampi phazo in ama’ khemna leitung bupmah kizeelsak hi. Lungdamthu pen gam khempeuh, nam khempeuh, pau khempeuh leh mihing khempeuh tungah a kizeel ding pen Satan in haza mahmah ahih manin, Amah in “leitung mihing khempeuh” (Mang. 14:6; Mate 24:14; Mang. 17:2) a khemtheihzah in hanciam in khem hi cihi.

Mangmuhna 17:2 in, athuthuk Babylon alian in leitung kumpite tawh “paktat gamta” khin hi ci in tangko hi. Bang paktatna hiam? Thukham palsat in kipawlna ahi hi. A puksa pawlpi in, kumpi’gamtawh kipawlna nei hi. Pawlpimaan taktak ahihleh, pawlpi in Zeisu Christ tawh kipawl hi. Apuk pawlpi in gammakaite leh amau ukna aana vangliatna zong uhhi. Gam in amau thute thapiasak uhhi. Zeisu kiangpan tha a lakding sangsik in, kumpigam’ thapiakna zong zawsop hi. 
 

Mangmuhna 17:2 inbel a tangthu paizia zomsuak in: “Leitungmi khempeuh in ama’ paktat-na lenggahzu dawnuh in kham uhhi” cihi. Lenggahzu siangtho ciimsilsel pen laisiangthothak in, eite hong hotkhiatna dingin singlamteh tungah akibua Christ sisan limpuasak hi (Mate 26:27–29). Luka 22;20 ah Zeisu in, “hihhai in thuciamna thak Keima’sisan” naci hi. Tua a siangtho lungdamthu lenggahzu a kisiatsakna pen, Pasian’kammalte pen biakna makaite thuhilhna tawh a khekuh ciangun, tua in “Babylon’zu” (Mate 15:9) hongsuak hi.  

Phawkding thu, Pasian in Amite Babylon sungpan hong samkhia hi. Cihnopna ah, ngeina bangzahta in a kisia in, kizeelpha mahmah phial hitaleh zong, hunkhat teitei ciangin, acitak Ama’mite “kamite” (Mang. 18:4) Ama’cihdan takin omveve ding hi. Tua siatna sungpan mahin Pasian in amaute asapkhiat hun omteitei ding a, tua “dawikua” leh “kha gilote omna, akihhuai a muhdahhuai vasa namkim omna” (Mang. 18:2) a kisiat hun tungding cihi.

`Vanmite thupuak a tangkote pen Pasian in “kamite” Babylon sungpan samkhia acihtheihna dingin bangthu nei uhhiam?`