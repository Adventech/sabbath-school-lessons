---
title:  A Kikelki Thu Nih
date:   21/05/2023
---

`Mangmuhna 12:17 leh 17:14 simin. Pasian’ pawlpi koibang in honglak a, Satan in koibang in dokik hiam?`

Kum zalom tampi sungmah, Pasian in Ama’tungah a citak mi nanei tawntung hi. Mang. 12:17 in a citak mite’n “Pasian’ thukhamna zui” ci a, Mang. 17:14 in zong “saptuam, teeltuam leh a citakte” cihi.

`Mangmuhna 14:8 leh 17:1, 2 simin. Vanmi in bangthu phamawh tangko a, Babylon in zong tuathu langpang in bang tangko zel hiam?`

John in Mangmuhna laibupen kumzalom masa tawplam ah gelh hi. Tualai in tanglaipek a Babylon khuapi pen lei vumsalpi bek in om hi. John in a Mangmuhna laibu a gelhlaitak in, Babylon khuapi pen a kisuksiatna kum zatampi phakhinta hi.

Mangmuhna in tanglai Babylon khuapi pen hun nunung ading lim leh liim puasak hi. Mang muhna genkholna sungah, Babylon in, laisiangtho luihun mahbang in biakna maanlo lim puasak hi. Tanglai Babylon a makaihna thukhun mahin tulai khang Babylon hong piankhiatna zungmah a hihi. 

Mangmuhna 17:1-6 ah, puan a dupsan leh a-ausan asilh numeikhat in zangkuam khatah om cihi. Tua numei in sapi sandup khat tuang cihi. Laisiangtho in tuanumei pen angzuaknu cihi. Tua nu in ama’ lawmngaih Zeisu Christ nusia khin cihi. Hihteng ah John in, leitung buppi a huzaapzo a citaklo biakna khat honglak hi. A kammal zatte enlecin: “hih vangliatna in leitung kumpite tawh a paktat gamtatna gamta uh a, leitung mite in tua paktatna-zu dawn in kham uhhi” (Mang. 17:2) cihi. Zu kham maw? Laisiangtho sungah a lehbulh vive leh numei pasal paktatna maw? Amaanlo kihilhna, upna leh gamtatna a cihnopna ahi hi.

`Makaite leh nautangte akibang in, tuathu lehpai in khimkhin zo cihi. Eite galmuanna khatbek in bang ahi hiam? Ephet 6:10–18.`