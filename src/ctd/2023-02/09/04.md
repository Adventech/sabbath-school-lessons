---
title:  Thuthuk, Alian Babylon
date:   23/05/2023
---

`Mangmuhna 17:4–6. Hihmunte in hih gitlohna ngeina tawh kisai bangteng gen hiam?`

Sinnasa sungah Mangmuhna 17 in a lampial biakna in laisiangtholui Babylon upna icihcih pen Christian upna sungah hong lutpih hi.

“Babylon’ omzia telcian theihna ding zongnuam leng, ama’thu akiciapteh masak penna mun Piancil laibu mah etkik kulding hi. Tuhun in Iraq gam icihcihna mun, Mesopotamia gam khanglam Babylonia acihna mun Shinar zaangkuam pan in hong kipan hi. Tua munah Babel Tau kilam a, mihing in amau kicing akisakna, amau kidop tawmna, Pasian kiangpan suahtakna a lakna uh ahi hi (Pian. 11:1-4). “—Ángel Manuel Rodríguez, laigelh “The Closing of the Cosmic Conflict: Role of the Three Angels’ Messages,” p. 43.

Babel Tau, tanglai Babylon khuamun pen Pasian kammal tangtak in langdona in kilam ahi hi. Babel alamte in hih mualsuangpi pen amau’minthanna dingin alamuh hi a, Pasian in amau’kam tawkbuaisak hi. Piancil laibu in “Tua hi a, ama’min Babel kici a, tua munpan in leitung khempeuh kampau pen Topa in kitukalhsak hi” (Pian. 11:9).

Ama’ ngeina in naksiatlua lawmlawm ahih manin “misiangthote leh Zeisu sungah sihna thuakte sisan dawnuh in kham uhhi” (Mang. 17:6) – Babylon akisiatzia hong tellahna ahi hi (Isa. 49:26).
Tua mahbangin, khalam Babylon in zong mihing thuhilhna tungah kinga biakna nei a, mihing’ deihna leh mihing’ ngeina in a zawppih upna ahi hi. Mihing’ phuahtawm biakna hi a, atei mahmah biakna makaite vive hinapi in, Zeisu in Ama’ lungdamthu, ngongtatna kihello Ama’ itna tungah aphuhsa Ama’pawlpi langdona in hong dingkhia ahi hi.

Mangmuhna laibu mahmah in biakna namnih pulak hi. Amasa in Zeisu muangin Ama’ Thu tungah ding hi. Anihna in mihing ukzawhna leh biakna makaite’ suahtakna tungah dingsak uhhi. Khat in Christ bulphuh upna, Christ’ hehpihna, biakpiakna leh hotkhiatna ding mawhsawpna a muang hi. Adangkhat in, Christ hotkhiatna munah mihing bawltawm upna teng lutsak in, pawlpi’ ngeina tungah suakta takin ding uhhi.

`Pasian muanglo zaw in eimah kimuanzawk ding abaih mahmah upna ahi Babylon in pilvang takin hong khimna panin eileh eimah koibang in kidalzo thei ding hiam?`