---
title:  Satan’ Galdona
date:   27/03/2023
---

A kipatcil limin Satan in (Mang. 12:4, 5) Christ suksiatna’ng lam zongpah mahleh, picin zo ngeilo hi. Christ a suahlai in, Herod’ ngiimna kawi tengpen, vanmikhat in Joseph leh Mary kiangah vahilh ahih manin, Egypt ah galtai pah uhhi. Zeisu mahmah in zong, gamlaka Satan’ zolna teng khempeuh pen “laisiangtho in ci” ci in Pasian’ kammal mahtawh gal kidal in maingat lel hi. Singlamteh tungah hong sihna zong, mawhna thaman panin hong hotkhiatna hong itna lian hong lahna ahi hi. A thawhkikna tawh, anungta Siampi Lianpa in, mawhna thahatna pan in hong suahtak hi.

**Mang. 12:4–6, 9; Ephet 5:25–27, 32; leh Late 2:7–9 sim inla anuai a teng let in**:

`Gulpi`

`Numei`

`Tapasal`

`Siik Ciang`

Laisiangtho sungah ciang pen ukzawhna lim ahi hi. Siik Ciang acihteh kuaihtan zawhloh, vanglian, leh suksiat zawhloh ukna limpua ahi hi. Zeisu in zong eima phutkhak zia-etna tengmah naphukha hinapi gualzopa hong tangzaw hi. Dawi in guallel galpa hongtang hi. Christ in Ama’ nuntakna, sihna leh thawhkikna tawh hong gualzo zawsop hi. Zeisu in Calvary singlamteh panin dawigilo tungah hong gualzawh manin, eite’n zong gualzote ihithei ding uhhi. Satan tungah Christ’ gualzawhna pen a picingsa hinapi, Christ leh Satan kikal ah kidonalian in tawpnailo hi. 

Bangbang ahizong in, Christ hong hihsak khempeuh tengpen, upna tawh i sang a, mawhna leiba khempeuh zong hong kimaisak zo hi. Christ’ dikna in hong tuam manin Pasian’ maiah a siangtho in kiding hi. Paul in “Christ tawh kiptakin kipawlkhin kahih manin thukham zuihna tawh a kingahthei keima hanciamna tawh dikna ngahna cihte kanei nawnkei hi. Zeisu Christ upna hang in Pasian hongpiak diksakna kangah a, tuapen upna siksan in hong kipia ahi hi” (Phil. 3:9). Hong kimaisak khinzo ahihleh, hong kimawhsak thei nawnlo hi. Mawhna in Zeisu tungah a suksiat theihna lianpen tungah, Zeisu gualzo khinzo hi. Zeisu suaksiat na’ng a zong vangvang gitlohna tungah Amah’n gualzo khin hi. Upna tawh Zeisu sangpeuhleng, Ama’ gualzawhna in ei’aa hipah hi.

`Christ in Satan tungah a gualzawhna in, eite adingin hotkhiatna lungmuanna koibang in hong neisakthei hiam? Koici bang in Philippi 3 sunga Paul’ kammal: tang kuana bangin eite phutkhak hithei hiam?`