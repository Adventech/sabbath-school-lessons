---
title:  Ngaihsutbeh ding
date:   31/03/2023
---

Pasian in teeltheilo hi bang cithei phial ding hihang: Amah leh midang a itding a deihleh, a suakta in abawl ding hilel hi. Amau a suahtak keivua leh, ittheilo ding uh a, vannuaibup itna omkei zenleh bang acizen tam? Mi pawlkhatin acihdan takin: lungsim a neivetlo setlimte bangin a kikhumsa teng khauhtak in semsuk daudau lel in, a suakta deihna leh teelna neilo in, sisan tawh akituam sazangteng in leitungnate’ thukhun teng zuidiudeu lel ding hi. Melhoihna lah omlo, eima pumpi eima’ theihna zong omlo ding hi. Nulehpa it theihna, zileh pasal ittheihna cihte khempeuh pen, samal sungah a kikoihsa hilelpeuh ding hi.   

“Ki itna thukham in Pasian’ kumpigam kiphuhna bulpi hi a, akumpi gamsung a mite nopsakna in, tua ki itna thukham tawh a kituak siangtho nuntakna aneihna ahi hi. Pasian in abawlsa nuntakna neipeuhmah in, Amah pen itna tawh a biakding uh deih hi. Aana tawh thumanna cihbang, kisawl tentan man a thumanna cihbang deihlo hi. Mi khempeuh tungah deihbang teeltheihna hunpha pia hi. Tua hileh mite in amau deih thutawh Pasian’min phatthei zawding uhhi.  

Ki itna sungah a omlaisiah kilemna leh ki thuhualna om hi. Vantungmite nopsakna pen, Piangsakpa ngiimna bang a taangtun nading in sepna ahi hi. Pasian’ vang kilatsak leh Amah phatna lasakte nuam asa uhhi. Pasian’ itna a thupipen in aneih manun, kisaktheihna leh angsung khualna omlo hi. Vantungah kilemlo hi cih lahkhiat theihna ding peuhmah omlo hi.”—Ellen G. White, Patriarchs and Prophets, pp. 34, 35.

**Kikupding Dotnate**:

`Hun nunung hongtung ding haksatna teng enleng, Mangmuhna 12 in vanmi thumte thupuak teng ading a maitaai koibang in hithei hiam?`

`Mangmuhna 12 in, nisim nangma phutkhat zia-etna teng tungtang ah koibang in lungmuanna hongpia naci hiam?`

`Eima’ gamtatna peuhmah pen guizui leh kimlehpam huzaap hi acingiat mipawlkhat om hi. Hi nasa maw, hi salo? Eima’ teelna in eima gamtat koibang in makaih hiam? Eima’ teelna leh Pasian’ vangliatna in hong makaihna in koibang in kizom kha hiam?`