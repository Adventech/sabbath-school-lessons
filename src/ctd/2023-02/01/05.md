---
title:  Gamsunga Numei
date:   29/03/2023
---

`Mang. 12:6 leh 12:14–16 simkaak in. Satan in “numei” (Pasian’ pawlpi) a dohun leh Pasian in akepna teng ngaihsunpha in. Hihmun tengin bangthu genuh hiam?`

Mangmuhna 12:6 a ni 1260 penin, Mang. 12:6 hunkhat, hunnih leh hunlang tawh akibang ahihi. Tua hunmah pen Daniel 7:25 sungah zong om a, Mang. 11:2, 3 leh Mang. 13:5 ah zong om hi. Hihte pen limpua genkholna vive hi (numei khanei gamsungah lengkhia takpilo) a, tua genkhol thute pen, ni-kum paizia tawh a kibulh ahi hi (Gam. 14:34 leh Ezekiel 4:4–6) enin. Tua hi a, nikhat in kumkhat tawh hong kikim hi. Hih Mang. 11:2 a huntawh kisai in, Andrews University Study Bible in “Tangthu letkhiate in ni 1260 a cihpen, A.D. 538 pan 1798 dong kum 1260 sungteng ci in kiciamteh” (laimai. 1,673 Mang. 11:2 letna) cihi. A kisia pawlpi – a kisia gam – in Pasian’ midikte nengniam, bawlsia in that uhhi.

Satan in Laisiangtho a um Christiante a bawlsiatna nasia mahmah penin, sialehpha kikal ah gal kidonapi ahi hi. Leitung hunlaizang, biakna kipuahphat hunlai a khuamial sunga omkha mite in teelsiam mahmah kul hi. Pasian’ kammal tungah citak ding maw, siampite bawlkholsa teng peuh manglel ding maw cih himai hi. Thumaan in khatvei gualzokik in, a lianmahmah langdona sung mahah, Pasian in Ama’ tungah a citakmi nanei veve lel hi.

Tua hunlai in a lamdang leh a thangah huaimahmah Pasian’ kepcinna ana omkhin hi. Mang. 12:6 in “Pasian’ a bawlkholna mun” cih kammal nazang hi. Mang. 12:14 in zong numei zong gamlak ah “kikemcing” ci a, Mang. 12:16 leuleu in “leitung in numei huh” cileuleu hi. A haksa bawlsiatna a omhunhun in Pasian in a pawlpi kemcing hi. A tuaci hih mahbang in, hun nunnung a beibaangte tungah zong tuacihlai ding hi.

`Nangma nuntak sungin hong lungkiasak zothei ding nahaksat hun leh Pasian in nabelh theih ding munkhat peuhpeuh hong vaihawmsakna khawng ngaihsun kik in. Huhna na kisappen laitak in Pasian in bang hong vaihawmsak hiam?`