---
title:  Zeisu in Zo - Satan in Lel
date:   25/03/2023
---

### Tukalsung Simding
Mang. 12; Eph. 5:25–27, 32; Phil. 3:9; Dan. 7:25; Isa. 14:12–14; Mang.13:14–17.

> <p>Kamngah</p>
> “Numei tungah gulpi hehmahmah a, tua numei suanlehkhak dangte ahi, Pasian’ thukham zui in, Zeisu’ teci panna anei mite a simding in kuankhia hi.” (Mang. 12:17).

Simzawhloh sungah: A uphuai hetlo a lamdangpen gal kidona sung panin, Cormac O’Brien in, simzawhloh galkap honpi hinapi, kizothal veve cihte ciamteh hi. Hannibal’ galkaphon 55,000 bekin, kuama “zawhzawhloh” Roman galkap hon 80,000 teng zothal cihi. Alian mahmah Alexander’ Greek galkap hon inzong, leitung ahuam Persia gam susia zo cihzong hellai hi.

Eite zong sihlehnun in galgilo sungah i om uhhi. Gal namtuamtuam tampi takmah idokha uhhi. Siatna tha in genzawhloh ahi hi. Lelhna tampi takmah ki masuan hi. Peello lelh ding hilel hi. Gualzawhna limlim muhphakloh himai hi. Mihing mitmuhna maimai ah, Satan’ thahatna in hong tuamcipzo ding hi.

Ahihhang Pasian tungah lungdam hang! Sim zawhloh galte tam in, Satan’ hong dona nasia mahmah taleh, Zeisu hangin a nunungpen in zo ngeingei ding hihang. Laisiangtho laibu nunungpen Mangmuhna laibu thubulphuh in: Zeisu in zo, Satan in lelh ahihi. Hih galphualpi pen Mangmuhna 12 sungah om a, tukal sinna thubulphuh ahi hi. Hih thu sinna panin, Mangmuhna 14 leh vanmithum thupuakteng hoihtak in i telcian thei ding uhhi.