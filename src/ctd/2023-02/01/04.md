---
title:  Zeisu’ Gualzawhna Saang
date:   28/03/2023
---

Laisiangtho genna ah, Zeisu in Satan lelh ngeilo hi. A vanglian gualzopa ahi hi. Siatna tungah gualzopa ahi hi. Zeisu in Satan’ mawhzolna tungah a gualzawhna teng zogawp ahih manin; Ama’ gualzawhna in eite’aa zong hipah cih thei ding hihang.

`Mangmuhna 12:10. Hong mawhsakpa “kilawnkhia khin” a hihnapan bang thapiakna peuh ngah nakisa hiam?`

Leitungah gal kido tangtang laimahleh, Satan in lelhzo a, hun kikhenzo hi. Mihing’ tangthu sungah Christ in zozo cihbek hilo in, eima’ nuntakna sungmahmah ah gitlohna zongiat ihih manin, hihthu in thumaan ahi hi. Christian pawlkhatte bangin guallelh ding laumahmah uhhi. Amau omzia leh zongsatna pawlkhat tungah gualzo nuam mahmah uh hinapi, amau ading Christ’ gualzawhna ciam khalo citciat uhhi.

`Mang. 12:11 simin. Christ in bang gualzawhna tawh lungmuanna hongpia ci hiam?`

Mangmuhna pawlpi sagihte tungah thupuak sungah, “a zote” cih sagihvei omhi. Mang. 12:11 ah zong tuathu mah omkik leuleu hi. “A zote” cih kammal limlim abulpi pen nikao ahi hi. Tuapen gualzo, galzo, kizeel cihkhawng inzong kiletthei hi. Azote i hihtheih nading bangzah in baihlam lel cih phawk in. Mang. 12:11 sungah “Tuuno sisan hang” bek cihi.

Mangmuhna 5:6 sung mangmupa John in vantunglam daakto a “Tuuno khat a kigosa bang” in mu hi. Zeisu’ hong kipumpiakna pen vantungbup in encik uhhi. Pasian hong itna simzawhloh tehpih omlohna pen singlamteh bekmah in hong pulakzo hi.

Christ hong hihsaksa teng upna tawh isaan ciangin, leiba hong kilohsak a, Pasian’maiah picing takin iding uhhi. Mawhna teng hong kimaisak (Col. 1:14; Eph. 1:7; Col. 2:14) a, hong mawhkawkpa “kilawnkhia zo” (Mang. 12:10) hi. Gualzo takin hong leizo, hong honkhiazo a, eima hoihna hang hipeuhmah lo, ei a ding Christ’ galzawhna hangbek ahi hi.