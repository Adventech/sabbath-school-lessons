---
title:  Vantungah Galdona
date:   26/03/2023
---

Mangmuhna 12 in tangthu luangsuk hi a, vantung pan akipan sialehpha kidona hih leitung ah atawp dingpen honglahna ahi hi. Hih tangthu in eihun dong hong luangsuk a, vantungah Satan’ langdona kipan, in hun nunung Pasian’ mite zong dosuaklai ding hi.

`Mang. 12:7–9 sim lecin, hih sialehpha kidona teng pulaksuk hi. Hihbang thute vantungah koici piantheih mawk hiam? Deihteel theihna koibang in hong laktel naci hiam?`

Suakta taka teeltheihna pen Pasian’ ukna thukhunpi hi a, vantung leitung huam hi. Pasian in vantung leitung adingin setmilim bawllo hi. Ama’ limmeel sunin deihteel thei mihing hong bawl hi.

Deihteel theihna in ittheihna tawh kizompha diak hi. Deihteel theihna lakkhiat sakleng, it theihna a kisuksiatsak hipah a, itding itloh ding pen kisawlngawh theilo hi. Itna inzong lunggulhna pulakna zong hipah hi. Vanmite nangawn zong, Pasian itding leh angkhualna, kiliatsakna leh kiphatsakna tawh nung heisan ding thunih a teeluh hongkul hi. Vanmite nangawn inzong itna tawn tungthu teel ding a masuan uh mahbangun, Mangmuhna in eite zong leitunghun nunung ciangin tua tawntung teelna mah hong masuat hi.

Kidona lianpi sungah munlai omna omngeilo (Luka 11:23) a, leitung gal nunung sungah zong omtuanlo ding hi. Vanmikim in zong Zeisu’lamleh Lucifer’lam a nateeluh mahbangun, mihing inzong hun nunung ciangin, anunungpen teelna bawlhun hongtung ding hi. Kuateng in thumaan in, biakna pia in thumang dinguh hiam? Hihthu pen mihing’ masuan hi a, leitung hun nunung ciangin hihloh peelmawh ahi hi.

Himah taleh lungdamthu omveve a: Mangmuhna 12 sungah, Christ in galzo a, eite’n zong deihteelna tawh galzolam Ama’lam mah suakta takin kiteelthei cihi. Galzopa lam teelkholh theihna in bangzah hampha nakisa hiam?

`Singlamteh tungdong tunthei cih atheigige Zeisu in zong, deih teeltheilua ahihlam leh (2Tim. 1:9), tua teeltheihna mah eizong hongpia cih ngaihsutsak in. Tua deihteelna siangtho koici zangsiam ding a, bangzah manpha cih naphawk hiam?`