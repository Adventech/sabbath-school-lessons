---
title:  Piangsakpa Singlamteh Tungah
date:   11/05/2023
---

Topa pen Piangsakpa in i biaktheih banah, hihtheih ding azom tampitak mah omlai hi. I muhsasa tengmah enkikkik leng, Piangsakpa in Tankhiapa zong hilai hi. Hong Piangsakpa Pasian pen hong Tanpa Pasian mah ahi hi. “Eima limmel sunin mihing bawlni” (Pian. 1:26) acipa Pasian in, singlamteh tungah “Eli, Eli, lama sabachthani, Ka Pasian, KaPasian, banghang in kei hong nusia nahiam” (Mate 27:46) ci in akikopa mah ahihi.

Eite apuksa mihing lellel in hibang thumaan lamdang mahmah koici dawngthuk thei ding ihi hiam? Bangtawh dangthuk peuhmah ding maw? Vanmi masa in hong hilhna ah: “Pasian kihta unla, Ama’min phat un, A thukhenna hun hong tungta hi; vantung, leitung, tuipi leh tuinakte a bawlpa hongbia un” (Mang. 14:7) cihi.

`John 19:16–30 ah, singlamteh tungah Zeisu thu John’ ciaptehna simin. Na simkawm in, laisiangtho in Zeisu pen Piangsakpa acihna teng ngaihsun in. “Vantung leh leitungah om nakhempeuh kha thutawh kisai vangliatna, tote, mi ukte, aana neihnate akipan kimuthei kimutheilo khempeuh Pasian in Amah zang in a piangsak hi” (Col. 1:16). Hih Pasian hong itna koibang in dawngthuk thei ding ihi hiam?`

Vani masa thupuak Piangsakpa biakding pen singlamteh khit ciang hipan a, vannuai bup leh Christ’ nungzuite etding in hong omtaktak ciang in “vantung, leitung, tuipi leh tuinak piangsak pa” Pasian in, “Amah kiniamkhiat tawmzaw in nasemlim a hongpuazaw hi. Mihing bangin Amah hong kibawl a, mihing tektek mah a hongsun hi. Amah hong kiniamkhat tawm a, singlamteh tung ah sihding a ut hi” (Phil. 2:7, 8) cihi.

Zeisu in mihing bangin hih leitung hong paisukma in atheisate ading bangpen lamdang mahmah ding hi. Vanmi khempeuh in zong Amah bia uh hi. Eite ihihleh, asi tawh hongtatsa ihi uh a, hong Piangsakpa leh hong Tanpa biakding longal bangdang omnawn hiam?

`Singlamteh hangin, ei apuksa mite in, Christ in tua singlamteh tungah hong hihsaksa teng tungah bangteng zopsak thei ding ihi hiam? Piangsakpa in hong sepsaksa teng pen ei hihtheih a koipen tawh behlapthei ding ihi hiam?`