---
title:  Piangsakpa Bia
date:   06/05/2023
---

### Tukalsung Simding 
Mang. 1:9; Isa. 40:26; 2Cor. 5:17; Col. 1:17; Mang. 4:11; John 19:16–30.

> <p>Kamngah</p>
> “Kote Topa Pasian aw, Nangmah in nakhempeuh piangsak in, Nangma deihna bangin nakhempeuh omin, nakhempeuh kipiangsak ahih manin; minthanna, pahtawina leh vangliatna ngah tawntung dingin Na kilawm hi” Mangmuhna 4:11.

Na khempeuh hong kipiasa cihding pen i theihsate vive ahihleh baihmahmah lel hi. Nau- pangnote ading bangpen nulehpa bangpen a theihsitset uh hilel hi. Ni, vantung, huih leh leitang mahmah e-leh genbaihlua hi.

Cihtei hang, hihlai ah aki omtheihna mahmah e, hong kipiasa naci ngei hiam? Tuathu tawh kisai in thungaihsun siamte’ dotna khatpen, Banghang in bangmah lo munah banglo khat omthei hiam?

Vannuai mahmah e, asung a om nalianpipi leh nalamdang pipite banghang in kipan thei hiam? Eima omna vannuai in adangkhat hileh bangteng a lehbulh khawngin a omthei tammaw? A nunungpen in mipilte muhna ah khatveilai in hih vannuai omnailo ci uhhi. A omleh omloh zong a kitelmello hi a, eite zong hitengah a ki omkhak pen thu lamdangpi cizaw uhhi. Leitung mite upna a tuamtuam, bangmah lopan ahi a, math tuatna pan cihte hemkhia leng, eite vannuai leh a sung a omkhempeuh pen Piangsakpa Pasian bawl ahi hi.