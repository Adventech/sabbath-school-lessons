---
title:  A Hongnai Pasian
date:   09/05/2023
---

Piangsakpa Pasian, ni, kha leh aksite a bawlpa, alamdang vangliatna tawh vannuai bup nuntakna tawh a dimsakpa Pasian pen eite khempeuh hong lunglut mahmah Pasian ahi hi. Amite Egypt’ salpan in suahtak in gamlak ah a makaihpa, vantung panin manna azusakpa, Jericho khua’ kulh a cimsakpa, Israel mite’gal khempeuh a zawhsakpa ahi hi. Vannuaibup piansakna ding in Ama’ ciangtanbei vanglian a khahkhiat mahbang in, tua ciangtanbei vanglian mah eite langkhat ah hong do-niloh siatna teng a zawhna ding in hong khahkhia lailai hi.
   
`2Corinth. 5:17; Late 139:15–18; Sawl. 17:27 leh Colossian 1:17 simin. Hihmunteng in eite kiang Pasian hongnaihna bangteng gen hiam?`

Theologiante in, Pasian’ khenvalna thu gengen uhhi. Tua mahmah pen Pasian in Ama’ piansaksa teng khempeuh tungsiah ah omcihna hipah hi. Pasian in munkhempeuh luahkhin cih zong genlailai uhhi. Tua in, Pasian in eima’ leitung ah zong omkhin a, laisiangtho tangthu sungah a-omsa mahbang in, buaina tuamtuamte lakmah ah na hong semsuk cihna ahi hi. Topa in “asangna leh a siangtho munah” om a, Amah in “lungsim kiniamkhiat leh kitamkhamte ompih” (Isa. 57:15) cihi. Zeisu mahmah in zong a nungzuite tungtang ah: “leitung mite in kei nahong sawlna a theihna dingleh, kei nahong itmahbang in amaute na itnathu a theihna hangun, amaute pumkhat a suahtheih taktak na’ngun, amaute lakah kei ka om a, keitawh nang nahong omkhawm hi” (John 17:23) aci hi. Tua sang a kinaizaw bangmah omthei nawnlo hi.    

Pasian tungtang lungdamthu alianpen in, Ama’ liatna leh vanglian in zailua mahmah in eite nuntakna sungdong hong phasukzo hi. Hong bawlpha ding, hong seek in Ama’ limmel i sutdong hong puahpha ding cihi. A cihnopna ngaihsun in. Vuklam awntampi apiangsak akemcing Pasian pen, “eite piangin hingin gamtang” (Sawl. 17:28), bek thamlo, eite lungsim sungah nasem in, lungsim thak hongpia, mawhna pan hong siansuah, Christ sungah mithak hong suah hi. Tuabang a vanglian, itna tawh eite hong kemden Pasian i neihpen bangzah in lungdamhuai hiam. 

`Pasian munkhempeuh ah hong omman in bang lungmuanna leh lam-etna naneithei hiam? Nangma thusim tengpeuh hong muhsak manin napatau zawsop hiam? Tua tungtang lungdamthu in koibang in hong lungnuamsak nasa hiam?`