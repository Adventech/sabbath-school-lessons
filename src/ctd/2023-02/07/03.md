---
title:  Piangsakpa Biakna
date:   08/05/2023
---

`Mangmuhna 14:7 simin. Vanmi masa thupuak koibang in thukhup hiam? Thukhen hun thupuak in a nunungpen bang zolna hongpia hiam? (Isa. 40:26; John 1:1–3; and Rom. 1:20.)`

Mangmuhna 14:7 in Piangsakpa biakding sapna tawh thukhup a; tuhun mipil tampi takin nakhempeuh ama’thuthu in piang ci in umuh a, Christiante upna laigil mah hong sukkhak laitakin, tua sapnathu in thupi mahmahta hi. Ama’thuthu in piang hipeuhmah leh, eite’upna pen zuaupi hong hiding hi. Langdona lianpi mah ahi hi.

A nunungpen Mangmuhna in hongsapna penin, Piancil laibu sungah bulnei hi. Piansakna tangthu telpha keileng, hih vannuai a biakpiakding kituhna galbuaina teng zong telcian zolo ding hihang. “A kipatcil in Pasian in vantungte leh leitung apiangsak hi” (Pian. 1:1). Hihmun pan i laisiangtho buppi tawphah ahi hi. “A kipatcil in Pasian in piangsak.” Hebrew pau in “piangsak” cihpen bara hi a, Pasian tungbekmah ah akizangthei sepna kammal ahi hi. Pasian’ hihtheihna pen ciangtanh omlo cihna theihpak nading in, Ni a bawlna ngaihsun pak dihleng. Ni in a paikhiatsak den thahatna setkan khat sung a paikhia bekpen, leipianpan kipan mihingte’n sathau, gas leh meihol omkhempeuh tawh aki bawlzawhzah sang in tamzaw thampeklai hi.

Ni’ khuangmai pen tai 865,000 bang apha hi a, tuasung ah eima leitung ciah awnkhat bang kikoihthei ding hi. Ahihhang Ni pen eima’ omna vuklam sungah aksi billion 100 bang (awn tulza) a omna sungpan a neupen pawl nahilai hi. Pistol Star akici aksi khat in ei Ni sangin azah awnsawm thahatzaw lai hi. Tua Pistol Star sungah ei Ni ciahciah awnkhat kikhum leh tathei ding hi. Piansak vai in lungsim hong khimzo mahmah hi.

Piansakna in a lamdang mahmah leh ciangtan omlo Pasian honglak hi. A piansakna vang tawh vantungte leh leitung apiansak banah, amite adingin kum zatampi nahong semlai hi. Hih leitung a pankhia Pa, a-ompihden Pa leh hih leitung mahah Ama’ mite a nusia ngeilo ding Pa zong ahi hi.

`A lamdanglua Piansakna in Pasian hong itna hong laktel mahmah a, Ama’ piansaksa teng khempeuh tawh kitehkak leng kineulua mahmah hinapi, Christ in eite adingin asihnop theihna banghang hiam?`