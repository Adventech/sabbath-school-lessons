---
title:  Ngaihsutbeh ding
date:   12/05/2023
---

Pasian biakna pen laisiangtho thubulpi hi limlim a, Pasian’ mite leh leitung mite ading kidemna bulpi ahi hi. Laisiangtholui tawntung ah, Pasian’mite pen, pasian dangte leitung lawkii pasiante biakpiakna hangin nasia takin kosia giapgiap hi. Pasian biakpiakna leh pasian dangte biakpiakna kikalah kilangdona in, hih vannuaibup kisiatnapi mah hipah a, Pasian’ thukham awlmawhlohna tawh kizom pah hi.  

“Biakpiakna pen mihing nungta ihih man leh, piangsakpa maiah zong nuntakna nei khempeuh in ahihding thu khat ahi hi. A nungta tengbek in Pasian biathei uh a; asite in phat in biatheilo uhhi. Hong piangsakpa in eima nuntakpen biakpiakna sungah pum-aap in, Ama’kiangpan zong hamphatna tuamtuamte sangkik in midangte panpih theihna ding in hongsam hi. Biakpiakna pen eima pianna leh pianna hangthu tawh piak ding hi a, eima pumpi ahilo bulphuh ding khat leh angkhualna pan hong suahtak nading ahi hi. Pasian biaklohna in eima pianna mansuahna hi a; a gammanna sihna namkhat mah hi a, nuntakna bulpi tawh kizomlo ihih manin mangthang ding hita hihang.”—Ángel Manuel Rodríguez, “The Closing of the Cosmic Conflict: Role of the Three Angels’ Messages,” p. 42.

**Kikupding Dotnate**:

`A puksa hih leitung ah Pasian in hong piangsak cihbek tawh kicinglo cih lungngai inla, banghang in tatkhiatna kamciam kisamlai thei hiam?`

`Pasian vangliatna in nang sungah nasem takpi cih ngaihsun inla; tuapen Pasian in nang hong itna honglahna khat ahi hi. Hih vannuaibup zong Pasian mahin piangsak cihzong theikawm in! Pasian in nang hong it in nang nuntakna hong kem hi. Hihthu pen lungmuanna bek hilo in banghang in kiniamkhiatna zong kulthei hiam?`

`Evolution upna maan zenleh, kum awntampi sihna, ngongtatna, siatna, thuak siatna leh mangthangna sungah hong koihcip Piangsakpa biak ding hong kisapnathu ngaihsun dih in. Amah banghang in biazenzen ding? Kum tultampi sung hong khem dikdek khin hilo maw?`