---
title:  Tawpna ding Hun Tomno Khat
date:   01/04/2023
---

### Tukalsung Simding 
Mate 24:14; Mang. 14:14—20; Mate 16:27; Sawl. 1:9—11; Maku 4:26—29; Mang. 16:1.

> <p>Kamngah</p>
> “Tua ciangin ka khuadakleh, meiipi bangin kang biakbuak in, tua meiitungah mihing tawh akibangkhat tu in, khamlukhu khu in, a khutah phiaukawi hiam khat atawi kamu hi. Biakinn sungpan in vantungmi khat hongpaikhia a, meiipi tungah a tupa nakpitakin sam a, leitung mite lakding in minmahmah a, alak ding hun hong tungta ahih manin, naphiaukawi tawh aat in acihi” Mangmuhna. 14:14, 15.

Pasian in Ama’ mite hopih den in, a hunzui in amau zakding kilawm thumaan thutak pia tawntung hi. Tuiciin ding vaukholna (Pian. 6:7) pan Zeisu hong paimasak nading (Dan. 9:24—27), dawpkholh thukhenna (Dan. 7:9, 10; Dan. 8:14), Christ nihveina hong paima thupiang ding teng (Mang. 12—14), Pasian in hong genkhinzo hi. Mihing’ tangthu nunung lamah, leitung ading leh Ama’ mite adingin ahun tawh kituak akisam bangin thupuak tuamvilvel khat hongpuakzo hi. Hih thute hong puakna ah vantungmi thum vanlaizang ah leng in leitung buppi ading thupuak ci in hong lak hi.

Tua vanmi thumte thupuakteng pen Zeisu hong hehpihna nunungpen thupuak hipah a, eima diktawmna pan in Zeisu dikna muangzaw in, Amah in diksak sak, siansuah sak in a tawpna ah minthang sak ding in ki aap ding ahi hi.

Christ teel tawntung in, Ama’thu mangding in ki aap in, tumahmah in eima teelna in, hong tungding hun nunung haksatna sungah eima teelna ding mah hisakpah ding hihang. Tuhun in kisak khol hun ahi hi.