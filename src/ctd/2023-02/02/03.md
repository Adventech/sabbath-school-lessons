---
title:  Mihing’ Tapa Hong Paikik
date:   03/04/2023
---

Mangmuhna 14 sungah Topa in Ama’mite ading ni nunung thupuak in a thubulphuh ahi hi. Tuateng khempeuh thulaigil in Zeisu hong paikik na’ng hi a, Ama’ kamciamsa “vanglian Pasian taklamah Mihing Tapa omin meiilakah a hongpai namu ding uhhi” (Maku 14:62) cihi.

`Mangmuhna 14:14 simin. Zeisu hih leitung hong paikik ciangin bang mintawh hong paiding ci hiam? John in hihmin pen Zeisu adingin banghang in zang hiding hiam?`

Zeisu in “Mihing’ Tapa” cih kammal pen lungdamthu sungah 82 veitak zang hi. Ama’ lungdeih minkhat ahi hi. Eite tawh kinaihtheih nading in azatzong ahi hi. Eite hong telsiam Honpa hi a, eite thuak zia-etna tengmah nathuak khinzo, eima’ haksatna tengmah nazokhin zo hi. Inn ah hong ciahpih ding “Mihing Tapa” ahi hi. Eite a ding hong paikik ding Zeisu in eite’lak mahah a tengsa Zeisu mah ahi hi. Eite bang Khat in hongsuak a, eimah bang hilel, Satan’ hehna tawh hong zia-etna teng thuakin zodikdek ahih manin, eite hong honkhia ding in Amah picing hi.

**Mate laisiangtho in Mihing Tapa Zeisu tungtang bangteng hong gen hiam?**

`Mate 16:27 `

`Mate 24:27, 30`

`Mate 25:31, 32`

Hih munteng pan kammal pawlkhat phawkhuai hi:
(1) Zeisu, Mihing Tapa in minthanna leh vanmite tawh hongpai ding. (2) Tuu leh kel hong khenkhia ding (thukhenna cihna). (3) minam khempeuh leh mihing khempeuh tawpna pen tawntung hun ading in thukhen ta ding hi.

`“Mihing Tapa” cihleh mihing’thu Christ genna lungngai kik in. Pasian in eite khat hongsuak cihtei hang; eite tawh akibanloh kikna, Amah mawhlo hi. (1) Pasian hong itna i theih manin; (2) eima thuakna teng hong theihpih khinzo a gualzawhna zong hong piathei ahih manin, Nang ading in bang lam-etna hong neisak thei naci hiam?`