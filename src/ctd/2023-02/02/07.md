---
title:  Ngaihsutbeh ding
date:   07/04/2023
---

“Ngaihsutna leh khalam ah zong muhna tawh kikhel thei hi. Lungsim in ama’ omna peuhpeuh omzia teng damdam in zuizui lel hi. It khat zahtak khat zongsang in saangpahpah lel hi. Mihing in ama’ siangthona hoihna leh thumaanna sangin a sangzaw kahto ngeilo hi. A sangna mun tunding bek lunggulh ahihleh zong pahtawina sang a sangzaw tungngeilo ding hi. Kiamsuk semsem zawsop ding hi. Pasian hehpihna bek in mihing laamto thei hi. Amah kinusia leh amah kiasuksuk lel ding hi.”—Ellen G. White, The Great Controversy, p. 555.

Damtak leh akitel khollo, phawkloh kal in, eima gamtatzia leh pianzia khempeuh in eima’ lungsim sunga omsa khaici bangin kikhel lel hi. Khaici hoih navawh leh gahhoih nagah ding hi. Hih leitung khaici gilo navawh leh zong, nangma gamtatna in hih leitung gahte mah hibeklel ding hi. Pasian leh khalam thupha tawh a kibanglo khaici i vawh leh – awlmawh lohna, khalam ah lungkimlelna leh kha nuntakna ah patauhna cihte i aat ding hi.  

    
Tua ahih manin pawlkhat in, Khatvei ciang bawlsiatna hong tungding a, “sapi ciaptehna” cihkhawng hongtun peuhpeuh ciang keizong hong kipawl ning aw, aci mite in a lauhuai mahmah lampi atawn uh ahi hi. Pasian in tumahmah in Ama’ kiang ki-aap ding in hongsam hi. Khasiangtho sapna dawngding uaikaai semsem leh, Pasian kiang zuat ding haksa semsem a, pukna ding baihsemsem in, gilopa khemna up ding baih semsem hi.

**Kikupding Dotnate**:

`Mangmuhna 14:14-20 sungah, hehpihna tawh hotkhiatna; hehpihna sungah khantohna leh anlaakna thukhun koici kizop hiam?`

`Singkungte khantoh na’ng kisapna leh khalam khantohna’ng kisapnate kikumkhawm un. Koici kibang nasa hiam? Singkung a khantohna pen eima nuntakna khantohna sungah koibang in zangthei ding ihi hiam?`

`Pasian hongpiak siamna leh deihteelna tegel in kilamdanna anei hiam? Hihthu telcianna in Christian khantoh na’ng banghang in thupithei hiam?`

`“Mihing Tapa” cih thulu in Christ nihveina hongpai ciang thukhen hun ading in banghang in thupithei hiam? Mihing eibanglel mihing khat in tua thukhenna munah banghangin lungnop khamuanna hong neisak thei naci hiam?`