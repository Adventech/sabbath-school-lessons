---
title:  Tawntung Teelna
date:   02/04/2023
---

Mangmuhna 14 pen, langdona leh mawhna gitlohna sungah kum tulguk sung a kiphumcip hileitung ading in Zeisu’ hehpihna thupuak ahi hi. Hih leitung mihing khempeuh in, Zeisu maw a langpang ah cih khensatna nunung penpen a khensat hunuh hong tungding hi. Mangmuhna sungah Christ’ dikna thupuak in, mawhna hong suksiatna leh hong hencipna pan hong honkhia a, leitung buppi a kizeel masiah aw kithawn kawikawi ding hi. 

`Mate 24:14 leh Mangmuhna 14:6 enkak in. Zeisu in Ama’ hong paikikma in lungdamthu leitung khempeuh a kizelhna ding, nungzuite tungah bang kamciampia in genkhol hiam?`

Zeisu in “hih kumpi gam’thu pen leitung buppi ah kihilh ding hi” (Mate 24:14) ci hi. Tua pen Mangmuhna 14:6 sungah hun nunung ading Christ’ thupuak sungah “gamkhempeuh, nam khempeuh, pau khempeuh leh mihing khempeuh” tungah hilh acihpen a tangtunna ahi hi.

Mangmuhna 22 in zong thumvei silsel, Amah hong paibaih ding (Mang. 22:7, 12, 20) cihi. Hong paibaih ding tawh kisai in, i Topa mahin “A gilo mite gilo lailai henla, a kihhuai gamtate kih huai gamtat lailai henla, a hoih gamtate hoih gamtat lailai henla, a siangtho mite a siangtho mimah hilailai tahen” (Mang. 22:11) cihi. Mangmuhna in mihing khempeuh pen Christ lam maw a langpanglam maw khatteitei teel ding cihi.

Nisim mah in eite in “na neucikte” pen Zeisu’lam maw a langpang lam maw ah teelden hi hang. Mihing khatpeuh in amau nuntak tawntung teelkhial kinken ding zong hisamlo a, a tawpna lamah, leitung siatna in amau alangdo ciangin Zeisu’lam peuh hong teel mawkmawk thei hi. Tuni in eite in Christ leh Ama’ thukham tungah cihtak ding teelding hihang. “Pasian a itte in Ama’ thukhamte azui uhhi” (1John 5:3). EGWhite in zong “Zeisu in hong paikik dingzia laih tuanlo hi. Ki puahphatna zong tumahmah in bawl ding hihang. I nisim nuntakzia in eima tawpna ding teelna zong hipah hi.”—Last Day Events, p. 295.

`Pasian in eite gamtatzia ding koibang in hong gelsak hiam? Ama’ hehpihna sungah khangto cihpen bang acihnopna hiam? Khasiangtho in Zeisu tawh hong kibangsak semsem theihna ding in bang ihih ding kisam nasa hiam?`