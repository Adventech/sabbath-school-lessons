---
title:  Pasian’ Vang tawh Taang Pempam
date:   17/06/2023
---

### Tukalsung Simding
1Thess. 5:1–6; John 8:32; Mang. 18:1; 4:11; Pai. 33:18, 19; Mang. 5:6, 12; 13:8.

> <p>Kamngah</p>
> “Tuakhit ciangin vantung panin vantungmi adangkhat hongpaisuk kamu hi. Amah in aana alian mahmah nei a, ama’ vangin leitung buppi a taan hi” Mang. 18:1.

A sawtlo in, hun nunung thute hongpiang tading a, cikciang, koibang cihpen hong kihilh lianlo hi. Ahihhang honghilhsa teng kicinglua lel hi. Pasian thukham lina langdo in, Sunday tanna ding thukip piakna zong, hongpiang ding hi. “Vantung leitung tuipi leh ciktui te abawlpa” (Mang. 14:7) langdona in, leitung buppi huam in hong piangding a; “leitung piancil panin a kigokhin Tuuno’ laibu sungah amin kigelhlo khempeuh in tua sapi leh a milim bia ding uhhi” (Mang. 13:8) cihthu Mangmuhna mahin hong hilhkhol khinzo hi.

Zeisu Christ’ nung zuiding teel a, Ama thukhamna amang khempeuh – amau’minte in nuntakna laibu sungah omgige ding hi. Mihingte hong ciapteh lelding sangin, Pasian hong ciapteh ding bangzah in uthuai zaw hiam.

Hihthu leitung ah ahilh dingin Pasian in Seventh-day Adventist Pawlpi hong phutkhin hi. Tua ahih manin, Zeisu thumaan sungah, eimahmah, kikhel ding hang a, ei ading Zeisu hongsihna a kibulphuh, Ama’ sungah eite’ hotkhiatna ahi “tawntung lungdamthu” (Mang. 14:6) tawh kipuahpha in thaksuah ding kisam hihang.