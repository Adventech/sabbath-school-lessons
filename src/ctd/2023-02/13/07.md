---
title:  Ngaihsutbeh ding
date:   23/06/2023
---

“Pasian’ nasemte in, ki-aapna siangtho hangin amaitang uh taang in, munkhat pan mundangkhat paisemsem uh a, vantung pan amau saansa thupuak tangko uhhi. Aw tulsim tawh, leitung khempeuh ah, vauna pia kawikawi ding uhhi. Na lamdang bawl, cina damsak  in, lim lamdangte in thu-ummite nungzuih ding uhhi. Satan in zong nasem veve in, zuau nalamdang bawl ding a, mihingte muhna ah vantung panin meikuang nangawn kiasuksak ding hi” (Mang. 13:13).

“Khasiangtho in lungsimteng zokhin ahih manin, tua thupuak pen hong kinialna tampi omkhollo lel ding hi. Tua kinialna’ng teng kilangh khinzo hi. Khaici kivawh khinzo a, hong potoh ding leh hong gah ding bek kisamlai hi. Mission nasemte hawmkhiatsa teng khempeuh in mite lungsim zodikdek khinzo a, a lungsim uh a kigaakcip sak mi pawlkhat ahihleh tua thumaan telcian zolo in thumang ding lam in paikhollo ding uhhi. Tu in khuavak in munkhempeuh taanta a, thumaan zong siangtak in kimuthei ta a, a thumaan Pasian tate ahihuh leh, amau a lencipteng khempeuh zong nusia uhhi. Innkuan kizopna, pawlpi kipawl na cihte in amaute tuate sungah a omciploh nading in kemzo tuanlo hi. Thumaan ahihleh nakhempeuh sangin manphazaw pek hi. Mitampi takmah in thumaan langdo mah taleh, tampi mah in Topa’ lamah dingkip veve uhhi”—Ellen G. White, The Great Controversy, p. 612.

**Kikupding Dotnate**:

`Ellen G. White in “upna hangin dik kisakna thupuak pen vanmi thumna thupuak taktak ahi hi” cihi.—Evangelism, p. 190. Bang acihnopna hiam? Upna hangin dik kisakna in vanmi thumna thupuak tawh koici kizop hiam?`

`Mang. 14:12 simkik in. Pasian’ thukham kepcinna leh kumpi thukham koibang in kilamdang hiam? Thumanna in, cikciangin kumpi thukham suakthei hiam? Pasian thukham a kemcing hetlo khat in koibang in thumangpa hithei veve ding hiam?`

`Mangmuhna sunga alauhuai mahmah sapite’ thu i genciang in, hong zahko theite koibang in nadawngkik hiam?`