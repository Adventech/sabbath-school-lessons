---
title:  Kipuahphatna Kizomsuak
date:   20/06/2023
---

Pasian in hun nunungmi pawlkhat neituam a, tuate in biakna puahphate liangko tungah ding in, laisiangtho bekmah amaute’ upna hisak, Christ bekmah amau hotkhiatna bulpi, Khasiang tho bekmah amaute’ thahatna leh Topa hongpai kikna’ng zong amaute’ lam-etna bulpi hiding hi. Mihingte’ ngeina leh khuamial in a seelcip, laisiangtho Sabbath kihelna thumaan pen, Topa hong paikikma in leitung khempeuhah kipulaak ding hi.

Hih vanmi thumna thupuak in, hun nunung biakna puahphatna piangsak picingsak a, hih leitungah Christ nasepna zosak hi. Laisiangtho laibu nunungpen in, lungkiat theihna tampitak kawmkal ah, Pasian thupuak nunung pulaak hi. Mangmuhna 14 sungah leitungbup pawlpi in tawntung lungdamthu tawh tuam hi cihi.

Mangmuhna 14 sunga vanmi thumteng khit ciangin, Mangmuhna 18 sungah vanmi lina in zui hi. Hih vanmi in, vanmi thumte thupuak tangkona ah vangliatna pia ahih manin “leitung in Pasian’ vaangtawh taang pempamh hi” (Mang. 18:1) cihi. Alian 18 pen leitung tangthu sungah a lianpen, lungdamthu gualzawhna pulaak hi.

`Mang. 18:1 simin. Hih vanmi tawh kisai bang thuthum John in pulak hiam? (Hab. 2:14.)`

Biakbuk sunga om minthang Pasian kiangpan hong tuaksuk vanmi in, Pasian thupuak nunung tangko ding leh, leitungah hong tungding thute, leitung mite in theikhol sakding in vaipuak kipia hi. 

Tua vanmi in “aana lian mahmah” nei cihi. Laisiangthothak sungah Greekpau in “aana” pen exousia ahi hi. Zeisu in nungzuite a sawlkhiat lai in hih kammal zang hi ci in Mate Lungdamthu in ciamteh hi. Mate 10:1 sungah, Zeisu in anungzuite pen dawigilote tungsiah ah “aana lian” pia hi. Sialehpha kidona sungah gualzawhna dingin vantung vangliatna pia in paisak hi. Mate 28:18,19 ah zong, khatvei sawlpha kik a, tuatung inbel vantungah “vangliatna khempeuh” guan in “mikhem peuh ka nungzui suaksak un” cihi.

`Nidang a hongpai ngeisa vangliatna aana in, tulai hun nunung ciangin koibang in hongpai kikkik hiam? Akua aana zui ihi hiam: Pasian’aana, eima aana, sapi’ aana maw, adang khat peuhpeuh maw leh? Tu in nangin kua aana zui nahi hiam?`