---
title:  Haksatna Nunung ading Kisakkholna
date:   18/06/2023
---

`1Thessalon. 5:1–6 simin. Hun nunung ading Paul in bang hanthotna hong pia hiam?`
    
Paul in, Christ nihveina hongpai ding thutawh kizui in Thessaloniki thu-ummite tungah “khuaphawk in pilvang” dingin hanthawn hi. Paul in tualai thu-umte tungah tuabangci ahihleh eitung ah eleh?

Paul in amaute pen “khuavak’tate” (1Thess. 5:5) naciliang a, “khuamial sungah omlo” uh ahih manun, “Christ hongpai ding ni” in “guta bangin” (1Thess. 5:4) hongtung ding cihi. Zeisu in “khuaphawk” acih kammal pen, lungsim takpi tawh thungetna tawh kizom (Mate 24:42; 26:40, 41) cihi. Khuaphawk cihpen khalam tei cihna ahihi. Pilvang cihpen eima nuntak hun leh thuphamawh taktakte hoihtak in awlmawh cihna ahi hi.

EGWhite: “leitung in athuakding pen lianlua nasialua a hong tungvat ding ahih manin, thumaan zong hoihtak in kiginkhol kul hi.” —Testimonies for the Church, vol. 8, p. 28.

Leitung in a lam-etloh laitak himah taleh, eite ading in lam-etloh laitak hilo hi. Cikciang ding hiam i theihloh hangin, hong naita cihbel kimuthei lel a, tuni in kiginding ni ahi hi.

`Daniel 2 enkik inla, genkholsa bangin, kumpite piangin bei cih namu ding hi. Hihthu in, Pasian genkhol peuhmah tangtung teitei cih muantheihna’ng hong koici hilh naci hiam?`

Christ in hihun nunung thupuak hongpiakna in, hong tungteitei ding ahih manin, i kiginkhol theihna’ng ahi hi. Daniel leh Mangmuhna genkhol thute pen, khangthak genkholna tetawh tuiton leh, leitungah bang hongpiang ding cih hong mutheisak hi. Pasian genkholna kammalte in, hotkhiat na tangthu hong theisak maleep a, Daniel 2 inbel, Pasian i muantheih nading thupiangte honglak hi.

`Paul in, midangte bangin “ihmulel” ding hongcilo hi.  Bang acihnopna hi a, ihmu cih koici kitheithei ding a, ihmu takpi ihihleh zong bangin hong phawng thei ding hiam?`