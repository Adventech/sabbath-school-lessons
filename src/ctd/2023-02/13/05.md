---
title:  Pasian’ Vangliatna in Leitungah Kidim
date:   21/06/2023
---

`Mangmuhna 4:11; 5:12; 19:1; leh 21:26 simin. Mangmuhna 18:1 na ah Pasian vangliatna in leitungah kidim acihna ah bang kammal tawh kizom hiam?`

Vannuai  ah sialehpha kidona lianpi pen Pasian zahtakna leh vangpiakna thu zong hilai veve hi. Satan kici langdo vanmipa in, Pasian diktatlo a, biakpiak dingbek hong ngen in, bangmah hongpia mello hi cihi. Gilopa in, Pasian thukham in eite’ suahtakna leh lungnopna hong gaakcip hi cihi.

Zeisu nuntakna,  sihna leh thawhkikna in tua zuauthu lawnthalta hi. Eite hong Piangsakpa in eitemah hong tankik dingin hih leitung guldumthuk sungah hong tuaksuk hi. Satan mawhsakna bulpi ahi Pasian in itna leh dikna tawh kidim ahihlam, singlamteh tungpan hong dawng hi.
Ama’ itna sungmah ah, Ama’vang ading in, Ama’ hun nunung mihingte in, Ama’ itna leh minthanna, biakna neimello in angsungbek akhual hih leitung ading kipumpiakna hangin, leitung buppi ah Pasian’ vang tangsak hi.

`Pai. 33:18, 19 simin. Pasian in Ama’ vang Moses tungah koici lak hiam? Pasian’ vang in bang hiam?`

Pasian vang in Ama’ omzia hi. Eite Pasian’ itna tawh kidim in, eima omzia zong tatkhiatna itna tawh kidim leh, leitung pen Pasian vangtawh kidim ding hi.

Eima mimal nuntakna sungah Ama’ hong itna pulakna in Ama’vang, Ama’ omzia pen leitung ah a pulaksak ihi hi. Khalam khuamialna kawmkal ah vanmi thumte’ thupuak ahi leitung ah eite pulak ding a nunungpen thupuak in, “Pasian kihta unla Amah phat un” (Mang. 14:7) cihi.

Eite gamtat hoihna leh dikna sungah eite vangliatna omzo theilo hi. “Christ’ dikna thupuak pen leimong khatpan leimong khat dongah thawnsak ding hihang. Hihpen vanmi thumna thupuak maa a zialsakna leh Pasian minthanna ding ahi hi. “ —Ellen G. White, Testimonies for the Church, vol. 6, p. 19. Ellen G. White mah in: “Upna tawh dik kisakna in bang hiam? Leita ahilel mihing in ama’ading nangawn ama’hihtheihloh vangliatna pen, Pasian in hong hihsakna ahi hi.” —Testimonies to Ministers and Gospel Workers, p. 456. Eima minthanna ding bangmah omlo a, Pasian ading bekmah ahi hi.