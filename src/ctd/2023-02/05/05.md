---
title:  Vantung Muvat
date:   26/04/2023
---

Mangmuhna 4 sungah, John in vantung kongkhak khat kihong mu a, tualai panin “hilai ah hong paito in. Tunung ciangin thupiang dingte kahong lakding hi” (Mang. 4:1) cih sapna ngah hi. Zeisu in a sawltakpa pen, vantung biakinn kong kihongsa pan in asungah sialehpha kidonna mun phual ending in sam hi. Eite mahmah in zong tua kong kihongsa panin enleng tawntung hotkhiat na’ng ngiimna kimuvat theipah hi. Tua vantung zumhpi thukhenna ah thu omte ading in eite in tecite i hi uhhi. Eite’ teci panding sialehpha kikal a thu omte pen eima mitmuh mahin thupiangte vive ahi uhhi.

`Mang. 4:2–4 simin. Daniel 7 sunga thukhenna munphual tawh akibatna bang hiam?`

Hihpen kumpi tokhom munphual ahi hi. Pa Pasian in vantung mite’ kiimuum in tokhom tungah atu hi. A thukhenna pen vanging leh khuaphia tawh limpuasak hi. Mangmuhna 4:4 in upa 24 teng zong Pasian’tokhom kiimah omuh cihi.

Upa 24 cih kuate maw? Tanglai Israel Siampite pen khen 24 in kikhen uhhi. Siampite in Pasian’maiah mihingte aiawh uhhi. Peter 2:9 sungah sawltakpa in, laisiangthothak thu-ummite pen “teeltuam minam, siampi nam” naci hi. Hih upa 24 tengin, nikhat ciangin Pasian tokhom kiima om tatsa khempeuh zong hithei; Christ athawhkik laia hong thokik a vantung ah atonpih tohte zong hithei uhhi (Mate 27:52; Eph. 4:7, 8). 
Bangbang hileh thuhoih hiphotphot hi. Pasian tokhom kiimah leipan in hotkhiat mite pawl khat omcih hiphot hi. Eitemah bangin mawhzolna thuakkhin uhhi. Christ hehpihna leh Khasiang tho’ vangtawh ana zokhin uh ahihi. Christ’ dikna in amau’ mawhnapan sawpsiangzo a siincip zo ahih manun “puanpaak” asilh uhhi. Gilopa tawh kidona pan gualzawhna leh vantung lamah citaktak in thu- ummite a hihna uh limpua in, alutung uhah khamlukhu akhu uhhi.
  
Vantung tokhom tungah Pasian tu in a om kimu hi. Tokhom kiimah vanmi honpi in phatna la sa uh a, a la aw uhzong ginngaih semsem in: “Kote Topa Pasian aw, Nangmah in nakhempeuh piangsak in, Nangma deihna bangin nakhempeuh omin, nakhempeuh kipiangsak ahih manin, minthanna, pahtawina leh vangliatna ngahtawntung dingin Na kilawm hi” (Mang. 4:11) aci uhhi.