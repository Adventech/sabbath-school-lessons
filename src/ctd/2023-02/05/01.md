---
title:  Thukhenna Lungdamthu
date:   22/04/2023
---

### Tukalsung Simding
Mang. 14:7; Late 51:1–4; Mang. 20:12; Dan. 7:9, 14, 26; Mang. 4:2–4; 5:1–12.

> <p>Kamngah</p>
> “Amah nakpi takin kiko a, ‘Pasian kihta unla Amah phat un, Ama’ thukhen hun hongtungta hi; vantung leitung, tuipi leh tuinak khempeuh abawlpa hongbia ta un.’” (Mang. 14:7).

Laisiangtho in nakhat peuhpeuh kician takin gen a, Pasian thukhenna zong kiciantel mah mah lel a, a sawtlo lelkhat in tulai mahmah in Pasian “leitung khempeuh thukhenpa” in thukhen ding hi (Pian. 18:25 Late 58:11; 94:2; 98:9). Paul in zong: “Tua hi a, kuama peuh in eima gamtat na ciatmah Pasian’ mai ah i vagentel kulding hi” (Rom. 14:12) cihi.

Lauhuai liang salo namaw? Eima gamtatna teng Pasian’maiah vagentel ding kul, thusim khempeuh atheipa Pasian, “apha hitaleh asia hitaleh asimtham in i hihsimte nangawn i hihna khem peuhah Pasian in thu hongkhen ding” (Thuhilhna 12:14) cihi.

Hitaleh tua thukhenna in Pasian’ hoihna leh hehpihna hong pulaak a, Amah in a mangthang te a hotkhiatna ah thumaan in hehpihna kidim hi.

Tukalsung in, kidona lianpi tawh a kizom thukhenna thu a thukzaw in i sinding uh a, “hong pai ding thukhenna” (Sawl. 24:25) a masuan a citak Pasian’ mite tungah bangteng piang hiam cihthu i sinding uhhi.