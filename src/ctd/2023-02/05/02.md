---
title:  Thukhenna Hun A Thupitna
date:   23/04/2023
---

Laisiangtho laibu anunungpen, Mangmuhna in kumsawtpi sung sialehpha kidona lianpi bulphuh phadeuh hi. Langdopa Lucifer in Pasian’thukhenna, thumaanna, hoihna leh pilna teng thato hi. Pasian in vannuai teng a makaihna ah thu diktatlo, thumaanlo hi cihi. Mangmuhna sungah a nunung thukhenna acihpen in Pasian’ omzia kilangdona mah hipah hi.

`Mangmuhna 14:7 in: “Pasian kihta unla, Amah phat un, Ama’ thukhenna hun hong tungzo hi; vantung leitung, tuipi leh ciktui khempeuh abawlpa hongbia un” cihi. Vantungmi khatna in “tawntung lungdamna” leh Pasian’ thukhenna thu hong pulakkhiat khitlian in hihthu in banghang in thupi thei ding hiam? “Tawntung lungdamthu” in Pasian’ thukhenna tawh bangci kizopna nei hiam?`

Lungdamthu leh thukhenna anihmah in vanmi masa’ thupuak sungah om a, khenkhiat theih lohzah in a kikop uhhi. “Lungdamthu” omzen kei peuhmah leh thukhen hunah bang lam-etna mah nei kei hang ei. Tua lungdamthu mahmah zong a khenlang phialmah thukhenna pulakna hipeuh hi. Hih thukhen hunsung in, mihing khempeuh aki hotkhiat theihna dingin Pasian’ nasep khempeuh pen, a puklo leitung dangte khempeuh in muding uhhi. Hih thukhenna in Pasian thutangna leh a hehpihna kilangsak hi. Ama’ hong itna leh thukham hong pulak hi. Hong hotkhiat zawhna ding Ama’ hehpihna vanglian honglak hi.

Thukhenna cihpen, Pasian in mawhna’vaibuai hong siansuahna ahi hi. Vannuai khempeuh ah sialehpha kidona lian sungah, Satan in Amah a mawhsakna teng khempeuh Pasian in singlamteh tungpan in dawng a, ei mihingte hong hotkhiat theihna ding Ama’ lampan ahihtheih khempeuh tawh singlamteh ah hong makaih ahihlam honglak hi.

Vantung ciaptehna sungpan a mongneilo, aneupen dong, a taktak leh abul abal in hong lakkhia ding hi (Dan. 7:10). Eite pen Pasian in hong manphasak mahmah hinapi in, singlamteh tunga Christ in manngen vetlo in hong vaihawmsuk thute tungtang ah eite’ deihteel theihna dingin Khasiangtho in hong heelsuk cihpen, vannuai buppi in daikhipkhep liangin hong engega uhhi.

`Late 51:1–4, adiak in 4 simpha dihin. Hihmun tengin, thukhenna leh a ngiimna koibangin hong telcian tuamsak thei naci hiam?`