---
title:  Zeisu Kilawm hi
date:   27/04/2023
---

Mangmuhna 5:1-3 ah tokhom khat kimu kik hi. A langnih tuakah laizial khatta a om hi. Seal kitum a, tua laizial seal ahongzo ding vantung leitungah kuamah omlo hi. Vanmite lungkham mahmah uhhi. Kin mahmahta hi. Leitung thukhenna nunung ah vanmite khat beekin panpih theilo uhhi. Tua laizial aki honzawhloh manin John kapliang hi. Tua laitak in leipan tatkhiat ahi upa khat in, John lungtang tungah hanthotna hongpia a, Zeisu, Pasian’Tuuno in tua laizial hong dingin kilawm hi cihi.

John in mawhna buaihuai siansuahna dingthu Mangmuhna 5:5 sungah amu hi. Khangham kamsangpa in, Pasian’tokhom mai a thukhenna nunung paltan zawhna ding lampi khatbek a ompen hong mukhiata hi. “Upate khat in keikiang ah, ‘kapkei in. Judah minam sungpan Humpinelkai, David suanh sungpan in a lianpa in gualzo khinta a, tua laizial ciaptehna sagihte lakhia in a laizial phelthei ding hi’ … Tua Tuuno pen a kigolumsa tawh kibang in kamu hi” (Mang. 5:5, 6) cihi.

`Mangmuhna 5:8–12 simin. Tua thukhenna laizial ciaptehna seal hong in, eite hong tankhia zo ding in Zeisu kilawm hi acih ciangin vantung bupin koibang in dawngkik hiam?`

Zeisu Pasian’ Tuuno, mihing khempeuh hotkhiatna dingin Ama’ nunna a piakhiapa in, tua thukhenna laizial la in hong hi. Vantung bup in lungsim sungtawng panin phatna pia uhhi. Satan’ mawhzolna tungah agualzawhna, Calvary singlamteh ah a sihna, a thawhkikna, Siampi lianpa asepna, upna tawh Ama’ hehpihna ateel mite hotkhiatna apiakna cihte ahi uhhi. Tua thukhenna in Pasian’ mihingte ading lungdamthu ahi hi. Mawhna a tawpna’ngthu leh Pasian’ mite hotkhiatna thu honghilh hi. 

Tha ngahtheih na’ng thudang a omlai hiam? Thukhenna maiah eite ading in Zeisu in hong dinsak hi. A picing adik Ama’ nunna in ei hong tuam hi. Ama’ dikna in eite hong thaksuah hi. Ama’ hehpihna in mawh hong maisak, hong puahpha in nuntakhoih nungta dingin tha hongguan hi.
 
Lau omlo hi. Thukhena mai ah eite ading in Zeisu ding a, gitlohna vang khempeuh susia khin hi. Pasian’ “maipha” tawh tua thukhenna ki paltanzo ta hi (Dan. 7:22). Tua thukhenna ngiimnapi pen, eimah bangzah in sia cih zonna hilo in; eitung ah Pasian bangzah hoih cih lahkhiat na’ng hizaw hi.

`Thukhenna tungah bang lam-etna kineithei cih lungngai kik inla: Zeisu in ei hong aiawh hita hi. Banghang in tuabekmah eite’ lam-etna hithei hiam?`