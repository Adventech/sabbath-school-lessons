---
title:  Ngaihsutbeh ding
date:   28/04/2023
---

Hun nunung thukhenna leh leitung beina hun ciangin Pasian’ mite omzia ding teng pen genkholna in a vanglian muhkhiat na hongpiak teng enphot in. 

“Amau’ lam-etna pen Pasian hehpihna bek hi a; amau’ galdalna in thungetna hi. Joshua in Vanmi kiangah a thuum mahbang in, abeibaang pawlpi in, lungtang kitam in upna citak tawh, amau’ aiawhpa Zeisu tungtawn in hotkhiat na’ng thuum ding uhhi. Amau’ mawhnei dinmun taktak hong telcian dinguh a, a thanemna uh leh a kilawmlohna uh phawk in, amau pen a kisiacip ding ahihlam uh muding uhhi. Khemtheipa in mawhpaih dingin, Joshua’geiah adinmah bangin ding gige hi. Amau’puansia nemnam leh amau’gamtat ginaloteng kawkthapai hi.  Amau’ thanemna leh gitlohna teng pulaklak in, a lungdam theihloh na teng, Christ tawh a kibatlohna leh Tankhiapa a mindaisakna teng uhpeuh pulaklak hi.

Pasian’ mite in gitnatlohna tuamtuam ah neimah uhhi. Satan in tuate bawl dingin a zolpa ahih manin, amau mawhna munmun telcitak in telcian a, tuateng mahpen agolthei pen ding in pulaksak a: “Pasianin keima’ mawhna bangtektek amawh mite honkhia sese in, keileh ka miteng ahihleh hong hawlkhia sese ding maw? Topa aw, thumaan inla, tua bang hih peuhmah kei in. Nangma tokhom in thumaan thukhenlo ding hi. Thutang in, amau mawhna bangin thu khen ding hong kal hi.

Hitaleh, Christ nungzuite in, gitlohna in amau uksaklo uhhi. Amau’ mawhna teng paikhia uh a, kiniamkhiatna leh kisikkikna taktawh, amau’ palaipa kiang thuumkhin uhhi. Amau simmawhna a thuakpenpenpa in, amau’mawhna teng, amau’ kisikna teng theihsak ahih manin: ‘Topa’n hongtaai tahen, Satan aw.’ Hih kha khempeuh ading Keima nunna kapiakhin hi. Amaute pen Keima’ khutkuak sungah kisuai khinzo hi” cihi.”—Ellen G. White, Testimonies for the Church, vol. 5, pp. 473, 474.

**Kikupding Dotnate**:

`“Ama’ thukhenna hun hong tungta” cihin nangma nisim nunna bangzah in sukha hiam?  A tamzaw in hong sukhakei icihleh khialzaw ding hihang. Koibang in ikikhel thei diam?`

`Banghang in thukhenna in thusia hilo thuhoih hizaw thei peuhmah hiam? Eite hong kithukhenna ah Zeisu in koibang in mapang hiam? Eite ading Aman hong hihsak khempeuh theisitset kawmin, tua in koibang in Ama’ tungah hong thumaan nuamsak zaw hiam?`