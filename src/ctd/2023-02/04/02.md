---
title:  Pasian Kihta un
date:   16/04/2023
---

Tulaikhang mihingte adingin, Mangmuhna laibu’ ngiimna bulpi in, Zeisu hong paibaihta ding ahih manin, hun nunung thupuak zong Amah tawh leitungah puakkhawm ding leh mihingte zong kigingkhol sak ding ahi hi. Mangmuhna in Pasian’ ngiimna teng hong pulaak a, Satan’ ngiimna teng zong asiin honsak lai hi. A nunungpen Pasian hongsapna, thu-kin, tawntung leh vannuai mikhempeuh ahuam thupuak ahi hi.

`Sawltak John in hong zolna Mangmuhna 14:7 sungah simin. (Pian. 22:12; Late 89:7; Pau. 2:5; Thuhilhna 12:13, 14; Ephet 5:21.) Aneng atawng in hongpiak bang om hiam?`

Greek laisiangthothak in Mang. 14:7 a “kihta” pen phobeo cihi. Hihtengah Pasian launa lamah a zat hilo a, zahtakna, vangpiakna, maipha piakna lamah azat hizaw hi. Pasian tungah citak takin kipum-aapna acihna ahi hi. Eima pumpi ultunsak sangin Pasian bulphuh zawkna ahihi. Isaiah 14:13, 14 sunga Lucifer in “lungsim sungah, vantungah kakahto ding hi. Asangna mun Pasian aksite tungpekah kakumpi tokhom kakoihto ding a, leilulam peka kikhopna mualtungah ka tuding hi; Meiite tungpekah kakahto ding a, sangpenpa bangin kakibawl ding hi” cihi. 

Christ in tua ding sangsik in, “Pasian’ pianzia neinapi in …kiniamkhiat tawmin singlamteh tung nangawn ah sihding a ut hi” (Phil. 2:6, 8).

Kidona lianpi sungah a thupaipi in Pasian tungah ki-aapna hipen hi. Lucifer in ama’thubek ultungsak hi. Ama’ thuneihna ahihkei nakleh nialvinven pah hi. Kumpi tokhom tunga tupa tungah ki-aap ding sangin, Lucifer in tua tokhom tungah amah tu in uknuam hi. Pasian kihta ding cihpen Amah masak ding cihna hilel hi. Eimah ki ultunsakna leh kisaktheihna teng nusia in, Ama aa’ding in pum’nuntak ding kisam hi.   
Vanmi thumtengpan amasa pen’ kampan a paukhiat masak ahih manin thupi mahmah ding hipah hi. Tua ahih manin limtakin ngai ding hihang.

`Pasian kihtakna naneikha ngei hiam? Mi khatpeuh tungah “Pasian kihtakna” ahoihna koibang in nahilhcian thei ding hiam?`