---
title:  Pasian Kihta in Athumang
date:   17/04/2023
---

Laisiangtho in Pasian kihtak ding bang hong hilhbeh lai hiam?

`Thuhilhkikna 6:2; Late 119:73, 74; leh Thuhilhna 12:13, 14 simin. Hihmun in “Pasian kihtakna” thaman bangpeuh ci hiam?`

Hihmun tengah Pasian kihtakna leh Ama’ thukham zuihna a kizop theihzia hong pulaak hi. Pasian kihtakna in zahtak vangpiakna hi a, thumanhna ah hong makaih hi. Hehpihna tawh hotkhiat mite in Pasian’ thukham zuih ding pen vantung hong sapna kin ahi hi (Eph. 2:8–10). Hehpihna in Pasian thukham zuihding panin hong pengsaklo hi. Lungdamthu in zong, thukham thaman panin hong suakta sak a, thukham zuihna panin hong pengsaklo hi.

Hehpihna in abeisa i mawhna tengpan hong suahtak hibeklo a, tumahmah in Pasian’ deih bang nuntaktheih na’ng tha hongguan hi. Sawltak Paul in zong “minam khempeuh in Ama’thu a zuihtheih na’ngun, Christ hangin hehpihna leh sawltak nasep i sanguh hi” (Rom. 1:5).

Mi pawlkhat ngaihdan tumdang nei uh a, hehpihna hangin hotkhiatna in Pasian’ thukham zuihding khawng neuseh ahih keileh khiamsuk uhhi. Thumanh ding genleng peuh ngeinaseh leluh hi. Amau un Kei deihna in Zeisu bek hi cihi. Dotna’ng in, “Koi Zeisu maw?” Eima bawltawm Zeisu maw, laisiangtho Zeisu? cih ahi hi. Laisiangtho Zeisu in Ama’ pianzia ahi Athukham cikmah hunin nuaisiah ngeilo hi. Laisiangtho Christ in, Amah leh leitung ading a ngiimna teng hong pulaak Laisiangtho thukhun khawng khiamsuk ngeilo hi. Laisiangtho Christ in, Ama’ hong thuhilhnasa khawngte cimhtakhuai lel ci in nuaisiah ngeilo hi. Christ in thumaan khempeuh pholaakna ahi hi. Zeisu in thumaan hong sunglutna ahihi. Amah in thukhun nuntakpih hi.

Mangmuhna in a nunung penin hongsapna ah, Zeisu upna sungah, Ama’ hongpiak khem peuh sangding cihi. “Pasian kihta” dingin hongsam a, tuapen Ama’ hong hotna vanglian umin, ama’ deihna bang leh thumang nuntakna tawh lakkhia ding hi.

`Hihteng ah Zeisu’ kammal — “Pumpi bek athat thei a, kha a thattheilote kihtak in neikei un. Pumpi leh kha anihin hell sungah a thattheipa kihta zaw un.” (Matt. 10:28)— acih in Pasian kihtak zia ding koibangin hong telsaktuam naci hiam?`