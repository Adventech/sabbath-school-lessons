---
title:  Pasian Bulphuh Nuntakzia Nungta
date:   18/04/2023
---

Zangziahziah lel ding cih hunlai in, leitung mite in amau aki bulphuh lai in, vantung hong zolna in: eimah kibulphuhna, eimah kiliansak kithupitsak keeina panin Pasian bulphuhna ah hong sam hi. Pawlkhat in, amau nuntakna ah sum bulphuh uhhi. Pawlkhat in vaang leh ukzawhna bulphuh uhhi. Pawlkhat leuleu kimawlna, music leh gualnopna cihte hithei hi. Mangmuhna in gingtak leh kiciantel takin hongsapna pen; Pasian kihta ding, zahtak ding, nuntakna ah bulphuh ding ahi hi.

`Mate 6:33; Colosian 3:1, 2 leh Hebrew 12:1, 2 simin. Hihmunteng in Pasian bulphuh nuntakzia neihna’ng bangteng gen hiam?`

Leitung hun nunung ah buainapi pen in lungsim galdona hiding hi. Lungkip lungkho neihna ukzawhna leh Pasian’ deihna pumzuihna cihte ahi hi.

Atawpna kidona lianpi zongpen lungsim sungah sialehpha kidona hipipen hi. Sawltak Paul in zong hong hatthotna ah: “Note in Zeisu Christ’ lungsim puakzia nanei un” (Phil. 2:5) cihi. I lungsim pen pumpi ading kulhpi ahi hi. Tatleh hek hong luankhiatna tuinak ahihi. Kammal “un” a cihpen teeltheih ding phalna ahihi. Eima’lungsim utna tawh gamtatna acihna hi. Christ’ lungsim bang neihding teelna pen, Zeisu in eima lungsim puahphasak in tawntung natetawh kidimsakna a hihi. Eite tatlehhekna peuhmah in eima lungsimpan hong suakkhia ahi hi. Pasian kihta cihteh eima nuntakna ah Amah masakna ahi hi. 

Khua naphawk laisiah, nangma lungsim nakep dingpen baihmahmah lel cih phawkzel in. I buaitheih zelna pen, nahoih tebek, Paul in “leitung nate hilo, a tunglam nate” acihte lungngai bek dingin kiphawkna i neihkei leh; apuksa mawhnei ahi eite lungsimte in, anuailam leitung natepeuh lunggulh in neikha ding hi. Tua hi a, Paul cihmah bangin, deihtaktakna leh suakta taktak in teel in, teeltheihna silpiak zang in, vantung nate bekmah lunggulh in nei ni.

`“Atawpna ah, sanggamte aw, ahoih leh aphattak thute tawh nalungsim uh nakidim sak un. Tuate in amaan, adik, atang, a siangtho, a deihhuai leh apahtakhuai thute ahi hi.” (Phil. 4:8). Hitengah Paul hong genthu koibang in hihthei ding ihi hiam?`