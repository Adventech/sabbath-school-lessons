---
title:  Pasian Phatna Piakna
date:   19/04/2023
---

Laisiangtholui sungah “Pasian phatna piakna” (Mang. 14:7) a cihpen in, (Josh. 7:19; 1Sam. 6:5; Jer. 13:15, 16; Mal. 2:2) khawngah zong, vantungmi khatna thupuak (Mang. 14:7) mah bangin, Pasian’ thukhenna peuhtawh nakizom hi. Mangmuhna 19:1, 2 ah zong tuabang pian mah in kimu a “Pasian phatun, hotkhiatna, vangliatna, minthanna pen eite Pasian-a’ ahi hi. Ama’ thukhenna in thumaan in thutang hi” cihi.

`1Corinth. 3:16, 17; 1Corinth. 6:19, 20; leh 1Corinth. 10:31 simin. Hihmunteng in Pasian min pahtawi theih dingdan koibang in hong teltuamsak naci hiam?`

Paul cihna ah, eite’pumpi pen biakinn hi a, Pasian’Kha teeng a, Pasian in a siangtho in a bawlsa ahi hi. Laisiangtho in zong eima nuntakna kiu khempeuh panin Pasian pahtawi dingin hong sawl hi. Eima nuntakna sungah Pasian i bulphuh ciangin, neklehdawn, silhteen, gualnopna leh mitawh kizopna khempeuh ah Amah pahtawi ding hong utsak hi. Leitung ah Pasian hong itna i pulakna in, Ama’na i sepsak nopna tawh Pasian i pahtawi thei hi. Hihthu in leitung hun nunung thukhenna telcian nading in thupi semsem hi.

`Rom. 12:1, 2 simin. Eima nuntakna ah i teelna tetawh kisai in, Pual in bangpeuh hong hanthawn hiam?`

Laisiangthothak ah Greekpau in pumpi pen somata hi a, tuasang a kitelzaw in a letkhiatna ah – pumpi, lungsim leh kha (khuaphawkna) cihte ahi hi. Philips Bible sungah “telcian takin biakpiakna” naci hi. “Pasian kihta” leh “Amah pahtawi” na in napumpi, lungsim leh kha tawh ki pum-aapna in telcian takin biakpiakna ahi hi. Pasian’ thukhenna natheih nakleh thumang lel lecin a hoih hilel hi.

`Na pumpi tawh bang nahih cih ngaihsun in. Tuapen Pasian pahtawina taktak ahihna koibangin kitel thei ding hiam?`