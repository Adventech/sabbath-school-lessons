---
title:  Ngaihsutbeh ding
date:   16/06/2023
---

“Protestant in amau leh Roman vangliatna tawh kikal a kuamthukpi kantan in a khut hongzan ding a, sikha hopihna tawh hongsawk ciangin, hih namthum teng hong ki gawmtuah ding a, USA in zong, ama’ ukna ngeina khempeuh nusia in Protestant tawh kipawltheih ding lampi hongzong ding a, papal’zuauthu tengin mun honglaksak takciang in, alamdang mahmah Satan’nasepna teng kiteltaktak tading a, hun nunung naimahmah ta cih kitheipah ding hi.” —Ellen G. White, Testimonies for the Church, vol. 5, p. 451.

“Mangmuhna laibu sung tawntungah Sunday in biakpiakna ni langdona ahihlam ki telkhin lua hi. Tua Sunday in, a uphuai hetlo liangzah in gulpi’ khelpilna hi a, Pasian tung ah hehmahmahna tawh Ama’ thukham khelding a hanciamna ahi hi. Lamdang vevalualo napi khemna thukpi hileuleu hi. Vannuai buppi in, amah pen Pasian dinmun ah koih in biak piakna bulpi a hihtheihna dingin, Pasian’thukhamte in, diktatlo ahihmanin, laihkul hi cihi. Tua gulpi in, Pasian pen thukham sungah, Piangsakpa leh Tankhiapa ahih kopna munsan lianmah, biakpiak taktak dingpa ahihna sanlian panin thukham lumlehsak lian hi (Pai. 20:8–11; 5; Mang. 4:11; 5:9, 13, 14). Tuabang in thukham akhelsakna pen muhdahna bek hilo in Pasian bekmah biakpiak ding ahihna munlian a buluh nopna zong ahi hi. Hibang in thukham a khelna tawh amah gualzawh sawm hi.” —Ángel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54.
 
**Kikupding Dotnate**:

`Lam-etna bekmah tawh hun nunung manawhin kalsuan ihih teihang, lawplua in hun leh ni ciangtanna khawngtawh hong kihilhna khengval khakloh ding bang hangin thupithei ding naci hiam? Bangzah lauhuai thei ding a, hong kihilhkholna ciang khengvalna hangin bangthu peuh piangngei hiam?`

`Tua a kigensa lauhuainate pialkawm in; hibang leitung omzia peuhmah tawh tua sapi ciaptehna leh bawlsiatna khawng zong hong piangthei ke’nteh acite tungah koici bangin dawngpha kik thei ding ihi hiam? Hibang palam zonna pen ngaihsun siam abatlaitak mah in, banghang in ngaihsun siam satheilo zaw ihi hiam? Leitung ah zong thute manlang takin kikhel zatzat ahihzong phawk in.`