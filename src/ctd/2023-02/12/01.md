---
title:  'Pasian’ Seal Leh Sapi’ Ciamtehna: Khen 2'
date:   10/06/2023
---

### Tukalsung Simding
Mang. 12:6, 14; Dan. 7:25; 2Thess. 2:3, 4; Thuhilhkik 6:8; 11:18; Pai. 20:8–11.

> <p>Kamngah</p>
> “Tua ciangin a nungta Pasian’ ciamtehna atawi vantungmi khat, nisuahna lampanin hong paito kamu hi. Leitung leh tuipi suksiat theihna ding vangliatna akipia vantungmi lite kiangah amah in nakpi takin gen a, ‘I Pasian’ nasemte a taltang uhah ciaptehna ibawlkhit mateng in, leitung, tuipi leh singkungte susia naikei un’ acihi.” (Mangmuhna 7:2, 3).

Kum zalom sawmlehnga lai in, Italy gam saklam Alps mualtung Piedmont zangkuam ah, Waldenses akici mite, Laisiangtho tungah a citak mahmah mite teeng uhhi. Christ tungah citaklua uh ahih manun nasia takin kibawlsia gawp uhhi. a.d. 1488 kumin, Loyse zangkuam a Waldenses te in amau upna hangin Rome pawlpi thahna thuak uhhi.

Bawlsiatna dangkhat mah in kum zalom sawmleh sagih lai in hong piang a, ukpipa Savoy in zong galkap 8,000 paisak in, mipite tenna sungah ama’galkapte omthei dingin ngen hi. Ama’ngetna mipi in zong zawppah ahih manin, galkapte in amau bawlsiat dingmite  olno takin ngah uhhi. 1655 kum April kha 24 ni, zingsang nai 04:00 am in, honthahna ding thukipia tahi. Tua tungin mi 4000 val in sihlawh hi.

Tangthu peuhmah bel kizomzom mai hi. “Sapi ciamtehna” in tangtawng laipek panin biakna vaimello in bawlsiatna tawh kizomden hi. A beisa bawlsiatna mahtawh a kibang in, biak-piakna ngeina ding a kibawlsa tengmah lohtheihloh zuisak ding hi. Guallelhna a pia-ngeilo ding mi Pasian in neitawntung ding hi. 