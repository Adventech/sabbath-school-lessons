---
title:  Sapi Ciamtehna
date:   14/06/2023
---

`Mangmuhna 14:9 leh 14:12 simkak in. Sapi ciamtehna koi ah kikoih hiam? (Thuhilhkik 6:8; 11:18 enkak in). Pasian’ mite leh sapi ciamtehna ngahte kikhaihna namnih bangteng hiam?`

Khatzaw in sapi bia a, a khat in Pasian’ thukhamna kemcing (sapi in alaihnop mahmah thukham alina akihel) a, Zeisu’ upna bang upna nei uhhi. A kilamdanna tua ahi hi. Dawimangpa in zong, tuipi-sapi leh lei-sapi tungtawn in nasem in, Pasian ukzawhna leh biakpiakna ahi Sabbath mah langdo sawm hi. Sapi ciamtehna pen taltang leh khuttung ah kikoihsak hi. Taltang cihpen lungsim, ngaihsutna, geeltheihna leh khentelna omna acihna hi a; khut ahihleh zuihna leh sepna a cihnopna ahi hi.

Biakna lamah suahtakna hong kigaakcip ding hunin upmawh sangin hong manlangzaw tham ding hi. Pasian Kammal bangin Sabbath thumaan a zui cinten mite pan kipumkhatna a susia ding langdona hongkici zawsop ding hi.

“Laisiangtho Sabbath a zahtak mite pen, thukham leh daihna langdo mite ci in, mipi lang pangte hi uh a, Pasian thukhenna leitung ah a samsukte hong kicikik bilbel ding hi. A thumanna leh zahtakkaina khawng pen, lungsim khauhna leh ukna langdona suaksak ding uhhi. Kumpite maimialsak cihtawh kimawhsak ding uhhi.” —Ellen G. White, The Great Controversy, p. 592.

Rome pawlpi in Sunday nipen biakna lamah amau’aana neihna “ciaptehna” hi cihi. Tua mahbangin, Catholic pawlpi in zong tua kikhelna pen amau’sep hi ci uh a… Tua sepna in zong, biakna lamah amau’ vangneihna ciaptehna hi cihi. —The American Catholic Quarterly Review, January 1883.
    
Mangmuhna in a genkholna ah, leitung gamkhempeuh haksat hun in, leitung mahmah in gam, biakna leh mipi kizopna leh lungsim kipuahphatna hong omding a, Sunday tanna zong hong kisawlngawh tading a “sapi ciamtehna” hong suak ding hi. Koici pian ding cihpeuhmah kithei nailo hi. Laisiangtho inbel a zaipi in hong pia a, sialehpha kidona lianpi pen sapi biakpiakna leh Piansakna limpua nisagih Sabbath in a thubulpi hong hi ding hi.

`Mihing peuhmah pen Pasian lampang leh Satan lampang ci in koibang in kikhen tawntung uh hiam? Banghang in munlai omtheilo hiam? Kua lamah pangzaw cih eilehei koici kitheih ding ihi hiam?`