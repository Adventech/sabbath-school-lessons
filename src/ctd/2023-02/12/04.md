---
title:  Satan’ Galhiam Nunung
date:   13/06/2023
---

Entel siamte in sanglam leh ukna aana neite kimuangzo nawnlo cihi. Mi tampi in “biakna makai ding kilawm kituak leitungah kua omding hiam ci uh hi.” Mangmuhna in ahihleh biakna leh gam kipawlna ah a muanhuaipen vangliatna hiding in, sapi vangliatna hi cih pulak hi.

`Mang. 17:12–14 simin. Hih leitunghun nunung pen John in bangci pulak hiam? A vanglian mahmah langdona bangpeuh namukha hiam?`

Hihtengah thu kician mahmah thum John in pulak hi. Khatna, leitung thahatna in “lungsim pumkhatna” nei a, “amau thahatna leh ukzawhna” pen sapi aap hi. Anihna, hih a kihelzau zuauthu in Zeisu leh Tuuno langdo hi. Thumna, leitung gal nunungpen ah, Christ leh a nungzuite in gualzo uhhi. Sapi in gualzo lo a; Zeisu in zo hi.

Dawimangpa in leitung minamte gawmkhop na’ng bangthu a zangtam ngaihsun in. Tang thu in hong genphapha hi. Rome ukpi gam kipukna pan thumanpha tampitak kimukhia hi. German te in saklam gamteng hong zawh takciang in, Rome kumpipa Constantine in biakna lamah hong kiheita hi. Pawlpi thuneihna in gam’thuneihna tawh kop in, Constantine deihna bang lianin hong kizangthei ta hi. Kum zalom lina sung, buaina tuamtuam kawmkal ah; Sunday sianthona hong thahat mahmahna in, biakna leh gam kipumkhatna hong piangsak hi. Constantine in a gam kipum khatsak nuam mahmah a, Rome pawlpi in tuathu piangsak nuam mahmah hi. A minthang tangthu pu Arthur Weigall in zong: “Pawlpi in Sunday siangthona bawl … tuani in kalsim ni’pawini hi a; Christian biakna in zong milim biakna pawi khat tawh mipite a lungdamsak ding pen, Christiante masuan hi” cihi. —The Paganism in Our Christianity (New York: G. P. Putnam’s Sons, 1928), p. 145.
    
Buaimahmah laitak in, leitungbup a patauh laitak in, liam lehbai, launa hunin, mipite in amau a kembit thei ding thukhat peuhpeuh lunggulh mahmah uhhi. Tanglai a mingongtatte omzia hi a, tuabang piangkik ngei nawnlo ding kici theilo hi. Genkholna sungah, hun nunung ciangin hih tengmah hong piangsak kik ding cihi.

Hih thute hongpian theihna ding ngaihsut hakmahmah phial taleh, leitung ah hibang thute piangpahpah lel cih i muhsa ahihi. Hong piangding thute theihkim zawhloh hang, hong piang bang bang masuan dingin kigingsa omding hihang.