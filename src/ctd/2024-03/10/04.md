---
title:  A Lipkhaphuai Zehphitna
date:   03/09/2024
---

`Mark 13:14–18 simin. “A Lipkhaphuai Zehphitna” tungtang Zeisu in koibang in lam hong honsak hiam?`

Mark 13:14 sungah Zeisu in Jerusalem kisiat ding bulphuh hi. “A Lipkhaphuai Zehphitna” minvawh hi. Hih kammalte tawh Zeisu in nungzuite tungah Daniel laibu kawk hi. Hih kammal in Daniel 9:27; 12:11 leh a kibat pih 8:13 sungah om hi.

`Daniel 9:26, 27 sim in. “Sathau Kinilhpa” kua hi a, “hongpai ding galkap mangpa” kua hiam?`

Daniel 9:26 sunga “Sathau kinilhpa” pen Hebrew pau in masiahò hi a, mikang pau in Messiah ahi hi. Dan. 9:24-27 sung deihtak sim leng, sathau kinilhpa cihpen Zeisu Christ hongpai ding a cihnopna ahi hi.

Hitaleh, Jerusalem Zehphitna dingin “hongpai ding galkap mangpa” in kua hiding hiam? Tua khuapi pen Rome galkap mangpa Titus in susia hi. Tua hi a, Dan. 9:26, 27 sunga “hongpai ding galkap mangpa” pen amah hihtuak pen hi. Messiah zong pen Jerusalem kisiatna sungah min kilo ahih manin tua tegel un kizopna khat nei cihna ahi hi.

Daniel’ kammal zangin Zeisu in “a lipkhaphuai zehphitna” acih in bangthu a gen nuam hiam? Laisiangtho siam tampi in tua lipkhaphuai cihpen BC zalom nihlai in Antiochus Epiphanes in biakinn a suksiat sakna hiding cih um uhhi. Tuabel piang theilo hi. Zeisu in tua “a lipkhaphuai zehphitna” pen Ama’ hun khit nung hiding ci ahih manin, Ama’ pianma zalom nih laipek khawng hithei lo hi.

Tua sangin, tua a lipkhaphuai thupen, AD 60 kiim pawl in, dawibia Rome te in Jerusalem azawh lai in, Rome dawibiakna pen Israel biakna a suahsakna uhtawh kinai zaw hi. Tuathu hangmah in Christian ta in galtai hong kul a, zong taipah uhhi.