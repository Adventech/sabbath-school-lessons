---
title:  Ngaihsutbeh ding
date:   06/09/2024
---

Ellen G. White, _The Desire of Ages_, laimai 627–636 sungpan “On the Mount of Olives” simin.

“Leitung thupiang tampi takin hong buaisak mahmah hi. Mihingte in tua thupiangte hangin patau thei mahmah uhhi. Ei Seventh-day Adventist te in, hih thupiangte a sung thu kantel zaw in, Zeisu in hong paikik ding kamciam sungah lam-etna teng midang te theisak ding hihang.”

“Ama’ hong paikik ding hun thei cianlo ihih manin, vil ding hong sawl hi. ‘A Topa hong ciah ciangin a kigingsa in amah ngakin a omuh amuh nasemte pen mi hampha mahmah ahi uhhi’ Luke 12:37. Topa hong paiding a vil mite in thadah om mawk lo in, mawhna tungah Ama’ thu khenna lausak ding hi. Topa in hehpihna hong neihden pen nial tentanna in mawhna lianpi ahi hi. Topa hongpai ding a vil mite in Ama’ thumaan zuihna tawh amau’ kha siansuah ding uhhi.

Piltak navak takin vil gige kawmin nasem uhhi. Topa in kongkhak hong tungta cih thei uh ahih manun, kha hotkhiatna sungah Pasian tawh nasem khawm dingin lawp mahmah uhhi. Hih mite in apil leh a citak nasemte hi uh a, Topa’ inn sungah, ‘a hun manman in amau nekzah ding ciat apia hi’ (Luke 12:42) a cihte a hi uhhi. Amau tengin tuhun a ding thumaan hong tangko uhhi. Enoch, Noah, Abraham leh Moses cihteng in amau’ hun ciat a dingin thumaan thutak tangko uhhi. Tuamah bangin, Christ’ nasemte in zong amau’ hun sunga vauna tuam khat apia hi”—Ellen G. White, _The Desire of Ages_, p. 634.

**Kikupding Dotnate**:

`Topa’ nasepna ah piak ding na khat om hi. Biakpiakna ah piak ding a dangkhat omlai hi. Koibangin kilamdang a, tua kilamdanna in koibang in thupi hiam?`

`Tanglai zalom tampi sung ahi a, tuhun mahmah in Pasian in banghang in bawlsiatna khaktan lo hiam?`

`Hih leitung mah ah Christ hong paikik ding bang lim peuh om hiam? Zeisu hong naina bang thu in na lungsim hong zo-pen hiam?`

`Christ hong paikik ni dong misite ihmutna thu leh misite dinmun ngaihsun in. Sihna sungah mite’n mitsi suk uh hi a; a theihkik masak pen ding uh in bang hi ding hiam?`