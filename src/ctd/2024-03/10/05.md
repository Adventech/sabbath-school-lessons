---
title:  Haksatna Lianpi
date:   04/09/2024
---

`Mark 13:19 simin. Hihmun in bang kawk hiam?`

Mark 13:14 sunga a lipkhaphuai zehphitna pen chapter 13 buppi in a bulphuh a thupit sak pen mun ahi hi (Tuesday sinna enkik). Mark 13:19 in zong hun kikhenna ahi hi. Leitung aki piansak khit haksatna khatpeuh tawh a kibang hetlo haksatna lianpi hiding hi. Jerusalem a kisiat lai in bawlsiatna tetawh a kibanglo cikmah in a piang ngeilo bawlsiatna lian om ding hi. Mark 13:19 in zong, mailam mah ci a, Zeisu hun khit zawh ciang mah kawk hi.

Mark 13:14 in Daniel 9 a thawnkik hi a, Mark 13:19-23 sungteng a haksatna lianpi pen in Daniel 7 leh 8 sunga genkholna teng, kii-neu in Pasian’ mite “hunkhat, hunnih leh hunlang sung” (Dan. 7:25) bawlsia ding acih tengmah hipah hi. Hih genkholna hun in ni 1,260 hi a, kum 1,260 hipah hi (Gam. 14:34; Ezek. 4:6). Hih hun pen AD 538 pan kipan AD 1798 kum dong huam hi. AD 1798 kumin, Napoleon in a galkap mangpa Berthier in pope mansak hi. Hih kum 1,260 sung teng in, kiineu in aana nei ahih manin, amau’ pawlpi ki-ukna a manglo peuhmah bawlsiat theihna leh thahlup theihna vang nei cihi.

`Mark 13:20–23 simin. Hih bawlsiatna hunsung ah, Pasian in Amite bang lam-etna pia a, hong tun kuan ciangin bang vauna hong pia hiam?`

Mark 13:20 in zong bawlsiatna hun pen Pasian’ mite a dingin kitomsak ding cihi. Pawlpi kipuahphatna a om khit ciangin bawlsiatna kiam zawdeuh hi cihpen tangthu sungah kiciamteh a, lungkham hun kitomsak hi. Kiineu’ vangliatna a kiamsuk kawmin, kipuahphatna sungah mi hong tam semsem hi. Ahihhang kiineu’ vangliatna khatvei hong khangkik cih Mangmuhna 13 in genkhol khin hi.

Mark 13:21-23 sungah, lauhuaina adang khat, zuau kamsangte leh christ zuaute tungtawn in Ama’ hong paikikma in om ding Zeisu in cihi. Zeisu in a nungzuite kidawm kikem ding cihi.

`Zeisu in christ-zuau hong hilhkhol khin a, zong tangtung takpi hi. Tua genkholna te in Pasian’ Thu i upna koibang in khangsak thei hiam?`