---
title:  Suang khatleh adang khat Kithuaplo
date:   02/09/2024
---

`Mark 13:1–13 sim in. Nungzuite in biakinn thu Zeisu genna koi bangin dawngkik a, Zeisu’ dawnkikna ah bang thupipen hiam?`

Theihsa mahbang in biakinn kilamdan pen hoih lamdang hi. Jews tangthupu Josephus in, khanglam panin a kibawl inn mailaam lianpi khatbek pen, khuam 162 tak tawh kilam a, khuamkhat ciangin, pasal thum khut kizom in kawikhop in gol hi (Antiquities, 15.11.5 §§413–414). Zeisu in tuateng khem peuh kilawnthal ding cihi. Hihbang in a lamdang mahmah innpi thu genkholna aza mite ading leitung bei mah bangding hi.

“Biakinn hoihna tengin Christ’ lungsim hong la mahmah a, tua mite’ Nialnampa phun mualmual in bangteng peuh a gengen tammaw! Biakinn bel hoih mahmah takpi hi napi, dahmai tawh, mukhin mah veng e cihi. Biakinn lamdan tumdang mahmah hiven. A ummna kawm teng bang suksiat zawh hise ding hiam; ahihhang Keima’ thu ngai un: ‘Hih innte lamna akiciang suangte nihbek nangawn a kithuap a omnawnloh dongin a kilawtthal gawp hun hong tung ding hi’ cihi” —Ellen G. White, _The Desire of Ages_, p. 627.

Nungzuite in tua genkhol thute khempeuh hongtun hun ding theinuam uhhi. Mark 13:4 sungah Peter, James, John leh Andrew te in a hun ding dong uhhi. Tua thute cikciang in piang ding a, koi munteng hiding cih dong uhhi.

Mark 13:5-13 sungah, Zeisu in, Jerusalem kisiat ding thu tawh hun tampi beisak selo zaw a, nungzuite in amau nasepna tungtawn in Christian pawlpi masa a phuhzawh theihna ding hanthawn hi. Nop omlel khawng tawh baihziau tuak hetlo hi.

Bawlsiatna thuak in, zumkong mangkong tungin thahna zong thuak ding uhhi. Tuateng tawh hun bei nailo ding Zeisu in cihi. Buaina tampitak in mawhzol ding uhhi. Ahihhang, innkuanpih tanaute nangawn in a pampaih uh ciangin, a hunhun in Khasiangtho in, amau paukhiat ding kammal pia ding hi.

Pasian’ mite in koikoi ah om taleh lauhuaina te kihtak ding hi hetlo cih Zeisu in genkhol khin hi. Amaute pilvang teitang peuhleh, haksat gimna sungah, Pasian’ Khasiangtho in zawhpih ding hi.

`Zeisu’ nung nazuih manin bang haksatna peuh na tuakkha ngei khin hiam? Bangmah tuahkhak naneih keimawk leh, Zeisu’ nung a zui takpi mah nahi hiam cih kisittel akul diam?`