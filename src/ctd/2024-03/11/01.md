---
title:  Matna leh Thusitna
date:   07/09/2024
---

### Tukalsung Simding
Mark 14; John 12:4–6; Rom. 8:28; Pai. 24:8; Jer. 31:31–34; Zech. 13:7.

> <p>Kamngah</p>
> “Amah in, ‘Abba, Pa aw, nang aa dingin na khempeuh piang thei ahih manin hih hai tawh hong kipelhsak in. Ahi zongin kei deihna bang hi loin nangma deihna bang hi zaw tahen,’ a ci hi.” (Mark 14:36).

Mark 14-16 sungteng ah Zeisu’ thuaksiatna, sihna, leh a thawhkikna tangthu om ahih manin “thuaksiatna tangthu” kici hi. Sinna 9 sungah omsa mahbang in, Mark laibu tawpna chapter guk tengpen nipi-kaal khat sunga thupiang ahi hi. 14 pan 16 sungteng ahihleh “Thuaksiatna Kaal” Thursday leh Friday ninih sunga thupiang teng ahi hi. Zeisu’ sihna pen Friday ni hi a, a thawhkikna pen Sunday ni ahi hi.

Tukal sinna pen Mark 14 kibulphuh hi a, tangthu kithuap ngana, Zeisu tawh a kizom, aki-lehbulh gamtatna namnih tangthu ahi hi. A nunung nitak-an tawh zong kizom pah a, Gethsemane thuakna tawh zong kizom lai hi. Tualai ah Amah kiman in makaite in thu sit uhhi. Tua thu kisitna pen Peter’ nialna tawh kizomto pah a, tua pen Mark sungah a nunungpen tangthu kithuap ahi hi. A kilehngat gamtatna nih mah omkik a, deihna lamah pai khollo napi tua thumaan mah kipsak uhhi.

Hih tangthu sungah, a kibanglo tangthu nih tonkhawm uhhi. Mark in thu khauhsak pian in, tua tangthu tegel ki suktuahna tawh Zeisu’ galzawhna pulak hi.