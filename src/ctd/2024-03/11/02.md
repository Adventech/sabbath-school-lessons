---
title:  Mangngilh Theiloh Tangthu
date:   08/09/2024
---

`Mark 14:1–11 sim in. Hiteng ah bang tangthu nih tonkhawm a, khatleh khat koibang in kidem uh hiam?`

Mark 14:1 in Paisan pawi tun ding ninih samlai cihi. Hih a kimuh khopna uh pen Tuesday nitak ahih keileh Wednesday nitak hiding hi. Biakna makaite in zong ngiimna khat leh hunciam nei uhhi. Amau mungtup a picinna ding thu phamawh khat om hi. Tua zong lam-et hetloh munpan hong pai ding hi.

Hih tangthu in Mark sunga akithuap tangthu ngana hi (sinna 3 enin). Zeisu a thaangsiahna tangthu leh, Zeisu paknamtui a nilh numei nu’ tangthu tegel kizom hi. Gamtatna namnih in a kilehngat in nasem a, aleh amak in gamta hi.

Mark in tua numei nu kua hiam cih pulaklo hi. Tuanu in Zeisu tungah a lamdang mahmah silpiak apiak pen leh, Judas in phengphi takin a Topa a lehhekna tegel a kilehngat in om hi. Tuanu’ min kidawk lo: tuapa nungzui sawmlehnih lakah khat hi. Tuanu’ silpiak manphatna in tangthu: tuapa mansaan sum in kamciam sum hibek hi.

Tuanu in a tua cihna hangthu bangmah kigen lo ahihhang, nitak annekna a hongpai mi tampitak in, kumkhat thaman zahin a mantam paknamtui pen Zeisu’ khe tungah ki buaksuk leltak ci in lamdang sa ngeingai uhhi. Zeisu in ahihleh, tuanu a galdal sakna in, hihnu hihteng pen leitung om laiteng amah phawkna a hiding in lungdamthu sungah kiciamteh ding cihi. Ki mangngilh theilo hi. Zeisu’ kammal dungzui mahbang phial in Lungdamthu buli tengmah in, hih tangthu ciamteh uhhi.

Judas’ lehhekna zong ki mangngilh theilo lai hi. Mark inbel amah duhhop lua cihi. John lungdamthu in a kitelcian sakzaw lai hi (John 12:4–6).

Mark in “hoih” cih kammal pen, hih tangthu tegel sungah a kilehngat gamtatna, ngiimna namnih a dingin nazang hi. Numeinu’ gamtatna pen Zeisu in Mark 14:6 sungah “hoih” cihsak hi. Mizawngte ading a “hoih” (Mark 14:7) nabawl thei tawntung ding hi ci a, Mark 14:9 sungah zong “Lungdamthu” sungah mapang hiteh cilai hi

Mark 14:11 sungah, Judas in zong Zeisu lehhekna ding “hun hoih” mah nazong hi. Hih kammal leuleu in Messiah pen mihing te’n a suksiat theihna ding hunhoih a zonna hi a, lungdamthu sung mahah munkhat panmah in mapang a, mihing hotkhiatna dingin Pasian in a Tapa hong piak khiatna in gahpha gahsak thei ta hi.

`Hiteng ah thupiang ding tengpen Roman 8:28 in koibang in hong telcian sakthei naci hiam?`