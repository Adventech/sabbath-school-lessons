---
title:  Ngaihsutbeh ding
date:   13/09/2024
---

Ellen G. White, _The Desire of Ages_, laimai 698–722 sunga “Before Annas and the Court of Caiaphas” leh “Judas” sim in.

“Tuabang simmawhna kammal Peter’ mukpan hong luang a, aklui khuang zong kiza lian a, Honpa in thukhenpa’ maitang lam panin a thanem nungzuipa lam honghei in hoihtak in hong en hi. Tua laitak mahin Peter’ mittang zong a Topa lam in huup hi. Tuabang in a nunnem maitang a muh ciangin, hehpihna leh khasiatna bek om a, hehna them zong om vetlo hi.

“Maizumna tawh a maidaang, a muk aliing tauhtauh mipa in, a lungsim thaltang in vutvang bangin nasa in mawhmaina deihlua hi. A lungsim hong khanglo in khua hong phawkkik hi. A sawt nailo laimah in a Topa thongsung leh sihna dongah zui ning acih teng phawkkikta hi. Inntung dawl ah a omlai un, a Topa in tuzan mahmah in thumvei nong nial ding hi acihpen phawkkik in lunggim mahmah hi. Peter in Zeisu theingei ke’ng a cihkhit lianin, a Topa in amah theitellua mahmah, a Topa in ama’ lungsim mutel sitset in, khialhna peuhmah ama’ lampan bek hiden keei ahihlam, lunggim taktak in a phawk hi”—Ellen G. White, _The Desire of Ages_, pp. 712, 713.

**Kikupding Dotnate**:

`Mark 14:9 sunga Zeisu genkholna teng simna tawh, Zeisu’ genkhol a dangte i muthei hiam — a hihtuak hetlo a hunzui in a piang ding leh a tangtung taktak genkholna te e naphawk kha hiam?`

`Judas leh Peter enkak un. A kibatna leh a kilamdanna, koibang in gamta kampau uh hiam?`

`Topa’ Nitak-an in bang khiatna nei hiam? Pawlpi sungah khiatna neitak in koibang in bawlthei ding ihi hiam?`

`Gethsemane ah Zeisu’ thungetna Pasian in “No” acih ngeuna kikum un. Pasian in eima thungetna “No” hong cihleh zong bang a cihnopna ahi diam?`

`Peter in Zeisu a nialna tawh guallel phial hitaleh, Zeisu in pampaih hetlo hi. Hihthu panin bang lam-etna inei thei ding hiam?`