---
title:  Zeisu Taisan Uh
date:   11/09/2024
---

`Mark 14:43–52 sim in. Hotkhiat ngiimna sungah a phamawh bangthu piang hiam?`

Zeisu tawh a ki naipen lawmpa in galte khut sungah Amah lehhek tamai hi. Lungdamthu in, Judas’ gamtatna tampi pulak sak mello lel hi. Ahihhang EGWhite inbel: “Judas in a pianpih sum itna lungsim nei limlim ahihhang; tuabang in zong gamta denkeei pah samlo hi cihi. Amah in sum hauhnop luatna lungsim pen ama’ nuntakzia suaksak hi. A sum itna pen Christ a itna tawh ki kimsak hiau hi. Khatvei linlian tatsiatna tawh Satan kiangah ki-aap in, mawhna lianpi khat sung tungsuk hi”—Ellen G. White, _The Desire of Ages_, p. 716.

Lehhekna hangin mikhempeuh bek thamlo, lehhek ding a vaihawmpih mite nangawn in lipkhap uhhi (Mate 27:3–7enkak). Judas’ gamtatna ahihleh, lawmbawlna tawh lehhek ahih manin siathuai phadiak hi. Keima’ nap mipa pen namat dinguh mipa hi cihiau hi. Judas in ama’ zuauphuak teng Zeisu leh nungzui dang te’n a theihlohna dingin seelsawm hihtuak hi.

Mipi in Zeisu a matphet leh buai niainuai gawp uhhi. Khatpa in a namsau dok in (John 18:10, 11 in Peter cihi), siampi lianpa’ sawltakpa’ bil vattan hi. Zeisu in mipi tungah, suntang in biakinnpi sungkhawng ah ka thuhilh laitak khawngin nahih ngamloh uh teng a simtham in nonghih uhhi ci in tailai hi. Ahita zongin Zeisu in laisiangtho a tunna ding ci in thukhup hi. Hih thuaksiatna sungah thu simgeelna namnih tonkhawm hi – Pasian’ geelna tangtun nading leh Messiah suksiatna ding mihing’ geelna ahi uhhi.

Peter a kipan nungzui tengin taisan uh a, Peter ahihleh a gamla khollo khat panin simzuih in buaina tuakkha zawsop hi. Mark 14:52 in zong Zeisu’ nung a zuisim tangvalno khat gen a, lung damthu mundang peuhmah ah omlo hi. Pawlkhat in tuapa pen Mark amah mah hiding in um uh a, kician taklo hi. A ciapteh huai thu khat ah tangguak in tai genggang hi. Tua tangvalpa in Zeisu’ nung a “zuih” ding sangin, avekpi in Zeisu “taisan” zaw hi.

`Judas in na khat bek tawh sila a suak ngeungau a lauhuai zia ngaihsun dih un. Mawhna muhdahna leh Pasian’ hehpihna tawh zawhna bang hong hilh hiam?`