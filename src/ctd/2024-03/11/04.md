---
title:  Gethsemane
date:   10/09/2024
---

`Mark 14:32–42 sim in. Gethsemane ah Zeisu in bang thu ngen a, koi bangin kidawng hiam?`

Paisan an anek khituh ciangun Jerusalem huangpua ah paikhia uh a, Zeisu leh a nungzuite in Kidron zaangkuam kantan in Olive mualpang a om huan sungah om uhhi. Gethsemane khiatna in sathau gawi cihna hi a, tua kuam tengah sathau kigawi hihtuak hi. Rome te in AD 70 kum in Jerusalem alak lai in Olive kung khempeuh phuksiang ahih manun, amun santak linlian kitheilo hi.

Zeisu huansung a lut ciangin, a nungzuite dangte nusia in Peter, James leh John tawh a gamla deuhna ah paisuak uhhi. A gamla deuh munah hih thum teng zong nusia kik in, Amah guak a gamla zawdeuh khat mahah paisuak lai hi. Hih mun kigamlatna in Zeisu pen Amah guak omsak a, Ama’ thuak ding teng kiging kholsak thei hi.

Zeisu in A dawn ding hai a hepsak ding thungen ahihhang Pasian’ deihna ahihleh cihi (Mark 14:36). Aramaic pau “Abba, Pa aw” cihi. “Daddy” cihtawh kibang lo hi. Tualai naupangte in pa a cihna uhpen abi hibek hi (Raymond E. Brown, The Death of the Messiah, Anchor Bible Reference Library [New York: Doubleday, 1994], vol. 1, pp. 172, 173). Ahita zongin, Abba, Pa, cihpen in innkuan kinaihna khat mah hi a, neuseh ding zong hi tuanlo hi.

Zeisu thungetna ahihleh hai hemkhia ding ciangbek hi a, Pasian’ deihbang aapzaw hi (Mate 6:10 Topa’ thungetna enkak). Hih Zeisu’ thuaksiatna tangthu sung tawntung ah a thungetna khem-peuh pen Pasian in “No” ci paisuak sinsen hi. Tua hai pen, leitung mawhna khempeuh pan tatkhiat na ding hi a, manpha lua mahmah ahih manin hepkhiat saklo ding hi.

Haksatna natuah ciangin, hong panpih pawl neileng tha hong dimsak hi. Philippian 4:13 sungah, Paul in hong thahatsak Khatpa hangin nakhempeuh bawlthei cihi. Mi tampi in mangngilh uh Philippian 4:14 sungah “Ahizongin” cih ahi hi. “Ahizongin, ka lungkham laitak in na hong huh manun hoih mahmah hi” cihi. Tua kammal pen Gethsemane ah Zeisu’ deihna ahi hi. A nungzuite thapiak ding thumvei sitset ngen hi. A thumvei mahun amaute ihmu uhhi. A tawpna ah, amaute phong in, Ama’ gimna thuakna ding munah tonpih hi. Amah ready khin napi amaute ready lo uhhi.