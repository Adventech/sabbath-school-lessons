---
title:  Mary leh Adangte Kiangah Kilahna
date:   25/09/2024
---

`Mark 16:9–20 sim in. Hiteng in thawhkikna tangthu bangteng hong behlap sak hiam?`

Mark 16:9-20 sungah thuteng leh Laisiangthothak sungah - Mary Magdalene in hanah Zeisu a va muhna (Mate 28:1, 9, 10; John 20:11–18; Luke 8:2 enkak); lampi dung ah minih in a muhna (Luke 24:13–35); sawmlehkhat tungah a thupiakna cihte (Mate 28:16–20; Luke 24:36–49; John 20:19–23) ahi hi.

Zeisu a nungta in amu masapen in Mary Magdalene (John 20:11–18) ahi hi. Numei dangte in zong mulai uhhi (Mate 28:8–10). A thokik Topa amu masapen te in numeite ahih sese thupi mahmah hi. Tanglai in numeite peuhmah teci kip in kingaihsun khollo a, tua tangthu in zuaupi peuh hi khaleh, pasalte mah teci masa in kikoih kilkel ding hi. Ahihhang pasal hilo, sawmlehnih te hilo, numei khat hisese hi. Tuanu in nungzuite tungah tua thutak gen hitaleh, tua pasalte in numei nu umlo uhhi. Tuapen Mary in numei khat a hihlel hang hihtuak pen hi.

Numei in Zeisu’ thawhkikna mu masa cihpen, tangthu kipsakna ding in teci kip ahih theihlohna ding in, Zeisu thawhkikna a nialnuam mite in hihthu zang zel uhhi.

`Hih tangthu in phuahtawm hi aci nuamte a ding Mark 16:14 sungah bang thupiang om hiam?`

Tuate in tangthu kipsak ahihleh, banghang in amaute in dah mahmah uh hiam? Zeisu in “Lungtang khauh” naci hi. Lungdamthu ciamtehna sungah, Zeisu kimatna pan kipan, thawhkikna ciangdong in, Zeisu’ nungzuite’ lehtatna vive pulak a: taisan, nial, umlo cihbang vive ahi hi. Hih teng tawh tua tangthu piang zolo ding hi.

A langkhat ah, a nunglam ciangin Christ’ thawhkikna thu lau hetlo in a genkhiatna in, mi khempeuh ading lam-etna pia a, amau’ thu pulakna dingin thukip vangliatna ahi hi.

`Lunghianna leh uplahna thaang sungah awk lohna dingin koibang in kikemcing ding ihi hiam? A thokik Christ tawh koibang in nisim in kizom thei ding ihi hiam?`