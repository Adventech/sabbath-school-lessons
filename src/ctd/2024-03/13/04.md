---
title:  Numeite Han ah
date:   24/09/2024
---

“Christ’ Singlamteh geiah a ding numeite in Sabbath abei ding hun a ngak uhhi. Kalkhat sung ni masa ni, zingtung in, hanlam vapai uh a, Honpa’ luang zuutding sathau a keng uhhi. Amah thokik ding cih ngaihsun khalo uhhi. Amau’ lam-etna ni tumta a, amau’ lungsim sungah khuamial kidim hi. A lampai kawmun, Christ’ hehpihna nasep teng sim phapha uhhi. Ahihhang ‘note tawh kimukik ding hi’ng’ (John 16:22) cih Ama’ kammal phawk khalo uhhi”—Ellen G. White, _The Desire of Ages_, p. 788.

`Mark 16:1–8 sim in. Bang thu om a, numei te’n koici dawn masak thei uh hiam?`

Lungdamthu a kipatna panin, Zeisu in Messiah cih theikhin hihang. A laibu sung mahah dawiveii hetlo mi khat in Messiah nahi hi a cipa Peter (Mark 8:29) ahi hi. Tuabang hong cihna pen laibu laizang kiim khawng hipan hi!

Mark sung tawntung ah, Zeisu in Amah kua hi cih ahi a, amaute a damsakna khawngte zong genthaang lo in gamdai ding cihi. Mark 1:44 sungah, phak natna veii khat a damsak zong kuamah genlo ding cihi. Mark 5:43 sungah Jairus leh azi tungah zong amau’ tanu thawhkikna thu kuamah genlo ding mah cihi. Mark 7:36 sungah, bengngong pau theilo pa a damsak zong kuamah gen saklo hi. A nungzuite zong Amah Messiah ahihlam kuamah genlo (Mark 8:30; 9:9 enkak in) ding cihi. Tuate khempeuh gamdai khipkhep ding a cihpen, Daniel 9:24-27 sunga genkholna hun ciangtan sungah nasep a zawhna ding hihtuak hi.

Tu in a hihleh, Zeisu thokikzo a kicih nungsang, numeite in launa tawh lamdang sa kawm in, hanpan taikhia saisai in, amuh peuhpeuh tungah thupiang teng gen peuhmah ding hi.

A gamdaih hunuh zong sawtvei hetlo lel hi. Mark laibu tawpna i tun phetleh, tuathu lo sim ding dang bang om hiam? “Nungzuite in zong mun khempeuh ah pai in thu ahilh uhhi. Topa in zong amaute’ nasep seppih a, a thuhilhna te uh maan hi cih lahna in amaute’ tungah lim lamdang apia hi” (Mark 16:20).

Tuabang in, Zeisu in kua hi a, bangteng peuh sem cih genlo in gamdaihna hong kitamkham ta hi. Tuapan in “mun khempeuh” ah thuhilh kawikawi cihtawh laibu tawpta hi.

`Eite’ zong Zeisu leh Ama’ hihna tungah banghang in gamdai theilo ding ihi hiam? Zeisu leh Hotkhiat ding ngiimna kua kiangah genthei ding nahi hiam?`