---
title:  Amah Hing Hi!
date:   21/09/2024
---

### Tukalsung Simding
Mark 15:42–47; Mark 16; Col. 2:10–12; 1Cor. 15:1–8; Dan. 9:24–27; John 20:11–18.

> <p>Kamngah</p>
> “Ahih hangin tua pa in, ‘Lamdangsa kei un. A kikhailum Nazareth khua mi Zeisu na zong uh hi. Amah thokik zo hi! Hihlai ah om nawn lo hi. A luang kisialna mun hong en un.’” (Mark 16:6).

Zeisu a kikhaina hangin, nungzuite’ upna leh lam-etna sihdak ging bang ahi hi. A Topa’ sihna hangin, amau’ nuntakna zong lauhuaina omta a, amau ading in khualmialpi bang ahi phial hi (John 20:19). Mark chapter nunungpen 16 sungah Ama sihna bangteng in zui cih i mu ding uhhi.

Amasa in, Zeisu thawhkik ding hun Sunday zingsang in numeite in hanah hong paina thu enmasa ding hihang. Adventist te in khatveivei thawhkikna tawh kigamlat theihna pen Sunday tanna ultung sakthei ci in ki ngaihsun kha uhhi. Sunday thawhkikna tawh kisai upkhialhna omthei teng pampaih leng, Sunday thawhkikna sungah ki lungnuam thei lel hi.

Anihna ah, sinna tengin Mark 16 tang masalam teng hilhcianna hi a, a laibu buppi tawh aki zopsakna ahi hi. Monday leh Tuesday sinna sungah hih ngaihdan teng kimu ding hi.

Athumna, kal tawpna Wednesday leh Thursday sinna in Mark 16 sung a omlai teng leh eima nasep ding teng hong hilh hi. Hih sinna teng panin Mark a sim mite in leitung khempeuh ah lungdamthu puakthei tading uhhi.