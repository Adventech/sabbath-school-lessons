---
title:  Ngaihsutbeh ding
date:   27/09/2024
---

Ellen G. White, _The Desire of Ages_ laimai 779–787 leh 818–828 sungpan “The Lord Is Risen” leh “Go Teach All Nations” sim in.

“Thu- umte ading Christ in thawhkikna leh nuntakna hi. Mawhna hangin i mansuahsa nuntakna Honpa tungtawn in kingah kik hi; Amah ngiat nuntakna hi a, Amah deihsak mi phong ding hi. Amah in tawntung nuntakna piaktheih na’ng thu nei hi. Mihing hihna tawh a piakkhiat nuntakna pen mihing ading mahin piakik hi. ‘Amaute nungta maimai bek hilo in nuntakna cingtaak a neihtheihna dingin Kei ka hongpai hi’ (John 10:10) cihi. ‘Keima piak ding tui a dawn khempeuh dangtak kik nawnlo ding uh a; nuntakna tuinak piang ding a, nungtasak paisuak ding uhhi’ (John 4:14). ‘Keima’ sa ne a, Keima’ si a dawnmi nungta paisuak ding uh a; ni tawpni ciangin Ka hing kiksak ding’ (John 6:54) cihi.

“Thu-umte a dingin, sihna in thu neucik hilel hi. Christ in tawmveino sungbek cihi. ‘Keima thuhilhna a zui peuhpeuh si nawnlo ding a, sihna ciamkha lo ding’ (John 8:51) cihi. Christian te a dingin sihna in ihmutna, khuamial sungah tawmvei omna hi. Amau’ nuntakna pen Christ in Pasian sungah seelsak a, eite’ nuntakna ahi Christ hong kilat ciangin, Ama’ minthanna sungmah ah eite zong i kilang ding uhhi. (John 8:51, 52; Col. 3:4)”—Ellen G. White, _The Desire of Ages_, pp. 786, 787.

“Pasian umlo tangthu pute, thawhkikna a sangthei lote in zong, Zeisu kithat bek hilo, Ama’ sihkhit ciangin mi tampi mitmuh in Christ thokik a, tua thu mahin Christian pawlpi hong piankhiat theihna thu ahihlam sangthei kim uhhi. Pawlkhat in hihthu telgen nuamlua in, Zeisu in peenpih sanggam pasal khat nei a, nungzuite in tuapa amuh uh ciangun, Zeisu amu kisa pong uh ci uhhi. Pawlkhat leuleu in, Zeisu si ngei vetlo a, khua phawklo liang in thazawm luatna panin, khua hong phawkkik hilel aci zong om uhhi. Adang pawlkhat leuleu in, a lawmte hong pai uh in, a luang hong gu uhhi aci zong omlai hi. Tuateng khempeuh in bangmah ahih lohna hih laibu en in.” Clifford Goldstein; Risen: Finding Hope in the Empty Tomb (Pacific Press, 2021).

**Kikupding Dotnate**:

`Banghang in nungzuite in a Topa’ thawhkikna huhau zuauphuak liang ding hiam? Tuathu hangmah in, muhdah huatna, pampaihna thuak uh a, upna hangin bawlsiatna thuaklawh uhhi. Hih tangthu hangin bang hamphatna ngah ding uh hiam?`