---
title:  Suangtum Kilikkhia Khin
date:   23/09/2024
---

`Mark 16:1–8 leh 1Corinth. 15:1–8 sim in. Kibatna bang nei uh hiam?`

Thawhkikna tangthu pen lungdamthu laibu khempeuh sungah om hi. Laikungpu khatsim in amau’ muhdan ciat tawh pulak uh ahihhang, 1Corinth. 15:1-8 sunga thuteng mah helkim uhhi.

Thu nam lii kidawk den a – sihna, vuina, thawhkikna, muhna ahi uhhi. Mark in sihna leh vuina pen chapter 15 sungah guang hi. Thawhkikna leh muhna pen chapter 16 sungah a kilumlet in pulak hi. Mark 16:7 in Galilee ah kikhopna ah tualai ah Amah namu ding uhhi (John 21) cihi.

Pawlkhat in, Christian te pen a uphuai lo a Topa’ thawhkikna um mawkmawk uh hong ci uhhi. Ama’ thawhkikna ahihleh a hangthu tawh a thupi mahmah thupiang ahi hi.

A kipan tungte a dingin Pasian pen Piangsakpa ci in umziau ding (Pian. 1 leh 2) a, thu lamdang tawh a thawh- kikna in up taakcing hi. Vannuai bup a piangsakpa, leitung nuntakna piapa in vangliatna neilua a, Zeisu thawhkikna in Ama’ deihna hipeuh hi. Pasian om ahih manin Zeisu a thawhkik loh phamawh cihlam hi zawlo in, a saan thamcing thu ahihna hizaw hi.

Tuakhit, han hawmpi bek om hi. Pasian umlo tangthupu te nangawn in saang uhhi. Hikei peuhmah leh, Ama’ thawhkikna in acil apat in guallel pah ding a, Ama’ luang hansung ah om damdam peuhmah leh thokikzo cihna in guallel pah ding hi.

Tua banah, nungzuite in siluang hong gu uh acih zong piang theilo hi. Nungzuite in koici in hancing galkapte kantan zolo ding hi. Tuabang in kantanzo mah a siluang guzo mahleh zong guta ci in banghang kimanlo hiding hiam? Nungzuite in siluang gu lo cih biakna makaite in theitel lua uhhi.

Mi tampi in zong a thokik Zeisu muhon ciatuh cih teci pang uhhi. A galpha khat, Paul in zong thokik bek hilo kamu hi ci a, tua thawhkikna mahin Paul nuntakna kikhelsak hi.

A tawpna ah, thu dang tampi a om hang, Christ thawhkik amu tektek mite tungtawn in Christian pawlpi hong piantheihna koibang in hilhcian thei ding uh hiam? Hih mite in zuau thu ahihlam thei gegu in bang hangin sihlawh liang nuam ding uh hiam? Christ sihkhit pan kipan amau un tangtak in teci pang sinsen uh a (Sawl. 3:15), kum tampi sung Ama’ thawhkikna in a vanglian teci hi tawntung hi (1Pet. 1:3).

`Christ’ thawhkikna teci hong kidong leh bang thukip peuh nanei hiam?`