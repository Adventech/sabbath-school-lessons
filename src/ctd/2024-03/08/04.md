---
title:  Sumkholna Hoihpen
date:   20/08/2024
---

`Mark 10:17–31 sim in. Ahau, azawng khatpeuh nungzuihman a pulakna tungtawn in bang pilna kingah thei ding hiam?`

Tua mipa Zeisu’ kiangah lungsim siangtak mahin hongpai hi. Amah tai in, Zeisu’ mai ah kunin, kha peuhmah koiah kikhol ding hiam ci in adong hi. Nuntak tawntung theihna’ng in bang teng kisam hiam ci in dong hi. Zeisu in suangpeek nihna kawk in dawng hi. Hih mipa in, tuateng khempeuh a neulai pan kipan zuikhin sitset cihi.

Lungdamthu buli sungpan Mark bekmah in Zeisu in mihing hong it cihi. Tua mipa ngetna sungah ama’ lungsim puak tuamkhat omlai hi. Zeisu in ama’ lungsim sittelna dingin, neihsa teng zuak dingin Ama’ nung zui ding cihi. Hau mahmah ahih manin tua mipa maikhingsa in a paikhia hi. A taktak in cileng thukham zui takpi hetlo hi. Thukham khatna palsat in, Pasian tungsiah ah nadang koih hi. A hauhna teng ama’ pasian suakta hi.

Zeisu in, hauhna in bangzah in hong khimzo a, mihau khat vantung a lut ding sangin kalaoh khat in phimbil vang sung a lut ding baihzaw ding ci hi.

Nungzuite in Zeisu’ kammal bang hileh kuateng in gupna ngahzo peuhmah ding hiam ci uhhi. Zeisu in a dawnkikna Mark 10:27 sungah “Mihing ading in hitheilo mah hi; ahihhang Pasian ading in piangthei hi” cihi.

Mark 10:27 pen tangthu thukhup na’ng hoih mahmah hi: Nang leh nang vantung kitun zolo ding hiteh, Hotkhiat hih na’ng Pasian’ hehpihna kisam hiteh.

Peter in bel amah leh a lawmteng in nakhempeuh nusia in Zeisu nang kongzui uhhi cihi. Zeisu in, tu in Ama’ nung zuihna ding na khempeuh na nutsiatna uh pen “hong tungding hun in na saan dinguh tawh tehkak theih hi vetlo hi” cihi.

A deihna bulpi: Christ’ sihna in mihing’ mawhna siansuah a, Christ’ hong hehpihna, a thawhkikna in Ama’ thupiak mantheihna ding tha hong guan hi.

`Roman 6:1–11 simin. Hih munteng in Pasian’ hehpihna koibang in hong telcian sak a, Ama’ sungmah ah koibang in mithak hong suaksak thei hiam?`