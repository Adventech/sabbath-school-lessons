---
title:  Zeisu leh Naupangte
date:   19/08/2024
---

`Mark 10:13–16 sim in. Hong ki paipih naupangte Christ in bangcih hiam?`

Tanglai in naupang kideih mahmah a, pasalno phadiak ki lunggulh lua hi napi, nausuah leh naupang kepcin haksa mahmah hi. Tulai a zatui zaha tawh kikep kikhoi, nau suakthak leh naupang pattah, Khangno pattah zia cihkhawng om nailo hi. Amau’ minam ngeina zatui, ai-khi leh dawi-kau kidalna cih khawng om neunau lel hi.

Naupang a deihpong uh hangin, amau salte ahih manun tualniam mahmah (Gal. 4:1, 2) uhhi. Greek leh Rome ukna hunsung teng bang, deihhuai a sakloh naupang peuhmah gunsung tuitung ah nusia uhhi. Numeino sangin pasalno thupi sakzaw uh a; numeino suaktung bang pen khatveivei ciangin na kawmlak khawngah nusia thei uhhi. Khatveivei tuabang in aki nusia numei naupang tepen khatpeuh in “honkhia” in a gol ciangin sal in kizuak lel hi.

Mark 9 sunga Zeisu thuhilhna, Pasian’ gamin naupangno bang in sanding cihpen nungzuite in teltuak mello hi. Tu in Zeisu’ thupha piakding in naupang hong ki paipih ciangin, Zeisu in hun ngahlo ding ci in taai uhhi.

Tuapen khial hi. Zeisu thukim mello hi. Mark sung tawntung ah, Zeisu in mipite a taaina in a dawnkikna pen, naupangte a hepkhiat manuh hi zawsop hi.

Amah in nungzuite nangawn in naupangte maikhak in ding lo ding ciliang hi, banghang? Pasian’ gam in amaute’ aa hi a, mikhatpeuh in Pasian’ gam pen naupang bangin a saan ding ahi hi.

“Christ tawh a kibanglo na gamtatna te in Zeisu’ lim puasak kei un. Nomau gitlohna leh lungkhauhna tawh naupangte hemkhia kei un. Vantung ah nangma omna in nopmawhna omthei ding cihbang ngaihsun sak kei un. Naupang te’n a tel zawhloh ding leh naupanglai in a saan zawhloh ding biakna khawng gen ke’n. Christ’ biakna pen khuamial biakna khawng in musak ke’nla, Honpa kiang zuatna hangin nakhempeuh paaikhia mahtaleh, lungnuam veve sak in”—Ellen G. White, _The Ministry of Healing_, pp. 43, 44.

`Naupang in hong kimkot mah taleh, koi bangin Zeisu musak veve thei ding nahi hiam?`