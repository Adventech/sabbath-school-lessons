---
title:  Keima’ Hai Na Dawn Thei Diam?
date:   21/08/2024
---

`Mark 10:32–45 sim in. Hih mun tengmah in, Zeisu’ nasepna leh Ama’ nungzuih ding bangmah awlmawh vetlo cih koibang in hong lak hiam?`

Zeisu, khe tawh pai in Jerusalem tung dektak ta a, a lampai kawmin thupiang ding teng gen kawm hi. Hibangte pen amau zaknop pawl hikhollo hi. Zeisu in Ama sihding leh thawhkik ding a genpen lungsim sukha mahmah hi. Na zak noploh ciangin, khenlel ding baihlel hi.

James leh John tegel zong hongpai khawm uh in Zeisu kiangpan amau’ deihna ngenlel uh hi. Zeisu in teldot pahlel a, amaute’n zong taklam leh veilam ah tu nuam ung cipah lel uhhi. Amau’ ngetna mawhzon leng kiliatsakna namkhat mah ahi hi. Ahihhang amaugel ahihleh Zeisu’ nasepna sungah a kipialua zaw, angkhualna bangmah nei vetlo zaw uhhi.

Zeisu in amau’ ngetna in bangciang thuk cih telsak nuam hi. Ama’ hai dawn thei ding maw, Amah tawh ki tuiphum thei ding maw cih dong hi. Ama’ hai pen Gethsemane leh singlamteh ah thuakna hiding (Mark 14:36) a, Ama’ tuiphumna pen a sihna leh han ah a kiphumna (Mark 15:33–47) leh a thupiang teng zong Mark 1 sunga tawh kizawitawn hi.

James leh John inbel thei selo uhhi. Hihthei nu’ng ciziau lel uhhi. Zeisu in, kahai na dawn takpi ding uh a, ka tuiphumna na kiphum takpi ding uhhi cihi. James pen martyr sihna a si masapen ahi hi (Sawl. 12:2). John khansau pen a Patmos ah kipampaih hi (Mang. 1:9). Minthanna tawh Pasian in a sehsa hi Zeisu in ci hi.

Nungzui dangte in Zeisu’ dotna koici dawn uh hiam? Zaknop khollo hi. Greek pau in aganakteô “heh mahmah, lungkim lo” cihna hi a, Mark 10:41 leh Mark :14 sungah naupangte hong pai ding a khaam lai a Zeisu’ hehna lungkim lohna ah zong kizang hi.

Zeisu in amaute khempeuh kaikhawm in a thupipen thukhat hilh hi. Gentile makaite in amau’ meetna dingin a vangneihna uh zangthei uhhi cihi. Pasian ukna gam a hihleh, midangte lamto in thupha piak ding hizaw hi. Zeisu in Pasian’ ukna gam Kumpipa hihna tawh hong makaih hi. Koi bang maw? Ama’ nuntakna tawh eite hong tankhia a – tuathu mahmah pen nungzuite in zanuam phalo uhhi.

`Christian hihna pen mi’ “sawltak” hihna ahi hiam? Mite tawh nisim kizopna sungah koibang in na pulak zel hiam?`