---
title:  Ngaihsutbeh ding
date:   23/08/2024
---

Ellen G. White, _The Desire of Ages_, laimai 511–523 sungah “Blessing the Children” leh “One Thing Thou Lackest” simin.

“Zeisu pen naupang a itdenpa ahi hi. A naupangvaina leh a lungsim siangthona itna te sansak hi. Lungsimtak tawh amau’ phatna pen Zeisu’ bil ah la-ngaih bang hi a, mi kineihte’ nen niamna leh mawh zonna sungah Zeisu’ lungsim thaksuah zo hi. Honpa’ paina khempeuh ah, Ama’ maitang ithuai, migi leh dik ahih manin, naupang huai mahmah hi”—Ellen G. White, _The Desire of Ages_, p. 511.

“Khangno mihaupa bangin munsang pipi, neihleh lamh haulua te ading in, na khempeuh nusia in Zeisu’ nungzuih ding peuhmah haksalua ding hi. Ahihhang, Ama’ nungzui a suaknuam khempeuh in a hihding uh thukhun ahi hi. Thu mankhialhna themcik zong kingah lo hi. Ki pumpiak ding in Christ in honghilh hi. Mihing hotkhiatna dingin, amah a lungmuang sak nate, lungsim a susia thei nate paikhiat loh peuhmah tawh lampi dang omlo ahih manin, kamkhauh gemgam tawh hong kihilh zelzel hi”—_The Desire of Ages_, p. 523.

**Kikupding Dotnate**:

`Naupangte leh khangnote, Christ tawh kizom den ding leh pawlpimi hiden thei dingin panpih theihna ding bang lampi om hiam? Tuacih ding banghang in thupi nasa hiam?`

`A hau azawng Christian citakte ading buaina in, banghangin sum zatdan hithei ding hiam?`

`Zeisu in, “Bang kong hihsak ding deih nahi hiam” ci’n hongdong leh, na koi dawn tam?`

`Mark 10:43–45 sunga Zeisu’ kammalte lungngai in. Tuabang nuntakna in bang a cihnopna hiam? Mi’ nasem leh mi’n na hong sepsak koibang in kikelkii hiam? Eima nuntakzia leh mi tawh kizopna ah koibang in khiatna neithei ding hiam?`