---
title:  'Nungzuite A Thuhilhna: Khen II'
date:   17/08/2024
---

### Tukalsung Simding
Mark 10; Pian. 1:27; 2:24; Gal. 4:1, 2; Rom. 6:1–11; Isa. 11:1–16.

> <p>Kamngah</p>
> “‘Banghang hiam cihleh Mihing Tapa nangawn ama na a kisepsak dinga hong pai hi lo hi. Midangte na a sepsak ding le a nuntakna pia in mi tampi a tankhia dinga hong pai ahi hi,’ a ci hi.” (Mark 10:45).

Tukal sung Mark 10 tungta hang a, tua munah Zeisu in singlamteh ading a kigin kholna teng nungzuite kiangah hilhcian hi. A chapter lang bangin nungzuite’ tangthu hi a, a omlai teng zong nungzuihna mah ahihtei hang, midangte in Zeisu tawh a kimuhna vuah nungzuihna hizaw hi. Pharisee mite hongpai uh a kimakna thu hong nial bualbual uhhi. Nulehpa te in zong a tate Zeisu thupha piak dingin hong pai ngeingai uhhi. Mihau khat in tawntung nunna hong dong a, mittaw khat in zong khuamuhna hong ngen hi.

Mark sungah Zeisu nungzuihna ding thuhilhna, tumahmah in nuntakpih theihpah ding thu: kiteenna, naupangte, hauhna tawh kizopna leh Ama’ nung zuihman cihte ahi hi. A sunglam ah zong mittaw nihnapa damsakna khuamuhna (Mark 10:46–52 leh Mark 8:22–26 enkak in), tuateng pen Mark Laibu a thukhupna lam hita ding a (Mark 8:22–10:52), a hoih mahmah Zeisu’ nung zuihman cihte om ding hi.

Hih sinna tengin Zeisu’ nung zui dingin hong kisakkholna – abeisa kum 2000 lai a nung zuite ahi a, zalom sawmnih-leh-khat a nungzuite a kibang in, nungzuihna ah tona teng hiding hi.