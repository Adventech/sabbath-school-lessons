---
title:  Hunlem Nihna
date:   01/07/2024
---

`Sawl. 15:36–39 simin. Paul in banghang in John Mark nolh a, Barnabas in banghang in hunlem nihna pia hiam?`

Sawltak 15:38 ah Paul in khangno pa a nolhna hangthu om hi. Amaute’ kiangpan Mark nungkin in Pasian nasep semzom nawnlo hi. Paul muhna bel pilvai hetlo sam hi. Mission nasep limlim, tanglai phadiak in haksa mahmah hi (2Cor. 11:23–28). Paul in hibang vangik haksa peuh mah pen a lawm missionary dangte tawh pangkhawm zel hi. Ama’ ngaihdan pen, a lungkia baihlua peuhmah kha gilote tawh ki maiphut ciatciatna ah pawlpih dingin kilawm salo hi. Barnabas in tua thukim lo hi. Mark hihtheihna muhsak ahih manin nusia nuamlo hi. Paul leh Barnabas kikal ah John Mark tungtang tuabang kiseelna lianpi hangin kikhen lawhliang uhhi. Paul in khawlhpih ding Silas teel a, Barnabas in Mark khawlhpih hi .

Sawltak sungah Barnabas in Mark a teelna hangthu gen tuanlo hi. Atunga thupiang tengpen Sawltak sungah hitegel a ki pulakna nunungpen ahi hi. Mark thu aki genna ahihleh Laisiangtho thak sungah a nunungpen hi samlo hi.

`Colossian 4:10; 2Tim. 4:11; Philemon 24 leh 1Peter 5:13 sim in. Hiteng in Mark hong hoihkikna bangteng pulak hiam?`

Mark sungah a lamdang kikhelna khat omtuak hi. Atunga teng sungah Paul in, nasepna sungah Mark hoihna hong pulak hi. Paul in naseppih hoih khat in sim a, Timothy in tonpih sak nuam hi. Peter in zong amah Peter in Mark tawh kizopna kip khat nei cihi. Hih Paul leh Peter laibu tepen, Sawltak 15 sunga thupiang teng khit, kum 15-20 bang ahi AD 60 kiim teng in kigelh ahi hi. Mark in, a sanggampa Barnabas in muanna tawh mun apiak manin, ama’ ginat lohna teng hong kipuahpha hi.

`Nang nahi a, lawm khatpeuh ahi zongin gitnat lohna hangin hunhoih nihveina nangah ngei hiam? Tuabangte in nang koibang in hong khel in hong panpih hiam? Midang nahuh theihna ding koibang in hong thaksuah hiam?`