---
title:  Zeisu Ki Tuiphum
date:   03/07/2024
---

`Mark 1:9–13 sim in. Zeisu ki tuiphumna ah kua om a, bangthu piang hiam?`

John in Jordan gunsung ah Zeisu tuiphum a, Amah hong kahtoh ciangin vantung kihong in Kha Siangtho in vakhu bangin hong tuaksuk amu hi. Vanpan Pasian’ aw zong za a, “Kei hong lungdam sak, Ka it Ka Tapa nahi hi” (Mark 1:11) cihi.

Hihteng in Zeisu ki tuiphum a thupitna honglak hi. Pa, Tapa leh Kha Siangtho hong om uh a, Zeisu’ nasep kipatna kipsak uhhi. Tuabang thute tampitak mah omkik zel ding hi.

Khasiangtho in gamlak ah Zeisu sawl hi. “Sawl” cihpen Greek pau ekballô hi a, Mark lungdamthu in dawi hawlkhiatna ah a kammal zat ahi hi. Hiteng ah Kha Siangtho a kihelna in, Zeisu nuntakna sungah Kha Siangtho vangliatna om cihna ahi hi. Topa in Ama’ nasep a kipat phet in, Satan tawh ki talsik pah uhhi. Aki zia-etna pen ni sawmli sung hi a, gamsa gilote zong hong kihel in, vanmite in Zeisu kemcing uhhi.

Mark lungdamthu a kipatna ah midang a kibanglo khat, Mark in Zeisu pen Pasian leh mihing hikhawm cihi. Pasian ahihna ah: Christ, Messiah (Mark 1:1), Topa mahin thupuakpa tawh tangko (Mark 1:2, 3), John sangin lianzaw (Mark 1:7), Kha Siangtho hong tuaksukna it Tapa ahi hi (Mark 1:10, 11). Mihing ahihna lampang ah: John in tuiphum (Mark 1:9), Kha Siangtho in sawl (Mark 1:12), Satan in zia-et (Mark 1:13), gamsa gilote hong kihel a, vanmite in Amah kem uhhi (Mark 1:13).

Bang dingin ki enkak ahia? Hiteng pen Christ omzia taktak, i Topa leh Honpa, i Pasian; mihing zong hi veve, i sanggampa leh siapa ahihman ahi hi. Hih ngaihdan koibang in telcian thei ding? Ki telcian zolo hi. Pasian in itna tawh mihing ading hong hihsak khempeuh pen upna tawh sang ding hipeuh hi.

`Zeisu in Pasian hi gige napi, Pasian hong itna bangpeuh hong gen hiam? Eite hong hotna dingin, koici bangin mihing hongsuak thei hiam?`