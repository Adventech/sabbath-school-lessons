---
title:  Zeisu Hong piak Lungdamthu
date:   04/07/2024
---

`Mark 1:14, 15 sim in. Zeisu tangko lungdamthu khen thum in bangteng hiam?`

Mark in Zeisu’ thupuak telnop dingin anuai a bangin a tomgenna khen thum teng:

| Pawl khenna | A thu teng |
| --- | --- |
| A Hun Genkholna | A Hun Tangtung |
| Kamciam Thuciamna | Pasian’ Gam hong Naita |
| Nungzui dingin hong Sam | Kisik in Lungdamthu Um ding |

Zeisu tawh kisai hun genkholna pen Daniel 9:24-27 a kaal 70 hi. Hih genkholna pen Zeisu aki tuiphumna tawh picing a, Kha Siangtho tawh kidim in a nasep kipan pah hi (Sawl. 10:38). Tua kaal 70 genkholna pen anuai a bang in lim kisuai hi:

![Chart](https://sabbath-school-resources-assets.adventech.io/ctd/ss/2024-03/01/chart.png)

Hih genkholna sungah nikhat in, kukhat hi (Gam. 14:34; Ezek. 4:6). Hih genkholna pen Persia kumpipa Artaxerxes in Jerusalem lamthak kik zawhsiang nading a thupiak kum BC 457 panin kipan hi (Ezra 7 enin).

Kaal sawmguk leh kua pen AD 27 kum, Zeisu ki tuiphum a, Kha Siangtho tawh kidim in, nasep a kipat sakna ahi hi. A kikhaina pen tua khit kum thum leh alang ciang hiding hi.

AD 34 kum, Stephen in Jews mite tawh a kibangin Gentile mite tungah lungdamthu hilh a kipat ciangin, tua kaal sawmsagih cing ding hi.

`Kaal sawmsagih thu na sin nunungna banghun ahi tam maw? Hih kaal sawmsagih in Zeisu bek hilo, tua genkholna te nangawn na upna koibang in khangsak hiam?`