---
title:  Lungdamthu A Kipatna
date:   29/06/2024
---

### Tukalsung Simding
Sawl. 13:1–5, 13; 15:36–39; Mark 1:1–15; Isa. 40:3; Dan. 9:24–27.

> <p>Kamngah</p>
> “Thong sungah John a kikhum khit ciangin Galilee gam ah Zeisu pai in Pasian kumpigam tawh kisai lungdamna thu a tangko in ah, ‘A hun hong tung zo a, Pasian kumpigam hong tung dekta hi. Na mawhna uh kisikkik unla lungdamna thu um un,’ ci in a gen hi.” (Mark 1:14, 15).

Mark lungdamthu kua in bang hang in gelh hiam? Lungdamthu tengin a laikungpu genlo uhhi. A naihuai penpen in John hi a, Zeisu’ it nungzuipa cihi (John 21:20, 24). Tanglai pekpan mahin lungdamthu laibu te in Mate leh John tawh ahi a, nungzui khatpeuh tawh ahi zongin kizom uhhi. Etpak dingin Luka lungdamthu in Paul tawh kizom hi (Col. 4:14; 2Tim. 4:11; Philem. 1:24). Mark laibu in Peter tawh kizom hi (1Pet. 5:13).

Mark in ama’ laibu sungah ama’ min peuhmah pulak ngeilo hi taleh, pawlpi masate in Mark laibu gelhpa pen Paul tawh khual a zin khawm zelzelpa John Mark hi ci a (Sawl. 13:2, 5), tuakhit ciangin Peter tawh zong kikhawl cihi (1Pet. 5:13).

Tukal in Mark guallelhna leh a hoih kikna teng sin masa pen ding hihang. Tuakhit ciangin, Mark in a tangthu koilam mungtup in nei a, a beisa in a lelhna tengin missionary khat suaksak cih khawng teng sin ding hihang.