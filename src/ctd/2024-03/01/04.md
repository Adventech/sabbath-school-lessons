---
title:  Thu Puakpa
date:   02/07/2024
---

`Mark 1:1–8 sim in. Kuateng gamtang a, bang hih bang gen uh hiam?`

Hiteng in nasep namthum nei uh: Mark 1:1, 2 in, Zeisu pen Pasian’ Tapa, Pasian pen a Pa, leh tuiphumpa John pen, thupuakpa leh hih khen nunung lam tengah mapang pipa ahi hi. Mark 1: 2, 3 sungah, Laisiangtholui in, thu piang ding a pulakna teng Mark in gen hi. Mark in a bulphuh munthum teng: Paikhiatna 23:20; Isaiah 40:3 leh Malachi 3:1 ahi uhhi.

`Pai. 23:20; Isaiah 40:3 leh Malachi 3:1 sim in. Akibang thu bang gen uh hiam?`

Pai. 23:20 ah, Israel mite Canaan a tunpih ding vanmi khat Pasian in sawl ci hi. Isa. 40:3 in sehnel gam sung ah Pasian ading lam lianpi khat sialsak ci hi. Malachi 3:1 in zong, thupuakpa in Topa hong pai nading lampi bawlkhol cihi. Hih munthum tengin khualzinna vive gen uhhi.

Isaiah thugenna in, tuiphumpa John nasepna in Topa ading lampi bulphuh sak mahmah hi. Mark lungdamthu in zong Topa Zeisu hong khualzin cihi. Tom linlian in a genna ah, tua khualzinna in singlamteh ah eite ading hong sihsakna dong tun ding cihi. Hi tamah leh singlamteh a tunma in zong thu tampi pianglai ding hi. Tua khualzinna a kipan tung hi a, Mark in hong telgen mahmah ding hi.

Laisiangtholui kammal te Mark 1:2 leh 3 in zang kik in, Tuiphumpa John in, kisik kik ding, mawhna nusia ding, Pasian kiang zuankik ding (Mark 1:4) cihi. Tanglai kamsang Elijah bangin silhteeng in (2Kumpite 1:8), Mark 1:7, 8 sungah amah in ama’ nungah hongpai dingpa in amah sangin lianzaw cihi. Hong paiding Pa’ khedap khau phel ding nangawn kilawm ke’ng a cihna ah Zeisu a cihna ahi hi.