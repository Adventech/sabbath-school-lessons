---
title:  Ngaihsutbeh ding
date:   26/07/2024
---

Ellen G. White, _Christ’s Object Lessons_ laimai 33-61 sunga “The Sower Went Forth to Sow” simin.

“Siangthona diktak in Pasian’ nasepna sungah ki-pumpiakna ahi hi. Christian nunzia diktak zong hilai hi. Christ in, mundang khat ading in siit khawng neilo ding hong ngen hi. Lungtang, lungsim, kha leh thahatna hong ngen hi. Angkhual ciing hetlo ding hihang. Angkhual mi in Christ nungzui hilo hi.

“Sepna khempeuh itna hangbek hiding hi. Vantung leitung ah Pasian hong ukna in itna ki Tawphah hi a, Christian nuntakna tawphah zong ahih kul hamtang hi. Hih bekmah in amah kipkho sakthei hi. Tua bekmah in zia-et haksatna sungah dingkip sakzo hi.

“Itna in kipiakkhiatna sungah kilang ding hi. Hotkhiat na’ng ngiimna pen ki piakkhiatna ki tawphah – tehpih omlo in zai, thuk in sang hi. Christ in a vekpi in hong kipia ahih manin, Christ a sang mi peuhmah amau’ honpa hangin a vekpi mahun kipiakhia ding uhhi. Ama’ minthanna ading in nakhempeuh masak ding hihang.” – EGWhite, _Christ’s Object Lessons_, laimai 48, 49.

**Kikupding Dotnate**:

`“Sepna khempeuh itna hangbek hiding hi. Pasian in zong vantung leh leitung itna bulphuh in uk hi.” Singlamteh in hih thumaan koi bangin honglak hiam? Eima nuntakna sungah tua itna banghang leh koibang lahkhia thei ding ihi hiam?`

`Zeisu thugentehna ah a pualam mite khuamial sungah nutsiat ding hong ci khatpeuh tungah na bangci dawn kik theih ding hiam? Mi khempeuh ading in a sipa Zeisu in (1John 2:2), ama’ sihlawh saksa tua mite banghang in khuamial sungah nusia ding hiam?`

`Meivak khat pen meivak-khuam tungah koih ding hi a, lawhpi nuai a khuh ding peuh hilo hi (Mark 4:21). Nangma’ khuatual pawlpi sungah zat sawm un. Koi bangin na meivak sangkoih thei ding na hiam?`

`Khaici khangto thugentehna lungngai in (Mark 4:26–29). Lungdamthu khaici khantoh na’ng, mihing in koimun pan mapang a, Pasian koimun pan mapang hiam? Eite zong mapang ihih hang, Pasian tungmah ah kinga-bit ihih lam koici teltheih ding ihi hiam? Tua i kingak-bitna mah pen, khantoh na’ng eima’ mapanna ahi lailai thei kha diam?`