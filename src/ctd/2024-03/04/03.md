---
title:  Zeisu’ Letkhiatna
date:   22/07/2024
---

Zeisu in gentehna gensuk ziau in a khiatna gen pahlo lel hi. (Mark 4:1) sungah, “mi tampi” lakah Zeisu in gen cihi. Tua khit mipi omnawnlo mi tawmno tungbek ah, a khiatna gen kik hi (Mark 4:10).

`Mark 4:13–20 sim in. Khaici vawhpa thugentehna Zeisu in koibang in letkhia hiam?`

Zeisu in, a tangthu sungah a genloh thudang tampi takmah zangin a letkhiatna genkik hi. A letkhiatna sungah hih tangthu pen leitung pianzia thuthuk pulakna hi cihi. Zeisu in khaici pen “Thu” cihi. Zeisu Ama’ hilh Pasian’ Thu a cihna ahi hi. James 1:21 in, “Tua ahih manin, ngeina hoih lote leh gamtat siate khempeuh nusia unla, Pasian’ thu mangin, note lungsim sunga hong koih thu zui un” cihi.

Lei kibanglo tengpen thungai mi kibang lote hi. Zeisu letkhiatna sungah mi khempeuh in Thu za uhhi; lei namkim tungah khaici kivawh kim hi. Ahihhang saandan kibanglo zel hi. Lampi dung a leite khauh a, vasa in zong netum pahpah lai hi. Satan in thumaan hong lakkhiat sak pahpah teng Zeisu in a cihnopna ahi hi.

Suang omna ah lei dai lel hi. Zeisu in, puatham ki-aapna nei mite a cihna ahi hi. Nungzuihna manphatna zong thei mello uhhi.

Ling tamna leitungah zing khaici kivawh hi. Zeisu in, leitung nuntakna hauhna tengin tua Thu lut saklo cihi.

Lei hoih a cih ciangin, Thu za in a sangte cihna hi a, hong khangto in an tampi ki lathei hi cihna hi.

Letkhiatna a saupen ahihleh, suang omna leh ling omna lei ahi hi. Suang-lei thungai tepen Zeisu in – Thu za uh a lungdam takin sangin tawmvei sung nungzui suakpak uh cihi. Bawlsiatna hong tun ciangin, taikhia kik uhhi.

Ling-lei thungai mite zong tuampian hi. Haksatna khawng tawh taikhia pah deksuai lo uhhi. Pasian’ gam sangin leitung hauhna lunggulh zaw uh a, hun hoih buaipih zaw uhhi. Leitung in hong piaktheih ding teng bekmah awlmawh in nei uhhi.

`Nangma nuntakna ngaihsun in. Lamdung a omte maw, suang lak maw, ling lak maw cih nangmah ki entel in. Nang upmawh zah sangin hong pilvang zawtham ding ahi maw. Bang kikhelna peuh nabawl theih ding a om tammaw?`