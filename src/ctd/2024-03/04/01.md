---
title:  Gentehnate
date:   20/07/2024
---

### Tukalsung Simding
Mark 4:1–34; James 1:21; Isa. 6:1–13; Late 104:12; Dan. 4:10–12.

> <p>Kamngah</p>
> “Na thu zak uh limtakin ngaihsun un. Note zat seeng mah tawh no aa dingin hong kitehsakkik ding hi. Hih thu a za note tungah a tamzaw in a hong kipia ding hi. Banghang hiam cihleh a neite kipiak beh ding a, a nei lote a neih sunsun nangawn a kilakkhiatsak ding hi,’ a ci hi.” (Mark 4:24, 25).

Tukal sinna pen Mark 4 sung gentehna teng ahi hi. Mark lungdamthu in lungdamthu laibu dangte Mate Mark leh Luke sung ah thugentehna tawm om penpen hi.

Laisiangtho siamte in zong Zeisu’ thugentehna a khiatna kum sawtpi sungmah kinial keei uhhi: Koi bangin letkhia ding, a khiatna koici zat ding, koibang pilna hongpia, koiteng pen thupiang taktak hi a, koibang teng pen tangthu leh la kammal peuh hiam cih khentel theih kul hi.

Tukal sungin hiteng khempeuh sin khinzo samlo ding hihang. Pasian’ hehpihna tungtawn in hiteng khempeuh ending hang a, hih gentehna te tungtawn in Zeisu gennopna kitelzaw thei hi.

Mark 4 in gentehna nga tak nei a, khaici vawhpa, meivak, tehna, khaici khang leh ankam tang cihte ahi uhhi. Lina buppi phial khaici vawhpa thu gentehna hiphial hi. A gentehna thuteng genkhia masa, thu gentehna a hang thu, tua khit ciangin, thugentehna khiatna gen hi. Tua cialthum teng pen Sunday, Monday leh Tuesday ni thum kisin ding hihang. Adang gentehna omlai teng pen Wednesday leh Thursday ni in sin ding hihang.