---
title:  Meivak leh Lawh
date:   24/07/2024
---

`Mark 4:21–23 sim in. Meivak thugentehna sungah Zeisu in bang bulphuh pen hiam?`

Zeisu’ hunlai a innte pen amun leh aneih zah uh tawh kizui-in agol aneu om uhhi. Damdamin amau’ pilna leh neihsa tawh kizui in Greek mite inn lamdan zui-in lam uhhi. Zeisu in mi nautangte innneu khawng a cihna zong hikha sop thei ding hi. Inn gol taleh inn neu taleh, a thu thupi hi: nikhat ciangin Zeisu thumaan hong kilang ding hi.

Mark 4:21 ah Zeisu in dotna nih nei hi. A dotna masa pen hilo cihtawh dawn ding hi a –”Meivak pen lawh peuh khuh in lupna nuai peuhah seel ding hilo hi.”

Dotna nihna pen himah cihtawh dawn ding hi a – “Meivak khuam tunga koihtoh ding cihi.” Zeisu in Ama’ deihna atun na’ngin a haivai leh a nuihzakhuai thute tawh pulak hi. Meivak pen khuavak piakna ahi hi. Mark 4:22 in zong gentehna’ thusim teng mipi theih dingin tangko hi. Email ahih keileh computer khawng hong kihack sak a, kel-luphum teng mipimai tungta hi. Ahih hang Zeisu in lungdamthu a gen ahi hi.

`Mark 4:24, 25 sim in. Zeisu in lawh gentehna tawh bang pilna hong piak sawm hiam?`

Leitung mun khempeuh ah, na khempeuh a limci sitset in kizuak hi. A zuakte in a vanzuak uh a hoihna ciamtehna khat neiciat uhhi. Vanleite in lungnuam khamuang takin a lei ngamna ding in vanzuak khempeuh in a hih ngeina uh ahi hi. Zeisu in vanzuak siamte in peuhmah in thumaan takin ahihna uh hiteng ah hong pulak hi. Mikhat in lungsim siangtho takin khuavak a zuihleh, a tamzaw ngahbeh lai ding hi. Khuavak a nial lehlah, a neih khitsa nangawn ki lakkhiat sak lai ding hi.

A hoihzaw tehna thak koibang in kisin thei ding ihi hiam? Mi tungah na bawlna khempeuh ngaihsun phakik in.