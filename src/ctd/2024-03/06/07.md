---
title:  Ngaihsutbeh ding
date:   09/08/2024
---

Ellen G. White, _The Desire of Ages_ laimai 395–409 sungpan “Tradition” “Barriers Broken Down” leh “The True Sign” simin.

“Tuhun Topa’ nungzui a kicite sungah, tanglai ate mahbang in, hih pilna khemna laanglua hi! Christ’ na sepna ah, khatlehkhat kizopna zong eimah kilaptoh nopna lungsim in susia hi. Eimah ki pahtawina, mite’ hoihsak ding lunggulhna vive nei uhhi! Mipi makaihna dingin Pasian hong sehsak lampi munah, mihing’ ngeina peuh tawh makaihna pen angkhualna leh eima’ pumpi it zawkna ahi hi. Christ in nungzuite kiangah ‘Pharisee te’ silngo kidawm un’ ci in ahilh kholsa zong ahi hi.”

“Christ’ biakna sungah siangthona omngiat hi. Kha Siangtho in Pasian minthan na’ng lung-gulhna bek hong guan hi; Khasiangtho bekin tuana hong semsak thei hi. Angkhualna leh kineihna khempeuh Pasian’ vanglian in hong hepkhiat sakthei hi. Tua kikhelna in Ama’ nasepna ahi hi. Upna i neih ciangin tua upna in angkhualna leh kineihna hong suksiat sak a, eimah hilo Pasian’ min thangsak ding hong hanciam sak a, tuabang ding mah hizaw cihzong hong theisak hi. ‘Pa aw, Nangma min thangsak ta in’ (John 12:28), cihpen Christ’ nuntakna ah mungtuppi hi a, zuih i sawm a leh, eima nuntakna mungtuppi mah hong suak ding hi. ‘Eite in Amah tawh kikhawl in Amah ka thei hi i cihleh, Ama’ thupiakte i zuih ding ahi hi’ 1John 2:6, 3.”—Ellen G. White, _The Desire of Ages_, p. 409.

**Kikupding Dotnate**:

`Lungsim siantho nadingin Christiante na hihna tawh bangteng na hihthei diam?`

`Nomau vengsung ah a “sianglo” mi kuate ahi tam maw? Lungdamthu tawh koibang na kinaisak thei tammaw?`

`Na vengsung ah lungdamthu na hawmsawn theihna ding lampi kikum dihun.`