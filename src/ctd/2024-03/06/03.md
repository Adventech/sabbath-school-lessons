---
title:  Khut Siangtho maw Lungsim Siangtho?
date:   05/08/2024
---

`Mark 7:14–19 sim in. Mark 7:15 sunga dotna thuk tawh Zeisu in bang gen nuam hiding hiam?`

Hiteng ah Zeisu’ kammal tengpen Siampi laibu 11 sunga a siangtho leh a siangtholo ante tawh kizom sakin mitampi in buaipih mahmah uhhi. Zeisu in hih khentelna teng hemsiang tamaw leh? SDA sane laite in, sa siangtho lakpan bekin neding cihpen akhial hiphial ahia leh?

Zeisu in denmah in, Mark 7:6-13 sunga ngeina tawh kisai in Moses sang khin lian a, tu in Mark 7:14-19 tawh Moses’ thuhilhna teng hemsiang pah vingveng leh haivai lua ding hi. Anihna in, tua ngeina: annek tawh kisai thukham tengpen, LSTholui sungah a omlo Pharisee mite bawltawm ahi hi. Athumna, Mark 7:19 sunga Zeisu in an khempeuh a siangtho sak ciangin, annek thukham a hemkhia pah zong hilo a, Pharisee te in lawnna panin gu lauhuai khatpeuh baang khathei acih thukham hilel a akip thukham zong hi tuanlo hi cihi. Gentehna in, Gentile mite tawh kizop manin gu lutin niin ding hileng, amau lawnsa ante lawnkikna panin zong niinthei ding hihang ei.

`Mark 7:20–23 sim in. Mikhat lungsim a ninsak thei thu Zeisu in bang ci dawn hiam?`

Mark 7:19 sungah Zeisu in, an pen lungsim sungah lutsuk lo a, gilpi sungah lutsuk in, tua panin gilzangpi sung tungsuk a cihnopna ahi hi. Mark 7:21-23 sung leuleu ah, lungsim in mihing hihna bulpi hi a, gitlohna hong pianna cihi. Zeisu in ngaihsutna sunga gitlohna tampi mah gual diudeu a, tuate in gitloh gamtatna hong piangsak cihi.

Mark 7:10 sunga thukham ngana tawh kisai in gitlohna pawlkhat hong gualsuk a, tuate tawh a kizom suk thukham dangte zong suangpeek nihna tungah om diudeu lai hi. Mark 7:7 sunga Zeisu’ cihnopna bulpi in, a mawkna in biakpiakna hi a, suangpeek masa tunga thukham masa liite a cihnopna hizaw hi. Hiteng khempeuh sungah Zeisu in Pasian thukham a kipsak den hizaw hi.

`Upna thugui diktak neikha nahihhang, nangma lungsim kua in hong neizaw hiam?`