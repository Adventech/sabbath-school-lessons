---
title:  Asunglam Apua ah
date:   03/08/2024
---

### Tukalsung Simding
Mark 7; Isa. 29:13; Pai. 20:12; Mark 8:11–21.

> <p>Kamngah</p>
> “A pualam panin mihing sunga tumsuk na khat beek in mi a ninsak thei kei hi. Mihing sung pana a pusuakkhiate bekin mihing a ninsak hi.” (Mark 7:15).

Tukalsung Mark 7 leh Mark 8 a patna lam teng sin ding hihang. Mark 7 a kipatna ah Zeisu in biakna ngeina teng nialsak in kiseelna khat tawh toknawi phot hi. Ahihtei hang, tulai Christian nuntakzia tawh a kituak thei dingin a hihlui hizaw hi.

Zeisu in, upna taktak in koibang hihiam cih teltheihna dingin dotna thuk khat dong phot hi. Tuakhit ciangin Tyre leh Sidon lamah pai in, lungdamthu sungah Zeisu a nialzo numei nu tawh thu kinialna ava neihpih hi. A langkhat nu pen midang banglo, ama’ thugen sungah kizopna thusim pawlkhat na omkhinkhian ahih manin, tuanu upna tungtawn in Zeisu in tuanu lunggulhna bawlsak ta hi.

Mark 7 mahin, damsakna dangkhat mah nanei a, na lamdangte in vangnei mahmah phial taleh, tuateng bek in mihing’ lungsim hong zo ngeilo uhhi. Bangbang hi taleh Zeisu a nial tentan biakna makaite a dingin tua nalamdangte in bang phattuamna nei peuhmah ding hiam?

Mark 8 sungah, khomun in, thuhilhna leh ngeina limpua ahi hi. Hih tangthute sungah, biakna nuntakzia in bang khiatna nei cih pilna hong pia hiam?