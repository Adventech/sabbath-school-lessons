---
title:  Mihing’ Ngeina langkhat ah Pasian’ Thupiak
date:   04/08/2024
---

`Mark 7:1–13 sim in. Bang thumaan peuh hong pulak hiam?`

Mi khatpeuh in, a tate Sabbath School hong kahtheih pan kipan, Zeisu in an-nekma in khut sil kullo cihi ven ci in a khut peuh hong silnuam nawnkei vaw cikha thei ding hi. Hih tangthu bel cidamna thu tawh bangmah kisailo hi.

Zeisu’ hunlai in, mitampi in zeh ombang in siangtho nuam mahmah uhhi. LST lui leh thak kikal hunlai in, khut sawpna limlim pen, mipi nautang lakah zehtan siangthona in ngaihsun uh in laang mahmah taleh, LSTlui hun in siampite’ zeh bek ahi hi (Pai. 30:17–21). Hih lungsim puak a nei kholsa biakna makaite in, Zeisu’ nungzuite tungah mawh zonna in nei uhhi.

Zeisu in tuathu talsik in dawnglo lel hi. A nungzuite pen thu-kaa nihtawh gal daalsak hi. A masa in, (Isa. 29:13) sunga a kamteng bekuh tawh Pasian pahtawi uh a, a lungsim uh ahihleh Amah tawh kigamla hi acihpen gen masa hi. Isaiah in, tua mite in Pasian thupiakte’ dinmun ah mihing’ ngeinate omsak uh cihi.

Anihna Zeisu’ dawnna in Isaiah kammal sut nawnlo hi. Pasian in nulehpa zahtak ding cihi (Pai. 20:12); nuteek pateek kepna hi a; Pasian tungah kipiakna khawng tawh kikelkii mahmah a, ut hun ciang zang napi, nuteek pateek tungah zanglo zel hi. Mikhat peuh in “Dahmah ing pa aw, nang hong huh nuam mah hi veng in, ka sum teng biakinn lamah pia khin mawk ing e” peuh cithei ding uhhi.

Hibang a mi kineihte mahmah Zeisu in a kawknuam ngiat ahi hi. Pasian’ Thu tungah mihing’ ngeina peuh koihto mawkmawk uh a, mawhna bawl uhhi.

Tua hi a, Pharisee mite dotna e koici dawn hiam? Zeisu’ dawn kikna sungah, Pasian deihna tawh a kituak siangthona pen khut sawpna hangpeuh hilo a cihnopna ahi hi. Mihing’ ngeina teng langkhat ah Pasian’ thukham deihtak in a kipsakna tawh dawng kik hi (Mark 1:44; Mark 7:10, 11; Mark 10:3–8; Mark 12:26, 29–31).

`Pasian’ thukham tawh aki kingkalh “ngeina” bangteng peuh i neikha thei ding hiam? I neihleh bangteng peuh ahithei tammaw?`