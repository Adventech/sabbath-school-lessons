---
title:  Ansiate Kidawm In!
date:   08/08/2024
---

`Mark 8:11–13 sim in. Pharisee mite hihdan a bangpen in Zeisu dahna piangsak hiam?`

Hih a mawk ciakciak mite tungah banghang in a vanglian zanglo hiam? A thubuai in Mark 3 ah kilehkik leng, Kha Siangtho tungah mawhna ahi hi. Mi khat bengngong, mittaw hileh na lamdang khatpeuh vanpan hong paisuk in kikhelsak tuanlo ding hi. Amau omngeina bang lel in omsak ding hiziau lel hi. Thu umlote uptheihna dingin na lamdang in kicing zo tuanlo hi.

`Mark 8:14–21 sim in. Nungzuite’n bang mangngilh kha uh a, tua panin Zeisu in bang bawl hiam?`

Zeisu in Pharisee mite leh Herod’ “silngo” panin a nungzuite kidawm ding (Mark 8:15) sawl a, amau’ thuhilhna a cihnopna ahi hi (Mate 16:12 tawh enkak in).

Nungzuite in ahihleh telcianlo in khomun taktak mah a leipah ding na kisa uhhi. Nungzuite in tuabang in a telkhialh uh ciangin, Zeisu in hilhcian zaw hi. Topa in dotna guipi khatmah dongh a, a masa lampawl in, Ama’ mission nasep a telkeii loh uh pen telthei ding in zolna lam ahi hi. Mark 4:10-12 sunga Ama’ zolna kammalte pen, a pualam mite a dingin telhaksa mahmah hi. Ama’ kammal khauhte in nungzuite khalam ihmut suakna pan phongkhia thei hi.

Mark 8:19, 20 sungah, mi tulnga a vaklai in (Mark 6:30–44) a khamval uh seng bangzah leh tullii a vaklai in (Mark 8:1–10) khamval seng bangzah ci in dong kik hi. A deihna bulpi pen, mihing’ zonzawh zahlel in Topa Messiah mai khakzolo cihna ahi hi. A dotna nunung Mark 8:21 sungah zong “Theitel nailo nahi uh hiam?” cihi. Zeisu tawh a kithuah lai vua a muhsa khempeuh encian ni.

`Pasian leh Ama hong itna ading eima’ lungsim koibang in honsak thei ding ihi hiam? Pasian leh Ama hong itna hangbek in hong kipia cih lungngai un. Hi napi banghang in ki lunghiang thei zel hiam?`