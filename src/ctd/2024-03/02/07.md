---
title:  Ngaihsutbeh ding
date:   12/07/2024
---

Ellen G. White, _The Desire of Ages_ laimai 252-266 sungpan “At Capernaum” leh “Thou Canst Make Me Clean” sim in.

Mark 1 in Zeisu koibang in honglak hiam? Zeisu in nungzui saptheih na’ng thu nei a, amau un zong dawng uhhi. Satan’ khutnuai a kha gilote bang hilo in Zeisu siangtho hi. Sialehpha kikal kidona lianpi khat hong piang vat a, Zeisu in dawi gilo sangin vanglian zaw tham hi. Zeisu in cina te veii in huhnuam mahmah a, kuamah in a lawn noploh nangawn zong lawng lel hi.

“Zeisu in Ama phuh ding kumpi gam thu leh Satan hencipte a khahkhiat zelna thu, biakinn sungah gen hi. Tua laitak in a lauhuai mahmah thukhat hong omvat hi. Lungsim navaklo mipa khat mipi lakpan in hong diangkhia a, “Nazareth khuami Zeisu aw, kote tawh Nang bang kisai ihi hiam? Kote a susia dingin hilai ah hong om nahi hiam? Pasian’ misiangtho na hihlam kong thei hi” ci in a kiko hi.

“Laulua in buai ngeingai ta uhhi. Mipi lungsim Christ tungah om nawnlo in, Ama’ thugen zong zanawn mello uhhi. Tua pen Satan ngiimna hi a, ama’ mipa biakinn ah a paipih ngiat ahi hi. Zeisu in tua dawi gilo kiangah ‘Paukei inla hih mipa’ sungpan paikhia in’ acih ciangin, dawi gilo in tua mipa kongkaw sakin a linsak gawp khit ciangin, nakpi takin awng in, ama’ sungpan a paikhia hi.

Sehnel gamsung a Satan tungah a gualzopa maiah a galpa in zia-etna khatmah tawh hong kuan leuleu hi. Dawi gilo in zong a mimatsa kepcinna ding a vang neihzah zangkhia hi. Hiteng ah a guallelh leh Zeisu gualzawhna a pia hita hi. Honpa in ahihleh ukna aana tawh galmat kihencip pa khahkhia hi” – Ellen G. White, _The Desire of Ages_, pp. 255, 256.

I Topa in a nasep semsem lel in munkhat khit munkhat pai kawikawi in, mi tampi taktawh kizom kha hi. A nasepna mihing tetawh kizopna ah lungmuang gamdai hithiat in koici omtheih hiding hiam? Nisim in thungen tawntung ahihman hi hamtang ding hi.

Nasep na’ng hun geelna sungah thunget hun leh laisiangtho simhun khen teitei ding hi lecin bang aci diam? Nangma nasep ding hun, lungmuang hithiat in omtheih na’ng Kha Siangtho makaih sakna tawh zong hamtang in.

**Kikupding Dotnate**:

`Christian nuntakna sungah thungetna a thupit dan kikum dih un. Thungetna ah ngiimna bulpi leh a phattuam theihna bangteng hithei hiam?`

`Eima upna khawng tam genluat lohding bang hun teng hiam kikum dih vo. Mailam phattuam na’ng khat peuh bang hun in omthei ding a, teci panna kiamsak hetlo in koici hihthei ding ihi hiam?`

`Tulai nomau’ ngeina sungah “miphakte” kuate peuh ahi thei diam? Nangma pawlpi in tuabang mite koibang in vapha in “lawng” a, lungdamthu puak thei hiam?`