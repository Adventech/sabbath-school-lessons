---
title:  Zeisu’ Nasepna sungah Nikhat
date:   06/07/2024
---

### Tukalsung Simding
Mark 1:16–45; John 1:29–42; Mark 5:41; Luka 6:12; Siampi. 13.

> <p>Kamngah</p>
> “Tua ciangin Zeisu in amaute kiangah, ‘Ka nung hong zui un, note mi mante kong suaksak ding hi,’ a ci hi.” (Mark 1:17).

Lungdamthu khempeuh in Zeisu’ nasep kipatzia gentek uhhi. Mate in nungzui a kaikhawm leh mualtung a thuhilhpa in pulak hi. Luka in, Nazareth khua biakinn sung a thuhilhna tawh a tangthu ciapteh kipan hi. John in Cana khua mopawi a nungzui pawlkhat sam a, nalamdang a bawl masak penna tawh ciamteh hi. Mark lungdamthu in nungzui li a sapna leh Capernaum khua ah Sabbath a tanna tawh ciamteh hi.

Mark in “Sabbath tawh Zeisu” cihbangin thupatna aneih manin Zeisu kua hiam cih hong telsak hi. Tukal sinna buppi sungah a citawm mahmah thute: nungzui ding a sapna, dawi gilo tungah thupiakna, mundang hawh ding thupiakna leh miphak damsak a siampi tungah kilak ding sawlna cihbang hiding hi. A bulphuhpi pen ahihleh mihing damsakna ahi hi. Tua lungdamthu lai kungpu in thakhat in cih Zeisu’ nasepna ah manlangna kammal zang phadiak hi.