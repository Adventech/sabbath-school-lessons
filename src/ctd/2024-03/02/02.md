---
title:  “Hong Zui in”
date:   07/07/2024
---

`Mark 1:16–20 sim in. Zeisu in nungzui dingin a sap kuateng hi a, bang na sem uh hiam?`

Mark 1 in Zeisu’ kammal tampi ciamteh selo hi. Tang 17 ah ngabeng nihte, a nung ciangin Peter akici Simon leh a sanggampa Andrew tungah a pauna teng om bilbel hi. Tua mitegel in Galilee bualtui geiah ngen paai in om uhhi.

Gunkuang leh ngabet na’ng vanzat peuhmah pulaklo a, tua minih tegel zong hauh tuak mello lel hi. Mark 1:19, 20 ah, James leh John tegel in apa leh a nasemte tawh gunkuang sungah om uh a, amau tegel ahihuh leh, Peter leh Andrew tegel sangun phadawm tuak zawsop uhhi. Peter in Gunkuang khat nei ci a, James leh John tegel zong Peter leh Andrew te’ naseppih cihi (Luke 5:1–11). Hi taleh Mark’ lungdamthu in tua unaukop te a genkakna ah, Zeisu in amau a saplai in, a nei zawdeuh leh a neilo zawdeuh in khen hi. Zeisu in hih mite pen talsik in sampah a, maban neisak pah hi. Ama’ nung a zuih sakna pen Ama’ nungzui ahih na’ng uh ahi hi. Ama’ sapna azuih uhleh, ngabeng panin mibeng suah ding cihi.

`Hih mite in nakhempeuh thakhat in nusia (Mark 1:16– 20) in, Zeisu’ nung a zuihna uh ngaihsun in.`

John lungdamthu in picinzaw kanlai hi (John 1:29–42). A unau mahun Tuiphum John’ nungzuite hihtuak uh a, Zeisu pen “Leitung mawhna a puakhia Pasian’ Tuuno” (John 1:29) a cihzong zaktuak uhhi. Zeisu tawh a kimuh uh ciangun Jordan gungei ah hunzang uhhi. Zeisu sapna a sanna uh pen gualnopna tawh hun mawk beisakna peuh hilo hi. Amau un zong ngaihsun pha mahmah uhhi.

Hinapi Mark in banghang in a kicing in pulak lo hiding hiam? Zeisu’ vangliatna pulak nuamzaw hihtuak hi. Amah’n a sap ciangin, ngabengte in dawng a, amau’ nuntakna leh leitung zong a ngeibang hinawnlo hi.

`Zeisu’ nung na zuihna dingin? Bangpeuh nutsiat ding hong kisawl hiam? (Na phawk bangbang gualsuk dih in).`