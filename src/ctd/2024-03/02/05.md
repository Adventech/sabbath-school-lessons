---
title:  Zeisu’ Nasepna Thusim
date:   10/07/2024
---

`Mark 1:35–39 sim in. Zeisu nasepna pan bang pilna ngah thei ding hiam?`

Zeisu in nisuahma in tho in gamdaihna, mi omlohna ah thungen hi. Mark 1:35 ah, Zeisu in a nasepna khempeuh ah thungetna bulphuh cihi. Kampau thugen khempeuh ah amah pen, thokhia, paikhia, paisan cihbang Greek pau in kicinna picinna in zang hi. Sepkhiatna “thungen” cihpen, a nisim nasep pulakna ahi hi. Amah thungen hi, Amah thungen paisuak hi. Zeisu zingtungin mi omlohna ah Amah bek omin thungen hi cihi. Lungdamthu sung tawntung ah, Zeisu pen thungenpa (Mate 14:23; Mark 6:46; John 17) ahi hi. Tuathu in Zeisu’ nasepna sung vangliatna thusim ahi hi.

`Luke 6:12 sim in. Zeisu thungen nuntakna koibang in gen hiam?`

Christian tampite in thunget hun sehtuam uhhi. Tua zong hoihmah dikmah hinapi, ngeina peuh kisuah mawkmawk thei hi. Tuabang ngeina sehna pan suahtak na’ngin, a hun laih, a hun sauzaw sak cihbang in kihih thei hi. A kikhel ngei hetlo ngeina khatsung ah kikhumcip cihbang a hihlohna ding thupi hi. Peter leh a lawm tengin Zeisu’ thungetna munah zuilo uhhi. Amun bel thei lel mah ding uhhi. Zeisu in a damsak ding leh a thuhilh ding mi tampi a muhdan theihna dingin, amau in zonsak zel lel dingin ki ngaihsun uhhi. Zeisu in nasep na’ng mun a zaizaw zong kinken hi. Amah in “Hih kiimnai a om khua dangte ah pai ni. Keimah kong paina pen thuhilh ding kahih manin, tua khuate ah thu kahilh ding hi” (Mark 1:38) cihi.

`Zeisu ading thunget hun tampi kisam ahih leh, eite eleh; bang tan sawt thungen ding maw? Zeisu in etteh theih ding bang lim hong pia hiam?`