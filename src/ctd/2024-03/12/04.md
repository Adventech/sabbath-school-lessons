---
title:  Singlamteh ah Kikhai
date:   17/09/2024
---

`Mark 15:21–38 sim in. Hiteng ah a lipkhaphuai, a lungsim nat-huai bang thu kilehngat peuh omlai hiam?`

Hih thuaksiatna sungah, Zeisu gamdai dide a, Ama’ sih ding a lawp mite deihbang in a pai hi. Lungdamthu sung Ama’ kimatna dongin, Amah in gamtatna makaipipa hizaw hi. Tu in Ama tungah ki gamta hi. Amah a thahat khualzin thuhilhpa hi napi, sat thuakna leh anngawl in ihmut khamlohna hangin, tuksuk a mikhual khat in Ama’ singlamteh puaksak hi.

Singlamteh tungah a puan teng kisuahsak a, galkapte in lai ai san uh a hawm uhhi (Late 22:18 enkak). Singlamteh ah khaina pen sisan lianglo in thahna namkhat ahi hi. A sikkilhte pen, sihuipi omlohna mun khutpeek nuaideuh panta in khensuk zel (John 20:24–29 enkak) uhhi. Hebrew leh Greek pau in, “khut” cihpen khutngawng khawng teng cihna hithei zel hi. Khutpeek in singlamteh tungah mihing pumpi khat gikna khaizo tak phalo hi. Thagui laipi in khutngawng laizang ah pai a, tua thagui khenlet in a kikhai mipa in nakpi takin nasa mahmah hi. Husan nading nangawn haksa hi. A kikhai mite hoihtak in a husan theihna dingun, a khe uh a tonsa in kalhna tawh a khut uh kolsak zawdeuh thei zel hi. Huih khamlohna pen a sihna uh thukhat hiden hi.

Zeisu a kikhai lai in zahkona leh simmawhna tampi a thuak hi. Mark lungdamthu sungah Zeisu in Amah kua hi cih peuhmah genlo in gamdai hi. Mark sungah “Topa” “Pasian’ Tapa” leh “Christ” cih peuhmah kidawk vetlo hi.

Hiteng khempeuh singlamteh ah kikhel mang hi. Amah kiseel zolo hi. Biakna makaite in tuabang min teng pia in a simmawh bawluh pen thu kilehngatna ahi hi. Hih mite amau mahmah a kisusia uh ahi uhhi.

A simmawhna uh khat kician phadeuh hi. Mark 15:31 sungah “midangte honkhia hinapi; Amah kihonkhia zolopi” ci uhhi. Singlamteh tungah a thazawmna pulak nuamlua kisa uh in a cihuh ahi hi. Amah Honpa ahihna thu kilehngat in a sanguh hi gige uhhi. Thu kilehngat dangkhat mah – Amah kihonkhia zolo, kihonkhia nuamlo, a hangthu in singlamteh tungpan midangte a hotkhiatna ahi hi.

`John 1:1–3 sim inla, Zeisu thu bangteng gen cih ngaihsun in, Mark sungah a kikhai Zeisu’ thu mah ahih phawk in. Christ’ sihna in eite ading bang khiatna nei cih eima’ lungsim sungah koici koih khinkhian ding hiam?`