---
title:  Ngaihsutbeh ding
date:   20/09/2024
---

Ellen G. White, _The Desire of Ages_, laimai 723–764 sungah “In Pilate’s Judgment Hall”, “Calvary” leh “It Is Finished” sim in.

“Pilate in Zeisu khahkhia nuam hi. Hi taleh ama’ dinmun leh a vang a khualna tawh hih theilo ding cih thei hi. A leitung vang khahsuah sangin, mawhneilo khat sisak nuamzaw hi. Tua bang in thuaksiatna supna pan suahtakna ding bangzah kipiakhia ding hiam? Lungsim pilna leh tavuan neihna, angkhualna cihte zong thukhat hilailai hi. A hunzui in khialhna lam hong manawh pih a, gitlohna tawh a kilem peuhmah mawhna khuamial thuk sung tungsuk ding hi”—Ellen G. White, _The Desire of Ages_, p. 738.

“Christ in eite’ aiawh in mawhna hong paihkhiat sak hi. Amah mawhnei in kisim in, thu-kham palsatna panin Amah’n hong tankik ding hi. Adam’ suan khempeuh’ mawhna teng Ama’ lungtang tungah kisuan geu hi. Mawhna tungah Pasian’ hehna, mawhna a deihloh lam hong lahkhiatna cihte in, Ama’ Tapa’ lungtang genthei sak hi. A puk leitung ading Ama’ nuntakna khem -peuh pen, Pa’ hong itna leh mawh maisakna a dingin hong piakhia hi. Mawhnei lianbel te tatkhiat ding pen Ama’ ngiimna ahi hi. Tu in ahihleh mawhna gikpi a puak manin, a Pa’ maitang muthei nawnlo liang hi. Pasian’ maipha aki lakkhiat manin, Ama’ lungsim thuakna lianlua mahmah a, mihing in cikmah hun in theitel zo ngeilo ding hi. A thuakna lianlua in a pumpi zong nasa mahmah hi”—Page 753.

**Kikupding Dotnate**:

`Zeisu aiawhin hong si hi. Biakna khat peuhpeuh in Christ eite aiawh in hong si cihpen mah bulphuh in, eima’ mawhna thaman hong piaksak cih pen biakna maanlo nangawn in banghang in zang uh hiam?`

`Tuni in Zeisu’ dinmun a laksak thei ding eima’ “Barabbas” in kua or bang hithei ding hiam?`

`Daniel 9:24-27 simin. Nang hong dong khat peuhmah koibang in laisiangtho hilhcian thei ding nahi hiam?`