---
title:  Han Sungah Tawlnga
date:   19/09/2024
---

`Mark 15:42–47 simin. Zeisu’ nungzuite khat zong a kimuh zawhloh laitak in Arimathea Joseph hong lutvat pen koibang in kician phadeuh thei hiam?`

Tuakhit in zong a “nengneng” thu pawlkhat omlai hi. Amasa penin misi peuhmah vui ding ahi hi. Ahihhang anuai a thu pawlkhat in lungsim hong khoih mahmah a, pawlkhat in zong tangthu thupi mahmah ahi uhhi.

Hiteng ah, Arimathea Joseph hong kidawk masakna leh lungdamthu Mark sungah a nunung pen hong kidawkna ahi hi. Sanhedrin sungah a zahtakhuai mikhat hi a, “khuanu khuapa” khat ahi hi. Ahau a zahtakhuai khat ahih manin, ukpite tawh khut kilen thei a, Pilate vanaih in Zeisu’ luang a vangen ngam hi. Council in zong Zeisu’ luang vui ding a lunglut theihna in zong lungsim hong khoihkha mahmah hi. Tua laitak in, Zeisu’n a muan mahmah nungzui teng kaw’h om uh hiam?

Tangthu pai dingin a thupi khialua khat pen Zeisu si taktak hi cih kipsakna ahi hi. Mark 15:43 in Zeisu’ luang vui ding Joseph in a ngetna pulak hi. Pilate leuleu in Zeisu sikhin cih azak ciangin lamdang salua hi (Mark 15:44). Amah in Zeisu kikhaina thunei pipa za ukpa kiangah Zeisu sikhin taktak hiam ci in thukip a ngen hi. Za ukpa in zong sikhin takpi cih kipsak hi.

Hih kipsakna a thupitna pen, pawlkhat in Zeisu pen singlamteh tungah si taktak lo a, lung-am phukhong vei hibek hi ci uhhi. Za ukpa in gamkee ukpipa tunga thukip a piak manin, thukip taktak ahi hi. Rome te in migilo koibang in that ding cih theitel lua uhhi.

Joseph in puanpak tawh Zeisu’ luang tuam in suang kikhuak han sungah a vui hi. Tua han gol ahih manin a sungah lam ki paithei hi (Mark 16:5). Lungdamthu laikungpu in Joseph leh numei nih in amun mu uh cihi – Mary Magdalene leh Joses’ nu Mary ahi uhhi. Tua tegel in a galkhat panin, Salome tawh kikhaina gal-et uh a; a thum mahun Sunday zingsang in han ah pai uh a, Zeisu’ luang sathau zuut sawm uhhi (Mark 16:1).

Bang dingin hih numei thum teng thu kisam hiam? Mark 16 sunga Zeisu a thawhkik khit ciangin, han hawmpi bek omlai ahihna a thupi mahmah teci ahi uhhi.

`Zeisu a mawhpaih denkeei Sanhedrin te in hiteng ah “galhang” ahih laitak un, a kilehngat in nungzui tengin koiteng ah lehtai in “mangthang” dildel uh hiam? Eite zong thu phamawh a omciang in mangthang dildel loding in koici kep ding ihi hiam?`