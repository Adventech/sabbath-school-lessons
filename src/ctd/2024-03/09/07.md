---
title:  Ngaihsutbeh ding
date:   30/08/2024
---

Ellen G. White, _The Desire of Ages_ laimai 580–609 sungpan “A Doomed People”, “The Temple Cleansed Again” leh “Controversy” sim in.

“Zeisu in tua singkung si ding ci hi. Theikung samsiatna sunga Christ’ vangliatna in, pawlpi khempeuh leh Christian khem peuh ading vauna kha ahi hi. Midangte ading nasepsak lo in Pasian’ thukham nuntakpih theilo hi. Christ’ hehpihna leh angkhual lohna a nuntakpih lo tampitak mah om uhhi. Christian hoih ahi ding aki ngaihsun pawlkhat in Pasian’ nasepna taktakna telmello uhhi. Ngiimna tawh laisim in ki lungnuam sak leltak uhhi. Amau pen etkak nading mi in ki ngaihsun uhhi. Amau ading vive kaikhawm in hun zang uhhi. Nuntakna sungah amau mungtup hibang hilel hi. Midangte ading hilo amau ading bekin nasem ta uhhi. Pasian in angkhual lohna leitung ah hong nungta sak hi. Amau huh theihna munpeuh panin a vengte huh ding Pasian’ deihna ahi hi.

“Angkhualna lianlua leh bangmah mu thei nawnlo uhhi. Midang tawh kikhawl nawnlo ta uhhi. Tua bangin amau ading bek a nungta mi in tua theikung bang hi a, amau hihna khempeuh in gah neilo hi. Biakna piapong uh a, kisikna leh upna neilo uhhi. A puatham in Pasian’ thukham zahtak pong uh a, thu mang tuanlo uhhi. Kam tawh a gen sepna in zuilo hi. Theikung tungah Christ thukhenna tungtawn in, a mawkna kineihna lel khawng Zeisu in a muhdan zia hong lak hi. A langtang in mawhna bawlte sangin, Pasian nasem a kineih, gah agah mellote mawhna lianzaw a hihna hong tellah mahmah hi”—Ellen G. White, _The Desire of Ages_, p. 584.

**Kikupding Dotnate**:

`Christ in biakinn a siansuahna a deihna ngaihsun in. Tulai eima biakinn tawh koibang in hualkhawm thei ding hiam? Koibang in siansuah thei ding hiam?`

`Lungdamthu sung tawntung ah, Zeisu in Laisiangtho a tangtunna ding ciden hi. Eima upna nuntakpihna sungah koibang in thubulpi hithei ding hiam? Laisiangtho simmawhna tawh, mihingte ngaihsutna tawh Pasian tangthu leh Ama’ nasepzia teng a kigelh maimai hilel e cih ngaihsutna koibang in nial zothei ding hiam?`

`Pawlpi leh Gam a kikhentelna gamgi koiah om hiam? Mark 12:13-17 sunga Zeisu’ hong thuhilhna in koibang in hong makaih hiam?`

`Thawhkikna thu a genna munteng enpha in. Hihthu, adiak in misite omzia in eite’ upna sungah a thulaigil banghang in hithei ding hiam?`