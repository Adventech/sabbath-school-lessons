---
title:  Jerusalem ah Kilangdonate
date:   24/08/2024
---

### Tukalsung Simding
Mark 11; 1Kum. 1:32–48; Zech.9:9, 10; Isa. 56:7; Jer. 7:11; Mark 12:1–34.

> <p>Kamngah</p>
> “Thu na nget uh ciangin mi dang khat peuhpeuh tungah lungkim lohna na neih uh leh maisak masa un. Tua hi leh vantung a om na Pa un note mawhna zong hong maisak ding hi.” (Mark 11:25).

Zeisu leh biakna makaite kikal langdona nga vei tak, Mark 2 leh 3 sungah kiciamteh hi (sinna 3 enkik in). Tukal sinna sungah, Zeisu Jerusalem a tun ciangin, biakna makaite’ langdona 6 vei phukha hi. Langdona nihte in Ama’ nasep kipatna leh tawpna ah thukip sakna bang phial ahi uhhi. Anih tuakun Christian nuntakna sungah buaina thupi hithei uhhi. Zeisu’ thuhilhna tengin, leptuah a kisapna hibang mun ah, thu-umte upna thugui bulpi leh nisim nuntak gamtatzia ding makaihna hi pahpah hi.

Biakna makaite in tangkawk, mawhsak in susia nuam uh hinapi lawhcing zo ngeilo uhhi. Tukal sinna phellang sungah, mihing te Pasian langdona sung atun thei, leh, Christian te mahin Kha Siangtho sapna nial theihna dingin lungsim puak hoihlo neihtheihna cihte hiding hi.

Mark 11 sungah, Zeisu nasepna pen Jerusalem ah Paisan pawi (March-April) sung ahi hi. Mark 11-16 sungteng pen kalkhat valdeuh sungteng thupiang ahi hi. Chapter masa 1-10 tengpen kum thum leh alang sung thupiang teng ahi hi.