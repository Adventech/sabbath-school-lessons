---
title:  Zeisu Zia Banga Nungta
date:   25/08/2024
---

`Mark 11:1–11 leh Zechariah 9:9, 10 sim in. Bang thu piang hiam?`

Hih tangthu alang sungah Zeisu in a nungzuite nih pen a naina khua khat pan Jerusalem pai na’ng Ama’ tuan ding lano khat vala dingin sawl hi. Banghang in hihthu ading hun tampi la hiding hiam?

A dawnna namnih om hi. Amasa in, Zeisu’ theihkholna vanglian, Ama’ hong paina thu Pasian’ deihna tawh kituak in a pahtawi theihna ding ahi hi. Anihna, hih tangthu in Zechariah 9:9, 10 sunga kumpipa Jerusalem khua sungah lano tuang in honglut a cihtawh kituak mahmah hi. Adonijah in kumpi tokhom buluh ding a kithawi ciangin, David in a Tapa Solomon kumpi suaksak vat in, Solomon zong lano tuangin Jerusalem a lut (1Kumpi. 1:32–48), hong phawkkik sak hi.

“Christ pianma kum 500 lai in, kamsang Zechariah in zong Israel Kumpipa hongpai ding genkhol khin hi. Tua genkholna tangtung hita hi. Kum sawtpi sung pahtawi sangkhia ding anial tentan pa tu in Jerusalem David’ tokhom tungah tu ding hita hi”—Ellen G. White, _The Desire of Ages_, p. 569.

Jerusalem in mualkawm lakah om hi a, pi 2,400 sang hi. Zeisu’ hunlai in mimal tul sawmli leh tul sawmnga kikal bang bek om hinapi, Paisan pawi hun in mi tamlua mahmah hi. A khuapi acre 250 bang zai a, biakinn leitang acre 37 pha hi. Biakinn’ hoihna in khuapi laamsang mahmah hi.

Zeisu in nisuahna lampan lut a, Olive mualpan hong tuaksuk in, Biakinn omna mualtung ah kham kongpi panin hong lut hi. Zeisu hong lut in, Ama’ limpua gamtatna tengin mipi toknawi gawp hi. Amah azui mipite in “ tu in hong gum hi” cihna ahi hosanna ci in kiko uhhi. A nunglam ciangin “Pasian phatun” cihna hong suak hi.

Mark laibu sunga Zeisu in a ipp khilkhial thuteng kizo siangta hi. Tu in ahihleh Zeisu in sumkim muhtang in kumpi limpua in Jerusalem khuasung hong lut hi. Biakinn sung hong lutmah a, nitak khuaniam khin ahih manin, Zeisu in nungzui 12 te tawh Bethany khua ah tawlnga hi. Buaina kitomna lamah a paithei khat pen gamdai takin khawlkik thei hi. Ahihhang a zingciang bel tuabang hithei nawnlo hi.

`La tung tuanna in kiniamkhiatna limpua ahi hi. Banghang in Christian te ading in thupi thei ding hiam? Singlamteh’ khuavak sungah kisaktheih pih ding bang inei hiam?`