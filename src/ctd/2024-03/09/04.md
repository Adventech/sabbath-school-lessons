---
title:  Hih Theiteh Kua’n Hong ci Hiam?
date:   27/08/2024
---

`Mark 11:27–33 sim in. Biakna makaite in Zeisu koibang in to a, Zeisu in koibang in dawn hiam?`

Zeisu in biakinn a siansuah khit a zing ciangin, biakna makaite in Zeisu talsik in, zanni in kua thuneihna tungtawn in tuabang gamta nahi hiam ci uhhi. Thumaan zong nuam hi zawlo uh a, thaang siahnuam hizaw uhhi. Pasian kiangpan hi ci leh, lethama khat lel in tuabang aana neithei ding hiam ciding uhhi. Mihing’ hihtheihna ci peuhmah leh haita hi cihsawm uhhi.

Zeisu in ahihleh amau thaangzaak uh mu a, kong thudot khat nong dawntheih uhleh nong dotna uh kong dawngthei ding hi cihi. Tua ciangin Tuiphum John in Pasian kiangpan maw mihing kiangpan hiam ci in a dong hi. Makaite in zong amau thaang kisiah ahihlam uh mu leuleu hi. Pasian kiangpan ci lehuh “Banghang amah umlo” ci ding a, mi’ kiangpan cileh lah, mipite kihta zel uhhi. Tua ciangin, theikei ung ci in zuau genta hi. Tuabang in Zeisu in amau dotna dawnkik ding nialtheita hi.

`Mark 12:1–12 sim in. Zeisu in Ama’ nialna koibang in zomto lai a, bangthu omsak lai hiam?`

Zeisu in lenghuan khat, a neipa, leh khawhlawhte in tualo a khawhlawh gentehna khat gen hi. Zeisu’ gen gentehna in Isaiah 5 sunga Pasian in Israel cihtak lohna a taaina tawh kibang mahmah hi. Mimal sim, biakna makaite sem bangin theikhin phial ding hi.

Tua tangthu paizia tuampian phadeuh a, khawhlawhte in lo neipa tungah losung khai gahte pia nuamlo citciat hi. Tuahang mahin a nasemte khawng bawlsia in saatgawp sak hi. A nunungpen in, a it mahmah a tapa paileh zahtak samlo diam ci in paisak hi. He deklo. A tapa thahlup sak khin lehuh, lenghuan zong amau neihsa hipah ding ci zawsop uhhi. Thumaan thei mello in a gamtatna uh hangun thumaan thukhenna hoh thuak zawsop ding uhhi.

Hih tangthu sungah Zeisu nasepzia tengin, biakna makaite kalsuanna masuanna uh vauna phamawh apia hipah hi. Ama’ gentehna pen itna tawh vau kholna hizaw hi. Amau kikhel in hih thukhenna a pelh theih ding hun ziakai lua nailo hi. Pawlkhat in kisik, kikhel uh a Zeisu sang ding uhhi. A dangte kikhello ding uhhi.