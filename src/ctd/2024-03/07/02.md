---
title:  Mutel Sitset
date:   11/08/2024
---

`Mark 8:22–30 sim in. Tua mittawpa pen Zeisu in banghang in nihvei lawn kulsak sese a, bang pilna peuh kingah naci hiam?`

Lungdamna laibute in Zeisu damsak mittaw tampi’ thu gen hi. Mark 8 sungah a kihello mittaw Bartimaeus thu pen Mark 10:46-52 sungah om hi. Mate in mittaw nih (Mate 20:29–34) pulak a, John 9 in zong pianpih mittaw khat Siloam bualtui gei ah a damsakna pulak hi.

Mark 8 sungah Zeisu in sepdan cialnih tawh Zeisu in lamdang takin a damsiang sakpa’ thu om hi. A tangthu them gen leng, Zeisu in tuapa’ khut lenin khua pualam dongmah paipih hi. Tua mittawpa a veiina mimal simin phawkkha lel ni.

Bangding in nihvei lawng se hiam? Cialnih tawh a damsak hibek mah hi a, Zeisu’ vanglian kicing zolo cihbang hihtuak lozaw hi. Thu gentehna khat mahbang in, khalam khuavak muhtheih na in hun tawmno khatmah la hihtuak zaw hi. Hih letkhiatna pen hih Mark phellang bangin kipsak cihtheih dingin, Zeisu in Ama’ sih ding leh thawhkik ding a hilhcianna sung, a kipatna leh a tawpna tuakah mittaw khatta damsak hi. Mittaw khua muhsakna pen nungzuite khuavak muhsakna lim khatmah nahi hi.

Siate in thudot ciing uhhi. Dotna in sang naupangte pilna kong honsak thei hi. Hih Mark 8 khen sungah, gamtatzia thum in a tuathu kipsak hi. Amasa in, Zeisu in, nidang in ahih ngeiloh, Amah kua hi cih nungzuite dong phot tadihdih hi. Anihna ah, dawivei hetlo in, Zeisu in Messiah hi aci masa penpa ahi hi. Athumna, Zeisu in kua ahi hiam cihna tawh kizui in, Zeisu in Amah singlamteh zuanin kalsuan ahihna hilhcian ta hi.

Banghang in Messiah ahihlam genthaang ding Zeisu in khaam hiam? Pasian gam’ phuhna ding pen telhak kisa hihtuak hi. Tua hunlai limlim in Messiah cihpen Rome kumpi ukna a lawnthal dingpa in ki ngaihsun hihtuak hi. Zeisu in tuabang messiah tawh hong pai hilo a; tua ahih manin, Ama’ hihna vai peuhmah gamdai ding cingiat hi.

`Thu khat peuhmah, bangzah in thumaan hi taleh, gen pakpak hetloh ding a thupitna hih tangthu in bang hong hilh naci hiam?`