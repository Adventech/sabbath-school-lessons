---
title:  'Nungzuite A Thuhilhna: Khen I'
date:   10/08/2024
---

### Tukalsung Simding
Mark 8:22–38; Mate 20:29–34; John 12:25; Mark 9:1–50; Mal. 4:5, 6; Luke 9:30, 31.

> <p>Kamngah</p>
> “Tua ciangin amah in mi honpite le a nungzuite samkhawm a, amaute kiangah, ‘Kei hong zui nuam mi peuhmah in ama pumpi deihna nial henla, a singlamteh pua in ka nung hong zui hen.’ ” (Mark 8:34).

Mark laibu alang masa tengin Zeisu kua cih pulak hi. A thuhilh teleh na lamdangte in zong tua mahbang hi a: Messiah ahihna pulak hi. Tu in ahihleh, Zeisu in Amah kua hiding in um uh cih nungzuite dongding hi.

Tua dotna pen Peter in kician takin hong dawn ding a, Zeisu in zong Amah Messiah ahihna singlamteh lamah hong kalsuanpih ding hi.

Mark 8 a khennih na lampan Mark 10 a tawpna dongah, Zeisu in Ama’ khualzinna bulphuh in nungzuite a thuhilhna om ding hi. Singlamteh’ thu zong a genkholna om ding hi. Tua banah nungzuite a thuhilh tuamna zong omlai ding hi. Tua a thuhilhna te in tuni ciang dongmah zattaak veve lai hi.

Hih a khen nihna lamteng ah a kibanglo mittaw nih khuamuhkikna om ding a, khatpa pen Mark 8 na a laizang pawl ah omding adang khatpa in Mark 10 tawpna lamah omding hi. Hih “thukhupna” nalamdangte in, nungzuihna sungah, Zeisu in kua hi a, Amah koilam ah pai hiam cih telcianna kihel cihi. Ama’ thuhilhna tengin abeisa kum 2000 lai a nungzuite to khin ahihleh, tuhun nungzuite zong Zeisu’ nungzuihna in mantam tak leh phattuamna lianpi tawh hong to lailai hi.