---
title:  A Cidammi Hell Sungah
date:   15/08/2024
---

`Mark 9:42–50 sim in. Zeisu’ thuhilhna in bang thunih khuikhawm hiam?`

Acil lam in, hihmun ah Zeisu in abul abal neilo, thu kizawitawn mello thute kholkhawm tawh a kibang hi. Himah taleh nai-et mahmah lelleng, amasa a tetawh kizopna anei ciatciat vive a nahi hi. Hih laiteng in thu bulphuh thum tawh a kalsuan kihilhna hi a, “mawh bawlsak, meikuang leh ci” cihbang ahi uhhi.

A thuhilhna masa in “a neute” hi a, “thu-um thakte” cihna a hihi. Laisiangtholui sungah a thanemte – meigongte, tagahte leh gamdang mite don ding acih mahbang in, Siate leh makai te in Pasian’ gamsung ah hong lutthak mite don ding tavuan nei uhhi. Zeisu in khengval gentehna khat ahi, “naupang khat” mawhna a bawlsak sangin tuipi thuk sungah kiasuk leh hoihzaw cihi.

“Mawhna bawlsak” cihpen hihlai a kician pen thuhilhna saupen ahi hi. A telhak thunih in laisimte hong lung-am sak hi. Amasa in, Zeisu in mihing in khut sattan pah ding, mit khelkhia pah ding a cinuam mah hiam? Anihna, a kuang tawntung hell omtakpi a cinuam hiam?

Dotna masa a dawnna pen, hilo hi; Zeisu in Jew ngeina sungah hibang thu kisang lo hi (Thkna. 14:1, 1Kumpi. 18:27, 28 enkak in). Topa in a khengval gentehna a zang bek ahi hi. Khut, khe, mit khatpeuh suplawh ding a haksat mahbang in; Christian khatin mawhna abawl ding haksa sa mahmah hi.

Dotna nihna a dawnna zong hilo cihding mah hi a; Zeisu in hell kuang tawntung cilo hi. Koici theih? Amasa in, a kammal sungah ciamnuih kammal kihel hi. Vantung a paite mitlo khutlo tawh pai cih peuhmah ngaihsut huai hi. Pumpi kicing in hell pai zong ngaihsun leuleu in. Cidampa hell sungah maw? Ciamnuih vailua. Hibang a thupi mahmah munah Zeisu in khengval gentehna hong zang hibek hi. Khut khat, khe khat, mit khat suplawh lawmlawm sangin mawhna peuhmah thupi ngaihsut ding a cihnopna hizaw hi.

Tawntung hell cihpen, tawntung mei hizaw lo in, tawntung a sulzuite hizaw hi. “Pasian in leitung mite hong it mahmah manin, a Tapa neihsun hong pia a, Amah a ummi khempeuh kisialo in, nuntak tawntungna a ngah na’ng uh ahi hi” (John 3:16). Mangthang mite’ mei kuang paisuak samlo a; amaute kisia paisuak hizaw hi – ki lamdang lua mate!