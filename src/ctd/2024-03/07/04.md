---
title:  Mual leh Mihonpi
date:   13/08/2024
---

`Mark 9:1–13 sim in. Peter, James, leh John te in nitak khat Zeisu tawh bang mu uh hiam?`

Mark 9:1 sunga Peter, James leh John mual tungah paipih in, Zeisu in mailam thu a genkholna ah, Pasian’ gam in vanglian minthang in hong tun ciangin, tualai a Amah tawh a ding khawm mite pawlkhat bang sihna ciamkha lo ding cihi. Tualai ah vantung gam minthanna tawh amaute’ maiah mel kilamdang hi.

Vantung panin Elijah leh Moses hong tuaksuk in Zeisu tawh kiho uhhi. Luke in a ciaptehna ah, Zeisu’ paikhiatna ding (exodus), Jerusalem ah nasep khin ding cih kikum uh (Luke 9:30, 31) cihi. Hih minthang thupiang in singlamteh tungah Zeisu sihna tawh kizom (Mark 9:9 enkak) cihi. Amah a kikhai ciangin tuathu in nungzuite tha pia ding cihi.

Mual tungpan hong tuaksuk khit ciangin, nungzui thum in Elijah hongpai masakna thu donguh hi. Messiah hong paima in Elijah hong pai masa ding cih uptuak (Mal. 4:5, 6 enkak) uhhi. Zeisu in Elijah hong paikhin cizaw a, Tuiphumpa John acih nopna ahi hi. John a thahlup mahbang un, Zeisu zong amau khutlum tawh siding a, nithum sungin thokik ding hi.

Tua minthang zan abei ciangin, mualnuai ah buai phengphang uhhi (Mark 9:14–29). Tua lai ah nungzui 9 in dawivei naupang khat buaipih uhhi. Zeisu tua mun hong tun ciangin, en nuam in mi tampi hong kikaikhawm uhhi. Dawi in tua naupang a bawlsiatna tangthu omsuk hi. Dawivei naupangpa’ tangthu kantel phot hihtuak hi. Apa in zong a paukhak pakkhat “Na hihtheih leh kote hong hehpih inla hong huh in” (Mark 9:22) civat hi.

Zeisu in tuapa uplahna theipah lian hi. Topa’ dawnna pen phen kikkik leng “ ‘Na hihtheih leh’ cihpen bang na cihnopna hiam?” (Mark 9:23) ci in dongkik hi. Thakhat in vanpan in khuaphia bang liangin apa’ mite kihong in, ama’ tapa bek abuai hilo a – amah’n uplahna nei hizaw cih thei pah hi. Ama’ uplahna in a tapa damlo lawh thei cih zong theita hi. Tua naupang’ pa in a ciapteh huai kammal “Ka um hi. Ka uplahna hong huh in” ci a (Mark 9:24), Zeisu in naupang a damsak hi.

`Na khat peuh natuak ciangin, “Ka um hi, ka uplahna hong huh in” ci in na kikona ding a omkha hiam? Bang pilna peuh ngah nakisa hiam?`