---
title:  Gualnopna Leng tungah Zeisu tawh
date:   30/07/2024
---

`Mark 5:21–24 sim in. Jairus’ omzia kician mahmah khatin bang ahi diam?`

Jairus bang biakna makaite in Zeisu pawlbawl nuam selo uhhi (Mark 1:22; Mark 3:2, 6; Luke 13:14). Tua hangmah in Jairus ki pampaih pah hi. Hih pampaih thuakna zong Zeisu’ maiah a khukdin hang ahi hi. Ama’ nget thu pen nulehpa peuhmah in telsiam lua – a tanu sidektak hi. Zeisu in huhthei ding cih um tentan hi. Zeisu zong paulo hamlo in tuapa inn ah zui vingveng hi.

`Mark 5:25–34 sim in. Jairus’ inn a tunma in bang thu phamawh hong lutvat hiam?`

Tua tangthu pen thu dangkhat in phultan vat a – Kum sawmlehnih sung siluang natna nei numei khat ahi hi. Hih Jairus leh tua numei nu pen, Mark sungah a kithuap tangthu nihna ahi hi (Mark 3:20–35; sinna 3 ah kisin khin). A kibanglo hih tangthu tegel enkak leng, Jairus leh numei nu, huhna kisam in Zeisu kiangah hong pai uhhi.

Numei nu in Zeisu naih in Ama’ puanmong valawng hi. Thakhat in dampah hi. Tua leh Zeisu in, “Ka puanmong kua’n lawng ahia?” ci in dong hi.

Numei nu dammawh pha mahmah pen dampah vat hi. Tua tungtang Zeisu a heh ding lah lau giauguau hi. A dip bang kua keei liang hi taleh, Zeisu in a pumpi bek hilo a kha zong cidam sak nuam hi.

Jairus enkik ni (Mark 5:35–43). Hiteng ah a dipkua uh pen biakinn ukte ahi uhhi. Zeisu in Peter, James leh John lobuang kuama zuih ding phallo hi. Zeisu in numeino si nailo in ihmu lai cih mu hi. Adah akap khempeuh paikhia sak photphot hi. Numeino’ khut len in “Talitha koum” cihi. Mark in tuapen “numeino aw tho in” a cihna cihi. Talitha pen “tuuno” cihna hizaw a, naupangno a ngaihsapna hihtuak hi.

Na peuhmah imm phot ding cih thupiakna pen Mark sungah kizang pha mahmah a, Zeisu in a kua taktak hiam cih zong a pulak taktak ahi hi. Kuamah in Amah seelzolo hi.