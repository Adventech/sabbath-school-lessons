---
title:  Nialna leh Saanna
date:   31/07/2024
---

`Mark 6:1–6 sim in. Banghang in Zeisu Ama’ khua mite in nial hiam?`

Khuata ah mi khat hong minthan ciangin, a khuapihte un angtang kisa thei mahmah uhhi. Nazareth khua mite tuabang hi deksuai lo hi. Zeisu khawng Sia khat leh cina damsak thei hongsuah pen mawhsak zawsop uhhi. Letthama semsem kawm in Sia hong suah vat pen sang theilo uhhi. A nalamdang bawl min ngah zawdeuh pawlkhat pen Capernaum khua ah bawl hi (Luke 4:23). Tua lai mahmah in a innkuanpihte tawh kitelkhial khinzo uhhi (Mark 3:31–35).

`Mark 6:7–30 sim in. Nungzui sawmlehnihte’ mission nasepna leh Tuiphumpa John ngawng-tanh thuakna koi bangin kibanglo thei hiam?`

Hih pen Mark sungah akithuap tangthu thumna ahi hi (sinna 3 en in). Nungzui sawmlehnihteng Zeisu’ thupuak apuak kawikawina uhleh, Tuiphumpa John thongkiat ciangin a gamdaih dide-na in hong kikelkii linlian hi. Nungzuite ahihleh bangmah kenglo ding a hong kipiak bang bek tawh nungta ding cihi. Hihthu hangmah in thuhilh siate peuhmah a thungai pawlpi mite tungah kinga ding cihthu a pianna bul ahi hi.

Ahihhang Tuiphumpa in Herod leh ama’ innkuan tawh kizopna bangmah na neilo hi. John sihna pen Herod in vang a deihluatna hangin Herodias in zong hunlem hong lakvat hang bek ahi hi. Herodias’ tanu in lungsim kawipi tawh ngetna gilo mahmah ahi Tuiphumpa’ lutang kekkek dalkuang sungah ngen sese hi.

Tuiphumpa John kikona hangin gamdaihna a om mah bangin, nungzui sawmlehnihte in zong, kisikkik ding cih a tangko uh ciangun zong piangkik hi. John’ sihna in Zeisu’ sihna maleep ahi hi. John kithat, kiphum hi napi, thokik hi ci in kitangko a (Mark 6:14–16, 29), tuamah bangin Zeisu zong hiding hi (Mark 15 leh 16). Hih tangthu kizawitawn tegel in hong tungding Zeisu’ leh Ama’ nungzuite tungah thupiang ding teng pulak khol hi.

`Zeisu mahbang in nang hong kinial ngei hiam? Ahih keileh tel zawhloh haksatna na thuakkha ngei hiam? Tuabang te panin bang pilna ngah nakisa a, hong piangkik ding bang hileh koibang in na kiging khol thei ding hiam?`