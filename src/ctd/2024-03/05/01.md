---
title:  Bualtui Kiimah Nalamdangte
date:   27/07/2024
---

### Tukalsung Simding
Mark 4:35–41; Late 104:1–9; Mark 5:1–43; Gam. 27:17.

> <p>Kamngah</p>
> “Ahih hangin Zeisu in sang loin ama kiangah, ‘Na inn ah ciah inla Topa in na lianpi hong bawlnate le hong hehpihnate na lawmte kiangah va gen in,’ ci in a sawl hi.” (Mark 5:19).

Zeisu’ nasepna pen Galilee gamsung hipha diak a, tai 13 asau (21 km) leh tai 8 (13) km azai Galilee bualtui geiteng hipha diak hi. Tua kiim tengah tui lianpen hi a, a kiimnai mi khempeuh nuntakna bulpi zong ahi hi.

Mark 4 tawpna ah Galilee bualtui gei a Zeisu leh a nungzuite khualzinna om hi. Huihpi khat hong nungvat a, Zeisu in a hopih leh daipah khipkhep hi. Mark 6 tawpna ah zong tua mahbang hi a, ahihhang tua lai-a pen Zeisu in Gunkuang sunga om nungzuite kianglam zuanin tui tungah lampai hi. Hih nalamdang tegel kikal mahmah in, Zeisu in nalamdang tampitak mah leitungah bawl a, tua pen nungzuite in Pasian’ na asep masak pen hipah hi. Tukal sung hih thuteng sin ding hihang.

Hih thu teng khempeuh pen, Zeisu in kua hiam cih theih nadingin a sin ihi hi. Huihpi a dai sakpa, dawiveii a damsakpa, a puan lawnna tawh numei khat a damsakpa, numeino si a thosak kikpa, Ama’ gamah thu hilhpa, nasem dingin nungzuite a sawlpa, anlum leh ngasa tawm nocik tawh mi tulnga a vakpa, tui tungah lampaipa – Amah in Pasian’ Tapa ahihlam a nungzuite in telsak in a zolzopa ahi hi.