---
title:  Huihpi Daisak
date:   28/07/2024
---

`Mark 4:35–41 sim in. Bang tangthu om a, Zeisu in kua hiam cih pilna bangpeuh ingah diam?`

Mark kipatna a, mipi thuhilh dingin Zeisu in gunkuang sungah lut hi. Mark 4:10-12 sungah bel gunkuang sungpan paikhia khin a, nungzuite tawh kiholim hihtuak hi. Sun niloh thu ahilh khit ciangin, Amah tawllua ahih manin, nungzuite in gunkuang sungah tawlnga sak uhhi. Gunkuang nunglam a lupna tungah ihmu sukpah hi.

Bualtui tungah huihpi hong nung a, gunkuang tum ding zah in alau uh ciangun, nungzuite in Topa phong uhhi. Zeisu in thu a piak ciangin huihpi hong dai pah hi. Bualtui tungah gamdaihna lianpi khat hong om liang hi. Tua ciangin, Pasian’ vangliatna amu nungzuite in a lungsim tawngah lau mahmah uhhi.

`Late 104:1–9 sim in. Yahweh leh huihpi a daisak Christ koi bangin ki pulak hiam?`

Mark 4:35-41 sunga tangthu in, “muhtheih Pasian” acih uh Pasian ahi a, Ama’ vanmi khat peuh ahi zongin muhna ahi hi. Hih thupiang tengin kibatna nga nei uhhi: (1) Pasian’ vangliatna pulak (2) mihing in lau (3) “Lau kei un” ci in thupia (4) Pasian ahih keileh vanmi kammal kilang (5) tua pulakna mihing in dawngthuk cihbang ahi hi. Nga lakpan li in a tangthu sungah ompah a – huihpi daihsakna pen Pasian’ vangliatna lahna, nungzuite’ launa pen mihing’ launa ahi hi. “Bang hang in in lau nahi uh hiam” a cihpen “lau kei un” a cihna ahi hi.

Nungzuite in “Kua himawk hiam” acih uhpen mihing’ dawnthukna ahi hi. A kiseel khinkhian kammal in lahkhiatna ahi hi. A laibu buppi in Zeisu in kua hiam cihthu hong lahkhiatna ahi hi. Hiteng ah nungzuite’ dotna “Huihpi leh tuipi nangawn in a thumang dingin akua himawk hiam” a cihna in, lahkhiat ding a kisam teng hong lahkhiatna ahi hi. Tua lahkhiat ding thu pen Pasian’ Tapa eite Topa ahi hi.

`Pasian’ vanglian ngaihsun in. Tua vanglian tungah kinga den in na nuntak sungteng koibang in muang den thei ding nahi hiam?`