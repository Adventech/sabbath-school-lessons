---
title:  Ngaihsutbeh ding
date:   02/08/2024
---

Ellen G. White, _The Desire of Ages_ laimai 333-348 sungah “Peace, Be Still” leh “The Touch of Faith,” sim in.

“Pasian’ khutnuai ah a kisin mi peuhmah, leitung leh ama’ ngeina a gamtatzia tawh a kizawitawn hetlo in nungta uh a, mi khempeuh in zong Pasian’ deihna theitel nuam mahmah uhhi. Mimal lungsim sungah Pasian in hong hopihna za ding hihang. Aw khempeuh a gamdaih ciangin, tua gamdaihna sungah Topa i ngak a, i kha a gamdaih ciangin Pasian’ aw kiza thei pan hi. Amah in ‘om hithiat unla, Pasian ka hihlam thei un’ (Late 46:10) ci hi.

“Amah bekmah lawm hoih ahi hi. Hiteng khempeuh pen Pasian’ nasepna ding kiginna ahi hi. Mipi kin heehu-te, nuntak na’ng nasep hahkatna sungah, a thaksuak kha pen khuavak leh lungnopna in tuam ding hi. Nuntakna in namtuina piangkhiasak ding a, Pasian’ vangliatna taktak in mihing lungsim hong pha ding hi”—Ellen G. White, _The Desire of Ages_, p. 363.

“A lungkim zolote in, Zeisu in hizah nalamdang bawlthei ahihleh, cidamna, thahatna, hauhna mikim tungah hongpia henla, nenniam thuakte a ki-nenniamna pan khahkhia in, vanglian minthang dingin hong lamto theilo hiam ci ding uhhi. Pasian’ Tapa kici hilo maw, banghang Israel kumpi suah ding nial hiam? cihte a ngaihsut zawhloh in om hi. Tuabang in a nialna zong kitelkhial mahmah lai hi. Mi tampi in tuabang a Pasian ahihna tawh mission nasepna sungah Amah kimuang zo taktaklo hi cihi. Tuabang in amaute’ lungsim uh uplohna lamah hong zaw uh ahih manun, Satan’ khaici vawh hong gahzaw a, telkhialhna vive nei uhhi” – EG White, _The Desire of Ages_, p 385.

**Kikupding Dotnate**:

`Mikhat in Zeisu in bang pan hong suakta sak hiam ci’n hong dong leh na bangci dawn diam?`

`Tuiphum John mihoih khat thongsung ah thahlup a thuak dingin bang hangin Pasian in phalthei hiam? Hibang haksatna kawmkal ah bang lam-etna peuh kinei theilai hiam?`

`A zawngkhal pawlpi khat ading in, mi tulnga vakna tungpan bang pilna peuh ingah thei ding hiam?`

`Mark 5 leh 6 sunga Zeisu leh tulai mite’n Zeisu a muh dan enkak in. Leitung ukna aana neisak ding lampi a zongte na bangci muh hiam?`