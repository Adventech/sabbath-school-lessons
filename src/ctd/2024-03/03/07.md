---
title:  Ngaihsutbeh ding
date:   19/07/2024
---

Ellen G. White, _The Desire of Ages_ laimai 272-280 sunga “Levi-Matthew” leh laimai 281-289 sung “The Sabbath” sim in.

“Sabbath ni cina damsak ding kilawm hiam?’ ci in a kidot ciangin, Zeisu in, ‘Note lakah tuu khat nei a, Sabbath ni in dumsung ah akiat leh, a lakik loding kua om hiam? Tuu khat sangin mihing manpha zawsam hilo hiam? Tua ahih manin Sabbath ni in nahoih sep ding kilawm mah hi’ (Mate 12:10–12) ci in dawng hi.

“Tua lai a thukante in, mipi lakah Zeisu’ dotna haksa sa uh a, dawngkik ngam nawnlo uhhi. Amah in thumaan gen ahihlam zong thei uhhi. Amau ngeina palsat ding sangin, mikhat natna sung ah diahcip nuamzaw uh; ganno khat khawng a mansuah hizaw le-uh, amau un honkhia zawsop ding uhhi. Bangmah theihna a neilo ganno sangin, Pasian’ limmel sunin a kibawl mihing don huai zaw cih lak hi. Hih gentehna pen biakna maanlo te nasepna lahna ahi hi.

“Mihing’ lunggulhna bangin Pasian tungsiah ah kilaamto nuam uh hinapi, ganhing nuaisiah tungsuk uhhi. Pasian’ liatna ado biakna peuhmah in, piansak lai in ama’ dinmun leh Christ sungah a ki puahphakik ding ama’ dinmun a susia ahi hi. Biakna maanlo peuhmah in mihing’ kisapna, thuakna leh ngah ding peuhmah thupiseh lo ngiat hi. Lungdamthu in ahihleh, Christ’ sisan tawh a kileisa hi a, mihing’ kisapna leh haksatna peuhmah khualbawl ding cihi. ‘Mihingte pen kham hoihte sangin a hoihzaw, minam pen Ophir gam a khamte sangin a hoihzaw in ka bawl ding hi’ (Isa. 13:12) Topa in cihi”—Ellen G. White, _The Desire of Ages_, pp. 286, 287.

**Kikupding Dotnate**:

`Na pawlpi in Mark 2 sunga mi thuaksia mizaw tetungah gamdai khipkhep ahihleh, koi bangin na huh thei ding hiam?`

`Biakna makaite in, Zeisu nalamdangte hangin a mit uh kihong ding sangsik in; huatna, ngeina, thukhun leh biakna hangin mittaw in Zeisu nialta uhhi. Tuabang ahih lohna dingin koibang in kidawm siam thei ding ihi hiam?`

`Cilehsa innkuanpihte in upna hangin hong nial ciangin, khuatual pawlpi in koi bangin “innkuan” hithei ding hiam?`

`“Maisak theihloh mawhna” lungngai unla, bang khiatna nei a, koici pelh thei ding cih kikum un.`