---
title:  'A Kithuap Tangthu: Khen 1'
date:   17/07/2024
---

`Mark 3:20–35 sim in. Hiteng ah bang tangthu nih kihualkhawm namu hiam?`

Hih pen Mark sunga “Aki thuap tangthu” masa pen hi a, tangthu khat tawh kipan in, a dang khat hong lailut in tangthu masa mahtawh tawp kik hi. A puanung zaw tangthu pen, Zeisu’ tanaute in Zeisu’ lungsim cidamlo ci in a ciahpih nopna thu ahi hi (Mark 3:21). A sungnung zaw tangthu ahihleh, Jerusalem pan a laithei siapite in, Zeisu pen dawivei ci in a siatsak nopna uh ahi hi a, tuni sinna pen, a sungnung zaw tangthu Mark 3:22-30 sung thu ahi hi.

Mark 3:22 sungah, laitheite in Zeisu’ vangliatna pen dawi gilo kiangpan hi ci uhhi. Zeisu’ in dotna sangpen khat dong masa a, “Satan in koibang in Satan mah hawlkhia thei ding hiam” cihi. Satan in amah leh amah kilangpan ngeilo ding cihna ahi hi. Zeisu in kumpi’ gam khat, innkuan khat leh Satan in koibang kikhenna tawh mainawt thei ding hiam cihi. Topa mah in, mi thahat khat inn buluh theihna dingin inntekpa hencip phot kul ding hi cihi. Hih a nunungpen gentehna sungah, Zeisu in Satan’ innsung ah guta lutpa hi a, khuamial kumpipa hencip phot in, ama’ galmat teng khahkhiat sak ding hi.

`Mark 3:28–30 sim in. Maisak theihloh mawhna in bang hi a, bang a cihnopna hiam?`

Maisak theihloh mawhna pen Kha Siangtho tungah mawhna hi a, Kha nasepna pen dawi gilo’ nasepna ngawhna ahi hi. Mark 3:30 sunga Zeisu thugen teng hangin, Mark 3:28, 29 sung a genteng pen, laitheite in Kha Siangtho tawh a kop Amah pen, dawivei hi ci in a mawhsak manuh ahi hi. Kha Siangtho nasepna khawng peuh, dawi gilo nasepna nacih khakleh maw, kuamah in lungsim takpi tawh dawi gilo’ makaihna mangnuam hetlo hi taleh, Kha Siangtho’ thu zong na mangkha kei ding hi.

`“Maisak theihloh mawhna” naneih khak ding nalau mahmahna in, banghang in tua mawhna neilo na hithei ding hiam? Na launa in banghang in na mawhlohna hithei ding hiam?`