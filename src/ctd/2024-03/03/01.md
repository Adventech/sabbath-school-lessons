---
title:  Kidonate
date:   13/07/2024
---

### Tukalsung Simding
Mark 2:1–3:6; Micah 6:6–8; 1Sam. 21:1–6; Mark 3:20–35; Luke 12:53; Luke 14:26.

> <p>Kamngah</p>
> “Tua ciangin amah in amaute kiangah, ‘Sabbath ni pen mite aa dinga kibawl hi a, mite pen Sabbath ni aa dinga kibawl hi lo hi. Tua ahih manin Mihing Tapa in Sabbath Ukpa zong ahi hi,’ a ci hi.” (Mark 2:27, 28).

Mark 2:1 – 3:6 sungah, biakna makaite’ thuhilhna tawh a kikelkii gentehna tangthu nga om hi. Tua tangthute in, cihnopna khat ciat nei hi napi, a cihnopna-te kizom diudeu gai hi. A tawpna penin a vekpi in huam khin in, amasa pen tawh a kizom kik hi.

Hih tangthu khempeuh in Zeisu pen kua hihiam cih lahna vive hi a, Mark 2:10, 17, 20, 28 sungteng ah om hi. Sunday, Monday leh Tuesday sinna teng Christ thugenna teng a thukzaw deuh in honglak ding hi.

Mark 3:20-35 sungteng pen Wednesday leh Thursday nigel ah sin ding hihang.

Lungdamthu laikungpu in pilna tawh a laigelh zia, phatna leh taaina, apha leh asia khawng akithuap bilbial in a gelhna khawngzong sin ding hihang. Hihbang in a kidawng-thuk tangthu Mark in gukvei a nei hi. Tangthu khatsim sungah, Zeisu pen Messiah ahihna, nungzui hoih khat ahihna cihbangin omsuk diudeu hi.

Tukalsung in, Zeisu tawh kisai tangthu pawlkhat i sim ding uh a, bang pilna kingah thei hiam en ding hihang.