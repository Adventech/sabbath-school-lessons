---
title:  Pumpizaw Damsakna
date:   14/07/2024
---

`Mark 2:1–12 sim in. Pumpizaw mipa in Zeisu kiangpan bang lam-en a, bang ngahkha hiam?`

Tua mipa pumzaw ahih manin: a lawmtr li in Zeisu kiangah hong paipih uhhi. Zeisu’ omna munsan inntung khum vutvang in, Zeisu maitang liana tua mipa khiatsuk uh a, Mark 2:5 sungah Zeisu in amaute’ upna muhsak cihi. Upna koici muhtheih ding? Itna mahbang in gamtatna sungah kimu thei a, a lawm tengin tua upna lim lakkhin zaw uhhi.

Tua mipa in pumpi lam kisapna nei hi. Zeisu mai hong tun takciang in, Zeisu in a mawhna maisak masa hi. Tualai takah tua mipa kamkhat beek zong paulo hi. Biakna makaite in amau’ lungsim sungvuah Zeisu thugen teng mawhsak zawsop uhhi. Zeisu’ kammalte in Pasian’ min dai sakna hi a, Pasian bekin a neih thu khat genkhia ci uhhi.

Zeisu in langdo mite’ munpan mahin amau’ zatngei nialna ahi “a neuzaw pan a lianzaw” cih nialna zang hi. Ama’ mawhna ki maisak zo cihna in; tua pumzawpa lampai saktheihna ahi hi. Pasian’ vangliatna tawh Zeisu in mipa lampai sakthei a hihleh Ama’ mawh maisakna zong thu kipkho ahi hi.

`Micah 6:6–8 sim in. Hih tangthu in Zeisu leh makaite’ kikal thupiang teng koibang in hong hilhcian hiam?`

Hih biakna makaite in a thupizaw teng mansuah uh: thuman thutang, itna kip leh Pasian’ maiah kiniamkhiatna cihteng ahi hi. Pasian’ thu a uangtheih mahmah tua mite in, Pasian’ nasepna mutheilo dingin mittaw liang uhhi. Zeisu in Amah Pasian kiangpan hongpai cih theihsak na’ng kicing valmahmah hi napi, amaute in a lungsim uh kikhelna bangmah om hetlo uhhi. Amau nial theihloh dingun amau’ lungsim sungtawng nangawn theikhia zota a, mizawpa zong damsak khin liang hinapi, nial veve uhhi.

`Biakna hahkat nuam mahmah hi napi, biakna maan lampi a mansuah hih mite awkna thaang sungah awklo dingin koici kidop thei ding hiam (James 1:27)?`