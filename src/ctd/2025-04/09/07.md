---
title:  Ngaihsutbeh Ding
date:   28/11/2025
---

Ellen G. White, The Great Controversy, lai. 672-678 “The Controversy Ended” simin.

“Tua khuapi kongpi panin lut-tum ciangin bit tawntung ding hihang. Bit tawntung ta ihih manin lungdam ding hihang. Tuni ciangdong awlmawh ding khat pen, sawltakpa hong khaamna hi a, “tua tawlngakna sungah a lutlah na suahkhak lohna ding un lau in kidawm ni” (Heb. 4: 1). Canaan’ tangthu thei, Canaan’ la sa, Canaan sung lut ding la-etna sungah lungdam, lenghuan leh nisuk taam sung lutding kamciam, cihte tawh a kipelh tua Israel mite thu nathei khinzo uhhi. Tua gam la in ateen theihna ding thu pen, Pasian sung ah a nungta upna nei in Ama’ kamciamte thupisak ding hi”—Ellen G. White, The Youth’s Instructor, February 17, 1898.

“Laisiangtho in hotkhiat kha te gamhluah pen “gam” cihi (Heb. 11: 14-16). Tua mun ah vantung Tuucingpa in Ama’ tuute nuntakna tuinak ah paipih hi. Nuntakna sing kung in zong khasim in gah a, a tehte in minamte a ding nasem hi. Crystal suangmanpha bangin a teekelkel, a luang den gunte, tua gunte gei ah, singkungte niim dildial in Topa’ tatsate’ paina lampi tungah aliim pia uhhi. A zaimahmah zaangkuam te in, mualbawkte’ hoihna teng kilangsak a, amaute’ nunglamah Pasian’ mualte in a sangpen in om kimu hi. Daihna tawh akidim hih leikuamte leh gunte geiteng ah, sawtpi khualzin a tawl Pasian’ mite in tawldamna innte neita ding uhhi”—EG. White, The Great Controversy, p. 675.

**Kikupding Dotnate:**

`John 10:10 sunga a kicing nuntakna limpua ci in Christ in nungzuite tungah a gengen Kamciam Gam lungngai dihin. Hauhna gam sungah teenna hangin hamphatna in hotkhiatna thuphate koibang in hong lahkhia hiam?`

`Gamkhat sungah gami hihna hangin nundan khat tawh nuntakna in koibang in kizopna nei hiam? Khat leh khat koibangin ki panpih thei hiam? Pasian’ gammi hihna in bangteng hong huzaap thei hiam?`

`Mihing ihih manin, mi hong kamciamna leh eima’ kamciamna hangpeuh in lungkiatna omthei hi. Pasian’ kamciamna na koici muantheih ding hiam?`