---
title:  Jubilee
date:   26/11/2025
---

Tua gam in Pasian’ mi Israel a dingin laigil mahmah ahih manin tua gampen kilompiak theilo hi. Makailam mi tawmno peuhin deidanna tawh a hawmtheih lohna dingin a nampi, abeh, aphung leh innkuan in hawmkul hi (Gam. 34:13-18).

`Siampi. 25:1–5, 8–13 simin. Sabbath kum leh Jubilee kum tegel a deihna in bang hiam?`

Egypt tawh tehkakna ah, gam mite in amau’ leitang khahsuah den in Pharoah’ na semte suak zel uh a; Israel a dingin Pasian ngiimna ahihleh mee (vote) piatheilote cikmah hunin hi nawnlo in suakta ding uhhi. Acil apat in a minpua mi leh innkuan lobuang kua mah dangin neitheilo hi. Pasian’ ngiimnasa ombangin tua leitang ki zuaklo ding hi. Akum ciangtan Jubilee a cin dong a kilawmzah khat tawh kawmthei hi. Pupate’ leitang a zuak thei ding tanau khatin Jubilee maa in tua leitang tankik ding hi (Siam. 25:25).

Tua bangin leitang hawmna in Pasian’ lungsim sungah tawlet khat kihong sak hi. Vantung i Pa in, Atate peuhmah amau sangun a kamsia zawte tungah piakkhiat siam in kum sagihna dong amau’ leitang phal ding cihi. Tua Sabbath kum cih zong Sabbath thu kham mah azaizaw in hong lahna zong ahihi. Gimtak tawltak in nasep lawmlawm sangin, leitang neihna in sum haksatna aneite tungah zahtakna piaktheihna ding ahi hi.

Thukhun omsa bangin leitang neihna pen, Israel mi khatpeuh in nuntakna thak khatpeuh a kipat ciangin, ama’ gamh in nenniam simmawhna peuh a hihlel lohna ding ahi hi.

Hihthu mahmah in lungdamthu abulpi hi a, ahau leh azawng omtuanlo in; nasep topa leh nasemte, a hampha zawdeuh leh a hamsia zawdeuh cihtek khempeuh in liangko kikim in Pasian’ hehpihna kisam khawm uh cih theitel ding cihna ahi hi.

Israel in Pasian phuhsa dinmun awlmawhlo kha ahih manin, zalom tampi khit ciangin, neihsa taan theihna ding vauna teng tangtung takpi hi (2Khang. 36:20, 21).

`Israel in leitang a kikawmna thukhun leh Sabbath Pasian’ maiah liangko kikimna koibang in hong lak hiam? Kipawlna tampitak te buaina a tungsak thei, tampi bawl tampi zang acite tungah Sabbath in koibang in “no” hong cisakthei hiam?`