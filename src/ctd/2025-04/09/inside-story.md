---
title:  A Zaknop Tangthu
date:   28/11/2025
---

### Alawhcing Tecipan’na Hilo

Adventist University of the Philippines ah sang kah South Korea mi Kim Sun in a mi sap khat tui a kiphum ciang’n inn khat khit khat luut in na a kisem thei ding hiam kici hi. Amah pen Adventist hilo, tua bang-a a sep zong a khat veina hi.

Amau a pai pihpih pastor pa kiang ah “ka sep uh pen bang hiam, veeng hoih nading na kisepna hiam?” ci-in dong hi.

Pastor pa in “hilo, hi pen mission kici hi” ci hi. Sun in “hih dan in hun bit sep theihna a hiam?” ci hi. Pastor pa in “om mah, tua pen missionary kici hi” ci hi.

“Kei zong ka sem thei diam?” “Sem thei mah, thaman’ bel tawm hi”

“Bangci sep theih ding ka hiam?”

“Nurse na sinna pan theoogy laak kulding”

“Maw, ka nu dot kul in ciai”

Sun pen a nu a pa te’n mi a suah ding a deih man un Philippines ah sangkah sak hi. Tua man in ah a ut bangin om hi.

Sun in a nu a hopih ciangin a major a kheel thei diam ci hi.

A nu in “Theology” pen bang hiam ci hi.

“Pawlpi ah na sepna hi” sum bel tawm ci hi. A nu in nursing zong na sin suak ding le Theology la thei na ci hi.

Sun in “nurisng uk ke’ng” ci hi. A nu in ngaihsutna khat nei hi. Ama deih pen a tapa a hau ding hilo-in mi hoih a suah ding deih hi. “Theology la le cin zu, za na zang’ thei lai diam?” ci hi.

“Zang theilo ding” acihteh “na major kheel kan oh” ci hi.

Sun in zong theology uk hi. Amah’n Lai Siangtho gen ni sagih ni Sabbath thute sin hi. Daniel le Mangmuhna thute sim hi. Tui kiphum hi.

Sang khak sungin inn a ciah ciangin a upna thu a nu a pa kiang gen sawm hi. “Nu aw pa aw, tun’ thu hong gen nuam ing. Sunday ni pen Sabbath ni hilo hi. Sani ni pen Sabbath hi. Daniel in Nebuchadnezzar’ mang a khiat sakna na thei hiam?” ci hi.

Anu a pate bang hang in a lungsim uh kihong lo a hiam cih amah’n tel zolo hi. A nu in “na Pasian mah na bia inla, ka Pasian mah na bia ning” a cih ciangin Amah zong lungnuam lol hi. Sun in “Pasian pen tua Pasian mah hi. A gen bangin zuih kul hi” ci hi.

_Kim Sung pen 1996 Sabbath 13na sumpi tawh Silang, Philippines zumpi ah 1000 Missionary Movement’ associate director sem hi. Mai kaal ah sim beh in._