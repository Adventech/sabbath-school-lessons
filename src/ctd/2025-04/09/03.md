---
title:  Tua Gam Piak Khong
date:   24/11/2025
---

`Pai. 3:8; Siam. 20:22; Siam. 25:23; Gam. 13:27; Thkna. 4:1, 25, 26; Thkna. 6:3; leh Late 24:1 simin. Pasian, Israel leh Kamciam Gam kikal ah koibang kizopna om hiam?`

Bulpat mahmah leng, leitang cihpen minam khat ciamtehna ahi hi. Tua minam a koih manin, a minam nundan leh nasep silbawl hong piang hi. Sal peuhmah in bul neilo in neihsa neilo: amau’ sepna bangin nuam asalel te ahi uhhi. Leitang neihna in suahtakna zong hipah hi. Teeltuam minamkhat in amau’ teenna leitang tawh kizom uhhi.

Pasian, Israel leh tua leitang in kizopna tuam khat nei uhhi. Israel in Pasian piak khong in leitang ngah a, piakloh theihloh cihbang hilo hi. Yahweh thupiak teng leh thu ciamna teng tawh thuciam kizopna aneih laiteng, tua teeltuam mite in tua leitang neithei ding uhhi. Thukhat pan, Pasian’ thupha omkei leh tua leitang amau un neitheilo ding uh hi.

Tua laitak mahin, Pasian’ thu a telcian taktak theihna dingin tua leitang in Pasian a muhna dinguh limlang ahi hi. Tua gamah a teen laiteng un, cihtak ding, kamciam cihtak na leh Pasian muanna cihte hong phawksak zel hi. Pasian in na khempeuh omna bulpi ahih manin Amah hong kalsuan masa keileh, Israel ahi a, a leitang ahizong in omlo ding hi.

Israel in Egypt ah a om laitak un, Nile leh tuilakna luite, nasep hampite tawh nun takna zong uhhi. Canaan in tuabang hilo hi. Amau an tamlak theihna ding guah bekmah muang uh a, khuahun a kemcing thei pen Pasian bekmah ahi hi. Tua ahih manin leitang in Pasian muan tawntungna hong phawksak hi.

Israel in tua leitang pen Pasian piak khong hi a, abulpi pen in Pasian in a neipa mah hi gige hi. Leitung buppi anei taktakpa ahihna tawh (Late 24:1), Yahweh in Israel a dingin tua leitang sehthei a, Israel in zong lakhia thei hi. Pasian in leitang nei taktakpa ahihleh, Israel leh azaizaw in mihing khempeuh in khualzin mite, khangthak pautawh hi leh a sawttaam khualzinmi ahi uhhi.

`1 Peter 2:11 leh Heb. 11:9–13 sungbang hileh, Pasian tektek mahin a lams atua khuapi zuanin apai khualzin mite kihilel cihthu in nang a dingin bang khiatna nei nasa hiam?`