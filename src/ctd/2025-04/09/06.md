---
title:  A Leitang uh Ngahkik The Land Restored
date:   27/11/2025
---

`Jeremiah 24:6; Jer. 31:16; Ezekiel 11:17; Eze. 28:25; Eze. 37:14, 25 simin. Israel in Kamciam Gam ah hong ciahkik na’ng Pasian’ kamciam in bang hi a, koibang in tangtung hiam?`

Babylon ah saltan laitak in, inntaan lotaan bek thamlo, Pasian’ kamciam sungah Amah tawh kikhawlhna hangin kamciam gam a kipsakna zong kician mel nawnlo banah, gam luahtheihna ding zong ciangtan omneunau lai hi. Israel in amau’ mawhna uh pulak in kisik in, lungsim khempeuh tawh Topa a zon uh ciangun, Pasian in zong amau a puahphatna lim in amau’ leitang paipih kik hi. Amau’ leitang tungah a omloh sungzong Ama’ mite hiveve lai cihna ahi hi.

Bangbang ahi zongin, Israel in gam a neihden theihna ding kamciam zong, a hun zui hilailai (Thkna. 28: 63; Josh. 23: 13, 15; 1Kum. 9: 7; 2Kum. 17:23; Jer. 12:10-12) a, a munngei ah koihkik ding kamciam leh saltan hun khit ciangin Israel nuamsa kik ding cihna ahi hi. Tua mahbang in Laisiangtholui kamsangte in zong puahphat kikna khat David thak kumpi’ hun hong omkik ding cihthu pulak uhhi (Isa. 9:6, 7; Zech. 9:9,16). Hih kamciam in zong, tanglai Israel mite tungah kamciamna a tangtunna Zeisu Christ’ nuntakna, sihna leh thawhkikna sungah tangtung ta hi.

Laisiangthothak sungah, Kamciam Gam pen kician takin pulak lianlo ahihhang, Pasian’ kamciamna pen Zeisu Christ tungtawn in tangtung cihbel gen hi (2Cor. 1: 20; Rom. 15: 8). Christ sungah tua gam thaksuah in, a citak Ama’ mite pen Pasian in thupha piak ding ngiimna nei cih tu leh a tawntung in limlahna hong suak hi (Eph. 2: 6).

Leitung thakah, mawhna leh a sulzuite tawh kipelh hithiat in, tawlngakna, hauhna leh cidamna om ding cih kamciam tangtung hi. Christian te lam-etna pen, Christ in kong paikik ding hi acih kamciamna tungah kinga a, vantung ah kum 1,000 sung omkhit ciang in, a thakbawlsa leithak ah Ama’ tawntung kumpi’gam phut ding hi. Tua thu pen leitang i cihcih tawh a kipawl kamciamna a tangtun taktakna hiding hi.

`John 14:1–3; Titus 2:13, leh Mang. 21:1–3 simin. Hih munah eite a dingin a sangpen lam-etna in bang hi a, tua lam-etna a picinna dingin Zeisu’ sihna in koibang in hong aamahkhan hiam?`