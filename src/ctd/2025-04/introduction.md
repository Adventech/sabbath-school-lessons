### Hunhoih a Nihna: Joshua’ Laibu

Joshua’ laibu in Moses kiangpan Joshua tungah makai ki-aapna thu ahi hi. Israel mite Kamciam Gam a lutna uhtawh kipan a, gamsungah teenna tawh thukhup hi.

Joshua in thu han mahmah khat azuih kul hi. Tua pen, Moses pusuakna pan kipat ding thu ahi hi. Tua tona zong a kipatna hipan hi. Moses in ahih ngeiloh thu Joshua in hih tading hi; kum 40 sung a minam a ukkhit ciangin, kum tampi lai in putepate tungah Pasian’ kamciam ombang in Jordan kantan in Canaan lut ding uhhi.

“Moses, Ka nasempa sikhin ahih manin, tu in tho in, hih mite khempeuh tawh Jordan kantan inla, amaute Kapiak ding gamlam zuan un” (Joshua 1; 2).

Hih laibu kamhonna tawhtang in Joshua tungah Topa’ thupiak kammalte hi a, amaute un “YHVH” in amaute apiak gamsungah lutding uhhi. Joshua in zong amahbek asep ding hituanlo a, Topa’ tawh thuciamna a mang khangmasate a tonpihpa makaihna bektawh ahi hi. Hamsiat daanbel tuabang nahih khalo uh a, amau’ gamtatna sulzui teng thuakpah uhhi.

Abeisa kum40 sungteng in Israel in thuciam tawh akilehbulh in asialam thuak zawsop uhhi. Amaute’ Pasian a langdona uh hangun, Caleb leh Joshua lobuang, Paikhiat na sunga na lamdang teng amu dikdek khangham teng khempeuh un sehnel lakah bei siang uhhi. Moses’ laibu nga lakpan lii tengin sehnel sunga thupiangteng vive pulakna ahi hi. Tu in Joshua’ makaihna tawh khangnihna in tua gam laak ding tona teng maingat ta uh hi.

“Tuaciangin Moses in Joshua samin, Israel te’ muhin ama’ kiangah ‘thahat inla hangin. Amaute tungah piak dingin Topa in amau’ putepate tungah a ciamsa leitangah hih mite tawhn napai ding a, nangmah in hih leitang amaute na ngahsak ding hi. Namai ah a paipa in Topa ahi hi. Amah in nang hong ompih ding a, nang hong cimawhsak lo in, zong hong nusialo ding hi. Laukei inla lungkia kei in” (Thuhk. 31:7,8).

Tuan pupate leh Moses tunga kamciam tengin picingta ding uhhi. Nidang in inn neilo vakthap mite, tu in a thakin hong kipan uh a lam-etna lianpi hong neita uhhi. Pasian in citak takin sal pan suahtak khin a, tua gam tawh kisai in Amah muanhuai in Akamciam picin taktaklai ding hi.

“Joshua laibu in adeihna bulpi taktak pen Israel in kamciam gam lut ding; tua gam zo ding a, amau’ beh zui in hawmsem ding cih ahi hi. Tuathu mahin a laibu’ thupiak bulpi hipah a, Pasian in cihtakna tawh Abraham tungah Ama’ kamciam a tangtunna hi. Tua laibu in Ama’ kamciam tungah Pasian’ cihtakna pulak hi” (Josh. 21: 43-45) —Andrews Bible Commentary (Andrews University Press, 2020), p. 365.

Joshua’ laibu pen a beisa kum tulthum laipek in kigelh hiphial taleh, tuni hih leitunga haksatna khalam tonate in Joshua’ hunlai tawh ki lamdang lualo cih imuta ding uhhi. Tona namtuamtuam in ki phukha thei a, a diakin khalam tona, eima’ bitna, upna leh Pasian in Amite hong piak nasepte picin sakna ah lauhthawnna cihte hiding hi. Tuhun mah in Pasian hong kamciamsa te ngahtheihna dingin Joshua limlahna in eite a dingin ettehtaak hi;

_Barna Magyarosi in tulaitak in Inter-European Division ah lai-atpipa sem in amau Division ii Biblical Research Committee ah zong chairman ahi hi. A Pasian nasepna pen pawlpi kem pastor pan kipan, South Transylvania Conference, Romania ah department director, president of Adventus University, Romania ah theology hilh sia leh makaipipa a sem hi._