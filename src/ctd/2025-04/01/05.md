---
title:  Thahat in!
date:   01/10/2025
---

`Joshua 1:7–9 simin. Joshua in ki thahat sakin hangsan ding cih nihveitak banghang in Topa in sawl hiding hiam?`

Joshua in a maingat ding vaipuak in a lauhuai mahmah tona vive ahi hi. Khuapi kulhte lah suksiat zawhloh leh amite zong galsiam dingin a kihilhsiam vive hilailai uhhi. Israel mite ahih uhleh tuihoih leihoih zongin a vakthap lel, tua kulhpite lakzawhna ding galhiam bangmah a neilo leltakte ahi uhhi. Tangthu sungah tualai hun a gam thahatpen ahi Egypt nangawn in khe koihna’ng munkip zong ngahzolo uh cihi.

Tua kawmkal mahah ki thahatsak in hang ding cih peuhmah pen lungsim puakzia leh galsiamna limlim tawh kisaithei vetlo hi. Hangsanna leh thahatna pen Topa’ thu Torah leh hong kalh thute Israel leh Yahweh kikal thuciamna tungah cihtak ding hong kalh hi.

`Ephet 6:10–18 simin. Tuni tuhun in gal kisim dingin hong kalhlo ahih tei hang, khalam nisim galsimna ah Joshua tungah thapiakna kammalte koibangin zang thei veve ding ihi hiam?`

Tuni in, Christ in hong guat vaipuak picinsakna ah, Christian te in Joshua in a tuahkhak tonate mah tuakkha uh a: amau’ mawhneihna, khuamial a uk, gilopa’ vangliatna leh a galkap honpite tawh a kido uh ahi hi. Joshua mahbang in amaute’n zong Christ’ om pihna kamciam kip nei uhhi: “Keimah in khanghun a beidong in note tawh kong om khawm tawntung ding hi” (Mate 28: 20). Topa’ ompihna in, Joshua’ launa khempeuh nil khiazo ahih mahbang in, tuni in eite lunghianna leh lung hihmawhna teng zong nilkhia khin zolua hi.

Eite a ding tona lianpi khat pen Topa leh Ama’ kamciamte sungah lungmuanna ahi hi. Adangte khempeuh sangin, Amah tawh a mimal in kikhawlhna ikisam pen uhhi.

`Tuni in eite a ding dotna phamawh pen in Joshua hunlai a dotna mah tawh kibang lai hi. Pasian kammalte pen mipi deihna bang zong himello in nopmawh mahmah phial mahleh, koibang in thumaan tentan thei ding ihi hiam?`