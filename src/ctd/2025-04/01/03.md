---
title:  Kaan! La! Kihawm! Nasem!
date:   29/09/2025
---

`Joshua 1 simin. Hih thuhona tungtawn in tua laibu a kigeeldan koibang in hong theisak hiam?`

Joshua a lian khatna in a laibu buppi a ding kamhonna hipah hi. Laibu khenli a suahthei kammal thupi li kihel hi: kaantanna (Josh. 1:2-9); zogawp (Josh. 1: 10, 11); a gam kihawm (Josh. 1:12,13) leh thukham mangin nasem (Josh. 1: 16- 18) cihteng ahi hi.

Joshua’ laibu in Pasian hong kalsuan masakna vive ahi hi. Kalsuan masakna simin Pasian in Canaan laakna ding tawh kisai in Joshua tungah mawhpuak amalmal in pia a, a malkhat simin a gualzawh a tangtut khit ciangin laibu sungah ki ciapteh sak hi.

A nunungpen ciangin gamluah ding Pasian in a kamciamna tangtung ding hi. Tua ciangin tua gam a kepcin ding Irsael mite mawhpuak hi a, upna taktak neih tawntungna leh thumanna bek tawh kizo thei hi. Pasian hong kalsuan masakna zong sepna thum tawh ki pulak a – “kaantan, la leh kihawm” hi a, Pasian hong kalsuan masakna tungtawn in thumanna tawh: sepna ahi hi.

Joshua laibu in khenpi li in kikhen thei a; khenkhat simin Hebrew kammal khatta tungtawnin ngaihsutna nam li tawh huam in kipulak hi.

1) Kaantan. (Josh. 1:1–5:12)
2) La (Josh. 5:13–12:24)
3) Kihawm (Josh. 13:1–21:45)
4) Nasem (Josh. 22:1–24:33)

Tua laibu omzia in ama’ thupiak bulpi mah ahi: Pasian hong kalsuan masa ahihtei hang tuate in amau thuthu in hong tangtung lo ding hi. Amite’n cihtakna tawh a dawn thukna mah ngen hi. Cihnopna ah Pasian hong sepsakna te – eite a ding hong sepsak nate zong, ei leh ei kisemkhia theilo a, eima a ding eima’ septheih ciangciang sem dingin hong kisam a, tua zong Pasian hong sawlna mang ding hibek hi. Siangtho tangthu in tuabang in piang a, tuni dongin kiplai hi. Mang 14:12 sunga hun nunung Pasian’ mite zong tua mah bang ding a: Pasian hong sepsakna sungah upna tawh thumanna piangsak hi.

`Nang a dingin a manpha pen Pasian’ kammal sungah kamciamte ngaihsun in. Tua thute hong picin theih taktakna dingin nangma’ lampan koibang in dawng thuk dingin hong kal naci hiam?`