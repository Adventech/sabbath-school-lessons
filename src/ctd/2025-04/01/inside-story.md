---
title:  A Zaknop Tangthu
date:   03/10/2025
---

### Singkung Bia

Sudhakar in Thai gam Bangkok khua, Noi huang ah Global Mission nasem dingin hong pai ciangin singkung khat na mu hi. Tua singkung ah khau meel tuamtuam na kivial hi. Sing tawh, suang tawh kisui limte mu hi. Nahtang, apple, paak namtuite kikoih, kihal hi. Khua mite’n pupate’ kha hih singkung ah om hi ci-in a up lam Sudhakar in hong nung theih hi. Tua ahih manin amau pen ngeina om bangin singkung na bia uh hi.

Tua singkung mun pen nupi khat in Seventh-day Adventist pawlpi in zato ding-a a piak huang sung ah om ahih manin Sudhakar in tel’hak sa hi. Amah’n pastor pa kiang ah khua mite singkung abia dingin huang sung ah hong pai a hiam ci hi. Pastor pa in hih huang pawlpi ah a kipiak ma tham pekpan khua mite’n hih singkung a biaksa uh hi naci hi.

Sudhakar zong mi’ ngei’na na theisiam-in “khau’te, a piakte uh paih sak pah leh khua mite kitom kha ding hi” ci-in ngaihsun hi.

Amah’n bel khat hihsawm hi. Thu nakpi takin ngen kawm in khua mite, makaite tawh kimeel theih hi. Tua singkung kiang-a inn sungah an huan, manglai sinna, kikhopnate ah khua mite kihel dingin zawn hi. Tua pan-in tawm tawm in khau te, limte, apple, nahtangte, paaknamtuite hem khia khia hi. Tua pen a kaal in sawt hi.

Khua sung mi kuamah in a tung ah bang mah gen lo uh hi. Tualeh ni khat ciangin lametloh khat hong tuak kha hi. Class ahilh khit tua singkung kiang atot laitak-in amin a samkhia aw khat za hi. Tua aw in thu a man’leh hau sak ding ci hi.

Sudhakar pen kize-et zolo hi. Amah’n dawi kiang pan bang mah deih lo hi. Amah’n “Zeisu’ min tawh hih huang pan paikhia inla hongpai nawn ke’n” na ci hi.

Ni thum khitciang in tua singkung hong si, hong keu lam Sudhakar in thei hi. Ateh khempeuh vul khin-in lei-ah kia hi. Kaal li ciangin hong keu khin in, Sudhakar in phuuk in, ek’ hi.

Tua thupiang pen khua sung ah lamdang kisa in kithei mang hi. mi tampi tak tua mun ah hongpai uh hi. Sudhakar in zong

Pasian maan tung bek ah thu a ngen ding uh hilh hi. Ni sagih ni Sabbath ni kikhopna ah hong kikhawm pah-a a nunglam teh tui kiphum uh hi.

_Pasian’ thu kiphak nailohna munte ah Sudhakar bangin Global Mission nasemte aa ding thunget sak un. Global Mission nasemte’ thu bitly/GMPioneers ah kan beh in._