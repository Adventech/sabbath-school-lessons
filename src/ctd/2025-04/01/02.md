---
title:  Moses A Thak Khat
date:   28/09/2025
---

`Thuhilhkikna 18:15–22 leh Joshua 1:1–9 simin. Moses a sihkhit ciangin thupiang ding kamciam khat tawh Joshua laibu a kipat sesena in banghang in tuampian sakthei hiam?`

Moses a sih ciangin, makai thak khat Joshua kiteel khinzo hinapi amaute ki tuiton theihna om hi. A nihgel un tuan pupate tungah kamciamsa gamsungah a mite uh makaih ding Pasian in sawl hi. Joshua kiangah Topa in: “na khe un a totna mun khempeuh note kong pia hi” (Joshua 1: 3) cihi. Moses tungah a kipiasa vaipuak teng Joshua in tangtun ta ding hi. Amah in Moses a thak liklek ahi hi.

`Pai. 33:11; Gam. 14:6, 30, 38; Gam. 27:18; Gam. 32:12; Thk. 1:38; Thk. 31:23; leh Thk. 34:9. Hih munteng in Joshua tangthu bangteng gen hiam?`

Hihmun ah Pasian in Moses tawh a kibang kamsang khat “piangsak” ding cihpen (Thk. 18: 15) a piang takpi ding sangin a hitheithu cihna hibek hi. Joshua’ laibu kamhon na kammal teng a simte in a kamciamte leh tuate a tangtun ding lam-etna hong neisak hi.

A sikhinsa Moses nangawn in a lian khatna sung deepzo lai hi. Moses’ min sawm vei leh Joshua’ min li vei bek ki pulak hi. Moses pen “Topa’ nasempa” kici napi, Joshua ahihleh “Moses’ nasem” (Josh. 1: 1) cibek hi. Joshua in “Topa’ nasempa” (Josh. 24: 29) a suahtheihna dingin, a khantawn mah citak takin Topa’ na a sep kul ding hi.

Joshua’ laibu a lian khatna sungah makaipi nihte kilaihna thu a pulak teei hang a gamtang taktak pen Topa Amah ngiat hi a, ama’ kammal in laibu hong a, ama’ makaihna in laibu ukzo hi. Tua hi a Israel makaipipa kua hiam cih pen dotdot zong kul nawnlo lel hi.

`A khang a khang in Pasian in Amite makaih dingin numei pasal sam den hi. Muhmawh in pawlpi makaipipa taktak kua cih theihna in banghang in thupi thei hiam?`