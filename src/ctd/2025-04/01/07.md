---
title:  Ngaihsutbeh Ding
date:   03/10/2025
---

Ellen G. White, “Jordan kantanna” lai. 481, 482, in Tuanpupate; “Kamciam Gam Lutna” lai. 175, Tatkhiatna Tangthu simin.

“Zeisu in kamciam pia in a vauna ah kei hong cihna hi. Pasian in leitung itlua in A Tapa neihsun a piak manin, tua Tapa sungah upna in, hong kisia saklo, tawntung nunna hong pia zawsop hi. Pasian’ kammal tawh akizom phutkhakna peuhmah kei phutkhak a hih kul hi. Thungetna leh kamciam, thupiak leh vauna in kei aa hi.

Upna tawh thumaan thukhun sang leh, hong nuntakpih sakin nuntakna sungah tha hatna vanglian hong suak hi. Pasian’ thukham lungsim in a saan ciangin, ngaihsutna hong puahphatsak in nundan sungah hong lut in khangto sak hi,”—Ellen G. White, Kumcin Lungdeih, lai. 390, 391.

“A puksa mihing lungsim sungah tengkip mahmah in, deihsakna takpi tawh gen tantan theihding in; mihing gamtat hoihna bangmah omlo hi. Hotkhiatna cih limlim Zeisu Christ sungah upna tungtawn bektawh ahi hi.”—Ellen G. White, Upna leh Nasep lai. 19.

**Kikupding Dotnate:**

`Joshua’ nundan leh ei’ nundan kilamdanglua hi taleh, ama’ nundan sungpan eima a dingin khalam thukhun bangteng peuh ki laak khiatsak thei ding hiam? A kibang te i zonciangin tua Laisiangtho mun banghang in lungngaih kulsese thei hiam?`

`Pasian hong kamciamte leh Ama’ thu eima’ manna koibangin kizom cih kikum un. Khatlehkhat koibang in kipicing sak khawm thei uh hiam? Midang nunzia lunglut luatna in bangzah lauhuai hiam? Hehpihna phumcip liangzah in thukham pibawlna in koibang in lauhuai ding hiam? Thukham phumcip liangzah in hehpihna pibawlna e leh?`

`Tukal sinna bulphuh inla, gualzawhna tawh kisai Laisiangtho muhdan koibang hi nasa hiam? Christiante in a gualzawh uh ah hauhna koimun ah koih uh hiam?`

`Moses mahbang in Joshua lungsim puak ding lungngai in. Amah a kipkho sakthei ding bang kamciam leh vaipuak Pasian in pia hiam (see Josh. 1:5)?`