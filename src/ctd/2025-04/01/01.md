---
title:  Gualzawhna’ng Lamlak
date:   27/09/2025
---

### Tukalsung Simding

Thk. 18:15–22; Joshua 1; Heb. 6:17, 18; Eph. 6:10–18; Late. 1:1–3; Rom. 3:31.

> <p>Kamngah</p>
> “Thahat in hang inla, Ka nasempa Moses in nang hongpiak thukhamte khempeuh tawh kizui in nagamtat ding limtakin kingaihsun in. Na paina khempeuhah na lamzan theihna dingin, tuate khat zong pelh kei in” (Joshua 1: 7).

Benjamin Zander pen Boston Philharmonic Orchestra ah tumging lam hilh siapa ahi hi. Sangnaupangte in laivuan dinguh kihta mahmah cihzong amah’n thei hi. Sangnaupangte lungnuam takin a omtheihna dingun, amau hihtehih tawp in a hanciamna uh “A” pia ding hi’ng ci in tangko hi. Tua “A” cih venvan zong amau’ hanciam zawhzah bangbang hilel ding cihi. Amau hih ding daan pen, laisinkum kumlang sungpan kaal masa kaalnih sungin laikhak khat gelh ding hi. Tua lai sungah amau un lai ongna sang tawh a kilawmna uh gelh sitset dinguh cihi.

Joshua’ laibu zong hihtheihna thak khat ahi hi. Moses in kum 40 sung sitset Israel te uk khinzo a, tangthu hita hi. Egypt pan paikhiatna leh gamlak a vakthapna in langdona leh lungkhauhna hang hi a, a hun beikhin ta hi. Pasian’ thu a mangnuam khangthak khat in Kamciam Gam sung lut dingin kigingsa in om a, amau’ lam-etna bangbang hilo, amau’ hihzawh zahzah bek hita ding hi.

Pasian in Israel a dingin laimai thak khat a honsak mahbang in; eite a ding zong hong honsak na ding thu ikisin ding uhhi.