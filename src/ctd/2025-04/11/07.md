---
title:  Ngaihsutbeh Ding
date:   12/12/2025
---

Ellen G. White, Patriarchs and Prophets lai. 517-520 “The Division of Canaan” simin.

“Mawhna thukhen ciangin olbawl luat zong a hoihloh mahbang in, ngongtat luat na leh bulnei mello thukhen loh ding zong thupi hi.”

“Reuben mite leh alawmteng pil gamtatna in etteh taak cing mahmah hi. Biakpiak na maan pia dingin lungsim taktawh a hanthawn kawmin, telkhialh tuak zawsop in khauh takin aki mawhsak ciangin, khasiatluat in zong neilo uhhi. Amau mah akidaal maa un sanggamte mawhsakna teng, lungduai takin a ngaihkhit uh ciangin, amau’ sepleh bawl teng hoihtak in hilhcian a, mawhbaanglo ahihna uh pulaak hi. Tuabang in a lauhuai sulzui teng khempeuh pelh thei in ki-itna beisaklo hi.

“Dik gige napi mawhpaih khialhna peuh a omkhak ciangin, a thuaklam pan zong om hithiat in thu ngaihsun ding hi. Mihing’ telkhialhna leh letkhialhna khempeuh pen Pasian in hoihtak in telcian ahih manin, thu haksa khempeuh Pasian’ khut sungah aap in. Achan’ mawhna zong a sittel mahbang in, Pasian a muang mite khempeuh’ vaite Amah in hong zawhpih ding hi. Christ’ Khasiangtho in a nuntaksak mite peuhmah thuaksiamna leh hehpihna nei ding uhhi.

“Pasian in Amite sungah pumkhatna leh unau ki-itna om ding deih hi. Singlamteh tung a kahtohma in Christ’ thungetna in Amah leh a Pa aki pumkhat mahbang in nungzui te zong pumkhat ding cihi. A lamdang pen leh lungsim a khoihpen thungetna kammalte in “Hih mite a ding bekin thu ahong ngetsak kahi kei a, amaute’ thugenna bangin kei hong um mite a ding zong hong ngetsak kahi hi” (John 17: 20). Laisiangtho thukhun khat peuh paikhia lo in, eima ngiimna mahmah zong lungngai ding hihang”Ellen G. White, Patriarchs and Prophets, pp. 519, 520.

**Kikupding Dotnate:**

`Paul in “midangte thupi ngaihsut zaw un” (Phil. 2:3) a cihpen in, sanggamte muhkhialh na koibang in hong pelhsak thei ding hiam?`

`A beisa in i supna i khialhna khempeuh ah koibang in khutkhial ihi hiam? Tuate koibangin pelhthei ding ihi hiam?`

`Midangte muhdan ngaihsak ding a thupitna kikum un. I pawlpi sungah thu ngaihtehihna koibang in khangto sakthei ding ihi hiam? (James 1:19 enkak).`