---
title:  Mawhpaihna
date:   08/12/2025
---

`Joshua 22:9–20 sungah inn a ciah minamte’ tangthu simin. Nisuahna lam minamte tungah nitumnalam minamte in bang mawhpaih uhhiam? Tua mawhpaih na in bang ciangdong huam thei hiam?`

Joshua 22: 1 sungah, nisuahna lam minamte pen Reuben mite, Gad mite ci hinapi, Joshua 22: 11 sungah “Reuben’ tate, Gad’ tate leh Manasseh alang” a cihpen in “Israel’ tate” cihtawh enkak leng thutuampian bang ahi hi.

Tualai mahah “Israel minam khempeuh” acihna munah, Jordan nitumna lam a nam kua leh alang tengbek hi uh a, tuate kikal ah a kikhaang lianpi khat a piangsak bang ahi hi. Tua hi a amau’ tangthu sungah akiseel khinkhian khat pen, Jordan nisuahna lam a minam omte zong Israel mah kici thei ding maw cihthu ahi hi.

Tua tangthu zuunneel thei dingin ki lam-en mahmah hinapi. Nisuahna lam minam te in Jordan geiah biaknatau khat lam cihthu hong kipulaak ciangin kikangkeei ta uh hi. Hihmun in tau lamna hangthu bangmah genlo, koibang in nungtasak cihzong gen selo hi. Tua biaknatau’ deihna in zailua mahmah liang ahih manin, Israel mipi khempeuh Canaan lutna ding Jordan kaanmasak lai in gungei hong tun hunlai (Joshua 3 leh 4) thu ngaihsun kik leng kiciatna bangmah omlo zawsop lai hi. Tu ciangin Israel phelkhat bekmah Jordan lehkaan dingin gungei hong tungkik uhhi.

A mun nihmah ah, suangtumte phut uhhi. Amasa ahihleh phawkna lim hi a, a nihna leuleu pen a lungluthuai biaknatau hong suak hi. Dotna khat hong pianloh pha mawh ta hi. “Hih suangtumte bang a cihnopna hiam?” (Josh. 4: 6, 22). Hih biaknatau pen biakpiakna ding maw, phawkna bek maw? Hih lawm minamte in lampial ding hong kithawi ta uh maw?

Joshua, Eleazar leh namkhen makaite dong mello ahih manun, a lauhuai mahmah ki tukalhna lianpi a piangsakthei kitelkhialhna khat piangsak uhhi.

`Zeisu leh Paul mahmah in midangte thukhen loh ding koibang in hong vaikhak hiam? Luka 6:37; John 7:24; 1 Cor. 4:5. Mi’ gamtatna tung khawngah muhkhialh khak ding banghang in baihlam thei hiam?`