---
title:  Abeisa Thu in Lungsim Phawng
date:   09/12/2025
---

`Joshua 22:13–15 simkik in, Gam. 25 enkak in. Nam nihleh alang te kiangah a vapai ding palaite makaih dingin, Israel in banghang in Phinehas teel uh hiam?`

A suakta gamtuam khatin dingta hi cih pulaakna hi ci in amau’ muhna thuleeng mawkmawk teng a kipsakmaa un; nam kua leh alang tengun amau mahmah “Israel’ tate” ci in a nihveina kipsakna khat bawl masa uhhi. Tuakhit ciangin biaknatau in akhiatna bang hiam cih a dong dingin palaipawl sawlkhia uhhi. Tua palaipawl sungah, siampilian Eleazar a sih ciangin ama’ mun a sang dingpa atapa Phinehas kihel hi (Josh. 24: 33). Tua Phinehas in Baal Peor (Gam. 25) ah, zualzangna tawh a gualnuam mahmah Israel mite a khawlsak mitmuh a semkhia siampipa ahi hi.

“Siampi Aaron’ tapa Eleazar, Eleazar’ tapa Phinehas in amuh ciangin, dingin mihonte lakpanin paikhia a, akhut ah teipi khat tawi in, Israel mipa inndei sungah zui a, Israel mipa leh a numei, a numei pumpi pailet in anih in sunkhawm hi. Tuabang in Israel mite sungpan in gimna dai hi” (Gam. 25:7, 8).

Phinehas pen huzaap neipa ahi hi. A khawlhpih ding palaite zong Jordan nitumna nam kua leh alang teng aiawh mite hi uh a, a mimalsim mahin beh lutang (aneupen in inn kuan lungtang) ahi uhhi.

Tua palaipawlteng in genkholhna thukhun zui in “Topa’n in cihi” ci cinten in, langdona tawh thubawl (tayasuai) uhhi. A lamdang thu khat panin, Topa in bangmah cilo zaw a, “Topa’ mihonpi in ci zaw” hi (Josh. 22: 16). Israel in mawhna bawl, lampial in hong langdo hi ci in mawhsakna bawl uhhi. Hih tengah “mawhna bawl” a cihna munah, Hebrew pau in, Achan’ mawhna bawlna kammal mah zanggiap hi (Josh. 7:1). Tua kam mal in Moses’ laibu masa bunga sungah tamveipi mah kizang hi (Siam. 5: 15; 6:2; Gam. 5: 6, 12 cihte enin).

Achan leh Baal Peor ah thu om khinsa hi a: zualzangna leh langdona vive ahi hi. Phalna omlopi in biaknatau bawl mawkmawkna hangin, nam kua leh alang te in, lam pialna, milim biakna, gamtat siatna hong piangsak leh Topa’ hehna in Israel mipi khem peuh tungah hong tung ding cih launa pulaak uhhi.

`A beisa hunin eimah mahin thusia tampi nawkkha in tuate sulzui in hong piang dingte kisiansuah ding cipak in. Tu in zong navengte’ hong muhdan pen a beisa hun a eima’ gamtatna sa bang a hihlohna dingin Pasian’ hehpihna in koibang in ki huhsak ding nahi hiam?`