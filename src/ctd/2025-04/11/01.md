---
title:  Gamsungah Teeng
date:   06/12/2025
---

### Tukalsung Simding

Josh. 22; Eph. 6:7; John 7:24; Gam. 25; Pau. 15:1; 1 Pet. 3:8, 9.

> <p>Kamngah</p>
> “Kamnem in dawnna in hehna vengsak a, kamkhauh in hehna piang sak hi” (Paunak 15:1).

Veng khatsung ah akiteen nakleh kinialna, kihuatna om hamtang hi. Pawlpi khat bang hileng, nungthu leh dinmun atuamtuam pan mite, ngeina kibang vetlo khawngte – in lunggulhna kibang in nasem khawm thei uhhi.

Tukalsung Joshua 22 sunga, mipite sungpan kitelkhialhna tona lianpi khat hong piang cih kisin ding hihang. A laibu kipatna ah Joshua in, nam pawlkhat Jordan kaantan in gamlaakna sungah, nitumna lam gunpanga minamte a dingin maapanpih dingin cial hi (Josh. 1:12-18). Tu in ahihleh maa panpih khinzo a, suakta takin ciahthei ta uhhi. Hinapi amau un Jordan nitumna lam gunpang munkhat ah biakna tau khat nalam citciat uh a, nitumna lam namte’ lunghihmawhna piangsak hi.

Mi nasepna khat tungah thu tuatlopi in khawlsak themthumna in banghang in lau huai thei hiam? Pawlpi sungah koibang in ki pumkhatna piangsak thei ding ihi hiam? Eite hong kisapna hangin lungsim buaina piangsaklo zaw in, muhna zaipi tawh lungsim sung ah kepkhinkhian ding banghang in thupizaw thei hiam? Hih dotna tetawh kipawl tukal sungteng kisin ding hihang.