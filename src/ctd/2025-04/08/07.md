---
title:  Ngaihsutbeh Ding
date:   21/11/2025
---

“Caleb’ upna in thukan sawmte thupiak tawh aki lehbulh ngeisa bangin kip gige lai hi. Pasian in Amite Canaan ah koih ding acih kamciam pen Amah’n um ahih manin Pasian’ nungpan zui cinten hi. Gamlak ah vakthaapna sungah zong amipihte tawh lung kiat theihnate, mawhneite’ vangikte thuakpih tawntung napi, phunnawi ngeilo in; a lawm agualte si zuahzuah taleh, amah’n Pasian hehpihna phat tawntung hi. Sehnel lakah haksatna, launa, pulnatna leh Canaan lu tuungin galgimnam hungsung khempeuh ah, Topa in amah kembit a; tu in zong amah kum sawmgiat bang hita napi a tha kiam tuan hetlo lai hi.

Ama’ a dingin, laakkhitsa gamnuam ngen hetlo se in, thukante in laakzawh ding hilo a cihna mun ngen sese hi. Israel te’ upna a liingsak tua ngalkhuahang te maiah Pasian’ panpihna tawh ama’ bul kipsak thei hi. Caleb’ ngetna pen ama’ vang omna ding kiphatsakna ding hilo hi. Tua galhang puteekpa in amite tungah Pasian aki pahtawi theih na ding limte lak in, apu apate un zawhzawh ding hilo acihna gam zong alaakgaih dinguh zong hanthawn lai hi”—Ellen G. White, Patriarchs and Prophets, pp. 512, 513.

“Pasian sungah Caleb’ upna in amah thakhuahsak a, mi kihtakna hepkhiatsak, thumaan kemcing ding ahih nakleh, liing hetlo in hangsan takin dingngam sak hi. Tua vanglianpi mah, athahat vantung galkap Mangpipa a muangte, singlamteh galkap peuhmah in: kaantan zawhding bang ahilo haksatnate kaantan zawhna’ng thahatna ngah ding uhhi”—Ellen G. White, The Advent Review and Sabbath Herald, May 30, 1912.

**Kikupding Dotnate:**

`Midang in hong hih tase kei mahleh, kimpih lawmgual te in hong thapiakna te kikum dihun. Hong umsak dingin thahatna in bang hong hihsak hiam? Thumaan a dingin i din laitak in, gitlohna koibang in pelhthei ding ihi hiam?`

`Nomau pawlpi leh vengsung ah nomau nundan hong khelsak a ettehtaak upna kikum un. A zuihtaak tua mite koibang in gamta uhhiam?`

`Eima nuntakna sungah media in koibang in hong huzaap cih ngaihsun in. A sialam teng hemkhia in, a hoihlam peuhmah koibang in sakol kamkaih thei ding ihi hiam?`

`Makai khat lah hi, biakinn gei ahlah a omnuam, Joshua’ kiniamkhiatna lung ngai in. Ama’ limlahna in nang bang hong hilh hiam?`