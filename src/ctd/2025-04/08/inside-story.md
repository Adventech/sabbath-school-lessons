---
title:  A Zaknop Tangthu
date:   21/11/2025
---

### Kiginglopi Missionary Hikha

Kim Sun in mikhat a kongkhak a ging in a khak vat ciangin um theilo hi. Kum 19 apha South Korea sangnaupang khat Philippines a Pasian thu gen’na ah thu ngai dingin inn sim va zawn hi.

Mi tampi in na maitai uh hi. Hih kum 25 apha pa leuleu teh na ngong tat hi. Khat in kong luut thei ding uh hiam acihleh a kong nakpi-in khak vat hi.

Sun zong hong zum, khasia hi. Sangnaupang dangte in bel poi salo hi. Sun in bel tel’ zolo hi. A zing teh pai kik ni ci hi. Tua ni pen Monday hi, Pasian thu pen Sabbath ni dong kigen ding hi.

Tuesday ni ciang in sangnaupang te’n kong va kiu kik uh hi. Tua pa mah kong hong’ hongin thei pah hi. Amah zong zum in inn sung ah luut sak hi. “Za-ni kong kong’khak san kisuang mahmah ing” ci hi.

Sangnaupang te’n Zeisu itna thu gen pih-in thu ngai dingin zawn hi. Amau teng Wednesday, Thursday, Friday te ah zong kimu uh hi. Saturday ni ciangin tua pa in tui kiphum dingin a lungsim Zeisu kiang ah ap hi. Amah’n “Zeisu ngai ing, nun’na thak deih ing” ci hi.

Sun in lamdang na sa hi. Tui kiphumna a et kawm in “hih pa hong kikheel sam ei. Monday ni-a tawh kilamdang mahmah ei. Hih zah in lamdan nading piang thei mah hiam” ci-in ngaihsun hi.

Sun pen kiginglo pi-in missionary hong hi hi. Amah’n tui kiphumna om dingin Philippines hong pai lo hi. Amah zong South Korea ah a nu a pa te’n manglai le nurse sin-in US ah nasem dingin Philippines paisak uh hi.

Amah zong a nu te’ teelsa Adventist University of Philippines ah hong tun’ ciangin a sang kahpih te’n Saturday ni-in biakinn a pai lam a muh ciangin lamdang sa hi. Amah’n Khristian khempeuh Sunday ni-in kikhawm nasa hi. Amah zong biakinn kah kul ahih manin Korea pau kizat na ah kah hi. Khangno te’n 1000 Missionary Movement tawh Pasian thu gen’na a nei dingin kikai khawm uh hi. Sun pen mangpau pau thei taklo, Lai Siangtho zong thei lua lo hi.

Ahih hangin thu ngai dingin mi a samte lak ah kihel hi. Kong a khak vat pa tawh a kituah khit ciangin amah zong kiging lopi in Missionary hong suak kha hi.

_Kim Sung pen 1996 Sabbath 13na sumpi tawh Silang, Philippines zumpi ah 1000 Missionary Movement’ associate director sem hi. Mai kaal ah sim beh in._