---
title:  Hih Mualtung Gam Kei Hongpia in
date:   17/11/2025
---

`Joshua 14:6–14; Gam. 14:24; Gam. 32:12; Thkna.1:36, leh Luka 6:45 simin. Caleb and Joshua tegel lungsim puak na koici muh hiam? Topa’ nung picing takin zuihna koibang hiam?`

Caleb in Moses tungtawn in Topa kamciam: ama’ khe tawh a sikkhitsa leitang luah ding hi (Gam. 14:24) a cihpen mangngilh ngei hetlo hi. Kum sawmli khit ciangin zong ama thupiak ngei omsa mahbang in “ka lungsim ah a omsa bangin” (Josh. 14:7) ci hi. Ama’ thupuak in zong ama’ upna pulaak a, Pasian makaihna leh panpihna tawh Israel in tua gam zo in la ding uhhi.

Israel lakah launa a piangsak thukan sawmte’ thupuak tawh kibanglo in, Caleb in a lungsim khempeuh tawh Topa’ kamciamna tungah ki_aap ahihna kilangsak hi. Hebrew pau tawh tangletna ah “lungsim taktawh Topa kazui” (Josh. 14:8) a cihpen, thu hemgen khat a tomlakna hi a: “ka lungsim khempeuh tawh Topa kazui hi, Topa’ nung zuihna tawh ka lungsim kakidim sak hi” cihi. Namdang pasiante’ nung a zuite tawh kibang hetlo in Caleb in bel Topa tungah a lungsim khempeuh tawh ki-aap hi.

Caleb’ cihtakna pen Josh. 14: 9, 14 sungah nihvei bang ki pulaak hi. Caleb’ omzia leh lungsim puak in Topa deihna tawh kituak in, Topa in “lungsim tuam nei hi” (Gam. 14 : 24) ci a, tua in zong Caleb leh thukan dang sawmte aki lamdangsak thu ahi hi. Mihing in Topa tungah lungsim takpi tawh ki-aap peuhleh Kum 85 bang phakkhit hang gualzo thei vevelai cih limlahna ahi hi.

A minam khempeuh in a ngah dinguh gamhuam pen upna tawh amau sikna mun teng leh Topa’ kamciam tawh kizui in upna tawh amau’ sikngam tantan hipah ding cih zong Caleb in theitel gige hi. Topa’ kamciamte pen eima’ picinsak mawkmawk ding hilo i citateu zongin eima’ lunggulhna mahtawh kizui in tangtung veve ding hi. Hi tamahleh upna tawh kizui in sepna in zuihsak ding kikal ngiat hi. Hebrew pau in ’ulay in “hi ding” (Josh. 14:12) cihna hi a, launa leh uplahna zong hithei napi, khat veivei ciang hongpiang thuhoih thupha te lam-etna leh lunglawpna zong hithei lai hi (Pian. 16:2; Gam.22:6, 11; Gam. 23:3).

`Ki holemna cih peuhmah “neu” tamah leh, Topa zuihna ding panin koibang in hong khen thei hiam?`