---
title:  "Upna Lian Neite: Joshua leh Caleb"
date:   15/11/2025
---

### Tukalsung Simding

Gam. 13:6, 30–32; Josh. 14:6–14; Luka 18:1–5; Josh. 19:49–51; 2 Cor. 3:18; Rom: 12:1, 2.

> <p>Kamngah</p>
> “Note tungah Pasian thu hong gen nidanga na makai masate uh phawk un. Amaute’ nuntakna leh a sihna ziate uh ngaihsun unla amaute’ upna bang nadeihna dingun hanciam un” (Hebrew 13:7).

Nulehpa khempeuh in atate un etteh tawh kisin cih thei uh hilo hiam? Tate in nulehpa hoihna sangin siatna mah etteh zawtham cih nulehpa bangzah in awlmawh hiam? Kum bangzah peuh hitaleng, a hoih sangin asia bawl ding baihzaw tham hi. Tua zong a puksa mihing a ding pianpih mah hipah lel hi. “Ka hihnop teng hih khalo in, kahih noploh tengmah kahih zawsop hi” (Rom. 7:15).

Mihing peuhmah ettehna tawh khantohna pen apianpih ahi hi. Mikhat nuntakna a kipatna a lampaina, kampauna leh eima utbang pulaaktheihna cihte pen eima’ naihuaipen te ettehna pan vive in hongpiang ahi hi. Khanghamte in zong picing zokei phial taleh etteh taak ding kisam hi. Tate in upna lianpite a neihtheihna dingun eima’ khalam omzia te etteh sak ding hihang.

Tukal sungteng, Joshua’ laibu sungah mimal in a etteh huai upna ngalkhuahang nihte: Caleb leh Joshua ahi uhhi. Israel in sihlehnun bangin a haksat hunin, midangte a dingin, a thupi mahmah mun panin a bang peuhmah in dingtang sakzo thei hiam?