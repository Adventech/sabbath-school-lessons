---
title:  Limlahnate’ Vangliatna
date:   18/11/2025
---

`Joshua 15:16–19; Thukhente 1:13; 3:7–11 simin. Hih tangthu tengin limlahna vangliatna bangteng gen hiam? Caleb’ lungsimpuak bang pen khangsawn tetungah koibang in kilawhsuk hiam?`

Hihmun ah Caleb in a tanu Achsah pen, Debir a zopa tawh kiteng sak ding cihi. Othniel in tua khuapi zo ahih mani Achsah khut ngahkha hi. Hih tangthu mahmah in Caleb’ hangsanna, upna leh tona te a ding kisakna lahna ahi hi.

Israel khangsawnte in tua upna ngalkhuahang te’ ahi Caleb leh Joshua’ nung zui uhhi. Khanghamte in amau nasep a khawl uh ciangun, Israel a ding Pasian’ ngiimna teng picing sak ding khangthak khat a kisakhol gige in om hi.

Caleb in “hih mualtung gamteng hong pia in” acih bang hilo in Achsah in a pasal’ thapiakna tawh, apa lahkhitsa upna mah lahkhia in nasem hi. Achsah in ama’ hangsanna mahtawh gam ngahna tangtun sakna dingin Caleb’ limlahsa upna mah naneithei hi.

Tua gampen Yahweh in Israel a dingin a piakkhiat ngiat hi a, Israel in zong upna tawh hangsan takin a laak ding uh ahi hi. Achsah’ khentatna in zong, laisiangthothak lungdamthu sunga Zeisu’ thupha a saan mateng mihonpi leh nungzuite kiangpan in a paikhia nuamlo tinten numeite’ thuakzawhna mahtawh a kibang ahi hi.

`Luka 18:1–5 simin. Hiteng ah ei a ding bang pilna om hiam?`

`Pasian in hong piaksa vaipuak meilom upna khangthakte tungah piak sawnna pen thupi mahmah hi. Khangthakte tungah tua upna tona piaksawn ding leh, Pasian’ nasepna sungah khangnote a ding vaipuak lianzawte ngaihsutsak in. Thu um mkaite a hihtheihna dingun khangnote koibang in hanthawn ding hiam? Hihmun ah eite limlahna in bangzah in phamawh ding hiam?`