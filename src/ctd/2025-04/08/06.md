---
title:  Thuthuk Ngaihsutna tawh Kikhel
date:   20/11/2025
---

`Upna sungah ngalkhuahangte in amau’ nuntakna sungah a etteh penpen in Zeisu ahi hi. Eite etteh ding a sangpen in Zeisu Christ – Ama’ nuntakzia leh a thuhilhnate ahi hi. Zeisu nuntakzia bulphuhna in koibang in hong kikhel sak hiam? Heb. 12:1, 2; 2 Cor. 3:18.`

Marco Iacobonia kici, Los Angeles khuapi, University of California thagui lam siam siavuanpa in thagui etna limlang zongkhia hi. I gamtaang ciangin – nui, kikawi, cih bang hun ciangin, tuabang in mi gamtaang i muh ciangin, hih thagui kikaante zong gam taang uh cihi. Tua thaguite gamtaatna in muhna leh sepna kilamdan luatna khiamsuk hi.

Ellen G. White in zong Zeisu’ omzia muhna a thupitna gen a: “Zeisu en peuh leng a taangphazaw a siangzaw in Pasian kimu a, tua et gigena in eite hong kikhelsak hi. Hoih na, vengte itna in eima pianzia hong suak hi. Eima gamtat omzia in zong Pasian’ omzia tawh kibang sak hi. Amah tawh kibang leng, Pasian i theihtelna zong khangto hi. Van-tung tawh kikhawl semsem leng, tawntung thute teltheihna’ng pilna hong neisak hi” —Ellen G. White, Christ’s Object Lessons, p. 355.

`Rom. 12:1, 2 simin. Eiman nuntak sungah a kitukalh ngiimna hong neisak thei thu nih in bangteng ahi diam? Koibang in a thumanzaw mun piathei ding ihi hiam?`

Paul in Rom mite a laikhakna a tomkaihna ah, eimah lim hong guan nuam aki kelkii vangliatna nih om gige cihi. Khat pen, eima’ kimkot a leitung in huzaap tampitak tawh nisim in lim hong guan dingin hanciam a, a pualam nate leh i sunglam nate a kibang dingin nasem hi.

Tua teng a paltan zawhna dingin, lunggam panin a etlawmlua kau (pengpalek) a suah mahbang in, Kha Siangtho in, eima sunglam pualam hong puah sak hi. Tuabang ihih theihna dingin, Pasian tungah ki pum-aap kul a, eima sungah Ama’ patsa nasepna hoih a zopsuakna dingin thungen in (Phil. 1:6). A tawpna ah Kha sungah kalsuan ding mah teel vanvan ding hihang.