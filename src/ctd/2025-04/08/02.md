---
title:  Cihtakna
date:   16/11/2025
---

`Pian. 36:15; Gam. 13:6, 30–32; leh Joshua 14:6, 14 simin. Caleb kua hiam? Israel lakah ama’ dinmun bang hiam?`

Caleb’ min in Hebrew pau keleb “ui” hi a, Laisiangtholui sungah a hoihlo lam vive in omzaw hi. Cihtei hang keleb pen Laisiangtho hilhcianna laikhakte leh phatnalate sungah, sal khat in a topa tungah cihtakna, hangsanna leh lungkipna cihte pulaakna in ki zang hi. Hitengah bel, Caleb in ama’ min khiatna mahbang in ama’ nuntak sung tawn tung a Topa tungah lungkip citak in om hi.

`Thukante a tawmzaw in Caleb tawh akibang hetlo ngaihsutna nei uh in, Israel in thahlup ding tawh a vau laitakun Caleb in ama’ lungsim sungah om bang thumaan genkhia hiam? Gam. 14:6–10, 21–25; Gam. 26:65; Gam. 32:12.`

Hiteng ah a thupi tawmvei sungbek Israelite makaite, Joshua leh Caleb: Shammua, Shaphat, Igal, Palti, Gaddiel, Gaddi, Ammiel, Sethur, Nahbi, leh Geuel cihte lungngai in. Hih minte i theihsa vive mah maw le? Hivetlo hi.Hiteng pen, Moses in Canaan gamthu kan dingin a sawl a dang sawm teng ahi uh hi. Hih miteng in ciapteh taaklo ahih manun a min uh ki mangngilh khinta hi. Tua tengin Kamciam Gam peuhmah pen zawhzawh ding hivetlo ci in thu hong puak uhhi. Tua gam sung mun pawlkhat a teeng mite in ngalkhuahang bangin lian ahih manun, amau mahmah pen kauphe bangbek in kimu uh a, Canaan khua kulhte peuhmah suktap zawhloh dingzah in a lungsim uh tuisuak gawp uhhi.

Caleb in thupha hong puak thukan nihte lakpan a upa zaw hi a, upna lungsim omzia kilangsak hi. Lawmteng in langdo in sihna nangawn tawh vau uh hita mahleh, amah in thumaan bekmah gennuam a: “Mihonpite in amau suangtawh deng un” (Gam. 14: 10) ci uhhi.

`Nang ngaihsut leh upna bang ahilo a lehlam in mihingte a om uh ciangun, nang na koici hih hiam?`