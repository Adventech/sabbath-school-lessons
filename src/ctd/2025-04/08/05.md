---
title:  Akiniamkhiat Galhangpa
date:   19/11/2025
---

Israel minam tawh kizui in gamgii ciamtehna mun leh min sazian sau deudaute in khatvei lai a thukan masa nihgel ahi Caleb leh Joshua tegel gamhawmna laidal sungah a dim a haa in omhi. Caleb in ama’ gamh ngah masa in Joshua in ngah nunung hi. Joshua in Israel minamte gamh pia masa a; tu in Israel in Joshua ama’ gamh a piak dinguh hun hi ta hi.

`Joshua 19:49–51 simin. Leitang a hawmkhiatsak makai lianpa in ama’ gamh ngah nunung liang cihthu in bang huzaap peuh neithei ding hiam?`

Joshua in angah khuapi pen Timnath-serah hi a, kammal nih kigawmna ahi hi. A masa, Timnath cihpen sepna (manah) panin hongpai hi a, sim, leh nasep guan cihte hi a, leitang hawmna cihna ahi hi. Anihna kammal pen Hebrew kammal mah (serach) pan hi a, a beibaang cihna hi (Pai. 26:12). Joshua’ khuapi’ min pen a beibaang or a omlai teng cihna ahi hi.

A beibaang tengpan Joshua in a teelkhiat khuapi’ min in, Israel’ makai nihnapa’ lungsimpuak hoihna teci panna ahi hi. Gammi khempeuh in mun a ngah dong ngak ngiu ngeu hi. Tua khit ciangin Joshua in, mihing a tampenna leh mi’ pimuh mahmahna mun teel hetlo in; a hoihkhop lel khat, kisia phial leh zong lamphat kikna ding thagui thatang a kisappenna mun teelkhia se hi (Joshua. 19:50).

Timnath-serah pen Shiloh tawh a kinai, biakinnpi tawh kinai ahih manin Joshua in zong hoihsa in lunglut mahmah hihtuak hi. A suaktuung naungek bang ahi Israel minam pen Pasian in bittak in kemkhoi in, Kamciam Gam ah a beh sim, innkuan simin gamh a piakna thu in, Joshua amah in mi’ pimuh khollohna a lakmanin kuamah’n haza lo ding cih a ngaihsutna hihtuak hi.

Tua banah, Joshua in a hoihkhop lel nuntakzia tawh lungkim ziau lel cihin a thupi pen ahi hi. David in a nget thapai ahi: “Topa tungpanin nakhat kangen khin a: tua ngen in kazon ding pen: Topa’ innsungah ka khan tawntung om ding, Topa’ hoihna et ding leh, Ama’ biakinn sungah thunget dingte ahi hi” (Late 27:4) cihi.

`Joshua’ lungsimpuak bangtawh nangma a dingin bang pilna peuh ngahbeh nakisa hiam? Nangma a dingin koiabang in nazang hiam?`