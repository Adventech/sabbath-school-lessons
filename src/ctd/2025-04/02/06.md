---
title:  Hong Kilatsak Hehpihna
date:   09/10/2025
---

`Joshua 9:21–27 simin. Joshua’ in thumaan leh hehpihna gawmkhawm in koici bawl hiam?`

Israel mipi in Gibeon mite simnuam phialmah lehzong, mipi makaite tawh kilem na kamciam khinuh ahih manun, kipaisak lota hi. Thusia bawlnopna a omkei nakleh, amau kamciamna thukhun omsa mahbang in Israel’ makaite in sem uhhi (Thukhen. 11: 29-40). Tuazong mikhat peuh sukkhakna omphial taleh kipsuak veve hi.

Laisiangtholui sungah, kamciam khat bawl ma leh, kamciam kepcin ma in, thu theihtelna pen biakna mite’ hoihna cihi (Late 15:4; 24:4; Thna. 5:2, 6). Tua kamciamna tepen Israel Pasian Topa’ mintawh kibawl ahih manin, makaite in khel theilo hi.

Tua kamciamna pen Israel makaite bawl ahih manin, Israel mite’ mailamthu ding pen Gibeon mite aa tawh kizompha hi. Gibeon mite pen Pasian’ inn a dingin singphukte leh tuitawite (Josh. 9:23) suakuh ahih manun, Gibeon mite zong Israel mite tawh biakna piakhawm theita uhhi. Israel makaite thukhenna pen Joshua’ dawnkikna tawh kibang het lo in, “mipi khempeuh a ding” (Josh. 9:21) hi ci a, Gibeon mite a dingin samsiatna pan thupha in puahphat sak hi (2 Sam. 6:11 enkak).

Tuakhit Gibeon mite’ tangthu sungah, Pasian’ mite tungah citak uh ahih manun amau khuapi sungah nopsakna sang mahmah omthei hi. Israel mite kamciamna in khang tawntung in kip paisuak ahih manin, Israel mite Babylon saltanna pan hong ciahkik uh ciangun, Gibeon mite mahin Jerusalem lamkikna a panpih mite ahi uhhi (Neh. 7:25). Amaute’ seplehbawl khempeuh zong Pasian’ hehpihna tawh sulzui hoih hi tawntung ding hi.

Gibeon mite in, amau dinmun taktak seelcip keizaw henla, Rahab bangin hehpih na ngenzaw leh banga ci tam maw? E’nlah theizolo a, a piangtheilo nate lah e’n ukzolo hi hang. Pasian’ deihna in Gibeon mite suksiatna pan suahtakna piathei veve hi. Pasian’ ngiimna bulpi pen mawhneite gimpiakpah ding hituanlo a, kisik peuhleh Amah’n hehpih veve ding hi (Eze. 18:23 leh 33:11 enkak).

Gibeon mite zuauphuahna in khemna tawh Pasian’ hoihna leh thumaan hehpihna a ngen tawh kibang hi. Canaan mite in kisik nuamlo in Pasian’ deihna khawng a zahbawl na in amau’ kisiatna ding khensatna piangsak hi (Pian. 15:16). Gibeon mite in Pasian vangliatna phawk, langdona sangin kilem ding utzaw, amau’ milim te nusia in Pasian maan bia nuamzaw uh ahih manun, Pasian in amaute pahtawi hi.