---
title:  Ngaihsutbeh Ding
date:   10/10/2025
---

Ellen G. White, “Jordan Kaantanna” Lai. 482, 483,Tuanpupate leh Kamsangte.

Rahab leh thukante tangthu khit ciangin, Laisiangtholui in tuanu’ thu peuhmah gamdai dikdek a, Zeisu khanggui a suutna panin hong kidawk kik hi. Judah beh sungpan in Boaz pianna Salmon’ zii suak a, tua khanggui sungmah ah a kician mahmah Ruth ii teknu hong suak hi (Mate 1:5 leh Ruth 4:13, 21 enkak). Rahab in a upna hangin, Jericho numei zualzang, a kisiacip ding kimlai, David’ khanggui sungah hong kihel thei in, Messiah hong piankhiatna khanggui sungah zong hong kihel thei hi. Tua zong ankam tang ciahbek upna zong Pasian in gualzawhna suaksak thei hi (Mate 17:20; Luka 17:6).

“Rahab pianthakna in, Pasian’ ukzawhna a theitel milim biate laka tuanu tungbek ah tuam om hi cihna zong hilo hi. Tua gamsung mahah mi tampi – Gibeon mite in – lawki ngeina teng nusia uh a, Israel tawh kipawlkhawm uh ahih manun, thuciamna tung tawn in thuphate sangthei ta uhhi.

“Mi nampi, namneu, behphung cihbang khenlo in Pasian in sang hi. Minam khem peuh a Piangsak Amah hi. Mi khempeuh in Piansakna leh Tatkhiatna sungah innkuan khat ahi uhhi. Ki deidanna kawm khempeuh, biakbuk munte deidanna puante hemsiang in mi khempeuh Pasian’ maiah suakta takin lut theihna dingin Christ hong pai hi. Ama’ hong itna zai, thuk in kicing mahmah ahih manin munkhempeuh ah lutthei hi. Satan’ huzaap leh khemna thuakte kaikhia in, Pasian’ kamciamna sakhituihup tawh akidim Ama’ tokhom baanto sak hi. Christ sungah Jew leh Gentile, sal leh suakta cihbang omlo hi” —Ellen G. White, Kamsangte leh Kumpite, Lai. 369, 370.

**Kikupding Dotnate:**

`Midang tungah “hunhoih nihna” i piak khakte kikum kik un. Tua laitak mahin, tuathu zatkhialh lohna dingin koibang in kidawm thei ding ihi hiam? Gen tehna in, numei khatin mitungah gitlohna neikha leh, deihsakna tawh lungnem ding in hanthawn ding maw, ama’ gitlohna sungmah ah omsuak sak ding nahiam? Koi bangin tawikhai kimsak thei ding nahi hiam?`

`Rahab pen upna ah etteh dingin kikum un. Mihing nundan in Pasain tawh kigamla mahmah taleh, mihing in Pasian kiangah thumaan a pulakna koibang in ki pahtawi thei ding hiam? A gamtatna luite gaam hetlo in, a upnathak kisaeng thei ding hiam?`

`Joshua in Pasian a dotkhak lohna hangin Gibeon mite’ khemna a thuakna tengpen, thumaan leh hehpihna kigawmkhawpna in a zatsiamna ngaihsun in. Nang ma nunna sungah tuabang dinmun ah thumaan leh hehpihna akisapna ngaihsun in. Tua tegel gawmkhawp na’ng bangthu hoihppen hiam?`