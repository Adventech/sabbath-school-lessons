---
title:  Upmawhlohna Munah Manphatna Value in Unexpected Places
date:   06/10/2025
---

`Joshua 2:2–11, Hebrews 11:31, leh James 2:25 simin. Hih munteng in Rahab tangthu bangteng gen hiam?`

Rahab’ tangthu a thubulpi in thukante kepcin na’ng zuau genna ahi hi. Ama’ zuau genna ngaihsun lecin, mawhna tawh a kidimcip, Pasian in suksiat dingin a thu khensa minam sungah kidiahcip cih kimu hi (Pian. 15:16; Thk.9:5; Siam. 18: 25-28). Lai siangthothak in ama’ upna hangin pahtawina ah, Rahab nasepna khempeuh lungkimpihna a zuau genna kipsakna cihte pulak selo hi.

Hebrews 11:31 sungah, ngeina gilo sungah omsuak ding sangin, thukante lam om ding ateelzawkna upna kipsak hi. James 2:25 in zong Israel thukan tegel nuamtak in zindo in a ciahkikna lampi zangsak ci in pahtawi hi. Rahab amahtek in mawhna nundan leh ngeina gilo sungpan mahin; Pasian in Ama’ hehpihna tawh a hotkhiat theihna ding upna meipuak ciuciau vamukha hi. Rahab sungah hoihna – Pasian sungah upna tawh Ama’ mi suah ding teelna teng Pasian in zang hinapi ama’ sepna teng pahtawi ngeilo hi. Pasian in Rahab hangsan mahmahna manphasak, a hangsan upna, hotkhiatna nasem nu hihna leh Israel Pasian a teelna cihte manphasak mahmah hi.

Thupiang khempeuh amuhkhit ciangin, tuanu in “Topa na Pasian uh, tunga om vantung leh nuaia om leitungah Pasian ahi hi” (Josh. 2: 11) cihi. Dawibia, huihlak pasiante umin thungen lel Canaan numei khatin, innkhum zaang panin, Yahweh bekmah Pasian hi cih a tangko zenpen thu kician mahmah khat ahi hi.

Rahab in Pasian bekmah biak taakcing hi acihna pen (Pai. 20: 4; Thk. 4: 39; 5: 8) ah zong kimu khinzo hi. Israel’ Pasian bekmah biaktaak Pasian taktak hi ci in ama’ deih teelna tawh a tangkona kammal panin, amah’n na geelkhin zozaw ahihna kilang hi. Jericho ki suksiat ding pen, Sangpen Pasian’ thukhenna ahihlam ama’ telcianna pen tuanu’ tangkona mahin kilangsak hi.

Ama’ deihteelna tawh a teelna in, Yahweh’ thukhenna khuavak tungtawn in, thu nih teel ding om a: Amah langdona sungah om paisuak in beisiang ding leh, upna tawh ki aap ding cih bek ahi hi. Israel’ Pasian a teel manin, Jericho mite in Pasian hehpihna lam ah hong kileh kik peuhmah leh, amau’ mailam thu koibang hiding cih Rahab in a lim lahna zong hi pah hi.

`Pasian tungah a tawpdong in cihtakna thu hih tangthu in koibangin hong hilh hiam?`