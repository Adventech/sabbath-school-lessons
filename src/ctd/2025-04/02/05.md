---
title:  A Kibanglo Manphatnate
date:   08/10/2025
---

`Joshua 9:1–20 simin. Rahab’ tangthu leh Gibeon mite tangthu in kibatna leh ki lamdanna bangteng peuh nei uh hiam? Banghang in khiatna thupi neithei hiam?`

Joshua 9 in khuapi-gam ahi pahpah Canaan kumpi nga in Israel do dingin kipawl khawm cihthu pulak hi. A langkhat ah Gibeon mite in zong Israel tawh kilemna lai bawl dingin kithawi uhhi.

Israel khembawl in kilemna bawl dingin, Gibeon mite in, a gamla gamdang pan palaite kineih uhhi. Thk. 20: 10-18 ah, Canaan mite leh Kamciam Gam pualam a teeng mite khentelna khat Pasian in bawl hi. Tualai ah “khelpilna, kawipilna” cih kammal ki zangin, a hoihlam in a kilet ciangin “thutheihna leh pilna” (Pau.1:4; 8:5, 12). A sialam in zong mawhna bawlnopna (Pai. 21:14; 1 Sam. 23:22; Late 83: 3) in zang zel hi. Gibeon mite’ tungtang ah bel, amau’ zuau genna nunglam ah suksiat nopna ahikhollo amau’ bit theihna ding ciang bel omtuak hi.

Gibeon mite’ kampauna uh in Rahab kampauna tawh kibang mahmah phot hi. A nihgel un Pasian’ vangliatna kipsak tuak uh, Israel mite gualzawhna pen mihing’ hanciam theih maimai hilo cih zong kipsak uhhi. Canaan mi dangte bangin amaugel un, langdo lozaw in, Yahweh in Israel mite hihgam piahi cih sangsiam uh a, Topa in Israel mite’ mai pan hih mite hawlkhia hi cih zong kipsak uhhi.

Egypt pan a suahtakna, Sihon leh Og tungah a gualzawhna tengin, Rahab leh Gibeon mite’n Israel’ maipha zongnawh sakin kilemna bawlsak hi. Ahihhang Rahab in Israel’ Pasian tungah ki pum-aap ding a khentsat bang hilo in, Gibeon mite in guallelhna tawh kipelhna ding zuau genta mai uhhi. Moses’ thukham sungah, hibang munah Pasian’ deihna bangin vaihawmna omsa ahi hi (Gam. 27:16-21). Joshua in Topa’ deihna zongin Gibeon mite’ khemna a pelh ding hizaw hi.

Biakna makai leh Christian makai peuhmah in, Pasian’ deihna zong ding vaipuak nei hi (1 Khang, 28:9; 2 Khang. 15:2; 2 Khang. 18:4; 2 Khang. 20:4). Tuathu a phawk khalo Israel in, tua gam alaak theihna ding uh thubulpi teng leh, Topa tawh a kiciamna teng uh palsat dingin khemna thuak uhhi.

`Laisiangtho sunga a thupi mahmah thu nih kikal ah nangmah tungkha nahihlam bang zahvei bang nakimu kha hiam?`