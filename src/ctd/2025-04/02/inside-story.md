---
title:  A Zaknop Tangthu
date:   10/10/2025
---

### “Lung Himawh Ken. Pasian In Hong Huh Ding Hi”

Inacio Manoel in Brazil gam ah nupi khat ii inn ah SDAte’ laibu a piak sawm ciangin “Khristiante mudah ing” ci-in aw’sang in, cilphih hi.

Inacio in zong lamdang sa hi. Hihpen lai lawm nasep a pat masak ni hi. Amah le a lawm zong inn dang khat ah pai leuleu hi. Ui gol khat in nakpi takin na tawng hi. A lawmpa in inn masa ah nupi in tawng, tu’n ui in tawng’ ci-in phun hi.

Inacio in “lung himawh kei in, Pasian in hong huh ding hi” ci hi. Nupi khat hong dak in ui kaikhia hi. Tua khit ciangin inn sung lut sak hi. Amau zong hong holim thei uh-a inn teek nu in a pasal thong a kiat pek pan nuntak haksa hi, ci hi.

Mai Sabbath ciangin tua nu a tate thum tawh biakinn hong pai uh hi. Inacio in lamdang hong sa hi. Amah’n Pasian kiang ah a nuntak laiteng mite Amah kiang tunpih nuam ing ci hi.

Inacio in lamdang a sak pen bel nasep a kipat ni-a a lut uh inn thumna pan hi. Innteeknu min pen Edileuza hi-a Sabbath sun lam ah Lai Siangtho sin ding thu kim hi. Kaal tampi a sinkhop khit ciangin Sabbath thu tung uh hi. Edileuza pen khut cin zep le inn hah nasem ahih manin Sani ni in tawp theih dan ding mulo hi.

Amah’n “Tua ni pen nipi kaal bup ah sum ka ngah pen ni hiven, bang cih ding ka hia?” ci hi. Inacio in “lung himawh kei-in. Pasian in a hoih zaw hong vaihawm sak ding hi” ci hi.

Lai Siangtho a sin kik ni ciang Edileuza in Friday ni tum pan Sani ni nitum dong na sep kulloh inn hah ding a zong khat tawh kimu ing ci hi.

“Ka nasep lui sangin khasum a zah thum tamzaw lai” ci hi. Edileuza zong tui kiphum in a nung ah a innkuan pih teng zong kiphum uh hi.

Inacio, kum 68, in nung kum 36 sung kum simin mi li pan 11 tuiphum den hi. Amah pen a paipai na ah Lai Siangtho lessonte keng hi.

Amah’n “Topa aw, ka pai nana ah na itna ka gen’ theih nang in mi hong kha in” ci hi.

“Leitung ah bang mah ka nei kei zongin om thei ing, Lai Siangtho sin pih lo-in bel om thei ke’ng” ci hi.

_Hih quarter ii Sabbath 13na project khat pen Inacio Manoel omna Pernumbucano Adventist Acadamy a om biakinn aa ding hi. Cingh takin na piak man un lungdam hi. Inacio ii video bit.ly/inacio.Brazil ah en in._