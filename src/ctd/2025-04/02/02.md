---
title:  Hunhoih Nihna
date:   05/10/2025
---

`Joshua 2:1, Gam 13:1, 2, 25–28, 33; leh Gam. 14:1–12 simin. Kamciam Gam lakzawhna dingin Joshua in banghang in thukante sawl sese hiam?`

Tua thukan minihte a kisawlkhiatna mun pen Acacia Taam pan hi a, Hebrew pau in “Shittim” kici in; Israel’ tangthu sunga langdona a pianna mun ci in minnei hi.

Amasa in, thukanna tangthu mah (Gam. 13) a kibang in thu kan dingmah: thukan te kisawlkhia: galte gamsung ah lutsim vatna; thukante hong kilehkikna; thukante in amau’ muhna a pulakna; tua pulakna tungtawn in gamtatna’ng khentatna cihte ahi hi.

Anihna Shittim ah milim biakna tawh Israel in Pasian tangnial in langdona, thu ciam palsatna, Balaam’ holhthawhna hangin Moab numeite tawh zualzang in amaute’ pasiante bia uhhi (Gam. 25: 1-3; 31: 16). Hih munah tua Shittim mahin amau’ tangthu sungah a lungluthuai mahmah thu khat piangsak hi. Kamciam Gam gii ah guallelhna dang khat omkik ding hiam? Tangtawngpek panin a lam-etna uh teng tangtung zaw ding hiam?

`John 18:16–18, 25–27, leh John 21:15–19 simin. Israel a minambup in a nihna hunhoih a piakkik mahbang in; Peter zong a mimal in hunhoih a piakkikna koibang in namu hiam?`

Pasian pen nihveina thamlo adang hunhoih Pasian ahi hi. Laisiangtho in tua nihveina leh adang hunhoih pen “hehpihna” cihi. Hehpihna cihpen eitawh a kilawm lopi ngahkha cihna ahi hi. Laisiangtho hong thuhilhna sungah hehpihna thu tawh kidim hi (Rom. 5:2; Ephet. 2:8; Rom. 11:6). Teitang takin kithakpat kikna khat Pasian in hehpihna tawh hongpia hi (Titus 2:11-14). Peter amah tekin hih hehpihna ciamkha khin ahih manin hehpihna sungah khangto dingin pawlpi hanthawn hi (2 Pet. 3:18). A nihveina bek hilo a dang hunhoih i ngah zong thuhoih mah hilo hiam? Ngah kei zen leng bang ici tam maw?

`Israel in a phutkhak thu, Canaan lutna ding a nihveina hunhoih a kipiakna leh; Peter in Topa a nialkhit ciangin hehpihna a ngahkik thu ngaihsun kik in. Tua hehpihna a kisamte tungah koibang in hilhcianthei ding ihi hiam?`