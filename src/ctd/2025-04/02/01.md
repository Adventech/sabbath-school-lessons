---
title:  Hehpihna tawh Kilatsak
date:   04/10/2025
---

### Tukalsung Simding

Josh. 2:1–21, Gam. 14:1–12, Heb. 11:31, Pai. 12:13, Joshua 9, Neh. 7:25.

> <p>Kamngah</p>
> “Numei paktat Rahab in thukante limtak in na zindo a, Pasian’ thu a manglo mite tawh a sihkhawm lohna zong upna hangbek mah ahi hi.” (Heb. 11:31).

“Banghang in hihbang hihkikkik zel kahia le aw” ci in phun mialmual thei hihang. Tangthu in amah kisuut kikkik bek thamlo, mihing zong eimahmah zong eleh. I mawhna luite mah bawl kikkik zel hihang e!

Israel in Kamciam Gam lutna ding hunhoih a nihveina ngahkik a, Joshua in tua nasep makaih hi. Kalsuan masakna pen amau maingat uh pen telcianna hiphot hi. Thukan minih sawlin tua gam manphatna teng: galdaalna, galginna, tui piakna leh mihingte’ lung -simpuak cihte kansak hi.

Mi khatpeuh in, Israel mite’n bangmah sep kulhetlo in Pasian in tuagam paikhia hi cikha ding hi. Ahihhang vantung panpihna in mihingte vaipuak khatzong kheng hetlo hi. Israel in Canaan gamgi ah a nihveina in hing sikta uhhi. Lam-etna lianpi tawh Israel in gamgi ah hong din masaklai in ngaihsut zawhloh lelhna thuak uhhi.

Tukal sungteng, Joshua’ laibu sunga a lungluthuai mahmah tulai a eima upna tawh zong akibang thupiang nih ikisin ding uhhi. Pasian hong hehpihna in ciangtan neilo in nasem ahih manin hong kilatsak zo thei hi.