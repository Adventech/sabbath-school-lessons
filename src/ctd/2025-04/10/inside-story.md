---
title:  A Zaknop Tangthu
date:   05/12/2025
---

### Pasian Geelna Muan’na

Kim Sun in Adventist University of the Philippines ah Lai Siangtho a sin’ thute inn a ciah sim in a nu apa te tawh a kinial kum li bang pha hi. Naak gen lua ahih man un anu apa te’ pawlpi in amau aa ding thu nakpi tak nget sak uh hi. Amau la tua pawlpi ah deacon, deaconess sem uh hi. Mi 100 phial bang in pawlpi pan a taai khiat loh nading un thu ngetsak uh hi. Anu in Sun kiang ah Lai Siangtho kikim loding ci ta hi.

Thu gen sia khat in Pasian in mimal kim aa ding geelna nei hi cih a zak ma dong Sun pen lung nuamlo hi. Amah’n zong a nute aa ding a deih sak dan pen Pasian deihdan hilo ding ci-in ngaihsun hi. Amah zong thu ngen in Pasian geelna muang hi. Amah zong Lai Siangtho thu kum nih bang gen nawnlo hi.

Tua sung teng in Sun pen master degree hong zo-in pawlpi ah nasep ngah hi. Pastor ahih nop hangin tua nasep ngahlo hi.

Hun hong paipai in a nu zong ama upna in a tapa’ deihdan khaktan hiam ci-in hong ngaihsun hi. Sun kiang ah mite na nu na pa te Adventist mawh ci-in a kidotteh amau pawlpi dangte hi ci-in adawn’ lam anu in na gal’ zaak hi. Anu zong Sun kiang ah “na nasepna pawlpi ah hong luut le ung nang aa ding a pha tuam diam” ci-in dongh hi.

Sun in ama mailam ding a lung hi’mawh lam uh thei hi, ahih hangin ta khualna-in Adventist a suah ding uh utlo hi. “Bang mah phatuam kei. Lai Siangtho kan inla no aa dingin khensat uh na ci hi.

Sun in a nute’ omna kiang-a sia khat tawh kimu sak in, amau zong Lai Siangtho sin kipan uh hi. Kum nga sung-a Sun’ gente thu luutlo hi. Amau zong Lai Siangtho a sin uh ciangun Zeisu itna hi ding-a amuh lo uh hong mu uh hi. Kha nih khitciangin amau zong SDA pawlpi ah luut uh hi.

Sun zong nuam mahmah hi. Amah pen inn sung ah SDA suak masa in a nute zong tuun’ hong suak uh hi. Amah zong Philippine ah mi khat Zeisu a theih sak lai-in a nuam dan’ phawk lai hi. Tua hun lai-in hun bit missionary a suah nop lam zong phawk hi.

Sun zong Southern Asia Pacific Division-a nasep khat ahi 1000 Missionary Movement tawh na a sem khawm dingin Philippines ah kileh dingin khensat hi.

_Kim Sung pen 1996 Sabbath 13na sumpi tawh Silang, Philippines zumpi ah 1000 Missionary Movement’ associate director sem hi. Mai kaal ah sim beh in._