---
title:  Ngaihsutbeh Ding
date:   05/12/2025
---

“Christ’ nasep pen tua hunlai a mite in telzolo uhhi. Ngeina, thupil leh bawltawm thukhunte tawh Pasian hong piak pilna te seelcip uhhi. Hih thupil ngeinate in biaknamaan taktak teltheihna dingin hong khak-hal mahmah hi. Amah taktak hong tun ciangin zong, Amah leh Ama’ tangtut namlahna, liim nei khempeuh telmello uhhi. A taktak nial zawsop in, a namlahna leh a kizangthei nawnlo pawi khawngte bek len tentan pong uhhi. Pasian’ Tapa hong pai taleh lim mah ngen tantan lel hi.

“Kisik un, vantung gam hong piang ta hi” a cihteh, amaute un nalamdang ngen uh hi. Honkhiapa sangin lim lamdangpeuh a ngenzawte a dingin, Christ’ lungdamthu pen paltuk theih ding thaang ahi hi. Amaute in Messiah kahi hi cihpen na lamdangte leh; hih akisia leitung ah Ama’ gam a phuh ciangbek in kipsak nuam uhhi. Hih lam-etna pen Christ in khaici vawhpa gentehna sungah dawng khin hi. Pasian’ gam pen avui atang tawh phuh ding hilo a, mihingte lungsim sungah thukhun thak khumsak ding hizaw hi.” —Ellen G. White, Christ’s Object Lessons, pp. 34, 35.

“Pawlpi in Pasian thu ah nathemneu cik khat angawn ah a citak Calebte leh Joshuate kisam hi. I pawlpi in nasemte kitasam mahmah hi. Leitung in zong i leiletlo ahi hi. Nisuahna lam gamte’ milimte biakpih uh in thumaan khuavak a mungeilo khuapiliante leh khuaneuno te ah Pasian thupuak dingte kisampha hi. Nuntakna sangzaw deuh anei pawlpite in, khate Christ kiang a paipih theihna dingin, a lungsim uh siangsaklo ahih man un; pawlpi sungah Pasian’na sepnopna lungsim anei mi om nawnlo ta hi. Eite in lungsim takpi tawh nase ding i deih hi. “Hong pai in kote hong huh un” cih kikona a dawng ding mi om nawnlo ta hiam?”—Ellen G. White, Testimonies for the Church, vol. 4, p. 156.

**Kikupding Dotnate:**

`Laisiangtho in a namlahna tawh Nang a dingin Zeisu Christ in hong hihsak cihthu koibang in hong telsiam sakthei naci hiam?`

`Eite khalam galdona in Canaan laakna tawh koibang in kibang a; koibang in ki tumdang hiam?`

`Joshua’ namlahna leh a picinna lungngai dih in. Nisim eima nuntakna hah katna ah natna, gimna leh sihna a omlohna leitung in, lam-etna taktak koibang in hong piathei ding hiam?`