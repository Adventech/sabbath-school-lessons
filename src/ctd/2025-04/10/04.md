---
title:  Joshua, Nam lahna
date:   02/12/2025
---

`Laisiangtho namlahna tawh kipawl in, Moses leh Joshua tegel’ nundan a ki zawitawnna bang om hiam? Pai. 3:1, 2; Josh. 1:1–3; Gam. 13:1, 2; Josh. 2:1; Pai. 3:5; Josh. 5:15.`

Kalmasa lai in i muhsa mahbang in, Joshua pen Moses thak hi a, khangnihna te lakah Egypt pan Paikhiatna sungah a thupi kalsuannate bawlsak kik hi. Moses mahbang in amah zong Topa tawh a mimal ngiat in kimu uhhi. Amau gel’ makaihna tawh Israel in minamte lakah kihtakna minthang mahmah hi.

Moses in Tuipi San kaantanna ah makaih a, Joshua in zong a lamdang Jordan kaantanna ah makaih hi. Amau gel tungmah ah vun aatna a kisapna leh Paisan pawi a kisapna cihte phawkkik sak hi. Manna zong Moses’ hun pan kipan hong kipan a, Joshua hun ah tawp hi. A nihgel un khedap suah ding kisawl hi. A nihgel un a khut a zan nakleh Israel galzawhna lak hi. Moses in gam hawmsemna ding hilhcianna leh bukna khuapite ciangtan hi. Tua hilhcianna Joshua in tangtun hi. A nihgel un a nasep uh a khawl dinguh ciangun kam vaikhakna leh mipite in thuciamna thaksuahna ding mipi tungah thupia hi.

`Thhilhkikna 18:15–19; 34:10–12; John 1:21; Sawl. 3:22–26; leh Sawl. 7:37 simin. Moses’ genkholna ahi amah bang kamsang khat cihpen kua in tangtung sak hiam? Tua sungah Joshua in koibang in kituak sitset hiam?`

Joshua’ nundan pen, Moses’ genkhol (Thkna. 18:15, 18) tangtunna ahi hi. Ahih hang Moses’ genkholna pen a sangpen dongin tangtung nailo zaw hi. A sangpen dongin a tangtun theihna dingin, hih genkholna in Messiah sungbek ah tangtung (khin) ding hi.

A mahin Pa theitel mahmah hi (John 1:14, 18); Amah pen hong kilahkhia Pasian taktak ahi hi (Luka 10:22; John 14: 6; Mate 22: 16). Pasian in Ama’ kam sungah Athumaan koih sak hi (John 14:24). Tua hi a, Moses leh Joshua nundan tegel in hong pai ding Zeisu Messiah namlahna hong suak uhhi.

`Topa tawh na tonkhawpna ah Zeisu in koibang in thulaigil hithei hiam? Christian phuutkhakna sungah Zeisu leh Ama’ hong hihsaknate in banghang in thupi ding hiam?`