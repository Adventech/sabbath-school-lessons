---
title:  Laisiangtho in a Limlahna
date:   30/11/2025
---

`A nuaia teng simsuk inla, limlahna teng zong in, Laisiangtho in bang limlah hiam cih zongkhia in: Rom. 5:14; 1 Cor. 10:1–13; Heb. 8:5; leh Heb. 9:23.`

Hih munteng ah “nam” (Greek typos) aihke’h “nam lak” (Greek antitypos) cihte in, Laisiangtholui sunga thupiang khatpeuh a om ciang, tu leh mailam a ding akhiatna in; laisiangthothak sunga thupiang khatpeuh tawh kipawl cih laisiangthothak laikungpute in a pulaakna ahi hi.

Namlahna kammal cihpen, mimal, thupiang leh kipawlna khatpeuh in Zeisu ahih keileh lungdamthu sunga akihel khatpeuh limlah kholna ahi hi. Tua limlahna kammal in a taktak tawh a kipawlpah hi a, a lim-kuang/hai ahi zongin, a bulpi omzia a ki nunglah ciangin, a limlah kholna pen deihna mun ah tunsakna ahi hi. Tua hi a, Laisiangtho sunga hong limlah pen in, Pasian’ lungsim sungah a om a limlahnate khiatna pen, vantung’ deih na banglinlian ahi a, bulphuh lel ahi zongin, mailam ah hong piangding (a nam taktak) pen alim puakna hi cihi.

Laisiangtholui sungah namlahna laimal pawlkhat te khiatna zong, Laisiangtho lai kungpute kuamah in pulaak hetlo cih zong phawk ding ahi hi. Lasiangtholui sunga nam lahna khat pen; a taktak tawh Laisiangtho thak sungpan a tangtun masiah, Laisiangtholui genna in thukip hiden hi.

**Laisiangtholui in David pen koibang in pulaak a, laisiangthothak in koibang in limlah khol cih encian in. A nuaia limlahnate panin bang pilna kingah thei hiam?**

`a. David (Late 22:1, 14–18)`

`b. David thak (Jer. 23:5; Isa. 9:5, 6; Isa. 11:1–5)`

`c. A nam maan taktak David (John 19:24)`

Hih munteng enleng, Laisiangtholui in limlah khat nam khatpeuh a ding a nam maan taktak theihna ding lampi hong honsak khol hi. Lasiangtholui mah abulphuh lai siangthothak pen, Kha Siangtho mahin humuam ahih manin, Laisiangtholui in lim alah Zeisu leh Ama’ nasepna nam pen “tulai thumaan” naci leuleu hi (2Pet. 1: 12).