---
title:  Joshua leh Eimah
date:   04/12/2025
---

`Joshua, namlahna hi a, Zeisu’ pumpi ahi pawlpi sungah Zeisu Christ’ nasep na picing sak hi. Joshua’ galsim nate pen; pawlpi sungah eima’ pawlpi sunga khalam galsimna tetawh koibang in honglahkhol naci hiam? Koibang in kilamdang hiam? 1Tim. 1:18; 2Tim. 4:7; Eph. 6:10–12; 2Cor. 10:3–5; Sawl. 20:32.`

Laisiangthothak laikungpute in Pawlpi sungah tangtunna pen Joshua’ namlahna ahih phawkkha uhhi. Christ’ pumpi, pawlpi tawh a kipawl tengin gitlohna vang tawh gal kidonna ah kihel a; ahihtei hang, Pasian’ hehpihna leh amau’ gamhluah khalam thupha te sungah tawldam in nuamsa uhhi (Heb. 4: 9-11).

`Joshua’ namlahna a sangpen dong a picinna pen a nuaia munte in koibang in gen hiam? 1Pet. 1:4; Col. 3:24; Mang. 20:9; Mang. 21:3.`

A nunung leh a sangpen Joshua namlahna tangtunna in Zeisu Christ hong paikik ciangin a sangpen dong picing ding hi (leitung beiding upmawh genkholna).

Tuni eite a dingin, Messiah hong paikhin hi. Ama’ Pasian nasepna te genkhol a kisap khol loh hang, nungzuite nangawn in a lungngaih uh Ama’ omzia (John 17:22) leh a vangliatna kilangsak in, Christ’ omzia teng lungngai in eima a suaksak ding hi (2Cor. 3: 18).

Zeisu lungngai semsem leng, Ama’ omzia hoihna lengkik sak semsem hihang. Tua mahmah zong Christ tawh nisim tonkawpna a bulpi mah ahi hi. Tua mahin nisim in Pasian’ Thu sungah om ding a thupitna ahi hi. Tua ahih manin Zeisu hong hilhsa teleh Ama’ omziate tungah hun la in nuamsa ding hihang. Amah en leng eite kikhel ding hihang.

`Nam lahna Joshua in, “Topa, napu napate uh Pasian in, note hong piaksa leitang ah pai in naluah ding uh bang tanvei zekai lai ding nahi uh hiam?” (Josh. 18:3). Joshua a namtaktak, Zeisu in tua dotna koibang in hong dong pha hiam?`