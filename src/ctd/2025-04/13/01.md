---
title:  Tuni in Teel un!
date:   20/12/2025
---

### Tukalsung Simding

Joshua 24; Pian. 12:7; Thkna. 17:19; Thkna. 5:6; 1 Kumpi. 11:2, 4, 9; 2 Tim. 4:7, 8.

> <p>Kamngah</p>
> “Topa’na nasep nop kei uhleh, ana nasepsak ding uh peuhpeuh tuni in teel un … Ahih hangin kei leh ka innkuanpih te in Topa’ na ka sem ding uhhi” (Joshua 24:15).

Joshua laibu a tawpna lamah thuciam thaksuah sakna pawi kibawl a, Israel Makai khanghampa in tua pawi makaih hi. Thuciamna bawl hinapi, thuciam thaksuahna tawh ki bang zaw a, Nisuahna lam gamte ah leitang teng anei ukpite thukimna thuciam sung a om te mahtawh kibang hi: (1) leitang neite’ thukhun sungah thuciam kamhonna te om hi; (2) tangthu’ thupatna, leitang neite leh lokhote kikal ah kizopna (3) leitang neipa tungah lokhopa’ in zahtakna leh lawpna tawh cihtakna a lahna; (4) thumanna hangin thupha leh thuciamna palsatna hangin samsiatna (5) lokhote’ kamciamna teci te (6) tua laite mailam ah simkik ding hun sehna (7) tua thuciam siansuah kipsakna.

Joshua’ hun nunung naita a; ama’ sepna leh bawlna kheng ding omlo hi. Thuciam thaksuahna in, Yahweh pen Israel’ Pasian hi a, Ama’ tungah cihtakna hangin Ama’ kep cinna sungah amaute in nuamsa ding uhhi. Israel in mihing’ kumpi kisam hi. Pasian’ thu tawh a ki uk minam khat a dingin, amau’ kumpipa in Topa hi cih a theih dinguh ahi hi.