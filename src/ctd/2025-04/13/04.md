---
title:  Suakta takin Nasem
date:   23/12/2025
---

A citak leh a thumaan makai Joshua in, amite’ deihteelna thupisak in, Topa’ na sepna ah sawlngawh kullo in amau’ deihteelna tawh semsak nuam hi. Tua kammal mah panin “teeltuam” cihthu hong pianna mah hipah hi (Josh. 24:22). Mun dangte ah zong bakhar “teel ding” a cihpen in Yahweh in Israel a teeltuamna (Thkna. 7:6, 7; 10:15; 14:2) cihna hi. Yahweh in a teeltuam khit nangawn in Israel in suakta takin “no” ci in nial thei lai hi taleh, khiatna nei mello lel ding hi. Israel in Pasian tungah “yes” ci in nungta paisuak thei a; Pasian’ nungngat leh beimang thei hi.

`Joshua’ thuumna Israel in koibang in dawngthuk hiam? (Josh. 24:16–18). Israel’ dawnthukna pen Joshua in banghang in hici dawnkik hiding hiam? (Josh. 24:19–21).`

Amau’ dawnthukna en leng, Israel mite in amau’ tuan pupate Pasian pen tu in zong “eite’ Pasian” ahihlam thei uh (Josh. 24:17, 18) a, lunghiang lo in, Ama’na sem nuam uhhi. Dotna veng amau’ cihtakna kipsak khit ciangin, Joshua kiangpan zongin kip sakna leh thapiakna kammal zalai ding hi. Ahihhang a deihna bulpi tua hi zawlo hi. Mipi leh Joshua a kihona uh sungah Joshua in dawi gilote a ding palai bangkeek in om zawsop hi. A beisa hunin Pasian in Ama’ hehpihna tawh a hihsaksa teng gen masa in tua panin Israel a dingin Pasian’na sepna pen a haksa mahmah bang keek in gen hi.

Amau kammalte mahtawh a kibang in khangmasa mite in zong Pasian’ thu mang dingin a kamciam piak uh Joshua in thei gige hi (Pai. 19:8; 24:3; Thkna. 5:27); ahih hang in tuate in amau’ muk ah amau’ kampau beinailo in mangngilh pah uhhi (Pai. 32). Tua bangin Joshua in ama’ kampau siamna tawh Israel in a phawk ding tenguh hilhnuam hi. _Amasa_ in, Pasian’na semding in khentatna thupi sak hi. Tua in a minambup un Pasian’ lahna bangbang in zuun thei sak ding hi. Tua ngiimna a delhtevin thupha sanguh a, thu manglo te ahih uhleh a sulzui uh zong ki telcian mahmah hi. Mawh maisakna cihpeuhmah mihing in lohtheihloh in a neihuh zong hituan selo a, Pasian’ hehpihna hang hizaw hi.

_Anihna_, Israel in Pasian biak ding pen amau un khensat tawm ding uh a, Joshua pan kipan, Makai dangte sawlngawhna hang hilo ding hi.

_Athumna_, Mihing in amau’ thagui thatang tawh Pasian’na semzolo cih Israel in theih kul hi. Thuciam zuihna zong ama’ thuthu in hong piangin a kizui hi vetlo in; Honpa Topa tawh mimal kikhawlhna bek tawh a kizuithei ahi hi (Pai. 20:1, 2; Thkna. 5:6, 7).