---
title:  Lungsim tak leh Thamaan tawh
date:   22/12/2025
---

`Joshua in Israel mite bang hih dingin thuum hiam? (Josh. 24:14, 15). Lungsim tak leh thumaan tawh Topa’ na sem cihpen bang a cihnopna hiam?`

Israel in milim bia minamte banglel in omna tawh minam kician nei mello, ngiimna leh nasep kician neimello in omlel ding sangin; amau’ Piangsakpa tungah citak in, amau’ dinmun lenkip in tua gamah teen ding teelsiam dingin Joshua in thuum hi. Amau’ deihteel ding uh ahi hi.

Joshua’ thuumna in thuapnih pha a; “lungsim tak leh thumaan” tawh Topa kihta in Ama’na sem ding cihi. Topa kihta cihteh bit kisamello lungsim khalau den ding cihna hilo hi. Tuapen zong, eima’ neuluatna, mawh kidimna leh ginatlohna teng mah tawh tehpihbei Topa’ liatna, siangthona leh genzawhloh Topa hoihna te telcianna tawh Topa zahtak piakna ahi hi. Topa kihta cihpen, Topa hong thupiakte lian mahmah cih phawk kin kenna leh Amah pen vantung a om Pa ciangbek hilo in eite’ Kumpipa a hihna zong phawkna zong ahi hi. Tuabang in khuaphawkna in Pasian’ thu manna piangsak hi (Siam. 19:14; Siam. 25:17; Thkna. 17:19; 2Kumpi. 17:34). Kihtakna in Israel mite sungah lung- simpuak zia khat piangsak a, apualam ah Pasian’ zahtakna tawh Ama’na sepna piangsak hi.

Israel’ nasep zia ding pen kammal nih tawh ki pulaak hi: “lungsim takpi leh thumaan” tawh ahi hi. Kammal masazaw pen (tamim) hi a, sagawh biakna ah a kigo ganno siangthona ahi hi. Israel biakpiakna tawh kisai kammal nihna in “thumaan leh cihtakna” (Heb. ’emet) ahi hi. Tua kammal in kipkhona pulaak hi. Israel tungah Ama’ cihtakna a lak tawntung Pasian’ omzia pulaakna zong ahi hi.

A citak mikhat pen muanhuai in muan taakcing hi. Bul-et mahmah leng, Pasian in Israel’ tangthu sungah amau tungah Pasian’ cihtakna bang cihtakna Joshua in kal hizaw hi. Pasian’ kalhna teng a puatham in zui pongmawk hilo in lungsim takpi sungpan hong phulkhia taktak thu hi ding hi. Pasian in amau a ding ahihsak sa khempeuh a dingin amau lungdam ding uhhi. Tuni a Zeisu tawh i kikhawlhna ding zia ahi hi.

`“Lungsim takpi leh thumaan” tawh Topa biakpiakna cihin bang a cihna hiam? Pasian tungah na kipum-aapna pan hong lunghiang sakthei bangteng peuh om ding hiam?`