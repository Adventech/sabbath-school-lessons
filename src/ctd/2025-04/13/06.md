---
title:  Zosiang Sitset
date:   25/12/2025
---

`Laibu endik siamkhat in Joshua’ laibu a thukhupna simpha in (Josh. 24:29–33). Hih kammalte in Joshua’ nundan leh-etkik bek hilo in mailamhun zong koici bangin hong enkhol sakthei hiam?`

A thukhupna sungah Joshua leh siampilianpa Eleazar sihna tawh Joshua’ laibu vangnei takin tawp hi. Joshua a kivuina, Eleazar a kivuina leh Joseph’ guhlehtang a kivuina teng tungtawn in laikungpu in tua gam pualam ah omzia leh gamsung a omzia a kilamdanna pulaak khia hi. Vakthap zong kul nawnlo ta hi. A leitung makaite’ guhlehtang peuh puaksuk puaktoh kul nawnlo ta hi. Tuan pupate in amau’ minampihte pen Shechem ah a leisa uh (Pian. 33: 19) suang hankhuk sungah vui uhhi (Pian. 23: 13, 19; 25: 9, 10). Tua mite in amau’ makaite uhpen amau’ gamhluah gamsung mahah phum uh a, a neih tawntung dinguh gam ahihna phawk uhhi. Tuan pupate tungah kamciamna teng tangtung ta hi. Yahweh’ cihtakna in Israel khangthakte’a ding tuhun leh mailam hun kizopna piang sak hi.

Tua laibu sunga thute in tua tangthute pen a beisa thute tawh kizomto sak bek thamlo, mailam a ding lampi zong hong honsak thei hi. Shrewsbury khua Holy Trinity Church ah Archbishop luipa Canterbury Lord George Cary in Anglican pawlpi cihpen “a cimong na ding hun khangkhat bek sawt hi” cihi.

Pawlpi a ci-monna ding khang khat bek sawtmah hi. Laisiangtholui Pasian’ mite zong tua mahbang ahi hi. Israel’ tangthu thupi mahmah khen khatin beina hong tung hi. Ama’ mailamthu tawh kisai dotna teng a dawnna tungah ama’ mailam kinga photphot hi. Israel in Topa tungah a citak diam? Gam buppi lak ding a kisam laiteng lazo ngap ding uh hiam? Yahweh lenkip in milim biakna tawh buaina a pelhzo ngap diam? Joshua makaihna tawh khangkhat in Topa tungah citak mah taleh, khangthakte in makai lianpa lamlahna bangin kha lampi a tawnthei ngap ding uhhiam?

Joshua’ laibu a sim Pasian’ mi khangkhat khit khangkhat in, hih dotnate mah mai-ngat ding uhhi. Amau’ gualzawhna in amau’ nisim nunna sungah a dawn thukna tungah leh amau’ ngahsa thumaan tungah a cihtakna uh tungah kinga hi.

`Joshua, in Paul mahbang in, “galsimna hoih simzo hi” (2 Tim. 4:7). Joshua’ gualzawhna in bang hiam? Hotkhiatna lungmuan theihna dingin tuni in bangpeuh khensat ding nahi hiam?`