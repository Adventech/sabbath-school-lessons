---
title:  A Zaknop Tangthu
date:   26/12/2025
---

### “Pasian Koici It’ Ding i Hiam?”

Kim Sun in Philippines gam nawl ah kha thum sung nasepna pan Pasian’ itna thu a tuah khak 15 bang om hi.

Khua mite’n Pasian in amau aa ding na khempeuh a bawl sak lam gen hi. Amau zong Samari mihoih le tapa taimang’ thu a zaak uh ciangin Pasian’ itna thu lamdang sa uh hi. Amau aa dingin Zeisu in singlamteh tung ah sihan hong thuak’ lam a theih uh ciangin a lungsim lawng kha mahmah hi. Kha thum khitteh mi tampi in “Pasian in hong it’ lam thei ung. Koici thuk thei ding kai’ huam? Koici it’ ding kai huam?” ci uh hi.

Sun in zong “hi mah ei. Mi khat in hong it’ lam i theih ciangin en’ zong kithuk nuam hi.” Tu’n pen Lai Siangtho thuuk kan ding hun hita hi.

Mai kha thum sung in, Sun in Sabbath thu, sa siang le sa sianglo, sawm-a-khat le sumpite, SDA ii upna gil dangte hilhta hi. Khua mi tampi te’n zong a sinkhak thute sang thei uh hi. Amau pen Pasian a it kik dan ding thei nuam uh in pawlpi upna thugil in lamlak hi.

Sun in kha 10 sung missionary sem hi: kha thum pen a mawkna in na sepsak kawikawi hi, kha thum pen Pasian’ itna thu gen na-in zangh hi. Kha thum pen Lai Siangtho a thuk’zaw in sinpih hi. Kha khat pen mangpha khak hun hong suak hi. Sun in a nu’nung kha sung in inn citeng ah Zeisu a sang dingin gengen hi. Amah’n “kei ciah dekdek ta ing, ka pawlpi ah luut le’uh cin ut veng’ aw, ken’ thupha na sang khin ing, no zong thupha na ngah ding uh deih ing” ci hi. Khua sung mi tampi ten’ ama’ sapna sang uh hi.

Ellen White in “Khazih’ nasep dan bek in mi ngah thei ding hi. Honpa in mite deihsak in kikholh pih hi. Amah’n a vei’na lak hi, a kisap uh pia hi, a lungsim uh ngah hi. Tua khitteh ka nung hong zui-in” ci hi (The Ministry of Healing, p. 143). Sun in Khazih nasep dan kha 10 nasem hi. Mite tawh kithuah, deihsak, veina la, a kisap uh huh, a lungsim uh ngah; tua khitteh Zeisu nung a zui ding un sam hi.

Tu’n Sun pen hun bit missionary hi. Southern Asia-Pacific Division ii nasep khat ahi 1000 Missionary Movement ii associate director sem hi. 1996 nipi 13na Sabbath School sumpi tha tawh zum phual ah kum simin missionary suak sak hi. Amah’n “missionary hihna pen sapna thupi pen hi, missionaryte Lai Siangtho bek na hilhlo uh hi. I luheek nate ah Zeisu zia i lak kul phadiak hi” ci hi.

_1996 nipi 13na Sabbath sumpi pen Southern Asia-Pacific Division ah, 1000 missionary movement na sep, bekthamlo tu dong na kisem lai hi. Tu quarter Sabbath 13na sumpi in Pasian’ thupha tawh sawt kimang ding na kisem thei hi. Sumpite cinghtakin na khiat man-in lungdam hi._