---
title:  Milim Biakna Lauhuaina
date:   24/12/2025
---

`Joshua 24:22–24 simin. Israel mite in milim biakna tawh a kipelhna dingin banghang in Joshua in a hatthot ngitnget kulthei hiam?`

Milim biakna a lauhuaina cihpen upmawh thu peuh hilo hi. Tua madeuh mahin Moab zaangkuam ah, milim biakloh ding Moses in khensat sak hi (Thkna. 30:19, 20). Tu a i muh pasiante pen Egypt pasiante, gun langkhat ate hilo a, amaute’ sung mahmah ah om uhhi. Tua ahih manin Joshua in zong ama’ mite’n a lungsimuh Topa’ lamah om ding in zol hi. Hiteng ah Hebrew kammal natah “zan, kunsuk” ahi hi. Hong kunsuk in thunget na hong ngaihsak Pasian hong lahna (2 Kumpi. 19:16; Late 31:2, 3; Dan. 9:18), leh tua khit ciangin Israel mite lungsim puakzia ding kamsangte kalhna zong hilai hi (Isa. 55:3, Jer. 7:24). Solomon in lampial in namdangte pasiante lamaha hoina zong tuamah tawh lak hi (1Kumpi 11: 2, 4, 9). Mawhnei mihing lungtang sungah Pasian’ thu a mangnuam thei ding lungtang pianzia neilo hi. Pasian’ deihna lamah lungsim hoi thei sing khensatna pen eima’ lungsim mahtawh khensat ding ahi hi.

Israel mite dawnkikna in “Topa’ thu kamang ding uhhi” ci uhhi. Amau pulaakna uh pen kimeltheihna tawh thumanna bang ahi hi. Nuntakpihna omlopi in thuzui dingin Israel kisawllo hi. Thuciamna cihzong Topa tawh a nungta kikhawlhna hi a, thukhun maimai lel tawh kihilhcian zolo hi. Israel mite biakna pen zo-ngeina bang khatpeuh hilo ding a, hehpihna tawh a kidim Honpa tawh upna sungah kiho kinkenna hizaw hi.

Joshua’ thupiakna tawh minamdang te pasiante hemkhia in, Topa biakpiak ding kamciam thuapthum a piak khit nangawn in, tuabang kihih takpi hi cih ciaptehna zong om melmello hi. Joshua’ laibu sung tawntung ah, Moses’ hunlai in thumang in a ommah bang un tu’n zong thumang dingin Joshua’ thupiakna vive tawh kidim phial hi. Tuabang a hih lohna uh tengmah laibu tawpna dong om ahih manin; Joshua’ thuumna tawh laibu kipan in tawpta mai hi. Joshua’ laibu thulaigilpi ahi Topa biakpiak ding pen Joshua’ khanggui a ding bek hilo in; khangthakte lakpanin hih thupuak a simkha Pasian’ mi khat peuhpeuh a ding zong ahi hi.

`Topa tungah hih ding na kamciamna na hihloh bang zahvei bang ahi diam? Banghang hihlo? Tua in hehpihna koibang in hong teician sak hiam?`