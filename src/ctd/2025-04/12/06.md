---
title:  Topa Pom bikbek
date:   18/12/2025
---

Israel in ze-etna leh milim biakna hangin Pasian’ hehna a pelhtheih na’ng lampi khatbek om a; thuciamna sunga “hihloh ding” teng phawk kinkenna zong hi tuanlo a; Topa’ tungah lungsim siangtho taktawh cihtak denna hang hizaw hi. A kibang laimal Topa tungah “lenkip, beel” cihte (Thkna. 4:4) pen zii leh pasal kikal kiteenna thuciam bawl na (Pian. 2:24) leh Ruth leh Noami tegel aki cihtakna (Ruth 1:14) pulaakna ah zong zang hi. Joshua in ama’ mite a sittelna tawh kizui in, amau’ cihtakna hangin “tuni ciang dong” minampi khat in ding theilai ahihlam theih ding thupi hi. A dahhuaina leuleu ah, tua thu pulaakna zong pen Thukhente laibu’ pulaakna bang ahihleh; Israel’ tangthu sungah dik paisuak zolo zel hi (Thkte. 2:2, 7, 11; 3:7, 12; 4:1).

`Israel in ama’ Pasian it dingin Joshua in thuum hi (Josh. 23:11; Thkna. 6:5). Itna pen sawlngawh theih hilo hi; tuabang in hihleng, ama’ omna bulpi mahah khawl dide lel ding hi. Tua ahihleh koibang in itna kisawl thei ding hiam?`

Israel in zong thuciamna tawh akipawl thuphate tawh a nopsak paisuakna dingin Pasian tungah citak den ding uhhi. Hebrew laibu in kitel takin “Nangma’ kha a dingin kidawm pha mahmah in” cihi. Hiteng ah ’ahaba cihin mihing’ ki-itna zaipi huam hi. Lawmlehgual ki-itna, numei/pasal ki-itna, nu’ itna, sunmang ki-itna, Pasian tungah cih- takna cihte huam gai hi.

Lungsim ciimna tawh Pasian it thei in ki-aap thei hi peuhmah leng, tua itna in ama’ omzia diktaktak pen palsat hetlo ding hi (John 13: 34). Pasian’ thu piakte mantheihna pen mimal in Amah tawh kizopna tungtawn in hong phulkhia ding cih Pasian’ ngiimna hi kinken hi (Pai. 19:4). Ka kiangah kong lakikkik hi (Thkna. 6:5 leh Mate 22: 37 enkak), a cihpen in, Ama’ hong hehpihna leh itna siksan in acih ahi hi.

Pasian it ding thupiakna in ki-it-thuhna cihna hi a, Pasian hong itna dinmun tawh ki kim diimdiam ding cihna zong hi tuanlo hi. Pasian in kinai it ding lunggulh a, Ama’ itna a it-thuhkik teng tawh zong mimal kizopna neinuam hi. Tua bangin vannuai buppi hong itna in, eima’ lungsim taktawh itna leh it-thuhna hong pianna guhpi teng mah hipah hi.

`Zeisu in a nungzuite tungah Thukhamthak khat pia hi. Hih thukham in hunkhat sungmah ah koibang in luizel thakzel thei hiam? John 13:34, John 15:17, 1 John 3:11; Siam. 19:18 simkak in.`