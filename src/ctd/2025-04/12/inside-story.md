---
title:  A Zaknop Tangthu
date:   19/12/2025
---

### “Lai Siangtho Thu Honggen In”

Kim Sun pen inn khat ah a tun’ ciangin innteeknu in ama huhna na deihlo hi.

Sun in “banghangin maw, ta’khial ka hiam?” ci hi. Nupi nu in “tua dan hi kei ee, tawlngak hun nei lecin ka cihna hi. Tu sun lam ciang veeng lak ah na huh ding tam lua ding hi. Tu’n cookie te ne inla tawlnga in” ci hi.

Sun zong nupi’ nu thusiam’na a lungsim sukha hi. Amah’n thumaan lo-in kha thum bang mite na huh khin hi. Amah pen Missionary hi’ng a kicih sangin Pasian’ itna lak zaw hi. Khuami te’n amah kua hiam cih ngaihsun selo uh hi. Tu’n hih nupi nu in amah aa ding ngaihsut sak hi. Sun zong lawm taktak ngah masak na hi ci-in kithei hi.

Tua nupi bek na hilo-in khua mite’n zong Sun pen a lawm bang un bawl ta uh hi. Thu tampi zong na dongh uh hi.

Khat in “Banghangin a mawkna-in hong huh na hiam?” ci hi. Adang khat in “Koi pan hongpai na hiam?” ci hi.

Sun in “1000 missionary movement hi’ng. Zeisu Khazih thu na theih ding uh ka deih man in no aa ding na kong sepsak na hi” ci hi.

Khua mite’n “nang missionary na hihleh bang hangin Lai Siangtho thu hong gen pihlo na hiam?” ci uh hi. Sun in, “Lai Siangtho na thei nuam uh hiam?” ci hi. Amau zong “He! He!” ci uh hi.

A sawtlo in kua mah in Sun’ huhna deih nawnlo uh hi. Mi khempeuh Sun kiang ah Lai Siangtho sin uh hi. Pawl khat in Lai Siangtho sin sak ding a nget loh hang un Sun in a sapteh pai uh hi. Kha thum bang na asep sak khit ciangin kua’n nail zo ding hiam?

Sun in a nu a pa te tung ah a khialh khak dan hong phawk hi. Amah SDA a suah ciangin a nute zong amah bangin a up ding un kum nga bang na hahkat in bang mah suak lo hi. Tu’n bel amah’n Lai Siangtho pen Pasian’ itna kilahna hi cih lak hi.

Leitung pian’sakna thu genpih hi. “Hih pen Pasian hong itna hi” ci hi. Samari mi hoih, tapa taimang thute sin pih hi. “Hih pen Pasian hong itna hi” ci hi. Amah’n sianglamteh tung ah Zeisu hong sihna thugen pih hi. “Hih pen Pasian hong itna hi” ci hi.

_Kim Sung pen 1996 Sabbath 13na sumpi tawh Silang, Philippines zumpi ah 1000 Missionary Movement’ associate director sem hi. Mai kaal ah sim beh in._