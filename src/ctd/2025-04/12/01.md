---
title:  Pasian Citak hi!
date:   13/12/2025
---

### Tukalsung Simding

Josh. 21:43–45; 2 Tim. 2:11–13; Joshua 23; Mang. 14:10, 19; Thkna. 6:5.

> <p>Kamngah</p>
> “Topa in Israel mite tungah a ciamsa thuhoih khempeuh khat zong a mawkna omlo a; a vekpi in tangtung kim hi” (Joshua 21:45).

1961 kum, January 20 ni in, President John F Kennedy in kiciamna a bawllai in, ama kammal 1366 bek pha hinapi, American mipite lungtang sungah beitheilo in teng hi. Mipi in amau’ hunhoih ding bek khuatlo in, amau vaipuak dingteng bulphuh ding ci in a vaikhakna ah:

“Lungsim hoihna pen eite ngah ding akip thaman hi a, tangthu in eima gam tatna khempeuh a tawpna ah thu hong khen ding ahi hi. Eite’n i itmahmah hih leitang makaih dingin kuan ni! Ama’ thupha leh huhna ngen ni. Hih leitungah Pasian’na pen ei mah in sem ding ihihlam thei ciat ni”

Israel makai khanghampa Joshua in, ama’ nuntak hun beikuan cih thei ahih man in, makaite leh Israel mipite mahmah hopih ding in khensat hi (Josh. 23; 24). Josh. 23 a hihleh Pasian’ biakpiakna bulphuh hi. Josh. 24 ahihleh, abeisa sungah Pasian cihtakna hangin biak ding akilawmpa Amah bek hi: Yahweh.

Tukal sungin, Joshua in, a beisa hun a Israel te gualzawhna pulak vat bek thamlo mailam ah a gualzawhna ding lampi a zonsakna teng kisin ding hihang.