---
title:  A Kitelcian Gii te
date:   16/12/2025
---

Joshua in ama’ laibu’ kamhonna kammal tetawh a kibang in zang in (Josh.1:7, 8),

Joshua in, Israel in a maingat uh vaipuak pen leitung galvai te hi nawnlo; khalam hizaw hi cihi. Pasian in Torah sungah alahsa thu ombang in mangin sem ding uhhi.

`Israel’ kimkot a om minamte tawh banghang in kizopna khauhsak mahmah hiding naci hiam? (Josh. 23:6–8, 12, 13).`

Israel in a maingat lai launa pen, a omlai minamte’ muhdah huatna zong hizawlo a, amaute’ hong pawlbawlna hizaw hi. Tuate’ galhiam peuhmah in Israel tozolo ding hina pi; amau’ muhna leh lunggulhna te pen galhiam khatpeuh sangin lauhuai zawtham hi. Joshua in Israel’ makaite a phawksak a thupi khat in, amau’ phut masak ding galpen kha lam gal hizaw cih ahi hi. Israel in amau’ dinmun ah kipkho ding kisampha hi.

Pasian khat peuhpeuh min lo in, ama’na semin amai ah kunna in milim biakna hi pah hi. Tanglai nisuahna lam gamte a, pasian khatpeuh min in ama’ vangliatna hipah hi. Israel in amau’ haksat hunsung nisim nuntakna sungah pasiante’ min khat peuhpeuh sam in a kihona uhpen; tua pasiante’ vangliatna ngen in kipsakna zong hipah hi (Thkte 2:1–3, 11–13 enkak).

A hawlkhiat nailoh Canaan minamte tawh namdang kiteenna hangin Israel in amau’ khalam siangthona mansuah uhhi. Tua thutawh Joshua in avauna pen minam siang tho sitsetna ding hizawlo in, Israel te khalam kisiatna a tunthei milim biakna pelhna ding ahi hi. Solomon’ vai mahmah in namdang kiteenzauna hangin khalam kisiatna limlahna hipah lel hi (1Kum. 3:1; 11:1–8).

Laisiangthothak in zong Christian peuhmah thu umlote tawh kiteen loh ding kitel takin hong hilh khin hi (2 Cor. 6:14). A kiteengsa a om khak leh zong, maakpah saisai ding zong hituanlo in a thu umlo zawzaw pen, Christian nundan tawh huzaap zaw inTopa lamah kaih zawhna ding Paul in ngaihsutna hong pia khin hi (1Cor. 7:12-16).

`A lauhuai vengte in Christian tepen “leitung” lamah hong makaih thei ding cih Joshua in hilh hi. Eite in kimlehpam tawh tawikhai kikim in koibang in omsiam thei ding ihi hiam?`