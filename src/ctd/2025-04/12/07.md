---
title:  Ngaihsutbeh Ding
date:   19/12/2025
---

Ellen G. White, Patriarchs and Prophets lai. 521,522 “The Last Words of Joshua” simin.

“Pasian in Ama’ mite hong itna pen lianlua mahmah ahih manin tua itna sungah mawhna teng beisak ding a; Pasian kammal sungah hong kivauna teng zong pen, lungsim aki ukzawhna ding peuh hi in, a tangtung takpi ding zong hiselo hi ci in Satan in mi tampi hong khem gawp hi. Pasian in Ama’ mite tawh a kizopna peuhmah ah, mawhna leh ama’ omzia taktak, mawhna’ mungtuppi sihna ahihna lahkhia in thumaan thutang kipsak hi.

Mawhna peuhmah lohtheihloh kimaisak cihbang hingeilo a, zzong hilo lailai ding hi. Tuabang maisakna in Pasian’ ukzawhna aanna bulkip ahi thumaan thutang thukhun hemkhia hi. Tua in a puk nailo vannuai buppi patauhna tawh kidimsak thei hi. Pasian in mawhna hangin thupiangte hong lahkhia khin zo a, hih vauna te in thutang hikeileh, Pasian’ kamciam nate koibang in tangtung thei ding hiam? Tua pen deihsakna, veiina peuh kici mawkmawk ahih hangin, tua in thumaan thutang hemkhia thei ahih manin, tua pen deihsakna hizawlo a, thanemna hizaw sop hi.

“Pasian in nuntakna hongpiapa hi. Acil apat in Ama’ thukhaam nate in nuntakna dingmah ahi hi. Pasian’ phuhsa thukip thukho tungah mawhna hong puakkham in, buaina hong piangsak hi. Mawhna a omlai siah peuhmah sihna om hamtang ding hi. Tankhiapa in mawhna’ samsiatna a lauhuai mahmah teng hong puaksak ahih manin, suahtak na’ng lam-etna kineithei ta hi”—Ellen G. White, Patriarchs and Prophets, p. 522.

**Kikupding Dotnate:**

`Nangma nuntakna sungah Pasian’ cihtakna teng enkik in. Bang peuh nong lahpak thei diam? Nang lam-et bangle thungetna bang peuh in a pianloh ciang leh kamciam khatpeuh in a gamdaih dide ciangin na koici hih zel hiam?`

`Pasian’ hehna laisiangtho in koici hilh cih kikum un. Pasian’ hehna pen nangma’ lungdamthu sungah khenkhat ahihna na koici lah khiat hiam?`

`Tukal sinna panin, thu umlote tawh kipawlkhop theihna ding bang thukhun teng peuh na kaikhawm thei hiam? Midangte tawh kihelkhawm in amau’ hamphat theihna ding zonsakna sungah, koibang in gamgii kician bawl in tawikhai kikim tak in hih thei ding ihi hiam?`

`Lungsim khempeuh tawh Topa nap om theihna dingin bang teng peuh in hong nawngkaai sak hiam?`