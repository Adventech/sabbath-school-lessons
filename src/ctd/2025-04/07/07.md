---
title:  Ngaihsutbeh Ding
date:   14/11/2025
---

Ellen G. White, Tuanpupate leh Kamsangte lai. 499-503 “Thupate leh Samsiatnate” simin.

“Moses thupiakna ombangin Ebal Mual tungah suanggolpi tetawh mualsuang phut uhhi. Hih suangte plaster zuutsitset masa in, Sinai mualpan in Pasian in a genkhiat thukham sawmteng bekthamlo, tuate tawh akizom Moses in laibu sungah agelhsa thukham’ thute khempeuh zong kui in gelh uhhi. Hih mualsuang bek thamlo, a kikhuaklo suangte tawh biaknatau khat zong lamuh in Topa tungah biakna pia uhhi. Ebal Mual tung ah biaknatau akoih sesena in, samsiatna teng akoihna mual hi a, thupi phadiak in; amaute in Pasian’ thukham a palsat, Pasian a hehsakna leh tuate amau un thuakngeingei ding hita leh, biaknatau tunga Zeisu’ mawhna thoihsak cih theihsakna zong ahi hi”—Ellen G. White, Patriarchs and Prophets, p. 500.

“Nekkhawpna hun in dahna’ng hun hilo hi. Tua ding a ngiimna hihetlo hi. Topa’ nungzuite in sabuai kiimah akikaihkhop uh ciangun, amau’ mawhalui tengpeuh phawk sansan in khakham vei ding hilo hi. A beisa a amau’ gitnatlohna peuh, amau lawpna leh lungkiatna tengpeuh bulphuhphuh ding hinawnlo hi. Amau leh a sanggamte uh kibangloh na tengpeuh sutsut ding hilo hi. Tuabang dingin kigingkhol pah ding hi. Eimah kisittel in, mawhna teng pulaak in, kibatlohna khempeuh zuunkhin ding hihang. Christ tawh kimu dingin hong pai hita uhhi. Amaute singlamteh liim ah dingding lai ding hinawnlo a, tua singlamteh in hong tatkhiatna khuavak sungah dingding hihang. Amaute’ lungsim sungah khuavak a luttheihna dingin lungsim kongpi hong ding uhhi”—Ellen G. White, The Desire of Ages, p. 659.

**Kikupding Dotnate:**

`Pasian’ gam zongmasa cihpen nang a dingin bangci nasa hiam? Hih thukhun in nisim nangma’ upna hong koicihsak naci hiam?`

`Nisim nuntakna sungah buaina tampitak hangin Topa mangngilh ding baihlam mahmah cih Wednesday dotna nunungpen dawngsin dih in.`

`Adventists ihihna tawh, van biakbuk sungah eite a dingin Zeisu in hong sepsak cih i um uhhi. Hih upna in koibangin lam-etna thahatna hithei ding hiam? Zeisu in “hong thumsak” cih theihna (Heb. 7:25) in, vantung ah eima a dingin hong sepsak lungdamthu leh, tuni in Mawhthoihna Ni cih theihtelna in koibang hiam?`