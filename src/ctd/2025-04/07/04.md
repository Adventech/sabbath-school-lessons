---
title:  Thaksuahna Biaknataute
date:   11/11/2025
---

`Topa tungah biaknatau a lamna ah Joshua in bang lungsim pua ci hiam? Josh. 8:30, 31; Thkna. 11:26–30; Thkna. 27:2–10.`

Tuanpupate hunlai in, biaknatau cihpen amau’ khualzinna mualsuang uh hi a, Pasian’ kamciam gam sungah amau’ tunna mun peuhah muhtheih ding khattawh mun ciaptehna ahi hi. Biaknatau khat tungding natawh, tuanpupate tungah kamciam akipiakna bangin a tangtunna teci ahi hi. Hihmun lianah biakna tundinna pen Moses thupiakna tang tutna ahi hi (Thkna. 11:26–30; Thkna. 27:2–10).

Joshua 8:30–35 in zong a laibubup a biaknavai teng huam hi. A lauhuai penpen galvai teng leh, a tuampian mahmah thuciam kipsakkikna ahi biakpiakna te in, Joshua in ama’ laibu a kipatlian ciangin a thupipen biaknavai ahi, Israel in thuciam tawh a nungta mite ahih theihna dingun a tawsawn thei pen Joshua bek hi (Joshua 1:7). Tuamah in Joshua laibu tawpna mah ahihi (Joshua 24).

Galvai teng leh gamlaak ding thupi phial taleh, a thupizawkan khat in: Pasian’ thu kham kalhna tungah cihtakna ahi hi. Gamlaakna pen Israel a dingin Pasian’ ngiimna teng a tangtunna ding leh mihingte a siansuahna dingin kalkhat suan hilel bek hi. Torah sunga thuciam om khempeuh tungah cihtakna in mihing’ mailam a ding dotna teng vengsak hi. Joshua in tua thukham tengpen, a zai, a kaang kizuut, biaknatau suangte tawh a kibanglo suang tungah gelh hi (Thkna. 27:2-8). Tua hi a, Thukham Sawm teng a omna suang in biaknatau suangte tawh kibanglo in, thuciamna sunga Israel mite’ hamphatna leh vaipuak teng phawksak tawntung hi.

Joshua in, laisiangthothak Joshua (Zeisu) limlahkhol a, tua Zeisu in Pasian’ thu mang dingin mihing makaih hi. Hih ngiimna a picinna dingin, dawigilo vang tawh kido dingin vaipuak la hi. Ama’ ngiimna sangpen in thuciam tungtawn in eimah hong kalh teng picinsak ding: “Pasian’ thuciam khempeuh ahihpa pen Amah ahi hi. Tua ahih manin Zeisu Christ sungah Pasian phat in. “Amen” icihna zong tua hangmah ahi hi” (2 Cor. 1: 20).

`Khalam khualna tawh tanglai in biaknatau a lamuh bangin tu in eite’n bang i hihtheih ding om hiam?`