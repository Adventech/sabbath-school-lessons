---
title:  A Zaknop Tangthu
date:   14/11/2025
---

### Pasian aa Piakkikna: Khen 2

Sai aa te’n Frank Mukube in man a piaksa ahi zongin a piak kik nopte a la dingin mawtaw tawh hong kuan uh hi. Amah’n bang mah lamen kiklo hi.

Mawtaw a inn a tun’ ciangin inn nei nu in “bangmah hong ko’ lo-in pai khiat sawm na hiam” ci hi.

Frank in “pai khiat sawm keng’ e. Hih vante aman zah ding ka piak khit hangin kei aa lo khat ahite a piakik hi ing. Sawm-a-khat le sumpite piakik nuam ing” ci hi.

“Sawm-a-khat le sumpite bang hiam?” ci-in Frank nuih san hi.

Mawtaw le Frank zong sia-ah pai kik-in manager pa in lupna, tutna, thuk, radio, TV, anbuk nate a kisuah laitak-in “bang ahih sawm na hia” ci hi.

Frank in “hih vante kei le Pasian kaal hong dal veh aw, sawm-a-khat sum tawh ka lei hi-in, tu’n ka lungsim zang’ta ci hi.

Frank in lupna omlo ahih manin sual tung ah a lup khak ding lam, meitui thuk omlo ahih manin an sing a zon khak ding lam kithei hi. Ahih hangin amah a lungsim zang’ in, nuamsa hi. Amah’n Pasian nate luh sak (Mal. 3:8, 9) ahih manin samsiatna tuak kisa hi. Ahih hangin nate lem kik hi.

Tua zan in amah sual tung ah lum khalo, an sing zong khalo hi. A lawm khat in Frank khensatna a zaak ciangin lung nuamlo in lupna, thuk, beel nih na lei’sak hi.

Frank in “Pasian in lupna, thukte hong vai hawm sak-a tua in Pasian in a ciam den in gamta hi cih hong um sak hi” ci hi.

Pasian in sawm-a-khat le sumpite a piate tung ah “Ka biakinn-ah an a om theihna dingin sawmah khat a kimin hong paipih un. Kei hong ze-et un; vantung kongkhakte hongin, note-a' dingin na hoih tampi kong piakna na mu ding uh hi” ci hi (Mal. 3:10).

Tua ni-a kipan Frank pen sawm-a-khat le sumpite ah citak ta hi. Tu laitak-in amah pen Namibia gam khanglam Adventist pawlpi ah Stewardship director sem hi. Amah’n “Pasian in kei tung ah citakte le nang tung ah hong huu ding hi’ng. Sawm-a-khat na piak ciangin nang hong en ding hi’ng” ci hi.