---
title:  Suangte tungah Kigelh
date:   12/11/2025
---

`Joshua 8:32–35 simin. Hihmunte ah gamtatna tengin bang a cihnopna hi a, tuni in a ding in bang a cihnopna ahi diam?`

Ebal Mual cihpen Thhkna. 11:29; 27:4, 13 leh, Joshua 8:30, 33 sungbek ah om hi. Gerizim mahbang in, thuciamna tungtawn in thuphate leh samsiatnate a suut phatphatna mun ahi hi. A kitelzaw in cileng Thkna. 11:29 leh Thkna. 27:4< 13 sungbang hileh tua mun in samsiatna mun hizawsop hi. Tualai ah Israel in Siampite’mai, thukham singkuang langnih tuakah ding uhhi (Josh. 8:33). Khenkhat in Ebal Mual maingat uh a, khenkhat in Gerizim Mual maingat uhhi. Tuabang in hihna tawh thuciam leh amau’ kizopna limlah uh hi. Tualai a sagawh biakna tengin; thuciamna tungtawnin samsiatna khempeuh Amah kisuan in, Amah a ummi khempeuh in thuciamna tungtawn in thuphate tawh nuamsa dingin hong kipia Zeisu kawk hi (Gal. 3:13; 2Cor. 5:11).

`Thuciamna sunga thu omteng mikhempeuh mitmuh dingin suang tungah gel ding banghang in kisam sese hiam? (Thkna. 4:31; 6:12; 8:11, 14; 2Kum. 17:38; Late 78:7).`

Mihing in mangngilh baih mahmah hihang. Nisim nuntakna sunga lungkhamna teng pen hun tomno sungah zawhgawh sawm hihang. A omzelzel khollo, a khauh khollo te pen ki mangngilh pahpah hi.

Nekkhawppawi bawlsim in eimahmah Topa tungah ki-aappha kik in thuciamna a thak in kipsakkik thei hihang. Hihthu in a mimal in ki-aapphatna hunhoih ciangbek hilo, kipawlna tawh zong Pasian tungah cihtakna thaksuahna zong ahi hi. Angkhual mite lakah ki omlai ahih manin, a kibang leitung’ muhdante, a kibang upnate leh a kibang Pasian’na sepnate kihawmsawn ihi hi.

`Manlah in a gamlum ngeingai nisim nuntakna sungah Topa zon ding ki mangngilh in eima thatang tawh nasep khak pahpah ding bangzah in baih naci hiam? Na hunhoih laitak in tuate banghang in baihlam sese thei hiam?`