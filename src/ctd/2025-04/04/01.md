---
title:  Buaina Khempeuh Nungah Buaina
date:   18/10/2025
---

### Tukalsung Simding

Josh. 5:13–15; Isa. 37:16; Mang. 12:7–9; Thkna. 32:17; Pai. 14:13, 14; Josh. 6:15–20.

> <p>Kamngah</p>
> “Tua hunma hitaleh, tuahun khit hitaleh, Topa in mihing khat’ thu a ngaih tuani bang nidang omlo hi. Topa in Israel mite a dingin a dosak hi” (Joshua 10:14).

Joshua tangthu i sim ciangin, Pasian thupiakna, Ama’ min leh Ama’ huhna tawh galhan mahmah khat phuang ding cihtawh iki talsikta hi. Canaan gam a lakna ah Pasian in amau’ nungah omkhinkhian ahihna zong Joshua’ laibu sungah adim ahaa in om a, a tangthu pulakpa in zong kiptak in genkhia a (Josh. 10:10, 11), Pasian’ kammal mahmah in (Josh. 6:2; 8:1), Joshua in ci (Josh, 4:23, 24; 8:7), Rahab in zong ci (Josh, 2:10), thukan te in ci (Josh. 2:24), mipite in zong ci (Josh. 24:18) hi. Hih thubuaina sungah Pasian in amaute kalsuan pih hi

Hih thupiang teng in a kipelh theilo dotnate piangsak hi. Laisiangtholui hun a Pasian teeltuam mite in hihbang thute hih cihpen eite’n koibang in telsiam thei ding ihi hiam? “Gal ut” Pasian cihmawh pen, Ama’ omzia itna tawh koibang in palai sakthei ding ihi hiam? (Pai. 34:6; Late 86:15; Late 103:8 ; Late 108:4).

Tukal leh maikal sungah, Joshua leh laidangte sungaah Pasian in galphuang cih i sim ding uhhi.