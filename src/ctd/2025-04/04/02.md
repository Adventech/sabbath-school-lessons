---
title:  Topa’ Galkapte a Ukpa
date:   19/10/2025
---

`Joshua 5:13–15 simin. Hihmun in Canaan a kizawhna nungah bangom ci hiam?`

Israel in Jordan kaankhin lian in galte leitang sikta uhhi. Amau’ mai ah Jericho kulhpi om a, a kongpite kikhak bikbek hi (Josh. 6:1). Tua hunin Israel in galvai bangmah thei vetlo uhhi. A sukzaw laikhat, sawtveipi khuapi kulh umcih in a laaktheihna dingun Israel in, saili, teipi, thaltang cih khawng bek nei leltak uhhi.

Tua munah hong pai lenglapa tungah Joshua’ dotna pen kician takin dawngkiklo in “Hilo” kici ziau hi. Lenglapa dawnkikna bang ahihleh, Amah in Joshua cih mite lakah kihel nuamlo hihtuakzaw hi. Thukhat panin, a dotna mahmah zong Amah Joshua lamah pang zong hilo; Joshua in Ama’ lamah pang zong cilo hi.

`Josh. 5:14, 15; 2Kumpi 6:8–17, Neh. 9:6; leh Isaiah 37:16 cihte simkak in. Topa Galkapte a ukpa a hihna pangin bang na theihbeh peuh a om hiam?`

“Topa Galkapte a ukpa” cihpen Hebrew Laisiangtho sungah laang mahmah a, “Ukpa, Inntekpa” cihna hi a, galkapmang cihna ahi hi. Laisiangtho sung inntekpa pen galkaphon zong hithei, vanmite leh huihlak a om vanmite zong hithei hi.

Christ in a sunglutma in Joshua kiangah pawlpihna bek hilo, Israel mite’ galkap Mangpipa ciangbek zong hilo; Joshua leh Canaan mite’ thubuaina sungah hong lailut in na a sem muhmawh vanmite’ Mangpipa ahihna tawh hong kipulaak suk hi. Joshua’ dawn kikna panin Manpipa dinmun telcian mahmah ahihna kilang hi. Amah Pasian tawh kikim hi a, Joshua in zong zahtakna tawh Ama’ maiah bokkhup in a bia hi (Josh. 5:14, Pian. 17:3, 2 Sam. 9:6, 2 Khang. 20:18). Gal thahat khempeuh sangin a lianzawtham Pasian tektek in tua buaina sung hong kihel suk ahih manin Joshua in zong a galsimzia ding paidan teng sangding in a kisa hita hi.

`“Topa’ Galkapte a ukpa” in Ama’ mite huu ahihlam na theihna in koibang in hong lungmuangsak naci hiam?`