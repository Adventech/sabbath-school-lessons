---
title:  Topa in Note a dingin Hong Dosak
date:   22/10/2025
---

`Pai. 14:13, 14, 25 sungah, Israel mite galvai ding Pasian’ geel masakna bulpi taktak bang ahi hiam?`

Tuabang haksat hunin, pumpi kibawlsiatna sungah Israel zong lai-awk ciangun, Moses in mipite kiangah “Laukei unla kiptak in omun. Note a dingin tuni a hong sep ding Topa’ hotkhiatna mu un. Tuni a namuhuh Egypt mite note in namukik nawnkei ding uh hi. Topa in note a dingin hong dosak ding a, note ahihleh na om hithiat dinguh hibek hi” (Pai. 14:13, 14). A laisiangtho thupaidan bang hileh, Egypt mite mahmah in zong amau mahmah kitel uh in “Topa in Egypt mite hong langpang in Ama’ mite a dingin hong do ahih manin, Israel mite kiangpan in tai ni” (Pai. 14:25) ci uhhi.

A thanem mahmah, galsiamna a neilo Israel mite a dingin Pasian in nalamdang te tawh a lailut sakna in etteh huai thu hong suak hi. Israel a dignin Pasian in a lailutsakna pen Paikhiatna in ettehhuai khat in ciamteh hi. Yahweh in a dosak bek thamlo, Israel bang pen galsimlo dingin thu kipia hi (Pai. 14:14). Pasian in galhangpa ahih manin, lailut ding pen Ama’ nasep ahi hi. Gal simzia ding teng Amah’n kipsak, a khiatna zong hilh cian, galphual ah zong makaih lai hi. Israel a dingin Yahweh in galsimsak keileh, amau un galzawhna’ng thu bangmah neilo uhhi.

EG. White in zong, Isael tepen “Pasian in zong galsimna bektawh kamciam gam lak ding geelna neilo phot ahih hang; thu manglo leh makai ginalote lungkiatna hang ahi hi” cihi. —Ellen G. White, The Signs of the Times, September 2, 1880. Egypt panin a suahtak mahbang in Pasian in amaute a ding gal dosak ding hi. Amau’ lampan a hih ding uh pen om hithiat in Pasian’ lailutna teci pang ding hibek hi.

Israel in Pasian sungah upna muanna kicing a neihnak vualeh, amau galdo kul vetlo cihi (2 Kumpi. 19; 2 Khang. 32; Isa. Isaiah 37).

Pasian’ geelna taktak sungah, Israel te’n amau a ding amau galdo kulsaklo hi. Pai khiatna khit ciangin Canaan mite gal in a dosakna pen; amau’ uplahna sulzui peuh hilel hi. Tua mahbang in a Paikhiatna sungvuah namsau khatbeek zong laamto khalo lel uh a, Canaan a lakna dingun zong galsim a kul hetlo ding uh ahi hi (Thkna. 7:17-19).

`“Israel tate in, Topa langdo in phunnawi keileh uh, Topa in zong amau’ gal ten’n gal phuang saklo ding hi”—Ellen G. White, The Story of Redemption, p. 134. Tuni in zong eima’ phunnawina in eima’ nunna bangzah huzaap zo ding hiam?`