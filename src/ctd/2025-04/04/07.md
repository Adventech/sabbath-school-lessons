---
title:  Ngaihsutbeh Ding
date:   24/10/2025
---

Ellen G. White, Tuanpupate leh kamsangte lai. 487-493. “Jericho kicipna” simin.

Vannuai leitungah Pasian thuneihna langdona hong omtak ciangin, phamawh, a kikhel ngeilo leh a tawntung in a om Pasian in; vannuai buppi tungah Ama’ thuneihna pen Ama’ piansaksa a langdopa khat tungah hawmsawn ding maw: ahih keileh, Amah bekma siangtho, thumaan, itna leh hehpihna Pa ahihna lahkhia veve ding maw cih hita hi. Laisiangtho in a nihna zaw pen pulak zaw in Ama’ vangliatna leh gilopa vangliatna kikal ah kidona piangsak hi.

Gamvai leh mihingte tangthu hong kigawmkhop takciang in vannuai a langdo thei te in Yahweh do in buaisak ahih manun, ukzawhna aana neitaktakpa vanglian Topa in hong lailut kulta hi. Yahweh in galhangpa ahih manin, vannuaibuppi ah sialehpha kidona a tawpsak thei dingpen Amahmah ahih kul hi (Mang. 20:8-10). Israel mite’ siangtho gal dona in, vannuai leitung bup buaina teng pen limlang sungah hong musakpak bek hilel a, Pasian’ thukhenna nunung pen leitung tangthu sungah hong musakpak leh kidona lianpi sungpan abek themkhat bekmah hipan hi.

“Kamciam gam alut dinguh hun zong Pasian in sehsa in koihsak khin ahihhang, amau lungsim tawh awlmawh lohna hangin kidokkik thei lai hi. Tua gam pen gal kidona tawh a ngah ding cihpen Pasian’ deihna masa zong hi tuanlo a; Pasian’ thupiakna khauh takin zuihna tawh bek ahi hi”—Ellen G. White, Tuanpupate leh Kamsangte, p. 392.

**Kikupding Dotnate:**

`Vannuai leitung buaina thuteng nungah, Topa in galsim dingin Israel a sawl na thu koibang in hong telcian sak nasa hiam?`

`Na khan sungvuah, Monday sinna pan eima kimlehpam ah kidona lianpi omtakpi cihtawh kisai dotna pen kikum un. Hih kidona sungah ei’ vaipuak bang om a, koibang in tangtung sak thei ding ihi hiam?`

`Om khinkhian ding cih thukhun leh Topa in eite a ding hong dosak ding cihpen eima’ kha nuntakna sungah koibang in zangthei ding ihi hiam?`

`I pawlpi sungah kikupna peuh, ki thukim lohna peuh a om ciangin eilam ah hong pang ding pawl kideihthei mahmah hi. Joshua 5:13-15 tungtawn in eima omzia koibang in khel huai nasa hiam?`