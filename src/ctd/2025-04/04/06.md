---
title:  Nihveina Ahoihpen Teelna
date:   23/10/2025
---

`Pai. 17:7–13 leh Joshua 6:15–20 simin. Hih gal tangthu nihte sungah a kibatna bang om a; koibang in kilamdang hiam?`

Paikhiatna khit ciangin Israel’ galdo masak penna Paikhiatna 17 ah om a, Amalek mite’n hong dona uhpan a kihuutna ahi hi. Israel in Egypt mite bawlsiatna leh a suahtak na uh tawh sangpen Pasian’ vangliatna teci pang theita uhhi. Pasian’ geel masakna sung ah mi gal vasimna khawng kihel masalo cih zong itheihsa ahi hi (Pai. 23:28; 33:2). Ahih hang, Egypt pan a paikhiat uh sawt nailo in, Israel in lampi tungah phunphun uh a (Pai. 17:3), amaute lakah Pasian om beek ahiam (Pai. 17:7) ci liang uhhi. Tua laitak mahin amaute do ding in Amalek mite hong kuan uhhi. Tua zong kaamthu hi hetlo hi. Israel in Topa a muan kiktheihna dingun Pasian in Amalek mite’n Israel sim dingin a sawl ahi hi.

Pasian in Ama’ thukhamte khiamsuk tuan hetlo in, amaute’ tawh kizakim in hong tuaksuk zawsop in; Ama’ deihna dinmun a tun theihtheihna ding; pelhemna omlo Ama’ lailut sakna pum muan dingin samkikkik hi. Thuhilhkikna 20 a galvai thukham te zong gamlak a vakthap uh kum 40 nungciang in a piak hi a, Israel’ uplohna hangmah hizel hi. Omzia thakte hangin paizia thakte zong hong piangzel a, tuate mahmah zong Cannan mite Pasian in a suksiat siang nopna hang hizaw bilbel hi (Thkna. 20 16-18).

Israel a dingin gal pen a kisampen ahih samloh hang, Yahweh tungah amau’ cih takna kisinna ding in zong hong kisam zel hi. Pasian in a piakngiat ahih liangloh hang, Ama’ tungah aki pumngakna uh hangun Ama’ vangliatna ciamkha taktak ahihna teci ding ahi hi.

Tua gam alaakna galzawhna sungah Israel in maa a panna uhpen Joshua in a laibu thukhupna sungah khum hi. Hiteng in bel Canaan mite in Israel mite do uhhi cizaw hi (Josh. 24: 11). Jericho khua kulh a kicipna in vantung pan hongpiang nalamdang ahih tei hang, khuamite lungsim khauhna hangin galkidona sungah Israel mite in hong kihel kha thei uhhi.

Hiam tawi kidona sungah Israel maa hong panna hangin, Yahweh huhna hun in ciangtan omlo in muantheihna hong piangsak hi. Gal zawhna limlim pen (Josh. 7:12, 13; 10:8), Topa’ khut sungah omngiat a, galkidona sungpan hong piang ding na khempeuh pen; Topa’ kamciamna sungah upna leh uplohna hang bek ahi hi. Amau mahun teel ding uhhi.