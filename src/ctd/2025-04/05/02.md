---
title:  Canaan Mite’ Mawhna
date:   26/10/2025
---

`Pian. 15:16; Siam. 18:24–30; Thkna. 18:9–14; leh Ezra 9:11 simin. Hihmun tengin Canaan leitang Israel tungah a piakna ah a zaizaw Pasian’ ngiimna bang ci hiam?`

Tua minamte Canaan mite mawhna telcian theihna dingin ahihleh Joshua’ laibu lo adang zong etcian kullai ding hi. Hih minamte in akihhuai naupang meihal biakna, aisaan na, khongkhaina, mailamthu genna, aitawina, bum tawina, vankahna, sikha hopihna cihte hih uhhi (Thkna. 18:9-12).

Tanglai (Ras Shamra) panin (Ugaritic) lai acihte muhkhiatna panin, Canaan mite biakna leh mihing kipawlna te kimuhbeh thei hi. Hih lai in tua ngeina te mawhsak mah mah bek thamlo, Laisiangtholui in zong gamtatna thukhun tawh kizui in nasia takin mawhpaih hi.

Canaan mite’ biakna in a minthang leitung nate bulphuh upna hi a, ciphat theihna peuhmah pen pasiante leh nusiante angkawmna panin piangthei bek ci uhhi. Amau’tektek un angkawmna tawh maapang leh uh a pasiante leh nusiante angkawmna tawh kibang in sim uhhi. Tua upna tungtawn in “siangtho” angzuakna cih upna hong piang a, numei leh pasal angzuakna sungah kibual in, biakna ngeina sungpan khat in kihelsak uhhi.

Minam khat peuhmah in, a biak pasiante sangin a sangzaw dinmun tungthei ngei lo hi. Tua hi a, amau’ pasiante uh a theihcianna uh hangmah in, Canaan mite in naupang meihal biakna pia uh a, Laisiangtho in zong tuathu hong vaukhol phadiak hi.

Canaan mite in, ta upa peuhmah amau’ biak dawi tungah, meihal biakna in pia hi cihthu leisung tokikte in zong kipsak uhhi. Naupangno guhte thambeelpi sungah om a, a nulehpa te un amau’ biakna uh gina a saklohna kahtamna kammal khawng zong kikui ahih manin naupangno tampi in thuak ding cihna ahi hi.

Canaan mite a suksiat siangna ding thu limlim pen, aki nung ngaihsut zong hilo a, Israel mite tungah tua Canaan leitang piak ding Pasian’ khentatna zong tuathu hang mah ahi hi. Canaan gam mite a ding hun ciangtan khat leh, amau laka teeng tuan pupate’ teci panna tungtawn in Pasian leh Ama’ omzia a muhtheihna’ng uh hehpihna hun behlapna tawh hun kipia hi. Amau un hunhoih neinapi un, pheengzat uh a, a lipkhaphuai amau ngeina sungmah ah ompaisuak ahih manun, a tawpna ah Topa in amau a khawlsak kulta mai hi.