---
title:  Ngaihsutbeh Ding
date:   31/10/2025
---

Ellen G. White, Tuan pupate leh Kamsangte, lai. 491-493 sungpan “The Fall of Jericho” simin.

Laisiangtho sunga thu piang khempeuh a nungthu leh a kizoppih thu theih ding thupi mahmah hi. Tu in i muhsa mahbang in, Canaan mite tungah a galsimnate telcian theihna dingin Pasian in Thukhenpa ahihna in zong thupi mahmah hi.

“Pasian hehhak hi. A gilo minamte in, Amah leh Ama’ omzia tawh hong kizop theihna dingin hun ciangtan khat pia hi. Tua khuavak nial in, Pasian’ lampi teelna sangin, amaute’ deihna teelzaw uh ahih manun, mawhsakna thuak uhhi. Canaan mite khuthawm in a koihpah lohna thu zong Pasian in hong piaksa ahi hi. Amaorites mite’ mawhna in dim nailo hi. Amau’ mawhna te in, Pasian thuakzawhna ciangtan a tun ciangin, Amau zong a tawpna a tung dinguh hita hi. Amau’ gitlohna in a tawp dong atun mateng in Pasian’ thukkikna ziakailai ding hi.

Minam khempeuh in ciangtan hunkhat ta nei uhhi. Pasian’ thukham a paikhia mite in gitlohna khatpan gitlohna a dang khat zomto zel ding uhhi. Tate in pate langdona lungsim luahsuksuk uh in, Pasian hehna amau tungah a tun mateng pate sangin suukzaw kaanlai ding uhhi. Mawhna daan bel kikhiinto hetlo ding hi” —Ellen G. White Comments, The SDA Bible Commentary, vol. 2, p. 1005.

**Kikupding Dotnate:**

`Pasian pen ei bek ahilo vannuai buppi in thukhen mangpipa ahihthu kikum un. Pasian in tua thukhenpa ahihna pen lungdamthu leh hotkhiatna a dingin bulkip ahihna banghang hiding naci hiam?`

`Canaan mite tungtang panin Pasian thuakzawhna leh thutanna koibang in tawlet vang hong neisak thei naci hiam? Eima mihing pihte tawh kikhawlhna ah Pasian’ omzia koibang in kilangsak thei ding ihi hiam?`

`Deihteel theihna thubulpi ngaihsun dih in. Pasian in banghang in eima deih teelna kipsak hiam? Itna leh deihteelna koici kizom hiam?`