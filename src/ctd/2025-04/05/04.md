---
title:  Khut Hawmsuaksak Maw Hemsiang?
date:   28/10/2025
---

`Paikhiatna 23:28–30; 33:2; 34:11; Gam. 33:52; leh Thkna 7:20 pen Pai. 34:13; Thukna. 7:5; Thukna. 9:3; Thukna. 12:2, 3; leh Thukna. 31:3, 4 cihte tawh enkak in. Hih munteng in laakna leh suksiatna a deihna koibang in telkheh hiam?`

Canaan mite a dingin Pasian ngiimna masa in hepsiangna hilo, khuthawm suaksak ding ciang hibek hi. Israel in gamlaakna sungah galphual hong neihna thu hoihtak in kantel ciangin; tua kamciamgam a teeng mite pen, khuthawm suaksak ding, hawlkhia ding, tuamun ah omsaklo ding cihciang bek ahi hi. Israel in a suksiatsiang sitset ding a nihna pawlte pen, nuntakna neilo dawibiakna van khempeuh suksiatsak siang ding cihi. Tuate lakpan a minthang penteng in dawibiakna taute, Canaan mite’biakpiakna phualte ahi uhhi.

Siangthogal ahihleh Canaan mite ngeina ginalo te a ding kalsuanna ahi hi. Kih-huaina tawh kipelh theihna dingin tua siatna a piangsak nate khempeuh Israel in susia siang sitset ding hi. Cihtei hang Canaan mite in a mimal in Pasian sangpenpa hi cih gam laakma, gamlaak laitak inphawkkha hileh, gambeelte bangin suakta in teengthei ding uh hi (Josh. 2:9-14; Thkte. 1:24-26). Canaan mite sungpan zong suksiat a thuak dingte pen, lungsim khauhsakna tawh Israel mite a ding Pasian’ geelna langdo in khuapi kulhsung a lutkikte hi phadiak ding uhhi (Josh. 11:19,20).

Ahizong in, hihthu in dotna khat piangsak hi: Canaan gam laakna dingin Canaan mite suksiat ding hilo, hawlkhiat ding hibek napi, banghang in Israel in mi tampi a thahuh kulthei hiam?

Canaan laakna ding Laisiangtho munte phelkham liangin entel leng; Pasian’ ngiimna bulpi in, Canaan mite peuhmah pen tua leitang tungah omsaklo ding cihciang hi bek hi. Hita mahleh, Canaan mite a tamzaw in, Egypt Pharoah mahbang in, a lungsim uh khauhsak ahih manun, amau’ ngeina teng suksiat ciangin amauzong tuate tawh suksiat thuakkhawm uhhi.

`Nomau gamtatna leh ngeina sungah bangteng a bulpan longkhia in hemsiang ding ihi hiam?`