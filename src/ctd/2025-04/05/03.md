---
title:  Thukhen Mangpipa
date:   27/10/2025
---

`Pian. 18:25; Late 7:11; 50:6; 82:1; 96:10; leh 2 Timothy 4:1, 8 simin. Hihmun tengin Pasian omzia bangteng pulak uhhiam? Pasian in vannuaibuppi thukhenpa ahihna in, siangtho galsimna koibang hong telsiam sak hiam?`

Siangtho Pasian’ omzia cihpen mawhna phallo cihna ahi hi. Amah lungduai hina pi, mawhna in anunungpen ama’ sulzui, sihna thuak ding hi (Rom. 6:23). Mawhna a omna peuhpeuh Israel leh Canaan mite hiphial taleh Yahweh in galphuangta hi. Isarel in siangtho gal a do manin mi namdangte sangin siangtho zaw zong hi tuanlo hi (Thkna. 9:4, 5; 12:29,30). Pasian in zong Ama’ teeltuam mite a thukhen ciangin tua minamte in Yahweh’ khutzat peuh hong hi zawsop hi. Nisuahna lam gam midangte tawh a kibanglo in, Israel in, siangthogal khawng lehdo kik zawsop a; Pasian in amau a ding dosak lozaw in, amau dozawsop in, amau’ galte in nengniamsak zawsop hi (Joshua 7 enkak).

Siangthogal cih peuhmah, Pasian’ thukhenna tungtawn a gamtatna bek hi ding hi. Tuabang lian hileh, Israel’ gamlaakna zongpen a tuamvilvel gamtatna khat hilai hi. Aa na zang tanglai kumpite in amau’ kiliatsakna dingun gal a do mahbangun tuhun in zong ahi hi. Israel’ galdona ahihleh amau’ minthanna ding hilozaw a, gamsung tengah Pasian’ thu tang leh daihna a omna ding ahi hi. Tua hi a, siangthogal cih upna telcian theihna dingin, sangpen Pasian ukzawhna aana neipa ahih manin, amau un zong Pasian pen kumpi leh thukhenpa in nei ding uhhi.

Yahweh in galhangpa, thukhenpa hi a, thukham a bawlpa, a kipsakpa leh Ama’ omzia tawh thukham a kilang sakpa ahi hi. Pasian in galhangpa ahihna, thukhenpa leh kumpipa ahihna teng hang mahin; Yahweh in Ama’ phuhsa gamdaihna sungah langdona cihpeuhmah phal hetlo ding hi. Tua hi a, thukham nuaiah daihna, thutang leh lemna a om theihna dingin galsim, galzawh teitei kul cihpen Yahweh’ ngiimna zong hituan lo hi. A nunungpen in thukhen ding, galphuang ding, thutang omsak ding cihte pen Pasian aa vive ahi hi.

`Pasian in a thutang, gawlhguk piak theihloh deidan na’ng huzaap a neilo thukhenpa hi cih thei in. Lungdamthu sungah khenkhat ahi mawhna, nenniamna leh midikte’ thuakna cihte pen banghang in Pasian in tawpngeilo in thuakzolo hiam?`