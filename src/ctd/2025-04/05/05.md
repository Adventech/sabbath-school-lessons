---
title:  Deihteelna
date:   29/10/2025
---

`Thuhilhkikna 20:10, 15–18; 13:12–18; leh Joshua 10:40 simin. Thuhilhkikna laibu sungah milimbia Israel khua khat galsim na’ng thukhunte in, galsung ah Israel mite suksiat dingte ciangtanna koibang hong telcian sak nasa hiam?`

Hebrew pau in galsungah mihingte suksiatna a genna ah: cherem cihi. Akhiatna pen “khaam, mawhpaih, suksiatnsiang dingin aap” cihte ahi hi. A kikhel ngeilo Pasian’ gamsung nangawn ah mihingte, ganhingte leh nuntakna neilo nate a kikhek ciangin, a tamzaw peuhmah galvai bekmah tawh kibawl hi. Galvai tawh mihing a suksiat siangna cherem cihpen; Pasian in Ama’ omzia leh vangliatna a dem vannuai buaina gitlohna vang peuhmah Pasian’gal a suak cih theih ding hipah hi. Leitungah mawhna a lutpan kipan, munlai cih peuhmah omtheilo a, Pasian’ lam maw, a langkhat lam maw cih hipah hi. Khatlam in nuntakna, tawntung nunna, adang khat in sihna tawntung sihna ahi hi.

Suksiat siang sitsetna pen, mawhna leh gitlohna tungah Pasian’ thutang thukhenna ahi hi. Pasian in tua suksiatna pen Ama’ teeltuam te Israel mah, tehpih omlo in vai puasak hi. Tanglai Canaan gampi pen itluatna tawh a suksiatna dingin, Ama’ khutsung mahah a om, hun ciangtan khat sungah laak ding leh a leikiat mahmah zong puahphat kul hi. Zan ni sinna bang hileh, Pasian suksiatna sung a tungte peuhmah pen, kisikna neilo in Pasian’ ngiimna a langdo a zahbawl paisuak mite ahi uhhi. Suksiatn ding Pasian khentatna pen huaihamna lam leh minam deidanna kihello hi.

Tua bek thamlo Israel mite in Canaan mite omdan luah peuhmah leh tuabang teng mah thuakveve ding uhhi (Thkna 13). Pasian’ galphual ah, a langtuak a omkha te zong (Israel pen gamluah ding, Canaan mite suksiat ding) thukhensa vive ahihtei hang; a langkhat pan a langlam ah galkah thei veve hi. Mailam ah Rahab, Achan leh Gibeon mite tangthu kisinlai ding hihang. Mihing khawngpen utleh kembit, utleh susia cihbang zong hituanlo hi. Yahweh Pasian tawh kizom ing hamphat lawhtheih mahbang in, langdona hangin hunhoih taan thei uhhi. Suksiat dingin a kikoihsa mite zong Yahweh vangliatna sungah ki-aap peh lehuh nungta ding uhhi.

`Tuni sinna sungah Canaan mite in Pasian a zahtak lohna panin bang khalam pilna naneithei ding hiam? Eima’ mimal deihteelna bangin bang sulzui peuh omthei ding hiam?`