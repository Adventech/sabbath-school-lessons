---
title:  A Zaknop Tangthu
date:   31/10/2025
---

### “Hih Pen Accident Hikei”

_Thupuak: Laurie Denski-Snyman_

Innteekpa hong kileh ciangin Maria zong David en hi. Tua pa in a zi thu dot-te dawn’na phone tawh na khum hi.

David in “kong cihsa mah bang un ko pen SDA hi ung” ci hi. Innteek pa’n “Hih pen Khristian hi-ung na cihna maw?” ci hi.

David zong thu ngen kawm hi. Hih gam mi tampi takin Khristian biakna sang theilo, amau biak in a kham thei zu le sa sianglote Khristian tampi te’n, ne uh dawn uh hi cih David in thei hi.

David in “Torah gente sang hi ung, Thuhilhkikna 6:4 sung a, ‘Topa eite Pasian, Topa khat bek ahi hi’ cih zong sang ung” ci hi.

Innteekpa zong “lunglut huai ei” ci hi. David in “Torah sung ah Topa pen Sabbath ni ah biak ding cih zong sang ung. Tua pen Friday nitum pan Saturday nitum dong hi” ci hi.

Tua khitteh Isaiah 66:17 sung a voksa neek loh ding thu zong genpih hi. Innteekpa in aw khumkhum suak hi. Amai gum pen hong veng in mai tai ta hi. David in “i pumpi pen Pasian biakinn hi-a ei hong kikawm-a, leitung ah i om laitak-in limtak-a i kepkul hi” ci hi. Innteekpa zong hong mai tai mahmah ta hi.

“I pumpi pen za teep, zu dawn na tawh suksiat ding hilo hi” ci hi.

Innteekpa in “i kimuhna pen Pasian geel sakna-in um ing” ci-in hong ding to-in paikhia hi. Neek ding hong tawi-in sabuai ah lui-in ne’ sak hi. Innteekpa in “hih pen lamet loh pi-a kituah khakna hi kei” ci phapha hi. “Tunglam pan kisehna hi.”

Tua khitteh innteekpa in a kimuh theihna le an tung ah thungetna nei hi. Tua khitciangin inn nung khan sung a om a tapa hong paipih in “hihte tawh hong musak nuam ing” ci hi. David le Maria te kiang ah “ko inn pen na inn bang un bawl un” ci hi. Amau pen zehtan laitak ahih manin an ne theilo ci hi.

Leengla te an a neek laitak un amah’n The Great Controversy thu dong hi. Amah’n David te’ dawn dan sang thei hi. “Tu ni nong pai theih uh lungdam ung. No pen hiah hong pai dingin hong kisawl hi cih thei ung. Hih pen accident hi kei. No tung ah hong dik nu’ng, no tung ah lung nopna om tahen” ci hi.

Leenga te a kileh sawm ciangin, innteekpa in “veeng teng ah na phak phak na uh ah lungdaihna le thuphate tawh ton khawm un” ci sak hi.

_Leitung bup-a gospel nasemte aa ding thunget sak in. Missionary nasep Sabbath School sumpi tawh na huh man un lungdam hi._