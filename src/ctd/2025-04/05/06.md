---
title:  Kilemna Kumpipa
date:   30/10/2025
---

`Pasian in Ama’ mite’ mailam ding a ngiimna pen anuai a munteng in koi bang in gen hiam? Isa. 9:6; Isa. 11:1–5; Isa. 60:17; Hos. 2:18; Mic. 4:3.`

Tukal sinna in a deihna bulpi pen, Lasiangtholui sunga Pasian’ thupiakna tawh gal kiphuangte tangthu a hihtei hang, Laisiangtholui kamsangte in a kipsak thu khat zong om hi: hong tung ding kilemna Messiah hun ahi hi. Tua Messiah pen “Kilemna Kumpipa” (Isa. 9:6) ahi hi. Kilemna tawh akidim, humpi leh tuuno a tatkhawpna (Isa. 11:1-8), tua laiah suksiatna om ding a (Isa. 11:9), kilemna in a ukna (Isa. 60:17), guntui bangin a luanna (Isa. 66:12).

`2 Kumpi. 6:16–23 simin. Pasian in Amite leh mihingte mahmah a dingin ngiimna thukzaw bang hong musak hiam?`

Elisha kalsuanna tawh Syrian galkapteng a anvakna tangthu lungngaih huai hi. A vekpi in satlup ding sangin (2 Kumpi. 6:22), Pasian in Amite a dingin a ngiim saksa kilemna mah pulak sakzaw hi. Galte a uumcih muhmawh galkap honte pen Elisha in tel cian mahmah hi (2 Kumpi. 6:17).

Hih vannuai buaina sungah Pasian in maa hongpan ciangin, hih leitung dongah nangawn hong kilawhsuk ahih manin; hotkhiatna ngiimna nunungpen in, buaina omsak den ding hilo a, galpa khutnuai ah beisiang in, kilemna om tawntung ding hi. Ngongtatna in ngongtatna mah piangsak a (Mate 26:52), kilemna in kilemna mah piangsak hi. Tua tangthu a thukhupna ah “Israel gam sim dingin Syria te hong pai nawnlo hi” (2Kumpi. 6: 23) cihi.

`Eite’n zong kilemna bawlte ihih theihna’ng lampi zong leng, tuni nangma nuntakna koibang ahi hiam? Bang buaina peuhpeuh na phukha ta zongin, buaina bawl sangin kilemna bawl koibang in hithei zaw ding na hiam?`