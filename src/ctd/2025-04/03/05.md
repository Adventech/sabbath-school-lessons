---
title:  Mangngilh Theihna
date:   15/10/2025
---

`Joshua 4:20–24 pen hih a zomte tawh simkak in: Thkte. 3:7; 8:34; Late 78:11; Thkna. 8:2, 18; Late 45:17. Topa bawl nalianpite phawk ding banghang in thupi thei hiam?`

Joshua 4:23 sunga mihing kikhekna phawkin. Jordan tui in “note” maiah kang hi a cihpen, Jordan a kaantan Israel mite’ maiah kang acihna ahi hi. A langkhat ah Tuipi San zong “eite” maiah kang hi a cihteh, a kaanta taktak khangmasa a nungtalai te a cihna ahi hi. Hih thupiang nihte pen a kibanglo khanggui nih in thupitna kibang nei a; a pate’ teci panna tungtawn in khangnihna te in zong thangah in, amau mahin Jordan kaantanna tungtawn in a kibang khiatna anei thukhat mukha cihna ahi hi.

Mihing ngeina bangin thu mangngilh baih cihzong i theihsa ahi hi. Khalam thute mangngilh theihna in thusia hong tunthei lua hi.

Tuni mahmah in nasem ding saptuam mi ihihna i kepcin nopleh; a mimal leh kipawl khopna tawh thaksuahna peuhma neihtheihna dingin, eite koipan hong pai ihi a, kuate ihi a, hitengah bang a dingin om cih theihtel mahmah kul hi.

`1 Cor. 11:24, 25 leh John 14:26 simin. Christ in eite a ding hong hihsakte banghang in phawkden kisam hiam? Tuate lotawh bang phatmawhna omthei hiam?`

A beisa hunin Pasian hong hihsak leh honglah nate’ khuavak sungah hong makaih hi cih EGWhite in theitel mahmah a: tuate lotawh mailam a dingin eima nasep dingte hong mangngilh sakthei ding ahih manin “A beisa hunin Pasian hong makaihna teng leh a hong thuhilhna teng i mangngilh kei nakleh; mailam ah kihtak ding bangmah omlo hi”—Ellen G. White, Life Sketches, p. 196.

`Topa in nangma sungah abeisa hun a hong sepna teng phawk ding thupi icih teihang, nangmah teekmah in Ama’ hong itna leh hong ompihna pen banghang in nisim in ngahhuai nasa hiam?`