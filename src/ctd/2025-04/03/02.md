---
title:  Jordan Kaantanna
date:   12/10/2025
---

`Joshua 3:1–5 leh Gam. 14:41–44 simin. Mailam thupiang dingte a dingin Israel mite kisa dingin banghang in Pasian in sawl hiam?`

Joshua laibu sungah thukham singkuang a pulak masakna mun hipah hi. Hi ciang dong Laisiangtholui tangthu sungah, thukham singkuang pen biakbuk sungah omcih ki pulak bek hi (Pai. 40:21): Sinai panin Israel’ khualzinna ah zong (Gam. 10:33-36) leh a tangtut loh uh Canaan la ding a kisakna uh (Gam. 14:44). Tua in Israel biakbuk sungah a siangtho bel, a sungah Pasian leh Israel kizopna a kilangsak na namthum om hi: (1) Thu-khaam sawmte kigelhna suangpeek te; (2) siampi lianpa Aaron ciangkhut (3) manna beel khat (Pai. 16:33; Heb. 9:4).

Thukham singkuang leh Jordan kaantanna ding a kisakna panin Israel in amau hih theihna leh uthunhun in Canaan luttheilo ding ahihna hong phawksak hi. Pasian lampi leh hun a zuihleh bek gam laakna ah gualzo ding uhhi. Thukhaam singkuang siin tunga om cherubim in lim a puak Topa Pasian (Pai. 25:22; Gam. 7:89), Ama’ tatna heina pen Thu-khaam singkuang in a pulak den Pa in – Israel mite’ maiah kuan a galzawhna a makaih Pasian ahi hi.

Josh 3:5 sunga “siansuah, aap” cihpen; siampite in biakbuk sungah nasem dingin a lutma un aki siansuahna uh (Pai. 28:41; 29:1) hi a, Sinai ah Pasian hong kilaak ding lai in Israel mite in ahih uhpen (Pai. 19:10, 14) ahi hi. Hih kisiansuahna pen mawhna teng leh zehvai a sianglo khempeuh paihkhiatna ahi hi. Tua thupiak mahbang khat Gam. 11:18 ah om a, Pasian hih ding lim lamdang khat a dingin akipia thu ahi hi. Tuabang kisakkhol na peuhmah pen galphual a kuanma un hih ding kikal ngiat hi (Pai. 23:14). Pasian in Israel adingin galphual ah a kuanma in, amaute in Mangpipa tungah a cihtakna leh muan na a neihphot uh kul hi.

Jordan a kaantanna uh lim lamdang ahihleh tualai a mite Topa in a hawlkhiat ding a kamciam kipsakna leh muantheihna ding ahi hi. Jordan kaantan in lampikeu a bawlthei pa in tua gam zong paikhia theilua ding hi.

`Pasian in Jordan sattan kinken lo hi. Ama’lailutna in zong a om kinken hi tuanlo hi. Ei a dingin Pasian hong lailut theihna dingin, eima’ khalam koibang in ki puahpha thei ding naci hiam?`