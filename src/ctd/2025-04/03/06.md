---
title:  Jordan’ Galkhat ah
date:   16/10/2025
---

> <p></p>
> “Amah in tuipitui pen leikeu suaksak a;Amaute in a khe uhtawh tua tuipi kaantan uhhi.Tuabang in Ama’ sungah i lungdam hi” (Late. 66:6).

Tuipi San leh Jordan kaantanna in laisiangtho tangthu sungah hunthak honna ciap tehna leh lim thupi pua uhhi (Late 66:6; 114:1-7; 2Kumpi 2: 6-15). Tua kaantanna nihte’ khiatna bulpi tawh kisai a thupiang bulpi sangin a thukzaw lai in, Laisiangtholui sungah om khinzo hi. Late 66:6 sungah laphuakpa in ama’ nuntak sunga Pasian hotkhiatna nasep teng phat (Late 66:16-19) a, Tuipi San leh Jordan kaantanna in tangthu sungah limpua khat in kipkho den hi.

Late 114 in thupiang nihgel a kopkhawm sakna ah, laikungpu in ahun leh a pianzia kilamdanna a theilo hilo in, a kaantan theihna leh biakna vai a ding a thupitna te pulak hizaw hi. Tua thupiang nihtegel in Israel’ dinmun kikhelna pulak a; khatvei saltan na pan suahtakna, a dangkhat in inn neilo loneilo panin minampi khat suaksak hi. Hi Late sungah, hih kaantanna nihte in, laphuakpa pen nenniamna, zawngkhalna, cihmawhna leh kiniamkhiatna tawh bitna, cidamna, hotkhiatna leh vangneihna cihte limlahna vive ahi hi.

Joshua in ana ciapteh thulamdang temah tawh a kibang thu lamdang khatmah ahi Elijah’ kikhelna in zong Jordan gungei panmah ahi hi. Elijah in zong kaantanna mahin ama’ nuntakna sungah kikhelna piangsak hi: amah vantung ah ki lato hi. Elisha a ding in tua kikhelna in kikhelna pen thupi mahmah hi: Kamsangpa’ huhpa (1 Kumpi 19:21) in minambup a ding kamsang hong suak hi (2 Kumpi 2:22).

`Mate 3:16, 17 leh Maku 1:9 simin. Laisiangthothak laikungpu te in Jordan kaantanna pen limpua khat in kha thu khiatna in koibang in zangthei hiam?`

Zeisu’ leitungah a nasep tengpen, Israel aiawh in sem hi a, tanglai Israel mite tangthu etteh in a sep ahi hi. Zeisu in “Tuipisan leh Jordan” cihte phukha veve hi. Sihdan a ngahkhit ciangin Egypt panin a kisamkhia (Mate 2:14-16), Israel in gamlakah kum 40 a om mahbang in gampa lakah ni 40 hunzang (Mate 4:2) a, ama’ aituam nundan panin mipi a ding a sepkhiatna ding kikhelna ahi hi. Jordan gun sungah ki tuiphum hi (Mate 3:16, 17; Maku 1:9).

Tua khit ciangin Heb. 3-4 in zong Jordan kaantan in Canaan a lutna pen Christian te in upna hangin “hehpihna sungah tawlngakna” sung a lut theihna dingin lim lahkholna in zang hi.