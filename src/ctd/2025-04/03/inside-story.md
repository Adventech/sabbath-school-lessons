---
title:  A Zaknop Tangthu
date:   17/10/2025
---

### Khitui le Puanbansaute

Tsitsi Zondo in amuh thu up hak sa hi. Zimbabwe gam, zan khuamial laitak hi. Puan bansau a mawtaw dim-a apuak pen lampi tung ah kibung in mite’n a laaksak ziahziah lam mu hi.

Amah zong khitui mualtuang in om hi. Amah’n puan bansaute sum leitawi-in South Africa pan a laak hi-in tu’n loh zolo ding suak hi. Amah’n bangmah neilo hi. A tate koici vaak ding hiam?

Amah zong “Topa aw, nasep ka hahkat lam theiteh, tu’n thu hidan piang hi. Puan sen’ na ipte lak pan kei ip bek mah kikeek hi” ci-in thungen hi.

Tsitsi in puan silh 60 ip pi khat sung-a guang in mawtaw a khum dawn ah koih in, Bulawayo khua ah ciah hi. Lam kaal ah mikhat tuak-a mawtaw hawlpa in ip teng sitsak-a ip dangte a gak kik hangin ama ip pen gakkik sak khalo hi.

A mawtaw uh zong hong dingkhia kik in, alehlam pan-a mawtaw mei hang in khawl hi. Mawtaw hawlpa in puan pawlkhat lampi tungah kia hi ci hi.

Tsitsi zong a puan ip sungah puan 10 bek a om lam hong mu hi. Mawtaw hawlpa zong ama’ khialhna ahihlam kithei-in “Sorry, sum nei ke’ng” ci leltak hi.

Tsitsi zong thu a nget khit ciangin a khituite nul hi. Amah pen sehsuah le sumpi a citak mahmah hi. Pasian in huai sak ding hi ci-in lungmuang hi.

Bulawayo khua ah Tsitisi’ lawmte in a thu za-a thu ngetsak uh hi. Mi khat in South Africa ah puan a leikik theih nadingin huh hi.

Tsitsi zong a thungetna kidawng hi ci-in la-in sum la-in South Africa ah paikik hi. Amah zong puan kivaikhak luite kiang ah tun sak zo hi. Sum nihvei a lakna a loh thei nadingin li vei zin kha hi. Tua sung tengin a inn sung kivaak zawh nading sum hong mu thei hi. Sehsuah le sumpite zong pia hi.

Pasian’ nasep dan Tsitsi in a tel’ loh hangin Pasian in vaihawm sak ding hi ci-in muang hi.

“Na khempeuh ka supkhit hangin ka innkuan pen gil kial-in omlo hi. Neek ding nei den ung. Citak in sehsuah le sumpite Topa kiang pia lecin Topa in hong huai ding hi” ci hi.

_Tsitsi Zondo ii thu tomno https://bit.ly/Tsitsi ah en in._