---
title:  Thuciamna Palsat
date:   02/11/2025
---

`Joshua 7 simin. Ai khuamite in Israel a zawhgawp theihna thu namnih bangteng hiam?`

Laisim te’n na theihsa uh mahbang in, Yahweh’ hehtheihna leh thupalsatpa’ min zong na theihsa uh ahi hi. A telhak mahmah Achan’ huangkaanna a pholhkhiatna uh pen laisimte akipan, Joshua leh Israel mipite muhna ah zong hehhuai mahmah khin hi. Joshua 7 na in a dang Laisiangtholui bute mahbang in a gen phatphat mah na om hi. Israel in Ai khua la ding a kithawi masaklai in a laakzawhlohna hangthu a bulpi pen tua sungah om hi. Israel in Ai mite khutsungah a guallelh gawpna thubulpi nih om a: Achan’ mawhna leh Israel in amau’ thatang ki muanggawp kha uhhi. Amau thatang a ki muanluatna hang leh; galte thahatna a neumuh luatna hangun Topa dotding zong phawkkha nawnlo uhhi.

Joshua 7:1, 11-13 sungah Achan in a kikhaam thu palsatna tawh ama’ vaipuak ding vive hinapi, a minam buppi in Achan’ mawhna thuakpih mikmek uhhi. Pasian in tua Achan’ mawhna huzaap a liatna pen taang 11 ah damtak in lak hiathiat a, “nangawn leh te zong” (Heb. gam) cihi. Amasa penin mawhna acihna kammal in “khata’ “ hi. Tuakhit ciangin a palsatna ahihleh mawhna namnga leh adverb gam ahi hi. (1) ‘abar, “kaantan, palsat” (2) suksiat ding (kherem) thu om acihte nangawn la (laqakh) (3) gu lailai (ganab) (4) khem lailai (kakhash) leh (5) a guksa (kherem) nate ama’ vante sung nangawn ah koih (sim) cihi.

Yahweh leh Israel kikal a thuciamna pen a mipi leh amimal mahmah kigawm in kiciamna ahi hi. Tua thuciamna telcianna in, Israel pen Pasian’ teeltuam mite hi a kikhen kham theilo hi. Tua hi a, mikhat peuh mawhna, amau lakpan honkhat peuh mawhna in thuciam in a huamna pawl buppi tungah om ding hi. Topa in “Israel mawhzo hi, amaute in ka thupiak thuciamna palsat zo uhhi” (Joshua 7:11) cihi.

`Pawlsung veengsung ah mimal khatpeuh mawhna pen mipi in aki thuak liang theihna koibang daan hiam? Bang thupiangsa nalahtheih ding om a, a mipi in koibang in thuakkha uh hiam?`