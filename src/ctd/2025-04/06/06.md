---
title:  Pasian’ Vangliatna Teci Khat
date:   06/11/2025
---

Sinna ngana ah i muhsa mahbang in, dawibia minamte in Amah thei in, amau’ gitlohna lampite a nutsiatna ding un, Pasian in hunhoih piakhinzo hi. Himah taleh amaute in nial ahih manun Pasian’ thukhenna maingat zawsop uhhi.

`Joshua 7:6–9 sim lecin, amau’ tungah hong tung gimna teng Joshua in a phutpihna ahi hi. Joshua 7:9 na bul-sim in. Ama’ kammal sungah a thupi biakna vai bangteng namu hiam?`

Acil lamin Joshua in, Egypt pan a paikhiat tuung a Israel mite tauna mahbang in tau hi. “Kote Sabeel phungah tuu in khamtakin kaneklai un, Egypt gam ah Topa in hong that khin hizaw taleh maw! Tu in mi honpi a puksisak dingin, note in sehnel gamah nong paikhiatpih uhhi” (Pai. 16:3) acih bangin e.

Joshua’ cihna pen: “Ala, Topa Pasian, kote hong susia dingin, Amor mite khut sungah a hong pia dingin, banghang in hihmite Jordan gun galkhat ah hong paipih peuh-mah nahi hiam” (Josh. 7:7) a cihi.

Tua khit ciangin, amau’ guallehna hangin Pasian’ min ki simmawh mahmah ding cih alauna thu pulaak kik hi. “Canaan mite leh hihgam a teeng mite khempeuh in hihthu za ding uh a, kote hong ummcih in leitung panin kote hong phiatkhia mang ding uhhi. Tua ciangin a lian mahmah Nangma’ min bangcih ding nahi hiam?” (Josh. 7:9) cihi.

Hihthu mahpen Israel tawh Pasian’ ngiimna thukhunpi mah ahi hi. Pasian’ thu a mang Israel tungah Amah’n bang hihsak a, Rahab in zong Pasian’ mite galzawhna hangmah in Pasian hong theih mahbang in; tua kiimah dawibia mite khempeuh in zong Pasian bawl nalianpite theisak nuam hi. A langkhat ah zong a suuksia zaw kanlai khat ah, tua minamdangte in, Israel’ Pasian hatlolua hi (Gam. 14:16; Thkna. 9:28) ci in hong hang san lua mahmah ding uhhi.

Thukhat leuleu panin, Hebrew mite in gam a laakna vuah, a thupi thukhun pawl khat om a; Pasian minthansakna leh dawibia te a ding nangawn lam-etna in Amah bek ahih thu cihte kihel hi.

`Thhkna 4:5–9 simin. Isreal in leitung ah a teci panna uhleh, tuni ei Sevenday te tecipanna in koibang in ki zawitawn nasa hiam?`