---
title:  A Zaknop Tangthu
date:   07/11/2025
---

### Pasian aa Piakkikna: Khen 1

Frank Mukuke pen Namibia gam ah a lal’ ciangin lupna, tutna, thuk, radio, TV, khe nulna, khuang koihna cihte leiba-in lei-in sum neilo keei hi.

Tua pen a kigeelsa dan hilo hi. Amah pen sum sazian bawl dan a hilh sia hi-in sum zat ding a bawlsa hi. A tung in ah sawm-a-khat, sumpi, sum loh kik cihte ahi zongin bangmah cilo hi. Ahi zongin lamet loh-a sum bei’ nading thute hong om hi. “Bang cih ding ka hiam?” ci-in thu ngen hi. A leibate a loh nading kum nih bang a kisam hong suak hi. Malachi 3:8, 9 in “Keimah in note kong dotnop thu pen, mi khatpeuh in Pasian' na guksak ding kilawm ahi hiam? Kilawmlo hinapi-in note in nong guksak uh hi. Ahi zongin note in, 'Bang hong guksak ka hi uh hiam?' na ci uh hi. Sawmah khat piakna leh biakpiaknate-ah nong guksak uh hi. Na minam bupun keima neihsa hong guksak na hih manun note khempeuh tungah samsiatna hong tung hi” ci hi.

Kum nih bang cingta hi. Frank zong sum aloh kik khitdong mah lung gik hi. Nop a sak ding sangin, noplo sa zaw hi. A leisate piakik nuam hi. A ngiimna a thei masa pen lai ahilhna-a a pu hi. Frank in leiba tawh ka bakte pia kik nuam ka hih manin “hun hong pia in” ci hi.

A pu in “aman zah piakhin hilo hiam” ci hi. Amah’n zong “pia khin mah ing, aih hang’n pia kik nuam ing” ci hi.

“Bang hang’ maw?” “Tuate in Pasian le kei’ kikaal hong daal uh, Pasian aa na ngawn a pia kik thei lo dingin hong siam uh” ci hi.

A pu in na zah pih hi, “Hai ta na hia” ci hi. Ahih hangin a pua paikhuan pia hi. Frank zong inn a tun’n ciang ahih sawmnate a sanggam pa kiang gen hi. A sanggampa in zong hai ahi tam na ci hi.

Frank in a kiphuisam vante tawh lupkhop loh ding hoih hi. Pasian’ sum zang in hih van mante na piakha ing” ci hi.

A sanggampa in “haita na hiam” ci hi. Amah’n zong hailo kici hi. Ahih hangin manager pa in “na lei’sate ko tan kiklo” ci hi.

Frank zong phamawh salo hi. Manager pa in lai khat la-in “hiah na min thuh in” ci-in “lai sung ah van man khempeuh kipia khin-a ahih hangin sum ngah kikna omlo pi-in kileh piak kik hi” kici hi.

_A omlai teng mai kaal teh simin._