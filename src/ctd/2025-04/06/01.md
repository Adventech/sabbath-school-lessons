---
title:  Asunglampan Gal
date:   01/11/2025
---

### Tukalsung Simding

1 Pet. 1:4; Joshua 7; Late 139:1–16; Ezra 10:11; Luke 12:15; Josh. 8:1–29.

> <p>Kamngah</p>
> “Keimah Topa in mi khempeuh nuntakzia leh a gamtatna tawh kizui in a piakhia dingin ngaihsutna ka entel a, lungsim ka sittel hi” (Jeremiah 17:10).

Joshua 7 sungah, kamsiatna tawh Israel mite in, thuciamna tepan asulzuite leh a khiatna thuk hong theihmasak penna kiciamteh hi. Thuciamna hangin hong tungthei suksiatna te mangngilh phot leng, thuciam manna in gualzawhna lianpi hong pai hi. Israel mite gualzawhna pen amau’ mimal phazah, galsiamna leh pilvang hang peuh hilo a, Van-tung Galhangpa in amau a ompihna hangbek ahi hi.

Kamciam Gam akihawm laitakmah in zong, Israel in thu haksa phukha uh a, alau huaipen galpa in giahphual pualampan hong pai hilo a, amau lakpan mah in hong piang ahi hi. Amau’ maiah tona lianpen in, kulh tawh a ki uumcip Canaan khuapite hilo, tuate galsiamna te zong hilo hi. Amau giahphual sungmah pa lungsim khauh mite in Pasian’ thupiaknate amau’ lungsim tawh awlmawh lo uhhi.

Vantunga eima gamh luah dingteng ngak kawm in (1Pet. 1:4; Col. 3:24), tona tampi mah maingat kha hihang. Kamciam Gam gii ah ki om gige a, eima cihtakna hong ki sittel in Christ tungah ki pum-aapna bek tawh gualzo thei ding hihang.