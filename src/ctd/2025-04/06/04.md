---
title:  A Kampha Teelna
date:   04/11/2025
---

`Joshua 7:19–21 simin. Achan in bang hihding in Joshua in sawl hiam? Tua sawlna banghang in thupi hiam? Ama’ ki pulaakkna na koici telsak hiam?`

Joshua in Achan nanih hih ding sawl hi: (1) Pasian minthang sakin zahtak ding hi. (2) Ama’ hih bangbang immlo in pulaak ding cihi. Achan in ama’ hihsa khempeuh pu-laakna tawh Pasian’ min thangsak ding cihi. Hiteng ah (todah) cihpen lungdamko cihna hi a (Late 26:7; Isa. 51:3; Jer. 17:26), mawhna pulaakna zong hilailai hi (Ezra 10:11).

A dahhuai khat, Laisiangtho sungah Achan kisik taktakna lim alahna khatbeek zong omlo hi. A tawpdong mahin seelzo dingin ki um hi. A langtang mahin langdona leh zawhthawhbawl mawhna hi a, Moses’ thukham sungah tuabangte a ding mawhphelna om theilo hi (Gam. 15:27-31).

Joshua 7:21 sungah Achan’ kammalte in Adam leh Eve puklai hun hong phawk kik sak hi. Eve in tua singkung mu (ra’ah) a, deihhuai sa (khamad) in agah lo (laqakh) hi (Pian. 3:6). Achan in zong ama ki pulaakna ah suksiat dingte lakah Shinar puanhoihte, sum shekel 200 leh kham tawnkhat - amah’n mu (ra’ah) cihi. Tuateng ipplah (khamad) in la (laqakh) cihi. Adam leh Eve te hunlai mahbang in, Adam’ deihteelna in deihgawhna mawhna hi a, uplahna zong hipah hi. Pasian in Ama’ bawlsa nate a ding a hoihpen ngiim na muang zolo in Pasian bekmah in a neih nate pawlkhat seelcip khinkhian hi ci in Pasian muanglo sak hi.

Tanglai mihing pukna a pulaak banah, Rahab’ lungsim in Achan’ aa tawh a kibat loh zia zong hong pulakkhia hi (Joshua 2:1-13). Khatnu in galkapte muhlohna dingin tua thukante innkhumzaang ah seel a; khatpa leuleu in akikhaam nate Joshua muhloh dingin seel hi. Khatnu in Israel thukante tungah diktatna tawh huh in galzosak a; khatpa in ama’ huaihamna tawh Israel tungah gimna tungsak in suksiat thuaksak hi. Khatnu in Israel mite tawh thuciam bawl a; khatpa in Yahweh tawh thuciamna palsat hi. Rahab in ama’ pumpi leh ama’ innkuanpihte honkhia a, Israel mi lakah a zahtakhuai mipihte hong suak; Achan in amah leh ama’ innkuanpihte sihna tawh susia in vang beihsakna in vauna limpua in om den tawntung hi.

`Hazatna tawh mawhna lungngai limlim in. Eimah’n inei a ineikei phial zongin tuate tawh gallelh theihna koici pelh ding ihi hiam? (Luka 12:15 enkak in).`