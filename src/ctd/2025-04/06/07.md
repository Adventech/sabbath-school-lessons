---
title:  Ngaihsutbeh Ding
date:   07/11/2025
---

Ellen G. White, Tuanpupate leh Kamsangte lai. 493-498 “The Fall of Jericho” simin.

“Sihna akailiang Achan’ mawhna in huaihamna sungah zungkha a, mawhna khem peuh leh a sangpen mawhna te’ bul ahi hi.

“Achan in ama’ mawhna a theihtei hang, mawhna pulaakna dingin zekailua ta hi. Ai mite suksiatna hangin Israel in maizum lungkia in hong ciahkik uh amah’n mugige na pi, ama’ mawhna pulaakkhia tuanlo hi. Joshua leh makaite un kam a genzawhloh dahna tawh lei ah bokcip cih khawngzong amah’n mu gige hi. Ama’ mawhna pulaak in kisikna maan taktak a neih ding sangsik in; daidiidee zawsop hi. Mawhna lianpi khat kibawl hi ci in thukip thukho tawh kigengen za gige lel hi. Hinapi ama’ muuk bit zawzen hi. Tua leh thu kantelna hong kipanta hi. Ama’ nam, a beh, a phung leh innkuan’ min a kilawh ciang in bangzah in dipkua ding hiam!

Tua pipi mah Pasian’ khutmee in amah a tangkawk ciangdong, bangmah pulaak tuanlo lai hi. Tua ciangin a mawhna kisin zo nawnlo ahih manin, thumaan genta mai hi. Tu in zong tuabang pulaakna peuh bangzah om ding hiam? A hibang in pholaak khit ciangin pulaak pan cihleh; Pasian leh eimah kikaal simtham mawhna pulaakna in kibang vetlo hi. Achan in ama’ mawhn sulzuiteng pelhtheih ding lam-etna omlo cih thei peuh mah leh ama’ mawhna pulaak hetlo lailai ding hi. Tu in ahihleh ama’ gimthuakna pen thumaan mah hi cih pulaakna bekmah hitamai hi. Kisikna taktak omlo, lungsim kitapna leh kikhel nopna, mawhna huatna cihte om peuhmah lo hi”—Ellen G. White, Patriarchs and Prophets, pp. 496–498.

**Kikupding Dotna:**

`Thuthang tangkona ah tampi bawl tampi zang cih leitung ngaihsutna leh thu kham sawmna a kizop theihna (Pai. 20:17) kikum dihun. Deihna leh kisapna khentel siamding banghang in thupi nasa hiam?`

`Dan. 9:4–19 sunga Daniel thungetna simin. Daniel in Israel’ mawhna pulaak in a thungetsakna ah; Daniel in mawhna bawlngeilo hinapi; banghang in “kote” in hih thusiate kabawl khin uhhi ci hiam?`

`Thursday sinna pan a tawpna dotna ngaihsun kik un. Israel in “thukhamte leh thukhennate” mangin a omna uhpen amau’ teci panna ah banghang in thupi thei hiam? Tuni eima pawlpi sungah koibang kizangthei ding hiam? Pasian hong thupiak khempeuh zuitaktak leng eima teci panna ah bangzah muibun zaw ding naci hiam?`