---
title:  Ngaihsutbeh Ding
date:   14/07/2023
---

Ellen G White kammal lakpan hih anuai a Christ a kilaptohna thutegel simpha in:

“Christ in vantung kongpite a kantan ciangin, vanmite pahtawina in Amah tuamcip hi. Tua pawipi a venphet leh, Khasiangtho in nungzuite tungah kicingtak in hong tuaksuk a, Christ pen nakpi takin hong pahtawi in, khang tawntung in Christ in aneihsa a minthanna teng zong tawh hong pahtawi uhhi. Penticost-ni a Khasiangtho hong buaksukna pen Tankhiapa in a nasep a picing takin a zawhna pahtawina ahi hi. Ama’ kamciam omsa mahbang in, Amah siampi leh kumpi hi a, Ama’mite tungah Sathau kinilhpa ahihna teng pahtawina in, vantung panin a Kha Siangtho hong sawlsuk hi”—The Acts of the Apostles, pp. 38, 39.

“Pa’ banzal in A Tapa kawi a, thupia hi, ‘Pasian’ vanmi khempeuh in Amah biata uhhen’ cihi” Hebrews 1:6.

“Genzawhloh lungdamna tawh, ukna aana neite leh vangliatna neite in nuntakna ukpa lianpen hi ci uhhi. Vantung buppi in ‘a kigo Tuuno in vangliatna leh hauhna, pilna leh thahatna, pahtawina, minthanna leh phatna angah dingin kilawm hi’” (Mang. 5:12) cihi.

“Galzawhna la teleh vanmite’ gawsem awte kigawmkhawm in, vantung in nopna leh lungdamna dimletliang ding hi. Itna in gualzota hi. A mangthangte kimukik ta hi. Vantung in, ‘tokhom tungah a tupa leh Tuuno in, phatna, pahtawina minthanna, vangliatna ngah tawntung tahen’ cih kikona aw kidim ding hi Mang. 5:13.”—the Desire of Ages, pp. 834, 835.

**Kikupding Dotnate**:

`“Tu in” acihleh “nailo” acih Zeisu kilaptohna’thu ngaihsun in. A koici bangin Zeisu in “nakhempeuh” tungah Topa nahikhinzo a, dawigilo tezong Ama’ nuai ah ana omgige hi a, tua pen “tu in” koibang in hithei hiam? Nakhempeuh tung ah amaan ding zong mailam hi a, koibang in “nailo” (1Cor. 15:24–28) thei hiam?`

`Christ in nakhempeuh tungah ukding cihna bangciang nangmuhna omhiam? Ahihkei leh zong, a puksa hih vangliante ukna sungah bangciang omkha nahi hiam? Hihte koibang in nakhentel thei a, koibang in kipelh thei ding nahi hiam?`