---
title:  Thawhkikna Vanglian Sungah Mapang
date:   11/07/2023
---

Paul’ thungetna pulakna omlaiteng Eph. 1:20-23 sungah, Paul in ama’ lem-etna a thumna ah, Khasiangtho in thu-umte ading in: Pasian in a koihtuamsak vanglian hongpia ding cih lam-en hi. Pasian’ vangliatna a pulakna masa sungah hotkhiatna tangthu nihtawh hong pulak a: (1) sihna pan Zeisu a thawhkikna; (2) vannuai leitung bup ukna tokhom tungah Zeisu a kilaptohna (Eph. 1:20) cihte ahi uhhi.

`Zeisu’ thawhkikna ah Pasian’ vanglian koibang in hong kilang hiam? Eph. 1:20; 1Cor. 15:20–22; Phil. 3:8–11; Heb. 13:20, 21; 1Pet. 1:3.`

Zeisu’ thawhkikna peuhmah pen kuamah’n a deektheihloh Christian upna khat ahi hi (1 Cor. 15:14, 17). Christ a thawhkik manin, thu-ummite in tua Christ hong kumsukkik hunciang a tawntung nunna tawh a thawhkik dinguh ngakpah ngiatngiat (1Cor.15:20–23) uhhi. Christ a thawhkik manmah in lungdamthu hanga hongpiang thuphate khempeuh, eima nunna sungah Khasiangtho nangawn ki lam-en theita hi.

Pasian in “Ama’taklam ah tusak” (Eph. 1:20) cih ngaihsutna pen, Late 110:1 pan in a kila hihtuak a, Laisiangthothak in tamveipi mah sutkikkik hi. Christ a kilaptohna pen Ephesian laibu’ thu-mapii ahi hi. Thu-umte zong “vantungah Christ mahtawh tukhawm” (Eph. 2:6) uhhi. Tua banah, Paul in, Christ a kilaptohna pen, nakhempeuhte Ama’ pawlpi a dingin hongpiakna ding thumakai (Eph. 4:8–11) ahihi.

Ephesian 4:8-11 ah, Paulmah in, Christ pen vantung Pa’ tokhom tungah mawktut keei cih ngaihsutna pelh ding hong theisak a, “laisiangthothak cihna ah Christ in a Kha Siangtho tawh leitung buppi vankawikawi in a gualzo semsem ding kuankhia” —F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133 cihi. Tua hi a, Paul in Christ akilaptohna leh a kumpi suahna pen Pasian’vangbek tawh hi lo a, tua vangliatna’ bulpi hizaw cihi.

`Nangma nunna sungah Christ’ vangliatna koibang in kisamthei naci a, tua vang koibang in kizangsiam thei ding naci hiam? Ama’ vang i zatsiamna’ng hong khak-hal thei bangpeuh omthei hiam?`