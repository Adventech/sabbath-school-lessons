---
title:  A Ki Pahtawi Zeisu’ Vangliatna
date:   08/07/2023
---

### Tukalsung Simding
Eph. 1:15–23; Eph. 3:14–21; 1Thess. 5:16–18; Thuhilhkik. 9:29; 1Cor. 15:20–22; Late 110:1.

> <p>Kamngah</p>
> “Eite a thu-umte adingin Ama’ vangin bangzahta in lian, Christ sungah Amah nasemin sihna pan a thokiksak leh vantungah Ama’ taklam ah a tutsakna vangin bangzahta in lianhiam cih Khasiangtho tungtawnin, thu-um mite in a muhtheihna ding uh ahihi.” (Eph 1:19, 20).

Leitung mihingte in, thahat semsem den hi cihnophuai phial hi. Mawtaw bawlpa Devel Motors in, Devel sixteen akici cylinder 16 akibulh, 12.3-liter engine bawl a, sakol 5,000 thahatna tawh kikim hi. Tua zong hawmthawh lailai ihihleh, Peterbilt truck-neu a bawlpen Pratt & Whitney J34-48 jet engine zong omlai hi. Sakol 36,000 tawh kikim a, 6.5 setkan sungbek in furlong 2 bang paithei a, a huihlukhu a khahkhiatma in naikhat tai 376 (mph) bang taaizozen hi.

Tua tawh akilehngat in, Paul in, thu-umte pen amau’ngeina sunga pasiante peuh pahtawi dingin kizolpha mahmah hitaleh; Khasiangtho hangin Christ tungtawn in Pasian in tehpih omloliang vangliatna piading hi. Hih Pasian vangliat thahatna pen sakol thahatna peuhtawh kitehlo, dawi aai peuh zong hihetlo, leitung kiuli ah akimu, hotkhiatna tangthu thupiang: (1) Zeisu thawhkikna (2) Pasian tokhom tungdong a kilaptohna (3) nakhempeuh Christ adingin manpha (4) Christ zongpen pawlpi a dingin a lutang ahi hi (Eph. 1:19–23).

Hih thuli teng ngaihsun lecin, thu-umte in amaute a dingin a kizangkhia Pasian’ vangliatna pen zamin hong keemnuam ding uhhi.