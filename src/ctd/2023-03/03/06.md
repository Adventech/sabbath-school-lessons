---
title:  Zeisu, Nakhempeuh leh Ama’ Pawlpi
date:   13/07/2023
---

Christian masate in Late 110:1 sungah Zeisu a kilaptoh ding genkhol hi: “Topa in kato kumpipa tungah, Nagalte nangma khengakna in kabawl mateng in kataklam ah tu in” aci hi. Late 8 in zong tuamah bangin gen a, Pasian in “nakhempeuh ama’ khenuai ah koih” (Late 8:6), “mihing’tapa” (Late 8:4) khe-nuai ah koih cihi. Vantung teng ukna aana a neite pen amau lutungah omcih a upuh laitakun, tua vangliatna khempeuh zong Christ’ khe-nuai ah omlai ahihlam theikha uhhi.

Na khempeuh “Zeisu’ khe-nuai ah koihkhin” cihteh, Pa in pawlpi pen “nakhem peuh tungsiah ah lutang suaksak cihna” (Eph. 1:22; “thukhempeuh ah pawlpi lutang”) ahi hi. Ciapteh dingin “nakhempeuh Zeisu’ khe-nuai ah koih in” Pa in “pawlpi tungah lutangpi in koih” acihleh (Eph. 1:22; “thukhempeuh ah pawlpi’ lutang”) cihteng enkak in. “Na khempeuh” acih in vannuai leitung ahuampi cihna hi a, Paul in a lungsim sungah Ephesians 1:21 a “vangliatna” lungngai hi. Na khempeuh, vannuai bup, vangliatna teng, kha thahatna teng khempeuh in Christ’ khe-nuai ah omgai a, Ama’sila ahi uhhi.

`Christ pen vannuai bup tungsiahah kilamto a, vannuai leitungbup ukna nei a, pawlpi ading nakhempeuh vaihawmsak a cihciang in bang hamphatna omding hiam? Eph. 1:22, 23.`

Pasian in gitlohna khempeuh tungah gualzo in Christ siamzo hi. Pawlpi in zong Christ kiang nai-om mahmah in, a kisapteng zong Amah’n siktawntung a, galte tungah zong gualzo ding aamahkhan hi. Pasian’ vangliatna pen Zeisu’thawhkikna leh a kilaptoh ciangin vannuai leitung buppi tungah tungto in, apawlpi ading in nahong sepsak hi. A gualzo Christ pen Pasian in pawlpi ading hongpia a, Amah tawh kipawlkhawm in Ama’ pumpi kici hi.

Ei thu-umte in a kilamto Christ leh Pasian’ vangliatna koibang in eima nunna sungah sangthei ding ihi hiam? Paul in hihbang a piantheihna dingin hihdaan ding cih khawng bangmah gentuanlo hi. Hitaleh tuateng zong ama’ “thungetna kammalteng” hih tuak hi. Pasian in ama’ thungetna sangding cih Paul’ upna ahi hi. Christ sungah hong kipia Pasian’ vangliatna kingahthei cihbel kipgen limlim a, Pasian’ hong ompihna hangin tua vangliatna in thu-umte nunna sungah nasemthei dingin ngen ding cihi.

`Thungetna’vangliatna koibang ciang namukha ngei hiam? Tua in, hong dawnsa thungetna ciangbek hi lo, thungetna khempeuh, tua thungetnate in, Pasian leh Zeisu sungah hongpiak vangliatna tawh koibang in hong kinaizaw sakthei hiam?`