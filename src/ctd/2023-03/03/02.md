---
title:  Thungetna leh Lungdamkohna
date:   09/07/2023
---

Ephesus thu-umte in, Zeisu upna lamah kalsuan uh a, khatlehkhat ki-it sawm uh cih thuthang hong piang a (Tychicus thupuak Eph. 6:21, 22), Paul in zong amau ading a thungetsakna pulak khia hi.

`Ephesian sungah Paul’ thungetna nihveitak omte enkak in—Ephesians 1:15–23 leh Ephesian 3:14–21. Tuategel in bang thupaipi nei hiam?`

Khatveivei thadahtak in thungetna khawngpen cimtakhuai mahmah a, haksatna peuh buaina khatpeuh khawng kithum nilohlel thei hi. Paul in ama’ thungetna Ephesian sunga hong pulakna ah lungdamkohna pen kammal zatngeina ahi hi. Pasian hong piaksa thuphateng kaikhawm in lungdamko ding hihang. Haksat mahmah hunciang in Pasian in semsak ding hang a, eima nuntakna hong puahphatsak ciangin Amah phat ding hihang. Zeisu’ hehpihna leh vangliatna pahtawi (Eph. 1:20–23), eima huam sungah thupha ading in lungdam iko uhhi. Hitengah Paul thungetna khantohna thusim in: thungetna in phatna leh lungdamna tawhtang ahi hi.

Paul in ama’ thunget “note ading in tawlngalo in lungdamko in, ka thungetna ah note kahong phawk tawntung hi” (Eph. 1:16; Phil. 1:3, 4; 1Thess. 1:2; 1Thess. 5:16–18).

“Thungen niloh” cihin bang acihnopna hiam (1Thess. 5:17)? Thungen in Pasian’ maiah khukdin niloh cihna zong hituanlo hi. Pasian’Kha in thuphapia ahih manin, Pasian’ vangliatna hong omtheihna ding leh Ama’tungah lungdamkoh ding lampi zong uhhi. Nuntakzia peuhmah Pasian deihna bang hihdingin kigingsa in omin, nuntakna a kawi a maam in Pasian’ deihna bang mangding in kiging cihna ahihi. Pasian khawng kitheihloh bawl cihbang hihlo in, Amah tawh kizom kinken in Ama’ makaihna bangbang sang den cihna ahi hi.

Eite’n zong thunget pen ki hoihmuh zel mah a, khuahun hoihciang in anungzui zong kisuakzel mah hi. Paul leuleu in muhdan tuamkhat honghilh hi. Ephesus thu-umte a dingin a tuamvilvel in thungen a, lungdamkohna tawh zong thuahkhawm in (Eph. 1:16; Eph. 1:3–14 enkak in), amaute ading in palaina zong hongsepsak hi (Eph. 1:17–23; Eph. 3:14–21). Ama’ ading in, thungetna pen Christian’ upna ah thulaigilpi ahi hi. Hihmunte in thungetna lamah hongzol a, Paul hongpiak khuavak sungah, eimah mimal in “thungetna tawh Pasian’ nasem” ding in hong sam hi.

`Lungdam a kohhuai khempeuh Pasian tungah lungdamkoh ding banghang in thupithei hiam?`