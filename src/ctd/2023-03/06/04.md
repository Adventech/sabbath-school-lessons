---
title:  'Pawlpi: Pasian’ Pilna Pulakkhia'
date:   01/08/2023
---

`Pasian leh Pasian nasepna teng Paul in bangci gen hiam? Ephesians 3:7–13.`

Paul mahin, “Pasian’ hehpihna silpiak” dungzui in Ama’ “nasempa” kahi (Eph. 3:7; Eph. 3:1, 2) hi cihi. Hih silpiak pen, a lungdamthu mahbang in, angahte’n kiphulua zong hizawlo a, Pasian hehpihna tungtawn hizaw hi. Tua hi a Paul in amahmah pen “mi siangthote lakah kei aneupen kahi” (Eph. 3:8) cihi.

Paul in ama’ laigelhzia sungah, amah a kitelcianna lah hi a, mainawtna khat lah ahi veve, khentel phat ding akisam khat omcitciat hi. Acilpek panin Pasian hongsehsa sawltakpa kahi hi cingiat hi (Gal. 1:1). Anunglam ciangin, amahpen “sawltakte lakpan a neupenpa” kicikik leuleu a, “sawltak cihding zong a kilawmlopa” (1Cor. 15:9) kicikik hi. Ephesian laibu sungbang lian ahihleh “misiangthote lakpan aneupen” in amahleh amah kimu hi (Eph. 3:8). A nunungpen ah amahmah mawhneite lakpan “amawh phapenpa” (1Tim. 1:15) kahi hi cihi.

Bangbang citaleh, hibang Paul’ ngaihsutna in Ellen G. White kammal telcianna ding hong panpih thei hi: “Zeisu tawh kinai semsem in nongpai ciangin, na khuamuhna hong siangsemsem ding a, Ama’ hoihna namuh ciangin, nangma cinlahna khempeuh khehsa bangin hong kilang viauvuau ding a, nangleh nangmah mawh nakisa semsem ding hi” —Steps to Christ, p. 64.

Paul in Ephesian 3:10 ah zomsuak a:“Tuhun laitak in vantung a ukcip vanmite in, pawlpi hangin Pasian’ pilna a tuamtuam a muhtheih na’ngun” cihi. “Vantung a ukcip” a cihte kuate hiding hiam? Pawlpi in Pasian’ pilna “atuamtuam” koici bangin pulaksak hiam? Ephesian 3:10 in, tua vangliatnate omzia bangmah a genloh hang, Ephesian 6:11, 12 in bel dawigilote hihsaktuak zaw hi. Tua hi a, pawlpi kipawlna ah akideidan sitset Jew mite leh Gentile mite kigawmkhopna in, dawigilote ahi “vantung aukcip vangliatna” pan in Pasian in “Christ sungah vantungnate leh leitungnate khempeuh gawmkhawm ding” cih tangkona lianpi hongsuak hi (Eph. 1:10). Pasian’ ngiimna nuaisiah uh ahih manun samsiatna thuak ding uhhi. Pasian’ gawmkhopsa pawlpi in suksiatna thuaklawh ding hi.

`Na kipawlna mipi in Ephesians 3:10 sunga Paul gengen “Nasep kician” acihpen a thupiseh leh, napawlpi mite khatleh khat kizopna bangzah in kikhel ding in na-um hiam?`