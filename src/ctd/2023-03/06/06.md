---
title:  Pawlpi Sungah leh Christ Sungah Minthanna
date:   03/08/2023
---

`Paul in a thungetna pen phatna lagui tomno khat tawh thukhup hi. Bang a ding in Pasian phat hiam? Eph. 3:20, 21.`

Paul in thu-umte a ding a thungetna laibu ah khum hi (Eph. 3:14–19). Thutang tak leh vangnei takin thungen hi. Paul phatna lagui in dotna namnih piangsak a:

1\. “Pawlpi mite khempeuh leh Christ Zeisu in minthanna tangtahen acih a kammal in amah leh Christ kikimbawl uh a, pawlpi a kilawmlopi in hanthawn mawk hiam” (Eph. 3:21)? Paul in Ephesian pawlpi aveiimahmah manin, thu-umte sungah Christ ateenzel mahbang in tua Christ mahin pawlpi honkhiapa ahihna kician mahmah hi (Eph. 3:17). Tua phatna sungah Paul in Christ tungtawnin hotkhiatna hongpia Pasian a phat hi.

2\. Akammal “akhang akhang in a tawntung” (Eph. 3:21) acih in leitung om laiteng beingeilo, Christ hongpaikik dong huamto hi. Ephesian in mailamthu akhauhpai mahmah vive honglak hi. Etpak ding in, Ephesian 4:30 in “tatkhiatnani” huamto hi. Thu-umte in “hongtung ding hun” a (Eph. 1:21) tehpih neilo Christ vangliatna zong ciamkha ding uhhi. Paul’ phatna lagui pen, Christ in thu-umte ading in abeitheilo a vangliatna pahtawina hipah hi.

Paul’thungetna nihna enphakik leng (Eph. 3:14–21;leh Eph. 1:15–23 enkak), Paul in Pa’ kepna sungah thahatna ngahthei hi (Eph. 3:14, 15), Khasiangtho zong kigingsa in omkhin (Eph. 3:16), Christ amahteek in hong panpihna (Eph. 3:17), tehpih omlo ciangtan bei Christ hong itna (Eph. 3:18, 19). Thu-umte in “Pasian’thu acing in natheihna ding” (Eph. 3:19, leh phatna sungah khalam phatna neihtheih na’ng, misiangthote ading in kicing takin hongpiak Pasian’ vangliatna cihte tawh kidim dingin (Eph. 3:20, 21) hong deihsak hi.

Haksatna khatpeuh, zia-etna leh muanlahna ithuak uh ciangin, Paul’ thungetna kammalte tungah ikinga ding uhhi. Thongkia sawltakpa in eite khuamuhna pen, a lian mahmah Pasian deihna leh hehpihna lamah hong lamto a, bangciang peuh tungtaleng, Pasian ngiimna lianpi sungah maapang ihihna (Eph. 1:9, 10), leh Ama’ vangliatna in eite sungah nasem gige ahihlam hong phawksak hi.

`Pasian’ thupha abangpen in nangma ading manpha hiam? Tuate a dingin Pasian phatna leh thungetna ahi lagui khat bawldih in.`