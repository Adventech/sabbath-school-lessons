---
title:  Christ, Note Lungsim Sungah Teeng
date:   02/08/2023
---

`Ephesians 1:16–19 sunga Paul thungetna masa leh, Ephesians 3:14–19 sungah a thu-umte a ding a thuumsak ngaungauna enkak in. Tua tegel a kibatna bang om hiam.`

Ephesian 3:14, 15 pen mangpau in aletkhiatna nunglam ah kammal thupi khat om hi. Paul in “vantung leh leitung innkuante’ Pa” maiah kun acih ciangin, Greek kammal Pa acihna patçr, leh innkuan acihna patria cihtegel a zopna ahihi. Ephesian sungah, Paul in hotkhiat na’ng Pasian’ ngiimna amalmal in gen a, nakhempeuh kihelkha (Eph. 1:9, 10) a, tawntung hun ading ahi hi (Eph. 1:21). “Vantung leitung innkuan omkhempeuh” pen tua “Pa” aa ahi uhhi. Innkuan khempeuh (patria) in amin uhpen Pa (patçr) pan in angah uh ahi hi. Tuamahmah zong lungdamhuaithu ahihi.

Hihthu ngaihsun dih vou: Nangma innkuan, ginatlohna khempeuh ennawnlo in Pasian’aa nahi uhhi. Na innkuan in haksa pipi a naletkip tentan hihetlo in, Pasian in hong donmahmah hizaw hi. Pasian in a kicingtaaklo innkuante it hi. Amaute in Pasian’minpua uh hi. Ama’ neihsa ciaptehna nei uhhi.

Ephesians 3:16–19 sungah thu-umte in khalam thahatna tampitak angah theihna dingin, Khasiangtho amau sungah hong teenna ding Pasian kiangah Paul in ngen (Eph. 3:16) hi. Christ tawh zong kinai mahmah in, amau sungah hongteng (Eph. 3:17)in, khalam ah bittak omin, itna sungah “zungkha in bulkip” in omding hi Eph. 3:17).

Thu-umte in thupha tampi sanguh ahih manun, Paul in Pasian aphatna dingin cial thumbek hilo, cial-li tak “zai in sau a, thuk in sang” (Eph. 3:18) ciliang hi. A tehna phazah lian agenloh hang, gollua mahmah ahihna thupi mahmah hi. Laisiangtho sangnaupangte a dingin lungluthuai thei mahmah bilbel hi. Pasian’pilna tehpha tadihdih leng (Job 11:5–9 in zong cial-li mah zang hi), Pasian’ vangliatna (Eph. 3:16, 17 enkak), khalam ah biakinn Ephesian 2:19-22 (Ezek. 43:13–16 tawh enkak, cial-li mah nazang sese; Amos 7:7, 8; Mang. 11:1, 2). Ephesian 3:19 sunga “Christ hong itna” aliatzia “azaina, asauna, athukna, asaanna” (Eph. 3:18) iteh theihna ding leh, “Christ’ itna theih zawhna ding” (Eph. 3:19; leh Rom. 8:35–39 enkak) ahi hi. Ama’ kammalte eimuh bang bangpen lungdamthu hipahpah hi.