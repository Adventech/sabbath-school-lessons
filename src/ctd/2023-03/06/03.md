---
title:  Sawtpi aki Imcip Lungdamthu’ Thusim
date:   31/07/2023
---

`Paul tungah a kihilh thusim in bang a hiam? Eph. 3:1–6.`

Ephesian 3:1-6 sim inla, anuai ate awlmawh in:

Amasa in Paul in hih munsan tengpen Ephesus khua a Gentile thu-umte innsim a dingin akhak ahi hi (Eph. 3:1).

Anihna, Paul in, ama’ gensa khat amah’n zong ngahkha ding ci a, “Pasian’ hong hehpihna a kemsiamte” “note” leh Gentile thu-umte ading hongpiak hi (Eph. 3:2) cihi. Hih kepsiamna aihke’h hehpihna nasep pen, Paul in, Gentile mite tungah lungdamthu ahilh ding thupiak angahna (compare Eph. 3:7, 8) ahi hi.

Athumna, Paul in ama’tungah thusim hong kipulaak ci a (Eph. 1:9, 10; Eph. 2:11–22), a thulu ahihleh “Christ’ thusim” (Eph. 3:3, 4) naci hi. Paul in lungdamthu khawng bawltawm ziauziau a sakloh ding zong deihlai a, Pasian piaksa nasep kasem hi cihi.

Alina, hih mailamthu pulakna thusim a sangkha pen Paul bekhilo a, Khasiangtho in khangmasa “siangtho sawltak leh kamsangte” tungah zong hih Pasian’ ngiimna teng pulak khinzo (Eph. 3:5) hi. Kamsangte acihzong laisiangtholui hunlai kamsangpite zong hituan khollo zaw in, pawlpi masa innkuan makai a, khasilpiak angahte acihna hihtuak zawsop hi. Tua thusim, a ki-immcip cihpen, tu in ahihleh “akihong thusim” cihding hita hi.

Angana, Amah in “tua thusim pen, lungdamthu akihilhna hangin, Gentile mite in Jew mite tawh thupha ngahkhawm thei a, amaute tawh pawlkhat suakin, Pasian in apiak ding a ciam thute, Christ hangin a ngahkhop theihna uh ahihi” (Eph. 3:6) cihi.

Jew mileh Gentile kigawmkhawm uhin pawlpi suakthei cih lungdamthu peuhmah pen Paul in veii phadiak hi. Hih mipawlnih tegel in Pasian’ kipawlna thak ading kilamna vante hongsuak theita a, tuapen Pawlpi (Eph. 2:14–16) ahi hi. Khatveilai gal lehsa hihna panin “gamh luahkhawm, pumpipih” (Christ’ pumpi sungah) suaktheita a, lungdamthu kamciam sungah “maa panpihte” suaktheita (see Eph. 3:6) uhhi.

`Hih lungdamthu in honghilh bangin huamna tawh akilehbulh thei ngaihsutna khatpeuh akineikha thei ding hiam? Tuate panin koibang in suakta thei ding hiam?`