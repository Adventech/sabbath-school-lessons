---
title:  Deek Lauhlauh
date:   23/08/2023
---

Paul in Ephesians 5:1-20 sungah, hanthotna guicing nihtak pia a, Eph. 5:15-17 leh Eph. 5:18-20 hi uh a, tuategel zong zahmawh siangthona tawh thukhup hi. Amasa Eph. 5:15 ah “hoihtak in ngaihsun in gamta unla, mihaite bang hi lo in mipilte bangin gamta un” ci a, Eph. 5:17 ah zong khatvei mah “hai ommawk kei unla, Topa in bang semding in hong deih hiam cih kan un” (Eph. 5:17) cilai hi. Tua tegel kikal ah “hun zangsiam un” (Eph. 5:16) ci in hongsawl hi.

`Paul hong hanthotna ah thungen in pilvang takin omding acihpen ngaihsun dih in. (Eph. 5:15–17). Mihai bangin kalsuanlo in “pil” ding cihtegel kilamdanna bang ahi tam maw? “Hun zangsiam” acih zong bang acih nopna hiam?`

Ephesian sungah Paul mahin laisiangtholui’ gentehna kammal “kalsuan” acih pen mikhat’ nundan (Eph. 2:2, 10; 4:1, 17; 5:2, 8) acihna ahi hi. Hiteng ah tua gentehna pen nungzuih na’ng hanthotna in zangleuleu hi. Khuamial sungah napai uh ciangun “Na kalsuan ciangun hoihtak in kingaihsun un” (Eph. 5:15) cihi. Eph. 5:15 leh Eph. 5:17 tegel in kituitonna khat nei uh a, mipilte bangin nuntak ding hong deihsak hi. Eima sungmahah pilna zon ding hilo hi. Piltheihna ding ei batphak hilo a, “Topa in bang hong deihsak cih theihtheihna” pen eima pilna khengval hi.

Paul in nungzui hihna pen lim kiciansak mahmah ding hanthawn hi. “Hun zang siamding” (Eph. 5:16; “hun zangsiam”) acihna munah exagorazô acih kammal zang hi (Col. 4:5). Sumbawlte’ kammal akikawm hi a, “lei” cihna peuh, Christ hong paikik ding i ngak kawm in “a manzah deek” cihna peuh ahi hi. Hiteng ah “hun” pen Greekpau in kairos zang a, hunhoih khat acihnopna ahi hi. “Hun” a tawpdong a cihpen zong kamciam hun khatmah ahi hi. “Hun hoihlo” (Eph. 5:16; Eph. 6:13; Gal. 1:4) ahih manin acih zong tona lian khatmah hi a, “huihlak a ukte” (Eph. 2:2) in hong ukcip ahih manin “leitung in gitloh gamtat” tahi.

Thu umte in Christ hong kumkik a lam-et kawmun, hun haksa sungah nungta uh a, Paul in lauhuai mahmah hinapi thaman ngahna hi cihi. Amau’ hunzatdan peuhmah in mi’mit lamahmah ding a, amau’ hun zatkhak sunsun pen a deeksiam mahmah te’n a deek dikdek khitciang in a omlai teng hiding hi. Hotkhiatna kileithei samlo ahihhang: Christ in hong piak laitak in sangpah vat in.