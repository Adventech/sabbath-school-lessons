---
title:  Khuavak’ Tate bangin Kalsuan
date:   21/08/2023
---

Paul in, “Hibang mawhnate ibawl hangin phamawh kei, ci in a mawkpau mite’ khemsa in omkei un. Pasian’thu amanglo hibang a gamta mite in Pasian’ hehna a thuak ding uhhi” (Eph. 5:6) cihi.

Paul in, zummawhtak leh kisiklo takin mawhna tuamtuam abawl mite pen “Nule pa khialhna a gamtami, ahuaiham mi” (Eph. 5:5) naci hi. Amah’n khauhtak in acihna ah: “Christ sunga ommi, hong tungding Ama’ gamsunga omdingmi in tuabang in gamtalo” (Eph. 5:5) cihi. Tu in Paul in, mipawlkhat “mawkpauna”; thu-umte sungah zualzang gam tatna pen mawhna siahuailua hikhollo lel ci in amau mahun a gamta nuam zong om cihi (Eph. 5:6). Tuate khemsa in omkha leh, Pasian’ thukhenna nunung ciangin “thumanglote’ tungah hong tungding Pasian’ hehna” Paul in patauhsak hi (Eph. 5:6).

“Pasian’hehna” acih peuhmah pen tona lianpi khat ahi hi. Mihing’ ngaihsutna lel tawh Pasian’ hehna akici ziau hipeuh hi (Eph. 4:31 enkak in). Lungsim akhauh, gitlohna tawh akidim, a ngongtat mite tungah, athuakzo mahmah thumaan Pasian in a thukkikna i cihna ahi hi. Tua hi a, vantung hehna cihpen laisiangtho sungah a omzelthu khat ahi hong tungding Pasian’ hehna acihcih pen ahi hi (Mang. 6:12–17; 16:1–16 leh 19:11–16). Pasian in ahihleh hong tungding Ama’thukhenna pen – hehpihna leh lainatna tawh hi a, “eite in pianpih hehna’tate” ihih manun, hih thukhenna in eite hong huam hi.

`Banghang in Paul in tuabang mawhnei mite tawh “ki sukha” or “maapang khawm” loding ci hiam? (Eph. 5:7–10).`

Paul mahin, “Khuavak’tate bangin gamta un” (Eph. 5:8) acihkhit a thupiak dang khat pen “bangteng in Topa lungkimsak hiam kan-un” (Eph. 5:10) cilai hi. Milimbia mite in “zualzangna, kihhuaina leh huaihamna” (Eph. 5:3) tawh lungnopna zong uhhi. Thu umte’ mungtuppi ahihleh kikelkii linlian a, eima’ lungnopna zonglo in Pasian’ lungnopna zongzaw uhhi (Rom. 12:1; 2Cor. 5:9; Heb. 13:21 cihte enkak lecin Greekpau in, euarestos, “lungdam, saantakcing” cihna ahi hi). Thu umte in Christ hong ki pumpiakna lengkik sak dingin kisa uhhi (“Christ in eite hong itmanin eite adingin Amahmah hong kipia” Eph. 5:2) hi.

`Tulai “mawkpauna” ikidop mahmah ding bangteng peuh omthei ding hiam?`