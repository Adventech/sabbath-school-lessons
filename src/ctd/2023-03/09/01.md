---
title:  Pilvang takin Nungta
date:   19/08/2023
---

### Tukalsung Simding
Eph. 5:1–20; 1Cor. 5:1–11; Mang. 16:1–16; Col. 4:5; Pau. 20:1; Pau. 23:29–35; Sawl. 16:25.

> <p>Kamngah</p>
> “Hoihtakin ngaihsun in gamta unla, mihaite bang hilo in mipilte bangin nungta un. Tuhun pen hun hoihlo hun ahih manin, nahunneih khempeuh uh ahoih lamin zangun. Hai ommawk kei unla, Topa in bang semding in hong deih hiam cih kanun” Ephesians 5:15–17.

A sawtnailo khatlai in, UK gamah, thankhik hapaak suangtawh kibawl tuithawl khatpen zuak dingin kikoih hi. Vanzuak kidemte in tua tuithawl pen “kum zalom 19na lai in French zusan thawl” hi a, US$200 manhi cihi. A leinuam minih teleuleu in, hih thawl pen, a citawm nam hi a, Islam tuithawl ahihlam theician uhhi. Aman taktakpen £5 million (US$ 6.5 million) hi cihi. A leinuam tegel in deekin a paikhiat theihna ding thudang om nawnlo tahi. A leinuamte in, a zuakte sangin a telphat zawkthu pen: tua tuithawl’ man taktak ahi hi.

Ephesian 5:1-20 sungah, Paul in milim biate leh thu-umte genkaak hi. Milim biakna pen aminam (Eph. 5:4) in omliang a, zukham mi Eph. 5:18) leh, zualzang mi ahi (Eph. 5:3, 5) uhhi cihi. Thu-ummite a hihleh, ahun hongtun ciangin, amau manphatna hong kilang ding hi (Eph. 5:5, 6). Amaute in pawibawlna leh zudawnna peuh sangin, thudang Christ sungah “amaan, ahoih, athutakte” (Eph. 5:9) thupisak zaw uhhi. Paul in amaute’n Christ sungah manphatna neizaw unla, tawntung nate nuntakpih (Eph. 5:15–17) zaw un.