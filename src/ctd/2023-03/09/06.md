---
title:  Kha-Kidim Biakpiakna
date:   24/08/2023
---

`Ephesians 5:18–20 sungah, Paul in Christiante biakna piading in kikai khawm cihi. Tua biakpiakna sungah bang hihding amah’n ci hiam?`

Ephesian 5:1-20 sung a thukhupna ah Paul in, thu-umte peuhmah in, lungsim a hiksak khuaphawklo in a omsak thei zu zanglo in Khasiangtho vangliatna tawh kidimzaw ding ci in hanthawn hi. Paul in zukhamna peuhmah khaam a (Pau. 23:31, Greek Lai siangtholui sung ombang), pilna laibu sunga zu zatloh ding a genna teng ama’lungsim sungah teeng hihtuak hi (Pau. 20:1; 23:29–35). Zudawnna pan hongpiang siatna pen, gamvatvatna, zualzang kampauna, ngaihsut neihmellohna, kihhuaina leh milim biakna cihte ahi hi (Eph. 5:3–14). Hihbang tengpen ngaihsutna picing, Kha-humuap biakpiakna khawngtawh laih ding ahi hi. Paul in Kha tawh kidim ding acihcih pen Ephesian 5:19-21 sunga sepding bawlding agui in apiak “kampauna, lasakna leh la aw bawlna, lungdam kohna leh kipum-aapna” cihte ahi uhhi.

Paul in “Khasiangtho tawh kidim ding” (Eph. 5:18) a cihpen, thu-umte in Kha-humuapna tawh Pasian biakna a piak uhleh; milimbiate ngeina ahi eima’thubek thusakna (Eph. 5:1–18) munah ki pumkhatna hong khangto (Ephesians 4) ding hi. Hih ciaptehna sungah Christian masate’ biakpiakna pen tumging tawh kidim hi. Pawlpi masate in lakhawng samello kiciphial a; hih munteng leh Colossians 3:16 i simciang in lasakna a omlam teci kipmahmah (Sawl. 16:25; James 5:13) ahi uhhi.

Tualai in “a pheiilam” in biakpiakna sungah, lasakna om a, pawlpi mite zong khat lehkhat kiho diamdiam ahihna “khatleh khat kihopih” (Eph. 5:19) naci hi. Ephesian 5:20 in amaute’ lakammal pen Topa phatna kammal vive hi a, “Topa Zeisu Christ” (Col. 3:16) cihi. Ephesians 5:20 a lungdamkohna zong pen, 5:19 sunga tumging tawh phatna mah tawh akikim hi a, tuapen “eite Topa Zeisu Christ tungtawn in Pa Pasian” tungah akipia phatna ahi hi. Tua lakammalte “khalam late” sungah “khalam” acihpen (Greek pau in pneumatikos) hi a, tua late khempeuh Kha Siangtho kidimna tawh kiphuak ahih manin, tua biakpiakna sungah Kha Siangtho maapanna mun hong phawksak ahi hi. Christian masate’ biakpiakna Paul ciaptehna bang ahihleh, Lutang Pasian thumteng vekpi in maapang khawm uhhi.

`Nangma biakpiakna a khantohna dingin koibang in la zangthei ding na hiam?`