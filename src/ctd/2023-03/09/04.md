---
title:  “Khanglo in, Ihmu mi aw!”
date:   22/08/2023
---

`Ephesians 5:11–14 simin. Hitak ah akhauhpai bang vauna Paul in pia a, tuhun eite ading koibang in kituak thei ding hiam?`

Ephesians 5:11-14 sungteng telphat theihna’ng in, Paul hong hanthotna thunih om hi: (1) “khuavak’tate” bangin Pasian pahtak nundan nei ding (Eph. 5:8; Eph. 5:1, 2, 4, 9–10, 11, 13, 14); (2) zualzang nundan, Pasian lehdo nundan, manna omlo khuamial nundan neilo ding (Eph. 5:11; Eph. 5:3, 4, 5–8, 12) cihi.

Ephesians 5:11 itelphat theihna’ng in Ephesians 5:8–10 tawh aki tuitonna teng deihtak in zonphat kul ding hi. Thu-umte ihihleh thu-umlo mite’ maiah “Topa sungah khuavak, khuavak’tate” (Eph. 5:8) bangin omding hihang. Eite hihding a thubulpi penin “khuavak sung omna in ahoih, amaan, a thutakte hong piangsak” (Eph. 5:9) cihi. Tua hi a, Paul in Pasian’ hoihna lahkhiat theihna’ng lamsial ahi hi. Thu umte in thuman thutak pulakna tawh bangmah manneilo khuamial nasepna teng kilanghkhia sak ding hi.

Tua kawmkal ah, tona khat ahi, taang 13 leh 14 sunga lagui pen, Paul deihna ah thu-um peuhmah in “khuavak’tate” bangin omding acihna hi a (Eph. 5:9), Christ upna sungah leitung mite zoding: “Nakhat peuhpeuh khuavak ah pusuah lehang apianzia maan taktak hong kilangh hi” (Eph. 5:13, 14) cihi. A kiamsuk nunna pen khuavak in a lahkhiat ciangin, levitate in amau’ nundan hong mutel dinguh a, la-etbei leh hehna thalawh (Eph. 5:5, 6), khuamial sungah omuh a, khuavak in apuahphat kulna (nakhempeuh khuavak sung ah kimuthei) theitelta uh a, tua puahphatna icihpen Paul’ laikhak asim mite in thu-umte a hihna uh tawh a phutkhak uh puahtphatna ahi hi (Eph. 5:8).

Ephesian 5:14 pen laguitom khat hi a, a lakamte zong huntawp ciangin misite tho ding cihthu (Eph. 2:1, 5 enkak) hi a, eima’ khalam ihmutna pan khanlawhna peuh leh Christ in hong puahphatna ding peuhin laktheihna ding bangthu omhiam? Paul in Isa. 60: 1-3 sung sawkkik ahih nungsang, tuathu in Pasian’tate kawkpah lel a, tua alaguitom zong Ephesian 5:14 tawpna lam ah om a, tua laguitom in Christian thu-umte khanglo ding, amau’ mission nasep semding, khuamial leitung ah Christ’ khuavak lahkhia ding (Phil. 2:14–16; Mate 5:16) cihi.

`Khuamial in bang teng semsem cihpen nangma khuavak nundan tawh koibang in lahkhia thei ding nahi hiam?`