---
title:  Ngaihsutbeh Ding
date:   25/08/2023
---

Ephesians 5:1–20 sungteng lom-etkik leng, Paul in mawhna leh siatna adiak in zualzang gamtatna leh kampau hoihlo peuhmah nakpitak in pangin do hi. Pasian’ mite sungah gamtatsia peuhmah a omding phal hetlo hi. Ephesus a thu-umte ahih peuhmah uhleh, “Pasian’ta itte” leh “misiangthote” ahihlam uh thei in, dinmun sang lending in deihsak (Eph. 5:1–10) hi. Christian vengte in khua mial sungah khuavak tangsak in, avengte in amau leh amau aki khaktan denna pan in Pasian hehpihna leh thumaan sungah zol in lutsak ding in (Eph. 5:11–14) Paul in lam-en hi.

Paul in pawlpi a veina tawh, ki-aapna thak khat ahi “khuavak’tate bang in kalsuan” ding a, Christ hong paikikna ngak ding leh (Eph. 5:8; Eph. 5:15, 16), biakna piading a kikaihkhop uh ciangun Christ ompihna tawh thupha sang ding uh (Eph. 5:14) hi. Amau’ dinmun a lawphuai mahmah Christ’ sihna tungtawn in (Eph. 5:1, 2) “Pasian’ta itte” ahihna uh leh Kha tawh a kidimna uh (Eph. 5:18), amaute’ biakpiakna in amaute’ Topa Zeisu Christ leh Pa Pasian a phatna leh lungdam kohna uh in, thangahsak leh lungnuamsak mahmah hi. Vantung nate lenkip in, hong tungding thute lam-en kawm, Pasian in amau a’ding ahihsaksa teng sungah zungthukkha in, tuateng khempeuh Zeisu Christ amau Topa hangin picingsak thei ding uhhi (Eph. 5:18–20).

Hiteng telcian ciangin, tua laigual tengpen Christian nundan hong bang lelpeuh ding hi. Christiante dinmun dingin kamsangte sawlna, ki-aapna, veng sung, hun nunung biakpiakna, veiina lianpi tawh Christ hong paikikni ciangdong “deek ding” (Eph. 5:16) sapna ahi hi.

**Kikupding Dotnate**:

`Ngeina hoihlo peuh sun tawh zantawh media khawng panin hong kihilh tawntung hileh; Paul gen dinmunsang te koibang in baanthei ding hiam?`

`“Topa’ lungdamsak theihna ding” (Eph. 5:10) leh “Topa’ deihna bang hiam theihna” dingin thu-umte in banghih ding uhhiam (Eph. 5:17)?`