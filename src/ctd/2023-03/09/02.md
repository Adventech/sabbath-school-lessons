---
title:  “Tuasang in Lungdamko zaw un”
date:   20/08/2023
---

`Thu-umte in bangmun teng peuhah “Pasian etteh ding” Paul in ci hiam ? Ephesians 5:1, 2.`

Paul in Ephesus mi thu-umte peuhmah itna sungah kalsuan ding ci in a thupi sapna pia hi (Eph. 5:8, 15). Hih “itna sungah kalsuan” (Eph. 5:2) cihpen, Christ in eite hong itna (Eph. 4:32) hi a, mawhmai na’ng hong kipiakna sungah honglak khin hi. Tua mawhthoihna tawh kisai Paul in thu li gen a: (1) Pa Pasian hong itna (Eph. 5:1), leh Christ mahmah hongitna in tha hong piaksak (Eph. 5:2); (2) Eite aiawh in Christ in hong sihsakna hi. Christ in mikhutlum in si hilo, Amah hong kipiakhia ngiat hizaw; (3) laisiang tholui hun biakbuk nasepna sungah Christ’ sihna mahtawh Pasian’maiah kithoihna mah ahi hi; (4) Tua kithoihna pen Pasian in “anamtui” in sang (Eph. 5:2; Pai. 29:18; Siampi. 2:9; Phil. 4:18) hi.

Ephesian 5:3-5 in, zualzangna tangthu pawlkhat hong pulak khia hi. Ephesus khua a khangno hong kikhel thakte in, Christian sapnateng lumlet in, amau Christian teci pang lo in zualzang gamtatna sungah anungtolh dinguh lauhuai mahmah hi (1Cor. 5:1–11; 1Cor. 6:12–20; 2Cor. 12:21).

Thukhat panin, Greco-Roman hun, kum zalom masalai in, munkhempeuh ah zual zang gamtatna kizelkawikawi cihpen Laisiangthothak in pulakcian hi (1Cor. 6:9; Gal. 5:19; Eph. 4:17–19; Col. 3:5). Etpak theih dingin, mihaute annekpawi in, Eph. 5:3–14 sunga Paul gengen a hi: “zukhamluatna, ciamnuih hoihlo genna, a patauh huai pawi lahna leh zualzangna” cihte ahi uhhi. Khuapi lakbangah suakta takin zualzangna pen kinakzat mahmah hi. Tampitak mah zong nundan siangtho sitset in anungta zong omuh hi. Lai siangthothak sungah gitlohna leh hoihna tawh kisai in innsung thukham pawlkhat hong pulak a (Eph. 5:21–6:9, Col. 3:18–4:1), a laikungpute in Greco-Roman gampi a cihnopna ahi hi. Hih leitung in khatveilai in siatna kidim in hoihna zong om a, tuapen Gentile mite gamtatna uh hi a, thu-umte peuhmah in tuabang ahihloh dinguh leh mite’ muhna ah ahoih in a gamtat dinguh Paul in hanthawn hi.

`Nangma’ tenna munleh nomau ngeina sungah, Paul’kammal sunga zualzang gamtatna a cihte namuh khak a om diam?`