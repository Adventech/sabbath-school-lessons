---
title:  Satan’ Khemna hangin Sikhin
date:   16/07/2023
---

`Ephesian 2:1–10 simin. Zeisu in eite a ding hong hihsaksa teng Paul in bang ngaihsutna tawh hongpiak hiding hiam?`

Paul in Christiante tungah hong kipiasa hotkhiatna genkhinzo a (Eph. 1:3–14, 15–23), Ephesus khua thu-umte tangthu zong genkhin hi (Eph. 1:13). Ephesian 2:1-10 sung ah, Paul in amau’ kikhelna tangthu a kicing in hong genlai ding a, mimal muhna bang hong hiding hi. A beisa amau omzia mawhtatna teng (Eph. 2:1–3) leh Pasian’ hotkhiatna thupha teng, Christ thawhkikna, vankahna leh Christ a lapsangna (Eph. 2:4–7) cihte, hehpihna sungah hotkhiatna leh Pasian’ piansak nasepna khempeuh (Eph. 2:8–10) ahi uhhi.

Ephsian 2:5 sungah kician takin khenthum kisuah sitset hi: (1) i mawhna sungah i si uhhi (2) Christ tawh hong nungta khawmsak (3) hehpihna tawh hong honkhia hi.

Ephesian 2:1, 2 ah zong Paul in, amite pen a pianthakma in, thuman lohna leh mawhna tawh nungta uh ahih manun khalam ah a si ahihna lungnuamlo (Eph. 2:1) takin gen a, Satan in ukcip (Eph. 2:2) cihi. Paul in mihing tungah laikhak hinapi, amaute “misi” (Eph. 5:14 enkak in) naci mikmek hi. Amaute khatveilai in, nuntakna bulpi ahi Pasian tawh kigamla mahmah in hamsiatna lianpi tawh (Col. 2:13; Rom. 5:17; 6:23 cihte enkaklai in) omkhin uhhi.

Hih athungai mite abeisa nuntakzia tungtawn in Paul in amau a ukcip thahatna nihtak pulaksak hi. Amasa in “hih leitung gitlohna” (Eph. 2:2) amau kiimlehpam gamtatzia leh ngeina tengpeuh zui uh in Pasian langdona lamvive tawn uh cihi.

Amau hunmasa lai in apualam pan a ukcip Satan pen Paul in namnih tawh pulak sakleuleu hi. Vantung huihlakah vanglian thahatna teng, dawi gilote panin kipan omuh ahih manun (Eph. 1:3; Eph. 3:10; 6:12 enkak in), Satan pen “huihlak ukpa” (Eph. 2:2) aci hi. Leitung ah nasep hahkat mahmah a “tumahmah in zong thumanglo mite sungah nasem gige” cihi.

`Hih munte in kidona lianpi omtaktak cih hong koici hilh naci hiam? Tua kawmin, Zeisu in gualzo khin ahih manin lungnop lam-et omthei a, Ama’ gualzawh nazong koibang in hawmsawn theilailai ding ihi hiam?`