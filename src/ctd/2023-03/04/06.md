---
title:  Tu in Pasian in Honkhiata
date:   20/07/2023
---

`Ephesian 2:1–10 simkik inla, Paul’ thukhupna tang 8–10 sungteng entel in. A thukhupna ah bang thupi khatpeuh namuhsak hiam?`

Ephesian 2:1-3 sungah, Paul in, Ephesus thu-umte hotkhiatna ngahpen, amau’ gamtat hoihna peuh leh thalawh theihpeuh ahihlohna ciaptehsak hi. A tangthu uh kipatna limlim ah khalam ah a si uh cihi. Nuntak-meel khatzong amau sungah omvetlo hi (Eph. 2:1). Mawhna in amau sincip (Eph. 2:1) uhhi. Mimal hihtheihna themzong lahkhialo uh a, Satan in amau lungsim leh pilna teng ukcip Eph. 2:2, 3) ta hi.

A theihloh sasa in, kha’nuntakna neihloh maimai sangin suksiazaw dinmun ah tunguh hi. Tuate in mihingte tawh kipawlkhawm uh a, Pasian’gal taktak hongsuak uh in, nikhat Pasian’ thukhenna masuan in nei uhhi. Amaute in “midangte mahbang in pianpih thumanglote” (Eph. 2:3) ahi uhhi.

Amau’pilna siamna sungvuah zungkhak sangin, amau hotkhiatna in genzawhloh Pasian’ hong itna sungah zungkha a, tua itna in ama’tukna muntawh manseh theihloh itna ahi hi. Lainatna leh itna sungah, Christ Zeisu sungah Pasian in amau adingin nasem a (Eph. 2:4), kha’sihna sungpan amau phongkik hi. Pasian hong kaallut manin, Zeisu’nung azuihna khempeuh ah alamdang muhna neithei uhhi. Athuklua mahmah khalam asihna uh leh sila a hihna uhpanin, amau kithokik sakin, “vantungah” Christ’vannuai kumpi tokhom tungah tukhawm (Eph. 2:5, 6) uhhi. Pasian hong kaallutna pen khuaphia bang in hong phia-zal peuh hi lo hi. Pasian in Christ Zeisu tungtawn in Ama’ hehpihna hong lahden ahih manin, eite tungah akipkho in omtawntung hi (Eph. 2:7).

A thukhupna Ephesian 2:1-10, tang 8-10 sungah, Paul in ama’ deihna bulpi akip sakna dingin: thu-umte’ hotkhiatna peuhmah pen Pasian’ nasep hi a, mihing sepzawh hi lo cihi. Eite’ maabang patsa hihetlo a, Pasian hongpiak khong ngiat ahi hi. Tuathu ading in kuamah kisial theilo ding uhhi (Eph. 2:8, 9). Pasian’ hehpihna tungah ding ihi a, thu-umte peuhmah Ama’ hong hehpihna’mite vive ihi uhhi. Eite in “Christ Zeisu sungah” Pasian’ khutsuak (Eph. 2:10) vive ihi uhhi.

`Hotkhiatna in Pasian’ kiangpan hongpai silsel hi a, eima’ hanciamna sungah zungkha hetlo cih telcian ding banghang in thupi naci hiam?`