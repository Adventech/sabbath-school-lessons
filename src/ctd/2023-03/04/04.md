---
title:  Thokikta, Vankahta, Christ tawh Kipahtawita
date:   18/07/2023
---

“Pasian hong hehpihna leh eihong itna lianmahmah” hi (Eph. 2:4). Hiteng ah Paul in kammalkhauh nihzang a, abeisa amau hunlai teng kawkkik in “Ahihhang Pasian in” (Eph. 2:1–3) ci in, lam-etna adim amau’mailam ding thuthak hilh (Eph. 2:4–10) leuleu hi.

`Christ’ thawhkikna, vankahna leh aki lapsangna sungah ei thu-umte koibang daan in kihelthei ihi hiam? Cikciang in kihelthei ding ihi hiam? Eph. 2:6, 7.`

Ephesian laibu pen Christ bekmah a kibulphuh thu-um mite kipawlkhopna khat ahihlam i theikhin uhhi. Ephesian 2:5 leh 6 sungah Paul mah in Pasian koppihna hangin thumaan taktak a kidawkna ding, hih thupaipi pen azai theipenpen kammal thum tawh pulak a, thu-umte mahmah in zong tua hotkhiatna tangthu laigil Messiah Zeisu sungah mapang uhhi.

Thu-umte pen: (1) Christ tawh thokikkhawm (2) Christ tawh kiphongkhawm (Paul in Christ thawhkiklai in thokik a van akahto teng acinuam) (3) “vantung ah Christ tawh a tukhawmte” a cihteh vannuai leitung kumpi tokhom tungah tukhawm cihna hi a, Zeisu tawh kipahtawi khawm acihna ahi hi.

Paul in a gen vangliatna pen, Ephesian 1:19-23 enkik ding hang a, Topa’ sihna, thawhkikna, vankahtohna, thu-umte a-ukcip denkeei dawigilo vangliatna tungah Christ in a gualzawhna cihte phawkkik ding hihang. Topa’ thawhkikna, vankahna leh a kilaptohna tua vangliatna tengin, dawigilo’ vangliatna tungah hong gualzogawp phialphial hi. Leitung hong kikhelta hi. Thu-umte zong pawi ente bangbek in hong omnawnlo uh a, amau tektekmah hong kihel uhin nasemta uhhi. A thokik khawmte, vankahkhawmte leh laptoh ngakhawmte ihih manin; Zeisu in eite a ding lampithak khat hong honsak hi. Dawi gilo’ ukcipna sungpan, Christ’kha vangliatna sungah nuntakna kinei theita hi (2Tim. 1:7).

`“Pasian in eite tungah meidawina hong pialo a, thahatna, ki-itna pumpi ki-ukzawhna lungsim hong guan hizaw hi.” (2Tim. 1:7). Hihmun in tuni sinna koibang in telphasak tuam hiam?`