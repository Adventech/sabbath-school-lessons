---
title:  Pasian in Hong Hotkhiat Zia
date:   15/07/2023
---

### Tukalsung Simding
Eph. 2:1–10; Eph. 5:14; Rom. 5:17; Eph. 5:6; 2Tim. 1:7.

> <p>Kamngah</p>
> “Pasian hong hehpihna leh eite hong itna lianmahmah ahih manin, imawhna hangin kha’thu tawh kisai in misi ihih laitak in Christ tawh eite hong nungtasak hi.” (Ephesian 2:4, 5).

1987 kum October 14 ni-in, kha 18 bek aphapan Jessica McClure in ani’ phaitamah a kimawl laitak in, pi 22 a thuk tuikhuklui khat sungah kiasuk hi. Tuabang a tuahsiatna hangin leitung khempeuh media tengin Texas gamkee Midland ah hong lunglut lawh mahmah uhhi. Leitung mipi khempeuh in “Naupang Jessica” ihmutna, kahna, lasakna leh anu a sapna dongtakin enngeingai uhhi. Kintak in huihpiakna pipe a ki piaksukna khawng ki endemdam hi.

Letmat giat bekmah a vang sungah a kiatsuk khit nai sawmnga leh giat, ninihval khit ciangin Jessica a kihotkhiatna teng khempeuh leitung bup in endemdam uhhi. Maan zaihpa Scott Shaw in Pulitzer minphatna a ngahlawh liangna maan sungah: Jessica a honkhia mite’n Jessica a hotkhiat na’ng uh a etsuk kawmin a hotkhiatna khau in ama’ maitang phelnih suahsuk sesena maan ahi hi.

Tuabangin kiplet mahmah akul hotkhiatna tangthu, Paul in Ephesian 2:1-10 sungah honglak a, khangtawntung ah alianpen hotkhiatna tangthu ahi – Pasian in mihing hong hotna ahi hi. A tangthu paizia pen eite mahmah in pawi ente kihi lello a, eimahmah hong hotkhiatna tecipangte ihiciat uhhi.