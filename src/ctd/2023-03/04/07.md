---
title:  Ngaihsutbeh Ding
date:   21/07/2023
---

Ephesian laibu tawphahpi tangthu pen kisinkholna leh heemgenna pian vive ahi hi. A thupiangpi taktak teng anuai a bang ahi uhhi:

1\. “Leitung pianmapek panin” Pasian in mihing hongteel khin (Eph.1:4, 5, leh 11).

2\. Abeisa in mangthang uh (Eph. 2:1–3, 11, 12; 4:17–19, 22; 5:8).

3\. Christ tungtawn in honkhia dingin Pasian hong kaallut (Eph. 1:7, 8; 2:4–6, 13–19; 4:1, 20, 21; 5:2, 8, 23, 25, 26).

4\. Amau unzong lungdamthu sangsiam (Eph. 1:12, 13 leh mundangah zong omlai). Khatveilai “lam-etbei” (Eph. 2:12) mahleh, tu’n “lam-etna khatsungah” thu-umte kalsuan khawm uh (Eph. 4:4; Eph. 1:18).

5\. Tu a nuntakzia pen nungzui dinmun hita. Dawi gilote gallak salak ah nungta himah taleh aki lamto a Topa uh lam zuanta uhhi (Eph. 1:15–23, Eph. 2:6; 3:14–21; 4:7–16; 6:10–20).

6\. Amau’ mailam dinguh pen Khasiangtho in “aamahkhan” pia (Eph. 1:13, 14); “seal” tum (Eph. 4:30) ahih manin gahpha pah uhhi. Hih pahtawina hunciang in, a citak mite in Christ sungah akipiakhinsa teng “gamhluah” dinguh (Eph. 2:7; 6:8, 9) banah; Christ sungah amau’upna hangun, Christ aki bulphuh hunpi ngah ding uhhi (Eph. 1:21; 2:7, 19–22; 4:13, 15; 5:27).

**Kikupding Dotnate**:

`Ephesian tangthu’ tawphahpi pen (a tunga omsa) kum zalom masa thu-umte’ tangthu maimai hi lo hi. Eimau’ tangthu zong ahihi. Tua tangthu lakah a koipenpen in nang ading lam-etna hongpia theipen naci hiam?`

`Banghang in Paul in, a mite’ mawhna kidim abeisa hunteng vive phawksakkikna tawh amau pianthak tuung hunteng phawkkiksak nuamden hiding hiam?`

`Ephesian 2:8–10 sungteng tomkaihna leh Romans 1:16, 17 tomkaihna lungdamthu tegel enkaak in. A kibatna leh a kibatlohna namu hiam?`

`Thu-umte tatkhiatna sungah gamtat hoihna kihello cihang a, Pasian maiah kiphuutna peuhmah ahihloh hang, Pasian’ ngiiman sungah a thupitna bangpeuh omthei ding hiam? Eph. 2:10.`