---
title:  Hehpihna tawh Thupha Sangdenta
date:   19/07/2023
---

`Ephesian 1:3, 4 sunga hotkhiat na’ng Pasian’ ngiimna leh Ephesian 2:7 sunga atawntung gahteng enkak dih in. “Hotkhiat na’ng Pasian’ngiimna” adingin kulkisam bangteng namu hiam?`

KG naupangte ahi a Ph.D ahi zongin buaih lukhu-nelkai khukna pen pawi thupi taktak mah ahihi. Tua buaih cihin gualzawhna khatmah hi a, nuntakzia cialkhat a kikhel zong hipah hi. Ei thu-umte ihihleh, lungdamthu thumaan telcian ding thupi a: hehpihna sungah bel buaih kingahzolo hi. Hehpihna sungah Ph.D buaih ngahta cihpeuhmah omthei ngeilo hi.

Paul mahin hihthu Eph. 2:7 sungah kipsak a, khanggui saupi huamin hong pulak hi. Christ hong hotna sungah Pasian mahin nasem a, Ama’Tapa Zeisu Christ tawh eite hong kisunsak in, Amah thokik khawm, vankah khawm leh hong lamto khawm hi (Eph. 2:4–6). Pasian’ ngiimna pen abeisa sungah hehpihna kidimtak in omkhin a, tu in zong lainatna tawh hong sawpden hi. Pasian’ ngiimna limlim, theihphakloh hunpan kipan in Siangtho kikupnapi panvive hiden a (Eph. 1:4), tuabang in paisuaklai hi. Hong tungding hunkhempeuh zong huamtolai hi (Eph. 2:7). Tawntung hun ading Ama’ ngiimna tengin tu in Ama’ nasepna mahbang in hehpihna thukhun mah ahi hi. “Hongpai ding hunah” Pasian in hong hihsak ding pen “Christ Zeisu tungtawnin ahonglah tehpih omlo hehpihna leh itna” (Eph. 2:7) ahi hi.

Paul in, Pasian hehpihna pen, hamphatna leh tehpihbei amanpha ci in ngaihsun a (Eph. 1:7 leh Eph. 3:8 enkak), thu-umte in amau kisapna bangbang a ngahtheihna uh cihi. Hih a lianmahmah Pasian’ hong citpiakna pen, gencimlo, hunciangtan omlo leh vannuai bup tungah hehpihna honglahna ahi hi.

“Eite lakah teengding Zeisu pen, Pasian in vanmite leh mihingte tungah honglak hi. Hih leita tetung bekah hong pulakkhia hi lo hi. Hih leitung neucikpen vannuaibup adingin laisimbu ahi hi. A lamdang Pasian hong hehpihna in, itna tawh tatkhiatna thuthuk hi a, ‘vanmite’n muhnophuai asak’ khang tawntung in amau pilsin na’nguh ahi hi. Tatsate leh a puklo mite khempeuh in Christ pen amau’pilna leh lasak dinguh hiding hi. Zeisu’ maitang tungah a taang minthanna in, pumpi kipiakkhiat itna ahi hi.”—Ellen G. White, the Desire of Ages, pp. 19, 20.