---
title:  Kawngkhau leh Awmdaal
date:   18/09/2023
---

`Thu-umte in dawi gilo gal a dona dingun koibang in kisak kholhna kipan ding Paul in ci hiam? Eph. 6:14; 1Pet. 4:1; 1Pet. 5:8; Rom. 8:37–39.`

Paul in doloh theilo (Eph. 6:13) a dingin, ama’ laisimte dingtang dingin kisakhol ding asapna (a liveina Eph. 6:11, 13) galvan tawiding in asapna ahi hi (Eph. 6:14–17). Paul in “kawng-gak” (Isa. 11:5 enkak) gaak ding cihi. Tanglai, puan koldiahduah vaanuh a, nasep ding leh galsim ding ciangin kawnggak gaakkul (Luka 12:35, 37; Luka 17:8) hi. Paul in thu-umte pen Roman galkaphon (legionnaire) bangin savun kawnggak leh alu kizemsitset tawh gaak ding cih mitkha in musak hi. A kawnggak uh tungpan in siktawh akituam savunkhau kaaisuk sak uh a, amailam teng siinsuksak uhhi. A puantual gaakna kawm leh a dangdangte ading in kizang hi.

Thumaan cihpen thu-umte’neihsa zong hituanlo; Pasian’ letsong hi (Eph. 2:8). Pasian hong piakkhong ahih manin, mi muhtheihloh ding peuhin amau mahin nuntakpih selo in, seelcip khinkhian ding hilo hi. Tua Pasian’thumaan pen “silh” ding uhhi. Amau un Pasian’ thumaan nei dinguh hizawlo a, Pasian’ thumaan in amaute neiding a, kemin huu ding hi.

Azom in Paul in “thumaan awmdalna” (1Thess. 5:8 enkak) zang ding cihi. Thutak kawnggak mahbang in, Pasian kiangpan hongpai hi a, Yahweh in a galsimna ah a maapanna (Isa. 59:17) ahi hi. Paul’ hunlai a pumpi tuamna galvan pen sikpekneu, taupekneu peuh tawh akibawl hi a, khatlehkhat aki-khilsa in kikhaisak uhhi. Tua pumpi tuamna leh awmdalna in, galte’ hong vaatna panin pumpi hongdalsak hi. Tuamah bangin, thu-um mite in zong, Pasian hongpiaksa thutang thumaan in khalam kidalna hiding hi. Ephesians sungmah ah, Paul in, thutanna pen siangthona, hoihna leh thumaan tawh kizomsak a (Eph. 4:24; 5:9), midangte tungah kikimtak leh thumaan takin adiak in unau thu-umte tungah gamtat siamna lunggulh pen hi.

`Hoihna, siangthona leh thumaan in koibang in nangmah hongdal in hong kemcing ngei hiam?`