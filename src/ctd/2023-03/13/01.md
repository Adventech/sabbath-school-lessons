---
title:  Lungnopna Thalawh
date:   16/09/2023
---

### Tukalsung Simding
Eph. 6:10–20; 1Pet. 4:1; 1Pet. 5:8; Isa. 59:17; Isa. 52:8–10; 1Thess. 5:16–18.

> <p>Kamngah</p>
> “Dawimangpa hongkapna thaltang kuangte na sukmit nadingun lum puak bangin upna nanei tawntung un; siklukhu khukbang in hotkhiatna nei unla, Kha Siangtho in ahongpiak Pasian’thu pen namsau zat bangin nazang un.” (Ephesians 6:16, 17).

John Bunyan in a thongkiat sungteng in a gelh ki-aapna The Pilgrim’s Progress laibu sungah, Christian pen “a Topa uhin khualzinmi ta’ding a vaihawmsak galvan namkim; namsau, lum, siklukhu, awmdal, thungetna, a kisia theilo khedap cihte tawh kituamcip sitset hi cihi. Topa ading hihbang thuakna sung panin vantungah aksi omzah bangin mitampi takmah omuh hi.” Tua Christiante a paikhiatma un, amaupen galvan tawh kituam masa a, “a luzang panin akhepek dong mah akipailet zolo in bitsak a, tua hikeileh amau’lampi vuah ommuang pipi hong kisimvat thei ding hi.” cihi.

Bunyan in 1678 kumin a laigelhna panin, ama’masiah kum 1600 lai a Paul in zong thong sungpan mahin Ephesians pawlpi tungah a laikhakna pen hong phawkkik sakzel hi. Tua laikhak sungah sawltakpa in pawlpi pen galkaphon ci a, Pasian’ galvan namkim tawh kituamkim uh a, Greekpau in panoplia acih, lupan khepimuk dong tuamsitset acihna ahi hi. Pasian’ galvan pen galkap khempeuh adingin ahoihpen galhiam mah hipah a, Ama’ galkaphon in, “alupan khepimuk dong siktawh kituamsa in” mainawt uh a, Ama’min suangin lungnopna galbawl uhhi.