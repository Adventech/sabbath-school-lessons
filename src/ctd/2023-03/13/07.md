---
title:  Ngaihsutbeh Ding
date:   22/09/2023
---

“Galphual ah galkaphon in nasemkhawm keileh buaigawp ding uhhi. Galkap khatsim in kuamah ki awlmawh mello in, amau’thuthu in nasem leh, cikmah hun in ki pumkhat theilo in tang om ding uhhi. Tua hi a, Christ galkapte in pumkhat ding uh hi. Khat tang omna tawh khangtolo ding uhhi. Tuabang in hihleh, Topa’ mite in ki pumkhatna, lungsimkhat, ngiimna khat tawh mungtup lianpi sungah ki-aap mahtaleh, tua tezong amawkna suak in amau’ hunleh hanciamna the mawkbei ding hi. Pumkhatna in thahatna hi. Ngiimna lianpi nei in, lutangkhat nuaiah pumkhatna tawh nasem, a piangthak taktak kha tawmno in maa-tun ding uh a, munkhempeuh ah gualzo ding uhhi” —Ellen G. White, Spalding and Magan Collection, p. 121.

Paul in “kolbulh taangmi” kahi hi akicihna pen koibang in kicianpha deuh nasathei hiam? (Eph. 6:20).

Taangmi peuhmah in gal-hun in nasep kin mahmah uh a, tuamah bangin Paul in amah zong a galvai pulak thutetawh kituakpha mahmah hi. Taangmi pen apuakkhia gam mahbang in kizahtak bawl tawntung hi. Himah leh Paul in vannuai buppi ukpa’ taangmi hinapi, zahtak lohna tawh kolbulh khaukhih in ana omna pen tuampian mahmah hi. Bang bang hileh taangmi peuhmah pen “zumh kol” bek kibulh ding kimlai; Paul in amah tungah a kibulh “sikkol” pen, “minthanna sikkol” bangin a muzaw hi. David J. Williams, Paul’s Metaphors: Their Context and Character (Peabody, MA: Hendrickson, 1999), p. 152.

**Kikupding Dotnate**:

`Nangma omna leikiu gallak salak mah ah, nangleh namipihte a dingin “lungnopna thalawh” ding cih in bang khiatna nei nasa hiam? Lauhuaina ngong tatna kidim hih leitungah, koibang in lungnopna vaihawmte kihithei ding hiam?`

`Koibang “meikuang thaltang” in nangmah hongnawk hiam? “Upna lum” in tuate khempeuh koibang in sumit thei ding na-um hiam?`

`Eite in “thungen galkap” peuh i kicithei hi. Ephesians 6:18–20 siksan in “thunget nasepna” kisemthei ding hiam?`