---
title:  'Pawlpi: A Kipumkhat Galkaphon'
date:   17/09/2023
---

`Ephesians 6:10–20 simin. Pawlpi in bang galpeuh doniloh hi Paul in ci hiam? Mimal in eima khalam galdona acihnopna maw, aihke’h pawlpimi buppi in kipawl in, dawi mangpa’gal kido a cinuam hiam?`

Greek leh Roman in a galzawhna thusimuh pen, galkapte in galhan penna sung nangawn ah semkhawm pangkhawm uh cihi. Galphual ah mimal omna pen namneu khuata mite galsimdan hi a, lelhna kisiatna lam manawh bekuh ci uhhi.

Hihbang in galkapte galsim ngeina bang in, pawlpi in zong Ephesian 6:10-20 sunga dawimangpa tawh a kidona vuah, Paul’ ngaihsutna zong thapiak theihna’ng thu tampi om hi: (1) Tuamun tengpen pawlpi’vai vive a genna mun ahihi. Paul in Christian mimal in khuamial ukte langkhat ah galdo ci in a thukhupna pen thulamdangpi khat ahi hi. (2) A tawpna ah, Paul mah in Christian’ galmuan nading in “misiangthote ading” (Eph. 6:18–20) thungetsak ding in cial hi. (3) A kicianpen khat, a laikhak kipatna lamah Paul in dawi gilote vangliatna genkhin a, tuate pen pawlpi tungsiah ah omhi ci a, mimal’thu genlo in: “tu in vantung ukna aneite in pawlpi hangin, Pasian’pilna a namtuamtuam amuhtheih na’ngun” (Eph. 3:10) cihi.

Tua hi a, Ephesian 6:10-20 in zong mimal omna tawh dawimangpa doding cihetlo hi. Tua sangsik in Paul in pawlpi pen galkaphon naci zawsop hi. Galvan picing silhding, galkaphon pumkhat ding, thalawptak leh pumkhatna tawh galphual zuan ding cihi. Paul in, pawlpi mapanna picing ding agenna ah, pawlpi pen Christ’ pumpi (Eph. 1:22, 23; Eph. 4:1–16), ahihlam hong telsak hamtang a, Pasian’ biakinnpi (Eph. 2:19–22) leh Christ’mo (Eph. 5:21–33), a nunungpen in pawlpi pen a nungta Pasian galkaphon cihi. “Haksat hun” (Eph. 6:13) leh sawtpi galdona a tawplam masuan ihih manin, Pasian tungah iki-aapna leh, Christ’ galkapte khatlehkhat ki itna cihtakna peuhmah thadah hetlo ding hihang maw.

`Dawimangpa gal idona ah hongpai bangbang, a nangzo thei dingin, mimal koibang in mapang khawm in, kidona lianpi sungah koibang in semkhawm thei ding hiam?`