---
title:  'Khedap: Pawlpi in Lungnopna Thalawh'
date:   19/09/2023
---

Roman galkap khatin, galsim ding in, akhauh mahmah galkap khedap bulh hi. Thuap tampi a kikhuikop, khepek nuai ah siktukilh kisuan a, tua siktukilhte in galkapte leisikna mun peuhpeuh “dingkip” (Eph. 6:11, 13, 14) saklianlian hi. Paul in hih galkap khedap acihpen Isa. 52:7 sunga kammal azat hi a, thupuakpa kiangpan Yahweh in Ama’mite ading a galdo sakna pen zo ahih manin tu in lungnopna omta: “Thuhoih a hongpuak, kilemnathu a genzak … mualte kan tan in a hongpai kamtaipa’ khete in bangzah in hoih hiam?” (Isa. 52:7) cihi.

`Paul in Ephesian sungah lungnopna giatvei tak agenna teng enkik in. Lungnopna lunglut mahmah napi, banghang in galvai gengen hiding hiam? Eph. 1:2; Eph. 2:14, 15, 17; Eph. 4:3; Eph. 6:15, 23.`

Paul in “eite’ lungnopna” pen Christ’ nasepna hi a, lungnopna honghilhpa, “gamlapi ah omngei hinapi lungnopna tawh hong kinaisak” (Eph. 2:14–17), Jew leh Gentile zong kinaisak in “minamthak” suaksak hi (Eph. 2:15) cihi. Christ’ lungdamthu leh Ama’ lungnopna nasep nungta sak in, a beisa galzawhna teng lungdamko leh hong zawhpih lai ding teng lam-etna tawh, thu-um mite in kalsuan in galmai ah kisa ding uhhi. Isa. 52:7 bangin, thupuakte in Christ’ galzawhna leh Ama’ lungnopna tangko ding uhhi.

Paul in ama’ hong sapna bangin galte’maiah galvan namkim silhtaktak ding cihlam in saankhak ding deihlo zaw hi. Tua ahih manin, thu-umte in “lungnopna thu” (Eph. 6:15) tangko aci hi. Thu-um unau sanggamte tawh zong kitukalh ding a deihloh manin, a kampauna ah, pum-khatna, kampau kidawpna, lungnemna cihte (Eph. 4:25–5:2) gentangtang hi. Pawlpi in Christian hoihna ahi kiniamkhiatna, lungduaina, mawhmaisakna leh biakpiak thungetna cihte tungtawn in “lungnopna thalawh” ding hi. Tuabang in hihna in, Christ sungah nakhempeuh a gawmkhawm nuam Pasian ngiimna lianpi ahi hi (Eph. 1:9, 10).

`Anuai a kammal tengin Paul’ mitkha sunga galvai teng in eima nuntakna sungah bang khiatna nei cih koibang in hong telcian sakthei hiam? “Pasian in galvan silhding in hong sawl hi. Eite in Saul’ galvan i deihkei a, Pasian’ galvan namkim bek i deih hi. Tua hileh, Christ-bang lungnemna, veiina leh itna tawh nasem dingin lungsim takpi tawh kuan khiathei pan ding hihang.”—Ellen G. White, [Australasian] Union Conference Record, July 28, 1899.`