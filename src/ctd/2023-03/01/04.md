---
title:  Ephesian mite in tua Laikhak Simuh
date:   27/06/2023
---

Paul in a laikhakpen Ephesus biakinn sungah gingtakin simkhia dingin sawl hi. Paul paikhiat khitpan kipan Ephesus khua ah Christian tatlehhek hong khangto mahmah a, innkuan tampi zong hong kibehlap uhhi. Tua thu-ummasa mite a dingin, Tychicus kici Paul mimuanpa in amau lakah hong omthei in, laikhakte simsakthei ahih manin hampha mahmah uhhi. Sawltakpa mah in a geelsa mahbang in amaute lakah bangkua lutang – pa, nu, tateleh silate (Ephet 5:21-6:9) cihi. Tua hunlai in bangkua khat cihteh – amau nasep pih khempeuh kihelpah uhhi. Tuateng khempeuh leh innkuan mite khempeuh kihel uhhi.

`Anuai a tomlakna bangin simsuksuk inla, simging phial lecin minute 15 sungbang sawt ding hi. Alaikhak buppi’ ngiimna bulpi bang hithei ding naci hiam?`

1. Kam honna (Eph. 1:1, 2)

2. Thupha piakna tawh thu-patna (Eph. 1:3–14)

3. Christ bulphuhtheih na’ng thu-umte thungetsakna (Eph.1:15–23)

4. Kha lamah sikhin uh; Tu’n Christ tawh pahtawina ngah (Eph. 2:1–10)

5. Jews leh Gentiles lakpan Christ in Pawlpi Piangsak (Eph.2:11–22)

6. Paul pen Gentile tekiangah Christ’ thuhilhpa (Eph. 3:1–13)

7. Thu ummite in Christ’ itna aneihna’ng uh thungetsakna (Eph. 3:14–21)

8. Kha-kidim aki pumkhat Pawlpi kemcing (Eph. 4:1–16)

9. A Ki-pumkhat Pawlpithak nuntakpih (Eph. 4:17–32)

10. Itna, Khuavak leh Pilna sungah kalsuan (Eph. 5:1–20)

11. Christian bangkua sungah Christ bang nundan neihna (Eph.5:21–6:9)

12. Dingkhawm: Pawlpi in Pasian Galkap hon (Eph. 6:10–20)

13. Kam-khupna (Eph. 6:21–24)

`Hih laikhak sungah thubulphuh bang hihtuak hiam? Nang ading bang aci hiam? Innkuan a sukha bangpeuh namu hiam?`