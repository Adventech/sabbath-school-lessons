---
title:  Ephesiante Amau Hunlai
date:   28/06/2023
---

`Ephesus tetungah a laikhakna pen Paul in koibang in pan a, koibang in khup hiam? Ama’ deihsakna thuk koibangin namuhsak thei hiam? Eph. 1:1, 2; 6:21–24.`

Laikhat a kipatna mahah Paul in laigelhpa amah kicipah hi (Eph. 1:1). Laikhak a lailam ciangin, Paul in ama’ minmah pulak phakik in, amahpen “No Gentile mite hangin Zeisu Christ’thu tawh thongkia keimah” (Eph. 3:1) ci a, sawltakpa dingin a kisehtuampa bang ciliang zawsop hi (Eph. 3:1-13). Laikhak a tawpkuan ciangin, a thongkiatna mah pulak phakik a (Eph. 6:20), ama’ vaikhakna kammalte zong kihel hi (Eph. 6:21, 22). Laisiam pawlkhat in hih laikhak pen Paul’gelh hilohi acihtei uhhang, alaite mahmah in Paul pen laikungpu hi cingiat ahihna thupi hi. Christian a tamzaw in laikungpu Paul hi cih saang uhhi.

`Paul in ama’ thongkiatna hangin Ephesus thu-umte koibang in a sukkhak ding lung himawh hiam? Eph. 3:13.`

Paul in thongsungpan a laikhak dangte Colossian (Col. 4:7, 8) leh Philemon temah bangin Ephesian zong akhak hunuh kibang tuaklel hi. Ephesus ah a khualzin khit hun pawlkhat mah paikhinzo hihtuak hi (Eph. 1:15; 3:1, 2). Ephesian laikhak pen a.d. 62 kum Rome thongsungpan agelh hihtuak pen hi.

Ephesian sungah, Ephesus khuamite omzia Paul in tawmkhat genkhia hi. Ama’ muhna pen zaimahmah hi. Hun tampi huamsak a, Pasian in khensatna abawl hun “leitung pianma” (Eph. 1:4) ciliang a, Christ sungah Pasian’ hongpiak hotkhiatna bulpi omcih tangzai takin kilangsak hi. A laikhak kammalte in pahtawina laipi, sausak diudeu in kizom diudeu sak in gentehna khawng tawh pulak hi. Paul in tuadante mundang ah zong zangthei zel (Rom. 8:31–39) a, Ephesian sungah hiphadiak in, phatna thungetna leh biakpiakna kammal tampitak zang hi (Eph. 1:3–14; 1:15–23; 3:14–21). Tuate khempeuh zong pilvangtak leh siamna tawh azat ahi hi (Eph. 4:1–16; 5:21–33; 6:10–20).