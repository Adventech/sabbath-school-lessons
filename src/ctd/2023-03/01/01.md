---
title:  Paul Leh Ephesus mite
date:   24/06/2023
---

### Tukalsung Simding
Sawl. 18:18–21; 19:13–20:1; 20:17–38; Eph. 1:1, 2; 6:21–24; Eph. 3:13; Eph. 1:9, 10.

> <p>Kamngah</p>
> “Pasian in apilna leh athu muhnate zangin, ama’geelsa bangin hong sema, Christ zangin asepnop thusim teng eite tungah hong kilangsak hi. Tua ageelthu pen a hunhoih atunciang in Christ khutnuai ah vantung leitung a omkhempeuh gawm ding ahi hi” (Ephesian 1:9, 10).

Thu khatpeuh igelhciang in, ngiimna khat inei hamtang a, ngiimna lianpi khat peuh hithei hi. Abraham Lincoln in zong 1863 kum in a minthang Gettysburg agelhlai in, American’ tualgal sungah ama’ galkap 7000 bangin a sihlawh khitdeuh ahihi. Tua laibu sungah, gamsaat pulehpa teng pulak masa in, 1776 kum in a kisaat amau’gam in kip ding maw “leitung pan mangthang ding maw” cih sittelna hi ci in ama’ upna gen hi.

Paul in zong ama’ laikhakna sungah ngiimna lianpi khatmah nanei hi. Khenkhat pen ama’ thongkiatna vai hang hi (Eph. 3:13; 6:20) a, khenkhat pen bawlsiatna leh zia-etna hangin Ephet mite in upna akhahsuah dekdek uhhang ahi hi. Paul in amau hong pian thaklai in, Christ pen Honpa in sanguh a pawlpimi hongsuakuh cih phawksakpha hi. Christ’ pumpi hongsuakta uh (Eph. 1:19–23; 4:1–16), biakinn lamna vante hita (Eph. 2:19–22), Christ’mo zong hilai (Eph. 5:21–33), galhiam kicing a tawisitset galkap (Eph. 6:10–20) zong hilai cihi. A lianmahmah Pasian’ ngiimna ah mapansak, nakhempeuh Christ sungah gawmkhawm (Eph. 1:9, 10) cihi. Ephesus mite in Christ’ nungzui ahihna uh picingtak in a teltheih nading in hanthawn hi.