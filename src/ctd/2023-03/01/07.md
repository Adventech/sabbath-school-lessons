---
title:  Ngaihsutbeh Ding
date:   30/06/2023
---

Zeisu’ min leh Paul’ min a zangsual aitawite’ tangthu (Sawl. 19:13-20 Sunday sinna) in, Ephesian laikhak sungah vangliatna cih kammal azatna hangthu telgen mahmah cih honglak hi. Thu umthak pawlkhat bangin Zeisu lianbel ahihna a theihuh manun, amanpha mahmah amau ailaibu khempeuh haltumliang uhhi. Ai laibu papyri 250 kiim bang kimukhia a, tuasungah zeh, phuisam kammal, ngeina leh samsiatna cihkhawng tampitak mah omneunau hi. Tuate in thu-umte pen, pasiante leh nusiante zolna’ng, sikhate in zong akingen bangbang hong hihsak theihna’ng cihkhawng vive ahi hi.

Luka in hih laibuteng nguntang 50,000 ahih keileh nitha nitulsawmnga thaman tawh kikim cihi. Tulai nitha 10,000 hi a, 10,000 x 50,000= 500,000,000 thein tulnga bang tawh kikim hi. Hihte in amau nuntaksung vuah a thupiseh mahmahte a hihna hong musak hi. “Amau’ upna ah dawi-gal kidalna a kuahtheih oktheih tuamtuam, phuisam mitphial, thupha kipiakna, kha’vangliatna cihte panin a kikhel theihna’ngun, vanglian Pasian in panmun hong laksukna ahihi.”—Clinton E. Arnold, Ephesians (Grand Rapids, MI: Zondervan, 2010), p. 34.

I telsiam ding thu-khat panin Ephesian laibu pen, thu-umte in “dawi gilo’ vangliatna teng dozawh na’ngin hong kigelhsak cihthu itelphat kul hi.”—Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), p. 165. Paul hong dawnna pen amah in Ephesian mite tungah sawltakpa hi a, tua sungah Christ pen vangliatna khempeuh tungah a kilamtopa (Eph. 1:20–23), thu-ummite a dingin Pasian hongpiak thahatna hi cihi (Eph. 2:15–19; 3:14–21; 6:10–20).

**Kikupding Dotnate**:

`I leitung mahmah ah bang vangliatna leh ukzawhna peuh natuak kha hiam? Hih vangliatnate in thu-umte pen Christ tungah cihtakna tawh pahtawi ding sangin, amaumah zahtak ding koibang in hihzaw hiam?`

`Pasian in “ahun acin ciangin” Christ sungah nakhempeuh gawmkhawm acih ciangin, mailam lam-etna a pulak ahi hi. A kammal zat “lam-etna” cihpen Ephesian 1:18; 2:12 leh Ephesian 4:4 tawh kisai in, mailam ah banghang in lam-etna neithei hiam?`

`Anuai a munteng panin, Paul in Christ hongpaikik ding lam-etna lianpi aneihna koibang in honglak hiam? Eph. 1:13, 14; 1:21; 2:7; 4:30; 5:5. Tua lam-etna in eite a ding bang khiatna nei hiam?`