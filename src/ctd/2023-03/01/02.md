---
title:  Paul, Ephesus mite tungah Evanpa
date:   25/06/2023
---

`Paul in ama’ khualzin anihveina Tawpna ah, Ephesus mite kiang a hawh masak lai in banghih hiam? Sawl. 18:18–21.`

Ephesus khuapi pen Roman Empire sungah khuapilian khat hi a, mimal 250,000 bang teeng uhhi. Empire sungah ahaupen gamkee ahi Asia Minor icihcih gamkee’ khuapi ahi hi. Paul’ hunlai pen, tua gemkee in ahauh mahmah laitak ahihi. Tuipigei khuapi hi a, leilampi a ding in zong lampikim kituahna ahi hi. Khuapi sung mihingte in pasian tampi abia uh a, Artemis pen khuapi-kem nusian ci uh in, lianpensak uhhi. Tuanu biakpiakna in mipi gualnopna, kimawlna leh kumkhenna pawi cihte bawl uhhi. (Artemis pen Romete in Diana ci uhhi; Sawl. 19:24, 35).

Paul in akhualzin thumveina khitciangin Ephesus hong tungkik (Sawl. 19:1–12) a, “kumthum” sung taam hi (Sawl. 20:31). Sawltakpa in Ephesus mite kician takin ki-aapna neihpih a, tualai munah Christian bulkip omding ngiim hi.

`Ephesus khuasung ah “Topa Zeisu” zahtakna pen bang thupiang in makaih in kizeelsak hiam? (Sawl. 19:13–20).`

Luka in tua tangthu pen tua khuapi sungah Jew-mi aitawi nasepna sagihvei tawh pulak hi. Zeisu leh Paul min zangkhawm uh a phuisam uh a, khuasungah aitawi nasepna teng hawlkhiat sawmin paikhialhna laang hi. Tuathu khuasung lamdungteng ah a kizelh ciangin mikhempeuh “laumahmah uh a, Topa Zeisu’min nakpi takin kiphat semsem” (Sawl. 19:17) cihi. Tua thupiang in thu-umsa mite tungah nakpi takin huzaap kha ahih manin pawlkhat bangin “nguntang tulsawmnga aman” (Sawl. 19:19) amau aitawi laibu teng hong paipih uh in, mipi’ maiah haltumliang uhhi. Khuapi mipi tampi takmah in zong Zeisu biakpiakna leh adangtangte biakpiakna peuhmah helzau theilo ding cih muhlawh uhhi.

`Tua zahin amantam mahmah ai-laibute a haltumna tawh bang kilangsak hiam? Topa tungah ki pum-aapna koibang in kilangsak naci hiam?`