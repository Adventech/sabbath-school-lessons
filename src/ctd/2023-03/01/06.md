---
title:  'Ephesians: Christ-Dimphitphet Laikhak'
date:   29/06/2023
---

`Paul in ama’ laikhak thupaipi koibang in pulak hiam? Eph. 1:9, 10.`

Ephesian thupuak koici tomlak thei ding ihi hiam? Thongsung panin, Paul in, Christ aki bulphuh Pasian’ngiimna in ahun atunciang in pawlpi ah hong tungding cihi. Pasian in Ama’ ngiimna tengpen Christ sungah hongsem a “Christ khutnuai ah vantung leh leitung a omkhempeuh gawm ding” (Eph. 1:10) a, pawlpi mahmah zongpen Jew leh Gentile kigawmkhopna mihingthak in bawl ding hi (Eph. 2:14). Thu ummite in hih ngiimna ombang in gamtang ding uh a, gitlohna vangliatna hangin Pasian’ ngiimnapi ki imcip hi cihi (Eph. 3:10).

Ephesian 1:9, 10 in, Pasian’ lungsim sunga kipumkhatna pen Christ kibulphuh hi cihi. Tua hi a Ephesian laibu pen Christ-kidim laikhak hicih lamdang sakhuai lo a, mun khempeuh ah, Christ sungah Pasian’ nasepna leh thu-umte in Christ sungah amau’ hamphatna teng cihkhawng ahi hi. Paul in “Christ sungah” cihpen sawmthumvei sang tamzaw zangin munkhempeuh ah Zeisu pahtawi hi. Tua laikhak nasim ciangin, hih thu-guite pen Paul in Zeisu a bulphuhna vive ahihlam namu ding hi.

Paul in Ephesus thu-umte Khalam ki-aapna kuangpha kiksak nuam ahih manin, amaupen pawlpi mimalte hi uh a, Pasian’ lungsim in Christ sungah nakhempeuh gawm khawm ding ahihlam theisak nuam hi. “Pawlpi” (Greek, ekklçsia) anacih ciangin, leitung bup huam “a huampi” acinuam hi a, khuatual pawlpi bek hi lo in azaipi ahuam acihnopna ahi hi.

Pawlpi tawh kisai a kammal zatmun mahmah, gentehna thuk tawh azat munli (4) kician takin a zat teng pen:

1. Pawlpi Pumpikhat (Eph. 1:22, 23; 2:16; 3:6; 4:1–16, 25; 5:23, 29, 30).
2. A kilam Biakinn (Eph. 2:19–22).
3. Pawlpi in Mo (Eph. 5:22–27).
4. Pawlpi Galkaphon (Eph. 6:10–20).

Hihteng khempeuh in a pawlpi ading Pasian ngiimna bang hiam cih hong tellak mahmah hi.

`Nangma omna pawlpi, Seventh-day Adventist pawlpi pen, Pasian in minam khempeuh, kampau namkhempeuh, innkuan khempeuh leh ngeina khempeuh a gawmtuahna ahi hi. (Mang. 14:6) in Pasian’ ngiimna khempeuh Zeisu sungah picing sak ding cihi. (Eph. 1:9, 10). Tua Pasian nasepna sungah koibangin nasemthei ding nahi hiam?`