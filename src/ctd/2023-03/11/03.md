---
title:  NulehPa tung Ngaihsut Piakna
date:   04/09/2023
---

`Ephesians 6:4 leh Colossians 3:21 simkak in. Colossians 3:21 in mi’tate sinsosak hehsak cihkhawng pelhtheih na’ng koibang in hong hanthawn hiam?`

Sirach a minnei, Paul hunlai a Jew laikungpu khat in, pate in tate ahilh ding zia ngaihsut a piakna ah: “A tapa a it mipa in satzel ding hi… naupang a nop nakzuih mahmah lecin, nang hong patausak ding a; tu in nanuih sak leh, hong lungkham sak ding hi … Deihtak thuhilh in, na nasepsak keingal leh, nang hong maizumsak kik ding hi” (Sirach 30:1, 9, 13) cihi.

Paul ngaihsut piakna tuampian leuleu hi. Amah’n khamna piamasa zaw hi: “Na tate uh hehsak kei un” ci masa in thuhoih tawh zomkik in “Topa’ deihna tawh kituak in taii in hilh in pantah un” (Eph. 6:4) cizaw hi. Paul hunlai in, pate in tate tungah thuneihna picing nei uh a, amau’neihsa bangin kingaihsun lel hi. Pate in nasiatak in vuathei satthei uh a, siphial leh zong phamawh khollo hi. Pawlkhat bangin, tote in a salte’tunga aana a neihna uh sangin, pate in tate tungah aana neizaw tham hi ci in ngaihsun lianguh hi. Paul in bel tua aana a kipsak hizawlo a, innkuan kizopna hoih a puahphatna hizaw hi. Paul in Christ mah alianpen cihtak na’ngpa hi a, pate in amau’ aana zangin tate hehsak cihbang hihlo ding “Topa’ deihna bangbek in thuhilh ding” (Eph. 6:4) ci in hanthawn hi.

“Pate leh Nute aw, innkuan sungah Pasian’ dinmun ah om nahi uhhi. Thumanna bekmah zong unla, kamkhauh zanglo in, dikna leh itna tawh hih un. Innkuan sungah thu-nuam un. Hehna a piangsakthei kammal peuhmah peel un. ‘Pate aw, natate uh hehsak kei un’ cihpen Pasian deihna ahi hi.”

“Tate a thumanloh manun, nulehpa in nasia takin daanpiak na’ng phalna Pasian’ kammal sungah omlo hi. Pasian’ thukham pen, innkuan sung leh minam sung nuntakna ah tehpih omlo lungtang sungpan hong luangkhia ahi hi” —EGWhite, Child Guidance, p. 259.

`Hih sinna ah nulehpa tate peuh acihcih samhang, midangte tawh i kizopna ah zong bang thukhun peuh laktheih ding namu hiam?`