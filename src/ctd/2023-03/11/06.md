---
title:  Salte Ahi Tote
date:   07/09/2023
---

Paul kampau nunung lamah, “salte ahi a, sallote ahi zongin” (Eph. 6:8), “suakta” cih kammal in sal’tote acihna zong hi a, Paul in hun kikhelsak a, salte leh sal’tote anihgel in Christ’thukhenna mai ah kikimsak leltak hi (2Cor. 5:10; Col. 3:24, 25).

`Nangmah in Christian sal’topa khat dingin kingaihsun inla, Ephesian laibu zong a simpha khat nahihna tawh, nasalte’ maiah hong kipia hih ngaihsutna teng nakoici dawnthuk ding hiam? Eph. 6:9.`

Paul in tote sal’tote acihna ah, “tote” (Greek, hoi kurioi-tote’) hi a, a salte nasia takin a “lauhthawnpa” leh “Topa” (ho kurios), Christ cihna hi a, “deidanna neilo” Christ ahi hi. Paul in tote kiangah “tuabang mahin hih un” acihteh salte acihna mah hi a, kum zalom masa lai a salneite ading in patauhhuai mahmah hi. Paul in a ngetngetsa mahbang in tote in a salte tungah ahoih deihsakna leh Christ tungah cihtakna tawh ukding uhhi (Eph. 6:5–8). Tualai hunin salte bawlsia in, tote in a utuh leh gimna tuamtuam, satna (1Pet. 2:20), zualzangpihna, itleh ngaihtawh kikhensak liangin zuakkhiatna, nahampi sepsakna, anngawlhna, kolbulhna, siktulsa ciaptehna leh sihdan dongtakin apiakna tenguh khawl ding sawl hi.

Paul in ama’ thupiakna tungtang ah, sal’tote in Greco-Roman gam khengval in agallam ending in hanthotna nihtawh kipsakpha hi: (1). Amau leh amau’ salte khempeuh zong “To” khatbek khutnuai ah salpihte ahi uhhi (vantungah “To” khatbek nei Col. 4:1); (2). Vantung Topa in nakhempeuh deidan neilo in thukhen hi. Hih amaute’ Topa in, amau khempeuh zong a kibangkim in koihlel ahih manin, amaute in zong tuabang in hih ding uhhi (Philemon 15, 16).

Ephesians sunga Paul’ kammalte in Christian salte phadiak lungtaisak mahmah hi: tate bangin pom (Eph. 1:5); tatkhiatna (Eph. 1:7); gamhluahna (Eph. 1:11, 14; Eph. 3:6); Zeisu tawh kumpi tokhom ah tukhawmthei (Eph. 2:6); “gammite” suakkhawmthei “Pasian innkuanpihte” suakthei (Eph. 2:19; leh 3:14, 15 enkak); Christ’ pumpi sungah nate kihikhawmthei (Eph. 3:6; Eph. 4:1–16) hi. Ephesians 6:5-9 sungteng in zong, salte leh sal’tote tawh kisai thuhilhna khempeuh pankipan kampau mukpau ding ngaihsut piakna teng (Eph. 4:25–32) leh zahmawh vaikhempeuh (Eph. 5:1–14) thahatsak hi.