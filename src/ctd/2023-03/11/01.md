---
title:  Christ tungah a Sangpen Cihtakna
date:   02/09/2023
---

### Tukalsung Simding
Eph. 6:1–9; Maku 10:13–16; Col. 3:21; 1Pet. 2:18–25; 2Cor. 5:10; Col. 3:24, 25.

> <p>Kamngah</p>
> “Tote aw, silate in note hong bawlmah bangin note in zong amaute limbawl unla, tawn-gawpgawp nate zang nawnkei un. Note leh na silate uh vantung panin To khat khutnuai a om nahihna uhleh, tua Topa in kuamah maitang zahtaktuam neilo in mikhempeuh a kibang in thukhen hi. Ephesians 6:9).

2018 kumin, Washington D.C., a tanglai vanzatte lahna laisiangtho Museum pen lungluthuai mahmah hi. Laisiangtho banglian mahin upna lamah kihilhna ding ngiimna leh lehdona leh sal tawh kisai lamsang teng omsaklo uhhi. 1808 kum in a bawluh hi a, laisiangtholui sungpan zaa ah sawmkua (90%) hemkhia, laisiangthothak pan zaa ah sawm nga hemkhia uhhi. Laisiangtho buppi chapter 1,189 a omna sungpan 232 bek omsaklai hi.

Sal tawh kisai thapiakna leh thuhilhna lamsang, adiak in laisiangtho sung mahmah panin “lungdamthu” lamsang peuhmah akihel lo tata, etpak dingin “Silate aw, launa leh linna tawh naleitung tote’thu mang unla, Christ’na nasep uhmah bangun lungsim takpi tawh na nasepsak un” (Eph. 6:5) cihbangte kicing takin hel uhhi.

Tuhun leh eite ngeina sungah eite simding a thupipen in Ephesian 6:1-9 hi a, tua sungah hotkhiatna tangthu a picing takin kipulak hi. Tulai mite omzia tawh kizui in Paul in lungdamthu a nuntakpih zia bangteng peuh kisinkha thei ding hiam?