---
title:  Laisiangtho leh Tangthu sungah Sal Khawina
date:   05/09/2023
---

`Sal leh sal’tote ading ngaihsut piakna teng aban in simsuk in: Eph. 6:5–9; Col. 3:22–4:1; 1Cor. 7:20–24; 1Tim. 6:1, 2; 1Pet. 2:18–25. Na koici toamlak tam?`

Paul in Christian sal’tote kiangah, Christian salte leh Christian sal’topa in Ephesus khua biakinn khat sungah tukhawm dingin kingaihsun sak hi. Greco-Roman hunlai in sal khawina leh anunglam a salkhawina pen kibang nawnphalo hi. Minam khatbek peuh ki bulphuh nawnlota hi. Khuapi sung mihaute in a salte nangawn pilna pia uh a, inn gelsiam, zatui siam leh thungaihsun siam mi khawng zong suaksak uhhi.

Inn a khawi sal pawlkhat pen ahun ciangtan khat acin nakleh kikhahkhia thei ahih teihang, a tamzaw peuhmah kikhahkhia ngeilo zaw hi. Tuabang in kibatlohna a omtheih manin, laisiangtho letkhiate in zong Greek pau doulos (sal) cihpen, Ephesian 6:5-8 sung ah “a kihen nasempa” cihbang danin naletkhia hi.

Hihbang dinmunte pen tam omkhollo hitaleh, sal ahihnak vualeh nasep hamsa mahmah hi. Koikoi ah omtaleh, sal ahihnak vualeh, sal’topa in salte tungah ukna aana ciangtan omlo in nei a, azi atate nangawn sal’topa’ neihsa hilailai hi. Salpan a suakta khin Publilius Syrus in a thuum atauna ah “sal suahna tawh vangbei dikdek sangin sihnophuai zaw hi” cihi. Hihbang thute a omtaktak mah hi a, tua salte in zong atote’ khutnuai ah sawlbangbang mangdinguh ahih manin doulos cih kammal pen “sal” mah cihsak leng hoihpen ding hi Eph. 6:9).

Paul hunlai in salkhawina omden hi. Amah’n zong mi’dinmun puahpha ding dan in genlo kampau lo hi. Thu-umte in tulaitak thupiangte koicih ding a, muhdan athaktawh mimal kalsuanpih ding, tua hileh minambup ading phattuamna tampi omding acihna hi a: “Ama’ ngiimnapi in Roman Empire sungah salpan suahtakna cihzong hizaw khollo hi. Ama’ deihna bulpi pen thukham tawh kituak in salpan suahtakna cihdan hi a, unau khat sanggam khat hihna tungtawn in Pasian’tate hihna sungah thaksuahna ahi hi. Paul in mi’ kizopna peuhmah pen, Christ’pumpi ahi pawlpi sung, khuatual sungtek, Christiante inn sungtektek ah khangto saknuam sese hi” —Scot McKnight, The Letter to Philemon (Grand Rapids, MI: Eerdmans Publishing Company, 2017), pp. 10.

`Christian tangthu sungah minpaanna khatpen hih laisiangtho munte zangsa in hihbang gamtatnate siansuah pongmawk uhhi. Pasian’kammal hoihtak kiplet ding akisapna ah bang thupuak peuh kipaaikhia kha thei a banghang in lauhuai thei ding hiam?`