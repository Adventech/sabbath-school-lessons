---
title:  Christ’ Salte
date:   06/09/2023
---

`Christian salte a thuhilhna sungah Paul in bang ngetna nei hiam? Eph. 6:5–8.`

Christian salte peuhmah a tote’thu, lungsim takpi leh hanciamna tawh mangding Paul in ngen hi. Paul in a sutphat mahmahthu khat pen taangmi tawh kisai ahi hi. Christ tungah piakding cihtakna peuhmah Christ bekmah piading a, sal’tote tungah piakding hi lo cih hilhcian mahmah hi. Lungsim khempeuh tawh cihtakna leh hahkat takin nasepna peuhmah pen sal’topa munah Christ, Topa hisak ding cihi. Hihvai a hanthotna ah Paul in Christian upna sungah a kipuahphasa to-sal kizopna hilhcian hi.

Tua taangmi tawh kisai in Paul gendan pawlkhat endih in:

* Amaute’ sal’tote pen “leimi tote” hibek a, ataktak vantung Topa hongkawkmuh hibek cihi. (Eph. 6:5).
* Amaute in “launa, liinna leh lungsim takpi tawh, Christ ading nahihbang” in semding cihi (Eph. 6:5).
* Paul in hih aiawhna sungah akician zawtham in Christian salte in nasepna ah salhoih bangin sem unla, natote hang hilozaw in “Christ’ salte” nahih manun semzaw un” cihi (Eph. 6:6).
* Nasepna munkhempeuh ah, “Pasian hongdeih bangin lungsim takpi tawh” Pasian ading in nanasem un (Eph. 6:6).
* A hoihpen Paul hanthotna khat ah “mihingte’na asem bang hilo in Topa’na asem bangin” semun cihi (Eph. 6:7).

Lungsim takpi tawh asep uhleh, Christian salte in Christ hong kumkik ciang in thaman ngah ding uh hi. Ama’na sepsak khin uh a, Ama’kiangpan mahin thaman ngah ding uh a, thaman sangvetlo salte ading lungluthuai zawzen hi. Sal khat in a leitung topa kiangpan thangahlohna peuh sangkhalel ding hi (1Pet. 2:19, 20). Thu-um sal ahihleh adon mahmah Topa nei a, “nahoih asemmi khempeuh” thaman piading thukip (Eph. 6:8) cihi.

`Laisiangtho in hih salkhawina pen mawhpaihlua khollo zaw cih zong phawk huai hi. Eima naseppih mihingte tawh kizopna ah, hih Paul kammalte sungpanin bang thukhun peuh i ngahthei tammaw?`