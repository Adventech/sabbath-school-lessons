---
title:  Kha Sungah Pumkhatna
date:   06/08/2023
---

`Ephesian 4:1–16 simin. Pawlpi kipumkhatna neitheisak ding in Paul in thu-umte koibangin hanthawn hiam?`

Paul in Ephesian laikhak aphelnihna (chapter 4–6) tengpan, kipumkhat ding in thumakai nihtung tawnin kinsap mahmah hi. Amasa in Ephesian 4:1-6 ah, thu-umte peuhmah “Khasiangtho tawh kipumkhat” unla, kipawlsiamna (Eph. 4:1–3) tawh, lagui bangphial in “cial sagih” (Eph. 4:4–6) phasak hi. Anihna, Ephesian 4:7-16 sungah, amau’ gualzawhna teng pulaksak a, Zeisu pen lungdamthu tangkona ah hehpihna bulpi ahihna zong pulak in (Eph. 4:7–10), pawlpi mite kipawlkhawm in, cidamna, khantohna leh Christ’pumpi sungah pumkhat suahna nei ding hanthawn hi (Eph. 4:11–16).

A kipatna mahmah ah, Paul in Christian kici limlim “note nuntakzia dingin ahong deihna tawh akilawm akituak in nanuntak nadingun” (Eph. 4:1) ci in hanthawn hi. Paul in kalsuan cih kammal khat nazangkuau a, gamtatna, nuntakpih zong cihtheih (Eph. 2:2, 10; 4:17; 5:2, 8, 15) ahi hi. Amau’ sapngahna agenciang in, Christian upna naci tangtang (Eph. 1:18; 2:4–6, 13) hi. Thu-umte in kipumkhatna aneihna uhtawh Pasian’ngiimna lianpi kilangsak dingin Paul in thapia hi (Eph. 4:9, 10). Kipumkhatna lamah hong makaih thei ding teng (Eph. 4:1–3) sungah kiniamkhiatna, thunemna lungduaina cihte nuntakpih ding cihtawh pan hi.

Kammal khatsim encian nimaw.

Paul in, muntampi ah kiniamkhiatna telkheh zel hi Ephesians 4:2, “midangte thupi ngaihsut zawkna” (Phil. 2:3) tawh zong zomtolai hi. Tua hi a, kiniamkhiatna cihpen a hilolam in ginatlohna leh manneilohna cihbang in telkhialh ding zong hituanlo (Col. 2:18, 23) a, midangte tawh kizopsiamna neiding cihna lam hizaw hi.

Thunemna (Eph. 4:2), a letkhiat navuah, “mihing khatpeuh ngaihsutna lelpeuh in ki nencipsak ding hilo” “thusiamna, thukhualna leh lungnemna” cihbang in zong khiat theih ahi hi. —Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

A nunungpen in, thuakzawhna, (lungduaina) cihte hi a, hong kiphinphin ciang nangawn in thuakzo ding cihna ahi hi. Hibang siamna peuhmah in eimah kithupitsak luatna hong peelsak thei in, midang zong thupisak theita hi.

`Kiniamkhiatna, thunemna, thuakzawhna. Hibang lungsim neihna in pumkhat hong suahsak theihna’ng ngaihsun in. Hihbang siamna koici neihtheih ding hiam?`