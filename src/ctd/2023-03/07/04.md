---
title:  A Kilamto Christ, Silpiak Hongpiapa
date:   08/08/2023
---

> <p></p>
> “Eite khempeuh in citna tawh Christ in hongpiaksa siamna atuamkhat ciat i ngah hi. Tua ahih manin laisiangtho sungah, a sangna munah apaitoh ciang in, matsa salte tampitak paipih a, mite tungah letsong apia hi.”

`“Vantung a kahtoh ciang acihpen phawkpha dih in. Tuathu in Christ zong eima leitung ah hong tuaksuk takpi cihna ahi hi. Tua hong tuaksukpa mah in vantungte khempeuh sangin a sangzawna ah kahto ding a, vantung buppi in amah tawh kidim ding hita hi.” (Eph. 4:7–10). Hihtengah bangthu piang a, Paul cihnop bulpipen bang ahi hiam?`

Hihteng ah Paul in Late 68:18 nala in: “Nangmah asangna kahto in salte napaipih a, mihonte leh mi lehdo theite tung nangawn panin piakkhong nate nangah hi.” Late 68:18 sungah Topa’thu a genna ah, Yahweh pen a gualzo generalpa, a galte tungah a gualzo, a sangna ah kahto in, salte napaipih a, mihonte leh milehdote’tung nangawn panin piak khongnate nangah hi (Late 68:1, 2). Amah in a galzawhte tungpan letsong peuh sangzel a cihteh Paul in a ki pahtawi Christ a cihna hi a, Late 68:35 kammal pen a zaizaw in amuh zia ahi hi.

Late 68:18 sungbang zui ding i hihleh, Christ in vankahto masaphot (Eph. 1:21-23) a, hong tuaksuk kik in piaktheih teng hongpia a nakhempeuh hong dip hi. Tuapen Paul in, Pentecost ni a Khasiangtho hong kibuahsukna a cihnopna ahi hi (Sawl. 2 enin). Tua zong Ephesian 4:11, 12 in, a kipahtawi Zeisu in Khasiangtho silpiak hi ci in kipsak hi.

“Christ a sangna ah kahto in, a salteng paipih a, mihing tungah piakkhong nate pia hi. Christ a kahtoh khit ciangin, kamciamsa bangin Khasiangtho in huihnung bangin hong tuaksuk a, nungzuite kikaihkhopna ah hong kidim ahih manin, bangthu piang hiam? Ni khatsung bekin tultampi kikhelsak hi” —EGWhite, Ye Shall Receive Power, p. 158.

`Hih Ephesian sunga thute thukpai theilua himahleh, “Christ in mun khem peuh ah thukhempeuh cingtaak sak hi” acih dungzui in, Christ in eite ading hong sepsaksa leh a seplai ding thute hangin bang lungnopna peuh ngahthei tuam ding ihi hiam?” Eph. 1:23.`