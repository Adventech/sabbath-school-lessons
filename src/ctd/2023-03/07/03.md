---
title:  Khat sungah Khat in Omkhawm
date:   07/08/2023
---

`Paul in pawlpi “pumkhatna” namsagih acihteng hihthu tengtawh bang bawl sawm hiam? (Eph. 4:4–6).`

Paul gen “pumkhatna” sagih teng pen lagui bangpian hi a, Ephesus khua lapi khat hileh kilawm phial hi. A gualhsukna a nihgel in “pumkhat” suakzel uh a: “Pumpi khat” a cihteh (pawlpi in Christ’pumpi cihna, Eph. 4:12, 16; 1:23; 5:23, 29, 30), leh “Kha khat” (Eph. 4:4). A thumna khat pen “lam-etna khatbek” omci hi (Eph. 4:4; 4:1 enkak in).

A gualhna in thunamthum hongpia leuleu a, “Topa khat” (Christ), “upna khat” (Christian upna guipi teng, Eph. 4:13; Col. 1:23; Col. 2:7; Gal. 1:23; 1Tim. 4:1, 6), leh “tuiphumna khat” (Eph. 5:26 enkak), a thukhupna ah “mikhempeuh’ Pa ahi Pasian, nakhempeuh a kicinna” (Eph. 4:6) cihi.

Pa Pasian pen hih la-kammal tawh hibang in Paul in hong pulakpen bang deihna hiding hiam? Pasian’ omzia limlim “nakhempeuh’ Pa” Piangsakpa Pasian ahi hi. A lai gual azom ah, leitung bawl a, Pasian in Ama bawlsa “nakhempeuh” aneipa ahi hi. Paul in nakhempeuh pen pasian hilel hi acihna hizawlo hi (pantheism – nakhempeuh pasian hi a, Pasian zong kihel cih upna). Pasian pen “nakhempeuh tungsiah” ah a ukpipa, “nakhempeuh a piankhiatna” leh “nakhempeuh… sungah omhi” cihna ahi hi.

Pawlpi pumkhatna ah ngaihsutna namnih omcih phawk in (Eph. 4:1–6). Amasa, khalamthu, “pumkhatna” sagihteng sungah zungkha hi (Eph. 4:4–6). Anihna, hih kipum khatna in khantoh na’ng hanciamna zong kisam hi (Eph. 4:3). Hih pumkhatna kisiatsak khakna hangin dahna kahna omtheizel hi. Bangbang in kisiatna hong omkha taleh, Pasian in Christ sungah nasem in pawlpi a pumkhat sakna ading in nuam unla, upna thugui ah “Kha pumkhatna” neithei veve ihih manin (Eph. 4:3) lungdam veve ding hihang. Tua bang hipeuh leh hih pumkhat na’ng nasepna thahat thei veve ding hang a, Pasian’na sepna ah teisinsen in nasem thei ding hihang.

`Ephesian 4:4–6 simin. Hong bangcih nakisa hiam? Pasian in Christ sungah hong pumkhat sak cih natheihsa ahih manin, hong bangcih huai sazaw nahiam?`