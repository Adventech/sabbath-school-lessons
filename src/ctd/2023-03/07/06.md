---
title:  Christ Sungah Khangto
date:   10/08/2023
---

`Pawlpi in Christ bangin a picin nading bang galpeuh neitheilai ding hiam? Eph. 4:14.`

Paul’ muhna ah ei’hun tawh akibanglo amau’ kimkot ah, “upkhialhna” leh “khemna” cihte in thu-umte lauhthawn den cihi. A vakvai upna tawh kisai in gentehna namthum zang hi: (1) a picinglo naupang bang, “naupang ihi nawnkei a” cihi; (2) tuipi tungah lauhuaina “upna tuamtuam in huih bangin amut ciangin sukhoi tohoi”; (3) mipil misiamte khemsa, sum kikham mite, khutkhem siamte khem in om cihi. Paul in Greekpau kubeia (ngatang kimawlna), cihpen zang a “zuaukhemna” cihna ahi hi.

Paul in kikhenna zong khialhna lianpi khatmah in sang hi: Pumpi khangtosak in atungding sakpen hoih a, kitamsak, kikhenkhamsak cihpeh gitlohna hi cihi. Tuabang in kikhenkhap na’ng thuhilhna pan amuanhuai aki sittelsa siate lamah kiheina in (Eph. 4:11) Christian picinna lamah hong tunding a, Christ’ pumpi hihna sungah hoihtak in nasem thei ding in hong makaih ding hi (Eph. 4:12, 13; leh Eph. 4:15, 16 enkak in).

`A cidam pawlpi in a cidam pumpi tawh koici kibang hiam? Eph. 4:15, 16.`

Ephesian 4:1-16 sungah, Paul mahin pawlpi kipumkhat ding leh nasepna ah zang ding in hanthawn hi. Pumkhatna pen upnakip neihna hi a (Eph. 4:4–6), eite’ sepzawhthu hilo hi (Eph. 4:3). Pumkhatna neihna lampi khatpen, Christ’pumpi a “them” khatpeuh ihi uhhi (Eph. 4:7–16). Tua pumpi ah a them ihih uh manun a cidam na’ng leh a khantoh na’ng sepsak kul hi (Eph. 4:7, 16). Sawltakte, kamsangte, thuhihsiate leh pastor-laihilhte khempeuh tungpan in hamphatna ngahlawh ding kisam hi (Eph. 4:11). Hite pen, kizopna, guh kizopna cihte tawh kibang uh a (Eph. 4:16), pumkhatna tawh kidim in, eite pumpi’ lutangpi ahi Christ sungah hong khangtosak hi (Eph. 4:13, 15).

`Tuni a eite lakah anung “huih upna” sungah koibangin kiptakin dingthei ding ihi hiam?`