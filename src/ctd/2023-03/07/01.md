---
title:  Aki Pumkhat Christ Pumpi
date:   05/08/2023
---

### Tukalsung Simding
Eph. 4:1–16; Phil. 2:3; Late 68:18; Sawl. 2; Isa. 5:4.

1Cor. 12:4–11, 27–30;

> <p>Kamngah</p>
> “Amah in . . . pawlkhatte sawltak nasep, kamsang nasep, thuhilh kawikawi nasep, pawlpikem nasep, leh laihilh nasep cihbang in siamna atuamtuam semding in hongseh hi… Christ’ pumpi a khantohtheihna ding ahi hi” Ephesians 4:11, 12.

Aesop phuaktawm tangthu khat pen “Gilpi leh Khete” ahi hi. “Gilpi leh khete in amau’thupitna ciat kamkinial uh a, khete in, gilpi sangin a hatzawkna uhpen ‘gilpi mahmah zong komau kong puaksa hilel’ acihuh ciangin, gilpi in dawng a, ‘ka lawmhoihte aw, keima sungah an honglut keileh, note khempeuh in zong bangmah puazo nawnlo ding hi uhteh” cihi—Lloyd W. Daly, Aesop without Morals (New York: Thomas Yoseloff, 1961), p. 148.

Paul mahin zong mihing pumpi pen khathu gentehna in zang hi. Paul in, mihing’ pumpi – leh pawlpi pen Christ’ pumpi bangin – siamna tuamtuam tawh kilam in, avekpi mahun cidamna ding in maapangkhawm ding uhhi. Ephesian 4:1-16 sungah, Paul in, mi’ pumpi tawh a gentehna pen tua-maa in zong zangngei khinzo hi (Rom. 12:3–8, 1Cor. 12:12–31). Christ in pumpi’ Lutang hi a, a pumpi pen “siamna kidim” miten zangin pumpi kipumkhat sak, amau’munciat – pawlpi mimal ciat in – a vekpi tungah amau piak theih bangbang piakhia uhhi.

Paul in honglahkhiat a cidam, a kipumkhat pumpi in Pasian mungtuppi banghiam cih hong telciansak a: Christ sungah pumkhat in a gahpha pawlpi hiding hi.