---
title:  Aki Sangkhai Zeisu’ Hong Letsongte
date:   09/08/2023
---

`Late 68:18 sungah Paul in Zeisu pen a thokik aki sangkhai gualzo leh, a sangna pan Ama’ mite piakkhongnate piakhia cihi. Bang “letsong” bang ngiimna tawh piakhia hiam? Eph. 4:11–13.`

Paul mahin, aki sangkhai Zeisu in apawlpi apiak “letsong” namli in hong khensak hi. (1) Sawltakte (2) kamsangte (3) thuhilhsiate (4) pawlpikem/laihilhsiate cihbang in khen hi. Christ in bel hih letsong tepen nasep thupi sepna ding in apiak hi a, “misiang thote in Pasian’na a septheihna ding leh Christ’pumpi a khantoh theihna ding” (Eph. 4:12) leh, “Pasian’Tapa itheihna leh i thu-upna ah kithukhat in, eite a khangcing suak in, Christ’ cingtaakna ciang i baanto ding uhhi” (Eph. 4:13).

A nunungpen khat in Adventist masate ading athupi mahmah ahi, EGWhite khalam letsong saante ahi hi. Laisiangtho in nungzuite’hunlai pawlpi ading bekmah kha’ silpiak kipsakna neikha hiam? Ahih keileh tua silpiak pen Christ hong kumkik dong kizom paisuak ding hiam? Adventist masate in Ephesian 4:13 sungah adawnna nangahta uh a, tembaw captainpa khat in a khualzinna lampi adingin thupiak tampi takmah azuih kul ahihna tawh genteh hi. Tembaw in tuipigei a phaktheih ciangin, tua azuih ding thuteng a zuihna in tua tembaw tuigei dong tunthei cih theita hi. Thupiak bulpi letkip theihna dingin, tembaw hawlpa in tuigei ah khawlsak masa ding a, thupiak dang aomlai leh azuihbeh lai kul ding hi. “Tua thupiak bulpi kua in hongpia hiam? Tua thupiak laibu sungah ombang in tembaw hawlpa’ thu anial mi, amang mi kuate hiam? Khentel un” —Uriah Smith, “Do We Discard the Bible by Endorsing the Visions?” Review and Herald, January 13, 1863, p. 52.

Tuucing icihcih pawlpikem siate leh laihilhsiate, thuhilhsiate pen, tuni tuhun eite lakmah a omuh ahih manun a kidophuai mahmah hi. Eite’ ngaihsut zawhzah ciang etsak leng, Paul’ hunlai in hihmite pen, pawlpimi nautaangte mah hilel napi, Ephesus khua a pawlpi hoihtak in nakemthei uhhi (1Pet. 2:9; Sawl. 2:46; Sawl. 12:12).

`Isaiah 5:4 simin: “Ka lengguilo adingin kahih ding akilawm kahih nailoh bang omlai hiam?” Ellen G. White nasepna sungah Pasian in eite ading in hongpiak bangpeuh omthei ding hiam?`