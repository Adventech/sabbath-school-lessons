---
title:  Gal’ Phuang
date:   10/09/2023
---

`Paul’ laikhak agingkhia thukhupna Ephesians 6:10–20 simpha in. Galdona awng acihpen, tuni kidona lianpi galdo eite ading bang khiatna neithei ding hiam?`

Paul in Ephesians laikhak pen galdo ding tawh thukhup a, thu-umte zong amau’ pawlpi in ado gitlohna galmai ah dingtang dingin hanthawn hi (Eph. 6:10–20). Suanmuan lianpen ahi “Topa sungah thahat un” (Eph. 6:10) ci in, “Pasian’ galvan namkim zang un” (Eph. 6:11) ciphalai hi. Hih ama’ sapna pen deihna bulpi khatmah tawh kipsakbeh lai a; (dawimangpa hong hihna khempeuh dozawh nading in Eph. 6:11, leh galdona pen vanglian khate’ thahatna hi (Eph. 6:12) cihi.

A kicing zawdeuh dingin Paul in galvan silhin sawl hi. Thu-umte in “Pasian’ galvan namkim zang ding” a, tua hileh galphual ah kiptak dingzo pan ding (Eph. 6:13), thutak kawnggak, awmdalna, khedap, lum, lukhu leh namsau cihte (Eph. 6:14–17) zang un cihi. Thu-umte in galvan namkim silhsa in galphual lutding uh a, tanglai galsimte in galphual alut uh ciangun a hihzel uh bangin – thungen un (Eph. 6:18–20) cihi.

Laisiangtholui sunga galphuang kammal omsa tengmah Paul in paukik in, pawlpi in galmai ah galvan tengtawh kithawi ding cihi. Paul in a hanthotna patna ah “Topa leh Ama’ vangliatna sungah thahat un” (Eph. 6:10) ci masapen hi.

Laisiangtholui sunga gal-hanthotna Thuhilhkikna. 20:2–4; Thukhen. 7:15–18; 2Khang. 20:13–20; 32:6–8; Neh. 4:14, 19, 20) cihbang teng in, Israel mite galzawhna pen, galhiam lamah amau nasialua hilo, galte sangin amau tamzaw khialua cihzong ahih lohna hong laktel hi. Tuate sangin Pasian vangliatna pan amau galzawhna hong piangzaw cih zong hong tellah mahmah hi. Amau’ galzawh theihna dingin amau mah kimuang hilo in Pasian’ vang leh Ama’ vaihawmna mah muang ngeungau bek uhhi. Tuateng mah Paul in hangsan takin hanthotna in nazang hi; (1) pawlpi nasepna sungah teitang takin semding (2) amau’ nuntakna teci panna apiang muhmawh thuteng zong awlmawh ding; (3) amau’ galzawhna’ng Pasian’ vaihawmna teng phawksiam ding; (4) khuaphawk teitang in ki pumkhatna tawh semkhawp diamdiam ding.

`Paul hongvauna ah, eite in cilehsa gal ado ihikei a, vangliatna anei galte ado ihihi acihthu in, bang hong hilh a, galzawhna’ng lam-etna koipan hongpai ci hiam?`