---
title:  Gitlohna Vangliante tawh Kilaaina
date:   14/09/2023
---

`Paul in gitlohna vangliatna teng Ephesians 1:21; Eph. 3:10 leh Eph. 6:10–20 sungah a gualhsuk diudeu ciangin ama’ ngiimna bang hiding hi ci in naphawksak thei hiam?`

Paul in “eite’dopen” (Eph. 6:12) acihna ah, Greek’pau in akilaaite acihna (palé) zang hi. Hiam-leh-hiam, khut-leh-khut kisuk ngiatngiatna galmai phutna dingin kisak kholna ding pen; kilaaina (wrestling) mah hoih kisa penpen hi. Paul in thu-um taktakte’ omzia pen gitlohna vangliante tawh naitak in kilaaina cihi.

Hiteng ah zong thulu pawlkhat hongpia hi:

| Ephesian 1:21 | Ephesian 3:10 | Ephesian 6:12 |
| --- | --- | --- |
| Ukna neite khempeuh | Ukna neite | Ukna aana neite |
| Ukna nei khempeuh | Ukna neite | Tua ukna neite |
| Ukna vanglian | | Khuamial leitung ukte |
| Min khempeuh tungsiah ah | | Vantung khagilo vangliante |

“Min khempeuh tungsiah ah” (Eph. 1:21) acihna ah; “vantung a ukcip kha-gilote” (Eph. 6:12), nangawn Christ khutnuai ah omlai uh ahihna Paul in kipsak (Eph. 1:21) hi. Galphual khat peuhpeuh ah hong langpang galte neumuhna pen ngeina hoih hingei vetlo hi. Paul in “vantung a ukcip kha-gilote” tawh kido ihihlam hong theikholsak khinzo (Eph. 6:12) a, a phengphi phevelvul general khat in makaih (Eph. 6:11) hi. Tua vanglian galpa maingat laitak in, lungkiatna ding omvetlo hi. Galphual sungah Pasian in ei hong ompih (Eph. 6:10) a, galvan hoihpen, Ama’ galvan icihcih “Pasian’ galvan” tawh hong panpih (Eph. 6:11; leh Isa. 59:15–17 enkak) hi. Amah i awlmawhlohna teng khempeuh pen, Ama’ thumaan, dikna, daihna cihtakna, hotkhiatna leh a Kha Siangtho tawh hong kidim sakkhin tahi (Eph. 6:13–17). Eite mai ah Pasian ana kuan a, eite luzaang pan khepimuk dong Ama’ galvan tawh hong tuamcip nakleh, lelhna thuak ngeilo ding hihang (Rom. 16:20; 1Cor. 15:23, 24; 2Thess. 2:8).

`Eite in bangmah lopi mahtawh, mihing khengval vangliatna anei gilote tawh i kido ciangin, tuate khempeuh sangin a vanglianzaw bek thamlo a zogawp khinpa eite Topa Zeisu’ khut ikiplet ding koibang in hong theisak naci hiam?`