---
title:  Ngaihsutbeh Ding
date:   15/09/2023
---

“Eite in Zeisu’ galkap a citakte ihihna dungzui in, Ama’ sisan a baang dialkhai khai in galte kulhpi mah vato pah ding hihang. ‘Silehsa tawh a kido i hikei uh a, ukpite, vangliante, hih leitung khuamial a ukte, a sangna ah kha-gilote tawh kido ihi uhhi.’ Eite khut thakiamsak in, sisan-baang dial niamsuk sak leng, Satan’ galmatte kisuak ding a, tua buaina kidona leh thuakna panin bel ki suakta pah ding hi. Ahihhang tua lungnopna pen vantunga om Christ i suplawh leh bek kingahthei ding hi. Tua ahih manin gal, gal, cihtak lohna tawh mawhna sungah lampialna sangin, leitung hun beidong mah galdo zaw ding hihang” EG. White, The Review and Herald, May 8, 1888.

Ephesian 6:10-20 in Mangmuhna tawh koici kizop na hiam? Mangmuhna sunga hun nunung thupiang dingteng, sihna, thukhenna, galdona cihteng mah hong hilhphapha hi (Mang. 12; 16:12–16; 19:17–21; 20:7–10). A munnih tuak vuah, Pasian’mite pen galpa ahi “vanlai a ompa” leh “khang tawntung in vanglian pa” in do niloh hi. A munnih tuak mahin Pasian’mite pen “hong tungding tawn tunghun” in thahatsak den hi. Tua banah “anihtuak mahin hun nunung galphual panin galpa pen kisusia siang ding a, tawntung hunthak khat kiphut tading” tua hunthak pen “a nunungpen hi a Pasian’mite minthan hun” leh “galpa’ tawntung beina hun” hiding hi. (See Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233–235.)

**Kikupding Dotnate**:

`Khuamial vangliante dotaktak nahihna cik in telsiangthei nahiam? Tua bang hunin bangin nang honghuh theipen cih namu hiam?`

`Ephesians 6:10–20 tungtawn in, “vanglian gilote” (Eph. 6:12) bawlsiat thuakte koibang in nahuhthei hiam?`

`“Dawimangpa hong hihna khempeuh” (Eph. 6:11) koibang in khentel in nialthei ding nahi hiam? Gentehna in, nangmah mawh kisalua, sia kisalua liangin, nangma’ upna khawng nakhahsuah nophun peuh aomthei hiam? Tuabang lungsim kua’n nang hong guan hiam – Christ maw khuamial ukpa?`