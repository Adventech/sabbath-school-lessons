---
title:  Dingtang Ding Sapna
date:   09/09/2023
---

### Tukalsung Simding
Eph. 6:10–20; Thuhilhkikna 20:2–4; Rom. 13:11–14; 1Thess. 5:6–8; 1Cor. 15:23, 24.

> <p>Kamngah</p>
> “Tu a kipan in Topa tawh nakipawlna uh leh ama’ vangliatna hangin natha uh khauhsakta un. Dawimangpa honghih nading khempeuh nadozawh na’ngun, Pasian’ galvan namkim nazang un” (Ephesians 6:10, 11).

Mitmang biaibuaipi in nasempa in, amau’omna innkimkot ah patauhhuai muhna khat hongmu a – galhiam cingkim atawi “galkap honpi, sakolte leh leengte munkhem peuhah dim” amu hi. Kamsang Elisha hopihpah in, “ka topa aw, bang cihding ihi hiam?” ci in tua thuthak ako hi.

Elisha in zong “laukei in! … amaute tawh a omte sangin, eitawh a omte tamzaw hi!” ci in a nasempa’ maiah a uphuai lopi khat tawh dawng hi. Elisha in amah kai in, thu a ngetsak hi: “Topa aw, ama’mitte honsak inla musak in” a cihi. Kamsangpa’ thungetna thakhat in kidawngpah hi. Nasempa zong kulhpi lamah a vanaih ciangin, muhtheih leh muhmawhte’ kikal akidalna pen nakilaamto khinzo hi. Tu in galkap honkhat bek hinawn lo, honnih hong mutheita hi. “Topa in tangvalpa’ mit honsak a, amah in a ettoh ciangin, mualpang khempeuh ah sakol tampitak leh mei-sakolleng tampi takmah om amu hi” (2Kumpi 6:15–17).

Ephesians 6:10–20 a gelhlai in, thu-umte in, kidona lianpi teltak in amuhtheih nading leh, amau tungah a kilahna dungzui in lam-etna a neihtheih nading un, Paul in thungen hi.