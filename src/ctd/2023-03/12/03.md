---
title:  Christ Sungah Thangahna
date:   11/09/2023
---

Paul in alaikhak thukhupna ah, alaikhak buppi sungah thukhun leh ngaihsutzia teng khempeuh gawmkhawm in galmai phul ding in sapna lianpi khat tawh thukhup hiA. A thukhupna pen a thukhun khempeuh in huamsak in, galkapmang khat in galphuang awng bang in thukhup hi: “A nunungpen in, Topa leh Ama’ vangliatna sungah thahat un” (Eph. 6:10) cihi. A zom omlai teng Ephesians 6:11–20 in, hih thukhun lianpi azaizaw in khehkhiat sak hi.

`Ephesians 6:10–20 simkik in. Paul in abulphuh tangtang vangliatna neite acihte in kidona lianpi sungah koibang in kihel ci in namu hiam? Nisim in Pasian tawh kalsuan khawpna ah, hih thumaan masuat tawntung ding banghang in thupi thei hiam?`

Christ pen thu-umte’ thahatna bulpi ahihna Paul in “Topa leh Ama’ thahatna sung ah” (Eph. 6:10) ci a, tua “Topa” cihpen Christ hi in, Ephesians laibu sung tawntung ah omsuksuk hi (Eph. 2:21; 4:1, 17; 5:8; 6:1, 21). “Pawlpi’ thahatna in a thokik ama’ Topa galkap Mangpipa’ thahatna sungah om hi” —G. G. Findlay, The Epistle to the Ephesians (New York: Ray Long & Richard R. Smith, 1931), p. 398..

Ephesians 6:10 ah zong Paul in sutphakik lai a, vangliatna leh thahatna cihtegel kidawksak phadiak in: pawlpi in azattheih vangliatna pen thu-umte’ luahsuk vangliatna hilo a, hong piaktawm tanghial ahi hi. Topa Christ hong piaktawm ahi hi. Paul in hihteng ah a laikhakna thubulpi khat ahi, Pasian in a vangliatna hong hawmsawn cih hong theisak hi (Eph. 1:19–22; 2:4–6; 3:16, 17). Tu leh mailam haksatna ading in thahatna peuhmah pen, thu-umte in, a thokik akipahtawipa Christ kiangpan bekmah ngahthei ding uhhi.

Thu-umte ading thahatna in Christ kiangpan hongpai hi acih ciangin (Eph. 6:10), thumgawm Lutang Pasian mahin, gitlohna dozawhna ding thahatna hongpia khawm uhhi. Pa Pasian in Ama’ galhiam pen “Pasian’ galvan” (Eph. 6:11, 13; leh Isa. 59:17 enkak) suaksak hi. Paul mah in Kha zong thu-umte thapiakna sungah nasem ahihna “note’ lungsim a thahatna ding in, a Kha Siangtho tawh note hong thakhauhsak” (Eph. 3:16) cihi. Hihteng ah namsau hongpia pen Kha Siangtho ahihna “Kha Siangtho namsau ahi Pasian’ Kammal” (Eph. 6:17) a cihi. Thu-umte peuhmah “Kha Siangtho sungah” (Eph. 6:18) thungen niloh ding cilai hi. Thumgawm Pasian a malthum mahin hih gitlohna vangliatnate dozawhna ding un galvan hongguan ahihlam Paul in hong telsak nuam hi.