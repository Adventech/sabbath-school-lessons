---
title:  Paul’ Laikhak Sungah Kidona Lianpi
date:   12/09/2023
---

`Romans 13:11–14, 1Thessalonians 5:6–8, leh 2Corinthians 10:3–6 simkak in. Hih munteng leh Ephesians 6:10–20 koibang in kizawitawn naci hiam? Paul in hibang mitkha-lim banghang in zang hiding hiam?`

Paul in alaikhak sungah, galkap kammal leh mitkha’lim zangpahpah in, thu-umte in zong galkapvai mahmah dingin hanthawn hi. Ephesians 6:10-20 sungteng pen, galkap kammal tawh lungdamthu agentehna asaupen mun ahihi. Singlamteh tungah “ukpite leh vangliante” khempeuh a zogawppa (Col. 2:15) Christ in, tu in Ama’ galzawhna hangin tua vanglian khempeuh tungsiah ah Amah kilaamto zohi (Phil. 2:9–11) cihi.

Vannuai galpi sungah Ama’ nungzui teng amin gualpha in, Christ in a galkap hon galzawhna lamah kalsuanpih hi (1Cor. 15:54–58; 2Thess. 2:8; Rom. 16:20). Paul in a zat gal-limpua teng ikaihkhop ciangin, tua sialehpha kikal buaina peuhmah pen “vannuai bup galdona pen hunsawtpi hiding: galkap honnih kikal ah buaina asang aniam kikhelkhel zel mahtaleh a tawpna ah langkhat in zo hamtang ding hi” —Peter W. Macky, St. Paul’s Cosmic War Myth: A Military Version of the Gospel (New York: Peter Lang Publishing, Inc., 1998), p. 1.

Paul in vannuai galdona abulphuh denna pen Ephesians laibu hong piantheihna zong ahi hi. Galvan pua ding acihna ah (Eph. 6:10–20), vannuai buaina sungah ama’zat ngeisa galvan teng Paul in kaikhawm masa a: Pasian in thu-umte tungah aguat a lianlua mahmah “vang” (Eph. 1:18–20; 3:16, 20); Christ in vangliatnate tungsiah ah galzo in a ki tawisangna (Eph. 1:20–23); thu-umte pen khatveilai in a sikhinsa galkap hi a, tu in Christ hangin thokik in vangliatna akiguan a, amau’ dongeisa khuamial’ topa a dokik ding hita (Eph. 2:1–10); vantung a uk vangliante abeina ding lahkhiatna sungah pawlpi’ mapanna (Eph. 3:10); Late 68:18 sunga Christ pen Galzopa ahihna kilanghsak (Eph. 4:7–11); leh thu-umte peuhmah in lungdamna puan “silh” ding cihi. Pasian’ “galvankim” silhding acih pen, vannuai buaina apiangsak bulpi teng telcian dingin kisakkhol banah, Christ in asang pen a gualzawhna sungah eimah in zong maapanpih lai ding acihna ahi hi.

`Hih vannuai buaina bek hilo in, Zeisu hangin gualzawh theihna, nangma theihkhak bang teng peuh a omhiam? Ama’ galzawhna peuh telcianna in banghang in eite’ lam-etna’ng thubulpi peuh hithei hiam?`