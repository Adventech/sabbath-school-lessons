---
title:  Thu-umte Nunna Sungah Kha Siangtho
date:   16/08/2023
---

`Christian vengsung ah, kampau mawhna tawh kisai in, Kha Siangtho in thu-umte sungah hong omna Paul in koibang in gen hiam? Eph. 4:30.`

Paul in a lauhuai vauna khatleh lungsimsung a lumsak kamciam khat pia hi. Eima pawlpi sungah khatleh khat iki mawhnate pen, thuneu maimai hilo in sulzui nei a: Pasian hongpiaksa kampau siamna a zangkhial in midangte gensiatna in Kha Siangtho dahsakna hi cihi (Eph. 4:25–27, 29, 31, 32). Paul in Isaiah 63:10 sunga: “Amaute (Israel) in lehdo uh a Kha Siangtho dahsak uh ahih manun; Topa in amaute’gal suakkik in, Topa mahmah in amaute ado hi” cihi.

Kamciam khat a piakkikna ah, Thu-umte in Christ a saan nini in amaute Kha Siangtho in ciamteh (Eph. 1:13, 14) a, “tatkhiatna ni” (Eph. 4:30) hong tundong kemcing cihi. Kha Siangtho in thu-umte tawh hong kizopna pen a kisiabaih hilo in to mahmah hi. Kha Siangtho hongteng gige napi thu-umte’n a awlmawhloh bawluh ciangun, Kha in paikhia hilo in dah hizaw hi. Kha in thu-umte’ sungah teng cinten in, Pasian’ neihsa leh kepsa hi ci in Christ hong paikik dongmah hongkem hi.

Paul in Kha Siangtho pen Pasian taktakmah ahihna “Pasian’Kha Siangtho” hi ci in, a mimal mahin omin, Kha Siangtho dah hi cihi (Rom. 8:16, 26, 27; 1Cor. 2:10; 13; 1Cor. 12:11; Gal. 5:17, 18).

Lutang-Pasian tawh kisai thuthuk tepen kidawm takin kikup kul hi. Kha pen Khat mahin om a, Pa leh Tapa ahilo atuam sitsetmah ahihi. “Kha in zong Ama’deihteelna dung zuimah in nasem hi. A kisimmawh ciangin dahthei hi. Hibangteng pen a vangliatna hinai lo a, amimal omzia hipanbek hi. Tua ahihleh Kha pen nangleh keimah bangle mihing maw leh? Hilo hi, mihingte telzawh dingin mihing’kammal akizang hibek a, Kha in mihing tawh kibangthei peuhmah ngeilo hi”—Paul Petersen, God in 3 Persons—In the New Testament (Silver Spring, MD: Biblical Research Institute, 2015), p. 20.

`“Pasian’Kha Siangtho” in eite sungah hong tengin eite’ tatna hekna khem peuh hong makaih hi. Lutang-Pasian’ lakpan khat tawh i nungtakhawm thei a, nitawp dongmah hong ciamteh (seal) hi. Hih alamdang thumaan koibang upna tawh dawngthuk ding nahi hiam?`