---
title:  Muhtheih dingin Puan Khekna
date:   14/08/2023
---

`Ama’ mite kikhelna tangthu a sutkikna tawh bang deihna bulpi Paul in nei thei hiam? (Eph. 4:20–24).`

Gentile mite’ omzia a genciang in (Eph. 4:17–19), Paul in, “tuabang gamtatnate pen Christ tangthu panin natheih khakuh hi lohi” cilozaw a, “tuabang gamtatnate pen Christ’ panin natheih khakuh hi lohi” (Eph. 4:20) cizaw hi. A kammal zat enleng “na zaksa” (Christ acihna), ama’ thutak hong “kihilhsa” (Eph. 4:21) acih tengleh, Paul in a behlapna ah “Zeisu’ thutak sungah” Christ-melpua cilai hi. Paul ading in upna laigil sung ah Christ tawh kizopna nei in, siangtak teltak in “Christ kisin” cihi. A kipahtawi leh a tho kik Zeisu in eite tawh omkhawm cih zong itheihsa ahi hi. Ama hong thuhilhna bang in Ama’mel kipua thei a, amah i Topa tungah kicitak theita hi. Ama’ hong makaihna zui in, Khasiangtho leh Ama kammal ombang zuiding in ki-aap hihang.

Paul in Christ melpuakna in puansilh mahbang in paizia namthum kisam cihi: (1) nunlui “suahkhia” or nusia (Eph. 4:22); (2) sunglam thaksuah sak (Eph. 4:23); (3) Pasian tawh a kibang nunzia “silh” (Eph. 4:24) cihi. Paul in puansilh tawh a gentehna pen lai siangtholui sungah zong, mawhna (Late 73:6; Zech. 3:3, 4; Mal. 2:16), leh hotkhiatna (Isa. 61:10; Ezek. 16:8; Zech. 3:4, 5) tawh genteh hi.

Tanglai in, pasalte in, khukciang atual puan sungteen leh ni’sa kidaalna ding in puantual bantawng silhthei uhhi. Numei te’n zong pumthun silh uhhi. Amau’ ngeinate in Laisiangtho kammalte nuntakpih veve uhhi. Puan peuhmah manpha manham ahih manin sawtpi kikemcing hi. Puan khatsang a tamzaw kineizo mello hi. Apuante hoihna leh omzia in asilhpa dinmun a pulak hipah hi. Puansilh khek ding, midang khat tawh puan kikhek ding cihpeuhmah pen a omngei phalo athupi mahmah thupiang hikik zawzen hi. Tua hi a Paul in nuntakzia kikhel cihpen mikhat tawh puansilh buppi kikhek bang in ngaihsun liang hi.

`Christ’ tangthu kisinna leh Christ theihtel ding sinna koibang in kibanglo hiam?`