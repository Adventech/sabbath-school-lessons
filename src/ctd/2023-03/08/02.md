---
title:  Mawhna Kual Sungah Kiasuk
date:   13/08/2023
---

`Ephesians 4:17–32 leh Colossians 3:1–17 simkak in. Thu-umte pawlpi sungah kipumkhat na’ng Paul in koibang in thapia hiam?`

Ephesians 4:1–16 amasa lamtengah, Paul’ thubulpi pen pawlpi pumkhatna ahi hi. Ephesians 4:1 leh Ephesians 4:17 etkak ciangin, hihtegel pen kalsuan nading leh nuntakpih theih dingin nakibang luakeei hi. Paul in ngiimna kibang tawh anagen hi a —pumkhatna leh athapia nuntakzia—a kipatcil limlim in athak leh ahoihzaw dinmun acihna ahi hi.

Ephsian 4:17-24 ah, Paul in Gentile mite nuntakzia in pumkhatna nuaisiah thei naci (Eph. 4:17–19) a, a khantoh theihna ahi Christian nunzia (Eph. 4:20–24) tawh genkak hi. Paul in, Gentile mite nuntakzia khauhtakin a mawhsakna i simciang in, amah mah in Gentile mite zong, Christ tungtawn mahin Pasian in tankhiazo, Pasian’ mite mah tawh maapang khawmtheita ahihna phawkden ding kisam hi (Eph. 2:11–22, Eph. 3:1–13). Ephesian 4:17-19 sungah, “pianpih Gentile mite” (Eph. 2:11) in, dinmun ginalo a neihna uh zong genkhia hi.

Paul in bel Gentile mite mawhna leh gamtatzia amalmal in akawkna hituanlo hi. Amau’ nuntakzia leh mawhna thuksungah kiptak in aletkip ngeungau tenguh agenna ahi hi. Ephesian 4:17-19 laigil in khalam ah lungsim khauhna: “amaute’ lungsim khauh in bangmah theilo uh ahih manin, Pasian hongpiak nuntakna neikha hetlo uhhi” (Eph. 4:17, 18) cihi. Hih lungsim khauhna pen amaute’ theihna amialsak “amaute’ lungsim khauh in bangmah theilo uh” acihpen ahi hi. Amaute “lungsim khauh” (Eph. 4:18, 19) in, (zualzang lailai uhhi maizumlo in siatna sungah a utut bangun gamta Eph.4:19). Pasian’ kiangpan lampial uh a, Ama’ hotkhiatna hehpihna sungah koici nuntak ding theilo uh ahih manun mawhna kualsungah kiasuksuk mai uhhi.

`Mawhna a tamsemsem sungah a kiasuksukpa koici bangin kaikhia kikngei nahi hiam?`