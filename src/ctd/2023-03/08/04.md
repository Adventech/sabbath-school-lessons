---
title:  Pumkhat Suahna, Hehpihna Kidim Kampau
date:   15/08/2023
---

`Paul in thu-umte athapiakna kammalteng lakpan, a koibel pen nang a dingin thupipen naci hiam? Banghang hiam? (Eph. 4:25–29).`

Paul in Ephesian 4:25-32 sungpan thukhat a sutkikkik pen, taang 25 hi a: khamna khat “zuau hemkhia unla”; leh sawlna khat “khatlehkhat thumaan kigenun”; khitciang in, suanlamh khat “Christ’ pumpi sungah nate ihi uh a, innkuankhat ihi uhhi” cihi. Paul in “thumaan gen ding” hongsapna pen pawlpimi dangte khawng thunialnial ding a cihnopna hilo hi. Zechariah 8:16 sunga, thumaan genna tawh kilemna piangsak ding cihtawh zong hong hanthawn lai hi.

Ephesian 4:31 sungpan hehna leh hehpauna a paihkhiat khit nungsang, 4:26 ah zong mipilak peuhmah hehding peuhmah phalna pialo hi. Thukhat ah, Paul in hehna pen ompakthei hi ci a, “naheh uhlehzong, mawhna a tundong ultungsak kei un” cihbeh hi.

Paul in a kampau kizomlo khat in gutate tawh kisai in “guta ngeite gunawnkei tahen” (Eph. 4:28) cihi. Guta theite in, ngiimna khat nei in “ama’ khutmah tawh nasem tahen” (Eph. 4:28; 1Cor. 4:12; 1Thess. 4:11), tua hileh “mizawngte nangawn zong huh theilai ding hi” (Eph. 4:28) cihi. Hiteng ah Paul in gutate’thu a helnathu pen guktakna leh khemna pen Sawl. 5:1-11 sunga Ananias leh Sapphira tangthu bangin, akizom cihna ahi hi. Christ in hong puahphat theihna vanglianlua mahmah ahih manin gutate zong mihoih suakthei ding cih Paul’ upna ahi hi.

Paul in “kamguh paukei unla” (Eph. 4:29) acih ciangin, kisiattheihna a piangsak thei kammalte a cihnopna ahi hi. Thuhoih lampanin Paul in, tua thusia tawlngacip pah ding zong civatvat tuanlo a, thu namthum tawh laihzaw ding cihi: (1) “phattuamna a piangsak” (2) “ahun tawh kituak” (3) “a zaknophuai” (Eph. 4:29) hi tahen cihi. I kampau khempeuh tuabang hithei leh maw!