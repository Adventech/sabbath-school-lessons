---
title:  Christ-Melpua Nunna Leh Kha-Humuap Kampauna
date:   12/08/2023
---
### Tukalsung Simding
Eph. 4:17–32; Col. 3:1–17; Zech. 3:3–5; 8:16; Isa. 63:10;

Rom. 8:16, 26, 27.

> <p>Kamngah</p>
> “Zuauna lungsim in a suksiat khitsa, nidang in na nuntakna ngei uh ahi na pianlui uh paikhia unla; nalungsim leh na ngaihsutna uh thaksuaksak un. Athutang asiangtho ahihnathu nuntakna mahmah panin a kilangsak Pasian’ pianzia tawh kibang in a kibawl nangeina thakuh bangin nanungta un” (Ephesians 4:22–24).

Jose Antonio in Spain gam Palma khua lampi tungah inn neilo in kum tampitak mah teng hi. A puakkaang, sam leh khamul lingchiuchiau in ama’ kum 57 sangin ham tuakzaw phial hi. Nikhat, sampuahna sai neipa Salva Garcia in, Jose vanaih in, a sam puahsak ding vangen hi.

Jose zong sampuahna tokhom tungah tu in, sampuah pawl in, hahkat takin nasem uh a, a meet, a nip leh sam leh khamul lomteng phel in puahsak uhhi. Tua banah Jose pen puanthak zong silhsak lai hi. Tua khitteh Jose in limlang’maiah aki-et ciangin, a khitui hongluang hi. “Kei kahimah hia leh? Kilamdang si’ng e; kua’n hong theinawn ding hia! Muhna kikhel bek hikei ei. Ka nuntakzia hong khel hi ei” cihi.

Ephesian 4:17-32 sungah, Paul in, thu-um mite peuhmah ahihleh kikhel sitset ding kisam cihi. Amau milui hawkkhia khinzo a, amithakna silhkhin zo uhhi. Jose kikhel bang hileh a puathambek hinawnlo hi. Tuasungah “nalungsim uh leh na ngaihsutna uh thaksuak sak un” (Eph. 4:23), note nuntakna sungah “a thutang a siangtho thu” lutsak un (Eph. 4:24). Hihpen ki pumkhelna ahi hi.