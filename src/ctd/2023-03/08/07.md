---
title:  Ngaihsutbeh Ding
date:   18/08/2023
---

“Na kampauna peuhmah kisikkik omsak kei in. Tatkhiatna Ni dong note hong ciamteh Pasian’ Kha Siangtho khasia sak kha ke’n. Na lungsim sungah itna naneih nakleh, nasanggampa zong siangtho upna neithei dingin han-ciampih ding hiteh. Na lawm ahi a, sanggam khatpeuh in mikhat ahoihlo sung a tuntheih na’ng kamkhat peuh a paukhakleh, tuabang kampau thapia kei in. Tua in galpa’ nasepna ahi hi. Pasian’ kammal in tuabang kampaunate deihlo ahihlam itna tawh phawksak in”—EGWhite, Advent Review and Sabbath Herald, June 5, 1888.

A nuai a thute kamciamna banglian in nangmah leh pawlpi mimalkim nungta peuhmah leh, mipite in bangzah in hong kikhel ding uh hiam?

1\. SDA pawlpi innkuan sungah hoihna, lapsangna, upna lamthakna leh lungsim sangkhaina cihte a omtheih na’ngin, keimah in ka huzaap nuam hi (Eph. 4:29).

2\. Christ in pumkhatna leh itna hong nget mahbang in, keimah in zong hoih ding in ka upte leh hoihlo ding in ka upte (John 13:34, 35; 17:20–23; Eph. 4:1–6; 1Thess. 5:9–11) mite muhtheih dingin ka pulakkhia nuam hi.

3\. Mi khat peuhtawh kaki thukim theihlohna a omciangin, ka sanggam thu-umpa zahtakna kapiazaw ding hi. Ama’ vang leh Christ sungah a ki-aapna ka beisak kei ding hi. A kibanglo keima ngaihsutna teng damtak in kagenpih ding a, keilam bek ka khauhgen tuankei ding hi (Eph. 4:31, 32).

4\. Lungnuam takin ka omding a, Christ hong paikik ding kangak kawmin, ka pawlpi mipih khempeuh kilamphatna a neihtheih nading bek kazong ding hi. (Eph. 4:29, 30; Gal. 6:2; Heb. 10:24, 25).

**Kikupding Dotnate**:

`Paul in Thumgawm Lutang Pasian in mihing hotkhiat na’ng bultakin a nasepna thu Ephesian laibu sungah 11 veitak a gentelna teng simpha kik in. Tuathu in Lutang Pasian koibang in hong telzawsem sakthei hiam? Eph. 1:3–14; 1:15–23; 2:11–18; 2:19–22; 3:1–13; 3:14–19; 4:4–6; 4:17–24; 4:25–32; 5:15–20; 6:10–20 (“Topa” Eph. 6:10 acihpen Christ acihna).`

`Paul in Christiante kampauzia ding acihpen, (Eph. 4:25–32) tulai computer bulphuh hun, huihlak pan tualthah theih hun ahih manin koibang hiding hi ci hiam?`