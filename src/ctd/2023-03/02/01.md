---
title:  A Lian, Christ-Bulphuh Pasian’ Ngiimna
date:   01/07/2023
---

### Tukalsung Simding
Eph. 1:3–14; 2:6; 3:10; Col. 1:13, 14; Thuhilhkikna 9:29.

> <p>Kamngah</p>
> “Christ tawh eite ikipawlna hangin vantung gampanin khatawh kisai letsong namkim hongpia ahih manin, eite Topa Zeisu Christ’ Pa ahi Pasian tungah i lungdamna kociat ni.” (Ephesians 1:3).

Kha-pi akhe tawh asik masapenpa Neil Armstrong in, kum 25 khit ciangin, amau’ tangthu thak apiangsak huihlak khualzinna Extravehicular Mobility Unit (EMU) a bawlte tungah lungdamkohna thupia pan hi. Taangthu sungah “maanzaih ngahpenpen” hi kici a, ciamnuihna in “a tungtuangte melsiatna teng seelsak” bang kici a, Armstrong in, Johnson akici vanlam nasepna mun a “EMU innkuan” tungah, ama’ nuntakna hoihtak in akembit tua vanlam khualzinna a dingin lungdamna leh pahtawina tampi pia hi.

Paul in zong Ephesian mite a laikhakna ah lungdam kohna, Pasian in amah a piaksa thuphate ading in lungdam kohna, min phatna cihte tawh kipan hi. Paul in a cihna ah “leitung pianmapek” (Eph. 1:4) lai in Pasian in hih thupha khempeuhte a bawlkhitsa hi ci hi.

Hihtengah Paul thupatna pen, Pasian biakpiakna leh pahtawina tawh ahih manin manphazaw kanlai hi.