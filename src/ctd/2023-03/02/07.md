---
title:  Ngaihsutbeh Ding
date:   07/07/2023
---

Ephesian 1:3-14 in, mihing’ mailamthu peuhmah Pasian in geelkhol a, pawlkhat tawntung nungta ding leh, pawlkhat tawntung sihna ah ci in geelkhol hiam? Mi tampitak mah in tuabang in ngaihsunkha uhhi. Anuai a teng ngaihsun dih in:

1\. Tua munah, Christ’ maapanna ngaihsuthuai a, Pasian in “Christ tungtawn” in eimah hong teelmasa (Eph. 1:5), leh “ama’sungah” (Eph. 1:4, 11) cihi. Hihthu in Pasian’ hong teelna leh geelkholna in, Christ sungah upna hangin hongteel hibek a, eite’ pianmapek khawngin gupding leh mangthang ding khawng khenkholliang zawzen cihna hilozaw hi. Pasian’ khensatna pen Zeisu sungah upna anei peuhmah entel, ngaihsunkhol in, amau’sepna bangin thukna pia hizaw hi.

2\. Ephesian 1:3-14 sungmah ah hotkhiatna ading in Pasian hong sepsakna mah omsak hi. Pasian pen “Pa” hi a, eite pen “hongsaan” atate (Eph. 1:3–5), cinghtak in hongpiak Ama’ thuphate tampitak hongsangsak hi (Eph. 1:8). Pasian in hong teelna leh hong geelsak kholna kammal kizang tengzong telphat mahmah kisam hi. Pasian pen gamlapi pekpan in lungkimlohna peuh tawh hong thukhenpa peuh hi lo a, Ama’tate hoihtak in a kembit Pa ahi hi (Eph. 3:15).

3\. Pasian mahin mihing’ deihteelna zong pahtawi sak Eph.1:3–14 a, adiak in Eph. 1:13 sungah “zakna” leh “upna” pen thupisak phadiak in, (Eph. 2:8, Eph. 3:17, Eph. 4:1–6:20 sungkhawng ah zong, upna tawh mimal’ deihteelna ultungsak a), laisiangthothak sung mundang ah zong omlai hi (1Tim. 2:4; Sawl. 17:22–31). Tua vai, Ellen White in zong: “I phut hetlohpi Tapa hong piakna ah, Pasian in leitung buppi, huih in a tuamcip bangin hong hehpihna tawh tuamcip sak hi. Hih nuntakna huih a diik peuhmah in, Christ sungah numei pasal tebang khangcingto ding uhhi” cihi. —Steps to Christ, p. 68.

**Kikupding Dotnate**:

`I pianmapek panin, gupngah ding leh mangthang ding peuhmah Pasian in sehsa in koihlo cihthu koibangin teci lakthei ding nahi hiam?`

`Zeisu sungah hotkhiat hihleh hihloh kua in hong khensat sak ding hiam?`

`“Eite in alianmahmah Ama’ hehpihna hangin, Ama sungah Ama’ sisan hang in tatkhiatna leh hotkhiatna ingah hi” (Eph. 1:7). Hihthu in sepna hangin hotkhiat ngah hi lo in upna hangbek ahihna koibang in honglak naci hiam?`