---
title:  Ama’ Minthanna Pahtawi in Nuntakna
date:   05/07/2023
---

> <p></p>
> “A cilpek a kipanin a ngaihsutsa thutawh kizui in Christ tawh ikipawlna hangin Pasian’tate ihihna dingin Pasian mahin ahong sehsa ihi hi. Tua ahih manin Christ a muangmasa eite in, Pasian phatin a minthanna vang kilang sakni.” (Eph. 1:11, 12).

Ephesus thu-um mite in, amau Christian ahihlam nangawn uh phawkkha nawnlo lianguh a, “lungkia uh” (Eph. 3:13) hi. Acil apat in a kipsaksa (Eph. 1:3–5) mahbang in, Paul in Christian ahihna uh phawksakpha nuam mahmah hi. Thu-umte peuhmah, kamsia mi, pasian tuamtuamte nungzuilel, athu manglel cihbang hituanlo uhhi. Amaupen Pasian’ tapa tanu hi uh a, Pasian’ tawntung thukhennasa ombang in Christ tungtawnin thupha tampi a sangdingte ahi uhhi. Pasian’ ngaihsutna leh a geelsa (Eph. 1:11) bangin amau nuntakna sungah Christ tungtawnin nakhempeuh a zaisemsem in gawmkhawm ding ahi (Eph. 1:10) hi. Tua hileh Pasian’maiah pataulo takin dingtang thei dinguh a, Ahongpiak thupha khempeuh zong muibun takin sangthei ding uhhi. Amau nundan in Ephesian 1:3-14 sungteng awngin tangko ding uhhi: “I Topa Zeisu Christ i’ Pa Pasian in thupha omden tahen” ciding uhhi.

`Ephesian 1:11, 14, leh 18 sunga “gamluah” a cihcihpen lungngai in. Paul in banghang in thupisa hiding hiam?`

Mikhatpeuh a sihnung in ama’gamh na-ngahkha ngei hiam? Tanau khatpeuh in vanmanpha leh sum tampi khawng hong nutsiat ngei hiam? Paul’ muhna ah, Zeisu’ sihna hangin, Christiante in Pasian kiangpan gamhngah (Eph. 1:14) uh a, Pasian tungmah ah “gamhluah” hongsuak uhhi (Eph. 1:18).

Laisiangtholui sungah, Pasian’ mite pen Ama’ “gamhneite” leh gamhluahte in ki ngaihsun uhhi (Thuhilhkik. 9:29; 32:9; Zech. 2:12). Hihbang in Pasian’gamhluah suahna pen Ephet 1:18 sungah kitelcian sitset a, Ephesian 1:11 a kammal tawh zong kibang hiuhiau lel hi (ama’ sungah gamhluah kisuak hi). Christiante thulaigil a hihmah bangin, Paul in zong thu-ummi peuhmah in Pasian’maiah amau’ manphatna atheih dinguh deih sak hi. Pasian kiangpan gamhngah cihciang bek hiziaulo in (Eph. 1:14; Eph. 3:6; leh Eph. 5:5 simkak), Pasian’ gamhluah mite ahi uhhi.

`Nakhat peuh ngahzawhna dingin sepkhiatna leh tuatengmah gamh in luahziauna koibang in khentel thei ding nahi hiam? Zeisu sungah hong kipiasa teng telcian theihna’ng koibang in hong huhthei naci hiam?`