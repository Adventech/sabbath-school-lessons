---
title:  A Lian Christ-Bulphuh Pasian’ Ngiimna
date:   04/07/2023
---

`Pasian in “Ahun atunciang in” a cih in bangzah zai huam hiam? Eph. 1:9, 10.`

Paul in Pasian’ngiimna namthum pulak hi. (1) “Ama’pilna thuk” (2) “a geelna” leh (3) “ahun atunciang in” cihte ahi hi. Pasian’ geelna picing in bang ahi hiam? Zeisu sungah nakhempeuh gawmkhawm ding ahi hi.

Tua ngiimna Paul pulakna ah, (Greek, anakephalaiôsasthai), nakhempeuh Christ sungah “gawmkhawm” ding cihi. Taanglai sazian tuatzia hileh, “gawmkhawp” khit ciang in alu ah suang hi. Pasian’ hotkhiatna ngiimna tengpen Zeisu in maingat gige hi. Hih Christ-bulphuh ngiimna pen “leitung pianmapek panin” (Eph. 1:4) geelsa hi a; zaipitak mah huam ahih manin “ahun a tunciang in” vantungnate leh leitungnate khempeuh gawm khawm ding hi. Christ sungah pumkhatna pen alian mahmah Pasian ngiimna hi cihi.

Pasian’ “ahun atunciang” (Eph. 1:10) tawh kisai kikupna ah, Paul in ama’ laikhak sungmah ah athupaipi hong pulak hi. Pasian in nakhempeuh gawmkhawmta ding a, Zeisu’ sihna, thawhkikna leh vankahna ah pahtawina cihte sungah zungkha (Eph. 1:15–2:10) in, pawlpi zongpen mituamtuam akibanglo, Jew leh Ggentile mite cihbang khawng Kigawmkhawm ding (Eph. 2:11–3:13) cihi.

Tuamah bangin, Pasian ngiimna teng kineuseh sakmahmah a, tuate zong abei ding hita hi (Eph. 3:10). Laisiangtho mundang ah zong: “vantung panin dawimangpa hong ki lawnsuk a, hun tomnobek neilai ahihlam kithei ahih manin, hehmahmah” (Mang. 12:12) cihi.

Paul laikhak alaipan a Tawpnalam tengin ki pumkhat ding hongsam (Eph. 4:1–16) a, ki pumkhatna a susiathei gamtatna limlim peel ding hanthawn in, thu-um mite khat leh khat ki thukhatna nei ding hong hanthawn hi (Eph. 4:17–6:9). Paul in pawlpi pen, a ki thutuak mahmah galkaphon bang, Christ’ mintawh kilemna bawlna sungah thanuam takin kihel hi cihi (Eph. 6:10–20).

`Christ Zeisu sungah nangahsa tatkhiatna pen, Pasian in Zeisu sungah nakhempeuh a gawmkhawp nopna ngiimna bulpi ahihlam koici bangin natelthei hiam?`