---
title:  'Pasalte leh Zite: Singlamteh ah Kikhawl'
date:   26/08/2023
---

### Tukalsung Simding
Eph. 5:21–33; Phil. 2:3, 4; Ezek. 16:1–14; 2Cor. 11:1–4; Pian. 2:15–25.

> <p>Kamngah</p>
> “Pasalte aw, Christ in pawlpi itin, a pumpi apiak mahbang in, nazite uh itun. Pawlpi pen paubaanna a omhetlo a siangtho mahmah in Christ kiangah akipiak theihna dingin Pasian’thutawh tui ah aki sawpsiangkhit ciangin Pasian kiangah a aaptheihna dingin pawlpi a dingin Christ akipia ahi hi” (Ephesians 5:25–27).

Ephesians 5:21-33 sungah, Paul in thu-umte khatleh khat a kizopzia dinguh hilh cianna bawl hi (Eph. 5:21); Christian nupite ngaihsut piakna (Eph. 5:22–24), pasalte (Eph. 5:25–32); tua khit ciangin a nihtuak akigawm in thuhilhna tawh athu khup hi (Eph. 5:33).  

Hih ngaihsut piakna sungpan, tulai laisiangtho sangnaupang tampitak in eite kizop zia ding Zeisu’ honghilhna tampitak kizathei hi. Ephesians 5:21-6:9 sungteng i telphat ciangin, Paul deihna bulpi pen Christian innkuan kipumkhat theihna ding nahi gige hi. Khanglui mihing nundan amawhsakna tampitak khit ciangin (Eph. 4:22), khangthak nun danthak zong amah’n pulaksak (Eph. 2:15) in, a tangzaizaw mihing khempeuh ahuamkim kizopna bulphuhsak hi. Hih thuthakte sungpan in thu-umte in Kha Siangtho thahatna thak ngah uh a (Eph. 2:22; 3:16; 5:18–21; 6:17, 18), Christ in limhoih honglahna pan muhna thak neihlawh in (Eph. 4:13, 15, 20–24, 32; Eph. 5:2, 10, 17, 21–33), tuate khempeuh in, Pasian in Ama’mite leh hih leitung adingin ageelsakna a picin theihna ding a deihna ahi hi.