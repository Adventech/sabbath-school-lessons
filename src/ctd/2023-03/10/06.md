---
title:  “Sa-Khat” Kitenna Hoihpen
date:   31/08/2023
---

`Piancil 2:15–25 sunga Piansakna tangthu simphakik in. Pasal leh zi aki “sakhat” maa-un bangthu piangmasa hiam? (Pian. 2:24).`

Paul in zite leh pasalte ngaihsut apiakna pen Piancil 2:24 (in Ephesians 5:31) asut kikna hi a, asangpen ahi hi. Piancil sunga Piansakna tangthu sungpan, Christian innkuan sung cidam theihna dingin a kisamteng Paul in ngaihsun hi. Piancil 2:24 sungpan khang tawntung in aomden thupuak khat azakha hi. Pasian’ deihna bangin kitenna pen “sakhat” hi a, zahmawh pumkhatna sungah lungsim leh kha pumkhatna neithei in, tua lungsim leh kha pumkhatna in zahmawh pumkhatna piangsak hi.

Piancil 2:24 sunga mihing’pukma akitenna tangthu sungpan Christian pasalte leh zite kizopna ding thukhun teng Paul in hong teelkhia cihzong phawk in. Hih apuksa eima leitung ah, numei leh pasal kikal zahmawh zatna ah phengtatna in, tu khangthakte in tua zahmawh zatna tawh numeite zawhthawh bawl in ukcip ahihna kilangh sitset hi. Paul in hih zahmawh zatna pen, Piancil sungah ombang mahin, kizawhthawhna ki ukcipna hizaw lo in, kipumkhatna hizaw cihi. Pasal in azi’tungah ukzawhna neihna cizawlo in pasal leh zi kipumkhatna ci a, tuathu hangin amau tegel “sakhat” suak cizaw hi. Ephesian 5:21-23 leh Piancil 2:24 enkak leng, a thupipha mahmah leitung ngeina khat, Pasian’thu sungah thumaan kitenna leh zahmawh zatzia hong musak hi.

Hihsungteng mahah Paul in “thuthukpi” Eph. 5:32) khat cih gen hi. Tua sungah Paul gentehna thunamnih ahi: Christ leh Ama’ pawlpi kizopna tawh a tehkaak thapai denkeei Christian kitenna (Eph. 5:32), leh Christian kitenna tawh a tehkaak Christ leh Ama’ pawlpi kizopna ci in (Eph. 5:32) sungmah ah zong a pulakte ahi uhhi.

Christian kitenna pen Christ leh pawlpi kizopna tawh tehkaak in ki pahtawi hi. Christ in pawlpi don in kemcing ahih manin, Christian kitenna sungah, thu-umte in zong amau leh Christ kizopna panin midang a hawpsawn ding thuthak ngahthei ding uhhi.

`Ephesians 5:33 pen: atunga tang 21-32 sunga Paul in ngaihsut hong piakna teng khempeuh a tomkaihna koibang in kicithei ding hiam? A kitengsa nahihleh, hih thukhunteng nomau innkuan sungah koibang in nanuntakpih thei ding hiam?`