---
title:  Christian Zite Ngaihsut Piakna
date:   27/08/2023
---

Paul in Ephesians 5:21 ah thu kikhai lingleng khat tawh kipan in, 5:1-20 leh 5:22-33 tawh kizomsak a, pawlpi mite zong khatleh khat ki-aap tuak ding hanthawn hi (Maku 10:42–45; Rom. 12:10; Phil. 2:3, 4). Thu-umte in “Christ a zahtakna uh hangun” hih ding uh (Eph. 5:21) a, Christ tawh kizopna peuhmah agen masakpen zonglah hi, thu-umte ading athupipen zong ahihi.

`Paul in pawlpi mite khatleh khat ki-aapna neiding acihpen bang adeihna hiam? Tua ngaihdan koibang in natel hiam? Eph. 5:21.`

Paul in Christian zite peuhmah “Topa’thu a manmah bangun pasalte’thu mang ding” (Eph. 5:22) ci a, amau’pasal ciatuh’thu mangding (1Pet. 3:1, 5) a cihnopna ahi hi. Paul in “Topa’thu aman uh bang” acihpen, zi khat in ama’ pasal pen Christ zahmah bang in thumang ding a cihnopna maw; ahih keileh Christ pen a dikpen leh a sangpen athu a mandingpa hi cihnopna ahi diam?

Ephesians 6:7 enleng, sila peuhmah in “mi tungah sepbang hilo, Topa tungah sep bang” ci a, Colosian 3:18 ah zong, zite peuhmah in a pasalte uh pen “Topa bangin nahih un” acihna a tawpna lam encian in. Zite peuhmah pen amau’ pasal khitciang in Christ bek mah a pahtawi ding thu-umte ahi ding uhhi.

Colosian leh Ephesian a nihtuakun, Christ – Christ bekmah – pawlpi’ Lutang hi a, pawlpi zong Ama’ pumpi (Eph. 1:22; 5:23, Col. 1:18): “Christ in pawlpi’ Lutang hi a, pumpi a Honkhiapa Amah ahi hi” (Eph. 5:23). Tua mahbang in, pasal in zong “zi’lutang” (Eph. 5:23) hi a, pawlpi in Christ tungah a cihtak mahbang in zi in zong etteh in pasal tungah citak ding hi. Ki deidanna omlo in ki-itna tawh kidon ding uhhi. Hih thute paulam in innkuan sungah kisimmawhna omsaklo ding hi.

`Atunga simkhit ciangin, ngaihsut piaknate zuih ding bangzah thupi nasa hiam? Pasal pen, “khutgam, gilo, gamlum in ciaknianua, amah ki-uangsak, awsang pahpah leh thuakhak mahmah hizenleh: tuapa in ‘pasal pen zi’lutang hi a, athu a man ding ahi hi’ cih kammal peuhmah paukha keitahen; amah in Topa hilo hi, dinmun maantaktak in a ding pasal hoihtaktak hilo hi.”—EGWhite, The Adventist Home, p. 117.`