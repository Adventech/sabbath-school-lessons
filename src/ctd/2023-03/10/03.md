---
title:  'Pawlpi, Christ ading Mo: Khen 1'
date:   28/08/2023
---

`Ephesians 5:25–27, 29 pen Ezekiel 16:1–14 sung naupang kipaai tangthu tawh enkaak in. Paul in ama’ ciaptehna sungah bang tangthu tawh lengsak hiam?`

Paul in Ephesians 5:25-27, 29 sungah, kitenna pen pawlpi leh Christ kizopna tawh nagenteh a, tanglai mo kiten ngeinate mahtawh genteh hi. Pawlpi in monu ahih mahbang in Christ in zong Mopa hi a:

(1) Pawlpi pen mobang in it. (Eph. 5:25). Hihthu in Zeisu’lungtang sungpan hong luangkhia ahihlam mangngilh loding hihang. Amah’n hong it hi!

(2) Ama’pumpi mo’man in in hong kipia. Tanglai mopawi bawl ciangin, Mopa in a monu pen mo’man tawh “lei” a, tuapen sum tampi peuh vanmanpha peuh, amau khua leh tui nuntakzia leh ngeina tawh kizui in kipia uhhi. Christ in zong “Ama’ pumpi pawlpi akipiak” (Eph. 5:25) nungsang, mo’man khempeuh apicing taktak in a piakhinzo ahi hi. Hong sunglutna leh singlamteh tungah, Ama’ pumpi mahmah mo’man in hongpiakhia hi.

(3) Ama’mo tui ah Sawp. Tanglai pekpanin mopawi bawlding ciangin mo’ kipuahna pen ki thupisak mahmah hi. Tuhun mahbang in, monu leh ama’ tanau teng in mopawi ading in kipuahpha mahmah uhhi. Paul in zong vantung mopa in Ama’ monu piiding in kigingpha mahmah cihi! Amah in “tuitawh hongsawp” in, hong siansuah hi (Eph. 5:26) a cihpen ki tuiphumna cihna hihtuak pen hi.

(4) Kamciam zong hongpia. Hih siansuahna pen “thutawh” (Eph. 5:26) hi a, Mopa in Monu tungah a kamciam piakna, zuthawl piakna hihtuak (Eph. 1:3–14; Eph. 2:1–10), thu-umte a kikheltuungun Pasian’kamciam a saantheihna uh ahi hi. Zuthawl piakna zongpen tanglai mite kithukimna khat hi a, tuasungah kikupkhop ding tampitak mah omsak a, mopa lampan mo’man apiak dingzah leh monu’innkuan lampan anget bang bang apiak ding uhtawh hinianua hi.

(5) Monu kizeemsak zeezaa. Monu pen Mopa tungah a kipiak laitak in nak hoihlua mahmah kisa, mawhbaan tuaklo liangzawzen hi (Eph. 5:27). Christ in a monu tuisawp beklo in; nakpi takin zeemzeezaa lai hi.

`Hihthu teng panin Christ in eite hong veiina koibang in natheihlawh hiam? Banghang in ilung hong nuamsak mahmah thei naci hiam?`