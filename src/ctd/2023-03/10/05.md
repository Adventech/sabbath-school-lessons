---
title:  Nang Naki-it Bangin Na Zi it in
date:   30/08/2023
---

`Pasalte in lungsim nemtak tawh zite ittheihna ding bang hanthotna thak Paul in hongpia hiam? Eph. 5:28–30.`

Christian innkuan ading Paul’thukham (Eph. 5:21–6:9) sungah mipi tawh kizopna vai kihel hi. Ephesian 5:28-30 sungah, Paul in pasalte a zi asat avua a omleh “ama’pumpi a mudah” (Eph. 5:28, 29) hi cihi. Paul hunlai a Greco-Roman gam sungah, “bangkua papi ukna aana” (Latin pau in pater familias) pen zaimahmah lel hi. Azi atate leh salte pen khauhtakin gimpia thei, thatlum thei liangphial hi.

Ephesians 5:25–27 sungah zong, Paul mahin itna limhoih hong gelhsak a, Christ in a pawlpi a itna, pasalte in zong a zite a itna ngei sangin ahoihzaw itna cilailai hi. Christ in limhoih hong piaksa ombangin Christian pasalte in Zeisu “hihbang in hih ding” (Eph. 5:28) a, Ama’mo, pawlpi adingin akisam bangbang in a vaihawmsak (Eph. 5:25–27) denpa in “ama’ pumpi kipia” hi. Christian pasal peuhmah in, tua hunlai in mite gamtatna bang gamta lo ding a, Christ in lungsim nemtak tawh hong itna zongzaw ding cihi.

Ephesian 5:28-30 sungah, Christian pasalte in a zite uh a itna athapia ding thuthak khat hong behlap a: Eimah ki-itna. Paul in akhialtheilo thukhat hongpia a: “kuamah in ama’ pumpi mudah ngeilo hi” cihi. Pasalte in amau’ pumpi satngeilo hi. Tua sangsik in “hoihtakin vak in kemzaw hi” (Eph. 5:29) cihi. Christian zite langkhat ah awsang takin pauna, suksiatna cihte a omlohna dingin, Paul in Christian pasalte in amau’zite telcian ding in sawl hi. Nangmah in nazi tawh kipumkhatlua nahih manin, amah navuak dingpen, nangmah akivua nahi a, lungsim hoih apua mi kuamah in tuabang in hihlo uhhi.

Zeisu’ lim etteh kikleng, Christ in, “Ama’pumpi” thu-umte pen lungnem takin don hi cihi (Eph. 5:29, 30). Nazi tungah nangma omzia teng sangkhaanto in, Paul in ci hi. Christ in nangmah honghih daan bangin nangmah in zong nangmah nakihih ta in.

`Paul in Zeisu’ limhoih pen pasalte leh zite ading cihi. Zeisu in nangma innkuanpih khat a it manin bang pilna peuh ngahlawh nakisa hiam?`