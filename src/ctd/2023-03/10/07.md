---
title:  Ngaihsutbeh Ding
date:   01/09/2023
---

Ellen G. White, “Responsibilities of Married Life” Testimonies for the Church, vol. 7, laimai 45–50, leh “Mutual Obligations” The Adventist Home, laimai 114–120 simin.

Ellen G. White in a kiteng peuhmah khatlehkhat ki ukcip ding hahkatlo ding cihi: “Nangma lunggulhna bang hongzui dingin nalawm sawlngawh kei in. Tuabang nahih manin khatlehkhat ki-itna hong piangsak tuanlo ding hi. Thudik, lungduai, thuaksiam, thu-ngaihsun inla migi in” —The Adventist Home, p. 118.

Colossian 3:18 leh (Eph. 5:22–24) tungtang ama’ muhdan atang genna ah: “hong kidongthei zel khat, ‘Zi khat in ama’ deihna omtheilo ding hiam?’ cih ahi hi. Laisiangtho in pasal pen innkuan lutang hi cihpen gentel mah mah hi. ‘Zite aw, na pasalte’thu namang un’ acih pen hiciang bek tawh khawl hileh, zi’dinmun peuhmah pen a hazat-huaina bangmah omlo hi. Pasalte in, “Zite aw napasalte’thu mangun” cihciang tawh khawlpah uhhi. Ahihhang eite in azom simsuak laiding hang a, “Topa’thu tawh akituak in” (Col. 3:18) naci hi. Pasian in, zi peuhmah Pasian’ minthanna zahtak in masuan dending in hongkal hi. Zite’ kipumpiakna zong, Ama’ nuntakna tawh Ama’ta dingin hongleipa Topa Zeisu Christ tungbek mahah neih ding hi. Pasal’ tungsiah leh zi’tungsiah ah Khatbek mah om a; tua pen amah a Tankhiapa hi a, ama’pasal tungah a ki aap ding zia ahihleh Pasian hong hilhna omsa mahbang in ‘Topa’thu tawh akituak’ ahi hi” —The Adventist Home, pp. 115, 116.

**Kikupding Dotnate**:

`Mi khatpeuh in Ephesians 5:21–33 sungah, kitenna peuhmah ah pasal in ukna aana nei cimawk ahihteh, tuhun tawh kituak nawnlo, hong cikha ding hi. Na koici dawnkik tam maw? Tua sungteng panmah in bangpen zang in na dawngkik tammaw?`

`Ephesians 5:21–33 sungah Paul hongpiak ngaihsutna tengpan, a bangpen in, kitenna kizopna haksatna thuakte huhthei pen ding naci hiam?`

`Christian pawlkhat in Piancil Piansakna tangthu Piancil 1 leh 2 pen gentehna maimai vive hilel a, nakhempeuh pen kum awn tampi laipek panin amau’thuthu in damtakin hongpiang hilel hi hong ciding uhhi. Paul in bang kammal teng a taktak in nazang khinzo hiam?`

`“Sakhat” cih kammal lungngai inla; hihthu in kitenna siangtho cih leh tua siangthona pen nupa tegel in koibang in kemcing ding cihiam?`