---
title:  A Nungta Pasian Pawlpi Hihang
date:   26/09/2023
---

`Banghang in Pasian pawlpi sungah kihel ding thupi leh lawphuai hiam? Ephesians 3.`

Pawlpi mite in pawlpi aphat uh ciangun tha kingahthei mahmah hi. Himah taleh, eite’ lawp penna mun in, Ephesian 3 sunga Paul in pawlpi vai a teci panna baanzo nailo lai hi. Paul in thu-umte ading ama’ thungetna hong pulak cilna (Eph. 3:1; Eph. 1:15–23) hi a, Pasian in pawlpi piangsak cingiat in (Eph. 3:2–13), tuakhit ciang ama’ thunget pulakna khawl sak (Eph. 3:14–21) hi.

Tuateng tawh kizawitawn in, Pasian’”ngiimna” a ki “immcip” teng zong hong telkheh hi.

* Khang tawntung in, Pasian in pawlpi ading a “ngiimna” teng “immcip” hi (Eph. 3:3–5, 9, 11).
* Zeisu’ nuntakna leh sihna tungtawn in tua a ki immcip den ngiimna teng ki “tangtungsak hi” (Eph. 3:11; Eph. 2:11–22).
* Pulakna hangin, Paul in “aki immcip” pawlpi’thu, pawlpi leh Gentile mite nasem khawm theita cihthu theita hi. (Eph. 3:3–6).
* Paul in “kuama’ theihzawhloh Christ’thu” lungdamthu pen Gentile mite tungah hilhtheih na’ng thu ngah hi. (Eph. 3:8, 9).
* Christ kiangah mitampi tun in, Jew mileh Gentile mitawh pawlpi piangsak in, “Pasian’pilna a tuamtuam” tepen, vantung a ukcip vangliante in musak (Eph. 3:10), amau beina hun ding zong pulaksak hi (Eph. 6:10–20). Christ sungah nakhempeuh gawmkhawp ding ngiimna (Eph. 1:10) a nuaisiahte hun in tomlua mahmah ta hi.

Hih telcianna hangin Paul in pawlpi a ding thu naknget mahmah hi. Ephesians 3:14-21 sung a lungsim takpi tawh Paul thunget bangin nang e leh? Amah in Pasian’thu a “kicing in theih ding thungen” (Eph. 3:19) in, pawlpi kipumkhatna thuthuk a pulakkhiat mahbang in ei zong e leh?

`Paul laikhak sunga bangin, ei pawlpi sungah a omlo ding thu-umte sungah kideidanna bangkhawng peuh ahi thei diam? Tuate hepkhiat theihna ding nang huhtheih bang omding hiam?`