---
title:  Ngaihsutbeh Ding
date:   29/09/2023
---

Ephesians 6 sungah, pawlpi in lungnopna-athalawh Pasian’ galkap acihteng tawh thukhup hi. Ephesian sungah, Paul in pawlpi pen Christ’pumpi (Eph. 1:22, 23; Eph. 4:11–16), Pasian’ biakinn (Eph. 2:19–22), leh Christ’mo/zi (Eph. 5:21–33) cihi. Ephesian 6:10-20 sungah, pawlpi pen Pasian’ galkap ahih manin galvan kithuam dingin sawl hi. Phattuamna tampitak leh telkhialh theihna tampitak mah omtheihtuak hi.

Paul’ kammalte in lawmleh gualte tawh kido in galvan tawh kithuam ding lamah hong telkhialsak theihtuak hi. Ahihhang Paul in pumkhatna, kampauhoih leh lungnemna cihte hong bulphuhsak (Eph. 4:25–5:2) hi. Pasian’ lungdamthu zong “lungnopna lung- damthu” (Eph. 6:15) cihi. Galvai tawh a genteh mah taleh, pawlpi in leitung ngeina bang in galdo ding sawllo hi. Dawi gilote’ galpen khalam galphual ah doding hizaw hi. Paul in kidona lianpi galphual lam masuan in, eite zong Pasian’galkap sungah minpia ding in hong sam hi.

Eite in galte mahmah zong hoihtak entelcian ding hang a, cikmah hun in galte peuhmah neuseh theilo ding hihang. Mihing maimai gal in do ihikei a, apilmahmah dawimangpa (Eph. 6:11) in amakaih “vantungte ah ukna aana anei kha-gilote” (Eph. 6:12) tawh akido ihi uhhi. Ahih hang galte hangin lungsim khalau vetlo ding hihang. Gal-phual ah Pasian zong hong kuan (Eph. 6:10) a, galvan hoihpente Ama’ galvan, “Pasian’ galvan” hongguan hi (Eph. 6:11; leh Isa. 59:15–17 enkak). Amah in eite lahkhiat dingin thumaan, dikna, lungnopna, upna, hotkhiatna leh Kha Siangtho hongpia (Eph. 6:13–17) hi. Pasian, eite’ maiah kuankhia khin, eite’ lutang pan khepimuk dong Ama’ galvan tawh hongtuamsak khin a, lelh ngeilo ding hihang. Galzawhna eite’aa ahi hi.

**Kikupding Dotnate**:

Sepna tawh hotkhiat hilo citateu zong in, Paul in “Christ tawh ikipawl ciang in gamtathoih gamta dingin Pasian in hongbawl ahi hi” acihpen bang acihnopna ahi diam? (Eph. 2:10) Tua ahihleh eite gamtat hoihna in bang ngiimna nei hiam?

Paul in: “Eite adingin na hong sepsak, eite ngetzah khengval, leh ngaihsut zawhloh zahdong in, a vangliatna tawh natampitak ahong hihsakthei” (Eph. 3:20) acihteh bang acihnopna hiam? Bang vangliatna in eite’ sungah nasem a, tua vanglian in eite nuntakna sungah koibang in kician taktak thei ding hiam?