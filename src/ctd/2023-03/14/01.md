---
title:  Lungtang Sungah Ephesians
date:   23/09/2023
---

### Tukalsung Simding
Ephesians 1–Ephesians 6.

> <p>Kamngah</p>
> “Note’ upna hangin Pasian’hehpihna tawh hotkhiatna angah nahi uhhi, note’ thalawhna hangin angah hilo in, Pasian hong piakkhong hi a, kisialhna ding bangmah omlo hi. Zeisu Christ tawh ikipawl ciangin gamtathoih gamta ding in ahong bawl ihi uhhi. Hihpen eite’ omzia dingin ana ngaihsut kholsa ahi hi” Ephesians 2:8–10.

London honghawh lenglate in, London Eye akici, kualbem golpi tungah tuang hamtang uhhi. Thames gunpi tungah feet 450 sang ahih manin: Bigben, Parliament innpi leh tangthu sung ah minnei innpi leh biakinn tuamtuamte kimuthei hi. Laisiangthothak siampa Nicholas Thomas in “Ephesians mite tungah Paul’ laikhak pen London Eye tawh kibang hi. Ama’ laigelh teng lak ah a saupen apicing pen zong hi tuanlo hinapi; tua laikhak in i khuamuhna khempeuh hong dipkua sakzo hi. Tua kualbem akipei kawmin, thudangdang zong hong muhbeh sak hi” —Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3.

Ephesians sungah, Paul in amau’kimlehpam thupeuh agenmawk hilo hi. Mun tuamtuam a Christian pawlpi a omna munmun ah ahopih ahi hi. Tua laikhak in hun ciangtan nei tuanlo in, eima hun leh eima ngaihsutna sungah hong “dipkua” sak ahi hi. A chapter khatkhit khat i etet ciangin, hong piangkhia dotna khat pen: ei thu-umte nuntakpih theih dingin bang athupi thumaan peuh Ephesian sungah kikulh khinkhian hiam?