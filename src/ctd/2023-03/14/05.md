---
title:  Upna Pumkhatna
date:   27/09/2023
---

`Ephesians 4 sungah, Paul in thu-umte’n a hih nawnloh ding khat leh mitungah ahih dinguh khat ngen hi. Bangteng hiam?`

Ephesians 4 kipatna leh tawpna pen pawlpi mite khatlehkhat kidon ding cihi (Eph. 4:1–3, 32). Hih sapna tegel kikal ah, Paul in pawlpi sung pumkhatna neihding khauhtak in thapia hi. Amah in “khat” vive sagih pia hi: Pumpi khat, Kha khat, lam-etna khat, To khat (Zeisu Christ), upna khat, tuiphumna khat, Pa Pasian khat (Eph. 4:4–6) cihte ahi hi. Hihteng in eite khempeuh hong hencip ahih manin pumkhat in ki omtheita hi.

Pumkhatna pen biakna paizia ahihmah bangin, hahkat pian zong kul hi. Tua ahih manin, “Kha Siangtho makaihna sungah pumkhatna kipsak” (Eph. 4:3) ding cihi. Eite hihloh phamawh thukhat pen Christ’pumpi sungah “nakhat” (Eph. 4:7–16) ihi uhhi. Kipawlna sungah a omkha mi peuhmah, tua pumpi’nakhat ahih manin, tua pumpi cidamtheih na’ng maapang (Eph. 4:7, 16) ding hi. Sawltakte, kamsangte, thuhilhsiate, pawlpikem siate leh laihilh siate nasepna tungtawn in mikhempeuh in hamphatlawh ding (Eph. 4:11, 12) uhhi. Hihte in thagui bang in kizop theihna nei a, pumpi’ Lutang ahi Christ sungah eite hong khangtosak thei (Eph. 4:13, 15) hi.

Tua laitak mahin, Paul in “upna lamah naupang ihi nawnkei ding a, mite khemsa in, khial saktheite mutna hangin Sukhoi tohoi nawnkei ding hi” (Eph. 4:14) ci in, pawlpi masate’n a thuak zeluh ahi “mite’ khemna” teng teltak in pulaksak hi.

A tawpna ah zolna lamah “khatlehkhat kihehpih in lungnemna tawh, mawhna kimaisak un” (Eph. 4:32) ci in, thu-umte in amau’ pianlui lungsim khauh hemkhia ding (Eph. 4:17–24) a, hehna leh kamkhauh Paulo ding, tuate munah hehpihna leh mi alamto thei kammal bek pau ding (Eph. 4:25–31) cihi.

Hih pumkhatna chapter pen lungnop mahmah laitak in simnuam mahmah hi. Haksat hun taktak hongtun ciangin simsemsem ding thupi mahmah hi. Christ’pumpi pumkhatna, Amah’n a sihlawh liangna pen tuni in na phawkkha hiam?

`Eima khuatual leh leitungbup huam pawlpi pumkhatna a omtheih na’ng, ei hihsaktheih bangteng om hiam? I hihtheih zah hiding banghang thupi nasa hiam?`