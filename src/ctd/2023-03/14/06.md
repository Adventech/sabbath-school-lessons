---
title:  Eite in Hehpihna Sangin Piakhia
date:   28/09/2023
---

`Ephesians 5 sim lecin, Paul’ mitawh kizopna ah lungdamthu i nuntakpih ding hong sawl hi. Hong hanthotna teng lakpan koipen nangma ading in khiatna neipen nasa hiam?`

Ephesians 5 simsuk lecin apatna ah, vangliatna kidim athupi mahmah khat, makhelh kha ding nahih manin; Ephesians 4:32 panin panvet lecin, tualai ah Paul in “khatlehkhat kidiktat in, lungnem takin, Pasian in Christ sungah no’mawhna hong maisak mahbang in, note khatlehkhat mawhna kimaisak un. Thu-umte peuhmah, Pasian in hong hehpihna tawh mawh hong maisak mahbang in, eite’n zong midangte tungah tuamah bangin hih ding hihang. Pasian etteh ding hihang (Mate 5:43–48).

Paul in, hih Pasian’itna etteh nuntakzia acihpen a omngei zelsa milimbiate naihna ahi hi. Mihing khatlehkhat Pasian’innkuan sunga unau sanggam bangle in omlo uh a, zualzangna peuh zang uh in kisial mahmah lailai uhhi (Eph. 5:3, 4). Tuabang nuntakzia khawnglelte in leitungthak ah munneilo ding uhhi (Eph. 5:5–7).

Tuasang in, thu-umte in abeisa khuamial nuntakna nusia dinguh a “khuavak’tate bangin kalsuan” (Eph. 5:8–10) in, Pasian hong itna zil ding uhhi. Paul mah in “a simtham khuamial gamtatna” (Eph. 5:11, 12) nusia ding cihi. Christ’ khuavak sungah nungta ding (Eph. 5:13, 14) cihi. Zukhamna sungkhawng hun mawkbeisak sangin, “hun kemsiam” ding a, Pasian leh Ama’ hong itna lungdamko niloh ding (Eph. 5:15–21) ci hi.

Paul in Christian pasalte leh zite in zong Pasian hong itna mah etteh ding cilai hi. Christ in pawlpi adingin a ki pumpiakna pen, Christian pasalte ading etteh huai hongsuak (Eph. 5:25–33) a, pawlpi in Christ tungah a thumaanna in zong Christian zite ading ettehhuai mah hongsuak (Eph. 5:22–24) hi. Mihing in a zahmawh uh zualzang na’ngin azat uh sangin, Christian pasal leh zi in, “sakhat” (Eph. 5:28–33) suahna tawh khatlehkhat ki thupit sakna in zangzaw tahen.

“Pasian tawh kibang ding hanciam un” (Eph. 5:1). Pasian hong hehpihna hangin, note pen midangte tawh kizopna ah nanuntakpih nadingun hong sam hi.

`Ephesians 5:2 in “itna sungah kalsuan” acihpen Ephesians 5:1 sunga Paul mahin “Pasian tawh kibang ding” acihpen koibang in hong telphasak thei naci hiam?`