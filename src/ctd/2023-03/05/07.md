---
title:  Ngaihsutbeh Ding
date:   28/07/2023
---

A nuai a kikup ding dotnate nadawnma in hiteng simphot in:

Ephesian 2:11-22 sunga Singlamteh in mihingte kizopna a lawnkhakna Paul in koibang in gen hiam? Amah in Jew mileh Gentile thu-umte kizopna pen pawlpimi hikhawm uh cihi. Amaute’n telcian mahmah in a nuntakpih ngiat uh ahi Pasian’ pawlpi mimal dingin a kilemtuah tawm vive ahihlam uh Paul in gencian hi (Eph. 2:19). Paul inbel tua zong azaitheithei ding geelsak hi. Pasian in Christ sungah nakhempeuh kipumkhat sak (Eph. 1:9, 10) ding a ngiimna Paul in bulphuh a, tuasung ah “leitung innkuan khempeuh leh vantung innkuan khempeuh” cihna a hi hi (Eph. 3:15.

Ephesian 2:11-22 sungah thubulphuhpi in a zat, Pawlpi sungah pawlpimite pumkhatna hi a, tang 10 ah “vantung a ukcip vangliatnate nangawn in pawlpi tungtawn in (pawlpi pen Jew leh Gentile kigawmkhawm kibawl) Pasian’ pilna a namtuamtuam a muhtheih nading” cihi. Christ in singlamteh tungah a thalawhsa kipumkhatna hangin Pasian’ ngiimna bangin Christ sungah nakhempeuh gawm khawm ahihna thu-umte in pulak ding hi. A kilemtuahsa amau kipumkhatna in Christ sungah kipumkhat ding Pasian’ ngiimna pulaksak hi. Tua hi a, Ephesian 2:11-22 sungteng pen, Ephesian laibu buppi thubulteng hiphial cih ahi a, tuni sinna pan a thupimahmah mihingte leh minam tuamtuamte kizopna ahi hi.

**Kikupding Dotnate**:

`Ephesians 2:11–22 sungah minam leh kizopna thukhun bangteng peuh omkha hiam? Tuathu in Christ-kibulphuh mituamtuam kizopna koibang in hong hilh hiam?`

`Mihing’mailam adingin Pasian ngiimna hong kipia hi a, (Eph. 1:9, 10; Eph. 2:11–22), pawlpi sungah kitukalhna leh minam buaina hoihtak in siansuah ding bangzah thupi ding hiam?`