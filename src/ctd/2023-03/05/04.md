---
title:  Ki Deidanna Kawmpi Satkham
date:   25/07/2023
---

`Christ in “thukham leh angeina teng khempeuh” Christ in lakhia acihpen banghih acihna hiam? Banghang in tuabang in hih hiam? (Eph. 2:14, 15.)`

Israel biakinn huangsung a Herod’ biakinn uumna daai kikhan teng zong Paul in a hemgenna hihtuakphial hi. Hih daikikhan teng susia uh a, Gentile mite in zong Pasian’ biakna hong piathei ta uh cih Paul in ngaihsun (Eph. 2:18) hi. Tuabang kawmpi peuhmah Singlamteh in hemkhia cihi. Tualai panin kipan Jew leh Gentile mite kipumkhat taktakta uhhi.

Pawlkhat in Ephesian 2:14, 15 pen thukham sawm a cihna hi a, Sabbath thukham nangawn zong singlamteh in paaikhia, siansuahta ci in umuh hi. Ahihhang Ephesian sung ah Paul in, Thukham sawm pen Christian nungzui hong suaksak ci in pahtawi zaw hi. Thukham angana gen a (Eph. 6:2, 3), adangte zong (sagihna Eph. 5:3–14, 21–33; giatna Eph. 4:28; kuana Eph. 4:25; sawmna Eph. 5:5) cihbang in hemgen suksuk hi. Hihthu hangin Paul in thukham khauhtak in kipsak cihtheih (Rom. 3:31; 7:12) ahihi. Thukham zat-khialhna zong gen a, thukham ahihleh pahtawi in ompaisuak cihi. Laisiangtho mundangte in Thukham Sawm pen kiptawntung hi a cih kawmkal ah, hih munte zangin, Thukham Sawm paihkhiat sawm hileng, Paul’deihna bulpi telkhialhna ahi hi.

Jew leh Gentile a khentam ding them in thukham khawng zangkha leng, Pasian abia ding mite lakah Gentile khawng hemkhia hileng; Paul in migilo hongci ding a, Pasian’deihna a zangkhial kihiding hi. Ephesian 2:14, 15 a Jew leh Gentile a khenkhia tua “thukham” a cihpen, biakpiakna ngeina hi a, atel hak Paul’ kammal “thukham leh ngeina khempeuh” ahih keileh zong Laisiangtholui ngeina leh zeh khempeuh pen behlap gawp, pawngsak gawp, zangkhial gawp in Jew leh Gentile khawng khenkhia mawkmawk uhhi.

`Seventh-day Adventist sungah ahi a, Christian dangte tawh ahi zongin kitel khialhna khatpeuh izawh ding a omkha thei diam? Christ i itna in tua kitelkhialh nateng banghang in hong zawhsakthei ding hiam?`