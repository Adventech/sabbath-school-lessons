---
title:  Zeisu, Lungdamthu Hilhpa
date:   26/07/2023
---

`Paul in Ephesian 2:17, 18 sunga Christ’ nasepna koibang in tomgen hiam?`

Ephesian in kilemna thupisak mahmah a, a kipatna leh a tawpna tuakah, “eite Pasian leh Topa Zeisu Christ in note tungah dikna leh nopsakna thupha hong tungsak tahen” (Eph. 1:2; leh Eph. 6:23 enkak in) ci hi. Ephesian 2:11-22 sungah zong, Christ in kilemna limpua a, “Amahtek in eite kilemna hi” a, Singlamteh in hongpiak (Eph. 2:14– 16) ci hi. Christ in Jew leh Gentile kikal kigalneihna teng a suksiat (Eph. 2:14, 15) banah, mithak suaksak in, kilemtuahna tawh kilemsak (Eph. 2:15–17) hi. Tuabang kilemna pen buaina omloh hang zong hituanlo a, Hebrew mite in shalom acih uh, pumpi taksa lungsim khempeuh Pasian tawh kilemna (Rom. 5:1) leh midang tawh zong kilemna ahi hi.

`Zeisu’ kilemna thupuak hawmsawnna sungah thu-umte koibang in mapang ding Paul in lunggulh hiam? Eph. 4:3; Eph. 6:14, 15; teleh Rom. 10:14, 15 tawh Eph. 2:17–19; Isa. 52:7; Isa. 57:19 cihteng enkak in.`

Lungdamthu in lungnopna hilhpa Zeisu’ lim honglahna teng ahi hi. Nungzuite a mangpha khakna ah, amaute leh eite ading in “lungnopna note kong nutsiat hi, Keima’ lungnopna note kongpia hi” (John 14:27) cihi. A thukhupna ah zong “Keimah tawh nong kipawlna uh hangin lungnopna naneihtheih nadingun hihthu a hong gen kahi hi. Leitung gimna nathuak ding uhhi. Ahihhang in Keimah in leitung’nate zokhinta kahih manin lung nuamin omun” (John 16:33) a cihi. A thawhkik khit, nungzuite kiangah a kilaak ciangin, “lungnopna ngahta un” (John 20:19, 21, 26) cilai hi.

Ephesian 2:17, 18 sungah zong, Christ in Ama’leitung nasepna hunte galkhat dongmah lungnopna honghilh lailai cihi. Amah in tumahmah in “a gamla” (Gentile thu-umte a pianthakma uh) leh “anai” (Jewish thu-umte; Eph. 2:11–13) tungah “lungnopna hilh” hi. Hih tangkona asangkha thu-umte peuhmah thupha taktak sangkhapah uhhi.

`Lungnopna hilhna in, buaina kitomna teng a luankhiat na’ng hawkguam ahihtheih na’ng koicih ding ihi hiam? Tumahmah in koibang in damsakthei ding nahi hiam?`