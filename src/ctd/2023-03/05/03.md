---
title:  'Kilemtuahna: Singlamteh pan Pasian’Silpiak'
date:   24/07/2023
---

> <p></p>
> “Amahmah in eite kilemna hi a, Amah tawh kipawlna hangin minam nihte pawlkhat a suahtheihna dingin Jew leh Gentile deidanna ngeina khempeuh phiat siang in pawlkhat suahin kilemsak hi.” (Eph. 2:14–16).

`Ephesian sungah Paul in singlamteh leh Christ’ nasepna koibang in gen hiam? Paul in singlamteh agendaan leh eitawh i kizopzia koibang in hong gen hiam? (Eph. 1:7, 8; 4:32; 2:13, 14; 2:16; 5:2, 25.)`

Tukal sinna pan Eph. 2:11-22 sungah, singlamteh in thu-umte adingin vangil nam thum hong neisak hi: (1) Pasian leh Amite kiangpan “gamlapi” a omte singlamteh hangin “kinaithei” (Eph. 2:13) ta a, Pasian’ tanu tapate suahna hangin Jew thu-umte tawh unau sanggam suaktheita (Eph. 2:19) hi. (2) “Kigalneihna” (Greek echthran, “huatna” echthros, tawh kizom “galte”), Jew leh Gentile kikal a ompen “sisak” (Eph. 2:16) cihi. Jew leh Gentile kikal ah aomden thapai kihuatna leh kigalneihna teng pen Christ singlam-teh in hemkhia (Eph. 2:17) hi. (3) Kigalneihna munah kilemtuahna honglut hi. Amaute Pasian tawh kilemsak in singlamteh hangin pumkhat suahsak ding Christ’ deihna (Eph. 2:16; Col. 1:19–22 enkak in) ahi hi.

Kilemtuahna in bangtawh kibang hiam? Kilemtuah cihteh koibangdaan hiam? Nu khatleh a tanu nasiatak in kisia a kumkhatval bang leptuah kulthei cihdaan in ngaihsun in. Hibang lungsim namahmah tezong hehpihna maisakna tawh kilemtuah theilai cih phawk in. Tua lemtuah kici hi. Kilemtuahna pen, pawlpimi khat in, midangkhat tawh akhenkhia thei ngaihsutna peuhmah hemkhia in, tua apawlpi mipihpa pen unau sanggam in a neih zawhciang in kilemtuah kicithei pan hi. Ki lemtuahna pen a kikhenkhamsa nakhat peuh pen setpeuh leh thukhun peuh tawh puahpha cihna hi lo hi. Paul in singlamteh tungah Christ’sepsa tengin mimal bek hi lo, mihon mahmah zong hong lemtuah zo hi cingam liang hi. Ama’ muhna ah, ei nuntakna hong luah, kikhenna, kitotna teng vengsak in khatlehkhat hong ki telsiamsak hi cihi.

`Hih thukhun tepen midang khatpeuh tawh nakilemtuah theihna dingun koibang in kisamthei ding naci hiam? Na koici hih tammaw?`