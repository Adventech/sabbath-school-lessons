---
title:  Pawlpi, a Siangtho Biakinn
date:   27/07/2023
---

`Ephesians 2:11–22 sungah, Paul in, pawlpi sungah Jew leh Gentile akipum khat theihna sangpen lim in, bang hi ci hiam?`

Ephesian 2:1-10 simpha kikleng, eite in Zeisu tawh kipumkhat takin omkhawm hongci a, 11-22 sungah, midangte tawh zong Christ’ pawlpi mimal hihna mahtawh ki pumkhat mahin omkhawm cileuleu hi. Zeisu’ hong sihna in atung-lam in Pasian tawh kipawlna hong phuhsak (Eph. 2:1–10) a, a pheii-lam in zong midangdangte tawh hong kipawlthei sak hi (Eph. 2:11–22). Singlamteh tungtawn in Zeisu in Gentile thu-umte leh Jew mite’ akhenkhia denkeii teng hahsiang a, tua kikhenna kuam a zaitheithei dingin Thukham peuh kimawkzat hi (Eph. 2:11–18). Zeisu in thu-ummi kipawlkhawpna tawh a lamdang mahmah biakinn thak khat hong lam hi. Gentile mite pen biakinn sung siangtho biakpiakna ah kihelkha ngeilo hinapi, tu in, Jew thu-umte tawh biakinn thaksung ah hong kihelthei ta uhhi. Pasian’ pawlpi mimalte vive ihi uh a, “Topa sungah a siangtho biakinn” (Eph. 2:19–22) ihita uh a, Zeisu tawh kipumkhat in omtheita bekthamlo, Christ sungah sanggam unau bangin midangte tawh ki omtheita hi.

`Ephesian 2:19–22 sungah Paul in pawlpi pen, anuai a munteng ah zong biakinn tawh koibang in genteh hiam? 1Cor. 3:9–17; 2Cor. 6:14–7:1; 1Pet. 2:4–8.`

Paul in pawlpi pen biakinn tawh genteh a, pawlpi sungah Gentile mite zong picing pawlpimi in kihelsak hi. Nidanglai in “Israel biakbuk huangsung” biakinn ah kihelkha ngeilo hinapi, tu in hong kiheltheita (Eph. 2:18) bek thamlo, “Pasian Khasiangtho omna” biakinn thaksungah, amau mahmah hong kihelthei (Eph. 2:22) ta uhhi.

Laisiangthothak laikungpu teng in, biakinn peuhmah pen a siangtho pawlpi ci uh a, pawlpi mite in Pasian’ deihna bangin kipumkhat in a khantohna mun ciciat uhhi. Tua a gentehna kammal zong pen nuntak kammal zang in, Eph. 2:21 sungah biakinn khangto ciliang zawzen a, biakinn lamna vante tawh genteh in, “note mahmah zong nakilam khawm uhhi” (Eph. 2:22) ciliang hi. A tangtheilo nakhat peuhtawh genteh mawklo in, “a nungta Pasian’ biakinn” (2Cor. 6:16) civet zaw hi.