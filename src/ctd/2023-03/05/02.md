---
title:  Christ Sungah Hong Kinaisak
date:   23/07/2023
---

`Ephesian 2:1–3 sunga Paul in Gentile mite’ nunlui a genna leh Ephesian 2:11, 12 enkak in. Amau nunlui’thu agen ciangin bang awsuah zang hiam?`

Gentile mi hi a, Christ’ thu-umte leh Ama’ “pumpi” ahi, pawlpi in, abeisa hunlai in Israel leh Pasian hongpiak hotkhiatna pan kikhenkhia ngiat uhhi. Paul in hih hunbeisa teng “phawk” ding (Eph. 2:11) thupisak hi. Tualai in Sathau kinilhpa Israelte’ Messiah ahi “Christ” neilo uhhi. Amaute pen “Israel mite” ading pualam mite ahi uhhi. “Kamciam thukhun tawh bangpen pualammi” hipah uh a, a khangkhang in Pasian in hongpiaksa ahi hotkhiatna zong mangngilh pahpah uhhi. Israel mite leh amau’ hotkhiatna tawh kigamla uh ahih manun “lam-et bei” leh “Pasian neilo” (Eph. 2:12) in a omuh hi.

Abeisa hunsungah, Gentile leh Jew kikal ah galcipha in kimuhna omden hi. Paul in, tua ki galmuhna kipkho mahmah pen minkhat vawhsak hi. Jew mite in Gentile mite pen “vun-aatlohte” ci in ko uh a, Gentile mite in Jew mite’ “vun-aatna” pen buahbang (Eph. 2:11) cihsak uhhi.

Ephesian 2:13 in, thutuampi khatmah pulak kikleuleu hi. Paul in: “khatveilai in a gamlapi ah omngei hinapi in, tu in Christ Zeisu tawh nakipawlna hangun Ama’sisan in Pasian kiang hong tunpih hi” cihi.

Paul in Gentile thu-umte pen khatveilai in “gamla” acihpen Isaiah 57:19 sunga kammal akawm hi a: “nopsakna, nopsakna, a gamla leh anai mikhempeuh tungah omta hen. Keimah in amaute kadamsak ding hi” (Eph. 2:17, 18 tawh enkak in) Topa in cihi. Gentile thu-umte pen Pasian, lam-etna leh a sanggam uh Jew mite tawh a kikhenkhiasa hinapi, Christ leh Ama’ singlamteh hangin hong kinai theita uh hi. Paul gen a vanglian lungdamthu pen: A zailua mahmah Jew leh Gentile kideidanna kawmpi leh ki galmuhna tengpen, Christ’singlamteh in damkiksak thei hi. Tulai eima pawlpi sungmah ah tuabang kideidanna munteng khempeuh pen singlamteh’ vangliatna in luahkhinta ahihthu hih lungdamthu in hong phawksak hi.

`Na koibang dinmun ciangpan Zeisu in hong tankik hiam? Amah’n koiteng ah nang hong mukhia a, Amah’n hong mukhia kei zenleh nang koiteng khawng ah omtuak nahiam cih theihtel ding banghang in thupi nasathei hiam?`