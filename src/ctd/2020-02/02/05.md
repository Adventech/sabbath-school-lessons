---
title:  KHAZIH LEH LAISIANGTHO KITHUTUAK
date:   08/04/2020
---

`John 1:14; John 2:22; John 8:31, 32; leh John 17:17 simin. Ci leh Sa hong suak Pasian’thu - Zeisu leh, a kigelh Laisiangtho Pasian’thu a ki thutuakna bang namu hiam?`

Ci leh sa hongsuak Pasian’thu-Zeisu leh, a kigelh Laisiangtho-Pasian’thu a ki thutuakna khat; Zeisu pen Khasiangtho in numei gaisak in, mihing in hong piangsak a, Laisiangtho zong Khasiangtho mah in mihing tungtawnin hong piak ahihi.

Zeisu in hunkhat munkhat ah mihing in hongpiang in hong teeng hi. Tua in a Pasian dinmun mansuah saklo a, khangthu ah zong beh leh phung khensak tuanlo hi.Vannuai leitungbup honkhia ding amah bekmah a hihi (Sawltak 4:12). Tua mahbangin, a kigelh LaisiangthoPasian’thu zong, hunkhat leh mihing ngeina khatsungah hong kipia ahihi. Zeisu mah bangin, Laisiangtho zong hun zui a kikheel hilo hi. Hunkhat, munkhat ah hong kipia hi napi, leitung khang tawntung daih dingin hong piak ahihi.

Pasianin mihing’ dinmunah hong tuaksuk in hong kilaak hi. Zeisu’ mihing dinmun in, ei mihing’dinmun a dimin pua hi. Piancilpan kum 4000 sung a kiamsuksa mihing’dinmun lianmah hong omhi. Aih hang mawhna neituanlo hi. Tua mahbangin Laisiangtho zong, mihing’ kam mah hi a, “mikhengval” kam, mi telzawhloh hituanlo hi.Kam khatpeuh pen, ciangtanh omlua ahih manin, kam piangsakpa Pasian in, a muanhuai theiding lampi zongin hong makaih hi. Tehpihna khempeuh in ciangtanh nei uhhi. Zeisu leh Laisiangtho zong ki zakimlo hi. Laisiangtho pen, Pasian hong sunglut hihetlo hi. Pasian in laibu hilo hi. Pasian in Zeisu sungah mihing hongsuak hibek hi. Gumpa in, ama’thu Laisiangtho sungah hong pulaak ahih manin, tua Laisiangtho i it hi.

Laisiangtho pen Pasian-Mihing kipumkhat ahihi. E.G. White in zong: “Pasian hongpiak thu maan Laisiangtho pen mihing’kammal mah zangin, mihing-Pasian kipumkhatna thu hong gen hi. Tua kipumkhatna in Khazih’pianzia hi a, Pasian’Tapa, mihing’tapa ahihi. Laisiangtho in zong Khazih pen “Thu mihing hongsuak a, eite lakah hong teeng” (John 1:14)cihi. –Ellen G. White, Kidona Lianpi, laimai 8.

`Banghangin, Laisiangtho in eite upna tawphah hiding hiam? Amah omkei leh, koiteng khawng i tungtam  aw?`