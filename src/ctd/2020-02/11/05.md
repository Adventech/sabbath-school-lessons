---
title:  DAWPKHOLH THUKHENNA
date:   10/06/2020
---

Biakna kipuahphat pankipan, protestantte sungmah ah tangthu kante’n kipsakna hong neihpih uhhi. Hi mahleh, Miller leh a pawllte’n 1800 lai a, kum 2300 leh dawpkholh thukhenna vai a etphatkik uh ciang hipan hi. Anuai a bangin ensuk in.

<table align="center" border="0" cellpadding="0" cellspacing="0" style="width:500px"><tbody><tr><td style="text-align: center;"><strong>Daniel 7</strong></td><td style="text-align: center;"><strong>Daniel 8</strong></td></tr><tr><td>Babylon (Humpinelkai)</td><td>————————</td></tr><tr><td>Media-Persia (Vom)</td><td>Media-Persia (Tuutal)</td></tr><tr><td>Greece (Kamkei)</td><td>Greece (Keltal)</td></tr><tr><td>Pagan Rome (Sapi Lina)</td><td>Pagan Rome (Pheidian)</td></tr><tr><td>Papal Rome (Kiineu)</td><td>Papal Rome (Tungdian)</td></tr></tbody></table>

`Daniel 7:9–14; 8:14, 26 simin. Hih thute pianlaitak in vantungah bang piang hiam?`

Hun laizang hunin bawlsiatna pen, 1798 kum, General Berthier in pope a mat ciangin khawl a(Rev. 13:3), Daniel 7 leh 8 in thukhenna a genpen hipah hi. Thukhenh kipanta ding a hih manin “thukhen zumah tu hi” (Dan. 7:10), “mihingtawh a kibang mikhat, meitungtuangin” “Tanghkumpu kiangah hong pai” (Dan. 7:13) cihi. Hihthupen Zeisu hong kumsukma, 1798 kum in apiang thukhenna a hihi.

Daniel 7 sungah hih thukhenna penin, Daniel 8:14 sungah biakbuk siansuahna acihpen hi pah hi. A kibang thukhat genkhawm hilel hi. Daniel 8:14 sungbangin, “biakbuk siansuahna” a cih pen, kilemna bawlni (Day of Atonement) cihpen hi a, Ni 2300 khit ahihi. Kum-Ni thukhun pan a hihi.

Daniel 9:24 sunga kum 2300 kipat hun hong lak a, kal 70 (kum 490) genkholhna in chatak a cih, kum 2300 pan “ki lakhia”(Dan. 9:24)cihpen ahihi. Laisiam tampite in Daniel 8:14 sunga Ni 2300 acihpen leh, Daniel 9:24-27 sunga kal 70 (kum 490) tegelpen genkholhna khat, khennih kisuah ci in teltakin mu uhhi.Daniel 9:25 ah kal 70 genkholhna akipat hun hongpia a, “Jerusalem lamkikna dingthu a kipiak hunpan kipan” cihi.Tuani pen “kumpi Artaxerxesmaan kumsagih cin kum”(Ezra 7:7) ci a, BC 457 kum ahihi. Tua kumpan kum 2300 simto pahleng, 1844 kum, Zeisu hong kumsukma 1798 kum in cing hi.Tua kumin Zeisu in, Siangthopen munah lut in, eite ading Palai nasep a kipan hi. Friday sinna zong ento lai in.