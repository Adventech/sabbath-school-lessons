---
title:  TANGTHU BULPHUHNA LEH GENKHOLHNA
date:   07/06/2020
---

Seventh-day Adventist pawlpi in, genkholhna peuhmah tangthu bulphuh in sin uh hi. Laisiangtho kamsangpite in, tangthu tawh kizui in, a beisa, tuhun leh mailam a piangdingte en in zuihna ahihi. Sangah tangthu nasin uhmahbang hilel hi. Laisiangtho in ama genkholh thute hih dan mahin letkhia ahihmanin eite’n zong i zuilel hi.

`Daniel 2:27–45 simin. Amangsungah, tangthu koisan tengin, a kizomsuak, sukbuaina a thuaklo ukzawhna honglak hiam? Laisiangtho in hun nunung genkholhna,amahleh amah a kikhiatzia ding koibangin hong hilh hiam?`

Nebuchadnezzar gamin kham lutang cih theilel hang. Daniel in Babylon pen gamsasa pen cipah hi (Dan. 2:38).A kizomin “Nang khit ciangin, nang kumpigam sang a neuzaw, kumpigam dangkhat hongpiang ding a, tua khitciangin sumngo ahi kumpigam thumna”(Daniel 2:39) tua khit ciangin a liina (Dan. 2:40)hong piang ding hi.Hih gamte kikal awng hetlo in kizui sukpah diudeu hi. Tua kumpite khempeuh in, milimpi’lu pan khemee dongin limlasuk diudeu pah hi. Tangthu a kizop mahbangin, tuate zong kizomsuk pahlel hi.

Daniel 7 leh 8 sungah milim hinawnlo, sapi limte zang leuleu hi taleh, athu a kibang hilel hi. Daniel 8 sungah kumpi lii kizomsuk diudeu hi. Taanghlai pekpan kipan a, tuhun leh mailam hun, Pasian’tawntunggam hongtun dong tatsatlo in gam leh kumpi kizom suksuk hi. Tua bangin Daniel 2 leh 7, 8 te in, tangthu a bulphuh Protestantte, adiak in, Seventh-day Adventistte adingin tuni dongmah bulkip in omngeungau hi.

`John 14:29 simin. Genkholhnate i telsemsem theih nadingin Zeisu in bang gen hiam?`

`Tangthu leh genkholna tangtung tampi takte a theitel eite in, taanghlai Babylon hun a mite sangin, bangzahin i hamphazaw tham hiam?`