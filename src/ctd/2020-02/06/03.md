---
title:  KAMPHENNA LEH LETKHIATNA
date:   04/05/2020
---

Laisiangthopen taanghpau tawh kigelh a: laisiangtholui pen Hebrew pau leh tawmnocik khat Aramaic pau in kigelh a, Laisiangtho thakpen Koine Greek pau in kigelh hi. Tuni leitungmi a tamzawte in tua paute zang nawnlo uh a hihmanin, laisiangthobu pen tuhunzat pau in phenkhiat hong kul hi.

Kamphen siamte’n a theihsa mah bangin, kamphen simin letkhiat zong kulzel hi. Kammal pawlkhatte in, midangte pau sungah kibatpih neilo peuh omzanzan hi. Laisiangtho kamphen leh a khiatna letkhiat siamte pen “hermeneutics” kici hi.

`1 Corinth 12:10, 1 Corinth 14:26, John 1:41, 9:7, Sawltak 9:36, leh Luka 24:27 cihte simin. Atung a munte khempeuh sungah, kamphenna leh letkhiatna omhi. Luka 24:27 sung ah, Zeisu in, laisiangtho khiatna nungzuite kiangah hilh hi. Zeisu in akhiatna letkhiat bangzah thupisak hiam?`

Greek kammal hermeneuo, paninhermeneutics (laisiangtho letkhia), tuapen Greek pasian Hermes pan hongpiang ahihi. Hermes pen pasiante’ thukanpa leh thupuakpa ci in um uh a, Pasian’ kammal phen ding ciangin zong ama’min kilo suksuk hi. Hermeneutics tawh kisai in, laibu bulpi i simkhak keileh, a phenkhiate phenciang bek i theilel ding hi. Kamphen mitampi takin, khiatna hoihmahmah in phenuh ahihmanun, i kampha cihlel ding ahihi.Akam bulpipen theiphial mahleng zong, thuman thutak ihtelna dingin, tua kambulpi zong kisam khollo zaw bilbel hi.

Cihtei hang, Luka 24:27 sung ombangin, kamphen siammahmah leh khiatsiam mahmah zong i kisam veve hi. Tua in hermeneutics deihna bulpi hi a: laisiangtho munkhat peuhpeuh in, ei bang hong hilhnuam cih kiciantak in ih theihna ding ahihi. Zeisu in a nungzuite ading ahihsakthu Luka in hong theisak hi. Zeisu tektekin nang adingin laisiangtho hong khiatsak cihlam in nangaihsun in.

`Mi tampitakin kam tuamtuam in simkha mahleh, tampitak mahin simkhalo uhhi. Bangbangin kiphen taleh, thungetna tawh simin, hong hilhthute man ding banghangin thupi naci hiam?`