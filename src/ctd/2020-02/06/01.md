---
title:  BANGHANG LETKHIAT KUL?
date:   02/05/2020
---

### TUKALSUNG SIMDING
Luka 24:36–45;1 Cor. 12:10, 1 Cor. 14:26;Sawl. 17:16–32; John 12:42, 43.

> <p>KAMNGAH</p>
> “Upna lotawh kuamahin Pasian lungkimsak zolo hi. Pasian kiang a zuanmi peuhmah in, Pasian a omtakpi a hihna thuleh, Amah azongte Pasianin thaman pia hi, ci in a upding kisam hi” Hebrews 11:6.

Laisiangtho i sim ciangin aletkhia zong hipah hi. Bangci dan in mawle? Bang thukhun peuh zang i hihiam?Laikungpu tuamtuamte laigelhte ibangci muh hiam? Etpaktheih dingin, gentehna khatpeuh, genkholhna limpua mang khatpeuh leh tangthu omtaktak cihbangin omhi.Tua bangte khentel siamna in, laisiangtho letkhiatna namkhatmah a hihi.

Khatveivei, mipawlkhat in Pasian’kammal ci in: laibu leemziau in, amau thangah theihna ding munkhat peuh simsuk ziau uhhi. Tuabanglel in munkhatpeuh simziauna in, thukhupna tuampi khawng hong tunthei hi. Pasal khatin a zi nusia in zidang a neihsat ciangin, a zimasa in thalakna dingin, Piancil 3:15 simin “nangleh numei kikal ah kilangneihna ka omsak ding hi” cihbang tawh, kapasal leh a zikik sawtkip loding cih upna tawh tha lapongmawk hi.

Thu kizopna neimello khawngte in, mikhatpeuh upkhialhna piangsak thei hi. Laisiangtho peuhmah mawk sim hetlo in a cihnopna ngaihsut ngiatding thupi mahmah hi.