---
title: 'Upmawh Thu'
date: 03/05/2020
---

`Luke 24:36–45 simin. Laisiangtho tawh kinai mahmah, Pasian’kammal tel mahmah leh genkholh thupiang dingte nangawn amau muhtang mahin a tangtung nungzuite, bangin amai uh khaak hiam?`

Kuamahin khuak-hawmsa in laisiangtho simngeilo uh a, a sim sangnaupangte in, tangthu khatpeuh leh phutkhak khatpeuh neikhinuh ahihmanun, tua a laisiangtho telna uh huzaapsak mahmah hi. Nungzuite’n zong amau lam-etna tungtawnin, Messiah pen kuahi cih a muhdan uh neikim uh hi. Amau’muhdanciat hangin, laisiangtho a kicianzaw in telzolo a, Zeisu’nuntakdan, a sihna leh a thawhkikna thute telkhial tawntung ahih manun hilhcianzel kul hi.

Hih leitung pianzia leh Pasian tungtang thute, updan tampi i nei a, eimau upmawh thuthu in, laisiangtho khawngzong i letkhia mawkmawk thei hi. Kuamah in lungsim hawmsa tawh tua laisiangtho simngeilo uhhi. Etpak theih dingin, mikhat’leitung ngaihsutna in, Pasian omzia a theihna huzaap ahih manin, tuapa in laisiangtho tangthute sung a Pasian’nasepnate thuman in sang zolo a, leitung ngeina khengval nalamdang cih a umte tawh a saandan kibanglo pahhi. Laisiangtho letkhiate peuhmah in, abeisa amau nungthu neilo kuamah omlo uh a, amau phutkhak thute, a ngaihsutnate, leh a luahsuk upna leh ngaihsutnatepan suakta theilo uhhi. Lai laklawh omna, pumnialna cihte in gualzo ngeilo hi. Laisiangtho sinna leh biaknalamthute in, Pasian’omzia leh leitung omzia upmawh genna tawh kilehbulh mahmah hi.

Himah taleh, Khasiangtho in, eite lungsim hong honsak in, lungsim takpi tawh lungsim kihongsa in laisiangtho i sim nakleh, upmawh thutepan eite’lungsim hong puahphatsak hi. Minam tuamtuamte khempeuh in, Pasian’kammal a teltheihna dingun, Khasiangtho in “thukhempeuh aman in” (John 16:13) hong makaih ding cih laisiangtho in hong kamciam phamahmah hi.

`Leitung tawh kisai nang upmawhthu bangpeuh nanei hiam? Pasian’ kammal in laisiangtho honghilhna bangin, nang hong puahphatkik theihna dingin bangci danin, ki-aap thei ding nahi hiam?`