---
title: 'Laisiangtho Biaknathu Khempeuh Bulpi'
date: 18/04/2020
---

### Tukalsung simding 
Maku 7:1–13;Rome 2:4;1 John 2:15– 17;2 Corinth 10:5, 6; John 5:46, 47; John 7:38.

> <p>Kamngah</p>
> “Thukham leh teici panna bangin Amaute’n a genkei uhleh, amau’sungah khuavak omlo ahihi” Isaiah 8:20.

Upna thubulphuh dingin Laisiangtho a zanglo Christian pawlpi omlo hi. Tua kawmkal mah ah, pawlpite’ Pasian thuzuihdaan kibanglo veve hi. Laisiangtho zatdaanpen pawlpi khat leh khat kibang keeilo hi. Tua bang a Laisiangtho khiatdaan kibatloh theihna thubul nga en ding hihang: taangh upna, phutkhakthu, minam ngeina, ngaihsutna leh Laisiangtho mahmah ahi uhhi.

Hihte in pawlpi simin Pasian’thu saandaan huzap mahmah hi. I taangh upna leh minam ngeinate i nei ciat uhhi.Phutkhakthu tampite leh ngaihsutdaan, theihdaan tuamtuamte zong i neilai hi. A khaikhin theidingin lungsim zong nei hihang. Laisiangtho zong nei in, Pasian’thu i tel semsem nadingin simciat hihang.

I Laisiangtho khiatna ah, a tunga teng lakpan koipen in hong huzaappen hiam? I neih masak huzaapnate in, i Laisiangtho khiatdaan leh i Pasian’thu zuihdaante ah hong makaihpen hi.