---
title:  THU NGAIHSUN
date:   22/04/2020
---

`2 Corinth 10:5, 6; Paunak 1:7; leh9:10 simin. I lungsimsung ah Zeisu’thu manhna banghangin thupi hiam? Banghangin Pasian kihtakna in pilna kipatna hithei hiam?`

Pasian in thu-ngaihsut theihna hong guanngiat hi.I hek i tatna i biakna vaite, ngaihsutna tawh thukhup ding hong deih hi. I upnate zong ngaihsut zawhlohthu hi tuanlo hi. Kum zalom 18 hunsungin, biakna khanlawhna hongpiang a, leitung nitumnalam phadiakah, ngaihsutna thak hong ngah uh hi napi, thukhupna hoihtawh hong khupthei uhhi.

Theihna peuhmahpen mite’n a phutkhakthu tepan hong piang cih upna om a, mite’ ngaih-sutna in pilna bulpi hi aci zong omuh hi. Hih muhdanpen, ngaihsut bang a piang acite hi a, thumaan pen ngaihsuttawm theih hivetlo, pilnapen ngaihsuttawm theih ci uhhi. Thumaan in omgige a, ngaihsutna tawh i pomding kisam hi. Hihthu in mihing’ngaihsutna pen thumaan tehna suaksak hi.Pawlpi’thuneihna leh Pasian’kammal Laisiangtho’mai ah kuunma in, mihing’ngaihsutna mai ah kuunmasak dingdaan hihtuak hi. Mihing’ngaihsutna sungah a kician mello peuhmah kipaikhia lianlian hi. Tuabangin laisiangthomun tampi maiming saklel uhhi. Pasian’ nalamdang bawlteng, Zeisu a pumpi mahtawh thokik cihkhawng, nungak siangtho sungpan hongpianna, niguksung bek ah piansakna leh a dang tampite uphuai sanawnlo ta uhhi.

Amantakin, mihing’ngaihsutna limlim mawhna in susia khinzo a, Zeisu i ki uksak ding kisam cih i phawk ding kisam hi. Mihing limlim i theihna mialbikbek a, Pasian tawh kigamla hi (Ephet 4:18). Pasian kammalpan khuavak i kisam hi. Pasian in, eite hong bawllai in, i ngaihsutna mahmah zong Pasian tawh kizomlo liangin suakta lua dingin hong bawllo hi. “Topa kihtakna in pilna kipatna hi” (Paunak 9:10; 1:7) ci zawsop hi.Pasianin hong hilhkholte sang a, Ama’kammal sungah omin, Laisiangtho sung a kigelhte zuihnopna in, ngaihsutna maantaktak hongpia hi.

`Kum zalom pawlkhatlai in,American President Thomas Jefferson in, laisiangthothak ama’ deihbangin bawltawm a, ama’ muhna ah tulai huntawh kituak asaklohte paikhia lian lian hi.Zeisu’ nalamdang bawlteng beita, a thawhkikna zong beisak. Hihbangthu in, mihing ngaihsutna peuhmah ciangtanh omlua cih hong bangci lak hiam?`
