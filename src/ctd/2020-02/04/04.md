---
title:  MINAM’ NGEINA
date:   21/04/2020
---

Ngeina khatpeuhpeuh sungah i kihelciat hi. I ngeina in hong huzaap mahmah hi. Kuamah suaktalo hihang. Laisiangtholui hun Israel zong akimkot a minamte’ngeinate in huzaap in kisia uhhi. Tulaitak in eite kikheel a, i hoihzawkna banghang hiam?Pasian’kammal tepen, mihing’ ngeina namkhatsung khawng a kipia hi napi, hi ngeina hiding cih ciangtanh bel omtuanlo hi.A ki pelhtheilo ngeina’ huzaapna in, i Laisiangtho teldaan zong hong huzaap hi. Laisiangtho in, leitung minamte, gamliante leh mihing’kizopna cihte khempeuh hong piankhiatna bulpi hi cihzong i phawk zel dinghi.Laisiangtho in, mihing’ngeina khengval ahih manin, tua ngeinate’lakah a om mawhnate puahphat sakthei hi.

`1 John 2:15-17 simin. John in, leitung nate itluatloh ding a cihteh, bang a cihnopna hiam? Leitung mahah tengnapi hangin, koibangin, leitung lungsim i neilo thei ding hiam?`

Hong piansaklai a, Pasian deih ngeina pen mawhna in susia hi. Tuapen, Pasian thukhenna nuai ah omlel hi. I ngeina pawlkhatbel i upna tawh kituak bilbel hi napi, hoihtak khentelsiam mahmah kul hi.Laisiangtho upna tawh a kituaklo ngeinate hangin, a kituak ngeina khawng bawl tawm kulkha ding hi. Tunglampan hong tuaksukpen mah i letkip keileh, i gei a omkhatpeuh i lenkha ding hi. E.G.White in zong anuai a bangin hong hilh hi: “Khazih’nungzuite in leitungte thukhun leh lunglutte pial ding a, ahih hang, tuam ompah ding zong hi tuanlo hi. Hong Gumpa in, mite lakah vakihel hi napi, Pasian’deihna peuhmah neusak hetlo in, pahtawi denzaw hi.”—EGWhite, Counsel to Parents, Teachers, and Students Regarding Christian Education,p. 323.

`Na ngeinate uh koibang tengin laisiangthotawh kitukalh hiam? I upna hong suksiat sakthei tua ngeinate langkhatah, bangci bangin kiptakin dingtang thei ding hiam?`
