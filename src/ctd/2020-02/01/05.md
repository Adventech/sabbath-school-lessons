---
title:  LAISIANGTHO IN TANGTHU
date:   01/04/2020
---

Laisiangtho in tangthu ahih manin, a dang “siangtho” laibu tetawh tehpihtheih hilo hi. Mi khatpeuh ngaihsutna (Buddha leh Confucius) hiziau lo a, mungtup lianpi tawh, tangthu sungah Pasian’ nasepna ahihi. Tua mungtupte (1) Kamciam Messiah (2) Zeisu nihveina kumkikna cihte a hihi. Tanglai Judea tepan tuhun Christiante upna thugui in, tanglai Egyptbiaknalui pan tuhun nisuahna lamgamte biakna khawngtawh tehtheih hihetlo hi.

`1 Corinthians 15:3–5, 51–55; Romans 8:11; leh 1 Thessalonians 4:14 simin. Zeisu’ thawhkikna pen tangthu sungbek hilo a, eite mimal ading khiatna nei cih bangci lak hiam?`

Lungdamthu bu 4 leh Paul’ laibute in, Zeisu si a, kiphum leh pumpi mahtawh thokik, mi tampite mai ah kilaak cihi. Hansungah a sial ngiatte leh a thawhkik mitmuhte teci panna ahihi. Ama pumpi a lawngngiat leh a annekpih ngiatte ahi uhhi. Mary Magdalene, Mary (Zeisu’ nu) leh midang tampite in Zeisu thokik mu uhhi. Emmaus lampi tungah nungzui nihtawh kiho uhhi. Lungdam thupuak sawlna zong pia hi. Laisiangtho tecite akinial leh eite upna zong “a mawkna” ci hi (1Corinth 15:14). Laikhia dangte in “awngthawl, hawm” (REB) leh “manneilo” (NIV) ci uhhi. A nungzuite’n “I Topa thokik takpi hi” (Luka 24:34) ci uhhi. Greek laimal ontos in thupiang takpi a cihna ahihi. Tua kammal pen “taktak” “mantak” “thudik” ci in kikhia hi. Nungzuite in “I Topa tho kik taktak hi” ci uhhi.

Khazihpen misite lakpan “gah masa” (1 Cor.15:20)kici hi. Tangthu sungah Zeisu sihna pan pumpi taktak tawh thokik cihthu in, Amah bangin eite zong thokik ding cihna ahihi. Misiang thote in “Khazih sungah nungta ding” (1Corinth 15:22) hi. Hih kammalte in “Khazih’ mite” a thuman citakte “hong kumsuk niciang” (1Corinth 15:23)”pengkul nunung gin ciang” in kithak bawl ding cihthu hong hilh hi.

`Eite upna sungah, misite ihmu uh ahih manun,thawhkik nathu in banghangin thulaigil hithei hiam? Tuathu lo in i upna in, banghangin “mawkna” hithei ding hiam?`