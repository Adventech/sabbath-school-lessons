---
title: 'Piansakna Puukna Leh Singlamteh'
date: 21/05/2020
---

Laisiangtho in, a picing Piansakna, puukna, kamciam Messiah, leh a nunung Hotkhiatna cihte’ kizopna kip hong lakzo hi. Hih thuphamawhte in mihing hotkhiatna’ng ngiimnate’ thubulpi hong suak hi.

`Piancil 1:31, Piancil 2:15–17, leh Piancil 3:1–7 simin. Pasian bawlsa a picing piansakna tungah bangpiang hiam?`

Pasianin a piansaksate “hoihlua” (Pian. 1:31) ci hi. “Piansakna ki zo sitset ta… Eden zong leitungah palh zihziah hi. Adam leh Eve tegel in suakta takin nuntakna singkung zangthei uhhi.Tua apicing piansakna tungah, sihna leh mawhna peuhmah themzong bangvetlo hi” —Ellen G. White, Patriarchs and Prophets, p. 47. Pasianin, Adam leh Eve tungah “tuathukham singkungpan nanek peuhmah uhleh, nasi takpi ding uhhi” (Pian. 2:15–17) ci hi.Gulpi in, ama’ khemna pen Pasian’kammal tawh aki tukalh dotna khattawh kipan a “nasi takpi kei ding uhhi” (Pian. 3:4) cihi.Satan in Pasian tawh kibatna pilna sangmahmah kamciam hi. Eve in umziau lel hi.

`Paul in, Piancil 2:15-17 sung a Pasian’kammal koibangin kipsakkik hiam? Rome 5:12 leh Rome 6:23 simin. Hihte in, Pasian upna leh, kikhelkhel a pianna upna koibangin kizomsak hiam?`

Laisiangtho sungah, laikungpute in, laisiangtho thute thuman ahihna teci panguh a muhna zaizaw zong hong musak hi. Rome 5-8 sungah, Paul in mawhna leh hotkhiatnathu pulak hi: “Mi khat hangin leitungah mawhna hong-om a,tua mawhna hangin sihna hong piang hi” (Rome 5:12).Kikhelkhel a pianna upna in mihing pianma in kum awntampi paikhin ci in um uhhi.Hibang upna in, mawhna bulpi leh Zeisu eite mawhna hangin hong sihna leh hotkhiatna thute lumlet gawp hi. Mawhna leh sihna kizomkei leh, mawhna thaman zong sihna hihetlo ding (Rom 6:23) a,Zeisu zong eite a ding hongsihsak kullo ding hi. Tua hi a, Piansakna, Puukna leh Singlamteh cihte in, kiptakin kizom dimdiam uhhi. Adam masa in Adam nunung (1Corinth15:45, 47) tawh kizom hi. Kikhelkhel a pianna Darwin’upna in, Pasian’thu um mite pawlkhat sungah hong lutleh, a Christian upna mahmah suksiatsak ding hi.