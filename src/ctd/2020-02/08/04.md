---
title: 'Sabbath Lehpiansakna'
date: 19/05/2020
---

Tulaihun ciangin, nisagih Sabbath nipen leitung mite leh biakna mite’n nakpi takin do uhhi. Leitung kipawlnate’ hungelna sungah ki telcian mahmah hi; Europe lamgamte in Monday nikhatni hisak in, Sunday nisagihni suaksak uhhi; Sawt nailo deuh khat in, leitung khualumtawh kisai papal thuthansak khat ah, nisagih Sabbath pen “Jew mite’ Sabbath” hi a, leitung khualum kiamsak na dingin, tuani tawlngak ding hanthawn hi(Pope Francis, Laudato Si’, Vatican City: Vatican Press, 2015,pp. 172, 173).

`Piancil 2:1–3, Paikhiatna 20:8–11, Maku 2:27, lehMang. 14:7 cihte simin. Piansakna hun nipikaal leh thukham 4na akizopna nakoici tel hiam? Vantungmi thumte thupuak tawh koici kizop naci hiam?`

Laisiangtho in, “Ni sagihni in Pasianin a nasep khempeuh zokhinta” (Pian. 2:2)cihi. Pian sakna ummi tampi in, Pasian in piansak nasepna ah, a nigukni in piansak nasep khawlnailo cih phawk khalo uhhi. Sabbath a piansak khitciangin anasep azo hi. Tua ahih manin Zeisu in “Sabbath nipen mihingte’ading kibawl a, mihing pen Sabbathni ading kibawl hilozaw hi” (Maku 2:27) cihi.Zeisu amahtekin Sabbathni Pasian leh amite thuciamna seal in bawl ahih manin, atung a thupiak a pia hi. Sabbath in Hebrewte bek hilo in, mihing khempeuh ading ahihi.

Piancil laibu sungah Zeisu in Sabbath a bawlkhitteh thuthum hong hilhlai hi. Amasa, Amah “tawlnga” (Pian. 2:2) in eite zong tawlngak ding lim honglak hi.Anihna, a nisagihni “thupha pia”(Pian. 2:3) hi.Piansaklai in ganhingte thuphapia (Pian. 1:22) a, Adam leh Eve gelzong thuphapia (Pian. 1:28) in, thupha apiak Ni pen nisagihni bekmah ahihi. Athumna, Pasianin “siangthosak” (Pian. 2:3) hi. Hih thuthumte a ngah nidang peuhmah omlo hi.Pasianin a khutmee tawh thukhamte gelh in Sabbath a bawlna leh a tunga thuthumteng thukham 4na sungah helkik hi (Paikhiat 20:11).

`Mangmuhna 14:7 leh Paikhiatna 20:11 sim lecin, Sabbath thukham in, piangsakpa direct a biakpiakna a hihi. Sabbath tawh direct a kizopnate in koibangin, hunbei dong kizomsuak ding hiam?`