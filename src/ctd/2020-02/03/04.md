---
title: 'Zeisu Leh Laisiangtho Khempeuh'
date: 14/04/2020
---

`Luka 24:13–35, 44, leh 45 simin. Zeisu in, a nungzuite lungdamthu ahilhna dingin Laisiangtho koici zat hiam?`

Zeisu a sihmawk ciangin nungzuite lungkham uhhi. Hithei dingmaw? Bang a cihnopna? Luka 24 sungah, Zeisu in, Emmaus lampi ah minih kiang, leh midangte kiangah khatvei, gawm nihvei hong kilaak hi.A kibanglo thupiangnih tungtawn in, Zeisu in, Laisiangtholui genkholhte tangtung ahihna honglak hi: “Moses’laibu akipan, kamsangte’laibu khempeuh a khiatna a gen hi” (Luka 24:27) cihi.Luka 24:44, 45 sungah zong “Moses’thukham laibu sung, kamsangte laibu sung leh Late sung a kigelh thukhempeuh a tungding a hihi” Zeisu in cihi. Tuabangin Zeisu in “a lungsimte uh honsak hi”

Luka 24:27 zong kician mahmah hi: “Laisiangtho khempeuh” ci in, “Moses’thukham, kam sangte leh Late” (Luke 24:44)cih kammal pulaak kikna ahihi. Tua in, Thu pan cileh sa asuak Zeisu (John 1:1–3, 14)cihna hipahlian a, tuama kum zalom pawlkhat lai a genkholhsa ahihi. Laisiangtho picinna genkawmin Zeisu in nungzuite etteh ding limlak hi. Lungdamthu a tangko kawmun, mi thak thu-umthakte vangliatna tha guanzel uhhi.

Mate 28:18-20 sungah, nungzuite tungtawnin eite zong “leitungah ahi a, vantungah ahi zongin vangliatna khempeuh keitungah hong kipia khinzo hi” cihi. Hih vangliatna pen Pasian ahih keileh zong, thumgawm Pasian tungbekmah ah omhi. Tua ahih manin, “note pai unla, midang khempeuh Keima’nungzui suaksak in, Pa’min, Tapa’min leh Khasiangtho’mintawh tuiphumun” a cihkhitteh, “note tungah ka hong gensa thute khempeuh azuihna dingun nahilhun” cilai hi. Zeisu in bang hong hilh hiam? Hong thuhilhte Laisiangtho bulphuh hi. Laisiangtho genkholhsa khem peuh bangin, Zeisu hong paisuk in a Pa’deihna bangin a kipiakna tawh tangtungsak hi.

`Zeisu in Laisiangtho pom ahih leh eizong e leh? Laisiangtho vangliatna khempeuh pom hi leng, tuni tuhun ading a kisamnawnlo zong omlai cileng bang cihding? Kikum dih vou leh?`