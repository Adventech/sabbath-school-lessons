---
title:  NGAIHSUTBEH DING
date:   17/04/2020
---

`Ellen G. White laibu The Desire of Ages sungpan”As a Child” pp. 68–74, leh “The Temptation,” pp. 114–123 cihte simin.`

“Mite in Pasian leh a kammalte sangin kipilsak zaw uhhi; Pasian’ kammal tungah bulkiptakin kiphuh ding sangin, Pasian’kammal pen, amau pilna leitung pilnate tawh tok mang uh a, amau pilna tawh aki tuakphat keileh, muanhuailo leh zathuailo ci in hemkhia uhhi” — Ellen G. White, Signs of the Times, March 27, 1884, p. 1.


“Pasian’ deihna a kammalsung ombang tawh a kizomte, lungsim thahat uh a, Zeisu ading nasem muibunte suak uh: Zeisu in zong amite thuman thutak pia a, leitungah tangko sak hi. Tua thuman thutak lo peuhmah tawh siangthona omtheilo hi. Tua ahih manin mi khempeuh in tuathu a telloh bangzah phamawh hiam?” — Ellen G. White, Fundamentals of Christian Education, p. 432.

**KIKUPDING DOTNATE:**
`Zeisu, lungdamthu laikungpute leh Paul in, laisiangtholui pen Pasian’kammal hi a cihleh, tulaihun muhdaan tampite khialmahmah ahihna koibangin hong theisak a, amaute kuamah’n hilhlo ahihleh eite lutungah hong tu hi lohiam?`

`Tulai Laisiangtho siamte in, uplohna mun tampitak mah nei neunau khin uh a, tua munte mipite theihsakna in: piansakhun niguk nial, kumtul tampi hunla a hong piang cih um. Leitung puukma in Adam mawhbanglo cih nial. Leitungbup tuiliim cihzong nial. Pawlkhatin Abraham omtakpina nial. Pawlkhat in Paikhiatna zong nial. Pawlkhat in Zeisu’na lamdangbawlte leh a thawhkikna zong nial. Pawlkhatin kum tampi lai a, kamsangte genkholhnate zong nial. Mite in Laisiangtho hong upnawnloh uh ciangin, ih thukhupna in bang hong hilh hiam? Mite’n thuman thutak a theihna dingun bangci lampi tawh i huhthei ding hiam?`

 `Tuesday ni dotna i dawn ciangin, Laisiangtho a ki humuapzia, tulai huntawh a kituak nawnlo a cihte nangawn i teldaan kikum dih vou.`