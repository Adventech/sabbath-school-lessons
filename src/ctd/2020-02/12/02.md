---
title:  A KILEHBULH THUTEA OMTHEIHZIA
date:   14/06/2020
---

`2 Timothy 2:10–15 simin. Paulin Timothy, kuhkal dingin a hanthotna ah”thuman thutak a mantakin khentel in” cihi.Ei ading a thupi bang thupuak hongpuak hiam?`

Mi kicianlo leh ginalote bek in laisiangtho sungah a telhakthu a omna nial ding uhhi. Tuate tawh eite kibuaisak kei ni. Haksatna bel a omding mah ahihi.A kicingtaklo mihingte vive i hih man in, laisiangtho buppi i telzo tuankei hi. Pasian bekin thei hi. Ciangtanh nei mihingte in, Pasian’thu a telnopuh hangin, haksatna mahin hong hen hi. Tuabangin laisiangtho a telhaksatna in, laisiangtho thute thumanlo cihna hituanlo hi.

Pasian humuam ahihlam a theilote in, tua a telhaksa tepen, Pasian’deihna tawh kituaklo leh thuman hilo cimai uhhi. Amau adingin laisiangtho pen mihing gelh maimai ahih manin kicinlohna leh khialhna zong omlel thei ding ci uhhi.Tuabang lungsimpuak neisa in, Laisiangthopen Pasian humuap a hihna, amuanhuaina cihte thupiseh selo in, daikhiat mahmah lel uhhi.

Laisiangthobu a laimai masapen piansakna tangthupan kipansuk ngiatin uplahna leh dotna a ompahleh, a dangte khempeuh zong theician mello ding uhhi.

Nung leh mai kituaklohna khatpeuh a omleh zong, a letkhiate’ khialhna peuh hi ding hi. EGWhite in zong: “Pawlkhat te’n hong mawhsak uh a, ‘lai letkhia te’n khial theilo ding san ahi uhhiam?’ hong ci uhhi. Hithei mah e, lungsim kawcik takin, tuabang themneng peuh a buaipihte in, lungsim thanemte ahih manun, Pasian’ngiimna telzolo uh a, a pukdingin a omsa ahi uhhi. A kician leh a hoih mahmah, thukip thukho leh limna tawh a kidim Pasian’thupen, mihing’lungsim tawh ngaihsun a hihun manun a pukding mahuh ahihi.Tua khialhna neuter in kha khatpeuh lung khamsak, khe khatpeuh palkhasak cihbang omngeilo ding hi. Thuman thutak peuhmah subuai zolo ding hi”—Ellen G. White, Selected Messages, book 1, p. 16.

`Lungsim kiniamkhiatin ki aapna tawh laisiangtho i simding banghangin thupi naci hiam?`