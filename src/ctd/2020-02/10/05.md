---
title: 'Tangthu Sungah Zeisu'
date: 03/06/2020
---

`Mate 26:57–67, John 11:45–53, leh John 18:29– 31 simin. Caiaphas in kua hi a, Zeisu’ sihding tungtang bang thunei hiam? Pontius Pilate kua hi a, ama’khensatna in, Sanhedrinte’ ngiimna picinsak na’ng koibangin thupipen thei hiam?`

Caiaphas pen siampilianpa hi a, Zeisu’sihna’ng nak vaihawm mahmah hi. Ama’omthupen Jew tangthupu Josephus in Romete’ tangthu a ciaptehna ah nagelh hi. “Joseph zong a kici, siampi lianpa Caiaphas pen siampilian panin khawlsak in, a semmasapa, Ananus’ tapa Jonathan in siampi lian semsak hi”—Josephus Complete Works (Grand Rapids, MI: Kregel Publications, 1969), book 18, chapter 4, p. 381.

1990 kumin, Jerusalem khanglamah, innkuankhat hanpanin, misiguh kuang 12 kimu hi.A sumtangte leh beelte etciangin kum zalom masa laizang khawng hihtuak hi. A kizempha mahmah guhbeel khatsungah guhlom tampi om a, “Caiaphas tapa Joseph” ci in minkhat omhi. Laisiamte’n hihpen Zeisu sihna dingthu a piapa Siampilianpa Caiaphas’han hiding in um uhhi. 1961 kumin, Caesarea Maritima tualpi ah, Kumpi Tiberius hun a Judea gam ukpipa Pontius Pilatemin a kigelh suangpeek khatzong kimu hi. Hihthute i etciangin, khatveilai in Zeisu hong si takpi ahihna hong tellak mahmah hi.

Leitung tangthupute in, kum zalom masa nihte sungteng Zeisu’thu nakgen mahmah uhhi.Rome tangthupu Tacitus in, Kumpi Tiberius hunsungin, Pontius Pilate in Zeisu athahthu ciamteh hi. Rome ukpi khat ahi Pliny Khangnopa in zong, AD 112-113 sungin, Christiante a bawlding dan Kumpi Trajan tungah dong hi.Ama genna ah, Christiante in, khuavakma in, pasian khat tungah lasa in kikhopna bawl uhhi cihi. Hihbang a tokik a muhnate leh tangthute in, laisiangtho a hilo, a pualampan in Zeisu omtakpi a, ama sihkhit kum 50 sungbang amah kibia tangtang hi cihi.Lungdam thute zongpen, Zeisu omtakpi cih thubulkip khat hi a, Zeisu leh ama nuntakzia teltheih nadingin nakpi takin i simzaw ding hi.

`Leisung tawhkikna tungtawn in thuman teci kimu himah naven,tuate tungbekah ih upna ingakloh ding koibangin i kisin thei ding hiam?`