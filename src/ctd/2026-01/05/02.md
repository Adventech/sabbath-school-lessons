---
title:  Pasian in Ei’ sunga hong septeng a Pulaak khia ihi hi
date:   25/01/2026
---

Zeisu in eite a dingin Pasian deihna bangin kiniamkhiatna leh thumanna etteh huaipa hikhin a, Paul in tu in Philippi mite lamah hong kihei ta hi. Lungdamthu a ngahkhit uh ciangin amaute in Topa tungah a thumanna uh Paul in kipsak (Sawl. 16:13–15, 32, 33) a, thumang zomsuak dingin hanthawn lai hi.

Christ’ nundan leh singlamteh pen hotkhiatna lampi hi acihkhit ciangin, Paul in tuate gamtatpih theihna ding hong bulphuh ta hi.

`Phil. 2:12, 13 simin. Paul in “nomau’ hotkhiatna dinguh ciat semkhia un” a cihpen bang acih nopna hiam? Upna leh sepna koibang in na kipawlsak thei hiam?`

Hihmun tegel sungah, Paul in Rome laikhak leh a dangte sunga lobuang lungdam thu a dang genlo hi. Hiteng ah ama’ thupiak in upna tawh dik kisakna lungdamthu mah hi a, Philippi leh mundangte ah ahilh thute mah ahi hi. Laisiangtho in thulu khat tungtawn agen peuhpeuh, hotkhiatna thulu ahih nakleh ki telkhial hamtang cih phawk ding kisam hi.

`Rome 3:23, 24; Rome 5:8; leh Ephet 2:8–10 simin. Hihteng ah koimun penin hotkhiatna thu hilh hiam?`

Hotkhiatna cihpen Pasian’ nasep cihpen dot zong kullo lel a, eite kisialhna ding peuh zong hilo hi. Ahihhang, piangthakna tungtawn in, Pasian in khalam thutawh hong bawlsak hi a, nahoih hong sepsak nopman ahi hi. Pasian’ Kha in eite sungah na hongsem in hileh, thumaan hong teelsiam sak, ze-etna hong nangzo sak leh, teelna maan hong teel sak hi.

Tua bangin, Pasian in eite sungah hong septeng eite’n “launa leh liinna tawh” a semkhia ihi hi. Tuapen eima’ thanem napi tawh Pasian’ thukhenna mai ah lau in om ding cihna a hiding hiam? Tuabang hilo hi. Tuathu in Pasian hong ompihna (Late 2: 11) leh thuman kul ahihlam phawkna ahi hi.

`Christ in nangma sungah koibang in na hongsem cih koibang in na phawkkha hiam? Pasian in nangma sunga hong sepsak teng pen, nangma pianzia in koibang in langdo a, tua langdona koibang in nangzo ding nahi hiam?`