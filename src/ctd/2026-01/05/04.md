---
title:  A Nungta Biakpiakna
date:   27/01/2026
---

`Philippians 2:17; 2 Timothy 4:6; Romans 12:1, 2; leh 1 Corinthians 11:1 simin. Hih munteng ah Paul in bangthu gen hiam?`

Paul in ama’ nuntakna hong pulaakna ah Christ a ding nuntak dingleh sih ding zong ut lel in lungsimkaa acihsa ahi hi (Phil. 1:20–23). Tu in ahihleh amah pen “mitawh biakpiak na tungah kei hong kibua hileh” (Phil. 2:17) ciliang hi. Hih limlahna ahihleh, tanglai in tuikhum tuamtuamte (sathau, lengtui leh tui) a dawibiakna tungvuah a buaksukna uh pan hong pai hi a, Pasian biakpiakna ding acihna zong ahi hi (Pian. 35:14; Pai. 29:40; 2Sam. 23:15–17). Mary in zong “amanpha mahmah nard paknamtui citak” (Mark 14:3–9; John 12:3) pen, Zeisu’ lutang leh khe zuutsak in “phengzat” akici pen tawh kibang hi. Dawn ding taktak ahihloh tei hang, kipiakkhiatna lianpi khat hi a, Christ in eimah hong tatkhiatna dingin tehpih omlo hong kipiakkhiatna hong limlahna zong ahi hi.

Paul in lungdamthu tangkona hangin sihna thuak hileh zong, ama’ nuntakna pen Pasian biakpiakna in “a kibua” ahih manin, amah lungdam veve lel hi. Hebrew laibu sunga dawi biakna pen bia lelbek hilo in biakpiakna khat omsak hamtang uhhi (Gam. 15:1–10, Gam. 28:1–15). Tua mahbang in, Paul in zong ama’ nuntakna a piakkhiat ciangin, Philippi thu um mite mahmah in amau’ a dingin a teel ngiatuh ahi Pasian tungah “a nungta biakpiak na” (Rom. 12:1) a cihpen lunggulh hi.

Christian masate Philippi te mahmah in, (Phil. 1:27–29) amau’ upna hawmsawn ding lawpthei mahmah uhhi. Lungdamthu tangko in innkhat pan innkhat pai ngiatngiat uh hi (Sawl. 5:42). Laisiangtho kisin nading in mau’ innte phal uhhi (Sawl. 12:12; 1Cor. 16:19; Col. 4:15; Philem. 1, 2). Amau’ upna uh zong Laisiangtho tawh lahkhia leklek uhhi (Sawl. 17:11; Sawl. 18:26, 1Pet. 3:15). Adventist mi masate in zong tuabang in hih uhhi. Pastor te hizawlo in amau mahmah in a vengte uh tungah thupuak uh in, amau’ upna uh hawm sawn in, Laisiangtho hihlhcian uh in, siate hong pai uh ciangun ki tuiphum thei dingin mite kigingsak khol hi.

Tomgen leng, amau pumpi mahmah a kipiakkhiatna uh pen “a nungta biakpiakna” hi a, tuabang in lungdamthu kizeelsak uhhi. Eite e leh amau sangin niamzaw thei ding maw leh?

`Nangma nuntakna a dingin “a nungta biakpiakna” a hithei dingte ngaihsun in. Pasian’ gam a ding bangzah na kipiakhia hiam? Nanglehnang hong kidawng dih o.`