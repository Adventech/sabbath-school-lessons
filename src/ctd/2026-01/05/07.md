---
title:  Ngaihsutbeh ding
date:   30/01/2026
---

“Christ tawh a kinaipen in a omkha ding mipa in hih leitung ah Zeisu’ hong kipiak khiatna tawh hong itna thuk a tam dawnkha penpen pa ‘hazatna lungsim neilo, kisatheilo, a kilawmlo in gamtalo, heh pakpaklo, mite’ mawhna ciamtehlo hi’ (1Corinth. 13:4, 5). Topa in mihing hong tatna dingin na khempeuh nusia in, sihna a thuak dongin hong nuntak pihna leh hong sepsak mahbang in nungzuite zong tuabang ahisak itna ahi hi.

Tua lungsim in Paul sungah nungta hi. Amah in ‘Christ a ding ka nungta hi’ acih ciangin, ama’ nundan in mite tungah Christ lahkhia hi; si taleng zong a hoihzaw hi, Christ sungah hoih cihi; sihna in Christ hong hehpihna kilangsak in, kha te zong Ama’ kiangah kaikhawm hi. ‘Ka si in ka hing zongin, Christ a kiphat theihna ding’ hizaw cihi (Phil. 1: 21, 20) —Ellen G. White, The Desire of Ages, p. 549.

“Kha khempeuh a ki ze-etna ding sawt nawnlo hi. Sapi’ciaptehna eitung ah hong kisuan ngawhta ding hi. Leitung deihna lamah a kalsuan in a hamphat lawhte, leitung ngeina sungah a nungta mite in, tua vangliatna pen simmawhna, bawlsiatna, thongkiat theihna leh sihtheihna nangawn ahihlam phawk mello ding uhhi.

“A lamkhial sanggam tampi takte pen a thumaante tawh hong kikhentel ciangin, Christ’ dialkhai nuai ah hosanna tampi takte tawh hong kilang ding uhhi. A meidawi a amau’ mahmah a kimuanglo mite in zong hangsanna tawh Christ a dingin hong dingkhia ding uhhi. Pawlpi sungah a thanempen leh a uaikai pente zong David mahbang in hong hangsan ta ding uhhi. Pasian’ mite a ding zanthuk semsem leh, aksi te taang semsem lai hi. Satan in mi citak mahmah te lungsim buaisak mahmah taleh; Zeisu’ min sungah, galzopen te mah hong hiveve ding uhhi”—Ellen G. White, Testimonies for the Church, vol. 5, pp. 81, 82.

**Kikupding Dotnate:**

`A tunga vauna khat ahi “Leitung deihna lamah a kalsuan in a hamphat lawhte, leitung ngeina sungah a nungta mite” cihthu lungngai kikin. Bangteng akihel diam? Mimal bek hilo pawlpi sung mahmah ah koibang in zathuai nasa hiam?`

`Pasian in “Kei hong pahtawite Ka pahtawi hi” (1 Sam. 2:30) cihi. Koici bangin Pasian i pahtawi hiam? “Minphatna piakna” tawh a kibang tammaw (Rev. 14:7)? A hih leh hihloh banghang?`

`Ngeina sehna sungah thaang-awk hetlo in, eima hotkhiatna a ding hahkat ding cihthu koibang in i telcian hiam?`