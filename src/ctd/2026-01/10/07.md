---
title:  Ngaihsutbeh ding
date:   06/03/2026
---

“Nungzuite hunlai in mihing in amau’ pilna peuhtawh Lai siangtho upna susia uhhi. Tuni in zong mite in amau’ lunggulhna tungtawn in, mawhzonna lianpipi, mawkpianna, sikha tawh kizopna, ki-aapna, pasian tampi biaknacihte tawh, thumaan’ galpa in, akikhaam lampi tungah khate paipih dingin zol niloh hi. Mi tempi in Laisiangtho telkhialh bialbualna tawh lungsim buai uh in, upmawh thupeuh tawh, Laisiangtho pen sathau omlo meivak peuh suaksak uhhi.

Mawhsakna lianpipi tawh, khenkham bialbual in, upmawh thute tawh bawlphatna khawng bawl in, vantung in hong lahsa Laisiangtho upna nialin suksiat sak hi. Pasian’ Thu in mihing nuntakna a ukzawhna, a laptohna leh a humuapna teng buluh hi. Sikha tawh a kizom mite in, mihing lungngulhna in thukhun a sangpen hi ci in mitampi thu hilh uh a, mihing in amah leh amah omthei ci in um uhhi.”

“Christ’ nungzui mi in, Colossian thu um mite tungah Paul in avauna omsa ahi ‘mawh zolna’ mah phukha ngelngel ding uhhi. Sikha umte in a Laisiangtho khiatdan uh zong phukha taleh up ding zong hituanlo hi. Tawntung Laisiangtho thumaan kipsakna in ama’ aw kician takin kiza ding hi. Christ mitsuan in lampilui omsa bangin mainawt teta in, Ama’ hong thuhilhna tawh a kituaklo khempeuh hemsiang ding hi. Pasian’ thumaan in ama’ ki-aapna thu hi tawntung ding hi. Laisiangtho pen ama’ tungah Pasian in a hohpihna hi ci in saang ding hi. Tuaciangin vantung pilna amah’n muta ding hi”—Ellen G. White, The Acts of the Apostles, pp. 474, 475.

**Kikupding Dotnate:**

`Christ sungah “Pasian’ pianzia khempeuh akim in om” a, Amah in “huihlak a ukte leh aana neite khempeuh tungah lungtagpi” a cihteh bang a cihna hiam? (Col. 2:9, 10). John 1:1, Hebrews 1:3, leh 1 Peter 3:22 etbeh in.`

`Colossians 2:14–16 pen ni sagih Sabbath nialna in kizang cih zong i zaksa ahi hi. Tukal sinna pan ahilo, Hih sinna pan ahilo, buaina dang tawh thukham lina zuih kullo cihna omlai hiam?`

`Pawi thukham te zong zuih ding mah hi veve aci mite na koicih diam? Khalam leh biakna lamah thupha omthei a hihsam hang, tuate zuih ding hanthotna in bang thubuai omsak thei hiam?`