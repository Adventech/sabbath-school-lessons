---
title:  Singlamteh tungah Kilhcip
date:   03/03/2026
---

`Colossian 2:11–15 simin. Hitengah Paul in bang buaina peuh tawh kisual hihtuak hiam?`

Colossian 2: 14 pen ni sagihni Sabbath dona dingin koibang in kizang zel hiam?

Hihmunte telcianna dingin, SDA pawlpi in letkhiatna bulpi namnih nei uhhi:

Amasa, Singlamteh tungah a kikilh “khutgelh” lai pen; “eite langkhat ah hongpang” thukhamte kigualsuk diudeu hi a, Pilate in singlamteh tungah Zeisu a khaina mahbang ahi hi (Mate 27:37; John 19:19, 20).

Anihna, Pawivai thukham Moses gelh (Thkna. 31:24–26) pen ahihleh singlamteh tungah kikilh zo hi.

Tualai munte a zaizaw in sim leng, zehtan vai pawi thukhamte tungtang a genna ahihlam kician mahmah hi.

Paul in “pumpi tung vun-aatna a hilo” (Col. 2: 11), “lungsim vun-aatna” (Rom. 2: 28, 29 leh Thkn. 30: 16) hi a; pawi thukham sungah a thupipen in akalh cilehsa vun-aatna hi nawnlo hi (Siam. 12:3; Thkna. 12:48).

Tua khitteh Paul in, hih sunglam kikheelna pen “mawhnopna lungsim tawh kipelh” in tui sungah kiphum suk cihi. Hih kituiphumna pen, Christ’ sihna leh thawhkikna eima pumpi mahmah tawh lahna cihi (Col. 2:11, 12). Hih kikheelna pen zong “Mawhna sisak in, mawhna khempeuh hong maisak” Christ sungah nungta cihna hi Col. 2:13).

“Zehtante” (Col. 2:14) pen leitung vai hinapi, kumpi thukham zahmah hi a, (Luka 2:1; Sawl. 17:7), leh biakna’ ngeinate (Sawl. 16:4). Paul in a zat Greek kammal pen biakna zeh vive hi a, Jew mite leh Gentile mite kikal ah kidaalna kawmpi khat hong suak hi (Eph. 2:14, 15). Paul in mawh maisakna pen sunglam kikheelna hi a, tuiphumna tawh limpua sak khin ahih manin, Laisiangtho mundang ah zong tua gentehna ahilo, a kizang ngeilo genteh na dang khatpeuh zang tuan nawn hetlo ding hi.

Ephet laibu sungah tuatawh akibang gen tehna khat mah om a, Colossian mi ahi, thu hong uppih Gentile mite a dingin, vun-aatna a kihel in, amaute un a kamciamsa uh ahi, siangthona’ng zehvai khempeuh zong Paul mah in kiteltak in hilhcian sitset hi (Sawl. 10:28, 34, 35).

Thukham sawmteng pen singlamteh tungah a kilh hetlohna pen kitelcian mahmah lel hi. Mawhna pen thukham palsatna hi cizawsop hi (Rom. 7:7)