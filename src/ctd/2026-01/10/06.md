---
title:  Mihing’ Bawltawm Thukhamte
date:   05/03/2026
---

`Colossian 2:20–23 simin. Hitengah kikup thute leh Paul’ hatthotna tepen thu dangte tungtawn in na koici telcian hiam?`

Galati mite tungah laikhak sung mahbang in, Jew’ pawite kepcin theih ding tawh kisai in, Paul in “leitung ki uknate a bulphuh” (Col. 2:8, 20; Gal. 4:3, 9) pawi te cihi. Thu khat ah, leitung biakinn mahbang in, hih nate in leitung tawh kipawl hi a, ahihhang eite i hihleh vantung gam mite ihi uhhi. Zehtan pawi thukhamte pen a taktak ahi eima nopsakna hong piangsak Christ’ limpua hilel ahih manin vangikpi in puak kullo hi. Pasian tekmah in hong thupiak ahi tateu zongin, hih zehte in amau’ mun ciat ah nasep zokhin uh ahih manin tu in kisam nawnlo ta hi.

Biakinn puandaalna pen vantung khutin balkeek khin a, hih thukhamte zong sing-lamteh tungah kikilhkhin ahih manin (Mate 27:51; Dan. 9:27), Christian te (Jew-Christian) in hih thukhamte khutnuai ah om nawnlo uhhi. Tuate’ nuai ah omomlai leng, leitung tawh kipawl cihna hiding a, Christ in hong kamciamsa leitungthak tawh kipawllo cihna hipah hi.

Eite in, leitunglui a puahphat kik ziau lel ahilo “thumaan bekmah a omna mun vantungthakte leh leitungthak” (2Pet. 3:13) a ngak ihi hi.

Moses in hoihtakin a bawlsa thukhamte banah, mihing’ lunggulhna tawh a behlapte (Mark 7:1–13), vantung in zong kisam asak nawnloh, Christ sungah a tangtungsa Lai siangtholui pawite pen Phariseete leh laitheite in behlap uhhi. Tuate in upna a dingin vangik peuh hong hileltak in, mailam nawtna ding khawng zong hong khaktan sak thei lai hi. Hih thute a hihmite in amau mahmah pen a hihlote sang in a hoihzaw in kingaihsun khak ding baih mahmah hi. Tua sangin a lauhuai zaw semlai thu in, eite’n tuabang kalsuanna hoih i sakloh ahi gamtat hoihna hangin in hotkhiatna ngah bangkeek in om hithiat thei uhhi.

Christian tangthu sungah Laisiangtho siamte in, biakna bullam panin thukip a tangko uh thute pen. Laisiangtho in a cihnopna te sungah Kha Siangtho makaihna peuh suah pongmawk uhhi. Paul pan kipan in Laisiangtho laikungpute khempeuh in hong thuhilh nate khempeuh hong luankhiatna tuinak peh Zeisu ahi hi.

`Zeisu in, eima’ sepna kihel hetlo in, septuak bawltuak teng khempeuh, Ama’ hong hihsakna in, eite’ hotkhiatna bulkip ahihlam koibang in i telcian thei ding hiam?`