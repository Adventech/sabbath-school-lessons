---
title:  A Liim maw A Pumpi?
date:   04/03/2026
---

`Colossian 2:16–19 simin. Jew-Christian te zat bangthu Paul in hiteng ah pulak hiam?`

Hiteng ah Paul in hong pulaak thute pen Laisiangtho siamte in tuni dong mah nial tentan lai uhhi. Jew-Christian te lungsim kituahlohna peuhmah pen a tamzaw Gentile mi mawlpi mite huzaap hang vive hi cih Paul laikhak in hong lak hi (Col. 2:13). A piandan a hihleh, Jew mi thu umte in pawlpi mite’ zuih ding a kisamlo te khawng zuih dingin a sawl hamtang hang ci hi.

Colossians 2:16 sungah, Jew’ biakna pan in Christian biakna ah hong lutte in a zuih uh Jew’ ngeina pawlkhat gualsuk hi. Colossian 2: 18 sunga om thute zong tuate mahtawh a kibang hi a; Biakna makai te in kiniamkhiat a kineihna uh Zeisu in a taaina ahi hi (Mate 6:1, 5, 7, 16). Qumran laizial sungpan in, Jew mite in vanmite nangawn biakna pia uh cih kithei khia hi. Tua hi a, Paul in Colossian ah a tuahkhak thute pen mundang ah aphutkhak thute mahtawh kibang hi.

Colossian 2:16 pen kitelkhial mahmah ahih manin, a kim dildel in ngaihsut phat zong kul hi. Hih thu teng zong phawkzel in: Paul in “tua ahih manin” a cih ciangin, ama’ thugensa khat a thukhupna hong lahna ahi hi. Alimlim in, pumpi vun-aatna hi nawnlo in, sunglam lunsim kikheelna thupizaw cihi (Col. 2: 11-15).

“Annek leh tuidawn” a cih zongpen, Israel mite in biakpiakna ding in biakinn ah hong paipih uh annek tuidawn acihna ahi hi.

“Pawini, khadet ni leh Sabbath nite” (Col. 2:16) cihte pen Hosea 2:11 sungah zong kihelkhin zo hi (Siam. 23:11, 24, 32 enkak).

Hih munteng hong telciansak ding pen Paul’ letkhiat dan ahi hi: “hihte pen mailam a hong piang ding nate’ lim hilel a; a taktak pen Christ hi” (Col. 2:17) cihi.

`Hiteng ah nisagih Sabbath in buainapi ahihloh tei hang, Paul hong ngaihsut piakna bangin midang tungah thukhen loh ding koibang in nazangthei hiam?`