---
title:  Pasian’ Thutheihna leh Pilna The Wisdom and Knowledge of God
date:   01/03/2026
---

Job in, “koilai ah pilna om a, thutheuhna mun koi ah om hiam?” (Job 28:12) cihi. Paul in dawng a: Christ sungah, “pilna leh thuthuk khempeuh theihtheihna hi” (Col. 2:3; 1Cor. 1:30) cihi. Christ i neih nakleh, na khempeuh kinei pah a, nuntakna ngiimna ahi “thu theihna khempeuh” (Col. 2:2) i neita hi. Pasain’ thuthuk thu ipcip ahi Hotkhiatna ngiimna khempeuh a kicing in Ama’ tungtawn in hong ki pulaak hi.

`Colossian 2:1–7 simin. Hih laikhak Paul in bang ngiimna tawh gelh hiam?`

Greek kammal paraklçthôsin in “hanthawn, tha dimsak” cihte hi (Col. 2:2). Paul’ lunggulhna pen Colossae thu ummite un zuau thuhilhna a telcian dinguh leh Christian itna sungah a pumkhat dinguh ahi hi. Tua laikhak sungah Paul in ama’ ngiimna mun tungthei ding cih lungmuang ahihna pen a kammal zat in pulaak hi.

Amaute a pahtawina in zong, “Christ na upna uh hangun, kiptak in na omkhawmna uh katheih manin kanuam mahmah hi” (Col. 2: 5) cihi.

Greek kammal taxis pen laisiangthothak sungah “guizui” ci in kilet a, siampi Aaron guizui (Luka 1:8; Heb. 7: 11) leh Melchizedek guizui (Heb. 5: 6; Heb. 6: 20; Heb. 7: 11, 17) cihte leh, Paul in zong pawlpi sungah akilawm akituak ci in zang hi (1 Cor. 14:40). Pawlpi kalsuan zia leh kipawlna khawng pen khatveivei ciangin, biakna lam a thupitna teng kihemkhia in, siate kipawlkhopna bang peuhin kingaihsun ziau thei hi

Biakpiakna sungah a etlawm ding a pulakna ah (1Cor. 11) pawlpi upa leh deacon kiteelna ah (1 Tim. 3; Titus 1), Paul in pawlpi kalsuan zia thupi sak mahmah hi. Hihbang ciang tawh, Pasian’ pilna leh Laisiangtho thuhilhna tawh pawlpi kalsuanzia ding hong lah khia hi.

Colossian mite in Paul leh a pawlte kiangpan thumaan thutak sangkha uh ahih man un, amaute in upna sungah “kipkho” thei uhhi. Amau’ upna in akip Laisiangtho tungah bul nei uh ahih manun, kiliing zolo bek thamlo, hoihtak in zuihna tawh zuau thuhilhna te panin kidaalna hi zawsop ding hi.

`Nangma mimal kha nundan sungah bang “guizui, etlawmna” peuh kisam na kisa hiam?`