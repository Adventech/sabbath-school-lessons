---
title:  Christ sungah Zungkha in Khangto
date:   02/03/2026
---

Colossian in a thubulphuhpi pen in Christian nundan hi a: “Zeisu Christ Topa na saansa uh ahih mahbang in, Amah tawh hoihtak kipawl in nungta un” (Col. 2:6) cihi. Eite in hotkhiatna i ngahna pen, thuhilhna khat peuh bektawh hilo in a Mi khat saanna hang ahi hi. Zeisu saang cihzong pen nungzuite leh kamsangte’ tungtawn in Laisiangtho sung Ama’ thuhilhna teng saanna ahi hi (Eph. 2:20).

Tuabek thamlo, Christ saang cihteh eima angsung sihna, a nungta Christ tungah ki pumpiakna ahi hi.

A nungta Thu (Zeisu) pen a Kigelh Thu (Laisiangtho) tawh khenkhiat theih hilo hi. Dangkatang tungah maitang nih tawh a kibang uhhi. Laisiangtho tungtawn in Zeisu ki thei hi. “Ama’ sungah nungta in ki kalsuan” hi. Cihnopna ah Ama’ thu leh Ama’ Kha in eima khentatna leh gamtatna teng makaihsak cihna ahi hi.

Colossians 2:7 sungah, Paul in Laisiangtho limpuakna tawh Christiante suan hi. Christ pen eima Honpa in sangin, Ama’ Thu ombang in nuntakna tawh Christ sungah i zungkha uhhi. Tua in “upna sungah kipkhona” ahi hi.

`Anuai a Laisiangtho munteng in singno kisuan bangin, thu ummite koibang in hong genteh hiam ? (Isa. 61:3; Mate 3:10; Luka 8:11–15; 1Cor. 3:6.)`

Hih i teelsiam ding thunih tegel pen Paul in kician takin thu umte hong lak hi. Akhatna pen, Christ leh Ama’ thuhilhna te a lenkip mite pen “Topa sungah a kisuan mite” (Isa. 61:3) cihi. Anihna pen, bawltawm singkung hi a, singkung tawh kibang napi nungta lo sese hi. Mihingte’ ngaihsutna leh leitung ngeinate peuh tungah kingakna pen “sila” (Col. 2:8) suahna cihi. Christ in eite hong suahtak khit nangawn in sila peuh va kisuak kik thei lailai cihi (Gal. 5:1; Sawl. 15:10).

Tomgen leng, Laisiangtho hilhna a hilo thuhilhnate i saan ciangin Christ anial hi a; zuau thuhilhna a saangte in, lungdamna thu tuamdang sangin, Laisiangtho thuneihna mun ah mihing’ thumeihna khawng akoihte ahi uhhi (Gal. 1:6–9). Pawlpi masa hunlai in a lauhuaipen thu ahih mahbang in tuni ciang dong tuabang in ompaisuak lai hi.

`Christ nasaan theihna dingin angkhualna koibang in sisak masa ngei nahi hiam? Tua ngeina in banghang in a omden dingin hoih hiam?`