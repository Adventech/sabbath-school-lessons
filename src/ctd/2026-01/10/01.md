---
title:  Christ Sungah Picing
date:   28/02/2026
---

### Tukalsung Simding
Colossian 2; Heb. 7:11; Isa. 61:3; 1Cor. 3:6; Thkna. 31:24–26; Rom. 2:28, 29; Rom. 7:7.

> <p>Kamngah</p>
> “Annek tuidawn, biakna pawite, Khadetpawi leh Sabbath ni tawh kisai in kuamah in ngeina zuih ding bawl kei un. Hihte in mailam a hong piang ding nate’ lim hilel a, a taktak in Christ ahi hi” (Col. 2:16, 17).

`Banghang in Sabbath tang cih hong kidong ngei hiam? Tukal kamngah in tuatawh a kilehbulh thukhat ahi hi. Ahihhang tua mun pen thukham lina tawh kisai in akigelh zong hituanlo a, pawlpi sungah thuhilhsia zuau pawlkhat in thukhial ahilhna te a dawnthukna ahihi. Tua thukhialte bangteng hiam?`

Amasa, thukhial hilhna pen “mihing’ pilna, mihing’ ngeina leh leitung mite bawl tawm thukhun” hi a, “Christ’ thu tawh akituak lopi” (Col. 2:8) thute ahi hi.Tua sungah vun-aatna leh Jew mite pawite zong kihel uhhi (Col. 2: 11, 16).

Anihna, Annek tuidawn vai in Jew mite’ kisiangthosakna zehtante (Col. 2:16, 21).

Vanmite khawng peuh a biakpiakna uh kizeelsakna cihte ahi hi (Col. 2:18).

Athumna, “mihing bawltawm thukham leh upna”, kideek kidaam in pasian hih ding kisinna cihte om hi (Col. 2: 22, 23).

Hih thuhilhsiate pen biakna mi taktak vive mah hinapi un, lungdamthu pen lehlak uhhi. Tukal sungin i kamngah in ni sagihni Sabbath tawh kisailo ahihna thu kisin ding hihang.