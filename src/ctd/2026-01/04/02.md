---
title:  Philippi ah Pumkhatlohna
date:   18/01/2026
---

`Phil. 2:1–3 simin. Pawlpi sung pumkhatlohna in bangthu hihtuak hiam? Bang tawh bawldam ding Paul in ci hiam?`

Paul in amah tekin a phuhngiatsa a itmahmah pawlpi sungah vang kidemna peuh tawh hun leh tha beisak in hong omuh amuh ciangin lungkiatna lianpi hong nei hi. Tua buaina a pulaakna dingin kammal khauh mahmah zang hi. “Huaiham nopna lungsim” cih pen (Greek, eritheia) hi a, Phil. 1: 16 sungah zong khatvei zangkhin a, Paul in zong a lung lut mahmah Rome khua a om ama’ kidempihte in, Christ a dingin mainawtna piangsaklo zaw in, amau mahmah tha kipia zaw uh cihi.

“Huaiham nopna lungsim” cihpen cilehsa nasepna hi (Gal. 5:20) a, James in zong “enna leh huaihamna a omnakleh, buaina leh siatna nam khempeuh tawh kizom pahpah” (James 3:16) cihi. Greek kammal in “kiliatsakna” cihpen Laisiangthothak sungah kizang mahmah a, Laisiangtho tawh akizom laidangte sungah, kiliansak, kiphatsakna tawh eimah kiliansak tawm cihte cihi. Paul in zong a kibang kammal mah tawh Galati mite a hatthotna ah: “Kuamah kiphasak lo in, khatlehkhat kiphin lo in, kuamah i kihaza kei ding hi” (Gal. 5:26) cihi.

Buaina teng bawldamna dingin Paul in a gualhsuk teng:

1. Christ sungah hehnepna: Christ in a limlahna tepen hanthotna thahat pen hi Paul in cihi.
2. Itna tawh hehnepna: Zeisu in vantung itna hong lah in hong thupiakna “Ke’n note kong it mahbang in note khatlehkhat ki it un” (John 15:12).
3. Kha sungah kikhawl: Khasiangtho hong ompihna in pawlpi masa sungah a lut Christian kikhawlhna piangsak (Sawl. 2: 42 leh 2Cor. 13: 14 simkak).
4. Ki-it kingaihna: Hihpen vantung aa hi a, Zeisu nundan sungah kimu hi (Mate 9:36; Mate 20: 34; Maku 1: 41) Samaria mihoihpa tangthu (Luka 10: 33) leh tapa vakthap tangthu (Luka 15: 20).
5. Hehpihna: Hihtawh kisai Zeisu in a pulaakna ah, Ama’ nungzuite’ nundan in lahkhia ding cihi (Luka 6: 36).
6. Lungsim kibang in itna kibang nei, Lungsim kituak, lungsimkhat: Ki pumkhat na a thahat semsem nading Paul in a thupitsakte pen ngaihsut zong haksa mahmah hi. Paul hong lahkhiat nop lungsim pen “Zeisu Christ sunga om” (Phil. 2: 5) cihi.1.