---
title:  Kiniamkhiatna tawh Kipumkhatna
date:   17/01/2026
---

### Tukalsung Simding
Phil 2:1–8; Jer. 17:9; Phil. 4:8; 1Cor. 8:2; Rom. 8:3;Heb. 2:14–18.

> <p>Kamngah</p>
> “Kei tawh ngaihsutna kibang note khatlehkhat ki it in, khatlehkhat lungsim kituak in na omna uhtawh keima’ lungdamna hong cingtaksak nadingun kahong kun hi” (Phil. 2:2).

Pumkhatna in thahatna hi. Ahihhang thumaan theihna in bawlna tawh kibanglo hi. Ki pumkhat in hanciamna ah zong lelna kithuak thei vevelai hi. Ahihhang tuazong pum- khatna suksiatna ding zong hituanlo hi. Tua ahih manin Paul in Philippi mite tungah “Khat lehkhat ki it in lungsim kituak in om ding” ci in laikhak den hi.

Ki pumkhat theihna dingin Zeisu thuhilhna leh limlahna te Paul in bulphuh hi. Lai siangthothak sungah a diakin laikhakte sungah thubulphuh hiphadiak hi. Vanmi khatin kiphatsakna tawh munsang leh vang a deihna hangin, a picing vannuai buppi ah kipumkhat lohna hong kizeel hi (Isa. 14:12–14). Tua vanmi in Pasian in amah apiakna mun tawh lung kim lelpeuh lo in a sangzawna mun kahto nuam sawnsawn ahih manin Eden huan sungah munkip hong la hi (Pian. 3:1–6).

Tukalsung, pawlpi sung pumkhat na’ng Laisiangtho bulphuh in ending hang a, Zeisu in Ama’ vangliatna nusia hiau in hong kiniamkhiat sukna, Amah etna tawh hamphat theihna leh, Amah tawh kibang semsem theihna ding cihte sinding hihang.