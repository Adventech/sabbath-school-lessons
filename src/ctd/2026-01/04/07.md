---
title:  Ngaihsutbeh ding
date:   23/01/2026
---

“Mihing’ lungtang panin akhang akhang in hong luangsuk pa’ itna pen mihing’ kha sungah hong luangsuk lungnemna tuinak bang ahi hi. Ahihhang ciangtan omlo tuipi bang ahi Pasian’ itna tawh etkakna in bel, luino khat hilelbek hi. Kamtawh genzawhloh, laikung tawh lah zawhloh hi. Nisim in lunggulh tawntung in naneithei ding a; Laisiangtho zong telcian theihna dingin lungsim taktawh na kisinthei ding hi. Vantung a i Pa’ hong itna leh hehpihna telcian theihna dingin Ama’ vangliatna mah nasam thei ding hi. Tuate sangin a sangzaw kanlai tehpih omlo zong omlai hi. Tua itna peuhmah nuntak sungteng kisinsin ta lengzong: leitung a dingin sihna thuaksak dingin Pasian in Ama’ Tapa tanghial hong piakkhiat hong itna a sauna, a zaina, a thukna leh asaanna pen ki telzo nailo ding hi. Tawntung hunin zong tuathu pulaak khiazo nailo ding hi. Eite in Laisiangtho simin Christ’ nundan leh hong tatkhiat na’ng ngiimna teng lungngai ding hileng, hih thukhunte in eima lungsim a zaizawsem in hong honsak sawnsawn lai ding hi”—Ellen G. White, Testimonies for the Church, vol. 5, p. 740.

“Moses in Christ’ sang akah mahbang in eite zong sangkah ding hileng, bangpeuh i kisin tammaw? Ki liatsakna peuh, eileh ei ki laptoh ding peuh maw?—Hilo e. Hih sang ah kahkha leng lungnemna leh kiniamkhiatna hong khangto sak ding hi. A theihhuai teng thei khinzo ing ci in ngaihsun kha kei in. Pasian hong piak talent te a hoihpen in zang leng, sihtheihna pan sih theihlohna i galkah khit ciangin, hahkat takin i thalawhsa khempeuh nutsiat kullo in, hua galkhat lamah ki keng theita ding hi. A beitheilo khang tawntung in, Christ leh Ama’ hong tatkhiatna nasep tengpen, eima laisimbu hi tawntung ding hi”—Ellen G. White, Manuscript 36, 1885.

**Kikupding Dotnate:**

`Pasian hong itna maan taktak koibang in na tuak kha ngei hiam?`

`Zeisu in “mihing bangin” (Phil. 2:7) hong piang cihthu nang a dingin bang khiatna nei nasa hiam? Rom. 8:3 tawh saikak in.`

`Nangma omna munah na pawlpi in ki pumkhat na’ng bang tona peuh maingat hiam? Bangpeuh hitaleh, ki niamkhiatna tawh “huaihamna leh kisialh nopna lungsim” (Phil. 2:3) neihloh ding banghang in thupi hiam?`