---
title:  Lungsim Thun maw Lungsim Kheikhia?
date:   20/01/2026
---

Leitung muntuamtuam ah company tampi pilna nakzat mahmah in mihing’ khuak bek hilo computer tawh kikop in nasem ngeingai ta uhhi. Thukhat ah, computer leh lungsim kizomsak in, mihing’ ngaihsutna tengpen computer tawh huzaap dingin lam-en uhhi. Set khuak kithun leh mihing khuak tawh kigawm in hoihzaw thei tham a, kaih natna, lungkiat natna leh ngaihsutna’ thagui lam natna cihbang natna lauhuai te muh ding haksa khollo lel hi. Lungsim kepcin theih ding zong gamla nawn khollo ding hi.

Tuabang omkhin zong cihtheih ahi hi. Mihing khuakpen Computer tawh kibang hi a, hoihzaw tham pek hi. Nisim in thupiangte in mihing’ lungsim sungah hong luangsuk den ahih manin, mihing’ khuak sungah kikhum zel in mihing’ ngaihsutna, lungsim, khuaphawk na leh tatna hekna hong makaih den hi. Media sungah kidiah luat ciangin, lungsim sungah leitung ngaihsutna peuh hong lut in, tuabang ngaihsutna peuh kinei toto thei hi. Midang’ lungsim peuh hong kiguan ahih keileh hong kihel bang hiliang hi.

Eite in, Zeisu mahbang in “khalam lungsim” (Rom. 8:6) neihding ahi hi. “Pasian’ Kha Siangtho bekmah in Pasian’ thu a cingin thei hi” (1Cor. 2: 11, 12). Eite’ sia kua hi a, bangteng kisin ihi hiam?

`Phil. 2:5 simin. Christ’ “lungsim” nei cihin bang a cihnopna hiding hiam?`

Eima’ ngaihsutna i khelthei ta zongin i lungtang kikhel theilo; Pasian bekin khelthei hi. Kha Siangtho in “Kha Siangtho’ tem” tawi in lungtang hong aatsak kul (Eph. 6:17) a, “a nungta a vanglian” Pasian’ kammal in “kha leh lungsim, guhlehtaang kituahna, guh leh guhngek dong in khenkhia thei hi” (Heb. 4:12). Kha Siangtho tungtawn bek in eimah zong a kitheizo ihi bek a, eima’ pianzia eima’ lungsim in khem hatpen hi (Jer. 17: 9). Khemhat cihpen Hebrew pau in ‘aqov hi a, a phok liapluap leimaitang; zaigen leng, a kawi neunau, a kizial gawp, a kikingkalh cihna ahi hi. Eite in lungsim “thaksuah” in “bangin hoih, bang in Pasian lungkimsak, bang te in kicing, Pasian deihna bang hiam cih thei ding” (Rom. 12:2) cihi.

`Paul in: “Sanggamte aw, a tawpna ah ka hong gennop thu in, a hoih leh a phat taak thute tawh na lungsim uh kidimsak un. Tuate in amaan, adik, atang, a siangtho, a deihhuai leh a pahtakhuai thute ahi hi. Hibang thute nalunggulh un” (Phil. 4:8) a cihpen banghang in thupi nasa hiam?`