---
title:  Biakpiakna Thuthuk
date:   22/01/2026
---

A minthang Laisiangtho munkhat 1Cor. 8:2 “Mikhat in thuthei in a kingaihsut leh, a taktak in a theih dingina kilawmzah a theinailo ahi hi” cihi. Eite theihkim dildel laisinna subject khat zong omlo hi. Nakhat peuh tawh kisai kisinbeh tawntung lai hi. Thumgawm Pasian leh hong Sunglutna in thupiang taktakte ahihna bangzah thumaan hi hiam? Zeisu in Amah mah hong niamkhiat tawm cihthu Paul in zong genphapha hi. Tuathu mahmah a tawntung in kisin leng zong kicing zonailo ding hi.

`Rom 8:3; Heb. 2:14–18 leh Heb. 4:15 simin. Zeisu in Amah mah hong kiniam khiat tawmna bangtawh lim hong lak hiam?`

Khasiangtho’ nasepna tawh (Luka 1:35) koibang in tawntung Pasian’ Tapa in Mary’ naubu sungah van-mihing khatin hong omthei hiam? Tawntung Pasian in sihtheihna tawh ciangtan om mihing khat hong suaksuk vat cihpeuhmah lungsim sungah umbang umlo bang hong hisak hi. Tuathu hangmah in Paul in “eite’ biakna pen thuthuk” (1Tim. 3: 16) cihi.

Philippi 2 na sungah la hoih mahmah khat sungah Zeisu in Amah hong kiniamkhiat tawmna thu pen Laisiangtho mundang sang in zaknophuai zawtham hi.

- “Pasian’ pianzia nei” (Phil. 2:6). Hebrew morphç (pianlim) cihpen a vantung pianzia hi a, Zeisu in Pa tawh kikim hi (John 1: 1 simkak).
- “Amah kihawmsak tawm” (Phil. 2: 7). Zeisu in Amah hong kihawmsak tawm cih pen, eite mahbang in mihing hihna tawh ze-etna thuak dingin vantungah Ama’ hihtheihna teng nusia cihpen lamdang lua hi.
- “Amah hong ki niamkhiat tawm” (Phil. 2: 8). Mihing’ dinmun a laak ciangin, vantung ah a sangpenna khempeuh hemkhia dikdek in sal khat bangle in hong omna pen Lucifer tawh kilehbulh lua hi.
- “Sihna, singlamteh tungah sihna” (Phil. 2: 8). Pa Pasian tawh vaihawm khawm in, Zeisu in hongteel “kilemna thukhun” (Zech. 6: 13) omsa sangin a tualniam zawlai simmawh bawlsiatna dang omnawnlo hi. Tuahang mahin tanglai in Moses in gamlak ah gul’lim nakhai khinzo hi (Gam. 21: 9; John 3: 14). Tua banah, “Pasian tawh a kibang in midik isuahtheih nadingin mawhna aneilo Christ pen eite’ tang dingin mawhnei mi a suaksak hi” (2Cor. 5: 21).

`Singlamteh tungah eite a dingin Zeisu in hong hihsaksa thute bulphuh in – singlamteh pen eite kipumpiakna leh kiniamkhiatna in muthei in – a kiniamkhiat zaw leh Pasian tungah kipiakna koibang in suaksak thei ding ihi hiam?`