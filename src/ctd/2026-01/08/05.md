---
title:  A “Kipatna” (a pancilpa)
date:   18/02/2026
---

`Col. 1:18 simin. Christ in lutang a hihna leh a “kipatna” ahihna in koibang in kizom hiam?`

Hebrew pau in lutang pen (ro¾s) hi a, a kipatna (re¾sit) tegel in kizom uhhi. A nunung zaw kammal laisiangtho sungah a kimuhcilna pen Pian. 1: 1 “A kipatcil in (re¾sit) Pasian in vantung leh leitung a bawl hi”. Zeisu in mihing leh pawlpi’ lutang hi a, a sunglut na hang bek hilo Piangsakpa ahihman zong hiding hi.

Greek pau in, a kipatcil in (archç) in khiatna zaipi nei hi. Hiteng ah “a kipatcil” cih in Zeisu pen pawlpi a pancilpa hi cihi (Col. 1:18). Tua ahih manin Amah in Lutang leh a kipatcil in piansakna a pancilpa ahi hi. Zeisu in piansakna leh pawlpi a pancilpa bek thamlo, sihna pan a thawhkikna hangin (Rom. 6: 3, 4) – bawlphat kikna a pancilpa zong ahi hi. Mawhna thaman in sihna ahih manin, sihna tungah Ama’ gualzawhna in zong; mawhna tungah Ama’ gualzawhna leh Ama’ lim suunkik in hong bawlphat kikna vanglian hong lahkhia hi.

Hiteng khempeuh in Amah “misite lakpan ta-upa” (ta-upa khitna moday ni enkik) ahi hi. Ama’ thawhkikna in, a masapen ahihloh hang, manpha hi (Moses tho masa pen ahih hang, dawi gilote tawh siluang kituhna om hi. Jude 9). Christ’ thawhkikna omlo peuhmah in kuamah sihna pan kithosak lo ding hi.

Zeisu’ thawhkikna a thupitna, Paul pulaakna in hong telciansak mahmah hi.

1. Mitmuhloh Pasian mitmuhna ahi hi.
2. Na khempeuh Amah tawh ki piangsak hi.
3. Na khempeuh a omma in Amah omkhin a; Ama’ sungah na khempeuh kigawm khawm hi.
4. Amah pawlpi’ lutang hi a, pawlpi in Ama’ pumpi hi.
5. Amah in piansakna leh piansak-kikna a pancilpa hi.
6. Amah’n mawhna leh sihna zogawp khin a, Amah Honpa in a muangmi peuhmah thawhkik theihna hunpha pia hi.
7. Zeisu in om tawntung a, tu in, tua Ama’ om tawntungna tawh mihingte lutang leh pawlpi’ lutang ahihna minthang vangvang hi.

`Nangma nuntakna sungah Christ’ minthanna na neihtheihna dingin bangteng na kikheel diam?`