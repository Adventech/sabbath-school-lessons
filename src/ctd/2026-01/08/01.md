---
title:  Christ a Minthanna
date:   14/02/2026
---

### Tukalsung Simding
Pian. 1:26, 27; Col. 1:15–20; John 1:1–3; Eph. 1:22; 1Cor. 12:12–27; 1Cor. 4:9; Rom. 6:3, 4.

> <p>Kamngah</p>
> “Christ pen a kimutheilo Pasian’ lim hi a, aki piangsak khempeuh lakah ta upa ahi hi. Vantung leh leitung ah a om na khempeuh, khathu tawh kisai vangliatna, tote, mi ukte, aana neihnate a kipan, a kimuthei hitaleh, a kimu theilote hitaleh, na khempeuh Pasian in Amah zangin a piangsak hi. Leitung a kipanin huih laka om khempeuh dongin, Pasian in Christ a dingin a mahmah zangin a piangsak hi” (Colossians 1:15–17).

Tukal sinna tawh, Colossian mite’ thu ngaihsun zom kik ding hihang (Sinna 1 leh 2). Sinna 2, Thursday ni in Colossian 1: 9-12 sungah, Paul in Collssae thu ummite a ding thungetsak a, Pasian lungdamna dingin a nuntak dinguh ngetsak hi. Taang 12 leh 13 sungah kumpi-gam nihte thu tehkakna nei a: Khuavak leh khuamial; “Khuavak kumpi gam” (Col. 1: 12) leh “khuamial vangliatna” (Col. 1: 13).

Eite in khuavak gam ah tawntung gamh a ngah thei dingin hong laamto in; khuamial vangliatna tawh hong itna hangin hong kipeel sak a “a it A Tapa’ ukna sungah hong koih a, tua a Tapa in ei hong khahkhia a, i mawhna hong maisak khinta hi” (Colossian 1: 13, 14).

Thukhat leuleu ah Zeisu mahmah in hong Piangsakpa Pasian hi a, hong Tanpa zong ahi hi. Amah in eite hotkhiatna hong sepsak a, Amah upna tungtawn in, khuamial ukna panin Ama’ it a Tapa’ gam sungah hong omsak hi.

Tukal sungteng, laisiangthothak sungah Zeisu’ thu a kicingpen leh a sangpen in pulaakna teng ending hihang. Zeisu in “a kimu theilo Pasian’ lim” ci in; “a kipiangsak khempeuh lakah ta upa” (Col. 1:15) lah cizel koibang hiam?