---
title:  Ngaihsutbeh ding
date:   20/02/2026
---

“Mihing maimai khatin Zeisu’ kampau bangte a paukeei hangin; lungsim hilhcian siapa suak tuanlo ding hi. A haipaupau peuh, a khengval a haipau peuh, Hell mangpa peuh hilel bek ding hi. Eimah’n teel siam ding hihang. Hih mipa in Pasian’ Tapa maw, mihaipa maw bang, cih teel in. Mihai ahihleh hencip thei, cilphih in dawi hi ci in thatlum thei; Topa Pasian aw ci in a maiah kunin bia thei hiteh. Tuapa in siapipa khat hi ci in, ahilolo tha piakna khawng hih mawkmawk lo ding hihang. Tuabang hih dingin eite hong phallo, zong ngiimlo hi”—C. S. Lewis, Mere Christianity (New York, Collier Books, 1952), p. 41.

“Pa Pasian cihpen Lutang Pasian kigawmtuahna hi a sitheimi in mutheilo hi. Tapa in Lutang Pasian hong kilahkhiatna ahi hi. Pasain’ kammal in Amah pen ‘Mihing sungah Pa’ lim’ cihi”—Ellen G. White, Evangelism, p. 614.

“Christ in, a omngeisa Pasian’ Tapa ahi hi. Ama’ omngeina thu tawh kisai in ni ciangtan hong pialo hi. Amah in tawntung Pasian tawh a kikhawlh lohni omngeilo cihi. Amah Pasian tawh akikim hi a, ciangtan omlo in om hi. Amah in a om tawntung Tapa ahi hi”—Ellen G. White, Evangelism, p. 615.

**Kikupding Dotnate:**

`Zeisu in a om tawntung Pasian ahihlam lungngai in. Hotkhiatna ngiimna leh singlamteh tungah Zeisu hong kipiakna ah, Zeisu in tawntung Pasian hilo, a dang khat peuh nahi khaleh; bangmah piansak a neih ngeiloh hang acil apat in a omveve hileh cih ngaihsun in. Banghang in tuathu thupi thei hiam? Zeisu in a om tawntung hilo in Amah zong aki piangsak hileh cih kikum un. Tuabang ngaihdan sungah bang teng peuh ki suplawh hiam?`

`Zeisu, lungdamthu leh hotkhiat na’ng ngiimna i ngaihsut ciangin, Zeisu in hong hihsaksa teng khempeuh vannuai buppi in lunglut mahmah ahihlam bang hangin saanhuai nasa hiam? Amau a piangsakpa singlamteh tungah amuh uh ciang un bang a ngaisun uh tam maw? Leimi in zong lamdang kisa ziau taleh vanmite in Ama’ minthanna thei khin uhhi. Amau un a biak ngiatngiat uh Pasian in singlamteh tungah asih ciangin bang a ngaihsun ding uhhiam?`

`Pa leh Tapa om tawntung cihthu a umlote kiangah bangpeuh na genthei ding hiam? Hih thumaan banghang in thupi nasa hiam? Singlamteh tungah “tomvei sungkhat vantung vangliatna tawh a kikhen pak” lobuang Pa in Tapa tawh a om khawploh hun om ngeilo cih na koici hilhcian ding hiam (Ellen G. White Comments, The SDA Bible Commentary, vol. 7, p. 924)?`