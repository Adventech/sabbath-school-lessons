---
title:  Pumpi’ Lutang (Pawlpi)
date:   17/02/2026
---

`Eph. 1:22 leh Col. 2:10 simin. Hihmun ah “lutang” in bang acihna hiam? Paul in Zeisu in “Pawlpi’ lutang” a cihpen bang a cinuam hiding hiam (Eph. 5:23)?`

Makaihna zaa khat peuhpeuh pen lutang tawh a kilimpuaksak zong pen, leitung pau nam tampi te paizia ahi hi. Tuabang mah in Laisiangtholui leh a thak in zong zang hi. Anuai a munteng in “lutang” a zatdan uh lungngai un.

1. Pai. 18:25 – Moses in “Israel mi khempeuh sungpanin, mipil misiamte teel a, mite a tul, a zaa, a sawmnga, a sawmte tungah a ukin mite’ lutang in amaute abawl hi”
2. Gam. 31: 26 – “Mihon beh lutangte”
3. Thuhilhkikna 28: 13 – Pasian in Israel pen thupiakte limtak zuihna tawh “lutang hi ding uh a, amei hilo ding hi” cihi.
4. Isaiah 7: 8 – “Syria’ lutang Damascua hi a, Damascus’ lutang in Rezin ahi hi.”
5. Hosea 1: 11 – “Judah mite leh Israel mite in … a lutang ding mikhat she ding uhhi”
6. Micah 3: 9 – “Jacob innkuan lutangte leh Israel innkuan makaite aw”
7. 1 Cor. 11: 3 – “Mi khempeuh’ lutang in Christ hi”

Tuabang in, Christ in pawlpi’ lutang ahih manin, pawlpi ki pumkhat na’ng leh khantohna ding in makaih, lamlah in khangto sak hi (Col. 2:19).

`1Cor. 12:12–27 simin. Hiteng ah zong Paul mahin pawlpi pen “pumpi” tawh genteh hi. Hih thu gentehna tawh pawlpi a bangmun peuh pulaak lai hiam?`

Pumpi in lutang lotawh a nuntak theihloh mahbang in, pumpi in ana khat peuh mansuah liamsuah leh zong nundan haksa mahmah tuam hi. Na khat peuhmah aki mansuah mateng a manphatna ki ngaihsun khalo hi.

`Khut, khe leh mit khatpeuh piakkhiat kul hileh bang nateel zaw diam? Mimal khat simin pawlpi a dingin bangzah thupi cih hiteng in hong hilh hiam?`