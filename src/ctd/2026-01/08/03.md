---
title:  Piansakte Lakpan Ta-upa
date:   16/02/2026
---

Laisiangthothak sungah “tacil” leh “ta-upa” acihpen Zeisu hiden (Luka 2:7; Rom. 8:29; Heb. 1:6; Mang. 1:5) a, Colossian sungah zong om hi. Midang khatpeuh a cihna ah ahun ani tawh kizui in a piangmasa zong hituanlo hi. Laisiangtho in “tacil” acihteh, tapa in apa tawh akizopna tuamvilvel hi a, a pian dungzui zong hi tuanlo hi. Tapa nauzaw hinapi un a min neizaw zong om uhhi: Isaac, Jacob leh Joseph cihte hi.

David bangpen, tapa giatna hinapi kumpi suak zawsop hi (1Sam. 16: 10- 13). La phuakpa tungtawn in Pasian in “Keimah in amah ta-upa penin Kabawl ding a, leitung kumpite lakah a lianpen in kabawl ding hi” (Late 89: 27) cihi. Moses kiangah zong “Israel pen Ka Tapa a suakmasa hi” (Pai. 4: 22) cihi. Hihthu ah amasa sangin a vangliatna hizaw hi.

`Colossians 1:15–17 simin. Paul in Zeisu pen “a kipiangsak khempeuh lakah tapa upa” acihpen banghang hiam?`

Paul in Zeisu pen a kipiangsak masapen a cihna zong hi tuanlo hi. A taktak in Ama’ nam mahmah in tuabang ding sungah hello hi. Zeisu in na khempeuh bawl cih nihvei tak Paul in thudang tawh kisai in gen hi. Amaute pen Amah in bawl a, Ama’ a ding ahi hi (Col. 1: 16). A thunih mahin Pasian’ piansakna nasep sungah Zeisu in mapang in sem cih pulak uhhi (Eph. 3:9; John 1:1–3; Mang. 4:11).

Paul’ genkhiatna pen a zaithei penmah ahi hi. Na khempeuh cihteh vantung leitung, a omteng pan muhtheih leh muhmawh, seplehbawl lampan kumpi tokhom, ukna gam, uk zawhna leh vangliatna cihte khempeuh ahi hi. A nunung zaw ahihleh vanmite hipha diak hi ( Eph. 3:10; 6:12). Zeisu’ thu a kitelkhiah lohna dingin Paul mahin, Zeisu in “na khempeuh a pianma in omkhin” (Col. 1:17) cihi. Greek kammal in za liatna leh ahun thupi sak phadiak bang ahihhang, Paul in a gelhna ah ahun thupisak zaw hi (1Cor. 2:7; Gal. 1:17; Eph. 1:4).

Zeisu’ thupitna dang khat, Paul mahin “Ama’ sungah na khempeuh amau’ mun san sanah omthei” (Col. 1:17) cihi. Greek kammal (synistçmi) pen “kaikhawm, gawmkhawm” cihna hi. Zeisu in vannuai buppi a Piangsakpa bek tawh hilo, Honkhiapa ahihna tawh a gawmkhawmpa zong ahi hi.

`Piangsakpa Pasian ei a dingin hong si hi. Ei’ sepna tawh bang behlap thei lai ding ihi hiam? Christ hong hihsaksa teng eima’ sepna tawh behlap ding cih ngaihdan in banghang in Christ simmawhna hithei zawsop ding hiam?`