---
title:  Nakhempeuh Lemtuah Kikding
date:   19/02/2026
---

`Col. 1:19, 20 simin. Singlamteh tungtawnin hongpai kilemtuahna in bang hi a, bangzah in zai hiam?`

Paul in Greek pau in a sangpen in Zeisu a pahtawina hi a, a nunglam heikik in Pa a pulaakna ahihna Col. 1: 12 sungah om hi. Pa in Zeisu sungah a om ding a hun a tun ciangin ahi hi (Col. 2: 9). Bang hun a “tunna” hiam? John in Pa’ minthanna “itna leh thumaan kidimpa” (John 1:14) cihi.

A hihhang, hih mun bang hileh “ahun atunna” in tampi huam thei hi. Pasian a om tawntungna, hong bawlphat kikna ding vangliatna cihte huam hi. A thupipen in, kuama’ ngaihsut khakloh singlamteh tawh mawhna leh sihna hong zawhsak penmah thupisak pen hi. A Melhem Ama piansaksate khempeuh pen, Ama’ hong itna teci panna in puahpha kik hi. “Pasian in leitung mite hong it mahmah ahih manin, Ama’ Tapa a ummi khempeuh si nawnlo in ahin tawntung theihna dingun, a Tapa neihsun ahong piak dongin a hong itna hong lak hi” (John 3: 16).

Mawhna a kizawhsiang sitset theihna ding, a kilemtuah thei khempeuh a kilemtuah na ding pen; a minthang thumaan sungah om a – Amah in vannuai hong it in, eimah zong hong itluat manin, a Tapa Zeisu Christ a sih dongin na khempeuh singlamteh tungah hong piakhia ngam hi.

Greek pau in leitung pen kosmos hi a, vannuaibup zong huamthei hi. Tuabang in Christ tawh kisai vannuai ah a pulaak ciangin Paul in “eite pen vantung mileh leitung mi khempeuh in a et dingin, mipi’ maiah thahna a thuak dingin thukhenna a kipia mi bangin Pasian in a zaneu penin hong koih tawntung tawh kibang hi” (1 Cor. 4:9) cihi.

“Christ singlamteh tungah akikhai pen vantung in khasiatna leh lamdang sakna tawh engige uhhi. Satan leh a pawlte khempeuh in Pasian pen kilempih theih hilo, Ama’ maia om zongpen hong kaangtum thei mei hi ci uhhi. Itna a hipa’ vangliatna in amaute susia ding hi. Kidona lianpi kipatcil lamin vanmite in tuathu telnailo uhhi.”

“Kidona lianpi a tawpna tungta ding hi. Hotkhiat na’ng ngiimna zong kizokhin ding hita a, Pasian’ omzia zong pen piansakpa nakhempeuh tungah kilahkhia khinzo ta hi.”

“Tua ciangin, vanmi te in lungdamna tawh Honpa’ singlamteh en uhhi. Christ mah mah in Calvary ah Ama’ kipiakna a gah zong hoihtak in muthei ta hi. Singlamteh tungah “a zozo hi” ci in a kiko ciangin, hih thu tengmah a lungsim ah koih hi”—Ellen G. White, The Desire of Ages, pp. 760–764.