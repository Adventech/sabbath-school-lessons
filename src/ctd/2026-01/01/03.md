---
title:  Paul Sikkhau tawh Kihen
date:   29/12/2025
---

Macedonia ah a omlai in, Paul in a thongkiatna tamveipi pulaak (2 Cor. 6:5; 11:23, 2 Cor. 7:5) hi. A kiciamteh masapen in Philippi ah (Sawl. 16:16–24) ahi hi. Tuakhit a zom, Caesarea thongah a kisuan madeuh in zong Jerusalem ah kia masa hi.

Mun tampi ah Paul in “thongsungah ka omlai” (Philem. 10, 13) ci zelzel hi. Rome ah inn sungah a kikep lai in teeltuam Rome galkap khat tawh kihenkop hi. Kum zalom nih kipatlam in Ignatius kici Christian khat zong kiman kha a, tuapa in Rome galkapte pen “gamsa gilote … phatbawl leng gilo semsem” naci hi —Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231.

`2 Cor. 4:7–12 simin. Hih munin, Paul in a haksatna thuakte koibang in kantan zo thei ci hiam? Ama’ nuntakna a ding mungtuppi bang hihtuak hiam?`

Nuntakna bangzah haksa taleh, Paul in a taangzaw na lam muthei a, lungkhamna sungah thahatna ngahthei veve hi. Satan in koibang peuh sawksawk taleh Paul in amah ki nusialo cih thei gige hi.

`2 Cor. 6:3–7 simin. Haksatnate a thuakzawhna dingin Paul in bang khalam bulkip nanei kha hiam?`

Eite mahmah in eima dinmun, eima’ thenemna leh eima’ nung thute peuh tawh thanem lawh thei hihang. Gitlohna tawh galkido ciangin gualzawh theihna ding Pasian’ hong vaihawmsak nate zong phawk kik zelzel kul hi. A thupi penpen Laisiangtho “thumaan kammal” hi a; midangte in zong khialhna tampi takte lakmah pan a gualzawhna pan in pilna kingah thei hi.

Kha Siangtho in zong “leitung Tankhiapa in a kisam bangin hong gual zosak hi. Tua Kha mahin lungsim hong siansuahsak hi. Tua Kha tungtawn in, thu umte in vantung’ omzia neithei uhhi. Akhang akhang in a kizangsuksuk siatna lamah hoinate zawh nading, Ama’ pawlpi tungah Ama’ omzia guan thei hi”—Ellen G. White, The Desire of Ages, p. 671.

`Eite pawlpimi leh siate khempeuh in koibang in “eimah Pasian’ nasemte kicitawm” thei ding ihi hiam (2 Cor. 6:4)? Bang a cihnopna hiam?`