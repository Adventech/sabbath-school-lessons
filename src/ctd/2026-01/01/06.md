---
title:  Philippi leh Colossae ah Pawlpite
date:   01/01/2026
---

`Philippians 1:1–3 leh Colossians 1:1, 2 simin. Philippi leh Colossae ah pawlpite koibang in ki pulaak a, bang thupitna neiciat uh hiam?`

Paul in a pauzangsehna ah tualai a om Christian te pen “misiangthote” ci a; amau pen ki tuiphumna tawh Pasian’ teeltuam mite; Israel mite’n vun-aatna tawh (Pai. 19:5, 6; 1Pet. 2:9, 10) “minam siangtho” a suah uh mahtawh a kibang ahi hi. (Hihpen Rome pawlpi in amau’ ngeina tawh misiangtho sungah a kikhum uh tawh kibanglo hi).

Hih laikhak tegel sungah vaimuakna kammalte kizawitawn mahmah hi. Paul in Philippi te pen “siate leh upate” (Phi. 1:1) ci in, Colossae mite pen “Christ sungah thu um sanggamte” cihi. Laisiangthothak in “ a citak sanggamte” a cih ciangin, amau un zong pawlpi sungah vaipuak khat nei uhhi (Eph. 6:21; Col. 4:7; 1Pet. 5:12). Tuabang ciangin Paul in pawlpi mitebek aci hilo in pawlpi makaite zong aci hihtuak hi. Ki ukna zumte nangawn acihnopna ahihna pen (1Tim. 3:1–12; Titus 1:5–9) ah leh, kipawlna mah kisam ahihna hun masapen lai a pawlpi in zong teci pang hi.

Naseppih Timothy leh Epaphras tegel a pattahna zongpen Paul in ama’ nasepna a tangzai theihna ding a thupitsak mahmah khatmah ahi hi. Thukhat panin, gamkeek kawm in kipkho nading zong ngiimna khat zong ahi hi. Adventist maitaai te’n zong Laisiangtho thak sungpan pawlpi kipawlna etteh ahihna 1850 kumkiim a Review and Herald sunga laigelhte in pulaak hi.

James White in, “Laisiangthothak thupiakna pen Christ’ pawlpi phuhna dingin kicing mahmah hi. I kisaplai leh zong humuapna tawh hong piathuah lailel ding hi”—”Gospel Order,” The Advent Review, and Sabbath Herald, Dec. 6, 1853, p. 173.

Paul in hih laite pawlpite tungah a khakma pekin, Jerusalem pawlpi a dingin makai dingte teelkhin zo hi (Sawl. 6:1–6; Sawl. 11:30). Tua mite pen “thumaan thupuakte in lungdamthu hangin a kikhelte pawlpi in a kipawl theihna ding etteh ding te” cihi—Ellen G. White, The Acts of the Apostles, p. 91.

Paul in a thuhilh ciangin laikung laidal zong zang ahihna kician mahmah hi. Timothy zong pen laikhakpihpa ci in zong min neisak hi (2Cor. 1:1; Philemon 1 enin). Tua munah Paul in “kote” cilo in “Kei” a cihzawkna pen hih laikhakte nungah ama’ thuneihna om cihna zong ahi hi.