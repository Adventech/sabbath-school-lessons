---
title:  Paul, Zeisu Christ’thu tawh Thongkiapa
date:   28/12/2025
---

Philippians leh Colossians tepen Paul in thong sungpan in a gelh ahih manin thong laikhak peuh kicihsak hi (Ephesian leh Philemon zong). Thukan a tamzaw in AD 60-62 kiimteng Paul in Rome pan a gelh hiding in um uhhi (Sawl. 28: 16).

`Ephesians 3:1 leh Philemon 1 simin. Paul in ama’ thongkiatna pen koibang in lim thupi puasak hiam?`

Paul in, Zeisu Christ a ding nasepna in ama’ nuntak hunting paikhia hi. Tua nasepna ah thongkiat a kihelkhak leh zong, amah a kizosa ahi hi. Paul in amah pen “kolbulh taang mi khat” (Eph. 6:20) kici hi. Pasian’na sepna khualzinna ah pawlpi phut in, Topa a ding nasemte kisinsak hi. “Hih sikkolte lotawh zong na kisemthei veve napi ing in, abang dingin hiteng ah om thapai keei kahiam?” zong cikha sop ding hi. Timothy nihna a gelhlai in thong kiakhin tham hi. Tua hi a, laisiangthothak laibu a tawmpen bu-nga peuhmah pen thong sungpan a kigelh hingel hi.

Tua laikhakte khatbeek in zong, Paul koi ah thongkia cih pulaak lo ahih manin; pawlkhat in Ephesus leh Caesarea khat teitei hiding ci uhhi. Cihtei hang, Laisiangtho sung ah Ephesus ah thongkia cihna peuhmah om vetlo hi. Caesarea hihtuak pen aci zong om hi. Philippi laikhak a gelh hun laitak zong Paul’ nuntakna a ding a lauhuai pen hun ahi hi (Phi. 1: 20; 2:17).

Hih laikhak sungpan Paul in koi ah thongkia cihpen theihna ding thuno khat om kiu kiau hi. Amasapen in tualai ah gal zumhpi om hi. Jerusalem ah Zeisu pen Pilate mangpipa’ maiah aki thusitna mun (Mate 27:27; John 18:33), leh Caesarea ah Paul a thongkiatna mun (Sawl. 23: 35) tawh akibang ahi hi. A hizong in Paul in tua kammal pen a mun a cihnopna sangin a mite a cihnopna hizaw hi. Lungdamna thu pen “kumpi’zum sung khempeuh” (Phil. 1:13) ki zel cihi. Rome khua sungah kumpipa leh ama’ thongkhiat mite a kembit galkap teeltuam 9,000 om hi.

Paul in thu um mite’ dawntuahna kammalte “Caesar’ baangkua” (Phil. 4:22) dong in puak hi. Tua thu hangin Paul pen Rome ah thongkia hi a kumpi innkuan nasemte tawh kizopna nei cih hong theisak hi.

`Eima a ding a haksatpen hunin koibang in a hoihpen in semkhia thei veve ding ihi hiam? Banghang in tuabang thute baih kinken lo thei hiam?`