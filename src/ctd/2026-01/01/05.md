---
title:  Paul leh Colossae
date:   31/12/2025
---

Paul in Colossae ah vapai in, a Pasian’ nasepna ah gualzawhna cihbang ciaptehna peuhmah om ngeilo hi. Amasa in, Colossae mi Epaphras (Col. 4:12) in tuakhua ah lung-dam thu hongtun hi (Col. 1: 7). Amah koici kikhel aitam? 50 kum kiimteng in Paul in Ephesus khua naina ah a omlai in, “Asia gamsunga om Jew mite leh Gentile mi khempeuh in Topa’ thu a za uhhi” (Sawl. 19:10; leh 20:31).

Hihmun tengah lungdamthu kizelhna thu Mangmuhna in teci napang hi (Mang. 1: 4). Paul’ nasepna hangin Colssae ah Pasian’ thu a kizelhna a uanggen penna ah, Asia gam kee te lakpan a thupipen Ephesus khuapan a za masapen te hang ahi hi. Epaphras in Paul’ thuhilhna Ephesus pan naza a, Paul mahtawh nasem khawm kik in, ama’ khua Clossae ah lungdamthu hong tun hi.

Tua khua in Laodicea khua pan nisuahna khanglam ah tai 9 (km 15) ah om a, aki tawhkik laitak ahih manin, tua kuam khuadangte thu sangin tuakhua thu theihna tawmzaw hi. Jew mite ahoih khom khatmah teenguh a, “Phrygia huam ah Jew mi tulsawm bang teeng” ci uhhi.—Arthur G. Patzia, New International Biblical Commentary: Ephesians, Colossians, Philemon (Peabody, MA: Hendrickson Publishers Inc., 1990), vol. 10, p. 3.

Colossae ah sum kiseekte tungtawn in Roman khuate in pasian tuamtuam te bia uh cih honglak hi. Tua dawibiakna in ngeina khauh mahmah nei uh ahih manun; Christian te in zong khuasung ah Pasian’na sepding cih thadah, lungdamna thumaan upna tungah kip kho ding zong tona lianpite om hi. Colossae ah Christian mithupi khat in Philemon hi a, Epaphras tawh ahun kibangin hong kikhel hihtuak hi.

`Philemon 15, 16 simin. Colossian 4:9 zong simin. Philemon in a silapa Onesimus pen koibang dan in manzaw ding cih hanthawn hiam?`

Onesimus pen a topa Philemon kiangah Paul in a puakkik ding Roman thukham om hi taseleh, Paul in Philemon kiangah thu ummi’ lungsim nei in Onesimus pen sila bang hilo; sanggam bangin a muh ding thuumsak hi (Philem. 16).

`Sila khawi dan nam tampi omte Paul in siahuai sa a hiteita zongin, hiteng ah Paul’ kammal zatte koibang in hihthei ding ihi hiam? (America ah sila khawi hunlai in EGWhite in, a suakta sa sila te amau’ munah puakkik ding cih thukham hoih a saklohzia Adventist te kiangah a genkhiatna ngiahsun in.)`