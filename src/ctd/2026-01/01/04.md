---
title:  Philippi ah Paul
date:   30/12/2025
---

Paul’ khualzinna nihna, Timothy hong kibehlap khit deuh ciangin, Asia gamkee lam paisuak zomlo dingin Kha Siangtho in khaam hi (Sawl. 16:6). Paul in zan in a mumang sungah mikhat in “Macedonia gamah hong pai inla, kote hong huh in” (Sawl. 16:9) ci in kiko hi. Amau zong Macedonia tawh akinaipen tuipigei lam manawh in, Troas panin kipan Aegean tuipi kantan in Europe gam Neapolis khua a pai uhhi. Tualai ah thuhilh lozaw in Paul, Silas, Timothy leh Luka te in Philippi lam manawh uhhi.

Paul in a nasepna peuhmah limtak in geelkhol hi. Philippi pen Macedonia gam ah khua thupi pen ahi hi (Sawl. 16: 12). Roman Empire sungah pahtawina a ngahpen khuapi khat zong ahih manin Ius Italicum ci in pahtawi theihtawpna minhoih ngah hi. A khuami te in zong Italy gamsung a om khua tetawh a kibang in hamphatna tuamtuamte ngah a, phiangsiah leh mihing siah zong peng uhhi.

Tua khua a piang mipeuhpeuh pen Roman gam mi hihna ngah pahpah hi. Rome gamleh nisuahna lam gamte kizopna lampi Via Egnatia dungah a omna zong a thupitna khat ahi hi. Tuabang munah Christian a omna zong pen a kiim leh pam khuate Amphipolis, Apollonia, Thessalonica leh Berea (Sawl. 17:1, 10) cihte ah lungdamthu kizelhna ah nuamtuam mahmah hi.

Zalom masa kipatcil lamin Philippi khua zum-pau pen Latin pau a hihna zong Latin pau tawh a kigelh tanglai lai kigelh te in hihtuak sak hi. Philippian 4: 15 sungah Paul in Latin aw-kaih tawh no Philippçsioi mite aw ci in Roman gam mite ahihna uh kipsakna pulak saklai hi. Bangbang hitaleh, mipi taangpau pen Greek hi a, tua kiim a khualian khuaneu khempeuh ah lungdamthu kizeelna zong hipah hi.

Paul leh a pawlte in gungei thungetna ah hong beelpawl a, Lydia leh a innkuan in hong kikhelna thu Luka in pulaak hi (Sawl. 16: 13-15). Puan sandup zuaknu zong hi a, Paul’ Pasian nasepna ah Philippi panin sum tawh a panpihte lakah khat ahi hi. Paul leh Silas tegel in a thongkiatna panin thongcingpa leh a innkuante hong piangthak sak hi.

Bawlsiatna tampi takte lakmah ah, Europe gamsungah lungdamthu a kizeelna ding in Philippi khua pen tuipigei khuapi thupi pen ahi hi. Gitlohna, siatna leh hibang dinmun tampite om mahtaleh, kuama phak zawklohna ding munte zong kiphazo hi.

`Sawl. 9:16 simin. Hih thute in Paul’ haksatna teng koibang in hong telcian sak hiam? Eima’ haksatna zong koibang in hong telcian sak hiam?`