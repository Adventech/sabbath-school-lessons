---
title:  Bawlsiat Thuak Hang Hong Nusialo
date:   27/12/2025
---

### Tukalsung Simding
Eph. 3:1; 2 Cor. 4:7–12; Sawl. 9:16; Philemon 15, 16; Col. 4:9; Phil. 1:1–3; Col. 1:1, 2.

> <p>Kamngah</p>
> “Topa sungah lungdam tawntung un; Kong cikik hi, Lungdam un!” (Philippians 4:4).

Adventist pastor khat pen, thumaanlopi tawh kimawhsak in kumnih bang thong kia hi. Acil lamin lung himawh mahmah hinapi, ama’ nasep na’ng mun Pasian in a piakna a hihlam hong phawkthei hi. A thongkiatpih te un amah pastor khat ahihlam a theih uh ciang un, thu hilh dingin ngen uhhi. Amah’ zong thu hilh in laihawm zong pia hi. Thongkiate tuiphum thei in neekkhop zong piathei hi. “Thongsunga Pasian’na sep mawkbel haksatna a omtei hang; thungetna hong kidawn a nundan hong kikhel takciang bel lungnuamlua mai” cihi.

Philippi leh Colosae pen Paul in thong sungpan in gelh hi (Phil. 1:7, Col. 4:3). Philippi bangpen, Paul leh Silas tegel thumaanlo in kimawhsak in, thongcingpa in “amau’ khete singkolpi sungah gakcip sak” (Sawl. 16: 24) cihi. Zankim ciangin amaugel “Pasian tungah thungen in la a sakuh ciangun, thongkia dangte in amau’ thungetna leh lasakna a ngai uhhi” (Sawl. 16: 25). “lungdam tawntung” dingdan thei taktak uhhi.

Tukalsung in Paul’ phutkhak thuteng kisin ding hihang. Ama’ tunga thupiang teng panin, a zaizaw ngiimna khat mukhol gige hi. Eima’ phutkhak thute a dingin Paul kiangpan bang pilna peuh kingah thei ding cih thute kisin ding hihang.