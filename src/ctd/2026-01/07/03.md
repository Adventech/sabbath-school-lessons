---
title:  “Topa sungah Dingkip un”
date:   09/02/2026
---

`Phil. 3:20, 21 simin. Paul in Christian “gammi hihna” koibang hi ci hiam?`

Singlamteh tawh a kilehngat mite tawh a kibanglo “leitung nate a lunggulh mite” in, amau’ gilpi sangin a lianzaw pasian dang neilo cihi (Phil. 3: 19). Christian te ahihleh vatung gammi hi uh a, amau’ Topa in Zeisu Christ ngiat ahi hi. Tuabang hong hisak thei thu pen Paul in “a ginalo i leitung pumpi pen, Ama’ aa mahbang in a minthang pumpi tawh hong kheelsak ding” (Phil. 3: 21) cihi. Natna satna, siatna leh sihna tawh akidim eima pumpi pen; a thokik a minthang Christ’ pumpi tawh kibang in hong kheelsak ding hi.

**Anuaia munte in a minthang pumpi koibang in pulaak hiam?**

`Job 19: 25-27`

`Luka 24: 39`

`Cor.15:42-44`

`1Cor. 15: 50- 54`

`Col. 3: 4`

A tawpna ah, Zeisu’ sihna in “gal nunungpen” sihna. susia ding hi (1Cor. 15: 26). Tua in ei a ding lam-etna lianpen, Zeisu’ hong kamciamna lianpen – sihna tawh tawpziau lo in pumpithak khat, a “minthang pumpi” (Phil. 3: 21) hongpia ding hi.

Laibu khat om a, Pasian lotawh “hotkhiatna” cihi. “Hotkhiatna” cihin sihna tungah galzawhna cihpen nial in; laikungpu Luc Ferry in, Christian’ upna in “mihingte lunggeelna in sihna paltanzo bek thamlo, sihna mahmah satgawp in thuhilh thei hi. Pumpi thu kisinna leh ngaihsutna lel tawh hilo in, mimal khat thu ciaptehna bang hileh, eimah in sithei mi ihihna tungtawn in, a nunungpen khatvei galzawhna tawh nuntak tawntung theihna ding tua lampi bek ahi hi” —Luc Ferry, A Brief History of Thought (New York: HarperCollins, 2011, Kindle edition), p. 90. Pasian umlo khat’ upna ahi hi.

Paul a ding ahihleh, vangtung gammi ihih na’ng pen, tu in lungsim in geelzawhloh, mithak silsel in thawhkikna tawh tawntung nuntakna sung lut ding kamciam omgige hi.

`Thu ummi khempeuh a dingin tawntung nuntakna kamciam in banghang in thupi thei hiam? Christ in eite hong kamciamna sangin a hoihzaw bang kamciam leitung in hong piathei ding hiam?`