---
title:  Vantung Gammi Khat
date:   07/02/2026
---

### Tukalsung Simding
Phil. 3:17–4:23; 1Cor. 15:42–44; John 14:27; Late 119:165, Job 1:21; 1Tim. 6:7.

> <p>Kamngah</p>
> “Thu khat peuhpeuh lung himawhlua pahpah kei unla, na kisap bang bang uh lungdamna tawh Pasian kiangah nangen un” (Phil. 4:6).

Tukal sinna pen Philippi mite’ thu sinna thukhupna hi a, a manpha pilna leh nisim nuntakpih ding thuhoih tampi kihel uhhi. Hih laikhak a nunung lamah, Paul nuntakna a makaih den hoihna tampi takmah hiteng ah kihel ding hi. Zeisu’ thuhilhnate mahbang in, mihing’ sunglam mah a bulphuh, Paul in hong hawpsawn nate pen, Christian nuntakna nopna thusim ahi hi.

Na khempeuh ei’ deihbang ahih kholloh hangin, upmawh sangpeuh in hoihzaw thei zel ahih manin, lungkiat luat pahpah ding zong hisamlo hi. Nuntak sungah haksatna leh tona te phulzawhna dingin, sunglam thahatna thukhun te hangin, Pasian bekin hong piak theih kilemna leh tawntung daihna hong ngahsak hi. Tuhun leh mailam hun khempeuh in Ama’ khut sungah om ahih manin Amah in eite kisapna khempeuh hong sik ding hi.

A thupi pen panin lungkiatna bek hong piangsak thei, hi leitung ki ukna tungah bang lam-etna mahmah neih ding hilo hi. Christian tepen Pasian’ gam mite ahi uhhi. Tua gammi hihna in a lamdang mahmah hamphatnate leh vaipuak tampitak mah hong ngahsak thei hi.