---
title:  Topa sungah Lungdam tawntung un
date:   10/02/2026
---

`Philippi 4:4–7 simin. “Pasian sungah lungnopna” koici kingah hiam?`

Ki pumkhatna ding kisapna thu a zawhkhit ciangin (Phil. 4:1–3), Paul in thukhun dangkhat : Topa sungah lungdamna lam ah paikik hi (Phil. 4:4–7). Hong om phetleh a tui suakziau pahthei, bangpeuh a dingin nasia takin na hanciam ngei hiam? Zeisu in lungkham luatloh ding thuhoih tampi tawh hong hanthawn (Mate 6:25–34; Mate 10:19) a, Peter in zong “Amah in note hong kem ahih manin” (1Peter 5:7) na lungkhamna te uh Topa kiang ah tunpih ding cihi. Tu a leitung a buaina tuamtuam te hangin Topa hong pai ding hun nai mahmah ta cih hong lam-en sak hi (Mate 24:33; Luka 21:28; James 5:8).

Na khempeuh leh mun khempeuh a lungkhamna teng bawldamna zatui in thungetna puaktohna ahi hi (Phil. 4:6, 7). “Lungdam kohna” tawh thungen in, i thungetna hong ki dawnma in zong upna tawh kalsuanpih pah ding hi. Kammal ki behlap khat om a “hehpih ding thuumna” (Greek, deçsis), thu-kin phatmawh hun cihna ahihi (Luke 1:13; Phil. 1:19; 1Tim. 5:5; James 5:16). Eite’ thungetna peuhmah pen “thuumna” vive hiphot a, eite in “Ama’ deihna tawh kituakin” (1John 5:14) i ngetleh, i nget khempeuh Pasian in hong pia ding hi. Tua hileh, eima’ ngetna khempeuh Pasian’ khut sungah om ahih manin, lungnuam takin tawlnga hithiat theita hihang.

`Anuai a munteng in Pasian sungah lungnopna koibang in hong khangsak thei hiam? Late 29:11; Isa. 9:6; Luka 2:14; John 14:27; 1Cor. 14:33.`

Pasian’ lungnopna cihpen eite’ Honpa Zeisu Christ tungtawn in tawntung nunna hong lungmuan sakna hi a, leitung in hong pia theilo hi (Rom. 5:1; Rom. 6:23). Tua lungnop na in nuntakzia etkimna hi a “Pasian hong piak lungsim nopna” (Phil. 4:7) ahi hi. Mihing’ lungsim Greek pau in nous (lungsim) in baan zolo hi.

`“Pasian kiangpan Lungnopna” na neihlam mi khatpeuh kiangah koibang in pulaak thei ding nahiam?`