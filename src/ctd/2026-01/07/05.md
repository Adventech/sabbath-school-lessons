---
title:  Hih Thute Lungngai un
date:   11/02/2026
---

Mihing’ lungsim bat zawhloh lungnopna pen “Christ Zeisu tawh kipawlna” (Phil. 4:7) hang ahi hi. I sunga nuntakna in kepbit kisam hi. Phil. 4: 7 in Pasian’ lungnopna tawh a kipawl galkapte tawh gentehna pia hi. Greek pau in (phroureô) pen khuapi a cing galkap honpi a cihnopna ahi hi (2Cor. 11; 32; Sawl. 9: 24).

Lungsim sung nopsakna ding a phamawh mahmah khat pen Pasian’ deihna bangin nuntakna ahi hi. “Nangma’ thu a deihte in lungnopna lianpi ngahuh a, amaute a tuksakzo ding bangmah omlo hi” (Late 119:165).

`Philippi 4:8, 9 simin. Bang hih ding hong hanthawn tuam hiam?`

Paul in Phil. 4: 8, 9 sungah “a tawpna ah” ci in hoihna thu guk behlap hi. Tuateng tomlaak in Paul’ limlahna bangin zuih ding hanthawn hi. A thukhupna ah Greek leh Rome ngeina tuamtuam te a om Philippi mite a dingin tuathute in lemkik bilbel hi. Laisiangtho sunga gamtat hoihna tengmah bulphuh hitei napi, Paul in Greek mite hoihna namli a nutsiat sese zong lunglut huai veve hi (ciimna, thutanna, kideekna leh hangsanna).

1. Dik – hong omvat hilo, sazian gualsuk leng Laisiangtho thubulpi in Zeisu hi. “A mantakpi kongcih in” cihpen laisiangthothak in ciden hi. (Sawl. 26: 25; Rom. 1: 18; 1Cor. 13: 6, 2; 2Cor. 4: 2; Eph. 4: 15; James 1: 18; 1Pet. 1: 22; 1John 2:21).
2. Thupi – Greek pau in mimal acihna hi. (1Tim. 3: 8, 11; Titus 2:2; zahtakhuai zong kici).
3. Thumaan – Hih hoihna pen Pasian’ dikna omzia acihna (Phil. 1:7).
4. Siangtho – Pasian in hong diksakna panin hong luangsuk ngaihsutna leh gamtatna (1John 3: 3).
5. Ithuai – Melhoihna limlim pen Pasian’ piansak lai in ahoihsa in hong bawl hi.
6. Zahtakhuai – “lungsim hoihna, phuutzawhna leh hehpihna”.

Paul mah in hoihna namnih mah paikhia hi, tua hikeileh milim biate’ hoihna tawh kizompah ding hi. “a hoih leh aphattaak thute” (Phil. 4: 8), hih thute pen vantung hoihna hi ci in lunggulh ding cihi. Lunghianna leh kitelkhialhna peuhmah hemkhia ding hihang. Paul in eima sinsa, saansa, zaksa leh muhsa ama’ limlahna bangin gamta dingin hong sam hi (Phil. 4:9).