---
title:  Ngaihsutbeh ding
date:   13/02/2026
---

“Hehpihna tawh panpihna a ngahden te bekin, nisim kisapna tuamtuamte ngahthei ding uh a, zong zeek siam thei ding uhhi. Amaute un Pasian sungah kipden peuh lehuh, nisim in khalam thahatna silpiak tuamte ngah theih ding mailam hun peuh ngakngak kullo in, amau mahmah un Pasian a ding kuangzat keuzat te hong hiding uh a, kha hotkhiatna ah zong kizang thei ding uhhi. Amau batphak zawhna ciangciang Pasian’na semthei ding uhhi. Amau un tualniam mahmah in amau’ innsung ah semphial taleh, mipite lakah ahi zongin Topa a dingin nisim in semthei ding uhhi.”

“Christ in zong leitung ah a nuntaklai in, Pa’ hehpihna zong ahih manin Pasian tawh kipawl in midangte thapia in thupha zong a piak mahbang in, a ki-aap Pasian’ nasem khat in hehnepna lam-etna nei ding hi. Christ in hong limlahna bangin a zuite in, leitung ah buh aatna dingin Pasian in a pawlpi tungah hong kamciam sate ngah thei ding hi”—Ellen G. White, God’s Amazing Grace, p. 117.

“Pasian in i kisapnate thei in hong vaihawmsak hi. Topa in Ama’ tate a dingin van manpha kholna mun nei a, amau’ kisap bangbang in ahunhun in piathei hi. Tua ahihleh banghang in muanzolo ding ihi hiam? Thupiakna tungah a citak a tate a dingin a manpha kamciamte bawlkhin hi. Ama’ hepkhiat zawhloh vangik omlo, Ama hawlkhiat zawhloh khuamial omlo, thahatna in Ama’ kheel zawhloh thanemna omlo, Ama daihsak zawhloh launa omlo, Ama’ makaih zawhloh lunggulhna omlo hi”

“Eileh ei peuh ki enkei ni. Eima’ kicinlohna tungah kingak semsem ciangin, zawh na’ng tha nem semsem hi”—Ellen G. White, That I May Know Him, p. 224.

**Kikupding Dotnate:**

`Na thungetna sungah hong kidawnphat pen lungngai photin. Nangma’ pilna a khengval Pasian’ lungnopna koibang in nangah kha hiam? Hong dawn nailoh thu ngetna te eleh? Kamciam lungnopna koibang in nangah hiam?`

`Philippians 4:8 sunga thute koibang in hunla in na ngaihsun hiam? Topa tawh tonkhawm in nangma upna tha hong piak na koici muh hiam?`

`A tunga kammalte ngaihsun in. “Eima gitnatlohna lunggulh semsem leng, tua te zawhna ding tha nem semsem” cihi. Zawhzawh nading bangthu om hiam?`