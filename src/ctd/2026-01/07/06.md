---
title:  Lungkim zawhna Tawhtangte
date:   12/02/2026
---

`Phil. 4:10–13, 19 simin. Lungkim in lungdam zawh na’ng bang tawhtang teng Paul in hong pulaak hiam?`

Hun haksat mahmah laitak (gilkialna, cinatna, liamna leh supna) cihte hong tun ciangin mihing in a beisa hunin a saansa thuphate peuh phawk kikkik zel thei hi. I ‘tualniam’ ciangin (Phil. 4: 12), ‘i zawn ciangin’ leh ‘bangmah neihloh’ ciangin, eima upna in tualai a tun laitak ahi hi.

A lehlam panin ‘i hauh ciangin’ tua hauhna tengzong tomno sungin beithei ahihlam phawk ding hihang (Pau. 23:5). Job leh Paul tegel in, leitung ah i pianlai in guaktang in i piang uh a, hansungah guaktang mahin i pai ding uh cih hong phawksak hi (Job. 1: 21; 1Tim. 6: 7).

Anuai a laisiangtho’ kamciamte phawk in:

- Late 23: 1 – “Topa in tuu bangin hong cingpa hi a, ka kisap teng kicing hi”
- Mate 6: 32 – “Vantung a na Pa in na kisap uh khempeuh thei hi”.
- 1Peter 5: 7 – “Pasian in note hong kem ahih manin na lung hihmawhna khempeuh Ama’ kiangah tun un”
- Philipians 4: 19 – “Ka Topa Pasian in Ama’ hauhna tawh kizui in Christ Zeisu tungtawnin na kitangsapna teng khempeuh hong pia ding hi”

A lamdangpen panin: “Christ in hong thahat sakna tawh na khempeuh kahih thei hi” (Phil. 4: 13). Cihtei hang kuamah in ‘nakhempeuh’ baanzo nai samlo hihang. Pasian in hong huh ding leh hong thahatsakna ding pen Ama’ deihna bangin ngen ding hihang. Ama’ deihna tawh kituak nangawn i ngetloh ni zong pheivei lel hi. Tua ahih manin James 4: 2 sungah, “na deih uh ngenlo nahih manun a ngahlo nahi uhhi” cihi.

A nuai ah Pasian’ deihna tawh a kituak lungmuang takin nget theih dingte pawlkhat:

- It leh ngaih lawm khat a ding in hotkhiatna (1Tim. 2: 3, 4).
- Upna hawpsawn zawh na’ng hangsanna (Mang. 22: 17).
- Mawhna pulak khialhna nutsia in mawhmaina nget ciang (1John 1: 9).
- Pasian’ thukhamnate zuihzawh na’ng thahatna (Heb. 13: 20, 21).
- Hong mudah hong simmawh te ittheih nading (Mate 5: 44).
- Tona phutna ding pilna (James 1: 5).
- Pasian’ Thu sunga thumaan theihna ding (John 8: 32).

`Nangma’ thungetna te; hong tung nailote leh cihmah hunin hong tunglo dingte na koicih hiam?`