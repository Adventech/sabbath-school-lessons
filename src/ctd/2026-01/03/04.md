---
title:  Galmuanna
date:   13/01/2026
---

`Phil. 1:23, 24 simin. Paul in “leitung pumpi nusia in Christ tawh omkhawm leng hoihzaw tham hi” acihpen bang acihna hiam?`

Hih thute pen khang tawntung in kitelkhial mahmah hi. Tukal sungteng in, Paul in misite leh minung te kikal thu a gen ahi hi. Christian te in Christ a dingin nungta in zong sihpih uhhi. Tua thutawh kisai in eima’ teci panna in “hoihzaw” (Phil. 1:21) cihthu in vangnei zaw hi. Mi khatpeuh in ama’ upna a dingin a sihngam nakleh a um taktak kici hi.

Misite pen a si taktak ahihlam i theih kul hi. Amau un “bangmah theilo” uhhi. Thawhkikni mateng hansung ah tawlnga uhhi (Thhsia. 9:5; John 5:28, 29). Tua hangmah in Zeisu in misipa Lazarus tawh kisai in “I lawmpa Lazarus ihmu zo hi; ahizong in amah phong dingin kapai ding hi” (John 11:11) a cihi.

Mite a sih uh ciangun, vantung ah paipahpah lehuh, Lazarus koibang hiding cih ngaihsun lecin. Lazarus in Paradise ah nuam asak mahmah laitak in, vantung mi hongpai in thusia khat hong puak hi: “Sorry maw Lazarus, Zeisu in leitung ah hong samkik ta ei. Hiteng ah omthei nawnkei niciai” ci ding hi.

A hiding bangkeek ahi thumaanlote khawng i zuihkhak uh ciangun, khial kisalua ta hihang. Sihna cihpen mumang omlo ihmutna hi a, Nihveina Kumkikni ciangin Zeisu in a citak ama’ nungzuite a sapkik ciangin, a nungtalai misiangte tawh, vantung ah kilato ding uh a, Zeisu tawh maangkhawm tawntung ding uhhi (1Thess. 4:16, 17).

Paul in, hih leitung nunna tawh a “kikhen” in Christ tawh thuakna leh sihna sungah omkhawm cihpen (2Tim. 4:6) in, “sihna pan thawhkikna dingin” (Phil. 3:11) hong koihna cihi. Amah sihna sungah a mit a sitkhit ciangin; a muhkik masapen ding pen, mitphiatkal khat sungin Zeisu mu ding a, Pasian’ mite khempeuh tawh a kibang in ki lato dinguh a, Zeisu in Amah a itte khempeuh a dingin a bawlkholsa innsung ah omkhawm ding uhhi (John 14:3; 1Cor. 2:9).

Christ a dingin sih a utphial tazong in, Paul in, Philippi mite a dingin “a hinlai ding” (Phil. 1:24) kisam phazaw hi. Christian khat in, Christ a dingin sih leh nun koi hoih zaw cihpen genhak mahmah hi. Paul zongin nuntak ding leh hansung ah tawlngak ding “tua tegel kikal ah khentat haksa sa hi” (Phil. 1:23).

`Kuamah bel si nuamlo uh hitaleh, na sihding hun na ngaihsut ciangin, na muh kik masak ding pen Christ hong paikikna hipah cih nathei ding hi. Hibang ngaihsutna in Paul’ ngaihsutna hong telciansak cih na koici muh hiam?`