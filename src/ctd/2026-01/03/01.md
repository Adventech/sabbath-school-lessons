---
title:  Nuntakna leh Sihna
date:   10/01/2026
---

### Tukalsung Simding
Phil. 1:19–30; 1Cor. 4:14–16; 2Cor. 10:3–6; John 17:17–19; Micah 6:8; Sawl. 14:22.

> <p>Kamngah</p>
> “Kei kahihleh, Christ a ding bekin ka nungta a, si taleng zong kei a dingin hoihzaw semsem lai hi” (Philippians 1:21).

Sihna pen nuntakna phellang hi aci peuh zong om hi. Zuaupi hi. Sihna in nuntakna tawh kilangdo a, nuntakna gal ahi hi. Mawtaw khat pen a themneute kigawm ahihhang, nuntakna ahihleh bang a themneu mah omlo hi. Paul in Christ a sihna pen “Ama’ sihna hangin sihna a uk dawimangpa a sukgawp theihna dingin, Zeisu in mihing’ pianzia mah hong neiphot hi. Tua ahih manin sihna a kihtak manin salbangin a om mite Amah in hong suakta sak hi” (Heb. 2:14, 15).

Christ a dingin sih ding kisa khin ahihhang, Paul in tawntung hun a ding zong lungmuang khin hi. Tua tadih in ama’ nuntakna tawh leh a sihna tawh Christ pahtawi in lungdamthu ama’ hihtheihzah in hilh kawikawi ding cih thupisak pen hi. Ama’ min tawh laikhak tampi tak i neihkhakna zong tua hangmah hiding hi. Ama’ laikhakte tungtawn in amah’n khatvei zong a phak ngeilohna munte, mite tampitak pha thei hi.

Nuntak hun tomlua mahmah ahih manin Pasian hong phal hun sungteng in Pasian’ gam a ding hihtheih tawp in hahkat in semding hihang. Eite hong “pumkhat sak upna” hong thahatsak te peuhmah neuseh ding hivetlo hi. Tukal kipat ciangin hih thukhun pen Paul in Philippi mite tungah a laikhakna hangthu ahihlam mupah ding hihang.