---
title:  Ngaihsutbeh ding
date:   16/01/2026
---

“Tau tungah bawlsiatna, khuam tungah meitawh halna, lei kuahawm thongsung te ah martyr te gualzawh kikona aw Amah’ zathei hi. Honpa in a citak khate’ zawngkhaalna, nenniamna leh bawlsiatna te zong za a, lau hetlo in amau’ upna teci apang a “Ka uppa ka thei hi” cih a kikonate zong zaveve hi. Amaute’ upna a dingin a nunna a piakhiate in, amau’ uppa in a gamlapen a omte nangawn honkhia thei hi ci in tangko uhhi”—EG.White, The Acts of the Apostles, p. 512.

“Tuni a Christian upna a tuamtuam a om neunau bangin cikmah hunin omngeilo hi. Sawltakte, kamsangte, evante, pastorate leh siate (Eph. 4:11–13) in pawlpi masate vang kiam hetlo in a kipumkhat sak mahbang in, tuni in zong pumkhat semlai sak dingin hoih hi. Hun nunung pawlpi mahmah a thaksuah sakna ding pen Laisiangtho genkholsa thu ahi hi. Topa Pasian in Zion hong paipih kik ciangin, kongcingte mahmah in amau’ mittang uh tawh mu ding uhhi. Hun nunung hong tun ciangin zong apilte in thei ding uhhi.

Tuabang hun hong tun ciangin, Pasian in mipil ci in a ciapteh te in upna ah hong kipumkhat ding uh a, amau tekmah in aphukhate ahihleh telcian pah ding uhhi. Hihbang ngaihdante i lungngaih ciangin, pawlpi a picin ding cihpen mailam ah omlai ding cihna ahi hi. Tua silpiakte in zong amau’ ngiimna tangtunzo nailo uhhi”—R. F. Cottrell, “Introduction,” in Ellen G. White, Early Writings, p. 140.

**Kikupding Dotnate:**

`A tunga R.F. Cottrell kammal ombang hileh, Pasian’ pawlpi tungah Kha Siangtho hong tun thei dingin bang kisam hiam? Pawlpi kipumkhatna dingin Laisiangtho genkholnate zuih ding koibang thupi nasa hiam?`

`Paul leh Christian dangte a sisate “Christ tawh” vantunga maang hi cih a um nalawmte khat tungah sihna thu koibang in hilh ding nahiam?`

`Hih leitunga a lauhuai thuaksiatna te koibang in telsiam ding ihi hiam? Kidona lianpi in tuate teltheihna dingin hong koici huh hiam? A nunung penin singlamteh tungah Zeisu enin, Pa’ hong itna zong telcian in, hun siatpen laitak nangawn in banghang in umveve thei ding ihi hiam?`