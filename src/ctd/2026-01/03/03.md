---
title:  Si Leng a Hoihzaw hi
date:   12/01/2026
---

I phawkkhak mello khat, ei thu ummite khempeuh in kidona lianpi sungah kihel hihang a, hih vannuai leitung buaina sungah eima omna munciat panin a mapang ihi hi. Lam khat ahih keileh zong lamdang khat panin hih buaina thuak ciat hang a, koi mun ah banghang leh koibang hitaleh sih dong in a thuak ding ihi uhhi.

`2 Cor. 10:3–6 simin. Eite sim niloh khalam gal in bang bulphuh pen a, bang galhiam peuh kitawi kha hiam?`

Khalam galhiam hoihpen in ngaihsutna asia/apha te ahi hi. Satan in mawhsakna, khemna, maimial sakna, launa, lawmlehgual huzaapna leh Christian te in a zat ngeiloh nate tampitak hong zang hi. Eite’n i hihleh itna, hehpihna, kilemna, lungnemna, thuak-hatna, hoihna leh kideekna cihte zangzaw ding hihang. Eite a ding a vanglianpen galhiam pen “Pasian’ Kammal” (Eph. 6:17) hi a, Kha Siangtho hangin pilvang takin zang ding hihang. Pasian bekin mihing lungsim sungah thumaan hong tunthei bek hi. Eite pen Pasian in Ama’ ngiimna tangtunna dingin vanzat te kihibek hi.

`Phil. 1:21, 22 simin. Paul gennopna bulpi, a diakin, kidona lianpi pen koibang in na telcian hiam?`

I galsim pen khalam gal ahih manin ngaihsutna leh thu tawh kido hihang. Christ in zong tua gal pen singlamteh ah a zawhkhitsa hi a, Amah tawh i kizop laisiah, hong kithat phialmah leh; lel ngeilo ding hihang. Hih leitung ah a piang bangbang a dingin Paul in ama’ nunna kipiakhin zo a; a maanlo hiphial mahleh, ama’ nuntakna limlim vantung zumpi ah aap khinzo hi.

Ei Christian te in, thumaan galdona sungah eima’ aituam khuatlo ding hihang. “Thahatna in thumaan hilo a; thumaan in thahatna” hizaw hi. Pasian’ deihna sungah ki pum-aapna in vangkiamlo a; eimah tektek in i do gal a kizawh theihna ding tua lampi bek mah ahi hi. Tuabang in a etteh taakcing Zeisu in Pasian tungah a ki-aapna pen Paul in zong Philippi 2 sungah hong pholhkhia hi.

`Tu laitak lianin kidona lianpi koibang in na phukha hiam? Christ in tua gal a zawhkhit natheihna in bang lungmuanna hongpia naci hiam?`