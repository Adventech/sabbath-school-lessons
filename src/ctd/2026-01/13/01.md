---
title:  Pasian’ Deihna Bangin Dingtang
date:   21/03/2026
---

### Tukalsung Simding
Col. 4:7–18; Eph. 6:21; Sawl. 15:36–40; 2Tim. 4:10, 11; 2Pet. 3:10–14; Isa. 60:1–3.

> <p>Kamngah</p>
> “A piang bangbang a dingin Pasian tungah lungdam ko un; Christ Zeisu sungah tuabang hiding in Pasian hong deihsakna ahi hi” (1Thess. 5:18).

Colossian laibu a nunung lamah Paul leh a naseppihte kizopna hong pulaak hi. Sawltak in Barnabas tawh a kikhawlh masakna, tuakhit ciangin Silas tawh a khualzinna thumvei pulaak hi.

Tukal in, Paul’ khualzindan, Rome gam a khuapite a phaktheihna dingin hun leh a kul-kisamte a zatsiam mahbang in; Colossae, Laodicea, leh Hierapolis khuapite vapha zolo ahih manin, amah’n a pattah ngiatsa pawlpi mite in a vapha thei dingin vaihawm hi.

Paul in ama’ naseptheih sungteng, amah ngiatin vapha a; a thongkiat laitak in zong laikhakna mahtawh mite leh a pawlpi mite tawh kizopna nei tawntung hi. Lungdamthu nasepna sungah Jew mi leh Gentile leh Christian; pasal leh numei; Tychichus, Aristarchus, Justus, Epaphras, Luke, and Nympha cihbang mite zang hi.

Laodecea ah zong amah’n laikhak khat khak hi kici ahihhang, ei kiang bel hong tung khalo hi. Hih a nununglam munteng ah Paul in thutampi guang hi. Archippus a kici pa tungah zong ama’ mimal hanthotna khat om hi. Paul in ama’ hihtheih tawp in pawlpi a thakhauhna dingin sem hi.