---
title:  Ngaihsutbeh ding
date:   27/03/2026
---

“Christ tungah lungsim a pum-aap kha a dingin Christ in kulhpi hongsuak a, hih leitung in tua kulhpi langdo ahih manin, Christ in zong tua kulhpi sungah gal pansan hong la in, Ama’ ukzawhna aana lo a dang aana peuhmah omsaklo ding hi. Vantung mite’n a kepcin kha khat peuhmah pen Satan in bangmah lawh theilo ngiat hi. Ahih hang Christ in hong uktheih dingin i kipiak keileh gilopa mah in hong ukcip veve ding hi.

Leitung ah a sangpen aana neih ding a kituh vangliatna nih lakpan khat teitei’ khutnuai ah i omuh kul ding hi. Khuavak gam tawh kipawl ding mangngilh lelpeuh leng, vantung tawh kizom kei peuhleng, Satan in i lungsim sung hong lutpah in, amah hong ki phual pah ding hi. Gitlohna pan ki galdal theihna khat bek om a, tua pen Christ in eima upna tungtawn in lungsim sungah hong teenna ahi hi.

Pasian tawh kiptak in i kizopkei nak leh, angkhualna, eima’ lunggulhna bang zuihna tawh mawhzolna nasia mahmah te cikmah in daalzolo ding hihang. Satan tawh tonkhawp lohna dingin nundan tampi nutsiat kul ding a; Pasian tawh kizom lopi, hun simin Amah tungah ki-aap lopi in, hong kizogawp lel ding hi. Christ tawh a mimal in kitheihtelna leh mimal kizopna a om keileh, a tawpna ah galpa hehpihna nuai mah a kitung hita hi” —Ellen G. White, The Desire of Ages, p. 324.

**Kikupding Dotnate:**

`Hitengah EGWhite kammal enin. Kidona lianpi sungah langnih bek om a; Christ teel keileng, Satan’ lam hipah hihang (Luka 11:23). Tua ngaihdan lungsim buai mah lecin, na buailuat lohna dingin Pasian in nang tungah vaipuak hong nei hi tuanlo hi. Nangma lunggulhna peuhmah Christ tungah pum-aap ding bangzah in thupi hong ci hiam?`

`Mangmuhna 14:14–16 simin. Pentecost guah masa in lungdamthu khaici mawnsak in posak in khangto sak a; guah nunung in leitung anlak nunung a dingin kiging sakkhin hi. Mang. 14:12 in hih lam-etna tawh koibang in kizom hiam?`

`Thu ummite pawlpi tawh ihi a, mimal ihi zongin, eima kimkot leitung ngeina te in koibang in hong huzaap thei hiam? Pasian’ mite buaina hong pia den leitung’ huzaap hoihlo te khempeuh pan, eileh ei koibang in kidaalzo thei ding ihi hiam?`