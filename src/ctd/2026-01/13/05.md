---
title:  Leitung ah Om napi ama aa Hilo
date:   25/03/2026
---

`Col. 4:14, 15 leh 2Tim. 4:10, 11 simin. Luka leh Demas koici kilamdang a, banghang hiam?`

Sawltak John in “Hih leitung leh leitung’ nate lunggulh kei un. Mikhat peuh in hih leitung nate a lunggulh luat leh, amah in Pa Pasian it taktak theilo hi” (1 John 2:15). Luka in Zeisu leh Ama’ gam a itna in, bangpeuh a piang zongin a tawp dongin Paul tawh kikhawl uh a, Demas in a hihleh hong pai ding leitung sangin hih leitung itzaw hi.

**Anuai a tengin nihveina kumkik ding a ngakte bang ngaihsutna pia hiam?**

`Maku 13: 32-37`

`Titus  2: 11-14`

`2Peter 3: 10-14`

`Mang. 3: 17-20`

Zeisu leh a nungzuite in, Topa hong paikik ciangin lamdang i sakvat lohna dingin pilvang in “ngak un” ci in hong hilhkhol den hi. Nungzui te pawlkhat mahbang in Zeisu hong vaikhakna bangin “pilvang in ngak” (Maku 14:38) ding a hih zolote in a kisam bangin kiging theilo pah uhhi. To nih’na kisem theilo ahih manin, amau’ lungsim sunga ombang in nakhempeuh hong piang ding hi.

Laodicea tetungah thupiak sungah Zeisu in kitelcian takin a cihna ah: Amasa, mawh na kisik ding. Anihna, Zeisu tung i lungsim hongin Amah’n uksak ding. Athumna, Haksat na sungah a kisittel sitset khit in a gualzo upna leh itna “kham citak” ngah theita ding uhhi.

`Nangma nundan sungah Zeisu in a bang pen hong kisiksak nuam hiam ? Ama’ lamhilhna a koipen in nangma a dingin thupi pen thei ding hiam?`