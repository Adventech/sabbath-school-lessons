---
title:  Laodicea a ding Thupuak khat
date:   26/03/2026
---

`Colossian 4:16–18; leh Col. 2:1–3 simkak in. Laodicea a ding Zeisu thupiak lungngai kik inla (zanni sinna enkik), Paul’ hun a Laodicea pawlpi in Colossian pawlpi tawh koibang kizopna nei hiam?`

Khang tawntung in Pasian’ mite tungah tuabang buaina temah piang zelzel hi. Israel mite in zong leimite bangin biakna pia nuam hi ci in, a zekai luat maa in kisik kik dingin kamsangte in nakpitak in tai niloh uhhi. Isaiah in tamlawh phial in “A citak ngeisa tua khua in bangci in zualzang thei hiam?” (Isa. 1:21) ci in, a mite in mawh maina leh siangthona a ngahna dingin Pasian kiang hong kilehkik dingin hanthawn hi (Isa. 1:16–20). Tuiphumpa John (Mate 3:2, 8–10) leh Zeisu (Mat 4:17, Mate 12:33–37) in Israel mite kisik in, ni nunung thukhen ni in gah hoih a gah dingin sam hi (Sawl. 2:38; 3:19; 17:30; 2Cor. 7:9, 10).

`Anuai a munteng enkak in: Isa. 60:1–3; Mang. 18:1–4; Isa. 62:1–5; Mang. 19:7, 8. Tua laibu tegel sungah bang thu kibangte om uh hiam?`

Pasian in vantung leh leitung gawmkhawm ding hi. Hi taleh, kidona lianpi hangmah in, tuathu a cialcial in kisem ding hi:

1. Calvary ah, Satan in ama’ tungah vanmite’ itna khempeuh mansuah khin hi. (John 12:31).
2. Van-biakbuk sunga Christ’ thukhenna tungtawn in Pasian’ mite in “Pasian’ deihna bangin na a septheihna dingin a kisam thuhoihte khempeuh note tungah hong guan ahih manin” (Heb. 13:21) vantung tawh hong kilawmsak hi.
3. Kum-tul sung thukhenna leh kum-tul khit thukhenna nunung khit ciangin, a kidawng nailo dotna khempeuh dawnsa suak dinguh a, mawhna leh mawh a kisik lo khempeuh zong tawntung meikuang sungah ki susia siangin, leitung zong ki siansuah ta ding hi (Mang. 21: 8).
4. Mawhna a beisiang khit ciang bekin vantung leh leitung a nunungpen in ki gawm khawm ta ding hi (Mang. 21:3).

`Midangte khawng en selo in Pasian hong piak thumaan sungah kiptak in koici omtheih ding ihi hiam? Nangma’ deih teelna in, nangma’ lungtang a nei taktakpa’ pulaakna kua ci hiam?`