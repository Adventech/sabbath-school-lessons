---
title:  Gamla phakna pan Pilna
date:   22/03/2026
---

Paul kiangpan in lungdamthu kizelhsakna thu tampi za hihang. Ama’ khualzinna pen tai 13,400 kiim pha hi. Lamdang lua mahmah hi. Khe bekbek mahtawh pai a, thongkiat hun zong nei hi.

Paul in sumbawlna phualpi Corinth leh Ephesus cihbang khuapite ah sawtpi takmah omkha a, tuakhuapi tepan gamsung khuapite ah thupuak kizeel hi. Ama’ phuhsa pawlpite ah zong hong paikikzel in, thu umthakte thapia in hanthawn hi. Maitang kimu in a hawh theihloh ciangin, laikhak hi. Amah’n thu ummite phawk in don ahihna hibang dan tawh theithei uhhi.

`Colossian 4:7–9; Ephesian 6:21 simkak in. Tychicus thu koici pulaak a, ama’ omna mun Colossae ah Onesimus a sawlna thu, Paul in banghang ci hiam?`

Munkhatte ah laikhak sangin kamgen hoihzaw thei hi. Tua tegel in Colossian ah bang thuthang peuh hong puakuh cih lungluthuai veve hi. Paul’ ngiimna bang ahihleh tua thuthangte in amaute “lungnuamsak in thahatsak” (Col. 4:7–9) ding cihi. Tuate pen Paul in thong sungah ama’ omzia tengzong kimtak in kihelkha ding hi. Tuabang kizopna pen thu ummite khatlehkhat kizopna a kepcin theihna dingun thupi mahmah hi.

Tychicus’ min khiatna in, “Tg, Kampha” hi a, thukansimpa khat zong ahi hi. Amah pen “a thumaan sawltakpa leh naseppihpa” hi a, Paul in a teeltuam Asia mi (Sawl. 20: 4), Jerusalem a cimawh te donghu dingin sumpi donna ah a tonkhawm uh ahi hi. Paul’ thong-kiat anihveina in a tonpihpa zong hi a, nasep a thahatna dingin Ephesus ah kisawl kik hi (2 Tim. 4:12). Titus omna Crete ah a kipuak zong Paul in ngaihsun hi (Titus 3:12). Amah tawh hong kikhawl pen Rome ah Paul in a kikheel sakpa (sinna 1) Onesimus hi a, “citakpa” zong kici hi.

Colossae ah thu ummite omzia Paul in theihnop tuak mahmah hi. Tychicus ngiat a hikei phial zongin khat peuhpeuh sawl in thu puaksak ding zong a haksalua hi khollo hi. Tua pawlpi ah amah mah hong pai ngeiloh hangin, tua thu ummite a ding itna leh deihsakna tawh a lahkhiatna ahi hi. Amau zong upna lamah thakhauh sak in, midangte zong a vaphak theihna ding hanthotna zong ahi hi.

`Paul’ laikhakte sungah mimalvai bek thamloh, a neupen in khualzinna a kipsakna hi koibang in cithei ding hiam?`