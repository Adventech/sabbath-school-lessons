---
title:  Pasal leh Zi
date:   15/03/2026
---

Christian innkuan a dingin thuhilhnate Laisiangtho thak sungah zong omsuk diudeu hi (Eph. 5:21–6:9; Col. 3:18–4:1; Titus 2:1–10; 1Pet. 2:18–3:7). “Innkuan vai” a cihcih uh pen, liatna maanna hilo in, kikhawlhna sungah khaklehkhat kipanpih theihna thukhunte ahi hi.

`Colossian 3:18, 19 simin. Bang kikimna khat namu hiam? Ephesians 5:22–25, 33 sungah bang ngaihsut piakna Paul in hong piakbeh lailai hiam?`

Mi pawlkhat in “Zite aw, na pasalte uh thu naming un” (Col. 3:18) ci in khawlziau uhhi. Paul in a zomah “Topa sungah a kilawm bangin” cilai hi. Laisiangthothak sungah numei khempeuh in pasal khempeuh’ thu mang ding cihna mun omlo; mitsi miaimuai in pasal’ deihna bangbang mang ding cihna omlo hi. Paul’ cihnopna pen zi in Topa tungah citak masa ding a, tuakhit ciangin pasal tungah citak ding cihi. Zi te khawngpen Pasalte in ut thuthu in nawmvalh gawp ding zong hi tuanlo a, zi’ lungsim aki theihkhiatna ding zong hituanlo hi.

Christ in, pawlpi a itna tawh Ama’ pumpi a piakkhiat mahbang in; pasal in zong a tuacih ding ahi hi (Eph. 5:25). Bangzahta in mantam taleh citak ding uhhi. Zi a dingin a hoihpen khentatna nei ding uh a, tua khentatna zong sakhat hiding hi. Tuabang itna hangin zi in a pasal a itna ding leh Pasian’ thupiak a mantheihna ding baihzaw sakthei hi (Eph. 5:33).

A cidam Christian kiteenna pen khatlehkhat ki thupisak – thu kikumkhawm, thu ngaihsun khawm in khensatna bawlkhawm uhhi. Khatveivei innkuan a dingin khensatna haksa hong om ciangin, tate tawh zong kikup huai napi, tate’ maiah nulehpa kinial vatvat loding uhhi. Tuazah kikup khit nangawn in, thukimna a omtheih naikei zenleh, Pasian’ Thu a kipalsat kei nakleh, zi in gamdai takin pasal khentatna zuizaw leh, Laisiangtho hong lahsa kilemna lampi a tawn hizaw hi. Tua mahbang in pasal tampite in, zi’ thu mangzaw in, zi’ deihna a zuihzawk ciangin a nopsaklel uh zong phawklai ding uhhi. Pasal leh zi, na sem khawm semsem leh innkuan nuam semsem ding hi.

`Khang tawntung in a kihih khat pen, eite’n koibang in pelhthei ding ihi hiam? A tunga kammal hoih mahmah te la in thukhun hoih mahmah te asia lamin zatzelna koibang pelh thei ding ihi hiam?`