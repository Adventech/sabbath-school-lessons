---
title:  Nasepna ah Kikhawlhna
date:   17/03/2026
---

`Colossian 3:22–25 leh 4:1 simin. Silate tungah bang thuhilhna kipia hiam? Nasepna ah kikhawlhna dingin bang thukhun peuh hitengah om hiam?`

Tuhun mite in, Laisiangtho sunga thuhilhna tepen, tanglai a thupiangte peuh hi ci uh a, laisiangtho uploh theihna dingin sila khawina thu gen uhhi. Tuabang in a genuh ciang un, Laisiangtholui Israel mite leh laisiangthothak pawlpite omzia teng phawkkha vetlo in a paupau uh ahi hi. Mihing pen Pasian’ limmel suun in kipiangsak hi a, Pasian kiangpan in pilna angah uh ahih manun, suakta takin teeltheihna nei uhhi. Moses’ thukham sungah khang tawntung in sila hihna khaam (Thkna. 15:12) a, leiba lohna ding hun a sawtpen kum guk (Pai. 21:2–6; Siam. 25:39–43) hiding hi. Laisiangtho sunga sila khawina pen, khangthakte a dingin huathuai mahmah hitaleh; nitumna lam gammite’n zualzangna tawh a sila khawi tawh tehkak leng a sialua zong nahi tuanlo hi.

Laisiangthothak hunlai in, pawlpi in Roman thukham nuaiah nasem uh in sal khawi uhhi. “Khangthak sila khawi bang hilo in, Rome te thukham in, sila te a dingin hamphatna pawlkhat zong koihsak ahih manin, tua thute hepkhiat ding pen, lungdamthu mainawtna ding lauhthawnna suak zawsop ding hi.”— Clinton Wahlen, “Culture, Hermeneutics, and Scripture: Discerning What Is Universal,” in Frank M. Hasel, ed., Biblical Hermeneutics: An Adventist Approach (Silver Spring, MD: Biblical Research Institute/Review and Herald Academic, 2020), p. 166.

Pawlpi sungah ahihleh, Rome ki ukna sung bang hilo in, salte’ vaipuak masapen in Topa tungah om masa hi. “Note’n zong vantungah To khat naneihna uh phawk” (Col. 4:1) in thutang in nasem ding uhhi. Tua banah, Paul mah in Philemon kiangah, Onesimus pen sal bekin ngaihsun nawnlo in, ama’ sanggam bangin a ngaihsut ding thu hilh hi (Philem. 16). Laisiangtholui leh laisiangthothak sungah, thu umte pen Pasian’ sal, sila peuh cihi (Late. 34:22; Luka 17:10; 1Pet. 2:16).

Laisiangtho mun pawlkhat a gelhna nunglamthu te saantheih ahih melloh hang, a laisiangtho thu bel saang theilel hihang. Ahihhang, tua ngeina leh Laisiangtho tungsiah ah eimah om tentan lailel hihang. Laisaingtho in apiak thulu khat peuhpeuh nuai pan a thukhup na a tunma in, tua thulu in a cihnopna teltak in entel masa leng hoihzaw ding hi.

`Hihthu te in nangma nunna sungah koibang in nasemthei cih ngaihsun in. Nasepna topa boss khat nahi a, nasempa khat nahi zongin hih thukhun in koibang in nang hong huhthei ding hiam?`