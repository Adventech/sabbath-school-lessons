---
title:  Pilna tawh Kalsuan
date:   19/03/2026
---

Christian te’n a theihzawh thumaan thupipen in bang ahi diam? Tuapen, Upna tung tawn in, Christ in ei’ mawhna hangin hong sihna saanna tawh tawntung nunna kinei thei cihna ahi hi. Eima’ thatang tawh ihih zawhloh thumaan zong ahi hi. Eite tungah hong kilah sa thumaan zong ahi hi. Pasian’ Thu sungah hong pulaaksa zong ahi hi.

Pasian in, Ama’ thumaan hong lahkhia hikei peuhmah leh, i zak ngeiloh ding leh i theihngeiloh ding thumaan, theihna leh pilna tampi takmah om ding hi. Tua pilna tepen ei te’ theihtuak pilna te ahih manin hong piak zong hituanlo hi. Hih thumaan, theihna leh pilna tepen eima nunna sungah nuntakpih ding ahi hi.

`Colossian 4:5, 6 simin. Paul in koibang hun ciangin “pilna tawh kalsuan” ding ci hiam? Banghang tua cihtuak thei hiam?`

Christian te in Christian hinapi un Christian bang zong hilo uhhi. Paul in Isa. 52: 5 pan kammal la in, Israel in thu umlo te a dingin suihkhak ding thaang: “No Jew mite hangin Gentile mite lakah Pasian ki gensia” (Rom. 2:24) cihi. Midang tungah, a diakin thu umlote tungah i hihdante in muibun mahmah hi (Titus 2:5; 2Pet. 2:2). Christian innkuan in, gitloh na bawl ding kikaikhawp sangin thungen ding a kikaikhawm khangnote, ki itna maan tak tak a neite, lungnem in thuakzawhna neite hangin; eite’ upna in maan hiam maanlo hiam cih hong sittel gige te a dingin, nakpi takin paukhia hi.

Colossian 4:6 sungah, i kampau ciangin, Paul in “Kam napau uh ciangun mi ngaih nop, mi zaknop dingin napau un” cihi. Mi ngaihnop zaknop ciangbek hilo in, i kampau peuhmah, Kha Siangtho humuapna leh Pasian’ hehpihna in hong huzaapna tawh hi ham tang ding hi.

“Ci bang in al.” Leitung mite in kampau “ci al” kampau a cihtawh kilehbulh in, kampau peuhmah mi zaknop ding in pau ding cihi.

“Khatlehkhat na kiteltheihna ding un” (NKJV). Thu i puak ding mite’ lungsim a dingin kammal maante a hun maan leh ngiimna maan tawh a kipuak theihna ding kammal tepen Kha Siangtho bekin hong pia thei hi (Hiteng ah zong dei zang hi. Zanni sinna, Col 4: 4).

`Nangma kammal, na tatna hekna leh mi’maiah na kalsuanzia lungngai kik in. Nangma upna tawh kisai bang thupiak napuak thei a, Christian khat hihna in bang khiatna neithei hiam?`