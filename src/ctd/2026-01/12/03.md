---
title:  Nulehpa leh Tate
date:   16/03/2026
---

Tate in innkuan nasepna ah mun thupi panin pang uhhi. Amaute’ a ki itlam thei in, amanpha innkuanpih leh vantung gammi ahihlam a theih uh kul hi. Innkuan biakpiakna zong thupi mahmah a, zingsang nitak in nuamtak in bawl ding uhhi. Tate in a naupanglai mah un innsung siangthona pan kipan nadang tuamtuam zong semsak ding hi. A thupipen in, Paul’ thupiakna mangta uh hen: “Tate aw, nulehpa’ thu mang tawntung ding pen Topa’ deihna ahi hi” (Col. 3:20) cihi.

**Anuaia munte ah tate pattahna dingin bang thukhun hong kipia hiam?**

`Paunak 22: 6, 15`

`Mate 19: 14`

`Thkna 6: 6, 7`

`Paunak 1: 8, 9`

Pasian a dingin thukhun tawh hoihtak in a kipantah tate in; innkuan, pawlpi leh tuate khengval in thupha hiding uhhi. Nulehpa a ding leh pasal leh zi a ding zong Paul in lam honglahna pen, thutang in muibun hi: “Pate aw, na tate un a thuakzawhloh ding zah dong dingin thuhilh in tai niloh kei un” (Col. 3:21) cihi. Nulehpa, a diakin pa in, tate tawh kikhawlhna, thu hihilhna in tate khalam khantohna ding in huzaap thuk nei mahmah hi.

Thukanna khat ah, nulehpa biakinn a paikhawp ciangin, khatbek a paite sangin, tate un zong biakinn paite ahih na’ng uh tamzaw cihi. Tua sangin a lamdang zawsemlai khat; nu sangin pa in biakinn a paiden ciangin, tate zong hong khangham ciangin biakinn paite ahih na’ng tamzaw cihi. Pa in tate khalam ah a makaihna pen a manphatna genzawhloh ahi hi. Pate in amau’ vaipuak a zawhna thupi lua mahmah hi.

`Citateu zongin (kici giapgiap leng) pa khempeuh in tate tungah limhoih lak zolo uhhi. Leitung pate in tuabang siatna lianpite bawl mawk lehuh, Pasian in eite’ Pa ahihna theih theihna dingin koibang in panpih thei mawk ding uhhiam?`