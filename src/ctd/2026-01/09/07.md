---
title:  Ngaihsutbeh ding
date:   27/02/2026
---

“Thukham in hong kalhnate i dip theihna dingin eimah’n hoihna bangmah kineilo hi. Ahihhang, Christ in eima suahtakna dingin lampi hong bawlsak hi. Amah ki pumpiak in, nangma Honpa in sang lecin; nangma nundan in mawhna kidim se taleh, Ama’ hangin nangmah in midik nahi ziau lel hi. Nangma gamtatna munah Christ gamtatna in hong dinsak a, Pasian’ mai ah mawhna bawl ngeilo bang keekin hong kisangta hi.”

“Christ in lungsim hong kheelsak hi. Upna hangin nangma’ lungsim sungah teeng hi. Christ tawh kizopna pen upna leh Ama’ deihna bangin ki-aap tawntungna tawh kikem cing a; tuabang nahih laiteng, Amah in nang sungah na hong sem ding a, Ama’ deihna leh lungdamna bangin na hong semsak ding hi.”

“Eima sungah kisialh na’ng bangmah omlo hi. Eimah kiliatsakna dingin dinmun bangmah nei hetlo hihang. Eima lam-etna bulpi in Christ’ dikna hong kipia pen hi a, tua in Kha Siangtho tungtawn in ei sungah na hong sem hi”—Ellen G. White, Steps to Christ, pp. 62, 63.

“Keitung ah khauhtak in hong kipia khuavak in, dawi gilote’ deihna leh khemnate hangin; mitampi takin eisung panin paikhia ding hita hi. Thumaan a umtakpi mite in thumaan in bang hiam cihpen pilvang takin khentel siam ding Topa’ deihna ahi hi”—Ellen G. White, Evangelism, p. 363.

**Kikupding Dotnate:**

`Kamngah simkik in: “Pasian tawh a kibangin midik i suahtheihna dingin, mawhna a neilo Christ pen eima tangding in Pasian in mawhneimi a suaksak hi”(2 Cor. 5:21). Bang a cihnopna hiam? Christ in ei a ding mawhnei hongsuak cih in bang cinuam a, singlamteh tungah ei hong ai-awhpa’ thu telcian na ding koibang in hong huh hiam? “Pasian’ dikna Ama’ sungah om” cih in zong bang a cihna hiam?`

`Christian tampi in a up uh “Khatvei hotkhiat hih nungsang, hotkhiat hiden” cihthu lungngai in. Hihpen upna maanlo ci in banghang in ci ihi hiam? Tuabang a ummite in bang lauhuaina omthei hiam? Tuabang upna nial hinapi hotkhiatna koibang in lungmuang veve thei ding hiam?`

`Upna sungah bangzah “zungkha in bulkip” (Col. 1:23) nanei hiam? Nangma upna bangzah in telcian in banghang in umthei nahiam? Nangma upna koibang in telcian semsem ding na hiam? Nangma upna sungah “zungkha in bulkip” naneih ding banghang in thupi hiam?`