---
title:  Pasian’ Tawntung Ngiimna
date:   24/02/2026
---

`Col. 1:24, 25 simin. Christ hangin a thuakna teng Paul in bang gen hiam?`

Paul in Colossian laikhak pen Rome ah innsung kikhak khumlai in a gelh hi a, ama’ thuaksiatna lianpen in, munkhat pan munkhat, innkhat pan innkhat a paingeisa bangin a paitheih nawnloh hang hilo zaw hi (Sawl. 20:20). Tuabang haksatna tepen Christ in hong genkhol khinzo a Mate 24:9; John 16:33), “tuate pen, Pasian in a hongpiak ding minthan na tawh kangaihsut khawm ciangin gentham lo” (Rom. 8:18) cihi. Philippi a Christian te tungah Paul’ laikhakna ah, Colossian mite hamphatna dingin ama’ thuaknate hangin Paul lungdam hi (Col. 1:24).

Paul thongkia himah taleh “Pasian’ thu ahihleh sikkol kibulh theilo” (2 Tim. 2:9) hi. Paul a thongkiat laitak in Philippians, Ephesians leh Philemon cihteng gelh hi. A suahtak ciangin, Pasian in humuapna tawh 1Timothy leh Titus a gelh hi. Rome ah a thongkiat nunung penlai in 2Timothy gelh hi. Tomgen leng a thongkiat nunung lam hunin, laisiang-thothak sungah a thupi mahmah laikhakte; Hebrew kiheltuak in gelhthei hi.

Pasian’ tawntung ngiimna in hibang ciang sangin tamzaw huam hi. Col. 1: 25 sunga Paul zat Greek kammal pen, letkhiatna ah “neihsa kepna, oikonomia” ahi hi. Ciangtan omdan hi a (1 Tim. 1:4), “Pasian’ vaihawmna bang” acihna ahi hi—Luke Timothy Johnson, The First and Second Letters to Timothy (New York: Doubleday, 2001), p. 164.

Tuasungah Paul’ nungzui hihna zong kihel ding hi. Zai-et zawdeuh leng hotkhiat ngiimna sungah Pasian’ vaihawmna teng khempeuh kihel ding hi. Paul’ nasepna, nungzui dangte aa leh Laisiangtholui kamsangte, Moses a kipan (Eph. 2:20, Eph. 3:5), tuate pen “Pasian’ thu a kicingna dingin” aki vaihawm hi a (Col. 1:25), tuate khempeuh in vantung ngiimna tawh kipawl ahi hi.

Zingciang in tu a sangin thukzaw in kisin ding hihang. Hiteng panin Paul in a phawk khak thukhat in, Pasian a ding ama’ khualzinna tepen “leitung a pian ma pekin” (Mate 13:35; Eph. 1:4) Pasian’ geelna teng akipan pan ahihna Paul in phawkkha hi.

`Nangma nuntakna ngaihsun in. Lian taleh neu taleh nangma khensatna te in a zaizaw Pasian ngiimna tawh koibang in kituak thei ding hiam? Khensatna khat peuh ‘neu’ hi i cithei diam? A nunglam ciangin hong tung ding bang nungthu omthei ding hiam?`