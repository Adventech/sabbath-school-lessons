---
title:  Kilemtuah kikna leh Lam-etna
date:   21/02/2026
---

### Tukalsung Simding
Col. 1:21–29; Eph. 5:27; Eph. 3:17; Rom. 8:18;Eph. 1:7–10; Eph. 3:3–6; Pau. 14:12.

> <p>Kamngah</p>
> “Pasian tawh akibang midik i suahtheih nadingin, mawhneilo Christ pen, eite tang dingin Pasian in mawhneimi a auaksak hi” (2Cor. 5:21).

Col. 1: 20 sungah, Paul in, kilemtuahna thukhun khatmah hong pulaak kik hi (sinna 8 Thursday). Tualai ah Paul in vannuai bup a huamna pan mimal dong hong tunsuk hi. Zeisu in singlamteh tungah hong sihna tawh mikhempeuh leh nakhempeuh, a diakin mihing, mawhna hangin Pasian tawh a kikhenkhia mite khempeuh in upna hangin Zeisu tungtawn in kilemtuah hi.

Mimalsim kilemtuahna thu tukalsung kisin ding hihang. Vannuai huam in, Christ’ sihna tungtawn in piang hi a; Mimal ciangbek ahihleh singlamteh in, a beisa hun limpua bek hilo in, tu mahmah in zong a piang bangin, Christ’ lungdamna thu leh a minthanna a sangtheite in, Pasian hong itna hangin, hong kikheel ding uhhi.

Paul in “a beisa khang tawntung in a ki-immcip, tu in aki pholak thu” (Col. 1: 26) ahi hi. Thuthuka ki-immcip in bang hi a, mimal a ding leh vannuai a ding in – bang hong musak hiam? Hih “a ki-immcip” thu pen, Paul in hahkat takin a tangkoko lungdamthu tawh koibang in kizom hiam?