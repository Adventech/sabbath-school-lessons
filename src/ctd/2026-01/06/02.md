---
title:  Topa sungah Lungdamna
date:   01/02/2026
---

`Phil. 3:1–3 simin. Paul in bang hoihna leh siatna gen khawm a, koibang in kizom sak hiam? Thu ummite koibang in pulaak hiam?`

Paul in thuhoih khat tawh a laikhak kipan in a laikhak buppi tuabang vive ding bang ahi hi. Hi tuanlo hi. Hih laikhakna’ thukhunpi khat ahi; Topa sungah lungdam ding ahi hi. Tua tawh kisai hangthu tampi tak zong pia mah ding hi. A thupi pen in, eimah ki muang zawlo in Christ sungah muanna neizaw ding cihi: “Eite in Zeisu Christ tawh kipawl in cilehsa sung lungmuangte ihi kei hi” (Phil. 3:3). Tua lampite khat peuhpeuh zui in, cilehsa sungah khamuanglo in, ahaksa zaw lampi khat peuh a zui i omkha hiam?

Vauna khauh mahmah “kidawm un” cih thumvei om a, Laisiangtho mundang ah om ngeilo hi. Tua tungtang a Paul gen lauhuaina pen Philippi mite in naktel mahmah uhhi. Buaina tuamtuam namthum hizawlo a, zuau kamsang kipawlna khat in zuauthu lampi thum tawh gen uhhi.

Israel sungah biakna mel neilo migilote pen “uite” (Phil. 3:2; Late 22:16; Isa. 56: 10; Mate 7:6; 2Pet. 2:21, 22) peuh kici hi. Kamsang zuaute pen “gitloh gamtatte leh “pumpi a susiate” (Phil. 3:2) peuh cihi. Galatia leh mundangte ah Nungzuite’ ukna Council thutawh kilehbulh in Gentile thu umthakte pen, vun-aat dingin sawl hamtang uhhi (Sawl. 15). Khalam ah tona liankhat mah ahi, zuau thuhilhna hong laan mahmahna tawi kisai, hilh cian theihna zong “Topa tungah lungdamna” thu khat mah ahi hi (Phil. 3:1; Phil. 4:4).

Ei a ding lungdamna a piangsak khatpeuh in hong lungnuam sak hi. Pasian in i lungnop ding hong deihsak a, Ama’ kammal in zong lungdamna a piansakna mah ahi hi. Hiteng ah, Pasian hong hehpihna (Late 31: 7); Amah muang (Late 5: 11); Hotkhiatna tawh kipawl thuphate sang (Late 9: 14); Pasian’ thukham eima nundan suaksak (Late 19:14), tua lakah Sabbath zong kihel (Isa. 58:13, 14); Ama’ kammal upna (Ps. 119:162); leh biaknami tate pantah (Pau. 23:24, 25) cihte ahi hi.

`Nuntak hun cihteh ahoih mahmah hun zong a om mahbang in, hahsat hun zong om ding hi. Tu laitak in hoihkei phial mahleh zong, bangpeuh lungdampih ding nahi hiam? Tuabang nahih ding bangin hong khak-hal hiam?`