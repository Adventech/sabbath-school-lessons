---
title:  A Thupi Nate
date:   03/02/2026
---

Zanni sinna ah, Paul in a thupitsak a kiphatsakpih mahmah tepen a taktak in Christ a kisapna hong musaklo upna hong khak-hal hizaw cih hong lah khin hi. Paul in sumvai kammal zang a, meet leh sumh, ci in, upna a neihma in ama’ khalam sazian pulaak hi. E’n ki thupiseh khollo hibek a, mimalkim in “khalam sazian” kineikim hi. Masang lamin bel Paul’ sazian pen Zeisu’ thuhilhna tawh kiteh hilo in, Jew’ ngeina peuh tawh a kiteh hilel hi.

Amah a kikhel khit ciangin, ama’ kha sazian pen a tuampi khat hong suak a, “Judaism sum panin vantung sum” in hog kikhelta hi.

“Vantung pan hong tuaksukpa in vantung thu mah gen in, ama’ lim mah a tuang vantung sum thu thumaan takin tangko hi. A tualniam mahmah mizawngte lamto in Ama’ kumpi tokhom tung Ama’ gei ah munpiak cihpeuhmah lauhuai mahmah cihpen Amah’n thei hi. Tuabang in a lauhuai mi maimaite tungah hong tung ding lauhuainate zong Amah’n veiina taktak tawh hilhkhol lai hi. A mawkna ahi leitung nate tawh amaute’ hun, siamna leh amau’ ngahtheih ding nate a mawk beisak lohna dingin amau’ lungsim vantung lamah zol thapai lai hi”—Ellen G. White, in The Advent Review and Sabbath Herald, July 1, 1890.

Leitung Judaism biakna kum zalom khatna sungteng ah, Paul in nawhsa takin hong minthang vangvang a, Damascus khua apaina lampi tungah Zeisu’ khuavak amuh ciangin hong mittaw ta hi (Sawl. 9). A khalam mi thong kihong zawsop in muhna siangtak hong neithei ta hi.

`John 9 ah zong, mittaw hinapi Zeisu a mutel sitset mipa khat om hi. Zeisu in Amah leitung hong paisukna pen “mittaw te in khua amuh theihna ding, khua muthei a kineihte in mittaw a batna dingin leitung ah thukhen dingin ahongpai kahi hi” (John 9:39). Hih thukhun koibang in nuntakpih thei ding nahi hiam?`

Vantung leh leitungthak ah tawntung nunna sangin a manphazaw bang omthei mawk ding ahihiam? Leitung in a thupitsakte in mitampi mittawsak leuleu hi. Leitung in manpha a sakte tawh a kidem ngitnget te (Mate 13:22; Luka 4:5, 6; 1John 2:16) leh van-tung in thupi a sakte – Christ tawh kibatna leh hotkhiat khate ahi hi.

`Khalam thumaante leh a thupi taktakte pen leitung in hong mulosak thei hi. A thupi taktak nate i mitsuan theihna ding tawhtang in bang ahi hiam?`