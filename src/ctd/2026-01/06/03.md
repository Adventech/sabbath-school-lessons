---
title:  Paul’ “Nunlui”
date:   02/02/2026
---

Philippi 3 sungah, Paul mahbang in Christian te in zong Zeisu sangin a kikhel khit leh a kikhelma vua a omzia uh a kibatna uh omveve uhhi. Leitung dinmun tawh et ciangin Christian ahilo mi pawlkhat pen “mi hoihte” peuh hi taleh, hikei taleh kici ponglel hi. A langkhat panin, Pasian’ lampan enleng, Christian te nangawn kuamah hoih cilo hi.

`Phil. 3:4–6 sungah, Paul in khatvei lai in ama’ kiphatsakpih mahmah tampi pulaak hi. Bangteng hiam? Nangma nunlui leh tulaitak nundan ah “ahoih” na pulaak ding bangpeuh omthei ding hiam?`

Paul in upna maanlo a tangko Jew thu ummite leh; vun-aatlo napi, amau hotkhiatna a dingin vun-aatna lelpeuh muanglo in, Christ tungah a pum ki-aapte kikal ah kilamdanna teng hong pulaak hi (Heb. 6:1; Heb. 9:14; Rom. 2:25–29). Paul’ nunlui leh ama’ nampi a hihna a nungthu teng pen, ama’ sanggam Jew mite’n pimuh mahmah dinguh hinapi; tuate khempeuh in hotkhiatna bangmah hawm zolo hi. Hawm ding genloh, Christ a kisapna musaklo zawsop in khak-hal zawsop cihi.

Paul pen vun-aat bekthamlo “nigiat mi” hi a, thuciamna tawh pianpih Israel minam ahih banah nigiat ni in vun ki-aat hi. Tua banah, Benjamin beh pan hi a, Israel khuapite lak pan a thupipen pawlkhat amau’ beh aa ahi hi. Paul in Hebrew lai a theih banah Upa Gamaliel’ sangnaupang (Sawl. 22:3; 26:4, 5), Pharisee zong ahih manin thukhamthu thuk tel mahmah a, a niampen in ngeina tawh a kipawlna ciangciang tel mahmah ding hi.

Paul in thukham it mahmah ahih manin, thukham tungah a kinga mahmah Jew nundan a dingin Chriatian pawlpi in gal lauhuai mahmah ci in mu a, pawlpi hong galbawl tahi. Mihing tungah akinga “mawhbaanlohna” zong “thumaan” hilel peuh napi; Paul in, mihing’ phuaktawm thuthukte langkhat ah, thukham in hong mawhsakna tepan kidaalna dingin, Christ in eite maipan hong dinsak cih Paul in mu hi.

`Rom. 7:7–12 leh Mate 5:21, 22, 27, 28 simkak in. Zeisu leh Paul in, thukham tawh kisai bang a thupi leh banghang in thukham sangin dikna bulpi ahi “Christ sungah upna” (Phil. 3:9) pulaak hiam? Zeisu in thukham zui ding hong cihbang beek in na zui hiam cih ki entel in.`