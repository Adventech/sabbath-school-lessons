---
title:  Christ Sung bekah Khamuanna
date:   31/01/2026
---

### Tukalsung Simding
Phil. 3:1–16; Rom. 2:25–29; John 9:1–39; Eph. 1:4, 10; 1 Cor. 9:24–27.

> <p>Kamngah</p>
> “Zeisu Christ thei in Ama’ thawkkik bangin thokik in, kei zong sihna pan hong hingsak kik ding hi ci in ka lam-etna hangin, Ama’ thuak bangin thuak in, sihna ah zong Amah tawh ka kibat ding ka utpipen ahi hi” (Philippians 3:10, 11).

Thukham nasepna kihel kilkel lo in upna bekbek tawh hotkhiat ngahna zong a lung hihmawh huai thu pawlkhat omlai hi. Hotkhiatna khawng behlap theihna peuh a omkhak leh ci in, eima’ sepna peuh kimuang kha thei hi. Hotkhiat hihna dingin vun-aatna zong kisam lai hi aci mite tawh, a kisam ding zah tawh Paul in kam kinialpih hi.

Eima’ lampan zong sepzek kul cih upna, vun-aatna tawh hotkhiatna ngah a cite khawng tawh kisai in, thukham hang hilo, upna tungtawn in Christ in hongpiak dik kisakna ahihlam Paul in hong hilhcian hi. Tuni in vun-aatna khawng kibuaipih nawnlo ahihtei hang, buaipih ding a thukhun na om veve hi.

Protestant Puahphatna bawl mite in hih buaina mahtawh akipan hi uh a: Christ’ nungzui khat nuntakna sungah, Christ mahin upna thubulpi ahi hi. Christ in “eite’ upna hong cingtaak sakpa” (Heb. 12:2) cihi. Eite in i masakte pen a munmaan ah a om nakleh, Pasian’ hong itna sungah i nungta ding uh a, tu mahmah in hotkhiatna thu a hihleh “cilehsa sungah kingalo” (Phil. 3:3) ding hihang.