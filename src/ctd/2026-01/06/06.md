---
title:  Na Khat bek—Christ Thei
date:   05/02/2026
---

`Phil. 3:10–16. Hiteng ah Paul in bang a thupi pawlkhat pulaak hiam?`

Amantakpi cileng Christ theihna sangin a thupizaw dang omlo hi. Christ in ei hong theih manin, a tawpna ah Pa’ maiah eite hong thei in aamah hong khaan ding hi (Mate 7: 21–23; Mate 10:32, 33). Amah koici theih ding? Ama’ kammal Laisiangtho simin nuntak pih ding hi. Nungzuite bangin maitang kimu in kithei theilo hi. Tuabang ciang i theih na- ngawn zong, Ama’ kammalte awlmawhlo in hong makaih dingKha Siangtho a kisap lam zong thupi kisalo thei lai hi (John 16:13). Ama’ “thawhkikna vanglian” (Phil. 3:10) tawh “nuntakna thak” (Rom. 6:4) ah thokik leng; Amah thei semsem in, Amah naih semsem thei ding hihang.

Zeisu tawh kinaih semsem theihna lampi khat pen zong “Ama’ thuak bangin thuak” na ahi hi (Phil. 3:10). I phutkhak haksatna khempeuh, natna satna khempeuh in, eite a ding in Zeisu in hong thuaksakna teng leh Amah mahmah leh Ama’ deihna hong telcian sak hi.

Kinaih theihna lampi a thumna pen “kung lam zuanin” (Phil. 3:14) tangtak in paina hi. Kung in bang hiam? Laisiangthothak sungah hiteng bekmah ah a om (skopos) ahi hi. Kidemna khat sungah a zote in thaman a ngah theihna ding a tawpna mun ahi hi. Tua pen Paul in “Christ Zeisu nasepna tawh vantung nuntakna ah Pasian hong sapna” (Phil. 3:14) cihi. Christ in Ama’ sihna, thawhkikna leh van a kahtoh mahbang in, vantung thaman ahi tawntung nuntakna a ngah dingin, Pasian in eite zong hong sam hi.

Tuabang lianin zosiang nailo hihang. A “tualniam pumpi” pen “a minthang Ama’ pumpi bangin hong kheelsak” Phil. 3:21) ding hi. Amah theihna tawh, nisim eima nunna sungah Amah ompihsak in, eima’ hih theihna zahzah Zeisu tawh kibang dingin kungbul mainawt tentan ding hihang. Hihpen Paul in a bulphuh mahmah “na khat” a cihpen ahi hi.

Tai kidemna sungah zong (1Cor. 9:24–27), eima’ tunna leh kua’n hong zui cih ki awlmawh manlo hi. I mungtupna bulpi khat pen i mai a om nakhat bek hi a – ei hong ngak vantung’ thaman ahi hi. A khauhpai limlahna khat: tai kidempa in kung bulphuh hi. Thagui thatang saal in kungbul a tun mateng mailam manawh in tai hi.

`Topa tawh tonkhopna ah, nung hei-et loh ding, i mawhna leh supnate peuh mah nung hei-et lo in; mailam en cinten in Christ sungah kamciam lam manawh ding banghang in thupi hiam?`