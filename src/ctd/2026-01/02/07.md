---
title:  Ngaihsutbeh ding
date:   09/01/2026
---

“Mi tampi in mailam a ding geelna kician neitheilo uhhi. Nuntakna kip neihlo mah ahi hi. Hong tung ding thute khentel theilo uh ahih manin lunggim lungkham uhhi. Pasian’ tate’ leitung nuntakna peuhmah khualzin nuntakna ahihlam phawk ciat ni. Eima’ nuntakna a ding geelsiamna pilna zong kineilo hi. Eima’ mailam ding khawng eimah’n kikhuat mawkmawk theilo hi. ‘Pasian in amah a piak dingin a ciam leitang ah Abraham apai ding in a saplai in Abraham in Pasian’ sapna a manna pen a upna hangmah ahi hi’ Heb. 11:8.

“Christ in hih leitung ah Ama’ a ding bangmah geello hi. Ama’ a ding Pasian’ geelna bekmah sangin, nisim in Pa in Ama’ geelna te lak tawntung hi. Tua ahih manin eite in zong Pasian muang leng; eima’ nuntakna pen Pasian’ nasepna phual hong suak ziau ding hi. Eima lampi te Amah aap peuh leng, Amah’n kalsuan simin hong makaih ding hi.”

“Mi tampi in mailam a taang mahmah dingin geeluh hinapi, sumh zawsop uhhi. Pasian in nang a ding geelsak in. Naupangno bangin Ama’ hong makaihna muang lecin ‘Amah’n Ama’ misiangte’ khe kemcing hi’ (1Sam. 2:9). Ama’ tate in makaih ding a utvua leh a makaih cihloh Pasian in makaih ngawhlo hi”—Ellen G. White, The Ministry of Healing, pp. 478, 479.

**Kikupding Dotnate:**

`Nungkal sungteng in nangma lungdamna teng gualsuk dih in. Nang ngsihsut zah sangin lungdamhuai zaw tham nasa hiam?`

`A tunga Ellen G. White kammalte ngaihsun in. Upna tawh kisai thute ahi hi. Tua bang dan in Pasian muan ding koici kisin ding nahiam?`

`Colossian 1:6, 23 sim inla, anuai a teng kikumun: “Kum sawmli sung uplahna, thuumna leh langdona in Israel mite pen Canaan atun ding khakcip hi. Tua mawhna mahin khangthak Israel mite vantung Canaan tunna ding zekai sak leuleu hi. A mun nihtuak in Pasian’ kamciamna in khial ngeilo hi. Uplahna, leitung vailuatna, ki-aap lahna leh Topa’ mite lakah ki tukalhna in leitung mawhna sungah hong hencip in kum sawtpi dahna sungah hong koihcip hi. Christ’ pawlpi in Topa’ sehsa leh thupiak nasep sem hileh, leitung buppi pen, Topa Zeisu vangliatna leh minthanna tawh hong pai theihna dingin kiging sak khinzo ding hi”—Ellen G. White, Last Day Events, p. 38. Tuni in tuabang mawhna koibang in kinei thei ding hiam?`