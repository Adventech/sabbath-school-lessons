---
title:  Lungdamkoh leh Thunget na’ng a Hangthu
date:   03/01/2026
---

### Tukalsung Simding
Phil. 1:1–18; 1 Cor. 13:1–8; Jer. 17:9; Col. 1:1–12;1Pet. 1:4; Late 119:105; Isa. 30:21.

> <p>Kamngah</p>
> “Note sungah hih nasep hoih hong pankhia Pasian in, Zeisu Christ hong paikik hun ciang dong mi cingtaak nahih nading un hong huh ding hi” (Philippians 1:6).

Paul in a laikhakna limlim lungdamkohna leh muakna kammal tawh kipan hamtang hi. “I Pa Pasian in note tungah dikna leh nopsakna thupha hong tungsak tahen. I Topa Zeisu Christ’ Pa Pasian tungah lungdamna kako tawntung uhhi” (Col. 1:2, 3).

Paul mahbang in eite zong, i lungdam na’ng tamlua hi. Vantung mite’ ngaihsut zawhloh zahdong in Pasian’ hehpihna nakpi takin sang hihang. Tua mahbang in Pasian hong piak daihna in Pasian mah leh Ama’ kiangpan hong luangsuk hong itna tawh hong kilemsak hi.

Mihing dinmun pan ahihleh midangte sangsiam in, amau’ a ding i bawlsak sate hong saan ding lam-en in om ding bekmah ahi hi. Nulehpa in zong amau’ tate un Pasian a it theih dinguh thungen ding uhhi. Amau’ hanciamna in tulehtu ahipah kei zongin khatvei teitei a tate a hoihpen dinmun tungsak thei ding hi. Mihing hiphot ihih manin, khialhna tampi kinei kha mah ding ahihhang, tua khialhna te panin pilna sintoto thei zaw ding hihang.

Tukal sungteng, Philippians leh Colossians sungah Paul’ kamhonna lungdam kohna leh a thungetna teng kisin ding hang a, eima thunget nundan hong thahat sakthei ding hi.