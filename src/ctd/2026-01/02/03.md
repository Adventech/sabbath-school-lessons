---
title:  Paul in Thungetna ah a Pulaakte
date:   05/01/2026
---

Kum tawmkhat lai in, pastor khatin thungetna sungah kei, kei, kei, leh kei’ deihna kei’ kisapna cihthu gen hi. Pasian in tuate sangin a lianzaw nate hong geelsak khin zaw a, tuabang thungetna tepen “huaiham thungetna neute” cihsak hi.

`Paul’ thungetna Philippi 1:9–11 sungah simin. Bang bulphuh pen a, bang ngetna lianpi ngen hiam? Nang thungetna hong koicih hiam?`

Hih thungetna pen Greek kammal sawmli-leh-thum bek pha hinapi, a laikhak omlai teng sunga ama’ lung hihmawhna teng: itna, pilna, khentat siamna, lungsim hoihna, mawh na tawh kipelhna leh Zeisu Christ hangin diktanna cihte huamkim dimdem hi. Hih thungetna tengmah bulphuh in Paul in ama’ pulaak masak ahi pawlpi pumkhat na dingin lungdam kohna mah nei hi. Paul’ thungetna pen midangte bulphuh sitset in pawlpi khan- tohna ding ahi hi.

A thungetna sungah a kammal lawhte khatkhitkhat en dih ni:

_Itna khang semsem:_ Paul in itna khang mawk ding ngen hilo, tua itna in “pilna theihna leh khentat theihna” (Phil. 1:9) ngiimna kician hong neisak cihi. Pilna theihna cih zong lungsim pilna theihna maimai hilo; Pasian kammalte simin Amah tawh kikhawlh khawpna hangin khalam pilna theihnate cihi (Eph. 1:17; Eph. 4:13; 1Tim. 2:4).

_Khentat siamna:_ Himah zong Paul in “a hoihpenpen kipsak” (a lauhuai gamtatna pelh) in “siangtho in paubaanglo” (Phil. 1:10) cihi.

_Lungsim hoih:_ Tua kammal in Greek pau in “nitaang in thukhen” hi a, a sianglo gamtatna tetawh kipelh : “Christiante gamtatna peuhmah nitaang bangin kimu pailet sitset ding hi”—Ellen G. White, Reflecting Christ, p. 71.

_Mawhna tawh kipelh:_ Hihpen tuktheih na’ng thaang hilo hi. Mikhat peuh in a up theihna dingin ahaksa mahmah khat genna bawlna zong hilo hi.

_Christ hangin Diktanna:_ Hihthu tawh kisai in Paul in Rome leh Galati laikhak sungah sauveipi hun la khinzo a, Philippi 3 sungah zong omlailai hi. Eite in dikna kineilo a Christ tungpan in i saan dikna bekmah i nei uhhi.

Eite’n bangpeuh ihih zongin, koibang in itna “khang semsem” (Phil. 1:9) sakthei ding ihi hiam? Tua in Christian nundan a dingin banghang in thupi thei hiam? (1Cor. 13:1–8.)