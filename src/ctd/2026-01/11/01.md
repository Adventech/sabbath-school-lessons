---
title:  Christ Tawh Nungta Khawm
date:   07/03/2026
---

### Tukalsung Simding
Col. 3:1–17; Rom. 1:18; Rom. 6:1–7; Eph. 4:22–24; Thkna. 7:6–8; 1Sam. 16:23.

> <p>Kamngah</p>
> “Hihte khempeuh banah, mi khempeuh kilem takin hong omkhawm sakthei ahi kilemna nabulphuh un” (Colossians 3:14).

Vantung lunsim neihluat loh ding ki hanthawn zel ahihtei hang; leitung lungsim zong neihluat ding hilo ci uhhi. Hiding bang ahihhang, Colossian 3 sungah Paul in a thupit sak mahmah khat in: leitung’ lungsim i neihluat leh vantungah Topa a dingin zattheih ki hilo ci hi.

Paul in vantung tawh suakkik unla, “Zeisu tawh aa thokik” (Col. 3:1) mite bekin a teltheihte nuntakpih taktak dingin hong hanthawn hi. Paul in hong hatthotnate pen pawlpi sungbek hilo, kipawlna khat peuh zong a khangto sakthei taktak thukhun ahi hi.

Zeisu in, “Na galte it unla, note hong samsiate thupha pia un, hong mudahte zong phat bawl un. Tua hileh vantungah om na Pa uh tate na hithei ding uhhi; Amah in mihoihte leh misiate tungah, a kibang mahin guah zusak hi” (Mate 5:44, 45).

Mihing’ lampan inbel a hitheilo thu hi. Pasian a ding i nuntak kipatma in sihphot kulmasa hi. Vantung i Pa a dingin a kizangtheite ihih nopleh vantung-lungsim neihkul limlim hi.

Tukal in Christ tawh nuntak khawpna sungah, tu leh a tawntung a ding bang kilamdanna peuh omthei cih kimu ding hi.