---
title:  Nuntakna Thak Nungta
date:   12/03/2026
---

Paul in pawlpi sungah lungnopna leh ki thutuahna a omtheihna ding Col. 3 nunung lamah gelh hi. Sinna 7 sungah Pasian lungnopna sinkhin hihang. Rome te lungnopna Pax Romana bang hilo in Pax Christi acih Christ lungnopna pen, apualam pan hilo, asunglam pan hong paikhia hi a, Christ ukzawhna sung bek ah omthei hi.

`Colossian 3:16, 17 simin. Bang in Chrsit’ ukzawhna piangsak a, tumging in koimun pan in panmun la hiam?`

A kammal in limlahna hoih mahmah hi. Christ’ kammalte pen alim tawh ei sungah hong omsak thei hi. Pasian’ kiangpan Ama’ pilna te ngai in sinna dingin deihtak in Lai siangtho simna panin hong piang thu ahi hi. Greek lai sungah bel om lianlo ahih hang, late in “pilna tawh khatlehkhat thu kihilhna” (Col. 3:16) cihi.

La maimai bel hi samlo. Paul in kammal kip khat hiteng ah leh Ephet. 5: 19 sungah“Psalm late leh biakna late” cihi.

Telcianna taktak a omsamloh hang Laisiangtholui Psalm late leh laisiangthothak phatna late ci in namnih omtuak hi. “Biakna late” cihpen pawlpite khalam nuntakna sungah phatna late hihtuak pen hi. Tua late’ kammalte in thumaan kihilhna leh Christian nundan thak nuntak nading lamlah na’ng khutzat pen ahi hi. Zalom tampi lai a lapi te in, lungkiat baih mahmah hun laitak in lam-etna leh khamuanna hong piathei lam-etna kammalte vive ahi uhhi.

La huzaap in vangnei mahmah hi. David in laiza a tum ciangin kumpi Saul cidam in lungnuam sak hi (1Sam. 16: 23). David tawh kidemna hong om ciangin Saul’ hehna leh khasiatna khang hi (1 Sam. 18:10, 11). Nuamtak in a kisa hiathiat late in lungkhamna kiamsak, khuak thahatsak, tawldamna piangsak, natna nuamtuam sak in kikhawlhna zong khangsak (Country style) ci hi.

La in eima’ ngaihsutna leh lungsim tungah huzaap hoih leh hoihlo hong nei cih a theilo kua om ding hiam? La hoih in khalam hong lamto thei mahmah hi.

`Sepna bawlna khempeuh ah “Topa’ Zeisu min paulam un” (Col. 3:17) cihi. Tua bang nahihthei takpi diam? Hihtheih keileh, koici kikheel ding; Topa’ min suangin nahih theih keileh bang na hihzel khat khawl ding nahiam?`