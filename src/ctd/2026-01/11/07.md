---
title:  Ngaihsutbeh ding
date:   13/03/2026
---

“Pasian’ Kha in ngaihsutna leh lungtang hong uk ciangin, tua mi in ama’ tungah Pasian’ kamciam tangtung cih thei in, ama’ palsatna mawhna teng kisiksak, kimaisak cih a theih ciangin; tua a kikheel kha in la khat pusuah hi. Pasian’ thukham, ama’ diktanna dingin hong sihlawh Christ sungah upna teng palsatna panin; kisik kikna hong neithei hi. Upna hangin Pasian tawh kipawlkhinta ihih manin i Topa Zeisu Christ hangin Pasian tawh a kilemta ihi hi (Rom. 5: 1).”

Hibang a phukha Christian khat in, ama’ a ding a kihihsak khempeuh lungdamlua in khupzep in omhithiat ding zong hituanlo hi. Khalam ukna gam sung lut ding khensatna nei mikhat in, ama’ lunggulhnate leh a puahphat nailoh pianzia teng tungah, khuamial a uk vangliatna te in galbawl denkeei cih theikhia ding hi. Ama’ ki-aapna pen nisim in thaksuah ding a, nisim in gitlohna gal do den ding hi. Gamtatna luiteng, khialh nopna lungsim in, gualzo nuamin hong do ding uh a; Christ’ galzawhna tawh tuate khempeuh maingat in do ding hihang.

Eite ina sangzaw, a sianzaw nuntakna vangliatna i kisam uhhi. Eite in leitung nate kitam ngaihsut zaw in vantung ki tawm ngaihsut zaw hi.

Christian in Pasian hongpiak dinmun battheihna dingin lungkiatna ding omlo hi. Nundan leh khalam picinna pen Christ hehpihna leh vangliatna sungah mi khempeuh in kamciamna ngahkhin uhhi. Zeisu in vangliatna khempeuh leh nuntakna bulpi ahi hi. Vang liatna khempeuh nungta sakin Amah’n nasemsak hi. Kalsuan simin a nungta Ama’ vang liatna kimu thei hi”—Ellen G. White, The Acts of the Apostles, pp. 476–478.

**Kikupding Dotnate:**

`“Upna tawh diksakna ngah” nahihna koibang na kithei hiam? Hih a lamdang kamciam in na nundan koibang in hong kheelsak hiam? “Christ tawh thokik khawm” cihpen tua kamciam tawh koibang in kizom hiam?`

`Vantung-lungsim in bang a cihnopna hiam? Leitung hoihna bawlna sangin a thupi zaw hiam? Tuagel kikal koibang in enkak thei ding hiam?`

`Nangma nundan in midang a huzaapdan ngaihsun in. Mimal tungah hong huzaapna kingaihsun zel ahih hang, pawlpi koibang in hong huzaap hiam? Na khuatual pawlpi in na khuaveng uh koibang in gaakcip thei hiam?`

`Colossians 3:11 simin. Christ sungah pumkhatna koibang in gen hiam?`