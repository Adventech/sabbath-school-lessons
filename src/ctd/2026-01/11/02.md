---
title:  Vantung-Lungsim
date:   08/03/2026
---

`Colossians 3:1–4 simin. Paul in vantung’thute lunggulh ding acihpen koibang dinmun a cihna hiam? Bang acihnopna hiding hiam?`

Mualdawn panin, na kimkot a zaangkuam teng huamin ki enthei hi. Bang hunlai hiam khatpan in, mualte pen Pasian tawh kinai theihna hi den hi (Late 121:1, 2). Tanglai Mesopotamia mite bawltawm kiuli nei taattung Ziggurats te zong, amau’ pasiante uhtawh a kimuhna dingun a bawl uh ahi hi.

Abraham in a nutsiat dingin a kisapkhiatna Ur khua ah ziggurat sangmahmah khat om a, tua kiim tai tampi panin tua taattung kimuthei hi. Ahih hang, khalam tawh kisai in; mihing khat omna a saantohna hangin vantung tawh kinaina bangmah om tuanlo hi. Mihing thatang in hih theilo hi.

Hehpihna sungah thu lamdang pikhat in, Christ sungah si in Amah tawh thokik hi peuh leng (ki tuiphumna tawh limpua Col. 2: 12, 13), vantung tawh kinai theipah hi. Col. 3 a kipatna panin, a tunglam thu a gengen ciangin, vantung hi a “vantung thute, Christ om na a tunglam thute, Pasian sungah Christ tawh omin minthang khawm ding” (Col. 3:1–4) cihi.

Nial theihloh thukhat panin, Christian nuntakna sungah a telcian huailo pawlkhat zong omphial hi. Mihing numei leh pasal in mel leh puam kibang lel hi a, nundan-sihdan bangmah thei ngeilo pipi khawng si in hingkik thei ding hiam? Kha Siangtho in a huzaap kei nakleh mi’ lungsim in khiatna nei mello lel hi. Kha’ lungsim neite ahih uhleh, Pasian hong kamciamsa lungtang ngah uh a, mawhna sungah sikhin ahih manun Christ tawh tho kik taktak uhhi. La in zong a kipsakna ah “Bangci theih nahiam nongcih leh, Ka lung sungah hing hi”

Paul in ahihleh, sunglam kha nunna thaksuah dending hong ci hi (2Cor. 4:16). Eite in puk in mangthang thei veve lai hihang. Leinun sungah ze-etna peuhmah kipelh thei ngeilo ding hihang. Tua ahih manin nisim in eite in “tunglam nate zongzaw un” (Col. 3: 1). Eite tawntung nunna in zong “Christ tawh Pasian sungah kiseel” (Col. 3:3), tua nunna a pualam teng pen a kiseel khinkhian ahi hi.

`Nangma ngaihsutna teng kaw’h om hiam: a tunglam ah maw, a nuai lam? A nunung zaw ahihleh, amau’ maingatna koibang in na kheel thei diam?`