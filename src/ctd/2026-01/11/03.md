---
title:  Leitung vaite Tawpsak End Earthliness
date:   09/03/2026
---

Tuhun ciangin gamvai tangkona tampi kiza hi. “Gal tawp! Taam suksiatna tawp! Nuclear gal tawp!” citek uhhi. Ahih hang “leitung vaite tawp!” cih peuhmah kiza ngeilo hi. Tuathu a hihleh leitung mite ngaihsutna tawh kituak phalo hi. Tangkona teleh a thapiate khialhna zong hi tuanlohi. Tawntung hun naimahmah cih amau’ khuamuhna tomlua hizaw hi. Eite mungtup pen sang semsem, a tawntung in sang semsem ding hi.

`Colossians 3:5, 6 (Rom. 6:1–7 zong) simin. Angkhualna leh leitung vaina sisak dingin “a tunglam nate bek” nuntakpih ding cih koibang in zang taktak thei ding nahi hiam? (Col. 3:1)?`

Eimah Christ sungah sikhin phial ihih hang, i kipawlpih lungsim sung leh pumpi sunga om ze-etna zong – sihsak kul hi. Ahihhang tua tawh akizom thunih bel phawk kul hi.

Amasa, Colossian 3:1 sungah, Paul in a zat Greek ngeina Christ sungah thokik cihpen ahi hi. Anihna, Colossian 3: 5 in hong thupiak tuathu’ a sulzui “Tua ahih manin” ahi hi. Leitung’vaite sisak thei mah hang (zualzangna, siantholohna, deihluatna, asia lunggulhna, hazatna). Christ tawh thokik ihih manin Ama Kha nundan leh vangliatna ei sungah hong om manin, tua thute khempeuh eima lungsim sungpan a pualam ah kilawnkhia ta hi.

Tuabang linlian mah in Greek pau tawh hong kihelkha khat pen Col. 3: 6 sungah “Pasian’ hehna” pen Rom. 1: 18 ah zong om hi. Pasian in mihingte pen amua’ gitlohna lampi ah paisak a, “Ama’thu a manglo te tungah” (Col. 3:6), Ama’ hehna “hongtung” (Mang. 6:16, 17) tahi. Rom. 1:18 sungah, Paul in “a mawhna leh a gitlohna” a cihpen zong Col. 3: 5 sunga Greek kammal “siangtholohna” tawh a kibang hi a, a phadiak in “amau’ lunggulhna bangin amau’ pumpi vangkiamsak” (Rom. 1:24) cihtawh kibang hi.

Amau’ pumpi koibang in vangkiamsak uhhiam? Amasa in amau’ “lunggulhna” masak in Piangsakpa nial uhhi. “A numeite un zong pasal tawh lupkhawp ngeina zanglo in a numeipihte mah uh lunggulh in lumkhawm uhhi. A pasalte zong numei tawh lumkhawm lo in pasal mah lunggulh in lumkhawm in zumhuaipi in gamta uhhi” (Rom. 1:26, 27).

`“Leitung lungsimte sisak un” a cihpen koibang in i zui hiam (Col. 3:5)?`