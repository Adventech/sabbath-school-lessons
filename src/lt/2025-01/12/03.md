---
title:  Dvi didžiausios nuodėmės
date:   17/03/2025
---

Pasak paties Jėzaus, du didžiausi įsakymai yra meilė Dievui ir meilė
artimui. Šių įsakymų vykdymas apima aukojimąsi, kada apčiuopiamai
parodoma meilė kitiems, tai iš tikrųjų yra sekimas Jėzumi.
Dabar, jei du didžiausi įsakymai yra meilė Dievui ir meilė artimui,
kokios yra dvi didžiausios nuodėmės?

`3. Perskaitykite Ps 135, 13–19. Kas čia atskleidžiama apie paplitusią
   nuodėmę, pabrėžiamą visame Šventajame Rašte?`

Senasis Testamentas visų pirma nuolat pabrėžia meilės Dievui
svarbą (žr. Įst 6, 5). Tai glaudžiai susiję su didžia stabmeldystės nuodėme,
kuri yra priešinga meilei Dievui.

`4. Perskaitykite Zch 7, 9–12. Ką Dievas smerkia, pasak pranašo Zacharijo?
   Kaip tai ir stabmeldystės nuodėmė yra susiję su dviem didžiausiais
   įsakymais?`

Dievas reaguoja iš meilės rūstavimu ne tik į stabmeldystę, bet ir
į Jo tautos engimą, tiek individualiai, tiek bendrai. Dievas pyksta dėl
neteisybės, nes Dievas yra meilė.
Dvi didžiausios nuodėmės, pabrėžiamos visame Senajame Testamente,
yra susijusios su dviejų didžiausių įsakymų – mylėti Dievą
ir mylėti artimą – nesilaikymu. Dvi didžiausios nuodėmės yra meilės
stoka. Trumpai tariant, neįmanoma laikytis įsakymų, jei nemyli Dievo
ir artimo.

Iš tiesų, 1 Jn 4, 20–21 parašyta: „Jei kas sakytų: Aš myliu Dievą, o
savo brolio nekęstų, tasai melagis. Kas nemyli savo brolio, kurį mato,
negali mylėti Dievo, kurio nemato“.

`Kaip paaiškintumėte, kodėl meilės Dievui neįmanoma atskirti nuo
meilės artimui? Kaip suprasti šią neatskiriamą sąsają?`