---
title:  Du didžiausi įsakymai
date:   16/03/2025
---

Apmąstant, ką galėtume padaryti asmeniškai ir bendrai, kad mūsų
pasaulyje būtų žinoma Dievo meilė ir teisingumas, dera pradėti nuo
to, ką Dievas mums įsakė.

`1. Perskaitykite Mt 22, 34–40. Kaip Jėzus atsakė į Įstatymo mokytojo
   klausimą?`

Paties Jėzaus teigimu, mylėti „Viešpatį, savo Dievą, visa širdimi,
visa siela ir visu protu“ yra „didžiausias ir pirmasis įsakymas“. Tada
Jėzus pridūrė: „Antrasis – panašus į jį: Mylėk savo artimą kaip save
patį“. Tačiau šie įsakymai nėra vieninteliai. Jėzus toliau nurodė: „Šitais
dviem įsakymais remiasi visas Įstatymas ir Pranašai“ (Mt 22, 37–40).
Tiesą sakant, jie patys cituojami iš Senojo Testamento.

`2. Perskaitykite Mt 19, 16–23. Kaip Jėzaus atsakymai į jauno didiko
   klausimus yra susiję su Jo atsakymais į Įstatymo mokytojo klausimą
   Mato 22?`

Kas čia vyko? Kodėl Jėzus taip atsakė šiam žmogui? Ką šie susitikimai
turėtų pasakyti mums visiems, nepaisant mūsų padėties gyvenime?
„Kristus iškėlė vienintelę sąlygą, kuri būtų leidusi didikui tobulinti
savo krikščionišką charakterį. Jo žodžiai buvo išminties žodžiai, nors
atrodė griežti ir reiklūs. Juos priimti ir jiems paklusti buvo vienintelė
didiko išgelbėjimo viltis. Jo aukšta padėtis ir nuosavybė subtiliai lenkė
jo charakterį į blogį. Puoselėjami šie dalykai būtų išstūmę Dievą.
Atsisakyti atiduoti Dievui didesnę ar mažesnę ko nors dalį, vadinasi,
silpninti savo moralinį stabilumą ir jėgas; mat jeigu puoselėjami šio
pasaulio dalykai, tokie netikri ir neverti, jie apims viską“ (E. Vait, Su
meile iš Dangaus, 2011, p. 480).

`Galbūt ne visi esame pašaukti parduoti viską, ką turime, kaip šis jaunas
didikas, ko jūs asmeniškai laikotės, kas gali jus nuvesti į amžiną
pražūtį, jei to neišsižadėsite?`