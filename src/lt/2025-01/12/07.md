---
title:  Tolesniam tyrinėjimui
date:   21/03/2025
---

E. Vait, Su meile iš Dangaus, p. 251–259.

„Sekliai nedrįso atsakyti Kristui visiems matant, nes bijojo patekti
į keblią padėtį. Jie žinojo, kad Jis sako tiesą. Užuot nusižengę savo
papročiams, jie buvo linkę palikti žmogų kentėti, nors gyvuliui būtų
padėję, kad savininkas nepatirtų žalos. Taigi didesnis dėmesys buvo
rodomas kvailam gyvūnui negu žmogui, sukurtam pagal Dievo atvaizdą.
Tai iliustruoja visų klaidingų religijų veikimą. Jos randasi iš
žmogaus noro iškelti save aukščiau Dievo, bet viskas baigiasi tuo, kad
jis puola žemiau už gyvulį. Kiekviena religija, nepripažįstanti aukščiausios
Dievo valdžios, atima iš žmogaus tą šlovę, kuri jam buvo suteikta
jo sukūrimo metu ir kuri turi būti atnaujinta jame per Kristų.
Kiekviena neteisinga religija moko savo sekėjus nepaisyti žmogaus
poreikių, kančių ir teisių. Evangelija, priešingai, be galo vertina žmoniją,
kaip atpirktą Kristaus krauju, ir moko jautriai reaguoti į žmogaus
troškimus ir vargus. Viešpats sako: ‘Mariuosius padarysiu retesnius už
gryną auksą, žmones – retesnius už auksą iš Ofyro’ (Iz 13, 12).
Paklausęs fariziejų, kas teisėta daryti per sabatą – gera ar bloga,
gelbėti gyvybę ar ją žudyti, Jėzus atskleidė jiems patiems jų nedorus
tikslus. Degdami neapykanta, jie persekiojo Jį, kad pražudytų, o Jis
gelbėjo gyvybes ir nešė laimę daugybei žmonių. Kas geriau – ar nužudyti
per sabatą, kaip ketino padaryti jie, ar gydyti ligonius, kaip darė
Jėzus? Ar teisingiau žudyti širdyje per šventąją Dievo dieną, ar mylėti
visus žmones ir tai parodyti gailestingumo darbais?“ (E. Vait, Su meile
iš Dangaus, 2011, p. 256)

***KLAUSIMAI APTARIMUI:***

`1. Kodėl tiesa, kad „kiekviena neteisinga religija moko savo sekėjus
   nepaisyti žmogaus poreikių“? Kaip galime elgtis sąmoningai, kad
   išvengtume tokio nerūpestingumo mūsų bažnyčios bendruomenėse
   ir už jos ribų?`

`2. Kas yra mano artimas? Kas yra jūsų artimas? Kaip praktiškai sekimas
   Kristumi turėtų padaryti mus panašesnius į samarietį, kuris
   savo laikmečiu peržengė ribas, kad parodytų meilę?`

`3. Jei Dievas myli teisingumą ir gailestingumą, kaip mūsų elgesys
   turėtų atspindėti tai, kas Dievui svarbiausia? Kaip galime didesnį
   dėmesį sutelkti į tai, ką Jėzus vadino „svarbiausia Įstatyme“?`

`4. Kai galvojame ir kalbame apie teismą, kaip dažnai pabrėžiame,
   kad kalbėdamas apie teismą Jėzus dažniausiai turėjo omenyje, ar
   mes mylime kitus ir kokiu mastu, ypač engiamuosius ir nuskriaustuosius?
   Apmąstykite tai Mt 25, 31–46 šviesoje.`