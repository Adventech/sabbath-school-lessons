---
title:  Meilė ir teisingumas – du didžiausi įsakymai
date:   15/03/2025
---

### Šios savaitės tyrinėjimui skaitykite:
Mt 22, 34–40; Zch 7, 9–12; Psalmė 82, Mch 6, 8; Mt 23, 23–30; Lk 10, 25–37.

> <p>Įsimintina eilutė:</p>
> „Jei kas sakytų: Aš myliu Dievą, o savo brolio nekęstų, tasai melagis. Kas nemyli savo brolio, kurį mato, negali mylėti Dievo, kurio nemato“ (1 Jn 4, 20).

Nors ir tikime, kad Dievas galiausiai viską sutvarkys, vis tiek svarbu,
ką mes, krikščionys, darome čia ir dabar. Nors gali būti daug neteisybės
ir blogybių, kurių Dievas dabar neišnaikina (dėl kosminės kovos
taisyklių), tai nereiškia, kad mes negalime būti panaudoti palengvinant
kentėjimus ir sumažinant blogį, su kuriuo susiduriame, kiek tai
įmanoma. Tiesą sakant, mes, krikščionys, privalome tai daryti.
Tyrinėjome, kad meilė ir teisingumas žengia išvien; jie neatskiriami.
Dievas myli teisingumą. Atitinkamai, jei mylime Dievą, mylėsime
ir teisingumą.

Taip pat, jei mylime Dievą, mylėsime vieni kitus. Dalis meilės vienas
kitam yra rūpinimasis aplinkinių gerove. Kai kitus vargina skurdas,
priespauda ar bet kokia neteisybė, turėtume susirūpinti. Kai kiti
yra engiami, neturėtume užmerkti akių. Vietoj to turėtume savęs paklausti,
ką galime padaryti, asmeniškai ir bendrai, skleisdami Dievo
meilę ir teisingumą taip, kad mūsų palūžusiam pasauliui atspindėtume
tobulą mūsų Viešpaties teisumo ir meilės charakterį.