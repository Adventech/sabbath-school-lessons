---
title:  Dievas myli teisingumą
date:   18/03/2025
---

Šventasis Raštas skelbia, kad Dievas myli teisingumą ir nekenčia
blogio (pvz., Ps 33, 5; Iz 61, 8), ir Jis labai susirūpinęs dėl neteisybės,
nulemiančios teisų pasipiktinimą dėl visų tų, kurie yra neteisybės aukos.
Visame Senajame ir Naujajame Testamente Dievas nuolat uoliai
palaiko nuskriaustuosius ir engiamuosius, išreikšdamas teisėtą rūstavimą
persekiotojų ir engėjų atžvilgiu.

`5. Perskaitykite Psalmę 82. Kaip ši psalmė išreiškia Dievo rūpestį dėl
   teisingumo šiame pasaulyje? Ką ji gali reikšti mums šiandien?`

Kaip supranta daugelis tyrinėtojų, šios eilutės smerkia žemiškuosius
didžiūnus, atsakingus už neteisybę visuomenėje, ir nurodo, kada
Dievas teisia dangiškuosius didžiūnus (dievus) sugedusių žemiškų
teisėjų ir valdovų fone (neabejotinai demoniškas jėgas). Didžiūnų
klausiama: „Kiek ilgai jūs neteisingai teisite ir būsite šališki nedorėliams?“
(Ps 82, 2)

Be to, jie kaltinami: „Ginkite silpnuosius ir našlaičius, saugokite
vargdienių ir beturčių teises! Gelbėkite silpnuosius ir beturčius, gelbėkite
juos iš nedorėlių nagų!“ (Ps 82, 3–4) Čia ir kitur Senojo Testamento
pranašai skelbia ir ragina teisingumą. Tai nėra antraeilė, bet
esminė pranašų žinia visame Senajame Testamente ir to, ką Jėzus
kalbėjo čia, būdamas kūne.

Ne paslaptis, ko Dievas nori ir reikalauja iš tų, kurie teigia Jį mylintys
ir Jam paklūsta. Jis labai aiškiai nurodo Mch 6, 8 (ir panašiose eilutėse
kitur): „Žmogau, Jis tau pasakė, kas gera ir ko iš tavęs reikalauja
VIEŠPATS: tik daryti, kas teisinga, mylėti ištikima meile ir nuolankiai
eiti su savo Dievu“.

Tai atsispindi visame Šventajame Rašte. Pavyzdžiui, Jėzus pasakė:
„Iš to visi pažins, kad esate Mano mokiniai, jei mylėsite vieni kitus“
(Jn 13, 35; plg. 1 Jn 4, 8–16).

`Kokios būtų mūsų šeimos ir bažnyčios, jei sutelktume dėmesį į Mch 6,
8 ir sąmoningai taikytume šią eilutę žodžiams ir darbams? Kad ir kokios
jūsų aplinkybės, kaip galite geriau taikyti šiuos principus?`