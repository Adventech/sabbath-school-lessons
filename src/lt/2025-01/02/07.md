---
title:  Tolesniam tyrinėjimui
date:   10/01/2025
---

E. Vait, Kelias pas Kristų, p. 86–97

„Patikėkite Dievui savo norus, savo džiaugsmus, savo išgyvenimus,
savo rūpesčius, savo nerimą. Jūs Jo neapsunkinsite. Jūs Jo nenuvarginsite.
Tas, kuris gali suskaičiuoti kiekvieną plaukelį ant jūsų
galvos, nėra abejingas savo vaikų norams. ‘[…] nes Viešpats kupinas

užuojautos ir gailestingumo’ (Jok 5, 11). Jo mylinti širdis išgyvena jūsų
sielvartus. Užtenka tik juos išsakyti. Papasakokite viską, kas jums kelia
nerimą. Jokia našta nėra Jam per sunki: juk Jis laiko pasaulius ir valdo
Visatą. Jam nėra nė vieno nereikšmingo dalyko, susijusio su mumis.
Jis pastebi viską. Nėra mūsų gyvenime puslapio, kurio Jis negalėtų
perskaityti. Nėra problemų, kurių Jis negalėtų išspręsti. Nėra džiaugsmo,
nėra maldos, nėra laimės, galinčios ištikti mažiausią iš Jo vaikų,
nėra rūpesčių, drumsčiančių sielos ramybę, kurių mūsų Dangiškasis
Tėvas nepastebėtų ir kurie Jam nebūtų įdomūs. ‘Jis gydo sužeistas
širdis ir aptvarsto jų žaizdas’ (Ps 147, 3). Dievo santykiai su kiekvienu
žmogumi yra tokie glaudūs ir tvirti, tarsi žemėje daugiau nebūtų nė
vieno, kuriuo Jis turėtų rūpintis, nė vieno, už kurį Jis atidavė savo mylimąjį
Sūnų“ (E. Vait, Kelias pas Kristų, p . 93).

***Klausimai aptarimui***

`Kaip šios žinios pakeičia jūsų santykius su Dievu? Kaip jos veikia
tai, ką mąstote apie kitų sielvartą?`

`Apsvarstykite anksčiau pateiktą sakinį: „Dievo santykiai su kiekvienu
žmogumi yra tokie glaudūs ir tvirti, tarsi žemėje daugiau
nebūtų nė vieno, kuriuo Jis turėtų rūpintis, nė vieno, už kurį Jis atidavė
savo mylimąjį Sūnų“. Kokią paguodą tai teikia ir kaip turėtume
gyventi, žinant Dievo Artumą mums ir Jo rūpestį mumis? Kaip
išmokti gyventi su šio nuostabaus pažado tikrove? Įsivaizduokite,
jei diena iš dienos galėtumėte tuo tikrai tikėti.`

`Kaip suprantate Ps 103, 17–18, atsižvelgiant į šios savaitės temą?
Ką šios eilutės atskleidžia apie amžiną Dievo meilę ir, vis dėlto,
kaip santykių su Dievu nauda priklauso nuo to, ar priimsime Jo
meilę?`