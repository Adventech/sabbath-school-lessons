---
title:  Sandoros meilė
date:   06/01/2025
---

Biblijoje ypatingas Dievo meilės ryšys su mumis dažnai nusakomas
pasitelkiant šeimos ar giminystės metaforas, ypač vyro ir žmonos
arba geros motinos meilės savo vaikui metaforas. Pastarosios ypač
naudojamos ypatingiems Dievo ir Jo Sandoros tautos santykiams
pavaizduoti. Tai Sandoros meilės santykiai, apimantys ne tik Dievo
meilę savo tautai, bet ir lūkesčius, kad jie priims šią meilę ir mylės Jį (ir
vienas kitą) mainais.

`3. Perskaitykite Įst 7, 6–9. Ko šios eilutės moko apie ryšį tarp Dievo sudarytų Sandorų ir Dievo meilės?`

Įst 7, 9 aprašoma ypatinga Dievo meilė Jo Sandoros tautai, santykiai,
kurie iš dalies priklauso nuo to, ar jie bus ištikimi, ar ne. Dievo
meilė nėra sąlyginė, bet Sandoros santykiai su Jo tauta yra sąlyginiai.
Pats žodis, Įst 7, 9 išverstas – „ištikimas“ (ḥesed), išryškina dievišką
meilę (ir daug daugiau) Sandoros kontekste. Ḥesed dažnai vartojamas
Dievo gailestingumui, gerumui ir meilei nusakyti. Be kita ko
ḥesed reiškia ištikimą arba tvirtą meilę kitam asmeniui esamuose abipusiuose
meilės santykiuose. Taip inicijuojami tokie santykiai, tikintis,
kad kita pusė parodys šią meilę mainais.
Dievo ḥesed rodo, kad Jo meilė yra nepaprastai patikima, tvirta ir
patvari. Tačiau tuo pat metu ḥesed nauda yra sąlyginė, priklausanti
nuo Jo tautos noro paklusti ir išlaikyti jiems tenkančią santykių pusę
(žr. 2 Sam 22, 26; 1 Kar 8, 23; Ps 25, 10; Ps 32, 10; 2 Met 6, 14).
Tvirta Dievo meilė yra visų meilės santykių pagrindas, ir mes niekada
negalėtume prilygti šiai meilei. Dievas ne tik laisvai dovanojo

mums būtį, bet Kristuje pasiaukojo už mus. „Nėra didesnės meilės,
kaip gyvybę už draugus atiduoti“ (Jn 15, 13). Neabejotina, didžiausia
Dievo meilės išraiška buvo atskleista, kai Viešpats „nusižemino, tapdamas
klusnus iki mirties, iki kryžiaus mirties“ (Fil 2, 8).

`Kaip galite nuolat mintyse išlaikyti Dievo meilės tikrovę? Kodėl svarbu tai daryti?`