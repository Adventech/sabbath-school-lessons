---
title:  Amžina Dievo meilė
date:   05/01/2025
---

Raštas aiškiai moko – Dievas myli visus. Geriausiai žinoma Šventojo
Rašto eilutė, Jn 3, 16, skelbia šią tiesą: „Dievas taip pamilo pasaulį,
jog atidavė savo viengimį Sūnų, kad kiekvienas, kuris Jį tiki, nepražūtų,
bet turėtų amžinąjį gyvenimą“.

`1. Perskaitykite Ps 33, 5 ir Ps 145, 9. Ko šios eilutės moko apie tai, kokie toli siekiantys yra Dievo meilė, užuojauta ir gailestingumas?`

Kai kurie gali manyti, jog jie yra nemylimi arba kad Dievas gali mylėti
visus kitus, bet ne juos. Tačiau Biblija nuolat skelbia, kad kiekvienas
žmogus yra Dievo mylimas. Nėra nė vieno, kurio Jis nemylėtų. Ir
kadangi Dievas myli visus, Jis taip pat nori, kad visi būtų išgelbėti.

`2. Perskaitykite 2 Pt 3, 9; 1 Tim 2, 4 ir Ez 33, 11. Ko šios eilutės moko apie Dievo troškimą išgelbėti visus?`

Jn 3, 17 priduriama: „Dievas juk nesiuntė savo Sūnaus į pasaulį,
kad Jis pasaulį pasmerktų, bet kad pasaulis per Jį būtų išgelbėtas“
(Jn 3, 17). Jei tai priklausytų tik nuo Dievo, kiekvienas žmogus priimtų
Jo meilę ir būtų išgelbėtas. Tačiau Viešpats niekam neprimes savo
meilės. Žmonės gali laisvai ją arbą priimti, arba atmesti.
Ir nors kai kurie ją atmeta, Dievas niekada nesiliauja jų mylėti.
Jer 31, 3 Jis skelbia savo tautai: „Amžina meile Aš pamilau tave, todėl
nesiliauju tau reikštis ištikimąja meile“. Kitur Biblija ne kartą moko,
kad Dievo meilė amžina (pvz., Psalmė 136). Dievo meilė niekada neišsenka.
Ji amžina. Mums tai sunku suprasti, nes mums dažnai lengva
nemylėti aplinkinių, ar ne?
Tačiau, jei mes išmoktume patirti šios meilės tikrovę, t.y., patys
pažintume Dievo meilę – mūsų gyvenimas ir elgesys su kitais pasikeistų.

`Jei Dievas myli visus, tai reiškia, kad Jis turi mylėti ir ganėtinai niekšiškas
asmenybes, nes tokių tikrai yra (iš tikrųjų daug). Ko Dievo meilė
šiems žmonėms turėtų mus išmokyti apie tai, kaip turėtume stengtis
su jais bendrauti?`