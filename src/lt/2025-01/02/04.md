---
title:  Sąlygomis pagrįsti santykiai
date:   07/01/2025
---

Dievas ragina ir kviečia kiekvieną žmogų artimiems meilės santykiams
su Juo (žr. Mt 22, 1–14). Tinkamas atsiliepimas į šį kvietimą reiškia
paklusimą Dievo Įsakymui mylėti Dievą ir mylėti kitus (žr. Mt 22,
37–39). Ar mėgavimasis šių santykių su Dievu privalumais priklauso
nuo to, ar asmuo laisva valia apsisprendžia priimti arba atmesti Jo
meilę.

`4. Perskaitykite Oz 9, 15; Jer 16, 5; Rom 11, 22 ir Judo 21. Ko šios eilutės moko apie tai, ar galima atmesti Dievo meilės teikiamą naudą, gal net ją prarasti?`

Šiose ir kitose eilutėse meilės santykių su Dievu pranašumas ne
kartą nusakytas kaip priklausomas nuo asmens atsako į Jo meilę. Tačiau
neturėtume klysti manydami, kad Dievas iš tikrųjų nustoja mylėti.
Tyrinėjome, kad Dievo meilė yra amžina. Nors Oz 9, 15 Dievas sakė
savo tautai: „Daugiau nebemylėsiu jų“, svarbu prisiminti, kad vėliau
toje pačioje knygoje Dievas savo tautai pareiškė: „Aš mylėsiu juos visa
širdimi“ (Oz 14, 5). Oz 9, 15 negali reikšti, kad Dievas visiškai nustojo
mylėti savo tautą. Vietoj to tai turi reikšti tam tikrų meilės santykių
su Dievu pusę ar naudos sąlygiškumą. Tai, kaip mes reaguojame į Jo
meilę, yra labai svarbu, norint, kad šie santykiai tęstųsi.
„Kas pripažįsta Mano įsakymus ir jų laikosi, tas tikrai Mane myli. O
kas Mane myli, tą mylės Mano Tėvas, ir Aš jį mylėsiu ir jam apsireikšiu“
(Jn 14, 21). Taip pat Jėzus sakė savo mokiniams: „Juk patsai Tėvas jus
myli, nes jūs Mane pamilote ir įtikėjote, jog Aš esu iš Dievo atėjęs“
(Jn 16, 27).

Šios ir kitos eilutės moko, kad gelbstinčių santykių su Dievu nauda
priklauso nuo to, ar priimsime Dievo meilę (įskaitant ir norą būti
šios meilės priemonėmis). Vėlgi, tai nereiškia, kad Dievo meilė kada
nors nutrūksta. Atvirkščiai, kaip negalime sulaikyti saulės spindulių,
bet galime nuo jų atsiriboti, taip negalime nieko padaryti, kad sustabdytume
amžiną Dievo meilę, bet galiausiai galime atmesti ryšį
su Dievu ir taip atsiriboti nuo to, ką jis teikia, ypač amžinojo gyvenimo
pažadą.

`Kaip žmonės gali pamatyti ir patirti Dievo meilės tikrovę, nepaisant
to, ar jie į ją reaguoja atsilygindami, ar ne? Pavyzdžiui, kaip gamta
net po nuodėmės atskleidžia Jo meilę?`