---
title:  Kovos taisyklės
date:   01/03/2025
---

### Šios savaitės tyrinėjimui skaitykite:
Dan 10, 1–14; Apr 13, 1–8; Job 1, 1–12; Job 2, 1–7; Jn 12, 31; Jn 14, 30; Mk 6, 5; Mk 9, 29.

> <p>Įsimintina eilutė:</p>
> „Kas daro nuodėmę, tas iš velnio, nes velnias visas nuodėmėse nuo pat pradžios. Todėl ir pasirodė Dievo Sūnus, kad velnio darbus sugriautų“ (1 Jn 3, 8).

Galingą pasakojimą, atskleidžiantį kosminės kovos pobūdį, galima
rasti 1 Kar 18, 19–40, Elijas ant Karmelio kalno, kur Viešpats apnuogino
vadinamuosius „tautų dievus“. Tačiau už šių „dievų“ slypi kai kas
daugiau, nei tik pagoniškos vaizduotės vaisius. Už „dievų“, kuriuos
Izraelį supančios tautos manė garbinančios, iš tikrųjų slypėjo kažkas
kita.

„Jie atnašavo auką demonams, kurie nėra Dievas, dievams, kurių
niekada nebuvo pažinoję, naujiems, neseniai atėjusiems, kurių jūsų
protėviai niekada nebuvo bijoję“ (Įst 32, 17). Paulius priduria: „Aukodami
atnašas, pagonys aukoja ne Dievui, bet demonams. O aš nenoriu,
kad jūs taptumėte demonų bendrininkais“ (1 Kor 10, 20).

Išeina, kad už netikrų tautų „dievų“ iš tikrųjų slėpėsi demonai. Tai
reiškia, kad visi Šventojo Rašto tekstai, kuriuose kalbama apie stabmeldystę
ir svetimus dievus, yra susiję su „kosmine kova“.

Atsižvelgiant į tai, kosminės kovos tema tampa geriau suprantama.
Ši tiesa itin paveikia šios kovos pobūdžio supratimą ir kaip ji nušviečia
blogio problemą.