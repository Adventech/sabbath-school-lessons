---
title:  Slibinas Apreiškimo knygoje
date:   03/03/2025
---

Visa apimanti kosminės kovos didžiūnų perspektyva apibendrinta
Apreiškimo knygoje, kur velnias nusakytas – „didysis slibinas“, kuris
priešinasi Dievui ir „suvedžiodavo visą pasaulį“ (Apr 12, 9).

`2. Perskaitykite Apr 13, 1–8. Kas čia atskleista apie slibino valdymo
   mastą?`

Slibinas (šėtonas) ne tik kovoja prieš Dievą (Apr 12, 7–9) ir Jo tarnus
(pvz., Apr 12, 1–6), bet ir vaizduojamas kaip ne tik žemiškų karalysčių,
persekiojančių Dievo tautą visais amžiais, valdovas.

Slibinas „atidavė... savo galybę, savo sostą ir didelę valdžią“ žvėriui
iš jūros (Apr 13, 2; plg. Apr 13, 5; Apr 17, 13–14). Šiam žvėriui iš jūros
„buvo duotas snukis didžiuotis ir piktžodžiauti ir duota galia taip daryti
per keturiasdešimt du mėnesius“ (Apr 13, 5).

Taigi šėtonas (slibinas) atidavė galybę ir valdžią žvėriui (žemiška
religinė-politinė valdžia). Šia galia naudojamasi siekiant Dievo garbinimą
prisiimti sau. Žvėris piktžodžiauja Dievo vardui; žvėris taip pat
kovoja prieš Dievo šventuosius ir netgi nugali juos, bent jau tam tikrą
laiką. Šią pasaulinę galią ir valdžią jam suteikia slibinas, šį pasaulį pasiglemžęs
valdovas.

Tačiau šėtonui ir jo pavaldiniams taip pat yra aiškios ribos, įskaitant
ribotą laiką. „Todėl džiūgaukite, dangūs ir jų gyventojai! Bet vargas
žemei ir jūrai, nes pas jus nukrito velnias, kupinas baisaus įniršio,
žinodamas mažai beturįs laiko“ (Apr 12, 12).
Šėtonas žino „mažai beturįs laiko“ (Apr 12, 12), o Apreiškimo knygos
įvykiai rutuliojasi laikantis pranašiškų terminų, kurie nustato konkrečias
ribas (žr. Apr 12, 14; Apr 13, 5) šių piktųjų jėgų viešpatavimui.
Iš tiesų, Dievas pagaliau triumfuos. „Jis nušluostys kiekvieną ašarą
nuo jų akių; ir nebebus mirties, nebebus liūdesio nei aimanos, nei
sielvarto, nes kas buvo pirmiau, tas praėjo“ (Apr 21, 4).

`Kad ir kaip mums dabar sunku tai įžvelgti, galiausiai gėris amžiams
nugalės blogį. Kodėl itin svarbu, kad niekada nepamirštume šio
nuostabaus pažado?`