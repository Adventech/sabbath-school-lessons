---
title:  Tolesniam tyrinėjimui
date:   07/03/2025
---

E. Vait, „Testimonies for the Church“, vol. 1, 1341–347 p.

„Puolęs žmogus yra teisėtas šėtono belaisvis. Kristaus misija buvo
išgelbėti jį iš didžiojo priešo galios. Žmogus iš prigimties yra linkęs
sekti šėtono patarimus ir negali sėkmingai atsispirti tokiam siaubingam
priešui, jei jame negyvena Kristus, Nugalėtojas, vadovaujantis
jo troškimams, suteikiantis jėgų. Tik Dievas gali apriboti šėtono galią.
Jis išvaikšto žemę skersai išilgai. Jis nė akimirkai nesiliauja budėjęs,
bijodamas pražiopsoti galimybę sunaikinti sielas. Svarbu, kad Dievo
tauta tai suprastų, kad galėtų išvengti jo spąstų. Šėtonas ruošia savo
apgaules, kad paskutiniame žygyje prieš Dievo tautą jie nesuprastų,
jog tai jis. 2 Kor 11, 14: ‘Ir nenuostabu, nes pats šėtonas geba apsimesti
šviesos angelu’. Nors kai kurios apgautos sielos tvirtina, kad jo
nėra, jis paima jas į nelaisvę ir didžiąja dalimi per jas veikia. Šėtonas
geriau nei Dievo tauta žino galią, kurią jie gali turėti jam, kai jų stiprybė
yra Kristuje. Kai jie nuolankiai kreipiasi pagalbos į Nugalėtoją, silpniausias
tikintysis tiesa, tvirtai pasikliaudamas Kristumi, gali sėkmingai
atstumti šėtoną ir visą jo kareiviją. Jis pernelyg gudrus, kad ateitų
atvirai, drąsiai su savo pagundomis; nes tada sužadintų snaudžiančio
krikščionio jėgas, jam pasikliaunant stipriu ir galingu Išganytoju. Bet
jis ateina nepastebėtas ir užsimaskavęs, veikdamas per nepaklusnumo vaikus, kurie išpažįsta pamaldumą“ (E. Vait, „Testimonies for the
Church“, vol. 1, 341 p.).

***KLAUSIMAI APTARIMUI:***

`1. Ką reiškia būti teisėtu šėtono belaisviu? Ar tai reiškia, kad velnias
   gali daryti su žmonėmis ką panorėjęs? Jei ne, kodėl ne? Kaip tai
   susiję su tuo, ką galėtume pavadinti „kosminės kovos taisyklėmis“?`

`2. Kodėl Dievas apskritai suteikė šėtonui galią kosminėje kovoje, net
   jei laikinai? Ką tai mums sako apie Dievo siekį atsakyti į šėtono
   kaltinimus?`

`3. Kaip reaguojate į tuos, net krikščionis, kurie neigia šėtono kaip
   tikros būtybės buvimą? Nors negalime įrodyti šėtono buvimo,
   kokius įrodymus galime rasti, kurie galėtų padėti itin apgautam
   žmogui?`