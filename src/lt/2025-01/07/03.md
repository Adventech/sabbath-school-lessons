---
title:  Mes daug nežinome
date:   10/02/2025
---

Istorijos pabaiga ateis kartu su meilės triumfu prieš blogį. Tačiau
kol kas išlieka daug nerimą keliančių klausimų. Kaip galime galvoti ir
kalbėti apie blogio problemą taip, kad tai būtų naudinga?

`3. Perskaitykite Job 38, 1–12. Kaip Dievo atsakymas Jobui nušviečia
   blogio problemą? Kiek mes žinome ir nežinome apie tai, kas gali
   vykti užkulisiuose?`

Pasakojime Jobas daug kentėjo ir pats išsakė daug klausimų, kodėl
jį ištiko blogis ir kančios. Jis prašė Dievą dėmesio, jog galėtų rasti
atsakymus į savo klausimus, nežinodamas, kad užkulisiuose, dangaus
sueigoje, vyksta kur kas daugiau (žr. Jobo 1–2).

Dievo atsakas Jobui stulbina: „Tada VIEŠPATS kreipėsi į Jobą iš audros
tardamas: Kas temdo Mano užmojį, kalbėdamas neapgalvotais
žodžiais?“ (Job 38, 1–2) Viename vertime pateikiami tokie žodžiai:
„Kodėl tu tiek daug kalbi, kai žinai tiek mažai?“ (Job 38, 2) Job 38, 4
Dievas priduria: „Kur tu buvai, kai dėjau žemės pamatus? Pasakyk, jei
esi toks supratingas!“

`4. Perskaitykite Job 42, 3. Kaip Jobo atsakymas nušviečia tai, ką turėtume
   pripažinti, kas susiję su mūsų padėtimi?`

Savo atsakymais Jobui Dievas aiškiai parodė, kad patriarchas daug
ko nežinojo ir nesuprato. Kaip ir Jobas, mes taip pat turėtume nuolankiai
pripažinti, kad pasaulyje ir užkulisiuose vyksta daug, apie ką
nieko nežinome. Tai, jog mes nežinome atsakymų į mūsų klausimus,

nereiškia, kad nėra gerų atsakymų, kad vieną dieną viskas išsispręs.
Iki tol turime pasitikėti Dievo gerumu, kuris mums buvo apreikštas
daugybe būdų.

Pagalvokite, kiek mažai mes apskritai žinome. Kodėl tuomet turėtume
išmokti gyventi neradę atsakymų į sudėtingiausius klausimus,
susijusius su sunkiausiomis temomis – blogiu ir kančia?