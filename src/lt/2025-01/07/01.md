---
title:  Blogio klausimas
date:   08/02/2025
---

### Šios savaitės tyrinėjimui skaitykite:
Job 30, 26; Mt 27, 46; Job 38, 1–12; Psalmė 73; Pr 2, 16–17; Apr 21, 3–4.

> <p>Įsimintina eilutė:</p>
> „Jis nušluostys kiekvieną ašarą nuo jų akių; ir nebebus mirties, nebebus liūdesio nei aimanos, nei sielvarto, nes kas buvo pirmiau, tas praėjo“ (Apr 21, 4).

Ko gero didžiausias krikščionybės klausimas yra blogis – kaip suderinti
tai, kad Dievas yra tobulai geras ir mylintis, su blogiu šiame pasaulyje.
Trumpai tariant, jei Dievas yra geras ir visagalis, kodėl tarpsta
blogis ir pastarojo itin daug?

Tai ne tik akademinis klausimas, keliantis didelį nerimą daugeliui
žmonių ir neleidžiantis kai kuriems pažinti ir pamilti Dievą.
„Daugeliui žmonių nuodėmės kilmė ir jos egzistavimo priežastis
kelia daug neaiškumų. Pamatę blogio darbą, baisų sielvartą ir nuniokojimo
pasekmes jie klausia, kaip visa tai gali egzistuoti, jei viską

valdo begalinė Viešpaties išmintis, jėga ir meilė. Tai žmonėms yra paslaptis,
kurios jie negali paaiškinti“ (E. Vait, Didžioji kova, 2011, p. 426).

Daugelis ateistų blogio klausimą laiko priežastimi, kodėl jie yra
ateistai. Tačiau šią ir ateinančiomis savaitėmis tyrinėsime, kad Biblijos
Dievas yra visiškai geras, ir mes galime Juo pasitikėti, nepaisant blogio,
stipriai užkrėtusio mūsų puolusį pasaulį.