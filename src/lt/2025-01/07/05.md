---
title:  Laisvos valios gynimas
date:   12/02/2025
---

Nors nesuvokiame Dievo kelių ir minčių, Šventasis Raštas šį tą atskleidžia,
kas padeda aiškinti blogio klausimą. Vienas iš loginių būdų
blogio klausimui spręsti yra žinomas kaip laisvos valios gynimas.
Laisvos valios gynimas – tai nuomonė, kad blogis yra netinkamo
naudojimosi laisva valia rezultatas. Taigi Dievas nėra kaltas dėl blogio,
nes blogis yra kūrinių, kurie netinkamai naudojasi dėl gerų priežasčių
Dievo mums suteikta laisva valia, rezultatas. Tačiau kodėl Dievas davė
laisvą valią? Šiuo atžvilgiu K. Luisas (C. S. Lewis) rašė, kad „laisva valia,
nors ir padaro blogį įmanomą, taip pat yra vienintelė, kuri apskritai
leidžia mylėti, leidžia egzistuoti gėriui ar džiaugsmui. Vargu ar būtų
verta kurti automatinių būtybių, kurios veiktų kaip mašinos, pasaulį.
Laimė, kurią Dievas sumanė savo mąstantiems kūriniams, yra laisvas,
savanoriškas susivienijimas su Juo ir kitais. [...] Tam jie turi būti laisvi“
(Mere Christianity (New York: MacMillan, 1960), 52 p.).

`6. Perskaitykite Pr 2, 16–17. Kaip šiose eilutėse atsispindi Adomui ir
   Ievai suteikta moralinė laisvė?`

Kam jiems įsakyti, nebent jie iš pradžių turėjo laisvą valią? Adomas
ir Ieva valgė uždraustą vaisių, ir nuo tada mūsų planeta prisipildė blogio.
Pradžios 4, skyriuje po pasakojimo apie nuopuolį, siaubingi nuo dėmės padariniai matomi Abelio nužudyme. Pasakojimas apie nuopuolį
parodo, kaip piktnaudžiavimas Adomui ir Ievai suteikta laisva
valia atnešė nuodėmę ir blogį į mūsų planetos istoriją.

Visame Šventajame Rašte matome laisvos moralinės valios tikrovę
(Įst 7, 12–13; Joz 24, 14–15; Ps 81, 12–15 ir Iz 66, 4). Kiekvieną savo
gyvenimo dieną vienaip ar kitaip mes patys naudojamės laisva valia,
kurią mums suteikė mūsų Kūrėjas. Be laisvos valios mes nebūtume
žmonės. Būtume panašesni į mašinas ar net neprotaujantį robotą.

`Korporacija „Sony“ sukūrė šunį robotą Aibo. Jis panašus į tikrą šunį,
bet jis nesirgs, neužsikrės blusomis, neįkąs, jo nereikės skiepyti ir jis
nesišers. Ar iškeistumėte savo tikrą šunį į Aibo? Jei ne, kaip jūsų sprendimas
galėtų padėti geriau suprasti, kodėl Dievas sukūrė mus tokius,
kokie esame, turinčius laisvą valią, nepaisant rizikos?`