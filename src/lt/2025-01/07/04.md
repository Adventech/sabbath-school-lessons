---
title:  "Skeptikas teistas (Dievo išpažintojas)"
date:   11/02/2025
---

Dievas skelbia Iz 55, 8–9: „Juk Mano mintys – ne jūsų mintys, o
Mano keliai – ne jūsų keliai, – tai VIEŠPATIES žodis. – Kaip aukštas dangus
viršum žemės, taip Mano keliai viršija jūsų kelius ir Mano mintys –
jūsų mintis“.
Dievo mintys viršija mūsų mintis. Mes net neįsivaizduojame, koks
sudėtingas Dievo planas istorijai. Atsižvelgiant į tai, kodėl apskritai
reikėtų tikėtis turėti galimybę žinoti, kokios yra priežastys, dėl kurių
Dievas kažką daro ar kažko nedaro įvairiomis aplinkybėmis?
Vienas iš būdų mėginti suvokti blogio problemą yra pagrįstas pripažinimu,
kiek mažai žinome, todėl vadinamas „skeptiniu teizmu“.
Skeptiškas teistas tiki, kad Dievas turi pagrįstų priežasčių elgtis taip,
kaip Jis elgiasi, tačiau, atsižvelgiant į ribotas žinias, nederėtų tikėtis,
kad suprasime šias priežastis. Skeptiškas teistas atsargiai vertina
žmogaus gebėjimą suvokti arba visiškai suprasti Dievo priežastis, susijusias
su blogiu šiame pasaulyje. Vien todėl, kad negalime matyti,
pavyzdžiui, aplink mus ore esančių mikrobų, dar nereiškia, kad aplink
mus nėra jokių mikrobų. Tai, kad žmogus nežino, kokios yra Dievo
priežastys, tikrai nereiškia, kad Dievas neturi gerų priežasčių.

`5. Perskaitykite Psalmę 73. Kaip psalmininkas žiūri į jį supantį blogį ir
   neteisybę? Ką jis mato, kas keičia jo supratimą?`

Psalmininkui labai kėlė nerimą pasaulio blogis. Jis apsidairė ir pamatė,
kaip nedorėliai klesti. Viskas atrodė neteisinga ir nesąžininga.

Jis neturėjo, ką atsakyti. Jis svarstė, ar verta tikėti Dievu ir Jam tarnauti.
Bet tada jis pažvelgė į šventyklą.
Šventykla leidžia truputį suprasti blogio problemą – būtent pripažinimas,
kad yra teisus Teisėjas, kuris užtikrins teisingumą ir teismą
savo laiku.

Kaip adventistų supratimas, susijęs su teismu ir šventyklos doktrina,
gali nušviesti blogio problemą? Ar jums naudinga žinoti, kad nors
dabar išlieka daug klausimų, galiausiai bus atskleistos istorijos detalės
ir teisingi Dievo sprendimai?