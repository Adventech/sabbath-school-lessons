---
title:  Tolesniam tyrinėjimui
date:   14/02/2025
---

E. Vait, Patriarchai ir pranašai, p. 15–24.

„Net tada, kai šėtonas buvo išmestas iš Dangaus, beribė Išmintis
jo nesunaikino. Kadangi tik meilės tarnystė gali būti Dievui priimtina,
Jo kūrinių ištikimybė turi remtis įsitikinimu, kad Dievas teisingas
ir palankus. Dangaus ir pasaulių gyventojai, būdami nepasirengę suprasti
nuodėmės prigimties ir pasekmių, nebūtų galėję suvokti šėtoną
sunaikinančio Dievo teisingumo. Jei jis būtų nedelsiant pašalintas
iš būties, tai kai kas būtų tarnavę Dievui iš baimės, bet ne iš meilės.
Tuomet nei apgaviko įtaka būtų visiškai pašalinta, nei maišto dvasia
išrauta su šaknimis. Dėl visos visatos amžinos gerovės jis turėjo geriau
išvystyti savo principus, kad jo pareikštus kaltinimus Dievo valdžiai
visi Dievo kūriniai galėtų teisingai suprasti ir kad Dievo teisingumas
bei gailestingumas, Jo Įstatymo nekintamumas galėtų būtų įamžinti
kaip neabejotini.

Šėtono maištas turėjo būti pamoka Visatai visais ateinančiais amžiais
– nuolatinis liudijimas apie nuodėmės prigimtį ir baisias jos pasekmes.
Šėtono valdymo apraiškos, pasekmės žmonėms ir angelams
parodys, ko reikia tikėtis, jei nepaisoma Dievo valdžios. Jis paliudys,
kad su Dievo valdžia yra susijusi visų Jo sukurtų būtybių gerovė. Taigi
šio siaubingo maišto eksperimento istorija turi būti amžina garantija
visoms šventoms būtybėms, kad jie bus saugomi nuo apgavystės
apie nuodėmės prigimtį, gelbstinti juos nuo nusidėjimo ir bausmės
už jį“ (E. Vait, Patriarchai ir pranašai, 23 p.).

***KLAUSIMAI APTARIMUI:***

`1. „Teodicija“ – tai terminas, apibrėžiantis Dievo teisingumą blogio
   akivaizdoje. Tačiau tai nėra paties blogio pateisinimas. Įsivaizduokite,
   kad kažkas danguje sako: „Taip, Jėzau, dabar aš suprantu, kodėl
   mano šeima buvo kankinama ir nužudyta mano akyse. Taip,
   dabar visa tai labai prasminga. Ačiū, Jėzau!“ Tai absurdas. Kaip galime
   suprasti, kad didžiojoje kovoje galiausiai teisus yra Dievas, o
   blogis nepateisinamas? (žr. devintą temą)`

`2. Ar kada nors jautėtės kaip Jobas? Ar kada nors susigundėte galvoti,
   kad negali būti gero paaiškinimo jūsų ar jūsų artimųjų kentėjimams?
   Kaip galutinis Jobo supratimas, kad jis kalbėjo apie tai, ko
   nesuprato (Job 42, 3), atskleidžia mūsų padėtį mūsų pačių klausimų
   atžvilgiu?`