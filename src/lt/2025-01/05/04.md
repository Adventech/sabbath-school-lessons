---
title:  Derama rūstybė
date:   28/01/2025
---

Nors yra daug netinkamų pykčio formų, Raštas taip pat moko, kad
yra „derama rūstybė“.

Įsivaizduokite mamą, stebinčią, kaip jos trejų metų dukra žaidžia
žaidimų aikštelėje, ir staiga jos dukrą užpuola vyras. Ar ji neturėtų
užsirūstinti? – Žinoma. Pyktis yra deramas meilės atsakas tokiomis
aplinkybėmis. Šis pavyzdys padeda suprasti Dievo „deramą rūstybę“.

`3. Perskaitykite Mt 21, 12–13 ir Jn 2, 14–15. Ką Jėzaus reakcija į prekeivius
   šventykloje byloja apie Dievo rūstybę prieš blogį?`

Tokiais atvejais Jėzus parodė „dievišką uolumą“ ir deramą rūstavimą
atžvilgiu tų, kurie Dievo šventyklą laikė įprasta prekyviete, pastarąją
pavertę „plėšikų lindyne“, naudodamiesi našlėmis, našlaičiais
ir vargšais (Mt 21, 13; plg. Jn 2, 16). Šventykloje ir tarnavime, kuris
turėjo parodyti maloningą Dievo atleidimą ir nusidėjėlių apvalymą,
buvo apgaudinėjama ir engiami labiausiai pažeidžiami asmenys. Ar
Jėzus neturėjo dėl to rūstauti?

Mk 10, 13–14 ir Mk 3, 4–5 pateikta daugiau Jo deramo rūstavimo
pavyzdžių. Žmonėms atnešant Jėzui vaikučius, o mokiniams priekaištaujant
tiems, kurie juos atnešdavo, „Jėzus užsirūstino“. Jis tarė jiems:
„Leiskite mažutėliams ateiti pas Mane“ (Mk 10, 13–14).

Fariziejams siekiant apkaltinti Jėzų nesilaikant sabatos, kada Jis
gydė sabatą, Jėzus jų paklausė: „Ar šabo dieną leistina gera daryti, ar
bloga? Gelbėti gyvybę ar žudyti? Bet anie tylėjo“ (Mk 3, 4). „Rūsčiai
juos apžvelgęs ir nuliūdęs dėl jų širdies kietumo“, Jėzus išgydė žmogų
(Mk 3, 5). Kristaus rūstavimas čia siejamas su sielvartu dėl jų širdies
kietumo; tai derama meilės reakcija, kaip Senajame Testamente Dievui
priskiriama rūstybė yra derama meilės reakcija. Kaip meilė gali nerūstauti
dėl blogio, ypač kai pastarasis kenkia tiems, kurie yra mylimi?

`Kaip galime apsisaugoti ir nepateisinti savanaudiško pykčio, pastarojo
nelaikant „derama rūstybe“? Kodėl tai itin lengva padaryti ir
kaip galime apsisaugoti nuo šių subtilių, bet akivaizdžių spąstų?`