---
title:  Liūdi dėl blogio
date:   26/01/2025
---

Biblijos Dievas myli teisingumą ir nekenčia blogio. Todėl nuodėmė
ir blogis sukelia Jo uolumą, išreikštą vardan engiamų ir skriaudžiamų,
ir net tais atvejais, kai blogis pirmiausia paveikia patį žmogų asmeniškai.
Dievas nekenčia blogio, nes blogis visada kenkia Jo kūriniams,
net jei pastarieji sau kenkia asmeniškai. Rašto pasakojimuose Dievo
rūstybę ne kartą lemia tai, ką Biblijos tyrinėtojai vadina maišto ciklu.
Šis ciklas yra toks:
Tauta maištauja prieš Dievą ir blogiai elgiasi, kartais net žiauriai,
pavyzdžiui, aukoja vaikus ir daro kitas bjaurastis Jo akivaizdoje.
Dievas atsitraukia dėl tautos sprendimų.
Jo tautą engia svetimos tautos.
Jo tauta šaukiasi Dievo išgelbėjimo.
Dievas maloningai juos išgelbėja.
Tauta vėl maištauja prieš Dievą, dažnai labiau nei anksčiau.
Tačiau šio didžiulio blogio ir neištikimybės ciklo akivaizdoje Dievas
ne kartą į žmonių neištikimybę reaguoja su nesibaigiančia ištikimybe,
ištikima meile, nuostabia malone ir gilia užuojauta.

`1. Perskaitykite Psalmę 78. Kaip pastaroji perteikia Dievo atsaką į
   nuolatinius Jo tautos maištus?`

Pasak Rašto, meilė ir teisingumas yra persipynę. Dievo rūstybė yra
tinkamas meilės atsakas į blogį, nes pastarasis visada skaudina tą, kurį
Dievas myli. Šventajame Rašte nėra atvejo, kai Dievas būtų savavališkai
ar nesąžiningai piktas ar rūstautų.

Nors Dievo tauta ne kartą Jį paliko ir išdavė, šimtmečiais Dievas
kantriai dovanojo užuojautą, viršijančią visus pagrįstus lūkesčius
(Neh 9, 7–33), taip parodydamas neaprėpiamą savo kantrios užuojautos
ir gailestingos meilės gylį. Iš tiesų, pasak Ps 78, 38: „Bet Dievas
iš savo gailestingumo atleisdavo kaltę ir jų nesunaikindavo; dažnai Jis
sutramdydavo savo pyktį ir viso savo įniršio neišliedavo“.

`Be abejo, kad jums teko piktintis dėl kitiems padaryto blogio. Taigi,
kaip šis jausmas padeda geriau suprasti Dievo rūstybę blogiui?`