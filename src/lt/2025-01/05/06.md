---
title:  Atjauskite
date:   30/01/2025
---

Nors Dievo rūstybė kelia siaubą, ji jokiu būdu nėra amorali ar ne iš
meilės. Priešingai, Senajame ir Naujajame Testamente Dievas rūstauja
prieš blogį dėl meilės. Dievo rūstybė baugina dėl klastingo blogio,
priešingo tyram Dievo gerumui ir šlovei.

Šiuo atžvilgiu meilė yra Dievo esmė; rūstybė – ne. Kur nėra blogio
ar neteisybės, ten nėra ir rūstybės. Galų gale, didžiausias Dievo meilės
darbas, kuriuo siekiama išnaikinti blogį visatoje, taip pat veiksmingai
pašalins pyktį ir rūstybę. Taip yra todėl, kad nebebus jokios neteisybės
ar blogio. Per amžius išliks tobuli meilės santykiai, palaiminimai
ir teisingumas. Nebebus dieviškos rūstybės, nes jos nebereikės. Kokia
nuostabi mintis!

`5. Kai kurie nerimauja, kad dieviška rūstybė netyčia gali būti laikoma
   leidimu kerštui. Perskaitykite Įst 32, 35; Pat 20, 22; Pat 24, 29;
   Rom 12, 17–21 ir Hbr 10, 30. Kaip šios eilutės apsaugo nuo žmogiško
   keršto idėjos?`

Pasak Šventojo Rašto, Dievas turi teisę teisti, ir Jis tai visada daro
teisingai. Ir Senajame, ir Naujajame Testamente keršyti leidžiama tik
Dievui. Kaip Paulius rašė Rom 12, 19: „Nekeršykite patys, mylimieji,
bet palikite tai Dievo rūstybei; juk parašyta: Mano kerštas, Aš atmokėsiu,
– sako Viešpats“ (Įst 32, 35 ištrauka).

Nors Dievas galiausiai smerkia neteisybę ir blogį, Kristus nutiesė
kelią visiems, kurie Jį tiki. Iš tiesų, Jėzus mus išgelbėjo „nuo ateinančios
rūstybės“ (1 Tes 1, 10; plg. Rom 5, 8–9). Toks ir yra Dievo sumanymas:
„Juk Dievas paskyrė mus ne tam, kad užsitrauktume rūstybę,

bet kad įgytume išganymą per mūsų Viešpatį Jėzų Kristų“ (1 Tes 5, 9).
Dievo rūstybė niekur neišnyko, bet tie, kurie tiki Jėzų, bus išgelbėti
nuo jos dėka Kristaus.

`Kaip Kristaus permaldavimas palaikė teisingumą ir išgelbėjo mus
nuo rūstybės? Suprasdami, kad jumis buvo pasirūpinta, nepaisant
jūsų trūkumų, kiek malonesni turėtumėte būti kitiems?`