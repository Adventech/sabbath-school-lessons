---
title:  Dieviškosios meilės rūstybė
date:   25/01/2025
---

### Šios savaitės tyrinėjimui skaitykite: 
Psalmė 78; Jonos 4, 1–4; Mt 10, 8; Mt 21, 12–13; Jer 51, 24–25; Rom 12, 17–21.

> <p>Įsimintina eilutė:</p>
> „Bet Dievas iš savo gailestingumo atleisdavo kaltę ir jų nesunaikindavo; dažnai Jis sutramdydavo savo pyktį ir viso savo įniršio neišliedavo“ (Ps 78, 38).

Nors Dievo meilė dažnai išaukštinama, daugelis mano, kad mintis
apie Jo rūstybę kelia nerimą. Jei Dievas yra meilė, manoma, kad Jis
niekada neturėtų reikšti pykčio. Tačiau ši mintis yra klaidinga. Jo rūstybė
kyla iš Jo meilės.

Kai kurie teigia, kad Senajame Testamente Dievas yra rūstus, o
Naujajame Testamente – mylintis. Tačiau yra tik vienas Dievas, ir Jis
apreiškiamas abiejuose Testamentuose. Dievas, kuris yra meilė, pyksta
ant blogio, bet būtent todėl, kad Jis yra meilė. Pats Jėzus išreiškė
gilų pyktį blogio atžvilgiu, o Naujasis Testamentas daug moko apie
teisingą ir deramą Dievo rūstybę.

Dievo rūstavimas visada yra teisingas meilės atsakas prieš blogį ir
neteisybę. Dieviškasis pyktis yra deramas pasipiktinimas, skatinamas
tobulo gėrio ir meilės, siekiant gerovės visai kūrinijai. Dievo rūstybė
yra tiesiog tinkama meilės reakcija į blogį ir neteisybę. Atitinkamai,
blogis verčia Dievą uoliai reaguoti kaltųjų atžvilgiu blogio aukų naudai.
Taigi Dievo rūstybė yra dar viena Jo meilės išraiška.