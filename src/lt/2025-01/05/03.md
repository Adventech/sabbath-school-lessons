---
title:  Kantrus Dievas
date:   27/01/2025
---

Dievas pyksta ant blogio, nes Dievas yra meilė. Dievas yra toks gailestingas
ir maloningas, kad vienas Biblijos pranašas net priekaištavo
Dievui už tai, kad Jis pernelyg gailestingas!

`2. Perskaitykite pasakojimą apie Joną ir apmąstykite Jonos reakciją
   į Dievo gailestingumą bei atleidimą nineviečiams (Jonos 4, 1–4).
   Ką tai mums sako apie Joną ir apie Dievą? (Taip pat žr. Mt 10, 8.)`

Jonos reakcija į Dievo gailestingumą pasireiškia dviem pagrindiniais
būdais. Pirma, reakcija parodo paties Jonos užkietintą širdį. Jis
taip nekentė asirų už tai, ką jie padarė Izraeliui, jog nenorėjo, kad Dievas
apskritai rodytų jiems gailestingumą.

Kokia pamoka mums! Turime saugotis tokio paties nusistatymo,
kad ir koks jis būtų suprantamas. Tie, kurie sulaukė Dievo malonės,
turėtų pripažinti, kokia malonė nepelnyta, ir todėl turi būti pasirengę
rodyti malonę kitiems.

Antra, Jonos reakcija pabrėžia, kokios esminės Dievo užuojauta ir
malonė yra Jo charakteriui. Jona buvo taip gerai susipažinęs su Dievo
gailestingumu, jog – būtent todėl, kad Dievas yra „maloningas ir
gailestingas“, „kantrus ir kupinas ištikimos meilės“ (Jonos 4, 2) – Jona
žinojo, jog Viešpats gailėsis dėl baudžiamos Ninevės. Dievas teisingai
ir gailestingai elgiasi su visomis tautomis.

Hebrajiškas posakis, išverstas „kantrus“ arba „lėtas pykti“, gali būti
pažodžiui išverstas – „ilgos nosies“. Hebrajų kalboje pyktis metaforiškai
siejamas su nosimi, o nosies ilgis metaforiškai vaizduoja, kiek laiko
reikia, kad žmogus supyktų.

Taigi užuominos, jog Dievo „ilga nosis“, reiškia, kad Dievas yra lėtas
pykti ir kantrus. Nors žmonės greitai supyksta, Dievas yra itin kantrus,
dovanoja malonę laisvai ir gausiai, tačiau nepateisindamas nuo
dėmės ir neužmerkdamas akių prieš neteisybę. Vietoj to, pats Dievas
per kryžių atperka iš nuodėmės ir blogio, kad ir pats būtų teisus, ir
nuteisintų tuos, kurie Jį tiki (Rom 3, 25–26).

`Ar jums kada nors buvo sunku parodyti gailestingumą ar malonę
jūsų skriaudikui? Kaip galite prisiminti, ką Dievas padarė dėl jūsų,
kad taptumėte maloningesni kitiems, reaguodami į gausią Dievo
jums parodytą malonę? Ir kaip tai padaryti, parodyti gailestingumą
ir malonę, nesuteikiant leidimo nusidėti, nesuteikiant galimybių
piktnaudžiavimui ar engimui?`