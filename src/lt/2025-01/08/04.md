---
title:  Mylėti Dievą
date:   18/02/2025
---

Nors Dievas yra visagalis, nereiškia, kad Jis gali padaryti tai, kas
logiškai neįmanoma. Atitinkamai, Dievas negali padaryti taip, kad
kas nors laisvai Jį mylėtų. Jei ką nors daryti laisvai reiškia daryti nepriverstinai,
tuomet iš esmės neįmanoma priversti ką nors daryti laisvai.
Trumpai tariant, tyrinėjome ir turime dar kartą pabrėžti – Dievas negali
priversti nieko mylėti Jį, nes tą akimirką, kai asmuo priverčiamas
mylėti, tai nebėra meilė.

`3. Perskaitykite Mt 22, 37 ir Įst 6, 4–5. Ko šios eilutės moko apie laisvos
   valios tikrovę?`

Didžiausias įsakymas – mylėti Dievą – įrodo, jog Dievas tikrai nori,
kad visi Jį mylėtų. Tačiau ne visi myli Dievą. Kodėl tada Dievas tiesiog
nepriverčia visų mylėti Jį? Vėlgi, taip yra todėl, kad meilė privalo būti
dovanojama laisvai.

`4. Perskaitykite Hbr 6, 17–18 ir Tit 1, 2. Ko šios eilutės moko apie Dievą?`

Pasak Sk 23, 19: „Dievas nėra žmogus, kad meluotų“. Dievas niekada
nemeluoja (Tit 1, 2); Dievas visada laikosi savo žodžio ir niekada
nelaužo pažado (Hbr 6, 17–18). Atitinkamai, jei Dievas ką nors paža
dėjo ar pasišventė, Jo būsimas darbas yra morališkai ribojamas duotu
pažadu.

Tai reiškia, kad Dievui kūriniams suteikus laisvę rinktis kitaip, nei
trokšta Dievas, žmonių pasirinkimas nepriklauso nuo Dievo. Jei Dievas
pasišventė suteikti kūriniams laisvą valią, žmonės turi galimybę
naudotis savo laisve tokiu būdu, kuris prieštarauja Dievo troškimams.
Deja daugelis žmonių naudojasi savo laisve taip, kad atsiranda daug
aplinkybių, kurių Dievas nenori, bet kurios, tiesiai šviesiai tariant, nepriklauso
nuo Dievo.

`Ką esate padarę žinodami, jog Dievas nenorėjo, kad tai darytumėte?
Ko tai moko apie laisvos valios tikrovę ir galimus baugius padarinius?`