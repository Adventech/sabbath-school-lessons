---
title:  Tolesniam tyrinėjimui
date:   21/02/2025
---

E. Vait, Su meile iš Dangaus, 2011, p. 13–21.

„Mūsų atpirkimo planas buvo sukurtas ne po Adomo nuopuolio.
Tai buvo apreiškimas ‘paslapties, nutylėtos per amžinuosius laikus’
(Rom 16, 25). Tai buvo išdėstymas principų, kurie per amžių amžius
sudarė Dievo sosto pamatą. Dievas ir Kristus nuo pat pradžių žinojo
apie būsimą šėtono atsimetimą bei žmogaus nuopuolį dėl atsimetėlio
apgaulės. Dievas nepašaukė į būtį nuodėmės, tačiau Jis numatė
jos atsiradimą ir pasirūpino, kaip išspręsti siaubingą problemą. Jo
meilė pasauliui tokia didelė, jog Jis panorėjo atiduoti savo vienatinį
Sūnų, ‘kad kiekvienas, kuris Jį tiki, turėtų amžinąjį gyvenimą’ (Jn 3,
15)“ (E. Vait, Su meile iš Dangaus, 2011, p. 16).

***KLAUSIMAI APTARIMUI:***

`1. Jei Dievas ne visada sulaukia to, ko nori, kaip tai paveikia jūsų
   supratimą, susijusį su tuo, kas vyksta šiame pasaulyje? Kokie yra
   praktiniai supratimo, kad ne visi Dievo troškimai išsipildo, padariniai?`

`2. Grįžtant prie pyrago pavyzdžio, galime suprasti, kodėl, net Dievui
   ir Kristui žinant apie šėtono atsimetimą, Jie vis tiek sukūrė mus.
   Meilė privalėjo būti mišinyje, ir meilė reiškė laisvę. Užuot sukūręs
   mus negalinčius mylėti, Dievas sukūrė mus taip, kad galėtume
   mylėti, bet Jis tai padarė žinodamas, kad galiausiai tai nuves Jėzų
   prie kryžiaus. Ką tai turėtų mums pasakyti apie meilės šventumą,
   meilės pamatą Dievo valdžiai, kad Kristus kentėtų ant kryžiaus,
   užuot atėmęs iš mūsų meilei būtiną laisvę?`

`3. Dažnai mes raudame dėl šio pasaulio blogio ir kentėjimų, bet kaip
   dažnai skiriate laiko apmąstymui, kad pats Dievas kenčia ir sielvartauja
   dėl kančios ir blogio? Kaip pasikeičia jūsų supratimas, susijęs
   su blogiu ir kentėjimais, pripažinus, kad pats Dievas kenčia dėl
   blogio?`

`4. Kaip tiesa, kad šiame pasaulyje nutinka daug to, ko Dievas nenori,
   padeda jums įveikti jus ištikusius kentėjimus, ypač kai pastarieji
   nėra prasmingi ir atrodo, kad jie prie nieko gero neveda?`