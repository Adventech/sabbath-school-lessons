---
title:  Kristus nugalėjo pasaulį
date:   20/02/2025
---

Jei viskas vyktų pagal idealią Dievo valią, blogio apskritai nebūtų,
vyrautų tik tobula meilės ir darnos palaima. Galiausiai visata bus
atkurta pagal šią tobulą, idealią Dievo valią. Tuo tarpu Dievas vykdo
savo valią atsižvelgdamas į laisvų Jo kūrinių sprendimus.

Įsivaizduokite kepimo konkursą, kurio metu visi dalyviai turi naudotis
konkrečių ingredientų rinkiniu, tačiau jie gali pridėti ir kitų norimų
ingredientų, kad galėtų iškepti pageidaujamą pyragą. Galų gale,
kokį pyragą kepėjas pagamins, bent iš dalies lems kai kurios sudedamosios
pyrago dalys, kurių kepėjas nepasirinko.

Panašiai (šia ribota nuostata), kadangi Dievas pasišventė gerbti
kūrinių laisvę, būtiną meilei, daugelis pasaulio istorijos „sudedamųjų
dalių“ nėra Dievo pasirinktos, o iš tikrųjų yra priešingos tam, ko Dievas
trokšta.

Atsižvelgiant į šią nuostatą, dieviškoji apvaizda nėra vienmatė,
tarsi Dievas vienašališkai valdytų viską, kas vyksta. Atvirkščiai, būtina
(bent) dvimatė nuostata, susijusi su Dievo apvaizda. Kai ką šiame pasaulyje
lemia Dievas, bet kiti įvykiai yra laisvų kūrinių sprendimų (kaip
ir visų blogybių) padariniai. Daug to, kas nutinka, Dievas nenori.

`6. Perskaitykite Jn 16, 33. Kokią viltį mums teikia ši eilutė, net sunkumų
   metu?`

Ypač kentėjimų ar išmėginimų metu žmonių tikėjimas gali susvyruoti,
nes jie klaidingai tiki, kad Dievas apsaugos juos nuo kentėjimų
ir išmėginimų šiame gyvenime. Tačiau Jėzus mums sako visai ką kita,
įspėdamas savo sekėjus, kad jie patirs išmėginimus ir priespaudą šiame
pasaulyje, tačiau yra vilties, nes Kristus nugalėjo pasaulį (Jn 16,
33).

Patiriami kentėjimai ir išmėginimai nereiškia, kad Dievas to nori
mums. Turime visada atsižvelgti į bendrą vaizdą – didžiąją kovą. Tačiau
galime būti tikri, kad nors pats blogis nėra būtinas gėriui, Dievas
gali padaryti taip, kad net iš blogio išeitų gera. Jei mes pasitikime Dievu,
Jis gali panaudoti net mūsų kentėjimus, kad priartintų mus prie Jo
ir paskatintų mus būti gailestingus ir rūpintis kitais.