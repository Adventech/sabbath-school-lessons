---
title:  Laisva valia, meilė ir dieviškoji apvaizda
date:   15/02/2025
---

### Šios savaitės tyrinėjimui skaitykite:
Lk 13, 34; Jer 32, 17–20; Hbr 1, 3; Įst 6, 4–5; Ef 1, 9–11; Jn 16, 33.

> <p>Įsimintina eilutė:</p>
> „Aš jums tai kalbėjau, kad Manyje atrastumėte ramybę. Pasaulyje jūsų priespauda laukia, bet jūs būkite drąsūs: Aš nugalėjau pasaulį!“ (Jn 16, 33)

Apvaizda – tai terminas, apibūdinantis Dievo darbus pasaulyje.
Tai, ką mes galvojame apie Dievo apvaizdą, itin paveikia mūsų ryšį su
Dievu, mūsų santykius su kitais ir tai, ką mąstome apie blogio klausimą.

Krikščionys dieviškąją apvaizdą supranta įvairiai. Kai kurie mano,
kad Dievas naudoja savo galią taip, kad visi įvykiai rutuliotųsi taip,
kaip jie susiklosto. Jis netgi pasirenka, kas bus išgelbėtas, o kas pražus!
Tokiu atveju išeitų, kad žmonės nėra laisvi rinktis kitaip, nei Dievas
nustatė. Tiesą sakant, taip tikintieji teigia, kad net žmonių troškimus
lemia Dievas.

Priešingai, tvirti bibliniai įrodymai patvirtina, kad Dievas nenulemia
visko, kas vyksta. Vietoj to, Jis suteikia žmonėms laisvą valią, net
kad jie (ir angelai) gali nuspręsti veikti tiesiogiai prieš Jo valią. Nuopuolio,
nuodėmės ir blogio istorija yra dramatiška ir tragiška piktnaudžiavimo
šia laisva valia rezultatų išraiška. Išganymo planas buvo
sumanytas siekiant ištaisyti tragediją, kurią sukėlė piktnaudžiavimas
laisva valia.