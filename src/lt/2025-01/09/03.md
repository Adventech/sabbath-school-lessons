---
title:  Kovos pradžia žemėje
date:   24/02/2025
---

Lygiagrečiai palyginimo klausimui, kodėl dirvoje yra bloga sėkla,
jei šeimininkas pasėjo tik gerą sėklą, yra kitas klausimas – jei Dievas
sukūrė pasaulį visiškai gerą, kaip čia atsirado blogis?

`3. Perskaitykite Pr 1, 31. Ką Dievo žodžiai atskleidžia apie kūriniją,
   kai Dievas baigė kurti, ir kodėl šis atsakymas yra svarbus?`

Pasak Pr 1, 31, kai Dievas baigė kurti pasaulį, visa buvo „labai gera“.
Pradžios 1 neužsiminta apie blogį, kai Dievas sukūrė šią planetą. Kaip
tada blogis atsirado žmogiškame patyrime?

`4. Perskaitykite Pr 3, 1–7. Ką šios eilutės mums sako apie tai, kaip
   blogis atsirado čia, Žemėje? Kaip čia atskleidžiamas kosminės kovos
   pobūdis? (Taip pat žr. Apr 12, 7–9.)`

Šiame pasakojime matome žalčio, įvardinto velniu, melą apie
Dievo charakterį („senoji gyvatė“ Apr 12, 7–9). Žaltys pirmiausia naudojosi
klausimu, norėdamas priversti suabejoti Dievo įsakymu, savo
klausimu beveik pakeisdamas tai, ką Dievas įsakė. Tada žaltys tiesiogiai
ginčijo tai, ką Dievas pasakė, teigdamas Ievai: „Jūs tikrai nemirsite!“
(Pr 3, 4)

Kažkas, arba žaltys, arba Dievas, melavo Ievai, kuri dabar turėjo nuspręsti,
ar patikės tuo, ką jai pasakė Dievas, ar tuo, ką sakė žaltys.
Čia ir kitur Šventajame Rašte šios kovos pobūdis pirmiausia yra
susijęs su tuo, kuo tikėti, o tai yra neatsiejama nuo meilės. Taip yra
todėl, kad su kuo nors susiję įsitikinimai, koks jis ar ji yra asmuo, ar juo,
ja galima pasitikėti, daro didelę įtaką tam, ar mylėsite šį žmogų, juo
pasitikėsite ir, šiuo atveju, klausysite, ką Jis jums sako.

`Perskaitykite Pr 3, 15. Dievo teiginys žalčiui, kad moters ainija, nurodant
Mesiją, trupins žalčio galvą, dažnai įvardijamas kaip pirmoji
Šventojo Rašto evangelija (protoevangelium). Kaip tai sustiprina kovos
tikrovę ir vis dėlto suteikia mums vilties kovoje?`