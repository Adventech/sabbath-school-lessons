---
title:  Tolesniam tyrinėjimui
date:   28/02/2025
---

E. Vait, Didžioji kova, 2017, p. 426–436 p.
„Šventajame Rašte labai aiškiai pasakyta, kad Dievas nėra atsakingas
už nuodėmės atsiradimą, nes Dievo malonė nebuvo savavališkai
atimta ir nebuvo jokių valdymo trūkumų, kurie galėjo pastūmėti į
maištą. Nuodėmė yra neprašytas svečias, kurio pasirodymo nepateisina
jokia priežastis. Tai – nesuvokiama paslaptis, mėginimas ją teisinti
tolygus mėginimui ginti. [...] Jei šėtonas būtų iš karto sunaikintas,
jie būtų tarnavę Dievui ne iš meilės, o iš baimės. Apgaviko įtaka
nebūtų visiškai panaikinta, o maišto dvasios šaknys nebūtų išrautos.
Blogiui reikėjo leisti subręsti. Visatos gerovei šėtonas turėjo galutinai
atskleisti savo principus, kad visi sukurtieji galėtų matyti jo pretenzijas
valdyti dangų ir žemę. Taip visiems laikams būtų panaikintos bet
kokios abejonės dėl Dievo teisingumo, gailestingumo ir Jo Įstatymo
amžinumo“ (E. Vait, Didžioji kova, 2017, p. 426– 432).

***KLAUSIMAI APTARIMUI:***

`1. Daugelis žmonių stebisi, kaip tokia nenuodėminga būtybė kaip
   Liuciferis galėjo nusidėti pirmą kartą. Kodėl nuodėmė tokia paslaptinga ir nesuprantama? Kaip galima paaiškinti šią pirmąją
   nuodėmę jos nepateisinant? Kodėl jos atsiradimo paaiškinimas
   prilygtų jos pateisinimui?`

`2. Kodėl Dievas tiesiog iš karto nesunaikino šėtono? Kodėl blogiui
   buvo „leista subręsti“? Kaip tai pasitarnauja „visatos gerovei“?`

`3. Kodėl itin svarbu suprasti, kad kova tarp Dievo ir šėtono yra ne
   vien tik galios, bet kitokio pobūdžio konfliktas? Kaip kova dėl charakterio
   suprantamesnė ta prasme, kuria nebūtų suvokiama kovojant
   tik dėl galios?`

`4. Kaip kovos pobūdžio supratimas leidžia pamatyti tai, kaip jūsų gyvenimas
   gali būti mažas kosminės kovos pavyzdys? Kaip jūs net
   dabar patiriate šios kovos tikrovę? Kaip turėtumėte reaguoti, kad
   parodytumėte, kieno pusėje jūs iš tikrųjų esate?`