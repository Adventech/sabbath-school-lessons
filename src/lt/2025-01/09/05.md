---
title:  Jei mane pagarbinsi
date:   26/02/2025
---

Šėtono siekis užgrobti Dievo sostą taip pat atskleidžiamas pasakojimuose
apie gundymą Mato 4 ir Luko 4. Įspūdį darančiame Jėzaus
ir gundytojo susitikime daug atskleidžiama apie kovos pobūdį. Čia
akivaizdžiai matome didžiąją kovą tarp Kristaus ir šėtono.

`7. Perskaitykite Mt 4, 1–11. Kaip čia atskleidžiama didžiosios kovos
   tarp Kristaus ir šėtono tikrovė?`

Jėzus buvo Dvasios „nuvestas“ į dykumą aiškiu tikslu, kad Jėzus
„ten būtų velnio gundomas“ (Mt 4, 1). Ir prieš iš anksto suplanuotą
susitikimą Jėzus pasninkavo keturiasdešimt dienų. Tada prisiartinęs
velnias gundė Jėzų akmenis paversti duona, pasinaudojant alkiu. Tačiau
Jėzus priešinosi šiam gundymui Šventuoju Raštu, ir šėtono gudrybė
nepavyko.
Tada, bandydamas priversti Jėzų elgtis perdėtai pasitikint savimi,
velnias gundė Jėzų pulti nuo šventyklos šelmens. Šėtonas iškraipė
Šventąjį Raštą, sakydamas, kad jei Jėzus tikrai būtų Dievo Sūnus, angelai
Jį saugotų. Tačiau teisingai cituodamas Šventąjį Raštą Jėzus vėl
atrėmė gundymą.

Trečiasis gundymas aiškiai atskleidžia, ką velnias bandė pasiekti.
Jis norėjo, kad Jėzus jį pagarbintų. Šėtonas mėgino prisiimti garbinimą,
kuris priklauso tik Dievui.
To siekdamas, jis parodė Jėzui „viso pasaulio karalystes ir jų didybę“,
o paskui tvirtino: „Visa tai aš Tau duosiu, jei parpuolęs pagarbinsi
mane“ (Mt 4, 8–9). Iš tiesų Lk 4, 6, kuri dera su Mt 8, 9, velnias teigė:
„Duosiu Tau visą jų valdžią ir didybę; jos man atiduotos, ir kam noriu,
tam jas dovanoju“ (Lk 4, 6).

Jėzus vėl atrėmė gundymą Šventuoju Raštu, ir šėtonas dar kartą
pralaimėjo.
Visais trimis atvejais Jėzus naudojosi Šventuoju Raštu, kad apsigintų
nuo priešo išpuolių.

`Ef 6, 12 primenama: „Mes grumiamės ne su krauju ir kūnu, bet su
kunigaikštystėmis, valdžiomis, šių tamsybių pasaulio valdovais ir
dvasinėmis blogio jėgomis dangaus aukštumose“. Nors neturėtume
gyventi baimėje, kodėl visada turime prisiminti aplink vykstančią
kovą?`