---
title:  "Patikti Dievui?"
date:   14/01/2025
---

Kaip gali būti, kad visatos Dievas džiaugiasi paprastais žmonėmis,
trumpalaikiais protoplazmos gumulėliais vienoje tikriausiai begalinės
visatos mažoje planetoje? Kaip įmanoma, kad žmonės gali būti
itin svarbūs Aukščiausiajai Esybei, kuri yra visagalė ir kuriai nieko nereikia?
Šiuos klausimus galima suskirstyti į dvi puses. Pirma, kaip pats
Dievas gali džiaugtis? Antra, kaip žmonės galėtų Jį pradžiuginti, ypač
atsižvelgiant į mūsų nuodėmingumą? Pirmoji šių klausimų pusė priskirta
šiandienai, o antroji – rytojui.

`4. Perskaitykite Iz 43, 4; Ps 149, 4; Pat 15, 8–9. Ką šios eilutės mums
   sako apie tai, kad Dievas džiaugiasi savo tauta?`

Ankstesnėje dalyje iš dalies tyrinėjome, jog žmonės gali patikti
Dievui, nes Jis myli žmones taip, kad atsižvelgia į jų interesus, kaip ir
kiekvienas, kuris myli kitus ir jais rūpinasi.

Ir atvirkščiai, Dievas nepatenkintas savo tauta, kai jie daro pikta.
Iš tiesų, Pat 15, 8–9 moko, kad nedorėlių auka ir „elgesiu VIEŠPATS
bjaurisi, o žmogų, kuris laikosi teisumo reikalavimų, myli“. Ši eilutė
ne tik parodo, jog Dievui nepatinka blogis, bet ir kad Jis džiaugiasi
gėriu. Ji taip pat sujungia dievišką džiaugsmą ir meilę, parodant gilų
ryšį tarp Dievo meilės ir to, kas Jam malonu, o tai atsispindi visame
Šventajame Rašte.

Pasak Ps 146, 8: „VIEŠPATS myli teisiuosius“. 2 Kor 9, 7 priduriama:
„Dievas myli linksmą davėją“. Pirmiausia atkreipkite dėmesį į tai, kas
nepasakyta šiose eilutėse. Jose nepasakyta, kad Dievas myli tik „teisiuosius“
arba kad Dievas myli tik „linksmą davėją“. Dievas myli visus.
Tačiau, kad šios eilutės apskirtai ką nors perteiktų, jos turi reikšti, kad
Dievas myli „teisiuosius“ ir „linksmą davėją“ tam tikra prasme. Pat 15,
8–9 leidžia suprasti, kad Dievas myli ir šiuos, ir kitus ta prasme, kad yra
jais patenkintas.

`Pagalvokite apie tai, kaip glaudžiai turi būti susijęs dangus ir žemė,
kad Dievas, visatos Kūrėjas, gali būti itin artimas mums, net emociškai. Kokios vilties turėtų suteikti ši nuostabi mintis, ypač jei išgyvenamas
sunkus laikotarpis?`