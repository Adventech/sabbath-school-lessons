---
title:  Tolesniam tyrinėjimui
date:   17/01/2025
---

E. Vait, Su meile iš Dangaus, 2011, p. 616–621.

„Viešpats nusivilia, kai Jo žmonės nevertina savęs. Jis trokšta, kad
Jo išrinktieji vertintų save taip, kaip Jis juos įkainojo. Jie buvo reikalingi
Dievui, kitaip Jis nebūtų siuntęs savo Sūnaus tokiai sunkiai užduočiai
– juos atpirkti. Jis juos panaudoja ir yra labai patenkintas, kai
Dievo vaikai reikalauja iš Jo labai daug, kad galėtų pašlovinti Jo vardą.
Tikėdami Jo pažadais, jie gali tikėtis didelių dalykų.

Melstis Kristaus vardu yra daug. Tai reiškia, kad mes priimame Jo
charakterį, rodome Jo dvasią ir atliekame Jo darbus. Gelbėtojas savąjį
pažadą davė su sąlyga. ‘Jei Mane mylite, jūs laikysitės Mano įsakymų’,
pasakė Jis. Jis gelbėja žmones ne nuodėmėje, bet iš nuodėmių; ir tie,
kurie Jį myli, parodys savo meilę paklusnumu.

Visas tikras paklusnumas kyla iš širdies. Tai širdis darbuojasi su Kristumi.
Ir jeigu mes leisime, Jis taip susitapatins su mūsų mintimis bei
tikslais, taip susies mūsų širdis ir protus su savo valia, kad paklusdami
Jam mes tesielgsime pagal savo pačių impulsus. Valia, apvalyta ir pašventinta,
jaus didžiausią malonumą tarnaudama Jam. Kai pažįstame
Dievą pagal mums duotą privilegiją Jį pažinti, mūsų gyvenimas bus
nuolatinis paklusnumas. Kai įvertinsime Kristaus charakterį ir nuolatos
bendrausime su Dievu, nuodėmė mums taps bjauri“ (E. Vait, Su
meile iš Dangaus, 2011, p. 620).

***KLAUSIMAI APTARIMUI:*** 

`1. Ką gali reikšti „nesavanaudiškai priimti“? Kaip manote, koks bus
   davimo ir gavimo santykis danguje ir naujoje žemėje?`

`2. Iš tolimo kosmoso – galbūt toliau, nei galima pamatyti Džeimso
   Vebo kosminiu teleskopu – dangaus pasiuntiniai pranašą Danielių
   pavadino chamudot, „brangus, mylimas, geidžiamas“. Jie tai
   padarė tris kartus. Dan 9, 23 Gabrielius sakė ki chamudot attah:
   „Tu esi labai brangus“. Dan 10, 11 dangiškoji būtybė (galbūt vėl
   Gabrielius) vadina jį ish chamudot, „brangusis žmogau“ – šis posakis
   buvo pakartotas Danieliui vėliau (Dan 10, 19). Pagalvokite, ką
   tai sako apie Dievą ir koks Jis artimas mums. Kokios vilties galite
   pasisemti iš šios nuostabios tiesos?`

`3. Kaip Hebrajams 11 aptariami tikėjimo didvyrių pavyzdžiai yra susiję
   su šios savaitės tema? Konkrečiai, ką šie pavyzdžiai atskleidžia
   apie tai, kaip tikėjimu galima patikti Dievui? Ko šie tikėjimo ir ištikimybės
   pavyzdžiai gali išmokyti, ką būtų galima pritaikyti mūsų
   kasdieniam gyvenimui?`