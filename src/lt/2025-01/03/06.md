---
title:  Vertas tikslas
date:   16/01/2025
---

Rodydamas gailestingumą ir tarpininkaudamas, Dievas džiaugiasi
net mažiausia teigiama reakcija į Jo meilę. Per Tą, kuris vienintelis yra
vertas meilės ir pats yra nepriekaištingai teisus, kiekvienas iš mūsų
gali būti laikomas teisiu ir priskiriamas Dievo bičiuliams, kurie gyvens
su Juo tobuloje meilėje amžinai. Tai didžioji atpirkimo viltis, apimanti
Kristaus darbą dėl mūsų danguje.

Tačiau kažkas gali sudvejoti, ar tai liečia ir mane? Ką daryti, jei aš
nesu pakankamai geras? Ką daryti, jei bijau dėl nepakankamo tikėjimo?

`7. Perskaitykite Mk 9, 17–29. Kaip Dievas reagavo į tėvą šiame pasakojime?
   Kiek tikėjimo pakanka?`

Mokiniai negalėjo išvaryti demono; visos viltys atrodė prarastos.
Tačiau Jėzus atsakė tėvui: „‘Jei ką gali’?! Tikinčiam viskas galima!“
(Mk 9, 23) Ir tėvas su ašaromis atsakė: „Tikiu! Padėk mano netikėjimui!“
(Mk 9, 24)

Atkreipkite dėmesį, kad Jėzus neliepė vyrui grįžti pas Jį, kai jis turės
daugiau tikėjimo. Pakako jo išpažinimo: „Padėk mano netikėjimui!“
„Be tikėjimo neįmanoma patikti Dievui“ (Hbr 11, 6), tačiau Jėzus
priima net mažiausią tikėjimą ir tikėjimu (Kristui tarpininkaujant) galime
Jam patikti. Tikėdami ir dėka Kristaus darbo mūsų labui galime
reaguoti Dievui patinkančiais būdais, panašiai kaip tėvas džiaugiasi,
kai vaikas atneša jam dovaną, kuri gali atrodyti mažavertė.

Taigi turėtume vadovautis Pauliaus patarimu, kad mūsų tikslas
būtų „patikti“ Dievui (2 Kor 5, 9–10; plg. Kol 1, 10; 1 Tes 4, 1; Hbr 11, 5).
Turėtume prašyti Dievą pakeisti mūsų interesus, įskaitant geriausius,
su tais, kuriuos mylime susijusius interesus, išplėsti mūsų meilę, kad
ji laimėtų kitus. „Nuoširdžiai mylėkite vieni kitus broliška meile; lenktyniaukite
tarpusavio pagarba. Nebūkite apsileidę, bet uolūs, karštos
dvasios, tarnaukite Viešpačiui. Džiaukitės viltyje, būkite kantrūs varge,
ištvermingi maldoje. Rūpinkitės šventųjų reikalais, puoselėkite
svetingumą“ (Rom 12, 10–13).

`Jei Dievas mus priima Kristuje, kiek labiau mes turėtume priimti kitus?
Kaip šią mintį nušviečia įsakymas mylėti savo artimą kaip save
patį (Kun 19, 18; Mt 22, 39) ir auksinė taisyklė elgtis su žmonėmis taip,
kaip norėtume, kad būtų elgiamasi su mumis?`