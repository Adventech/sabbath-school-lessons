---
title:  Gyvieji akmenys
date:   15/01/2025
---

Kaip mes, puolę, nuodėmingi, galime patikti šventam Dievui?

`5. Perskaitykite Rom 8, 1 ir Rom 5, 8. Ko šios eilutės moko apie mus
   Dievo akivaizdoje?`

Dievas suteikia malonę anksčiau bet kokio žmogiško atsako. Prieš
mums ką nors pasakant ar padarant, Dievas leidžia mums, suteikia
mums galimybę priimti arba atmesti Jo meilę. Rom 5, 8 parašyta: „O
Dievas mums parodė savo meilę tuo, kad Kristus numirė už mus, kai
tebebuvome nusidėjėliai“ (plg. Jer 31, 3). Mes galime būti sutaikyti su
Dievu ir netgi patikti Jam tikėjimu per mūsų Atpirkėjo darbą.

`6. Perskaitykite 1 Pt 2, 4–6 ir palyginkite su Hbr 11, 6. Ką šios eilutės
   mums sako apie tai, kaip galime patikti Dievui?`

Be Dievo įsikišimo puolę žmonės negali pasiūlyti Jam nieko vertingo.
Tačiau Dievas savo malone ir gailestingumu nutiesė tam kelią per
Kristaus darbą. Tiksliau sakant, „per Jėzų Kristų“ galime atnašauti Dievui
priimtinas dvasines aukas (1 Pt 2, 5). Nors „be tikėjimo neįmanoma
patikti Dievui“ (Hbr 11, 6), tarpininkaujant Kristui, Dievas padaro
tikinčiuosius „tinkamus viskam, kas gera, idant vykdytumėte Jo valią;
tenuveikia mumyse, kas Jo akims patinka per Jėzų Kristų. Jam šlovė
per amžių amžius! Amen“ (Hbr 13, 21). Tie, kurie atsiliepia tikėjimu,
yra laikomi teisiais Dievo akyse per Kristaus tarpininkavimą, kurio vienintelio
teisumas yra priimtinas. O tie, kurie atsiliepia į Dievo meilę,
Kristui tarpininkaujant yra laikomi vertais (Lk 20, 35), ir Jis padaro juos
panašiais į save (1 Kor 15, 51–57; 1 Jn 3, 2). Dievo atpirkimo darbas
skirtas ne tik mums, bet ir atliekamas mumyse.

`Kodėl mintis, kad Kristus tarpininkauja dėl jūsų danguje, itin padrąsina?`