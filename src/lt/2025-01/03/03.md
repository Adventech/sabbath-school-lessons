---
title:  Noriai džiaugsis
date:   13/01/2025
---

Kad ir kaip mums sunku įsivaizduoti, Dievui kiekvienas žmogus neįkainojamai
brangus, todėl Jis džiaugiasi net vienos sielos išganymu.

`2. Perskaitykite Sof 3, 17. Kaip ši eilutė padeda suprasti palyginimą
   apie sūnų palaidūną?`

Sof 3, 17 aiškiai parodo Dievo džiaugsmą savo atpirkta tauta. Beveik
kiekvienas su džiaugsmu susijęs hebrajų kalbos žodis yra šioje
vienoje eilutėje, nusakančioje Dievo džiaugsmą savo atpirkta tauta.
Panašu, kad nepakanka kažkurio vieno iš šių terminų apibūdinti Dievo
džiaugsmo tą dieną dydžiui.
Taip pat atkreipkite dėmesį, kur Dievas yra, pasak šios eilutės, –
„tavyje“. Susitaikymas, kylantis iš meilės santykių, ateina su betarpišku
Dievo Artumu. Kaip tėvas, iš toli pamatęs sūnų, bėgo – čia Dievas
yra savo tautoje.
Iz 62, 4 panašiai pateikiamas santuokos pavyzdys. Pasak Iz 62, 4,
Dievo tauta bus vadinama „Hefziba“, o tai reiškia „Ji Mano žavesys“, o
šalis – „Beula“, o tai reiškia – ištekėjusi. Kodėl? Nes, kaip sako tekstas:
„VIEŠPATS žavisi tavimi, už Jo yra ištekėjusi tavo šalis“. Pats didžiausias
Dievo džiaugsmas yra skirtas atkūrimo dienai, kai Jis priims savo tautą
ir džiaugsis mumis, kaip džiaugėsi tėvas savo sūnumi palaidūnu.

`3. Perskaitykite Ef 5, 25–28. Kas čia sakoma apie meilę, kurią taip pat
   esame pašaukti rodyti?`

Čia vyrai raginami mylėti savo žmonas, „kaip ir Kristus mylėjo Bažnyčią
ir atidavė už ją save“, mylėti savo žmonas „tartum savuosius
kūnus“ (Ef 5, 25–28). Šiose eilutėse ne tik pabrėžiama nesavanaudiška
ir pasiaukojanti vyro meilė savo žmonai, bet ir parodoma, kad pats
Kristus myli savo tautą (Bažnyčią) kaip dalį savęs.