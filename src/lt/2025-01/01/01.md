---
title:  Dievas myli besąlygiškai
date:   28/12/2024
---

### Šios savaitės tyrinėjimui skaitykite:
Iš 33, 15–22; Oz 14, 2–5; Apr 4, 11; Jn 17, 24; Mt 22, 1–14; Jn 10, 17–18.

> <p>Įsimintina eilutė:</p>
> „Pagydysiu jų neištikimybę, mylėsiu juos visa širdimi, nes Mano įniršis nuo jų nusigręžė“ (Oz 14, 5).

Nors Petras tris kartus išsižadėjo Jėzaus, kaip Jėzus išpranašavo
(Mt 26, 34), šie išsigynimai nebuvo pasakojimo pabaiga. Po prisikėlimo
Jėzus klausė Petrą: „Ar myli Mane?“ Petras atsakė: „Taip, Viešpatie.
Tu žinai, kad Tave myliu“. Jėzus tarė: „Ganyk Mano avinėlius“. Tada
Jėzus vėl klausė Petrą: „Ar myli Mane?“ Petras atsakė: „Taip Viešpatie.
Tu žinai, kad Tave myliu“. Jėzus pasakė: „Ganyk Mano aveles“. Dar ir
trečią kartą Jėzus paklausė: „Ar myli Mane?“ Petras atsakė: „Viešpatie,
Tu viską žinai. Tu žinai, kad Tave myliu“. Jėzus pasakė: „Ganyk Mano
avis“ (Jn 21, 15–17). Kaip Petras tris kartus išsižadėjo Jėzaus, Jėzus –
esminiu klausimu: „Ar myli Mane?“ – Petrą tris kartus atkūrė.
Kad ir kaip mūsų aplinkybės skirtųsi nuo Petro, principas daugeliu
atžvilgių yra tas pats. Klausimas, kurį Jėzus pateikė Petrui, iš tikrųjų
yra esminis klausimas, kurį Dievas pateikia kiekvienam iš mūsų esamu
laiku ir esamoje vietoje: Ar myli Mane?
Viskas priklauso nuo mūsų atsakymo į šį klausimą.