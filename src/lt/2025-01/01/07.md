---
title:  Tolesniam tyrinėjimui
date:   03/01/2025
---

E. Vait, Paslėpti lobiai, p. 405–421.

„Klaidingo Dievo supratimo tamsa apgaubė pasaulį. Žmonės prarado Jo charakterio pažinimą. Jis neteisingai suprantamas ir klaidingai aiškinamas. Šiuo metu turi būti paskelbta Dievo žinia, kuri skleistų šviesą savo įtaka ir gelbėtų savo galia. Jo charakteris turi tapti žinomas. Pasaulio tamsybėje turi pasklisti Jo šlovės šviesa, Jo gerumo, gailestingumo ir tiesos šviesa. Šis darbas yra apibrėžtas pranašo Izaijo žodžiais: ‘Užlipk ant aukšto kalno, džiugiosios žinios skelbėjau Sione! Galingai pakelk savo balsą, gerosios naujienos skelbėja Jeruzale! Skelbk, nebijok! Sakyk Judo miestams: Štai jūsų Dievas! Štai Viešpats DIEVAS ateina su galybe, o Jo ranka – valdinga. Atlygį Jis turi su savimi, o algą moka į priekį’ (Iz 40, 9–10). Tie, kurie laukia ateinančio Jaunikio, turi sakyti žmonėms: ‘Štai jūsų Dievas’. Paskutiniai malonės šviesos spinduliai, paskutinė malonės žinia, kuri turi būti paskelbta pasauliui, yra Jo mylinčio charakterio atskleidimas. Dievo vaikai turi parodyti Jo šlovę. Savo gyvenimu ir charakteriu jie turi atskleisti, ką Dievo malonė jiems padarė. Teisumo saulės šviesa turi šviesti gerais darbais – tiesos žodžiais ir šventumo darbais“ (E. Vait, Paslėpti lobiai, p. 377).

***Klausimai aptarimui***

`Blogiau už mintį, jog Dievo nėra, būtų mintis, kad Dievas mūsų nekentė. Koks būtų mūsų pasaulis, kuriame gyvename, jei tai būtų tiesa?`

`Jūsų manymu, kodėl šiandien mūsų pasaulyje Dievo charakteris taip klaidingai suprantamas? Pagalvokite ir aptarkite, kaip galėtumėte padėti žmonėms aiškiau pamatyti mylintį Dievo charakterį.`

`Kokią su Dievo charakteriu susijusią žinią šiandien reikia skelbti? Kaip paaiškintumėte šią žinią žmogui, kuris dar nėra susipažinęs su Dievo meilės tikrove? Kokius įrodymus galite pateikti, kad Jo meilė ir nuostabus charakteris yra tikri?`

`Kalbėti apie Dievo meilę yra viena. Apreikšti ir atspindėti šią meilę mūsų gyvenime yra kas kita. Kokie šventumo darbai gali apreikšti Dievo meilę aplinkiniams?`