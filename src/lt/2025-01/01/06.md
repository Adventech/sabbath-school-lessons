---
title:  Nukryžiuotas už mus
date:   02/01/2025
---

Dievas visus kviečia meilės santykiams su Juo, tuos, kurie laisvai
priima kvietimą džiaugtis amžinais rezultatais. Kaip matyti iš palyginimo
apie vestuvių pokylį, daugelis, kuriuos karalius kvietė, „nepanorėjo
eiti“ (Mt 22, 3).
Atitinkamai prieš pat nukryžiavimą Kristus apgailestavo: „Jeruzale,
Jeruzale! Tu žudai pranašus ir užmuši akmenimis tuos, kurie pas tave
siųsti. Kiek kartų norėjau surinkti tavo vaikus, kaip višta surenka savo
viščiukus po sparnais, o tu nenorėjai!“ (Mt 23, 37) Kristus norėjo juos
surinkti, bet jie nenorėjo. Tas pats įprastas graikų kalbos žodis, reiškiantis
norėti (thelo), vartojamas tiek Kristaus troškimui juos išgelbėti,
tiek nenorui būti išgelbėtiems nusakymui (tas pats terminas pavartotas
Mt 22, 3).
Tačiau Kristus žengė ant kryžiaus už šiuos žmones ir už mus. Nuostabi
meilė! Nors žmogaus nuodėmė nusipelno mirties, pats Dievas
(Kristuje) sumokėjo kainą ir užtikrino būdą, kaip atkurti nutrūkusius
dangaus ir žemės santykius. Tuo tarpu Jis ir toliau rodo mums savo
meilę, nors Jis nėra įpareigotas, išskyrus savanorišką pasišventimą tai
daryti.

`Perskaitykite Jn 10, 17–18. Palyginkite su Gal 2, 20. Kokia žinia
mums šiose eilutėse?`

Aukščiausias Dievo meilės apreiškimas – kryžius – parodo, kad Kristus pasiaukojo už mus savo noru. Kristus paaukojo savo gyvybę „asmenine iniciatyva“. Niekas neatėmė iš Jo gyvybės; Jis pasiūlė ją laisvai, laikantis atpirkimo plano, dėl kurio buvo sutarta danguje priešpasaulio sukūrimą.„Mūsų atpirkimo planas buvo sukurtas ne po Adomo nuopuolio.Tai buvo apreiškimas ‘paslapties, nutylėtos per amžinuosius laikus’(Rom 16, 25). Tai buvo išdėstymas principų, kurie per amžių amžius sudarė Dievo sosto pamatą. Dievas ir Kristus nuo pat pradžių žinojo apie būsimą šėtono atsimetimą bei žmogaus nuopuolį dėl atsimetėlio apgaulės. Dievas nepašaukė į būtį nuodėmės, tačiau Jis numatė jos atsiradimą ir pasirūpino, kaip išspręsti siaubingą problemą. Jo meilė pasauliui buvo tokia didelė, jog Jis panorėjo atiduoti savo vienatinį Sūnų, ‘kad kiekvienas, kuris Jį tiki, turėtų amžinąjį gyvenimą’ (Jn 3, 16)“ (E. Vait, Su meile iš Dangaus, 2011, p. 16).