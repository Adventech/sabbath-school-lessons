---
title:  Laisvai suteikta meilė
date:   31/12/2024
---

Dievas ne tik ir toliau laisvai dovanojo savo meilę Izraeliui, nepaisydamas pasikartojančio maišto, bet ir toliau dovanoja meilę mums, net mums esant nusidėjėliams. Mes nenusipelnėme Dievo meilės ir niekada negalėtume jos užsitarnauti. Atvirkščiai, Dievui mūsų nereikia. Biblijos Dievui nieko netrūksta (Apd 17, 25). Dievo meilė tau, man ir visiems žmonėms teikiama Jo paties valia.

`Palyginkite Apr 4, 11 ir Ps 33, 6. Ką šios eilutės mums sako apie Dievo laisvę kūrinijos atžvilgiu?`

Dievas laisvai sukūrė šį pasaulį. Dėl to Jis vertas visos šlovės, garbės ir galybės. Dievui nereikėjo sukurti pasaulio. Prieš pasaulio sukūrimą Dievas jau mėgavosi Dievybę saisčiusiais meilės santykiais.

`Perskaitykite Jn 17, 24. Ką ši eilutė mums sako apie Dievo meilę iki pasaulio sukūrimo?`

Dievui nereikėjo kūrinių, kurie Jį mylėtų. Tačiau dėl savo mylinčio charakterio Dievas nusprendė sukurti pasaulį ir užmegzti meilės santykius su kūriniais. Dievas ne tik laisvai sukūrė šį pasaulį, taip dovanodamas savo meilę, bet ir toliau laisvai myli žmones net ir po to, kai jie puolė į nuodėmę Edene, net po to, kai mes nusidedame. Po nuopuolio Edene Adomas ir Ieva neturėjo teisės toliau gyventi ir sulaukti Dievo meilės. Tačiau Dievas, palaikantis visa „savo galingu žodžiu“ (Hbr 1, 3), savo didžia meile, gailestingumu ir malone palaikė jų gyvybę, sumanęs būdą, kaip sutaikyti žmoniją su savimi meile. Šis susitaikymas apima ir mus.

`Ką tai, kad Dievas ir toliau dovanoja šiam pasauliui meilę, nepaisant jo nuopuolio ir pikto, byloja apie Jo meilę ir charakterį? Kaip ši tiesa turėtų priversti mus mylėti Jį mainais?`