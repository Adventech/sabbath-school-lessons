---
title:  Dievas yra pasišventęs ir gailestingas
date:   18/01/2025
---

### Šios savaitės tyrinėjimui skaitykite: 
Ps 103, 13; Iz 49, 15; Oz 11, 1–9; Mt 23, 37; 2 Kor 11, 2; 1 Kor 13, 4–8.

> <p>Įsimintina eilutė:</p>
> „Ar gali moteris užmiršti savo mažylį, būti nešvelni savo įsčių sūnui? Net jeigu ji ir užmirštų, Aš tavęs niekada neužmiršiu“ (Iz 49, 15).

Jausmai dažnai laikomi nepageidaujamais ir vengtinais. Kai kuriems
jausmai iš esmės yra neracionalūs, todėl geras vyras ar moteris
nebūtų apibūdinami kaip pasiduodantys jausmams. Kai kuriose senovės
graikų filosofijose mintis apie „racionalų“ žmogų, kuris (dažniausiai)
nepasiduoda aistroms arba suvaldo savo jausmus neemocionaliu
protu, yra laikoma idealu.

Taip, nevaldomi jausmai gali būti problema. Tačiau Dievas sukūrė
žmones, gebančius jausti, o pats Dievas visame Šventajame Rašte nusakomas
kaip išgyvenantis gilius jausmus. Jei Dievas gali patirti gilias
emocijas, kaip Rašte nuosekliai dėstoma, tada jausmai negali būti iš
esmės blogi ar neracionalūs, nes Biblijos Dievas yra nepriekaištingai
geras ir tobulos išminties.

Tiesą sakant, suvokimas, kad Dievo meilė mums yra giliai emocinga,
leidžia įžvelgti gražių tiesų, tačiau visada būtinas atsargumas.
Nors Dievo meilė (emocinga ar kitokia) yra tobula, ji neturėtų būti
laikoma tapati žmonių patiriamiems jausmams.