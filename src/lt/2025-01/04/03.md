---
title:  Vidų verianti meilė
date:   20/01/2025
---

Nepamatuojamos Dievo meilės žmonijai gelmės išreikštos Ozėjo
knygoje. Dievas įsakė pranašui Ozėjui: „Eik, imk sau žmona moterį
kekšę ir turėk vaikų kekšių, nes kraštas, pamesdamas VIEŠPATĮ, daro
didelę kekšystę“ (Oz 1, 2). Paskui Ozėjo 1 nusakomas Dievo ryšys su
savo tauta, bet panaudojant vaiką mylinčio tėvo metaforą.

`2. Perskaitykite Oz 11, 1–9. Kaip vaizdiniai šiose eilutėse padeda suprasti,
   kaip Dievas myli savo tautą ir jais rūpinasi?`

Dievo meilė savo tautai prilyginama švelniai tėvų meilei vaikui.
Šventajame Rašte panaudoti mažo vaiko, besimokančio vaikščioti,
vaizdiniai; mylimo vaiko paėmimas ant rankų; gydymas ir aprūpinimas
maistu; bei panašus švelnus rūpinimasis savo tauta. Šventasis
Raštas taip pat sako, kad Dievas nešiojo savo tautą „kaip žmogus neša
savo sūnų“ (Įst 1, 31). „Iš meilės ir pagailos atpirko juos“, „globojo juos
ir nešė nuo amžių per visas dienas“ (Iz 63, 9).

Priešingai nepajudinamai Dievo ištikimybei, Jo tauta ne kartą buvo
neištikima, galiausiai atstūmė Dievą, taip nuteisdami save ir nuliūdindami
Jį. Dievas yra gailestingas, bet niekada neišsižada teisingumo.
(Dar tyrinėsime, meilė ir teisingumas neatsiejami.)

Ar kada teko taip dėl ko nors nusiminti, kad skaudėjo skrandį?
Tokia simbolika naudojama giliems Dievo jausmams, susijusiems su
savo tauta, nusakyti. Pervertos širdies ir stiprios užuojautos vaizdiniai
yra gilių jausmų kalba, vartojama ir Dievo, ir žmonių atveju.

Šis vaizdinys, kuriame pasireiškia užuojauta (kamar), naudojamas
dviejų moterų, atėjusių pas Saliamoną, atveju, kiekvienai iš jų teiK
giant, kad kūdikis yra jos. Kai Saliamonas įsakė padalyti kūdikį į dvi
dalis (neketindamas pakenkti kūdikiui), minėtasis vaizdinys apibūdino
tikrosios motinos emocinę reakciją (1 Kar 3, 26; plg. Pr 43, 30).

`Kiekvienas tėvas ar mama žino, apie ką čia kalbama. Jokia kita žemiška
meilė tam neprilygsta. Kaip tai padeda suprasti Dievo meilės
mums tikrovę bei kokios paguodos galime ir turime pasisemti iš šio
supratimo?`