---
title:  Daugiau nei motinos meilė
date:   19/01/2025
---

Bene didžiausia meilė, bendražmogiškam patyrimui, yra tėvų
meilė vaikui. Nuostabią Dievo užuojautą žmonėms Raštas dažnai
vaizduoja tėvų ir vaikų santykių simboliais, pabrėžiant, kad Dievo
užuojauta yra nepalyginamai didesnė už net giliausią ir gražiausią
žmogiškąją šio jausmo išraišką.

`1. Perskaitykite Ps 103, 13; Iz 49, 15 ir Jer 31, 20. Ką šios eilutės perteikia
   apie Dievo gailestingumo prigimtį ir gelmę?`

Pasak šių eilučių, Dievas mus laiko savo mylimais vaikais, mylėdamas
mus kaip geras tėvas ir motina myli savo vaikus. Vis dėlto, kaip
paaiškina Iz 49, 15, net vaiko motina gali „užmiršti savo mažylį“, būti
„nešvelni savo įsčių sūnui“, tačiau Dievas niekada nepamiršta savo
vaikų ir Jo gailestingumo „niekada nepristinga“ (Rd 3, 22).

Pažymėtina, kad hebrajiškas terminas raḥam, vartojamas užuojautai
čia ir daugelyje kitų eilučių nusakyti, apibūdinant gausią Dievo ištikimą
meilę, yra kilęs iš hebrajiško termino, reiškiančio įsčias (reḥem).
Taigi, kaip pastebėjo tyrinėtojai, Dievo užuojauta primena motinos
meilę įsčių vaikui. Iš tikrųjų ji yra nepalyginamai didesnė už bet kokią
žmogišką užuojautą, netgi motinos meilę savo naujagimiui.

Remiantis Jer 31, 20, Dievas savo Sandoros tautą laiko brangiu sūnumi
ir numylėtu vaiku, nepaisant to, kad jie dažnai maištavo prieš Jį
ir Jį liūdino. Nepaisant to, Dievas pareiškia: „Mano širdis dėl jo plaka“
ir „Aš tikrai jo pasigailėsiu“. Žodis, išverstas „pasigailėsiu“, yra anksčiau
pavartotas terminas nusakyti Dievo meilei (raḥam). Be to, posakis
„Mano širdis dėl jo plaka“ gali būti pažodžiui išverstas – „Mano
vidus riaumoja“. Šis aprašymas yra giliai intuityvi dieviškų jausmų
kalba, reiškianti gilią ir ištikimą Dievo meilę savo tautai. Nepaisydamas
jų neištikimybės, Dievas ir toliau dovanoja savo tautai didelę
užuojautą, gailestingumą ir tai daro viršydamas visus pagrįstus lūkesčius.

`Kai kuriuos iš mūsų itin guodžia suvokimas, kad Dievo užuojauta
mums yra panaši į mylinčio tėvo ar motinos užuojautą. Tačiau kai
kuriems žmonėms gali kilti sunkumų, nes jų tėvai nemylėjo. Kokiais
kitais būdais jiems galėtų būti atskleista Dievo meilė?`