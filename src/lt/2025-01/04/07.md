---
title:  Tolesniam tyrinėjimui
date:   24/01/2025
---

E. Vait, Kristaus kalno pamokslas, p. 11–44.

„Visi, kurie pajaučia didelį savo dvasios skurdą, supranta, kad neturi
nieko gero savyje, gali įgyti stiprybę ir teisumą tik pažvelgę į Jėzų.
Jis sako: ‘Ateikite pas Mane visi, kurie vargstate ir esate prislėgti [...]’
(Mt 11, 28). Jis kviečia mus pakeisti skurdą Jo malonės turtais. Nors
mes nesame verti Dievo meilės, bet Kristus laiduoja už mus, o Jis yra
vertas meilės ir gali išgelbėti visus, kurie ateis pas Jį. Nesvarbu, kokia
jūsų praeitis ir slegianti dabartis, jei ateisite pas Jėzų tokie, kokie esate:
silpni, bejėgiai ir nusivylę, – užjaučiantis Išgelbėtojas pasitiks jus,
apglėbs meilingomis rankomis ir apvilks savo teisumo drabužiu. Jis

papuoš jus baltu savo drabužiu, atves pas Tėvą ir prašys Dievą už jus:
‘Aš užėmiau šio nusidėjėlio vietą. Nežiūrėk į šį paklydusį vaiką, žiūrėk
į Mane’. Jei šėtonas atkakliai reikalauja mūsų sielų tam, kad apkaltintų
mus nuodėme, ir pretenduoja į mus kaip į savo grobį, tai Kristaus
kraujas yra gailestingas“ (E. Vait, Kristaus kalno pamokslas, p. 13).

KLAUSIMAI APTARIMUI:

`1. Perskaitykite, kas anksčiau pateiktoje ištraukoje pasakyta apie tai,
   kaip Jėzaus dėka mes esame pristatomi Tėvui. „Jis papuoš jus baltu
   savo drabužiu, atves pas Tėvą ir prašys Dievą už jus“. Kad ir kaip
   kartais liūdina mūsų ydos ir trūkumai, kad ir kaip dažnai neatspindime
   kitiems tokios meilės, kurią Dievas išlieja mums, kodėl mes
   visada turime grįžti prie nuostabios naujienos, kad esame priimti
   Tėvo, nes Jėzus papuošia „baltu savo drabužiu, atves pas Tėvą ir
   prašys Dievą už jus“?`

`2. Įsivaizduokite, kaip turėjo jaustis motina, kai pas Saliamoną atėjusios
   abi moterys tvirtino, kad kūdikis jos. Dar kartą apsvarstykite
   jausmingą kalbą 1 Kar 3, 26. Kaip pastaroji atskleidžia tą kalbą, kuri
   pavartota Dievo jausmams savo tautai apibūdinti Oz 11, 8?`

`3. Evangelijose matėme, kad Jėzui dažnai rūpėjo žmonių poreikiai. Ir
   ką Jis darė? Jis darbavosi, kad patenkintų žmonių poreikius. Kaip
   praktiškai jūs, kaip asmuo ar net kaip klasė, galite patenkinti tų,
   kuriems reikia paguodos, poreikius?`