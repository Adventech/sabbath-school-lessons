---
title:  Meilė yra Įstatymo įvykdymas
date:   22/03/2025
---

### Šios savaitės tyrinėjimui skaitykite:
Iš 20, 1–17; Rom 6, 1–3; Rom 7, 7–12; Jer 31, 31–34; Mt 23, 23–24; Jok 2, 1–9.

> <p>Įsimintina eilutė:</p>
> „Niekam nebūkite ką nors skolingi, išskyrus tarpusavio meilę, nes kas myli kitą, tas įvykdo Įstatymą“ (Rom 13, 8).

Spręsdami problemų keliančio nario klausimą, kažkas iš bažnyčios
tarybos narių pastoriui pasakė: „Mes negalime priimti sprendimų
remdamiesi užuojauta“. Mes negalime? Pastorius pagalvojo, koks turėjo
būti šio žmogaus supratimas apie Dievą ir Dievo Įstatymą. Užuojauta,
be abejo, turi būti svarbiausia bendraujant su žmonėmis, ypač
su klystančiais. Užuojauta yra neatsiejama meilės dalis, ir, kaip mus
moko Rom 13, 8, mylėti artimą reiškia vykdyti Įstatymą.

Jei meilė iš tiesų yra Įstatymo įvykdymas, turėtume būti atsargūs
ir negalvoti apie Įstatymą atskirtą nuo meilės arba negalvotume apie
meilę taip, tarsi ji nesusijusi su Įstatymu. Šventajame Rašte meilė ir
Įstatymas žengia išvien. Įstatymo Davėjas yra Meilė, todėl Dievo Įstatymas
yra meilės Įstatymas. Įstatymas, kaip rašė E. Vait, yra Dievo
„charakterio išraiška“ (Paslėpti lobiai, p. 274).

Dievo Įstatymas yra ne abstrakčių principų rinkinys, o įsakai ir nurodymai,
skirti mūsų klestėjimui. Dievo Įstatymas iš dalies yra meilės
išraiška, kaip ją išreiškia pats Dievas.