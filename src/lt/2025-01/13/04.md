---
title:  Įstatymas ir malonė
date:   25/03/2025
---

Tyrinėjome, kad Įstatymas ir malonė neprieštarauja vienas kitam.
Vietoj to, Įstatymas ir malonė atlieka skirtingas funkcijas, atitinkant
Dievo meilę ir teisingumą. Ryški Įstatymo ir malonės priešprieša būtų
gluminusi senovės izraelitus, kuriems paties Dievo Įstatymo suteikimas
reiškė didelės Dievo malonės parodymą. Kada aplinkinių tautų
„dievai“ buvo nepatikimi ir visiškai nenuspėjami, o žmonėms nežinant,
ko „dievai“ trokšta ir kas jiems patiktų, Biblijos Dievas labai
aiškiai nurodė savo tautai, kas Jam patinka. Jam patinka tik tai, kas
pasitarnauja visos Jo tautos gerovei, asmeninei ir bendrai.

Tačiau Įstatymas negali išgelbėti mūsų iš nuodėmės ar pakeisti
žmogaus širdies. Dėl mūsų įgimto nuodėmingumo mums reikia dvasinės
širdies.

`3. Perskaitykite Jer 31, 31–34. Ko šios eilutės moko apie Dievo pažadus
   suteikti mums naują širdį? Palyginkite su Kristaus žodžiais
   Nikodemui Jn 3, 1–21 apie gimimą iš aukštybės. Taip pat žr. Hbr 8, 10.`

Dešimt Dievo įsakymų akmens plokštėse užrašė pats Dievas (Iš 31,
18), tačiau Įstatymas taip pat turėjo būti įrašytas Dievo tautos širdyje
(Ps 37, 30–31). Idealiu atveju Dievo meilės Įstatymas atsispindėtų ne
mūsų išorėje, bet viduje, mūsų charakteryje. Tik Dievas galėjo įrašyti
savo Įstatymą žmonių širdyje, ir Jis pažadėjo tai padaryti savo Sandoros
tautai (žr. Hbr 8, 10).
Mes negalime išsigelbėti laikydamiesi Įstatymo. Atvirkščiai, esame
„išgelbėti malone per tikėjimą ir ne iš savęs, bet tai yra Dievo dovana“
(Ef 2, 8). Mes laikomės Įstatymo ne tam, kad būtume išgelbėti; laikomės
Įstatymo, nes jau esame išgelbėti. Mes laikomės Įstatymo ne
tam, kad būtume mylimi, o todėl, kad esame mylimi, todėl trokštame
mylėti Dievą ir kitus (žr. Jn 14, 15).

Tuo pat metu Įstatymas parodo mums mūsų nuodėmę (Jok 1, 22–
25; Rom 3, 20; Rom 7, 7), parodo, kad mums reikia Atpirkėjo (Gal 3,
22–24), yra mums geriausias vedlys gyvenime ir atskleidžia mylintį
Dievo charakterį.

`Kokia jūsų viltis teisme? Ar uolus ir kruopštus Įstatymo laikymasis, ar
jus gaubia Kristaus teisumas? Ką jūsų atsakymas pasako apie Dievo
Įstatymo funkciją, ką jis gali ir ko negali?`