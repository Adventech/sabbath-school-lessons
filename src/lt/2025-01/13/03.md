---
title:  Įstatymas yra šventas ir teisingas, ir geras
date:   24/03/2025
---

Meilė yra Dievo Įstatymo pagrindas. Kai Dievas laikosi Įstatymo,
Jis palaiko meilę. Štai kodėl Jėzus mirė, kad išgelbėtų nusidėjėlius,
laikydamasis Įstatymo ir suteikdamas mums malonę. Taip Jis galėjo
išlikti ir teisus, ir nuteisinti tikinčiuosius (Rom 3, 25–26). Kokia meilės
išraiška! Atitinkamai, Įstatymas nėra pripažįstamas negaliojančiu dėl
išpirkimo; veikiau Įstatymas taip dar labiau patvirtinamas.

`2. Perskaitykite Rom 6, 1–3; Rom 7, 7–12, ypatingą dėmesį skirdami
   12 eilutei. Ką šios eilutės mums sako apie Įstatymą net Kristui mirus?`

Nors kai kurie mano, kad malonė ir atpirkimas panaikina Įstatymą,
Paulius aiškiai dėstė, jog mums nedera pasilikti nuodėmėje, kad malonė
didėtų. Atvirkščiai, tie, kurie yra Kristuje tikėjimu, buvo „pakrikštyti
Jo mirtyje“, todėl turi būti laikomi mirusiais nuodėmei ir gyvais
Kristui.

Dievo Įstatymas nėra nuodėmė, bet (be kita ko) jis mums parodo
nuodėmę ir mūsų nuodėmingumą. Štai kodėl „Įstatymas šventas;
įsakymas taip pat šventas ir teisingas, ir geras“ (Rom 7, 12). Įstatymas
kaip niekas kitas atskleidžia mūsų didžiulį išganymo, atpirkimo poreikį,
kurie ateina tik per Kristų. Atitinkamai, tikėjimu mes Įstatymo
nepanaikiname, bet, „priešingai, Įstatymą patvirtiname“ (Rom 3, 31).
Kristus atėjo ne panaikinti Įstatymo, bet įvykdyti visa, kas buvo
pažadėta Įstatyme ir Pranašų. Todėl Jis pabrėžė: „kol dangus ir žemė
nepraeis, nė viena raidelė ir nė vienas brūkšnelis neišnyks iš Įstatymo“
(Mt 5, 18).
Pats Dievo Įstatymas simbolizuoja Dievo šventumą – Jo tobulą,
mylintį, teisų, gerą ir teisingą charakterį (Kun 19, 2; Ps 19, 8–9; Ps 119, 142.172). Šiuo atžvilgiu svarbu, kad, remiantis Iš 31, 18, Dievas pats
     akmens plokštėse užrašė Dešimt įsakymų. Pastarieji, įrašyti akmenyje,
     liudija apie nekintantį Dievo charakterį ir Jo moralinę valdžią, kuri
     pagrįsta meile – pagrindinė didžiosios kovos tema.

`Kaip šis Įstatymo ir meilės ryšys padeda mums geriau suprasti Jėzaus
     žodžius: „Jei Mane mylite, jūs laikysitės Mano įsakymų“ (Jn 14, 15)?`