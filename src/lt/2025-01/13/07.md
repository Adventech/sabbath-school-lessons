---
title:  Tolesniam tyrinėjimui
date:   28/03/2025
---

E. Vait, Su meile iš Dangaus, 2011, p. 637–641.

„Tiems, kurie tarnauja kitiems, patarnaus Vyriausiasis Ganytojas.
Jie patys gers gyvojo vandens ir bus patenkinti. Jie nebesiilgės jaudinančių
pramogų ar kokių nors permainų savo gyvenime. Labiausiai
juos domins, kaip išgelbėti žūstančias sielas. Bendradarbiavimas bus
naudingas. Atpirkėjo meilė suburs ir suvienys širdis.

Kai suprasime, jog esame Dievo bendradarbiai, Jo pažadų nekartosime
abejingai. Jie degins mūsų širdis ir jaudins mūsų lūpas. Mozei,
pašauktam tarnauti tamsiai, nedrausmingai ir maištingai tautai, Dievas
pažadėjo: ‘Palengvindamas tau naštą, Aš pats eisiu su tavimi’. Jis
pasakė: ‘Aš būsiu su tavimi!’ (Iš 33, 14; 3, 12)
Šis pažadas skirtas visiems, kurie Kristaus vardu darbuojasi dėl Jo
sergančiųjų ir kenčiančiųjų“ (E. Vait, Su meile iš Dangaus, 2011, p. 595).

***KLAUSIMAI APTARIMUI:***

`1. Perskaitykite 1 Kor 13, 4–8. Kaip 1 Korintiečiams 13 nušviečia, kokie
   turime būti?`

`2. Kas Mt 25, 31–46 atskiria avis nuo ožių? Kaip galime suprasti, ką
   Jėzus čia sakė, nemokant išgelbėjimo darbais?`

`3. Ką jums reiškia šie žodžiai: „kai pamilstame pasaulį taip, kaip Jis
   mylėjo, tuomet Jo misija mūsų atžvilgiu tampa įgyvendinta.
   Mes tampame tinkami dangui, nes turime dangų mūsų širdyje“
   (žr. V dalį)? Ką jie atskleidžia apie Dievo prigimtį ir patį dangų?
   Kaip čia galime gyventi kaip dangaus piliečiai, skleisdami Dievo
   meilę tokiu būdu, kuris atneštų šviesą ir teisingumą engiamiems?`

`4. Ko praktiškai reikėtų imtis jūsų vietinėje bendruomenėje, kad jūsų
   bendruomenėje atsispindėtų Dievo susirūpinimas meile ir teisingumu?
   Ką gerai darote savo bendruomenėje? Ką reikia tobulinti
   ir kam skirti daugiau dėmesio? Kokių apčiuopiamų žingsnių galite
   imtis individualiai ir kartu, kad atliktumėte tai, ką tyrinėjome apie
   Dievo meilę ir teisingumą?`