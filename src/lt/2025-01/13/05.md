---
title:  Meilė yra įstatymo įvykdymas
date:   26/03/2025
---

Meilės ir Įstatymo santykio negalima pervertinti. Iš tiesų, pasak
Šventojo Rašto, mylėti reiškia įvykdyti Įstatymą.

Rom 13, 8–10 Paulius mokė, kad „kas myli kitą, tas įvykdo Įstatymą“
(Rom 13, 8). Išvardijęs kelis iš Dešimties įsakymų, Paulius pareiškė, kad
„visi jie gali būti sutraukti į tą vieną posakį: Mylėk savo artimą kaip save
patį“ (Rom 13, 9). Iš tiesų, Paulius aiškiai mokė: „meilė – Įstatymo įvykdymas“
(Rom 13, 10). Vėlgi, Gal 5, 14, Paulius aiškino: „Juk visas Įstatymas
telpa viename sakinyje: Mylėk savo artimą kaip save patį“ (Gal 5,
14). Bet kokia ta meilė, kuri įvykdo Įstatymą? Kaip atrodo tokia meilė?

`4. Perskaitykite Mt 23, 23–24. Kas yra „svarbiausia Įstatyme“? Perskaitykite
   Įst 5, 12–15 ir Iz 58, 13–14. Kaip šios eilutės parodo ryšį
   tarp Įstatymo (ypač sabatos įsakymo) ir Dievo susirūpinimo teisingumu
   ir išgelbėjimu?`

Jėzus įvardijo, kas „svarbiausia Įstatyme“: teisingumas, gailestingumas
ir ištikimybė. O konkrečiai kalbant apie vieną įsakymą – sabatą – Šventajame Rašte matome, kad pati sabata yra neatskiriamai
susijusi su išgelbėjimu ir teisingumu.

Pakartoto Įstatymo 5 sabatos įsakymas yra pagrįstas Izraelio išlaisvinimu
iš vergijos. Tai reiškia, kad sabata yra ne tik pasaulio sukūrimo,
bet ir išlaisvinimo iš vergijos ir priespaudos atminimas. Kalbant apie
nusigręžimą nuo ieškojimo naudos sau ir vadinimą sabatą žavesio
diena, kada džiaugiamasi Viešpačiu (Iz 58, 13–14), pabrėžiami meilės
ir teisingumo darbai kitiems – darant gera, pamaitinant alkstantį, priglaudžiant
pastogėn vargšą (žr. Iz 58, 3–10).

Atsižvelgiant į visus šiuos pamokymus (ir daugelį kitų), tie, kurie
nori įvykdyti Įstatymą per meilę, turėtų susirūpinti ne tik padarytomis
nuodėmėmis, bet ir aplaidumo nuodėmėmis. Meilė, kaip Įstatymo
įvykdymas, apima ne tik Įstatymo laikymąsi, t.y. ne tik nuodėmių nedarymą,
bet ir gerų darbų darymą – meilės darbų, ištikimai vykdant
teisingumą ir gailestingumą. Būti ištikimam Dievui reiškia daugiau
nei tiesiog Įstatymo raidės nelaužymą.