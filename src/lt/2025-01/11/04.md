---
title:  Giesmė mano mylimajam
date:   11/03/2025
---

Nuostabiais būdais Dievas parodė savo meilę ir teisumą vykstant
kosminei kovai. Tačiau kai kurie gali klausti: ar Dievas turėjo padaryti
daugiau, nei padarė, kad užkirstų kelią blogiui ir (arba) jį pašalintų?
Tyrinėjome kosminės kovos struktūrą, kuri rodo, kad Dievas veikė
siekdamas gerbti laisvą valią, būtiną, kad meilės santykiai tarp Jo ir
žmonijos maksimaliai klestėtų. Be to, akivaizdu, kad Jis veikė neperžengdamas
moralinių apribojimų arba kosminės kovos dėl Jo charakterio
taisyklių, kovos, kurią galima užbaigti tik rodant meilę.

`5. Perskaitykite Iz 5, 1–4. Kas kalba šiose eilutėse? Apie ką Izaijas kalba?
   Ką simbolizuoja vynuogynas ir vynuogyno savininkas? Kuo
   reikšmingi savininko darbai vardan vynuogyno? Koks rezultatas?`

Šiose eilutėse Izaijas gieda savo mylimajam, vynuogynui. Vynuogyno
savininkas yra pats Dievas, o vynuogynas simbolizuoja Dievo
tautą (pvz., Iz 1, 8; Jer 2, 21). Tačiau prasmę čia taip pat galima išplėsti,
lyginant su platesniu Dievo darbu šiame pasaulyje. Pasak šių eilučių,
vynuogyno savininkas (Dievas) padarė viską, ko buvo galima pagrįstai
tikėtis, užtikrinant vynuogyno klestėjimą. Vynuogyne turėjo augti
geros vynuogės, tačiau jame augo tik rūgštuogės, kurios kituose vertimuose
vadinamos „bevertėmis“. Iš tiesų hebrajiškas tekstas čia pažodžiui
galėtų būti išverstas – dvokiantis vaisius. Dievo vynuogynas
vedė supuvusias vynuoges.

Iz 5, 3 kalbama apie patį Dievą, kviečiantį tautą „spręsti“ Jo ir Jo
vynuogyno bylą. Iz 5, 4 pats Dievas iškėlė labai svarbų klausimą: „Ką
dar reikėjo padaryti Mano vynuogynui, ko Aš jame nepadariau? Kodėl
jis priaugino rūgštuogių?“ Ką dar Jis galėjo padaryti? Žavi tai, kad
Jis netgi prašė kitų spręsti, ką Jis padarė.

`Žiūrint į kryžių, ant kurio Dievas paaukojo save už visas mūsų nuodėmes,
kaip Jo žodžiai: „Ką dar reikėjo padaryti Mano vynuogynui, ko
Aš jame nepadariau?“, nuostabiai nušviečia čia išreikštą mintį?`