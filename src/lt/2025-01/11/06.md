---
title:  Dievo vardo išteisinimas
date:   13/03/2025
---

Galiausiai Dievo vardas bus visais atžvilgiais išteisintas. Per Tėvo,
Sūnaus ir Šventosios Dvasios darbą atpirkimo planui tobulas teisumas
ir Dievo meilė pasireiškia be jokių pagrįstų abejonių (žr. Rom 3,
25–26; Rom 5, 8).

`7. Perskaitykite Rom 3, 1–4, atsižvelgdami į Iz 5, 3–4. Ko šios eilutės
   moko apie paties Dievo išteisinimą kosminėje kovoje?`

Romiečiams 3 ir Izaijo 5 matome, kad Dievas (tam tikra ribota
prasme) kviečia kūrinius teisti Jo charakterį, nors mes neturime tam
teisės. Galų gale, kai bus atverstos visos „knygos“, pamatysime įrodymus,
kad Dievas yra visiškai teisus. Dievas išteisins save visos mąstančios
kūrinijos akivaizdoje.

`8. Perskaitykite Apr 15, 3 ir Apr 19, 1–6. Ko šios eilutės moko apie Dievo
   vardo išteisinimą?`

Visame Šventajame Rašte Dievui rūpi Jo vardas. Kodėl? Neįmanoma
užmegzti gilių meilės santykių su asmeniu, kurio charakterio nekenčiate
ar kuriuo nepasitikite. Jei kas nors jūsų esamam ar būsimam
sutuoktiniui siaubingai apšmeižtų jūsų charakterį, darytumėte viską,
ką galite, kad atremtumėte bet kokius tokius teiginius, nes jei tokiais
teiginiais kažkas patikėtų, jie sugriautų jūsų meilės santykius.
Galų gale Dievas yra išteisintas ant kryžiaus ir dėka viso atpirkimo
plano. Teisme iki Kristaus atėjimo Dievas yra išteisintas stebinčios visatos
akivaizdoje.

Tada po teismo, kurio metu atpirktieji net teis angelus (1 Kor 6,
2–3), Dievas yra išteisintas, nes atpirktiesiems bus suteikta galimybė
peržiūrėti įrašus ir patiems įsitikinti, kodėl Dievas elgėsi būtent taip ir
kad visi Dievo sprendimai visada buvo tobulai teisingi ir pagrįsti meile.
Kas iš mūsų neturi daug klausimų, reikalaujančių atsakymų? Prieš
viskam pasibaigiant, turėsime atsakymus į šiuos klausimus (žr. 1 Kor
4, 5).

Pagaliau kiekvienas kelis priklaups ir kiekvienos lūpos išpažins,
kad Jėzus yra Viešpats (Fil 2, 10–11). Visa tai yra Dievo charakterio
išteisinimo dalis.