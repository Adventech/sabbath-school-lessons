---
title:  Kristus nugalėtojas
date:   09/03/2025
---

Nors veikia priešas, kurį pats Kristus vadina (uzurpuojančiu) šio pasaulio
kunigaikščiu, tikrasis visatos karalius yra Jėzus Kristus. Jėzus laimi
mums pergalę, o Jame mes galime pasiekti pergalę net sunkumų
ir kentėjimų apsuptyje. Iš tiesų, Kristaus darbas atremia priešą kiekviename
žingsnyje.

`1. Tyrinėjome, kad Šventasis Raštas velnią apibūdina taip:
   (1) suvedžiodavo visą pasaulį nuo pat pradžios (Apr 12, 9; Mt 4, 3;
   Jn 8, 44; 2 Kor 11, 3; 1 Jn 3, 8).
   (2) Dievo ir Jo tautos šmeižikas bei kaltintojas danguje (Apr 12, 10;
   Apr 13, 6; Jobo 1–2; Zch 3, 1–2; Judo 9).
   (3) uzurpuojantis šio pasaulio kunigaikštis (Jn 12, 31; Jn 14, 30;
   Jn 16, 11; Apd 26, 18; 2 Kor 4, 4; Ef 2, 2; 1 Jn 5, 19).`

`2. Perskaitykite Jn 18, 37. Ką ši eilutės mums pasako apie Kristaus
   darbą kovojant su priešo apgavyste? Ką reiškia, kad Jėzus yra Karalius?`

Nors Šventasis Raštas moko, kad šėtonas yra pagrindinis šio pasaulio
suvedžiotojas, šmeižėjas, kaltintojas ir užgrobėjas, Raštas taip
pat moko, kad Jėzus visais atžvilgiais yra šėtono nugalėtojas.

(1) Jėzus atėjo į pasaulį liudyti tiesą (Jn 18, 37)

(2) Per kryžių Jėzus įrodė tobulą Dievo teisumą ir meilę (Rom 3,
25–26; Rom 5, 8), taip paneigdamas šmeižikiškus velnio kaltinimus
(Apr 12, 10–11)

(3) Jėzus pagaliau sunaikins velnio karalystę, kuris žino „mažai beturįs
laiko“ (Apr 12, 12; plg. Rom 16, 20), o Kristus „karaliaus per amžių
amžius!“ (Apr 11, 15)

Galų gale, kad ir ką šėtonas bedarytų, jis jau yra nugalėtas priešas,
o svarbiausia mums yra kiekvieną dieną, akimirką po akimirkos laikytis
Kristaus pergalės ir melsti kryžiaus dėka mums suteiktų pažadų
įvykdymo.

`Mes žinome, kuri pusė didžiojoje kovoje laimi. Kaip mūsų kasdieniai
sprendimai veikia, kurioje pusėje galiausiai atsidursime? Kaip galime
užtikrinti, kad net ir dabar esame nugalėtojų pusėje?`