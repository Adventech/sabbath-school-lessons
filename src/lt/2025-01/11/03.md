---
title:  Teisieji ir nutesinantysis
date:   10/03/2025
---

Kiekviename žingsnyje Kristaus darbas griauna velnio darbą. Pasak
1 Jn 3, 8, Jėzus atėjo tam, „kad velnio darbus sugriautų“ (1 Jn 3, 8)
ir „sunaikintų tą, kuris turėjo mirties valdžią, tai yra velnią“ (Hbr 2, 14).
Tačiau visiškas priešo valdžios sunaikinimas vyksta dviem etapais.
Pirma, Kryžiaus darbu Kristus paneigė šėtono šmeižikiškus kaltinimus.
Vėliau šėtonas ir jo karalystė bus sunaikinti.

`3. Perskaitykite Rom 3, 23–26 ir Rom 5, 8. Ką šios eilutės atskleidžia
   apie tai, kaip Kristus sugriauna velnio kaltinimus?`

Tyrinėjome, jog priešas tvirtina, kad Dievas nėra visiškai teisus
ir mylintis. Tačiau Kristuje Dievas pateikė galutinę Dievo teisumo ir
meilės apraišką, ir Jis tai padarė per kryžių.
Po Jėzaus mirties „šėtonas suprato, kad jo kaukė nuplėšta. Nenusidėję
angelai ir dangiškoji Visata perprato jo kėslus. Jis pasirodė esąs
žudikas. Praliejęs Dievo Sūnaus kraują jis neteko dangiškųjų būtybių
palankumo“ (E. Vait, Su meile iš Dangaus, 2011, p. 708).

`4. Perskaitykite Apr 12, 10–12, atsižvelgdami į Pr 3, 15. Kaip šios
   eilutės atskleidžia Kristaus kosminės pergalės ant kryžiaus reikšmę?`

Atpirkimo pasakojimas suteikia daug įrodymų, leidžiančių mums
būti tikriems, jog Dievas visada darbuojasi tam, kad galų gale padarytų
tai, kas gera visiems. Šventojo Rašto Dievas visada daro tai, kas
gera ir pageidautina, atsižvelgiant į Jam prieinamas galimybes didžiojoje kovoje (Įst 32, 4; 1 Sam 3, 18; Ps 145, 17; Dan 4, 34; Hbr 1, 13;
Apr 15, 3; Pr 18, 25).

`Kodėl Dievo teisumo ir meilės parodymas kosminėje kovoje itin
svarbus? Apmąsčius kryžių ir visus Dievo darbus, atpirkimo planą,
kaip Dievo darbai suteikia pasitikėjimo Dievo meile net išmėginimų
ir kentėjimų apsuptyje?`