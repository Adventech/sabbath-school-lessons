---
title:  Tolesniam tyrinėjimui
date:   14/03/2025
---

E. Vait, „Testimonies for the Church“, 9 t., 285–288 p.

„Viskas, kas mus glumino dėl Dievo apvaizdos, ateinančiame pasaulyje
bus išaiškinta. Tada sunkiai suprantami klausimai bus paaiškinti.
Prieš mus atsiskleis malonės slėpiniai. Ten, kur mūsų ribotas
protas įžvelgė tik sumaištį ir netesėtus pažadus, pamatysime tobuliausią
ir gražiausią darną. Sužinosime, kad begalinė meilė leido patirti
tai, kas atrodė sunkiausia. Suvokę švelnų rūpestį To, kuris viską
daro mūsų labui, būsime kupini neapsakomo ir šlovingo džiaugsmo“
(E. Vait, „Testimonies for the Church“, 9 t., 286 p.).

***KLAUSIMAI APTARIMUI:***

`1. Ar buvote suglumę bandydami suprasti Dievo apvaizdą? Kaip jus
   guodžia žinojimas, kad visa galiausiai išaiškės?`

`2. Pagalvokite, ko Kristus atsisakė, kad taptų žmogumi ir mirtų už šį
   pasaulį. Toliau apmąstykite, ką tai mums sako apie Dievo meilę ir
   ar galima Dievu pasitikėti. Ką dar Jis galėjo padaryti?`

`3. Kuo toks svarbus Dievo „vardas“? Kokią reikšmę tai turi tiems iš
   mūsų, kurie save vadina krikščionimis? Kaip krikščionys kartais
   Kristaus vardui užtraukia nešlovę ir ką galime padaryti savo vietinėse
   bendruomenėse, kad parodytume žmonėms, kaip sekimas
   Kristumi atrodo praktiškai?`

`4. Galų gale net mūsų geriausi „atsakymai“, susiję su blogio klausimu,
   kol kas yra neišsamūs. Ką galime padaryti praktiškai, kad būtume
   artimesni kenčiantiesiems ir palengvintume kentėjimus šiame
   pasaulyje, laukdami galutinio sprendimo blogiui, sprendimo,
   kurį gali pateikti tik Dievas?`

`5. Įsigilinkite į Iz 53, 4, kad Kristus „prisiėmė mūsų negalias, sau užsikrovė
   mūsų skausmus“. Kas įvyko ant kryžiaus, kas padeda suprasti
   išganymo planą ir kiek Dievui kainavo mus išgelbėti?`