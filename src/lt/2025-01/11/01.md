---
title:  Ką dar galėjau padaryti?
date:   08/03/2025
---

### Šios savaitės tyrinėjimui skaitykite:
Jn 18, 37; Rom 3, 23–26; Rom 5, 8; Iz 5, 1–4; Mt 21, 33–39; Iz 53, 4; Rom 3, 1–4.

> <p>Įsimintina eilutė:</p>
> Tuomet Pilotas Jį paklausė: ‘Vadinasi, Tu esi karalius?’ Jėzus atsakė: ‘Tu pasakei, kad Aš esu karalius. Aš tam esu gimęs ir atėjęs į pasaulį, kad liudyčiau tiesą. Kas tik brangina tiesą, klauso Mano balso’“ (Jn 18, 37).

Prieš keletą metų žurnale „Guide“ buvo išspausdintas įžvalgus
pasakojimas vaikams. Jis buvo apie našlaitį Denisą, viduramžiais globotą
kitos šeimos. Denisas itin nekentė savo krašto karaliaus, mat susirgus
jo tėvams, karaliaus kareiviai jį išsivežė ir jis daugiau nematė
savo tėvų. Tik vėliau jis sužinojo, kad karalius juos atskyrė, norėdamas
apsaugoti gyvuosius nuo visų Buboninio maro baisybių. Su karaliumi
susijusi tiesa išvaduoja Denisą iš neapykantos, kurią jis puoselėjo
beveik visą savo gyvenimą. Karalius visada ir visais atvejais veikė iš
meilės savo žmonėms.

Daugelis žmonių šiandien žiūri į Dievą panašiai kaip Denisas į karalių.
Blogis, kurį jie matė ar patyrė, verčia juos neapkęsti arba atmesti
Dievą. Kur yra Dievas, kai yra kančios? Jei Dievas yra geras, kodėl
tiek daug blogio? Kosminė kova atskleidžia šį esminį klausimą, tačiau
daug ko nežinome. Visgi, kai visi mūsų bandymai rasti atsakymus nepatenkina,
galime žvelgti į Jėzų ant kryžiaus ir pamatyti Jame, kad
Dievu galima pasitikėti, net esant visiems kol kas neatsakytiems klausimams.