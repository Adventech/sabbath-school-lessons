---
title:  Laikytis ištikimos meilės ir teisingumo
date:   06/02/2025
---

Šventasis Raštas nuosekliai moko: „VIEŠPATS, tavo Dievas, yra Dievas
– ištikimas Dievas, kuris ištikimai laikosi Sandoros su Jį mylinčiais
ir vykdančiais Jo įsakymus ligi tūkstantosios kartos“ (Įst 7, 9). Jo gerą
ir mylintį charakterį geriausiai parodė Jėzus ant kryžiaus (žr. Rom 3,
25–26; Rom 5, 8). Pasak Ps 100, 5: „VIEŠPATS geras, nes Jo ištikimoji
meilė amžina ir Jo ištikimybė tveria per kartų kartas“ (plg. Ps 89, 3).
Taigi Dievu galima pasitikėti; savo vaikams Jis suteikia tik geras dova
nas (Jok 1, 17; plg. Lk 11, 11–13). Tiesą sakant, Jis dovanoja gera net
tiems, kurie save laiko Jo priešais.

`8. Perskaitykite Mt 5, 43–48. Ko šios eilutės moko apie nuostabią
   Dievo meilę? Kaip turėtume elgtis su kitais, atsižvelgdami į šį Jėzaus
   mokymą?`

Mato 5 Dievo meilė apibūdinama kaip tobula. Netobula meilė yra
tokia, kada mylime tik tuos, kurie myli mus. Tačiau Dievas myli net
tuos, kurie Jo nekenčia, net tuos, kurie laiko save Jo priešais. Jo meilė
yra be trūkumų, todėl tobula.

Nors Dievo meilė ir gailestingumas gerokai viršija bet kokius pagrįstus
lūkesčius, Dievas visada paiso teisingumo ir pastarajam neprieštarauja.
Jis sujungia teisingumą ir gailestingumą (Ps 85, 11).
Raštas taip pat ragina mus: „Laikykis ištikimos meilės ir teisingumo ir
visuomet pasitikėk savo Dievu!“ (Oz 12, 7; plg. Lk 11, 42)

Galų gale pats Dievas įvykdys tobulą teisingumą. Rom 2, 5 moko,
kad apsireikš Jo „teisingas teismas“ (Rom 2, 5). Galiausiai atpirktieji
giedos: „Didingi ir nuostabūs Tavo darbai, Viešpatie, visagali Dieve!
Teisingi ir tikri tavieji keliai, tautų Valdove! Kas gi nesibijotų, Viešpatie,
ir negerbtų Tavojo vardo?! Juk Tu vienas šventas! Visos tautos
ateis ir šlovindamos puls veidu prieš Tave, nes paaiškėjo Tavo teisūs
sprendimai“ (Apr 15, 3–4; plg. Apr 19, 1–2).

`Iz 25, 1 skelbia: „VIEŠPATIE, Tu – mano Dievas; garbinsiu Tave, šlovinsiu
Tavo vardą, nes Tu įvykdei nuostabius užmojus; visokeriopai
ir ištikimai įvykdei tai, ką prieš amžius nutarei“. Kaip išmokti šlovinti
Dievą net blogais laikais? Kaip jūsų gyvenimas gali būti šlovinimo atnaša
Dievui tokiu būdu, kuris skatintų teisingumą jūsų įtakos sferoje?`