---
title:  "Dievas gailisi?"
date:   05/02/2025
---

Ar Dievas gali „gailėtis“? Jei taip, ką tai reikštų? Tyrinėjome, kad
Dievo charakteris niekada nesikeičia. Tačiau kai kurios Rašto eilutės
kalba apie Dievą kaip „besigailintį“ arba „nusileidžiantį“. Bent jau
žmonėms gailėjimasis apima pripažinimą, kad kažkas buvo padaryta
blogai. Taigi, kaip kai kuriose Rašto eilutėse Dievas gali būti nusakytas
kaip „besigailintis“?

`6. Perskaitykite Iš 32, 14 ir palyginkite su Jer 18, 4–10. Ką manote
   apie šiose eilutėse paminėtą Dievo gailestį?`

Šiuose ir daugelyje kitų tekstų Dievas nusakytas kaip atlaidus, reaguojantis
į tam tikrą žmonių atgailą ar užtarimą. Dievas žada, jei tauta
nusigręš nuo savo nedorybės, Jis nusigręš nuo suplanuoto teismo.
Dievo nusigręžimas nuo teismo reaguojant į atgailą yra dažna tema
visame Šventajame Rašte.

`7. Perskaitykite Sk 23, 19 ir 1 Sam 15, 29. Ko šios eilutės moko apie
   tai, ar Dievas „gailisi“?`

Šiose eilutėse aiškiai pasakyta, kad Dievas „nėra mirtingasis, kad
jam reikėtų keisti savo mintį“ (1 Sam 15, 29) ir „Dievas nėra žmogus,
kad meluotų, ar mirtingasis, kad keistų savo mintį. Tai argi Jis neįvykdys,
ką pažadėjo? Argi Jis nepadarys, ką pasakė?“ (Sk 23, 19) Atsižvelgiant
į kitas eilutes, pastarosios negali būti suprantamos taip, jog Dievas
visai „nesigaili“, tačiau jos perteikia tiesą, kad Jis „nesigaili“ taip,
kaip tai daro žmonės. Atvirkščiai, Dievas visada laikosi savo pažadų ir,
reaguodamas į žmogaus atgailą, keičia mintį, bet tai daro vadovaudamasis
savo gerumu ir Žodžiu. Reaguodamas į atgailą Dievas susilaiko
ir neteisia, nes Jo charakteris yra geras, teisus, mylintis ir gailestingas.

`Kokia yra Rašto dieviškojo „gailėjimosi“ simbolikos reikšmė? Ką ji
perteikia apie Dievo charakterio pastovumą kartu su tuo, kad Dievas
užmezga tikrus „sąveikaujančius“ santykius, kurie iš tikrųjų Jam yra
svarbūs?`