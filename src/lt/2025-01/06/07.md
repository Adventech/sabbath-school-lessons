---
title:  Tolesniam tyrinėjimui
date:   07/02/2025
---

E. Vait, Kelias pas Kristų, p. 9–15.

„Dievo Žodis atskleidžia Dievo charakterį. Jis Pats paskelbė savo
beribę meilę ir užuojautą. Mozei meldžiantis: ‘Prašyčiau parodyti
man savo šlovę’, Viešpats atsakė: ‘Aš padarysiu, kad praeis prieš tavo
akis visas Mano gerumas ir ištarsiu prieš tave vardą VIEŠPATS’ (Iš 33,
18–19). Viešpats praeidamas pro Mozę, tarė: ‘VIEŠPATS, VIEŠPATS, esu
gailestingas ir maloningas Dievas, lėtas pykti, gausus gerumo ir ištikimybės,
lydintis gerumu lig tūkstantosios kartos, atleidžiantis kaltę,
nusižengimą ir nuodėmę’ (Iš 34, 6–7). Taip atsiskleidžia Jo šlovė. Jis
‘maloningas ir gailestingas’, ‘Jam malonu būti gailestingam’ (Jon 4,
2; Mch 7, 18).

Viešpats kviečia mus prie savęs įvairiausiais ženklais žemėje ir danguje.
Jis stengiasi parodyti mums save per gamtos kūrinius bei galingiausius
ir švelniausius jausmus, kokie tik gali kilti žmonių širdyse. Bet
visa tai yra tik silpnas Jo meilės atspindys. Priešas aptemdė žmonių
protus, ir, nepaisydami daugelio įrodymų, jie ėmė žiūrėti į Dievą su
baime ir įsivaizduoti Jį rūstų, neatlaidų. Žmonės įsivaizdavo Dievą
esant griežtu teisėju, žiauriu ir reikliu skolintoju, esybe, kurios svarbiausias
bruožas – griežtas teisingumas. Šėtonas pavaizdavo Kūrėją
nepatiklų, stropiai ieškantį žmonių pražangų ir klaidų, kad galėtų juos
apkaltinti. Jėzus tam ir atėjo į žemę, kad išsklaidytų tą niūrią tamsą ir
parodytų beribę Dievo meilę“ (E. Vait, Kelias pas Kristų. p.10).

***KLAUSIMAI APTARIMUI:***

`1. Kodėl itin svarbu pripažinti, kad Dievo šlovė yra susijusi su Jo gerumu?
   Kaip tai pataiso šlovės teologiją, kuri pabrėžia visišką galią,
   nepabrėždama Dievo meilės ir charakterio?`

`2. Ar kada nors suabejojote Dievo gerumu? Ar pažįstate asmenį, suabejojusį
   Dievo gerumu dėl to, kaip kartais elgiasi teigiantieji sekantys
   Dievą, arba tiesiog dėl viso pasaulio blogio? Kaip jūs patys
   išsprendėte šį klausimą ir kaip galėtumėte padėti žmogui, kuriam
   sunku suprasti Dievo gerumo klausimą? Žiūrėkite kitos savaitės
   temą.`

`3. Klasėje sukonkretinkite atsakymą į II dalies klausimą. Kaip didžiosios
   kovos tikrovė padeda mums suprasti visą dabar egzistuojantį
   blogį?`