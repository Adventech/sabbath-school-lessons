---
title:  Dievas yra geras ir teisus
date:   03/02/2025
---

Dievas ne tik teigia, kad myli teisingumą ir ragina žmones mylėti
bei elgtis teisingai, bet ir Pats puikiai nedvejodamas parodo šias savybes.
Šventasis Raštas moko, kad Dievas yra visiškai šventas, ištikimas,
teisus ir mylintis. Tik Dievas visada myli ir daro tai, kas teisu ir teisinga.
Jis niekada nedaro nieko blogo.

`2. Perskaitykite Įst 32, 4 ir Ps 92, 16. Ko šios eilutės moko apie Dievo
   ištikimybę ir teisumą?`

Šios ir daugelis kitų eilučių skelbia, kad Dievas yra teisingas ir
mylintis – „Jame nėra neteisybės“ (Ps 92, 16; plg. Ps 25, 8; Ps 129, 4).
Dievas „nedaro, kas neteisinga. Savo teisingumą Jis atskleidžia kas
rytą taip ištikimai, kaip ištikima aušra, bet nedorėlis nepažįsta gėdos“
(Sof 3, 5). Atkreipkite dėmesį į tiesioginį Dievo charakterio priešingumą
tiems, kurie myli neteisybę.

Dievas žino, kas yra geriausia kiekvienam, nori to, kas geriausia visiems,
ir nuolat darbuojasi, kad pasiektų geriausią rezultatą visiems.

`3. Perskaitykite Ps 9, 8–9 ir Ps 145, 9–17. Ko šios eilutės moko apie
   Dievą?`

Biblijos Dievas yra „teisus teisėjas“ (Ps 7, 12) ir pikta pas Jį nevieši
(Ps 5, 5). 1 Jn 1, 5 moko: „Dievas yra šviesa ir Jame nėra jokios tamsybės“.
Iš tiesų, Dievas yra ne tik tobulai geras, bet pasak Jok 1, 13:
„Dievas negali būti gundomas į pikta“ (plg. Hab 1, 13).

Dievo gerumas ir šlovė yra neatsiejamai susaistyti. Nors daugelis
dievina galią, Dievas yra visagalis, tačiau Jis naudojasi savo galia tik
teisiais ir mylinčiais būdais. Neatsitiktinai, kai Mozė tarė Dievui: „Prašyčiau
parodyti man savo šlovę“, Jis atsakė: „Aš padarysiu, kad praeis
prieš tavo akis visas Mano gerumas“ (Iš 33, 18–19).

`Kodėl toks geras Dievas leidžia tarpti blogiui šiame pasaulyje? Aptarkite
savo atsakymą klasėje.`