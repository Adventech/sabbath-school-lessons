---
title:  Nekintamas Dievo charakteris
date:   04/02/2025
---

`4. Perskaitykite Mal 3, 6 ir Jok 1, 17. Ko šios eilutės moko apie Dievo
   charakterį?`

Mal 3, 6 Dievas sako: „Aš esu VIEŠPATS, ir Aš nesikeičiu“. Nors kai
kurie šią eilutės dalį supranta taip, kad Dievas jokiu būdu nesikeičia,
likusi eilutė ir tiesioginis jos kontekstas rodo, jog čia patvirtintas Dievo
nekintamumas yra Dievo moralinis nekintamumas. Likusi eilutės
dalis rodo, kad Dievas gali keistis dėl santykių, nes Dievas sako: „Todėl
jūs, Jokūbo vaikai, nepražuvote“. Kitoje eilutėje Dievas skelbia savo
tautai: „Sugrįžkite pas Mane, ir Aš pas jus sugrįšiu“ (Mal 3, 7).
Taigi Dievas su savo kūriniais užmezga abipusius santykius, bet
per visą šią sąveiką ir per visa kita Dievo charakteris yra pastovus. Tai

taip pat patvirtinama Jok 1, 17, kur parašyta, kad kiekvienas geras davinys
ir tobula dovana ateina iš Dievo, kuriame nėra jokių atmainų.
Dievas nėra blogio šaltinis.
Čia ir kitur Šventasis Raštas ne kartą moko, kad Dievo charakteris
yra nekintamas. Kitaip tariant, Biblija nuolat moko, kad Dievas yra morališkai
nekintantis. Tačiau Dievas gali užmegzti tikrus santykius su kūriniais,
su kuriais Dievas sąveikauja, bet visada su meile ir teisingumu.

`5. Perskaitykite 2 Tim 2, 13; Tit 1, 2; Hbr 6, 17–18. Ko šios eilutės moko
   apie Dievą?`

Dievas negali savęs išsižadėti; Dievas niekada nemeluoja; ir Dievo
pažadai yra nesulaužomi. Galime būti užtikrinti, kad Biblijos Dievas
yra tas pats Dievas, kuris (Kristuje) noriai pasiaukojo už mus ant kryžiaus.
Jis yra Dievas, kuriuo galima be jokių išlygų pasitikėti, o mes
galime kliautis dėl ateities, nes, kaip parašyta Hbr 13, 8: „Jėzus Kristus
yra tas pats vakar ir šiandien, tas pats ir per amžius“.

`Kaip išmokti pasikliauti Dievo gerumu net tada, kai mūsų gyvenime
viskas klostėsi labai blogai? Kaip Dievas ant kryžiaus padeda jums
išmokti pasikliauti Jo gerumu?`