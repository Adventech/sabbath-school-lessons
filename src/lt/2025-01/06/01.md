---
title:  Dievo meilė teisingumui
date:   01/02/2025
---

### Šios savaitės tyrinėjimui skaitykite:
Ps 33, 5; Ps 85, 11; Įst 32, 4; Jok 1, 17; Tit 1, 2; Iš 32, 14; Mt 5, 43–48.

> <p>Įsimintina eilutė:</p>
> „Bet jei kas didžiuotųsi, tesididžiuoja, kad turi išminties pažinti Mane, pripažinti, kad Aš esu VIEŠPATS, kuris myli ištikimai, vykdo teisingumą ir teisumą žemėje. Tokiais žmonėmis Aš mėgaujuosi, – tai VIEŠPATIES žodis“ (Jer 9, 23).

Antikoje Senovės Artimuosiuose Rytuose „dievai“ buvo ne tik nepastovūs,
amoralūs ir nenuspėjami, bet ir įsakydavo žiauriai elgtis,

pavyzdžiui, aukoti vaikus. Net tada pagonys negalėjo tikėtis jų palankumo,
todėl jie bijodavo savo genčių „dievybių“.

Pasak Įst 32, 17, tokie „dievai“ buvo demonai (taip pat žr. 1 Kor 10,
20–21). Ir jų garbinimo formos buvo paruoštos išnaudojimui, paliekant
žmones didžiulėje dvasinėje ir moralinėje tamsoje.

Biblijos Dievas iš esmės skiriasi nuo šių demoniškų jėgų. Jehova
yra tobulai geras ir Jo charakteris nesikeičia. Tik dėka nuolatinio Dievo
gerumo apskritai galime turėti viltį dabar ir amžinai.

Visiškai priešingai netikriems senovės pasaulio „dievams“ ir net
šiuolaikiniams „dievams“, Jehova labai susirūpinęs dėl blogio, kančių,
neteisybės ir priespaudos – visa tai Jis nuolat ir nedviprasmiškai
smerkia. Svarbiausia, vieną dieną Jis visa tai išnaikins.