---
title:  Meilė meilės giesmėje
date:   06/05/2019
---

`3. Apibūdinkite įvairias meilės puses, pateiktas Giesmių giesmėje. Gg 1, 2. 13; 2, 10–13. 16; 3, 11; 4, 1–7; 5, 16; 6, 6; 7, 1–9; 8, 6–7.`

Giesmių giesmė parodo, kaip draugai leidžia laiką, atvirai bendrauja ir rūpinasi vienas kitu. Giesmių giesmėje du geri draugai tampa sutuoktiniais. Žmona sako: „Toks mano mylimasis“ (Gg 5, 16). Žodis mylimasis nusako bendrystę ir draugystę be seksualinės potekstės. Laimingas yra vyras ar žmona, kurio sutuoktinis yra brangus draugas.

Visoje poemoje intymūs komplimentai ir meilės gestai perteikia stiprų patrauklumą, fizinį ir emocinį malonumą, kurį vyras ir moteris atranda tarpusavyje. Natūralus romantiškos meilės artumas yra Kūrėjo dovana, skirta padėti partneriams suartėti vienas su kitu. Partneriams esant atviriems dieviškosios meilės darbui jų širdyje, jų žmogiškoji meilė yra „taurinama ir išgryninama, išaukštinama ir sukilninama“ (E. G. White, Adventist Home, 99 p.).

Šios eilutės taip pat perteikia aukščiausias mintis apie meilę. Nors tikra meilė nėra natūrali žmogiškai širdžiai; tai yra Šventosios Dvasios dovana (Rom 5, 5). Tokia meilė susaisto vyrą ir žmoną ilgalaikei sąjungai. Tokia tvirta meilė būtina tėvų ir vaikų santykiams, kad vaikams susiformuotų pasitikėjimo jausmas. Tai pasiaukojanti meilė, sujungianti tikinčiuosius Kristaus kūne. Giesmių giesmė ragina mus šią meilę padaryti aktyvia jėga mūsų santykiuose su mūsų sutuoktiniu.

`Kaip toks intymumas savaip atspindi tą artumą, kurį galime turėti su Dievu? Kokias paraleles čia galima įžvelgti (pvz., leidžiant laiką, visiškai pasišvenčiant ir pan.)? Kokių čia yra kitų paralelių?`