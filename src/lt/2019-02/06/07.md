---
title:  Tolesniam tyrinėjimui
date:   10/05/2019
---

> <p></p>
> „Santuoką Kristus palaimino, ir ji turi būti laikoma šventa institucija. Tikroji religija neprieštarauja Viešpaties sumanymams. Dievas nustatė, kad vyras ir moteris turi būti sujungti šventa santuoka, ugdytų šeimas, kurios, vainikuotos garbe, būtų dangiškosios šeimos simboliai. Savo viešo tarnavimo pradžioje Kristus aiškiai pritarė institucijai, kuri buvo įtvirtinta Edene. Taigi Jis visiems paskelbė, kad neatsakys savo buvimo santuokos proga ir kad santuoka, susivienyta tyrume ir šventume, tiesoje ir teisume, yra apskritai vienas iš didžiausių žmonėms suteiktų palaiminimų“ (E. G. White, Daughters of God, 180 p.).

Giesmių giesmė parodė, kad seksualinė meilė santuokoje gali būti puikus dalykas. Tačiau ilgalaikiai santykiai negali būti grindžiami tik išoriniu grožiu ir fiziniais malonumais. Mūsų kūnas sensta ir yra, o mityba, fiziniai pratimai ar plastikinės operacijos nepadės mums atrodyti amžinai jaunais. Saliamono ir šulamietės santuoka yra visą gyvenimą trunkantys santykiai. Tris kartus jie patvirtina, kad priklauso vienas kitam (Gg 2, 16; 6, 3; 7, 11). Pirmą kartą pripažįstama abipusė priklausomybė (žr. Ef 5, 21. 33). Antrą kartą pakeičiama tvarka, patvirtinant jos paklusnumą (taip pat Ef 5, 22–23). Trečią kartą išreikštas jo troškimas jos (Ef 5, 24–32). Tokios meilės neįmanoma paskandinti (Gg 8, 7), ji kaip nenuplėšiamas antspaudas (Gg 8, 6).

**Klausimai aptarimui** 

`1. Kaip Saliamono žmonos kaip tobulos aprašymas (Gg 4, 1–5; 6, 9; 7, 1–9) palyginamas su Adomo išraiška, kai jis pirmą kartą pamatė Ievą? (Pr 2, 23). Kaip vyrai turėtų elgtis su savo žmonomis? (Ef 5, 28–29)`

`2. Kai kurie Giesmių giesmėje mato santykių tarp Dievo ir Jo tautos arba tarp Jėzaus ir Jo bažnyčios alegoriją. Nors reikia būti atsargiems ir nepersistengti alegorizuojant, kokias šių dviejų žmonių santykių ypatybes galima palyginti su mūsų santykiais su Dievu? Taip pat palyginkite su Iz 54, 4–5; Jer 3, 14; 2 Kor 11, 2.`

`3. Perskaitykite Pat 31, 26; Gg 5, 16 ir Pat 25, 11. Kiek svarbūs mūsų žodžiai mūsų sutuoktinio gniuždymui ar palaikymui ir mūsų santuokos silpninimui ar stiprinimui? Naudokitės Jok 1, 26; 3, 5–11 kaip papildomu pavyzdžiu.`