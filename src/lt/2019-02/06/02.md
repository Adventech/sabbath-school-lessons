---
title:  Nedaloma gyvybė
date:   05/05/2019
---

`1. Atsižvelgiant į šias eilutes, kaip apibūdintumėte Rašto mokymą apie žmogaus kūną? Pr 2, 7; Ps 63, 2; 84, 3; 1 Kor 6, 19–20; 1 Tes 5, 23.`

Kai kurios religijos tiki dualizmu, filosofija, kuri žmogaus kūną laiko problema dvasios gyvenimui. T.y., kūnas yra blogas, o „dvasia“ – gera. Vis dėlto Šventajame Rašte žmogaus kūnas, įskaitant jo seksualines savybes, yra neatskiriamas nuo visos būties. Gyvybė yra „kūnas“ ir „dvasia“ (žr. Pr 2, 7). Garbindamas Dievą, psalmistas atiduoda visą save (Ps 63, 2; 84, 3). Pašventintas turi būti visas žmogus, atskirtas šventam Dievo tikslui.

`2. Teigiamas požiūris į žmogaus kūną seksualinių santykių kontekste atsispindi Giesmių giesmėje. Kaip šios eilutės atskleidžia šį požiūrį? Gg 1, 2. 13; 2, 6; 5, 10–16; 7, 1–9.`

Šiame šventame tekste žavimasi žmogaus kūnu. Fizinės santuokinio gyvenimo meilės pusės nėra keblumas. Pristatomas visas emocijų spektras.

Galingi seksualiniai tabu paprastai egzistuoja daugelyje kultūrų. Todėl susituokusios poros dažnai sunkiai sveikai bendrauja apie savo intymų gyvenimą. Panašiai vaikams dažnai netenka galimybių sužinoti apie seksualumą krikščioniškuose namuose, kuriuose dangiškosios vertybės gali būti integruotos kartu su tikslia informacija. Rašto atvirumas apie seksualumą leidžia Jo tautai jaustis patogiau dėl šios temos, kad ši esminė gyvenimo pusė būtų traktuojama pagarbiai ir oriai dėl tokios didelės Kūrėjo dovanos.

`Kaip mes galime apsisaugoti nuo kultūrinių ir moralinių jėgų, kurios visais būdais seksualumą sumenkina iki gyvuliškos aistros arba paverčia jį kažkuo gėdingu, apie ką niekada nedera kalbėti? Kaip Raštas rodo, kad abu kraštutinumai yra netinkami?`