---
title:  Kūrėjo dovanos sergėjimas
date:   09/05/2019
---

Dievas turėjo ypatingą tikslą, sukurdamas žmoniją kaip vyrą ir moterį (Pr 1, 26–28). Nors abu sukurti pagal Jo paveikslą, skirtingų lyčių suvienijimas santuokos „viename kūne“ atspindi Dievybės vienybę ypatingu būdu. Vyro ir moters sąjunga taip pat skirta naujo gyvenimo apsaugai, pirminės žmogaus dangiško paveikslo išraiškos.

`7. Koks yra Šventojo Rašto nusistatymas seksualinės elgsenos, neatitinkančios Kūrėjo sumanymo, atžvilgiu? Kun 20, 7–21; Rom 1, 24–27; 1 Kor 6, 9–20.`

Raštas nepritaria viskam, kas keičia ar griauna Dievo paveikslą žmonijoje. Uždrausdamas tam tikrą seksualinį elgesį, Dievas veda savo tautą į tinkamą seksualumo tikslą. Žmogiškojo patyrimo ir Dievo įsakų akistatoje, siela pripažįstama kalta dėl nuodėmės.

`8. Kas patariama įtikėjusiems krikščionims dėl jų ir kitų seksualumo puolusiame pasaulyje? Rom 8, 1–14; 1 Kor 6, 15–20; 2 Kor 10, 5; Gal 5, 24; Kol 3, 3–10; 1 Tes 5, 23–24.`

Tikintieji laukia išlaisvinimo iš nuodėmės ir sugedimo, kai sugrįš Kristus. Jie laukia tikėdami, laikydami save mirusiais nuodėmei per Kristaus mirtį ant kryžiaus ir gyvais Jame per Jo prisikėlimą. Nuolatinėmis maldomis, budėjimu ir Dvasios galia, jie savo nuodėmingą prigimtį laiko nukryžiuota ir stengiasi paklusti Kristui mintyse. Jie pripažįsta, kad jų kūnas ir seksualumas priklauso Dievui ir naudoja juos pagal Jo dangišką sumanymą.

Dievas atleidžia tiems, kurie atgailauja už nuodėmes (1 Jn 1, 9). Evangelija leidžia asmenims, kurie anksčiau užsiėmė paleistuvyste ir nuodėminga seksualine veikla, būti tikinčiųjų bendrystės dalimi. Dėl to, kiek nuodėmė pakeitė seksualumą žmonijoje, kai kurie žmonės negalės pažinti visiško atkūrimo šiuo žmogiškojo patyrimo aspektu. Pavyzdžiui, kai kurie žmonės gali pasirinkti celibatą, užuot apskritai įsitraukę į seksualinius santykius, kuriuos draudžia Dievo Žodis.

`Koks turėtų būti mūsų, kaip bažnyčios, nusistatymas, pavyzdžiui, homoseksualų atžvilgiu? Kaip jų pačių nusistatymas savo seksualinės orientacijos atžvilgiu turėtų veikti mūsų atsaką?`