---
title:  Karališkoji meilės giesmė
date:   04/05/2019
---

### Šios savaitės tyrinėjimui skaitykite:
Giesmių giesmė; Pr 2, 7; 1 Kor 7, 3–5; Jn 17, 3; 1 Jn 1, 9; Rom 1, 24–27; Gal 5, 24.

> <p>Įsimintina eilutė:</p>
> „Dėk mane kaip antspaudą ant savo širdies, kaip antspaudą ant savo rankos! Juk meilė stipri kaip mirtis, aistra nuožmi kaip Šeolas. Jos kaitra – kaip ugnies kaitra, nenumaldoma liepsna“ (Gg 8, 6).

Vienas iš didžiausių gyvenimo etapų yra santuoka. Vėlgi, ne visi tuokiasi, bet tiems, kurie tą daro, santuoka atnešta ypatingų iššūkių ir palaiminimų. Tarp pastarųjų yra nuostabi seksualumo dovana. Tinkamu laiku ir tinkamoje vietoje ji gali būti galinga meilės išraiška.

Priešingai paplitusiai nuomonei, Raštas nepasisako prieš seksą, bet prieš piktnaudžiavimą šia nuostabia Kūrėjo dovana žmonėms.

Tiesą sakant, Giesmių giesmėje, vienoje iš mažiausių ir galbūt mažiausiai skaitomų Rašto knygų, nusakyti santykiai tarp jaunos nuotakos, šulamietės, ir jos mylimojo, kuris, manoma, yra pats karalius Saliamonas. Šioje knygoje atskleidžiamos žmogaus intymumo paslaptys ir meilės džiaugsmas santuokoje. Nors Giesmių giesmė dažnai skaitoma alegoriškai kaip simbolis tarp Dievo ir Jo tautos arba Kristaus ir bažnyčios, visų pirma tai yra eilės apie meilę, užgimstančią tikruose santykiuose tarp vyro ir moters.

Šią savaitę mes pažvelgsime į santuoką, kaip parodyta šioje Senojo Testamento knygoje.