---
title:  Laisvės praradimas
date:   29/05/2019
---

Tik vienas Dievas žino, kiek milijonų ar net milijardų žmonių kovoja su kokia nors priklausomybe. Iki šios dienos mokslininkai vis dar nesupranta, kas ją sukelia, nors kai kuriais atvejais jie iš tiesų gali pamatyti tą smegenų dalį, kurioje yra norai ir troškimai.

Deja, tokių priklausomybių vietų nustatymas yra ne tas pat, kas išlaisvinimas iš priklausomybių.

Priklausomybė negailestinga visiems, o ne tik ją turintiesiems. Šeimos nariai – tėvai, sutuoktiniai, vaikai – visi labai kenčia, kai kuris nors šeimos narys yra užvaldytas galios, kurios, atrodo, neįmanoma atsikratyti.

Narkotikai, alkoholis, tabakas, azartiniai lošimai, pornografija, seksas, netgi maistas – šiuos dalykus priklausomybe padaro įprastas ir progresyvus jų vartojimas ar piktnaudžiavimas jais. Asmuo negali sustoti netgi žinodamas, kad tai jam kenkia. Mėgaudamasis pasirinkimo laisve asmuo tampa priklausomybės vergu, ir jis iš tikrųjų netenka savo laisvės. Petras turi paprastą paaiškinimą priklausomybei ir pastarosios rezultatams: „Jie žada šiems laisvę, patys būdami sugedimo vergai; juk nugalėtasis tampa nugalėjusiojo vergu“ (2 Pt 2, 19).

`4. Kokie dalykai gali sukelti žmonėms priklausomybę? Lk 16, 13; Rom 6, 16; Jok 1, 13–15; 1 Jn 2, 16.`

Nuodėmė ir priklausomybė nebūtinai yra viena ir tas pat. Galima padaryti tokią nuodėmę, kuri nėra susijusi su jūsų priklausomybe, nors dažnai tokia nuodėmė gali tapti priklausomybe. Daug geriau, Dievo galia, sustabdyti nuodėmę prieš pastarajai virstant priklausomybe. Ir, žinoma, vienintelis ilgalaikis problemos sprendimas nuodėmei ir priklausomybei yra gauti naują širdį. „Kurie yra Kristaus Jėzaus, tie nukryžiavo savo kūnus su aistromis ir geismais“ (Gal 5, 24). Paulius taip pat paaiškina romiečiams, ką reiškia mirti šiai nuodėmingai, priklausomybę sukeliančiai prigimčiai, kad galėtume gyventi Kristui (Rom 6, 8–13), o tada priduria: „Apsivilkite Viešpačiu Jėzumi Kristumi ir nelepinkite savo kūno, netenkinkite jo geidulių“ (Rom 13, 14).

`Kas asmeniškai nepatyrė kovos su priklausomybe, ar su mūsų pačių, ar kitų, gal net šeimos narių? Kaip galite padėti žmonėms suvokti, kad tai nėra dvasinės nesėkmės priėmimas, net jei jiems kaip krikščionims vis tiek reikėtų profesionalios pagalbos?`
