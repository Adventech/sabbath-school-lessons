---
title:  Tolesniam tyrinėjimui
date:   31/05/2019
---

Daugelis nukentėjo nuo priklausomybių. Jie tapo savo norų vergais ir neteko pinigų, darbo, sveikatos ir laisvės. Tačiau Jėzus atėjo suteikti mums laisvę nuo nuodėmės ir nuo visų mūsų priklausomybių, „tad jei Sūnus jus išvaduos, tai būsite iš tiesų laisvi“ (Jn 8, 36). Jėzus taip pat pažadėjo visada būti su mumis (Mt 28, 20; Iz 43, 2); taigi mes neprivalome kovoti šią kovą vieni. Tiesą sakant, turime prisiminti, kad mūšis yra Viešpaties (1 Sam 17, 47), ir Jis žada pergalę (1 Pt 1, 3–9). Šiandien jūs galite pradėti eiti pergalės keliu prieš bet kokią priklausomybę ir gauti norimą laisvę bei tai, ko jums nori Dievas. Tai nereiškia, kad nebus sunku, tai nereiškia, kad kartais gali nepasisekti. Bet gera žinia yra ta, kad tol, kol pasikliausite Viešpačiu, Jis nepasiduos. Taip, nėra blogai ieškoti profesionalios pagalbos. Kaip Viešpats gali panaudoti medicinos specialistą, kuris padės jums išspręsti sveikatos problemas, Jis taip pat gali panaudoti profesionalų patarėją.

> <p></p>
> „Kai mus supa sunkumai ir išmėginimai, turėtume eiti pas Dievą ir tikėtis iš Jo pagalbos, nes Jis galingas ir gali išgelbėti. Mes turime paprašyti Dievo palaiminimo, jei norime jį gauti. Malda yra pareiga ir būtinybė; bet ar mes neužmirštame šlovinimo? Ar mums nederėtų dažniau dėkoti visų mūsų palaiminimų Teikėjui? Turime puoselėti dėkingumą. Mes turėtume dažnai apmąstyti ir skaičiuoti Dievo malones, girti ir šlovinti Jo šventą vardą, net patirdami sielvartą ir vargą: (E. G. White, Selected Messages, book 2, 268 p.).

**Klausimai aptarimui** 

`1. Kokį vaidmenį atleidimas atlieka prarasto pasitikėjimo ir sugriautų santykių atstatymui? Mt 6, 12–15; 18, 21–22. „Meilė... pamiršta, kas buvo bloga“ (1 Kor 13, 5).`

`2. Kokia nauda apmąstyti ir skaičiuoti Dievo malones, kai mes liūdime ir patiriame vargą?`

`3. Kaip praktiškai jūsų bažnyčios šeima apskritai gali padėti patiriantiems kokią nors netektį?`
