---
title:  Netekčių metas
date:   25/05/2019
---

### Šios savaitės tyrinėjimui skaitykite:
Mk 5, 22–24. 35–43; 1 Pt 5, 6–7; Pr 37, 17–28; Lk 16, 13; Rom 6, 16; 1 Kor 15, 26.

> <p>Įsimintina eilutė:</p>
> „O taip! Aš iš tikrųjų visa laikau nuostoliu, palyginti su Kristaus Jėzaus, mano Viešpaties, pažinimo didybe. Dėl Jo aš ryžausi visko netekti ir viską laikau sąšlavomis, kad tik laimėčiau Kristų“ (Fil 3, 8).

Tą akimirką, kai Adomas ir Ieva suvalgė gero ir pikto pažinimo vaisiaus, jie patyrė pirmąją, t.y. nekaltumo netektį. Ir šią netektį pakeitė savanaudiškumas, nesutarimas, kaltė, noras valdyti ir turėti viršenybę vienas kito atžvilgiu.

Netrukus po nuopuolio jie pirmą kartą tapo liudytojais gyvybės netekties, kai jiems buvo parūpinti kailiai jų nuogumui uždengti. Dėl draudimo artintis prie gyvybės medžio, kad nevalgytų ir negyventų amžinai, jie taip pat prarado tobulus namus sode, o po kurio laiko jie prarado ir savo sūnų Abelį, nuo jo brolio Kaino rankos. Galų gale vienas iš jų neteko savo sutuoktinio, o tas, kuris gyveno ilgiau, irgi mirė. Tiek daug netekčių dėl vieno sprendimo.

Taip, mums visiems pažįstama skausmo ir praradimo tikrovė, ir daugeliui iš mūsų pastaroji jaučiama giliausiai, kai ji paliečia mūsų šeimą. Ir tai nestebina, nes šeima mus saisto labiausiai; tad ši netektis, su daugybe skirtingų savo formų, mus paliečia giliausiai.

Šią savaitę, mums toliau tyrinėjant šeimos gyvenimą, mes pažvelgsime į ją įvairių netekčių kontekste.
