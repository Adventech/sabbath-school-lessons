---
title:  Pasitikėjimo praradimas
date:   27/05/2019
---

Mes visi nuodėmingi, sugedę žmonės, kurie tam tikru metu įrodysime esantys nepatikimi asmeniui, kuris mumis pasitikėjo. Ir kas nėra tapęs pasitikėjimo auka? Ir kad ir koks sunkus būtų pasitikėjimo praradimas, visada yra daug blogiau, kai mes išduodame šeimos narį arba esame jo išduoti.

Kartais gali atrodyti, kad praradimui sumažinti verčiau bėgti, mums nusprendus, jog neverta stengtis santykius atkurti. Žinoma, tą padaryti nėra lengva, kai reikalas susijęs su šeimos nariu, pvz., sutuoktiniu. Gal net pasakytumėte, kad vienas iš santuokos tikslų yra išmokyti mus, kaip atkurti pasitikėjimą, kai pastarasis yra sugriaunamas.

`2. Sugriovus pasitikėjimą santykiais, kaip pasitikėjimas ir santykiai gali būti atkurti ir išgelbėti? 1 Pt 5, 6–7; 1 Jn 4, 18; Jok 5, 16; Mt 6, 14–15.`

Sugriauto pasitikėjimo atkūrimas primena kelionę; būtina kiekvieną žingsnį žengti neskubant. Kelionė prasideda nuoširdžiu skausmo pripažinimu ir tiesos išpažinimu, nepriklausomai nuo prasižengimo ir prasižengusiojo.

Svetimavimo atveju gijimas prasideda prasižengusiojo išpažintimi. Kaip gijimo proceso dalis, išpažintis turi būti visiškai atvira iš išdavusiojo pusės. Nieko negalima slėpti, kitu atveju, kai viskas išaiškės (o taip bus), tai sugriaus atkurtą pasitikėjimą. O antrą kartą sugriautą pasitikėjimą atkurti dar sunkiau nei pirmą kartą.

Pasitikėjimo atkūrimas reikalauja laiko ir kantrybės. Kuo rimtesnis prasižengimas, tuo daugiau laiko reikės atkūrimui. Priimkite tai, nors kartais atrodys taip, tarsi po dviejų žingsnių į priekį žengiami trys žingsniai atgal. Vieną dieną atrodo, kad rytoj laukia viltis, o kitą dieną norite pabėgti. Tačiau daugelis sugebėjo atkurti jų sugriautus santykius ir sukurti gilesnę, intymesnę, labiau tenkinančią ir laimingesnę santuoką.

`Kokie santuokos gydymo principai gali būti taikomi kitokio sugriauto pasitikėjimo atveju? Tuo pačiu metu, kokia gali būti situacija, kai, nors yra atleidimas, daugiau pasitikėjimo nėra ir neturėtų būti?`
