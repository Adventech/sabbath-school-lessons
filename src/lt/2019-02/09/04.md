---
title:  Pasitikėjimo praradimas. Tęsinys
date:   28/05/2019
---

Kitas būdas pasitikėjimui prarasti – smurtas šeimoje. Sunku patikėti, tačiau tyrimai rodo, kad namai yra ta vieta, kur smurto yra daugiausia. Smurtas šeimoje apima įvairiausias šeimas, įskaitant krikščionių namus. Smurtas yra bet koks užsipuolimas – žodinis, fizinis, emocinis, seksualinis, aktyvus ar pasyvus neatsargumas – kurio griebiasi vienas ar daugiau asmenų prieš kitą šeimos narį.

**3. Raštas pasakoja apie smurtą šeimoje, netgi Dievo tautos gretose. Apie ką jūs susimąstote ir ką jaučiate skaitydami šias eilutes? Kodėl, jūsų manymu, šie pasakojimai buvo išsaugoti Rašte?**

`Pr 37, 17–28`							

`2 Sam 13, 1–22`						

`2 Kar 16, 3; 17, 17; 21, 6`				

Smurtavimas yra sąmoningas asmens apsisprendimas panaudoti jėgą ir kontrolę kito asmens atžvilgiu. To negalima paaiškinti ar pateisinti alkoholizmu, stresu, poreikiu patenkinti seksualinius norus, geresnės pykčio kontrolės poreikiu ir jokiu aukos elgesiu. Aukos nėra atsakingos už smurtautojo smurtą. Smurtautojai iškreipia meilę, nes „meilė nedaro nieko pikta“ (Rom 13, 10). Profesionali pagalba gali pagerinti smurtautojo elgesį, bet tik tuo atveju, jei asmuo prisiima atsakomybę už savo elgesį ir siekia tokios pagalbos. Tiems, kurie atsivers Jo artumui, Dievas padarys itin daug, kad padėtų smurtautojams nustoti smurtauti, atgailauti dėl jų nusistatymo ir elgesio, visokeriopai atlyginti žalą ir priimti agape meilės savybes, kad jų širdis išgytų ir mylėtų kitus (žr. Ef 3, 20).

`Pamėginkite įsivaizduoti save patyrusio smurtą asmens vietoje. Kokius priėmimo, paguodos ir vilties žodžius norėtumėte išgirsti? Kodėl svarbu užtikrinti saugumą ir rūpestingą priėmimą, užuot patarinėjus, kaip geriau gyventi su smurtautoju?`
