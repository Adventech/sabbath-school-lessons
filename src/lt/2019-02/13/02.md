---
title:  Atverstų širdžių pranašystė
date:   23/06/2019
---

`1. Palyginkite Elijo atėjimo pranašystę su Naujojo Testamento nuorodomis šiam įvykiui. Mal 3, 23–24; Mt 11, 14–15; 17, 10; Mk 6, 15; Lk 1, 17.`

Malachijo dienomis į Dievo raginimą: „Sugrįžkite pas Mane, ir Aš pas jus sugrįšiu“, – tauta išdidžiai atsiliepė: „Kaip mes grįšime?“ (Mal 3, 7) Nusivylęs pranašas paskelbė, kad bus suteikta dar viena proga atgimimui. Primindamas Elijo pradėtą širdis sugrąžinančią reformą (1 Kar 18, 37) Malachijas pranašavo, kad jis [Elijas] ateis dar kartą: „Jis atvers tėvų širdis vaikams ir vaikų širdis tėvams taip, kad atėjęs neištikčiau viso krašto pražūtimi“ (Mal 3, 24).

Susiformavo žydų paprotys, kad Elijas pasirodys asmeniškai kaip Mesijo šauklys (žr. Mt 17, 10; Mk 6, 15). Tačiau Naujasis Testamentas Jono Krikštytoją pristato kaip pranašystės išsipildymą (Mt 11, 14–15; Lk 1, 17).
 
`2. Jūsų manymu, kad reiškia žodžiai „atvers širdis“?`

Šios eilutės taikytinos bent keliais būdais: jos nurodo į Izraelio tautos sutaikymą su Viešpačiu. Dievas kaip Tėvas (Iz 63, 16) nugręžė savo rūstybę nuo savo vaikų (Mch 7, 18–19) ir ragina juos sugrįžti pas Jį (Iz 44, 22; Mal 3, 7). Jos reiškia, kad vėlesnės kartos pakartotinai sutaikomos su savo tikinčiais protėviais per sandoros atnaujinimą. Pranašiškas raginimas Dievo tautai laikytis patriarchų tikėjimo Senajame Testamente kartojasi. Tai, ar kraštas liks kaip gyvenamosios vietos palaiminimas, buvo tiesiogiai susiję su ištikimybe sandorai (Įst 4, 29–31). Jos reiškia šeimos santykių atkūrimą ir atnaujinimą. Tėvų ir vaikų santykiai yra praktiška ištikimybės sandorai ir Dievui išraiška. Čia taip pat persipina tėvų ir vaikų atsakomybė, susijusi su tolesniu krašto paveldėjimu ir Dievo palaiminimu (Pat 2, 21).

`Koks yra ryšys tarp atkurtų santykių su Dievu ir atkurtų santykių mūsų šeimose? Kodėl vieni santykiai turi eiti pirma kitų?`
