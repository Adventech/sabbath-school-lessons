---
title:  Širdžių atvertimas paskutinėmis dienomis
date:   27/06/2019
---

Tam tikra prasme, mes, adventistai, save suvokiame Jono Krikštytojo vaidmenyje. Reformos ir atsivertimo šauklys siekė paruošti kelią Jėzaus pirmam atėjimui; mes, kaip judėjimas, matome save darant tą patį antrajam atėjimui.

`7. Su malda perskaitykite Lk 1, 17. Kaip šie žodžiai užfiksuoja mūsų žinią?`

Dangiškasis Tėvas savo vaikų širdis atvertė į save, per Kristaus kryžių atvertė savo vaikų širdis vienas kitam. Elijo žinia ragina šeimas tikėti šia nuostabia gerąja naujiena (2 Kor 5, 18–21; palyginkite Ef 2, 11–18) ir būti kupiniems malonės žmonėmis, Jo Dvasiai brandinant juose meilės pjūtį.

Pasauliui labai reikia parodyti nesavanaudišką rūpestingumą, ilgalaikį įsipareigojimą ir nepriekaištingą šventumą Dievui. Dievo malone krikščioniškos šeimos gali tai parodyti. Tačiau turime prisiminti, kad mūsų turima žinia pasauliui yra skirta ir mums. Kol mumyse neapsireikš vienybės, meilės, pasiaukojimo principai, ypač mūsų šeimose, mes būsime bejėgiai pasidalyti šia žinia su kitais. Visų pamokslų, visos logikos ir Rašto pristatymo nepakaks – pasaulis turi pamatyti mūsų gyvenime, ypač mūsų šeimos gyvenime, atsivertimą, atvertas širdis, meilę ir pasišventimą, kuriuos mes skelbiame. Kaip Jonas Krikštytojas turėjo galią pakeisti gyvenimą ir padaryti pamokslavimą veiksmingą, mes galime daryti tą patį per Dievo malonę, bet tik tiek, kiek norime bendradarbiauti.

Per Jėzų mes esame dangaus šeimos dalis (Ef 3, 15). Taigi, ar mes esame vieno asmens ar didesnės šeimos nariai, mes esame pašaukti būti liudytojais Dievui, kuriam mes skelbiamės tarnaujantys, ir niekas negali padaryti mūsų liudijimo veiksmingesnio nei parodymas pasauliui, kokia šeima, nepriklausomai nuo jos dydžio, gali būti Evangelijos galia.

`Ką galėtumėte ypatingu būdu padaryti, kad artimiausiems šeimos nariams ar kitiems asmenims parodytumėte, jog juos mylite ir kad jie jums rūpi?`
