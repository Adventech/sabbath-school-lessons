---
title:  Širdžių atvertimas aukurui
date:   25/06/2019
---

`5. Perskaitykite 1 Kar 18, 20–45. Užrašykite, kokia šių įvykių esmė. Nors kontekstas yra visiškai kitoks, kaip šio pasakojimo principai gali būti taikytini šeimos gyvenimui?`

Ant Karmelio kalno Elijas troško sandoros atnaujinimo jo tautai, gręžimosi į savo tėvų tikėjimą, kuris atneštų išgydymą tautos gyvenimui, namams ir jų kraštui.

Vakarinės aukos valanda. Po pagonių kunigų aukos nesėkmės atėjo Elijo eilė. Jis buvo ryžtingas. Dienos metas dėmesį kreipė į Dievo atpirkimo planą, apreikštą šventyklos apeigose (žr. Iš 29, 41). Raginimas ateiti arčiau (1 Kar 18, 30) primena mums, kad Gelbėtojas laukia nusidėjėlių (žr. Mt 11, 28). Tėvai, kuriems skauda dėl vaiko aikštingumo, gali būti užtikrinti, kad Dievas myli jį taip, kaip Jis mylėjo izraelitus. Dievas nepaliaujamai darbuojasi, kad patrauktų aikštinguosius sau.

Dėmesio kreipimas į Jehovos aukurą mūsų laiku prilygsta Jėzaus ir Jo išganingos malonės išaukštinimui šeimose. Šeimos pamaldos yra galimybė pasikalbėti su Juo maldoje, pasikalbėti apie Jį vieniems su kitais, iš naujo gauti Jo išganymo dovaną ir duoti mūsų širdžiai laiko apmąstyti Jo mokymą.

Atsakas, kurio Elijas prašė, parodė, kad Dievas juos priėmė. 1 Kar 18, 37 parašyta: „kad ši tauta žinotų... jog Tu vėl susigrąžini jų širdis“. Mes negalime grąžinti savo širdies Dievui; mes galime tik reaguoti į Jo malonę, kurią Jis laisvai duoda.

Visa ryjanti ugnis nužengė ne ant kaltųjų, o ant aukos, nurodant į Jėzų, kurį „Jis dėl mūsų pavertė nuodėme, kad mes Jame taptume Dievo teisumu“ (2 Kor 5, 21). Išpažintis ir gyrius pasigirdo iš žmonių lūpų. Kadangi neatsiliepė į Dievo raginimą, netikri kunigai buvo nužudyti. Tuomet atgaivinantis lietus užbaigė krašto prakeikimą.

`Kokia yra jūsų namų „aukuro“ būklė? Kaip konkrečiai galite „atstatyti aukurą“ savo namuose, jei jį reikia atstatyti?`
