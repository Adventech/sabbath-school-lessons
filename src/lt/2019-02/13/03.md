---
title:  Šeimos susitikimas
date:   24/06/2019
---

Karaliaus Ahabo sidonietei žmonai Jezabelei įvedus Baalo garbinimą Izraelyje, tautos moralės smukimas pagreitėjo. Dievo mokymus, aukštinusius santuoką, šeimą ir seksualumą, nustelbė kraujomaišos, prostitucijos papročiai ir kiti seksualiniai iškrypimai. Vyraujant šiam su garbinimu susijusiam konfliktui pasirodė Elijas, kurio vardas – „Jehova yra mano Dievas“, peikęs Baalą.

`3. Koks Elijo patyrimas susiejo jį su pagoniško tikėjimo nuvertimu ir naujo gyvenimo į šeimas įnešimu? 1 Kar 16, 29–17, 24; palyginkite su Lk 4, 25–26.`

Paskelbęs sausrą krašto prakeikimu, Elijas iškart buvo paskelbtas ieškomu. Dievas jį saugojo mažai tikėtinoje vietoje – vargšės našlės namuose Sidono Sarepte, netoli gimtojo Jezabelės miesto. Elijas pasveikino našlę nuožmiu išmėginimu – panaudoti paskutines malkas, paskutinį aliejų ir paskutinius miltus, kad jį pamaitintų ir pasitikėtų Dievu dėl savo ateities. Jos tikėjimas virto legendiniu. Vėliau pats Jėzus ją pagyrė (Lk 4, 26). Daugelį dienų nesibaigiant jos aliejui ir miltams, moteris sužinojo daugiau apie Jehovą. Tada, deja, vienintelis jos sūnus susirgo ir mirė. Išreikšdama savo sielvartą Elijui, ji atspindėjo jai pažįstamą religiją, iškrypusius įsitikinimus, kurie dabar apsupo Izraelį, kada nuodėmė galėjo reikalauti vaikų aukojimo (1 Kar 17, 18; palyginkite su Jer 19, 5; Mch 6, 7).

`4. Kokį poveikį susitikimas su sūnumi turėjo našlės dvasiniam patyrimui? 1 Kar 17, 24. Ko galime pasimokyti iš jos komentarų?`

Motinos reakcija atskleidžia Elijo žinios poveikį. Tikėjimas Dievu ir Jo Žodžiu kyla širdyje, kada, Jo galia, atkuriamas gyvenimas ir šeima suvienijama. Daugelis šiandien gali pritarti, kai yra skelbiamos doktrinos, bet savo dvasiniame patyrime jie yra drungni. Tačiau, kai Dievo Žodžio tiesos patiriamos asmeniškai ir namiškių santykiai atgyja ir atsistato, patikinimas širdyje yra dar stipresnis.

`Kokių šeimos susitikimų vis dar laukiate? Kokių Dievo pažadų tvirtai laikotės, kurie suteikia vilties dėl tų susitikimų?`
