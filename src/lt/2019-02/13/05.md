---
title:  Širdžių atvertimas link Jordano
date:   26/06/2019
---

Kartu su Gabrieliaus pranašyste (Lk 1, 17) ir Jėzaus patvirtinimu, kad Jis yra pranašautasis Elijas (Mt 11, 14; 17, 12–13), rašiusieji Evangeliją tvirtina, jog Jonas Krikštytojas buvo pasiuntinys, paruošęs Viešpačiui kelią (Mt 11, 10; Mk 1, 2; Lk 7, 27; palyginkite su Mal 3, 1).

`6. Atkreipkite dėmesį į esmines Jono žinios puses. Kaip jo žinia susijusi su „širdies atvertimu“? Mt 3, 2. 8; 14, 4; Mk 1, 4; Lk 3, 3. 8–9. 11.13–14.`

Kaip žemdirbys, ariantis kietą žemę ir ją paruošiantis sėjai, Jonas pasmerkė nuodėmę ir paragino nusidėjėlius atsiversti. Žmogiška prigimtis yra tokia, kad be savęs ištyrimo, be tikros būklės supratimo, nejaučiamas poreikis kažkam geresniam. Jo žinia gręžė žmones į Dievo šventumo reikalavimus ir į Jo tobulo teisumo poreikį. Tikram atsivertimui visada būdingas nuolankumas ir Dievo ieškojimas, padedantis keisti savo elgesį. Įvardijęs paviršutinišką, į save sutelktą veidmainiškumą tų, kurie laikė Abraomą savo tėvu, jis siekė parodyti gilesnę jų tėvų tikėjimo reikšmę.

`7. Kaip Jono Krikštytojo žinia paruošė kelią Jėzui? Jn 1, 35–37; 3, 27–30.`

Jonui buvo parodyta, kad Jėzus yra Dievo Avinėlis. Taip pristatęs Jėzų (Jn 1, 29. 36), jis gręžė žmones į Viešpatį. Andriejus ir kitas Krikštytojo mokinys Jonas, parašęs Evangeliją, kuris įamžino tos dienos pasakojimą, paliko Joną Krikštytoją ir tapo Jėzaus mokiniu. Elijo žinia ne tik sako, kad reikia atsiversti; ji įvardija Tą, kuris išgelbsti iš nuodėmės, sudomina Juo ir pristato žmones Jam.

`Jei Jonas Krikštytojas užeitų į jūsų namus, jūsų manymu, ką jis jums pasakytų?`
