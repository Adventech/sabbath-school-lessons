---
title:  Keičiant širdis paskutiniaisiais laikais
date:   22/06/2019
---

### Šios savaitės tyrinėjimui skaitykite:
Mal 3, 23–24; Mt 11, 14–15; 17, 10; 1 Kar 16, 29–17, 24; 1 Kar 18, 20–45; Mt 3, 2.
	
> <p>Įsimintina eilutė:</p>
> „Žiūrėk! Pirma negu ateis ši didinga ir baisi diena, atsiųsiu jums pranašą Eliją. Jis atvers tėvų širdis vaikams ir vaikų širdis tėvams taip, kad atėjęs neištikčiau viso krašto pražūtimi“ (Mal 3, 23–24).

Mūsų gyvenimą sudaro etapai. Pastarieji kartais klostosi gerai; kartais ne. Kartais šeimos yra nepažeidžiamos ir stiprios; kartais jos yra trapios arba net išyra.

Nepriklausomai nuo etapo, nepriklausomai nuo laikotarpio, nepriklausomai nuo mūsų ar mūsų šeimos būklės tą akimirką, mes galime ir privalome gyventi Dievo pažadų šviesoje, laikydamiesi jų visa savo širdimi, siela ir visomis jėgomis, nes galų gale jie yra vienintelė viltis. Ir kokia didelė viltis jie yra. Dievo Žodis trykšta pažadais, kurių įvykdymo, kad ir koks būtų mūsų gyvenimo ar šeimos etapas, mes turime melsti sau, savo artimiesiems, savo šeimai ir savo bažnyčiai.

Paskutinę šio ketvirčio savaitę tyrinėsime kelis įvairaus konteksto Rašto pasakojimus, pažadus ir patyrimus. Stengsimės iš jų pasimokyti, koks bebūtų mūsų kontekstas. Nes, greičiausiai, kas bebūtumėte, kur bebūtumėte, kad ir koks būtų dabartinis jūsų gyvenimo etapas, jums tenka kovoti, bijoti ir nerimauti. Laimei, mes garbiname Dievą, kuris ne tik žino, su kuo susiduriame, bet, galime būti tuo tikri, yra iš anksto viskam pasiruošęs.
