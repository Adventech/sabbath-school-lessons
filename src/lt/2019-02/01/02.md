---
title:  Pradžioje
date:   31/03/2019
---

Raštas prasideda pradžia, todėl pirmasis žodis yra „Pradžioje“ (Pr 1, 1). Žinoma, šiame skyriuje dėmesys skiriamas žemės pakeitimui iš „padrika ir dyka“ (Pr 1, 2) į pasaulį, apie kurį šeštą dieną pats Dievas pasakė: „labai gera“ (Pr 1, 31). Trumpai tariant, pradžia čia yra mūsų pasaulio pradžia.

`1. Perskaitykite Pradžios 1. Nors vyksta daug, paklauskite savęs: ar yra kokia nors užuomina apie atsitiktinumą ar tikimybę, ar viskas daroma labai tvarkingai, tinkamu laiku ir tinkamoje vietoje? Ką jūsų atsakymas pasako apie Dievo charakterį?`

E. Vait rašė, kad „tvarka yra pirmasis dangaus įstatymas“ (Signs of the Times, June 8, 1908.); matyt, ir žemėje. Nors nuodėmė sudarkė gamtos pasaulį, iki tam tikro laipsnio tvarka, ritmas ir nuoseklumas vis dar yra.

`2. Perskaitykite Pr 8, 22. Kaip ir čia galima pamatyti tvarką?`

Net ir po nuopuolio laikotarpiai praeina tvarkingai, įprasta tvarka. Taigi, kartu su dangaus šviesuliais, t.y., Saule ir Mėnuliu „dienai nuo nakties atskirti“, ženklinti „metų laikus, dienas ir metus“ (Pr 1, 14), laikotarpiai yra viso Dievo sukurto pasaulio natūralaus ritmo dalis. Ir nors dabar mes galime tik įžvelgti, tokiose eilutėse kaip Iz 66, 23, kad naujajame danguje ir naujojoje žemėje ritmas iš tiesų taip pat bus.

`Pagalvokite apie tai, kaip sabata galingai ir nuolat veikia jūsų gyvenimą, ypač jūsų šeimos gyvenimą, kad ir koks jis. Kokie yra privalumai ne tik sabatos, bet ir to, kad ji yra nuolatinė?`
