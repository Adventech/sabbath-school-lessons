---
title:  Tolesniam tyrinėjimui
date:   05/04/2019
---

Įsivaizduokite pokyčius, įvykusius Kristaus mokinių gyvenime, jiems leidžiant laiką su Juo. Jie daugiausia buvo neišsimokslinę, paprasti žmonės, pripratę prie žydų tikėjimo mokymų ir papročių, tačiau dabar jiems iššūkį metė Galilėjos rabinas. Jie patyrė pavydą (Mt 20, 20–24) ir ginčus (Jn 3, 25); atrodė, jiems stigo tikėjimo (Mk 9, 28–29), jie net paliko Jėzų (Mt 26, 56) ir Jo išsigynė (Mt 26, 69–74). Tuo pačiu metu jie augo dvasiškai, todėl žmonės suvokė, kad Petras buvo su Jėzumi (Mt 26, 73), net teismo tarybos (Sinedriono) nariai stebėjosi, jie suvokė, jog Petras ir Jonas „nemokyti žmonės; jie atpažino juos buvus kartu su Jėzumi“ (Apd 4, 13).

Pagalvokite apie neįtikėtinai teigiamą poveikį, kurį galėtume daryti savo šeimoje, jei gyventume taip, kad mus pamatę šeimos nariai atpažintų mus „buvus kartu su Jėzumi“.

Ką šie E. Vait žodžiai pasako apie įtaką namuose? „Net paprasti namai visada gali būti ta vieta, kur sakomi džiaugsmingi žodžiai ir atliekami malonūs darbai, kur svečiuojasi mandagumas ir meilė“ (The Adventist Home, 18 p.). 

**Klausimai aptarimui**

`1. Perskaitykite Mok 3, 1–8. Ką sako šios eilutės ir kaip jūs galite pritaikyti jose įžvelgiamą principą savo gyvenimui ir patyrimams?`

`2. Klasėje pasikalbėkite apie gyvenimą keičiančius jūsų patyrimus ir apie išmoktas pamokas, ir, jei jos taikytinos, pamokas, kurias turėjote išmokti, bet neišmokote. Ką supratote iš pamokų, kurių nežinojote? Taip pat pasikalbėkite apie tai, kaip šie gyvenimą keičiantys patyrimai paveikė jūsų šeimą. Ko pasimokėte tokiomis aplinkybėmis?`

`3. Kaip šiandienė jūsų gyvensena iš esmės skiriasi nuo to, kaip jūs gyventumėte, jei jūsų gyvenime nebūtų Kristaus? Ką tai turėtų pasakyti apie Kristaus galią mus keisti?`