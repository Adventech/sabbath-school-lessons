---
title:  Gyvenimo ritmai.
date:   01/04/2019
---

Mokslininkai kalba apie vadinamuosius cirkadinius ritmus, mintį, kad yra biologiniai ritmai (kartais vadinami „kūno laikrodžiais“), reguliuojantys mūsų kūno funkcijas. Kitaip tariant, yra tam tikras reguliarumas net mūsų kūne. Taigi, iki tam tikro laipsnio, ritmai yra visur aplink, net mumyse.

**3. Kokie yra numatomi gyvenimo etapai, paminėti šiuose Šventojo Rašto tekstuose, ir kaip jie tiesiogiai susiję su šeimos gyvenimu?**

`Mok 3, 2`

`Pr 21, 8; Ts 13, 24`

`Ps 71, 5; Pat 5, 18`

`Pr 15, 15; Ts 8, 32`

`Ps 90, 10`

Tarp dviejų gyvenimo pusių, gimimo ir mirties, mes visi patiriame įvairius etapus, skirtingus kiekvienam žmogui. Kai kurie vaikai po gimimo gyvena neilgai; kiti užauga ir tampa suaugusiais, kurie sulaukia brandaus senyvo amžiaus. Vaikai auga ir vystosi savo tempu. Kai kurie pradeda vaikščioti arba kalbėti anksčiau už kitus. Kai kurie galės lankyti mokyklą, užaugs ir taps profesionalais, kiti savo laiką skirs kitoms darbo formoms. Kai kurie turės šeimą, kiti niekada nesusituoks ar neturės vaikų.

Žemėje yra milijardai žmonių, ir nors mes visi turime daug bendro (žr. Apd 17, 26), kiekvienas iš mūsų yra asmenybė, todėl kiekvieno iš mūsų gyvenime bus skirtumų.

Tam tikra prasme šie skirtumai yra svarbūs, nes jie daro kiekvieną iš mūsų išskirtinį, o tai reiškia, kad kiekvienas iš mūsų turime kuo pasidalyti, ko neturi kiti. Trumpai tariant, mūsų skirtumai leidžia mums būti palaiminimu kitiems. Pavyzdžiui, jauni ir seni gali gauti naudos iš to, ką vieni kitiems gali pasiūlyti: „Jaunuolių papuošalas – jėga, o seneliai gerbiami dėl jų žilų galvų“ (Pat 20, 29). Kad ir kokiame etape mes esame, nepaisant mūsų skirtumų, mes visi turime ką pasiūlyti ne tik Viešpačiui, bet ir vieni kitiems.

`Kad ir kokios būtų dabartinės jūsų gyvenimo aplinkybės, ką galite daryti, kad būtumėte palaiminimas kitiems? Kodėl sąmoningai nepasistengus, kad būtumėte toks palaiminimas, ypač jūsų šeimos nariui?`