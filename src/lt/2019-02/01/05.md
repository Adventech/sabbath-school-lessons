---
title:  Pokyčiai
date:   03/04/2019
---

Faktas, žmonės dažnai yra įpročių vergai. Ir iš tiesų prie kažko įpratus su amžiumi tai pakeisti vis sunkiau.

Iš tikrųjų mums keistis sunku. Kiek žmonų skundžiasi sakydamos: „Aš bandžiau pakeisti savo vyrą, bet...“ Tačiau Dievas keičia mus, ir jei ne mūsų asmenybę, tai, žinoma, mūsų charakterį. Tai itin susiję su išgelbėjimo planu – Dievas daro mus naujais žmonėmis Jame.

`5. Kaip pasikeitė Saulius iš Tarso, ir kaip tai įvyko? Apd 8, 1. 3; 9, 1–22; Gal 1, 15–17.`

> <p></p>
> „Visiškai atsidavęs apkaltinančiai Šventosios Dvasios jėgai, Saulius suprato savo gyvenimo klaidas ir pripažino toli siekiančius Dievo Įstatymo reikalavimus. Tas, kuris buvo išdidus fariziejus, įsitikinęs, jog bus išteisintas per savo gerus darbus, dabar lenkėsi prieš Dievą nuolankiai ir paprastai kaip mažas vaikas, išpažindamas savo nevertumą ir maldaudamas nukryžiuotojo ir prisikėlusio Gelbėtojo nuopelnų. Saulius ilgėjosi visiškos harmonijos bei bendravimo su Tėvu ir Sūnumi; trokšdamas atleidimo ir priėmimo, jis karštai meldėsi... Atgailaujančio fariziejaus maldos nenuėjo perniek. Dievo malonė pakeitė giliausias jo širdies mintis bei emocijas, ir kilniausi jo sugebėjimai buvo suderinti su amžinaisiais Dievo tikslais. Kristus ir Jo teisumas Sauliui tapo daugiau negu visas pasaulis“ (E. Vait, Apaštalų darbai, 90 p.).

Net jei mūsų atsivertimas nėra toks dramatiškas kaip Sauliaus, reikėtų turėti savo pasakojimą, patyrimą, kaip Viešpats darbavosi mūsų gyvenime, kad pakeistų mus ir mes taptume tokiu asmeniu, kokiu, mūsų supratimu, mes turėtume būti. Taip, šis procesas gali būti ilgas, ir kartais lengva pradėti galvoti, ar mes apskritai pasikeisime. Tokiu atveju labai svarbu mąstyti dvi Rašto eilutes ir tikėti jomis dėl savęs.

`Perskaitykite Fil 1, 6 ir Rom 8, 1. Kokie du dideli pažadai užrašyti šiose eilutėse ir kaip jie dera su krikščionišku patyrimu?`
