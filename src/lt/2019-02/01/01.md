---
title:  Gyvenimo ritmai
date:   30/03/2019
---

### Šios savaitės tyrinėjimui skaitykite:
Pr 1; Pr 8, 22; Ps 90, 10; Job 1, 13–19; Apd 9, 1–22; Fil 1, 6; Rom 8, 1.

> <p>Įsimintina eilutė:</p>
> „Viskam yra metas, ir kiekvienam reikalui tinkamas laikas po dangumi“ (Mok 3, 1).

Vienos iš gražiausių eilių yra karaliaus Saliamono: „Viskam yra metas, ir kiekvienam reikalui tinkamas laikas po dangumi. Laikas gimti ir laikas mirti, laikas sodinti ir laikas rauti, kas pasodinta. Laikas žudyti ir laikas gydyti, laikas griauti ir laikas statyti. Laikas verkti ir laikas juoktis, laikas gedėti ir laikas šokti. Laikas išmėtyti akmenis ir laikas juos surinkti, laikas glamonėtis ir laikas nesiglamonėti. Laikas ieškoti ir laikas pamesti, laikas laikyti ir laikas išmesti. Laikas perplėšti ir laikas susiūti, laikas tylėti ir laikas kalbėti. Laikas mylėti ir laikas nekęsti, laikas karui ir laikas taikai“ (Mok 3, 1–8).

Šie žodžiai užfiksuoja tiek žmonių būties etapus, tiek mūsų gyvenimo ritmus. Taip, mūsų gyvenimą sudaro etapai, pokyčiai, ir taip yra nuo tos akimirkos, kai gimėme. Kartais pokyčiai yra geri, kartais ne; kartais jie mums pavaldūs; kartais ne. Šią savaitę tyrinėsime mūsų gyvenimo etapus ir ritmus, ypač dėl to, kad jie taip pat daro įtaką mums ir mūsų šeimoms.