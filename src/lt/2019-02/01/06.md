---
title:  Sąveika
date:   04/04/2019
---

Raštas yra santykių knyga. Dievas sukūrė mus santykiams su kitais. Iš tiesų labai mažai iš mūsų gyvena visiškai izoliuotai. Pirmiausia, nė vienas iš mūsų netgi negalėjo gimti be kitų. Net ir po gimimo reikia, kad mumis pasirūpintų kiti, bent jau iki tam tikro amžiaus, kol galėtume gyventi vieni sau. Net jei galėtume, kas to norėtų? Daugeliui iš mūsų reikia ir mes trokštame kitų žmonių bendrystės ir bendravimo. Nors gyvūnai, pavyzdžiui, šunys, gali būti puikūs draugai, galų gale giliausi, prasmingiausi ir gyvenimą keičiantys santykiai užmezgami su kitais žmonėmis. Todėl nestebina, kad šeimos ir santykiai jose yra itin svarbūs mūsų būčiai.

Kadangi dauguma iš mūsų sąveikauja, daugiausia su kitais, ši sąveika gali ir dažnai daro įtaką mūsų gyvenimo pokyčiams ir ritmams. Tačiau sąveika yra abipusė – sąveikaudami su mumis aplinkiniai daro įtaką mūsų gyvenimui. Tuo tarpu mes, sąveikaudami su kitais, galime paveikti aplinkinių gyvenimą. Ar mes tai suprantame, ar ne (dažnai nesuprantame), ši sąveika gali būti geram arba blogam. Tad labai svarbu, jog mes visuomet būtume aktyvūs, ir kad neišvengiama mūsų įtaka kitiems visada būtų geram, ypač tiems, kuriems mes esame artimiausi, paprastai mūsų šeimos nariams.

`6. Perskaitykite šiuos tekstus. Ką jie sako daryti mums sąveikaujant su kitais? Rom 15, 7; Ef 4, 2. 32; 1 Tes 3, 12; Jok 5, 16.`

Daugeliu atvejų principas yra paprastas. Jei mes elgsimės gražiai, maloniai ir užjausime kitus, mes darysime jiems teigiamą įtaką, net iki tokio lygio, kad galėsime pakeisti jų gyvenimą į teigiamą pusę. Kaip Jėzus keičia žmonių gyvenimą į labai gerą pusę, kokia privilegija mums daryti kažką panašaus dėl kitų. Vėlgi turime prisiminti – mūsų įtaka, net subtili, bus arba geram, arba blogam. Ir ši įtaka, subtili ar ne, labiausiai pasireiškia mūsų šeimose.

`7. Perskaitykite šiuos du Jėzaus teiginius – Lk 11, 34 ir Mk 4, 24–25. Ką jie sako apie mūsų sąveiką su kitais žmonėmis?`

