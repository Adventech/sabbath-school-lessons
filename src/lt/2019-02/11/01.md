---
title:  Tikėjimo šeimos
date:   08/06/2019
---

### Šios savaitės tyrinėjimui skaitykite:
Apd 10, 1–28. 34–35; 1 Kor 2, 2; 1 Tes 5, 21–22; Jn 1, 12–13; 3, 7; 1 Jn 5, 1.

> <p>Įsimintina eilutė:</p>
> „Todėl... ištvermingai bėkime mums paskirtose lenktynėse, žiūrėdami į savo tikėjimo vadovą ir ištobulintoją Jėzų. Jis vietoj sau priderančių džiaugsmų, nepaisydamas gėdos, iškentėjo kryžių ir atsisėdo Dievo sosto dešinėje“ (Hbr 12, 1–2).

Nepriklausomai nuo to, kokiame gyvenimo etape esame arba ką patyrėme ar su kuo susidursime ateityje, mes egzistuojame kultūros kontekste. Mūsų tėvai, mūsų vaikai, mūsų namai, mūsų šeimos, net mūsų bažnyčia – visi veikiami kultūros, kurioje egzistuojame, ir labai stipriai. Nors svarbūs ir kiti veiksniai, sabatos pakeitimas sekmadieniu buvo galingas pavyzdys, kaip to meto kultūra, galinga ir neigiama, paveikė bažnyčią. Kiekvieną kartą mums važiuojant pro bažnyčią ir matant sekmadieninių pamaldų skelbimą, mums akivaizdžiai primenama, kokia toli siekianti yra kultūros galia.

Krikščioniškos šeimos visą laiką susiduria su kultūriniais iššūkiais. Kartais kultūriniai veiksniai gali būti geri; tačiau daugeliu atvejų įtaka yra neigiama.

Gera žinia yra tai, kad Evangelijos galia suteikia mums šviesos, paguodos ir jėgų kovoti su kultūros keliamais iššūkiais. Šią savaitę mes pažvelgsime į tai, kaip mes galime būti „tikėjimo šeimomis“, kai mes siekiame būti „nepeiktini ir nekalti, nesutepti Dievo vaikai sugedusioje ir iškrypusioje kartoje, kur jūs spindite tarsi žiburiai pasaulyje“ (Fil 2, 15).
