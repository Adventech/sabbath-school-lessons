---
title:  Šeimų palaikymas per pokyčių etapus
date:   11/06/2019
---

Pokyčiai šeimoms yra neišvengiami ir sukeliantys nerimą, nepaisant kultūros, kurioje jos gyvena. Kai kurie pokyčiai yra susiję su nuspėjamu gyvenimo ciklu. Dažnai pokyčiai yra nenuspėjami, pavyzdžiui, mirtis, nelaimės, karas, ligos, šeimos kraustymasis ar nesėkmė karjeroje. Daug šeimų susiduria su ekonominiais ir socialiniais pokyčiais savo bendruomenėse ir šalyse. Kiti pokyčiai yra tiesiogiai susiję su kultūra.

**4. Toliau pateikti keli didelių, net traumuojančių pokyčių, su kuriais žmonės susidūrė, pavyzdžiai. Įsivaizduokite save jų aplinkybėse. Kaip šie pokyčiai turėjo paveikti jų šeimos gyvenimą? Koks turimas mechanizmas padėtų tokiomis aplinkybėmis? Kaip jūs galbūt būtumėte reagavę kitaip?**

`Abraomas, Sara ir Lotas (Pr 12, 1–5)`				

`Hadasa (Est 2, 7–9)`						

`Danielius, Hananija, Mišaelis ir Azarija (Dan 1)`			

Su pokyčiais ateina netekties patyrimas ir nerimas dėl neapibrėžtos artimiausios ateities. Priklausomai nuo šeimos sugebėjimo prisitaikyti prie pokyčių, šis patyrimas gali paskatinti žmones naujiems augimo lygiams ir dvasinių dalykų branginimui, arba pokyčiai gali sukelti stresą ir nerimą. Šėtonas išnaudoja pokyčių sukeliamus sutrikimus, tikėdamasis įtvirtinti abejones ir nepasitikėjimą Dievu. Dievo Žodžio pažadai, šeimos ir draugų ištekliai ir užtikrintumas, kad gyvenimas yra Dievo rankose, padėjo daugeliui tikėjimo didvyrių sėkmingai susidoroti su gyvenimo suirute.

`Jei žinote kažką (ar net visą šeimą), kas susiduria su trauminiais pokyčiais, padarykite kažką praktiška, kad nors truputį jiems padėtumėte ir padrąsintumėte.`
