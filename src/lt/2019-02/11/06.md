---
title:  Dvidešimt pirmo šimtmečio pranašai
date:   13/06/2019
---

Populiarioje Rašto parafrazėje „Žinia“ (The Message) Judžinas Petersonas (Eugene Peterson) visur, kur vartojamas biblinis žodis „Evangelija“, naudoja žodį „žinia“. Geroji naujiena apie Jėzų tikrai yra ta žinia, kurios vis dar reikia šiandieniam pasauliui. Krikščioniškos šeimos yra raginamos patirti ją kartu ir dalytis ja, kad ir kokioje kultūroje gyventų.

`7. Kaip jūs apibendrintumėte „žinią“ naudodamiesi šiais tekstais? Mt 28, 5–7; Jn 3, 16; Rom 1, 16–17; 1 Kor 2, 2; 2 Kor 5, 18–21.`

Pirmoji žinia, kurią mokiniai visur skelbė, buvo Jėzaus prisikėlimas. Šiandien krikščionių šeimos prisijungia prie pranašų, ilgus metus skelbiančių: „Jis prisikėlė“, – kaip yra sakęs (Mt 28, 7). Jo prisikėlimo tikrovė patikina dėl visko, ką Jėzus sakė apie save, apie Dievą ir Jo meilę nusidėjėliams, apie atleidimą ir apie amžinojo gyvenimo užtikrinimą tikėjimu Jį.

Uolūs dėl Evangelijos. Šventasis Raštas parodo didžiulį Evangelijos poveikį ankstyvųjų Jėzaus sekėjų gyvenimui. Jie atvėrė savo namus Rašto tyrinėjimui; jie melsdavosi ir valgydavo kartu, dalijosi pinigais ir ištekliais, rūpinosi vienas kitu. Ištisi namai priimdavo žinią. Ar jie staiga tapo nepeiktini? – Ne. Ar tarp jų kilo kokių nors konfliktų ir nesutarimų? – Taip. Bet kažkuo šie Kristaus sekėjai buvo kitokie. Jie pripažino savo su Dievu ir vienas kitu susijusius poreikius. Jiems svarbiausia buvo vienybė ir darna namuose ir bažnyčioje, jie stengėsi išpildyti Jėzaus Kristaus maldą (Jn 17, 20–23). Jie drąsiai liudijo vieni kitiems ir netikintiesiems, net rizikavo savo gyvybe dėl įsitikinimų.

Taip turi būti ir mums. Netgi dabartiniame priešiškumo dangiškiems dalykams amžiuje žmonėms, kuriuos kažkas sujaudina, vis dar tenka galimybė būti išgirstiems. Dvasia nori pripildyti žmonių širdis jauduliu dėl Evangelijos. Kai ši gera žinia išties tampa tokia gera mūsų širdyse, kokia gera ji yra Žodyje, dalijimasis bus spontaniškas ir nesustabdomas.

`Kokių pokyčių, kurie galėtų padėti geriau suprasti „Žinią“, kuria mes buvome pašaukti dalytis, gali reikėti jūsų šeimos nariams?`
