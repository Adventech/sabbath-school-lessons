---
title:  Pirmosios kartos tikėjimas
date:   12/06/2019
---

`5. Kokia Izraelyje išsirutuliavo dvasinė krizė mirus Jozuei ir jo amžininkams? Ts 2, 7–13.`

Tyrimai, kaip vertybės ir įsitikinimai tokiose organizacijose kaip bažnyčios yra perduodamos vėlesnėms kartoms, rodo, kad padėjusieji pamatą yra labai pasišventę įsitikinimams. Jie pirmieji jų laikėsi. Po vienos ar dviejų kartų daugelis pamiršta už šių vertybių slypinčius principus. Asmenys gali neprieštarauti organizacijai, bet dažnai iš įpročio. Vėlesnių kartų įpročiai linkę virsti papročiais. Padėjusiųjų pamato aistros nebebūna.

`6. Sakoma, kad Dievas neturi anūkų, tik vaikus. Jūsų manymu, ką tai reiškia? Taip pat žr. Jn 1, 12–13; 3, 7; 1 Jn 5, 1.`

Per ilgas krikščionybės kartas požiūris dėl vertybių perteikimo buvo toks, kad vyresni žmonės tiesiog pasakodavo jaunimui tai, ką jie tiki. Tačiau mokymasis, ką tiki tėvai arba bažnyčia nėra tikrasis tikėjimas. Būti krikščioniu yra kur kas daugiau nei priklausymas organizacijai, turinčiai istoriją ir dogmą. Tikras tikėjimas nėra susijęs su genetika, tai nėra kažkas, kas natūraliai vienos kartos perduodama kitai. Kiekvienas turi pažinti Kristų asmeniškai. Tėvai gali atlikti tik kažkurią dalį darbo. Visa bažnyčia, ir ypač tėvai, privalo daryti viską, ką jie gali, kad sukurtų aplinką, kuri jaunimą paskatintų norėti priimti šį teisingą sprendimą, tačiau galiausiai karta yra išgelbėjama arba pražūva kiekvieno asmens apsisprendimu.

`Buvęs ateistas Džo (Joe) prisijungė prie septintosios dienos adventistų bažnyčios jau suaugęs po galingo atsivertimo patyrimo. Jis vedė adventistę ir susilaukė kelių vaikų, kuriuos, žinoma, auklėjo tikinčiais. Vieną dieną, galvodamas apie savo vaikų dvasinę būklę, jis pasakė: „O, kad mano vaikai turėtų tą patyrimą, kurį turėjau aš!“ Jei jūs būtumėte ten buvę, ką jūs būtumėt jam pasakę?`
