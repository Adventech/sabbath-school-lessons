---
title:  Kultūros galia šeimai
date:   10/06/2019
---

„Juk išrinkau jį, kad galėtų pamokyti savo vaikus ir savo būsimą šeimą laikytis Viešpaties kelio, darant kas teisu ir teisinga, idant Viešpats galėtų įvykdyti, ką yra pažadėjęs Abraomui“ (Pr 18, 19).

Nors jos gali būti įvairių konfigūracijų, šeimos yra visuomenę sudarančios dalys; taigi daug įvairių ir išskirtinių kultūrinių visuomenės savybių yra tiesiogiai susijusios su šeima. Pavyzdžiui, vienoje senovės kultūroje žmogaus pareiga buvo suvalgyti savo mirusių tėvų lavonus; kitoje, nuotakos trokštantis vyras jos tėvui kaip kraitį turėjo atnešti susitraukusias priešiškos genties galvas. Net ir šiuolaikiniais laikais idėjos, susijusios su vaikais, piršimusi, skyrybomis, santuoka, tėvais ir kt., labai skiriasi. Mums skelbiant savo žinią šioms įvairioms kultūroms, turime išmokti su jomis sutarti, nestatant į pavojų mūsų įsitikinimų, kad nekiltų nereikalingų problemų. Tuo pačiu metu, ir arčiau namų, turime labai gerai suprasti, kaip kultūrinės įtakos paveikia mūsų šeimą.

**3. Kaip kultūra paveikė šeimos gyvenimą šiuose pavyzdžiuose? Kokius principus galime įžvelgti šiuose pavyzdžiuose?**

`Pr 16, 1–3`												

`Pr 35, 1–4`							

`Ezr 10`							

`1 Kar 11, 1`							

Niekas iš mūsų negyvena vakuume; visi mes ir mūsų šeimos yra veikiamos kultūros, kurioje mes gyvename. Mūsų kaip krikščionių atsakomybė yra gyventi mūsų kultūroje kaip įmanoma pavyzdingiau, laikantis to, kas dera su mūsų tikėjimu, ir kiek įmanoma labiau vengiant to, kas tikėjimui prieštarauja.

`Kokie konkretūs dalykai jūsų kultūroje yra naudingi šeimos gyvenimui ir dera su Raštu? Kas nedera? Kaip jūs galite geriausiai pritaikyti savo tikėjimą jūsų kultūrai, nestatant į pavojų pagrindinių tiesų?`
