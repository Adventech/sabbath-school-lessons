---
title:  Tam tikri santuokos principai
date:   03/06/2019
---

Santuoka, kaip ir sabata, yra Edeną siekianti Dievo dovana žmonijai. Septintosios dienos adventistai žino, ką padarė sielų priešas tiek sabatai, tiek santuokai. Netgi geriausioms santuokoms kartais teks kentėti dėl nesutarimų.

Toliau pateikti keli principai, padedantys poroms spręsti šiuos klausimus.

`2. Perskaitykite Ef 1, 7. Koks čia yra pagrindinis principas, turintis būti kiekvienos santuokos dalimi?`

Reikia išmokti atleisti, ypač kai jūsų sutuoktinis to nenusipelno. Kiekvienas gali atleisti to nusipelnančiam asmeniui, nors iš tikrųjų vargu ar tai atleidimas. Tikras atleidimas yra atleisti tiems, kurie nesuteikia tam pagrindo, taip, kaip Viešpats mums atleidžia per Kristų. Mes turime daryti tą patį. Priešingu atveju mūsų santuoka, jei ji išliks (nors tai mažai tikėtina), primins pragarą.

`3. Perskaitykite Rom 3, 23. Koks ir čia yra esminis principas?`

Teks sutikti, kad esate susituokę su nusidėjėliu, su asmeniu, kuris iki tam tikro laipsnio buvo pažeistas emociškai, fiziškai ir dvasiškai. Pripraskite prie to. Priimkite savo sutuoktinio trūkumus. Melskitės dėl jų. Galbūt jums teks gyventi su šiais trūkumais, bet jums nereikia dėl jų nusiminti. Priešingu atveju jie jus suvalgys gyvą. Šventas ir tobulas Dievas per Kristų priima mus tokius, kokie mes esame; jūs, kuris vargu ar esate šventas ir tobulas, turite taip pat priimti savo sutuoktinį.

`Perskaitykite Fil 2, 4–8. Kokį čia svarbų principą galime panaudoti, kuris gali mums padėti ne tik santuokoje, bet visuose galimai varginančiuose santykiuose?`
