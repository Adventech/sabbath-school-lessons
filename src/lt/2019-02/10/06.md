---
title:  Atleidimas ir ramybė
date:   06/06/2019
---

„Tad visa, ko norite, kad jums darytų žmonės, ir jūs patys jiems darykite, nes tai ir yra Įstatymas ir Pranašai“ (Mt 7, 12). 

`7. Pagalvokite, kaip turėtumėte pritaikyti šį principą jūsų patyrimui šeimoje ir ne šeimoje, ir žemiau užrašykite, kokiu metu jį taikyti, ir nuspręskite, tikėjimu, kaip galite padaryti būtent tai.`

Laiško hebrajams rašytojas patarė: „Siekite santaikos su visais, siekite šventumo, be kurio niekas neregės Viešpaties“ (Hbr 12, 14). Net imantis visų reikalingų veiksmų, kai kurie mums pakenkę žmonės vis tiek neklausys ir nepasikeis. Galbūt kai kurie atsiprašys, bet kiti – ne. Bet kuriuo atveju, mūsų pačių naudai, ypač, kai reikalas susijęs su šeimos nariu, privalome žengti tuo atleidimo keliu, apie kurį kalbėjome anksčiau.

Iš tikrųjų atleidimas yra esminė nesutarimų sprendimo dalis, ypač šeimoje. Žmogui nusidėjus mūsų atžvilgiu, Dievo priešas mėgsta pastatyti sieną tarp mūsų ir nusidėjusio asmens, kliūtį, neleidžiančią mums mylėti to asmens, kaip Kristus myli mus. Atleidimas yra apsisprendimas, mums siekiant apeiti šią kliūtį.

> <p></p>
> „Mums yra atleidžiama ne todėl, kad mes atleidžiame, o tada kai atleidžiame. Viso atleidimo pagrindas yra randamas nepelnytoje Dievo meilėje. Savo požiūriu į kitus mes parodome, ar tą meilę padarėme sava. Todėl Kristus sako: ‘Kokiu teismu teisiate, tokiu ir patys būsite teisiami, ir kokiu saiku seikite, tokiu ir jums bus atseikėta‘ (Mt 7, 2)“ (E. Vait, Paslėpti lobiai, 218 p.).

Tuo pačiu metu, kai prasikaltusieji esame mes, turime pabandyti atkurti sugriautus santykius su kitu asmeniu, o tai gali reikšti, kad teks eiti pas kitą asmenį ir pasakyti jam, jog gailimės dėl to, ką padarėme, ir paprašyti jo atleidimo. Štai ką sakė Jėzus: „Jei neši dovaną prie aukuro ir ten prisimeni, jog tavo brolis turi šį tą prieš tave, palik savo atnašą tenai prie aukuro, eik pirmiau susitaikyti su broliu ir tik tada sugrįžęs aukok savo dovaną“ (Mt 5, 23–24). Malonu, kai mums pakenkęs asmuo atsiprašo ir paprašo atleidimo. Taip pat malonu, kai mes patys taip elgiamės su kitais.

`Kaip galvojimas apie viską, dėl ko jums reikia atleidimo, padeda suprasti, kad reikia atleisti kitiems?`
