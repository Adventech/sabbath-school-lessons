---
title:  Trumpalaikiai sunkumai
date:   01/06/2019
---

### Šios savaitės tyrinėjimui skaitykite:
Mt 7, 5; Ef 1, 7; Fil 2, 4–8; Ef 4, 26–27; Jok 1, 19–20; 3, 19; Mt 7, 12.

> <p>Įsimintina eilutė:</p>
> „Rūstaudami nenusidėkite! Tegul saulė nenusileidžia ant jūsų rūstybės!“ (Ef 4, 26)

Net geriausiuose namuose bus sunkių laikotarpių, nesutarimų. Tai tik vienas iš gyvenimo puolusiame pasaulyje faktų. Paprasti dalykai, pavyzdžiui, kam eilė išnešti šiukšles, ar jūsų paauglė dukra pabaigė namų darbus, ar jūsų sūnus atliko tvarkymosi darbus, yra įkyrintys, bet tai santykinai nereikšmingi klausimai, kuriuos paprastai galima išspręsti minimaliomis pastangomis. Tačiau kiti klausimai gali pakenkti šeimos gyvenimui. Anyta ar uošvė, kurios piktnaudžiavimas ir manipuliavimas gali sugriauti moters santuoką ir pakenkti jos sveikatai; tėvas su psichine liga, smurtaujantis prieš savo vaikus; sūnus, išsižadantis viso religinio auklėjimo, norėdamas pagyventi pasileidusiai; arba dukra, piktnaudžiaujanti kvaišalais.

Daug kartų Naujajame Testamente mums liepiama vieniems kitus mylėti (Jn 13, 34; Rom 12, 10), gyventi ramybėje ir santaikoje vienas su kitu (Rom 15, 5; Hbr 12, 14), būti kantriems, maloningiems ir meiliems (1 Kor 13, 4), laikyti kitus aukštesniais už save (Fil 2, 3) ir nešioti vieni kitų naštas (Ef 4, 2). Žinoma, visa tai lengviau pasakyti nei padaryti, net ir mūsų šeimos narių atžvilgiu. Šioje pamokoje tyrinėsime keletą būdų, kaip sušvelninti trumpus bėdų laikotarpius, ypač šeimoje.
