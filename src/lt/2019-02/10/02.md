---
title:  Nesutarimai
date:   02/06/2019
---

`1. Perskaitykite Mt 7, 5 ir Pat 19, 11. Kokie du svarbūs principai gali mums padėti išvengti nesutarimo su kitais?`

Patarlių autorius mini labai apgalvotą pastabą: „Kivirčo pradžia – kaip užtvankos atidarymas; todėl ginčą užgniaužk dar jam neprasidėjus“ (Pat 17, 14). Pradėtą konfliktą gali būti neįtikėtinai sunku užbaigti. Pasak Rom 14, 19, užkirsti kelią nesutarimams galima laikantis dviejų dalykų: to, kas pasitarnauja santaikai ir tarpusavio ugdymui. Šie principai yra dar svarbesni šeimos darnai.

Kartais, pripažinus savo atsakomybę nesutarimo atveju, tai gali paskatinti kitą šalį sušvelninti poziciją. Ženkite žingsnį atgal ir apsvarstykite, ar verta net pradėti kovą. Patarlių knyga sako: „Sumanus žmogus negreitas pykti, o atleisti įžeidimą – jam garbė“ (Pat 19, 11). Taip pat pagalvokite, kokį skirtumą tai nulems jūsų gyvenime per ateinančias tris dienas. Dar geriau, koks bus poveikis per ateinančius penkerius ar dešimt metų? Pavyzdžiui, kiek santuokų patyrė sunkumų dėl klausimų, kurie šiandien atrodo itin bereikšmiai?

Užuot leidus nesutarimui užsitęsti, kalbantis su kitu asmeniu – sutuoktiniu, vaiku, draugu, bendradarbiu, galbūt verčiau aiškiai apibrėžti problemą ar diskusijos temą ir jos laikytis. Konfliktas dažnai paaštrėja, kai klausimą, dėl kurio nesutarimas prasidėjo, užtemdo pikti žodžiai; tuo pat metu primenami praeities klausimai ar nuoskaudos (tai gali būti mirtina, ypač santuokai.) Vienas iš būdų, kaip geriau ir lengviau pradėti diskusiją, užtvirtinti jūsų santykius. Pasakykite kitam asmeniui, kad jis pats ir jūsų santykiai jums labai rūpi. Išreiškus teigiamus jausmus, galima pereiti prie esamos problemos, tačiau būkite atsargūs ir nevartokite žodelio – bet. Išsakius teigiamą mintį, o paskui pavartojus – bet, pastarasis ją paneigia. Įvardinę savo jausmus, įsiklausykite į kito asmens nuomonę, apgalvokite tai, ką jis pasakė, ir tik tada pasiūlykite sprendimą, gerbiantį visų interesus (Fil 2, 4–5).

`Pagalvokite apie tam tikrus nesutarimus, kurie dabar atrodo itin kvaili ir beprasmiški. Ko galite iš jų pasimokyti, kas, bent iš jūsų pusės, galėtų padėti išvengti kažko panašaus?`
