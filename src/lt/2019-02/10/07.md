---
title:  Tolesniam tyrinėjimui
date:   07/06/2019
---

**Tolesniam tyrinėjimui:**

> <p></p>
> „Pernelyg dažnai tėvai nėra vieningi valdydami šeimą. Tėvas, trumpai būnantis su savo vaikais ir nežinantis jų charakterio ypatybių bei temperamento, yra griežtas ir rūstus. Jis nevaldo savo temperamento, bet auklėja emocingai. Vaikas tai žino, ir užuot jį paveikusi, bausmė jį supykdo. Motina leidžia nusižengti vieną kartą, tačiau už pastarąjį nusižengimą ji griežtai nubaus kitą kartą. Vaikai nesupranta, ko tikėtis, ir yra gundomi sužinoti, kiek jie gali prasižengti nebaudžiami. Taip sėjamos blogio sėklos, kurios sudygsta ir duoda vaisių“ (E. G. White, The Adventist Home, 314 p.).

> <p></p>
> „Namai turi būti tyriausios ir aukščiausios meilės centras. Ramybė, darna, meilė ir laimė turėtų būti puoselėjamos kiekvieną dieną, kol šios brangios savybės ims tarpti šeimos narių širdyse. Meilė turi būti kruopščiai puoselėjama, kitaip ji mirs. Kiekvienas geras principas turi būti puoselėjamas, jei norime, kad jis tarptų sieloje. Tai, ką šėtonas pasėja širdyje – pavydą, piktus įtarinėjimus, piktas kalbas, nekantrumą, išankstinį nusistatymą, savanaudiškumą, godumą ir tuštybę – turi būti išrauta su šaknimis. Jei šios piktos savybės pasiliks sieloje, jos duos vaisių, kuriuo daugelis susiterš. Kiek daug žmonių augina nuodingus augalus, kurie pražudo taurius meilės vaisius ir suteršia sielą!“ (E. G. White, The Adventist Home, 195 p.).

**Klausimai aptarimui:** 

`1. Perskaitykite ištrauką iš straipsnio apie santuoką. „Mes juk turime ne tokį vyriausiąjį kunigą, kuris negalėtų atjausti mūsų silpnybių, o, kaip ir mes, visaip gundytą, tačiau nenusidėjusį“ (Hbr 4, 15). Kaip Kristus pasirinko mūsų aplinkybes, kad geriausiai mus suprastų, mes turėtume daryti tą patį su savo sutuoktiniu. Pabandykite pasižiūrėti į aplinkybes ar krizę ne tik iš savo taško, bet ir iš jūsų sutuoktinio. Pasižiūrėkite, kaip jis mato aplinkybes, kaip pastarosios jį paveikė ir kodėl jis jaučiasi būtent vienaip ar kitaip. Šis principas gali padėti išspręsti sudėtingas situacijas. Kaip mes galime pritaikyti šį principą visiems galimiems nesutarimams su aplinkiniais?`

`2. Klasėje atsakykite į klausimą: „Ar pyktis visada yra nuodėmė?“ Pagrįskite savo poziciją.`
