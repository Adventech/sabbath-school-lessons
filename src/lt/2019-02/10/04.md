---
title:  Pykčio vaidmuo konfliktuose
date:   04/06/2019
---

Kas nėra patyręs pykčio? Aplinkybės komplikuojasi, kai pyktis yra nukreipiamas šeimos nario atžvilgiu. Kartu su atsisakymu atleisti, pyktis gali virsti nuodais, kurie sukels didelį skausmą ir kančias namams, šeimai ir santykiams apskritai.

`4. Perskaitykite Ef 4, 26–27 ir Mok 7, 9. Kaip mes galime rasti pusiausvyrą supratimui apie pyktį kaip jausmą ir pyktį kaip nuodėmę? Koks skirtumas?`

`5. Ką Jokūbas sako Jok 1, 19–20, ką mes turėtume visuomet pritaikyti, bet ypač kalbant apie šeimos narius, kurių elgesys, nusistatymas ir žodžiai mus pykdo?`

Jei dėl kažko pykstate, užuot pykčiui leidus telktis kaip tamsiems debesims virš jūsų gyvenimo, paverskite jį kažkuo teigiamu. Melskitės už tuos, kurie jus skaudina ir jums kenkia, atleiskite jiems ir tapkite jiems palaiminimu. Tikriausiai tai bus nelengva, bet priėmus tokį sprendimą ir jo laikantis, Dievas pasirūpins viskuo kitu.

Kartais pykčio šaknis kyla iš namų, kuriuose mes užaugome. Pikti žmonės dažnai ateina iš piktų šeimų, nes jie mokosi iš pavyzdžių ir taip pat elgiasi savo gyvenime ir galiausiai tokį elgesį perduoda savo vaikams. Kartais pyktis gali kilti iš nepatenkintų poreikių arba būti pavydo rezultatas, kaip Kaino atveju, privedusio prie savo brolio nužudymo.

Galite turėti rimtą priežastį pykti, bet nenaudokite to kaip pasiteisinimo pykti toliau. Neneikite to ir nebandykite to pateisinti. Vietoj to paprašykite Dievo padėti jums įveikti šias aplinkybes teigiamu būdu. Apaštalas Paulius mums duoda gerą patarimą: „Nesiduok pikto nugalimas, bet nugalėk pikta gerumu“ (Rom 12, 21).

`Visi mes dėl kažko pykstame, net iki skausmo. Ir kai kuriais atvejais toks pyktis tikriausiai yra pateisinamas. Tačiau klausimas, kaip mes galime Dievo galia neleisti, kad šis pyktis mus ir aplinkinius paverstų labai nelaimingais?`
