---
title:  Krypties pasirinkimas
date:   11/04/2019
---

Tam tikru metu turime apsispręsti, ką norime daryti su savo gyvenimu, renkantis darbą ar karjerą. Nepaisant to, ar esate turtingi ar visą dieną dirbantys namuose, rūpindamiesi namais ir šeima (kilniausia iš visų profesijų), daugelis turi apsispręsti dėl gyvenimo ir uždarbio.

Žinoma, mes visi esame tam tikrose aplinkybėse, kurios gali labai apriboti su karjera susijusį pasirinkimą. Tačiau, kad ir kokiose aplinkybėse būtume, mes galime apsispręsti dėl savo profesijos, kuri, ypač žinant, jog turime išgelbėjimą Jėzuje Kristuje, gali suteikti mūsų gyvenimui papildomą prasmę ir tikslą. Trumpai tariant, kuo beužsiimtume, galime tai daryti Dievo šlovei.

`6. Kokią klaidą padarė Saliamonas ir kaip mes galime apsisaugoti, kad nepadarytume kažko panašaus? Mok 2, 1–11.`

Nereikia būti turtingiems, kad patektume į tuos pačius spąstus, kaip Saliamonas. „Visų blogybių šaknis yra meilė pinigams. Kai kurie, jai pasidavę, nuklydo nuo tikėjimo ir patys save drasko daugybe kančių“ (1 Tim 6, 10). Ir vargšas gali mylėti pinigus tiek pat, kiek turtuolis.

Taip, mes turime užsidirbti pragyvenimui, bet, nepaisant mūsų darbo ar pajamų, neprivalome turto siekimo padaryti stabu. Daug šeimų patyrė tėvą, kuris, apsėstas pinigų, nekreipė dėmesio į šeimą, norėdamas praturtėti. Kiek vaikų ar žmonų verčiau rinktųsi kuklesnį gyvenimo būdą, užuot rinkęsi skurdžius santykius su tėvu? Daugeliu atvejų žmonės rinktųsi paprastesnį gyvenimo būdą.

Nuo pasaulio sukūrimo Dievas sumanė, kad darbas bus gyvenimo dalis (Pr 2, 15). Pavojus kyla tuomet, kai darbą padarome savo gyvenimo centru arba kai darbas tampa turto sau siekimo priemone. Štai kokią klaidą padarė Saliamonas. Jis ieškojo prasmės šiuose sumanymuose, ir nors daugelis jų jam atnešė tam tikrą pasitenkinimą, galų gale jis suprato, kad jie yra beprasmiai.

`Kažkas kartą pasakė: „Kiek žmonių gyvenimo pabaigoje norėjo, kad jie būtų praleidę daugiau laiko biure ir mažiau laiko su savo šeima?“ Kokia svarbi žinia yra šiame teiginyje?`