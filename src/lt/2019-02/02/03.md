---
title:  Tinkamų sprendimų priėmimas
date:   08/04/2019
---

Mes visi gerai žinome, kokie svarbūs yra mūsų sprendimai. Ir visi mes žinome, kaip netinkami sprendimai gali labai neigiamai paveikti mūsų ir kitų žmonių gyvenimą. Kyla klausimas: kaip mums žinoti, kaip priimti tinkamus sprendimus?

`3. Pateiktuose tekstuose užrašyti keli bendri žingsniai, kurie gali padėti mums priimti tinkamus sprendimus. Kokie yra šie žingsniai?`
`1) 1 Tes 5, 17; Jok 1, 5`
`2) Iz 1, 19; Mt 7, 24–25`
`3) Ps 119, 105; 2 Tim 3, 16`
`4) Pat 3, 5–6; Iz 58, 11`
`5) Pat 15, 22; 24, 6`

Itin svarbu, kad, priimdami visus svarbius sprendimus, mes kreiptumės į Viešpatį malda ir įsitikintume, jog mūsų sprendimai jokiu būdu nepaskatins mus sulaužyti Dievo Įstatymą ar net Jo Žodžio principų. Labai svarbu, kad mes pasitikėtume Dievu, kad pavestume Jam savo sprendimus; t.y., turime melstis, kad sprendimai, kuriuos mes priimsime, pašlovintų Jį ir kad mes būtume pasiruošę atsisakyti savo troškimų, jei jie prieštarauja Jo planui mūsų gyvenime. Dažnai išmintingi patarėjai gali labai praversti, mums priimant sprendimus. Galų gale mes galime kliautis Dievu žinodami, kad Jis myli mus ir nori to, kas mums geriausia, ir kad jei mes tikėdami nuolankiai pavesime savo gyvenimą Jėzui, galėsime žengti pirmyn tikėdami mūsų priimamais sprendimais.

`Kaip jūs priimate svarbius sprendimus savo gyvenime? Kokius dvasinius žingsnius žengiate, jei tai darote, priimdami šiuos sprendimus?`