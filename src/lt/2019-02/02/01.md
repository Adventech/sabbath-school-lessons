---
title:  Mūsų priimami sprendimai
date:   06/04/2019
---

### Šios savaitės tyrinėjimui skaitykite: 
Ef 1, 1–4; Mt 22, 35–37; Mt 7, 24–25; Pat 18, 24; 1 Kor 15, 33; Mok 2, 1–11.

> <p> Įsimintina eilutė:</p> 
> „Arba, jei jums nepatinka tarnauti Viešpačiui, rinkitės šiandien, kam tarnausite: dievams, kuriems jūsų protėviai tarnavo, būdami Užupyje, ar dievams amoritų, kurių krašte gyvenate; bet aš ir mano šeima tarnausime Viešpačiui“ (Joz 24, 15).

Ar pastebėjote, kad gyvenimas kupinas sprendimų? Iš tiesų galima teigti, kad daugeliu atvejų mes visą dieną, vos pabudę iki kol einame miegoti, priiminėjame sprendimus. Mes priimame tiek daug sprendimų, kad dažnai apie juos net nesusimąstome. Mes tiesiog apsisprendžiame.

Kai kurie sprendimai yra paprasti ir netgi tampa rutina, o kiti keičia gyvenimą ir sukelia amžinus padarinius ne tik mums, bet ir mūsų šeimoms.

Todėl mums itin svarbu apmąstyti savo sprendimus, ypač svarbiuosius, tuos, kurie gali paveikti mus ir mūsų šeimą visam ne tik mūsų, bet ir mūsų šeimos narių gyvenimui.

Kiek iš mūsų net šiandien apgailestaujame dėl priimtų sprendimų? Kiek žmonių net šiandien gyvena su netinkamų seniai priimtų sprendimų padariniais? Laimei yra atleidimas. Yra atpirkimas ir išgydymas, net ir blogiausiems sprendimams.

Šią savaitę mes labai plačiai apžvelgsime mūsų priimamų sprendimų klausimą, kaip mes juos turėtume priimti ir koks gali būti jų poveikis mums ir mūsų šeimoms.

