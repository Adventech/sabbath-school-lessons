---
title:  Tolesniam tyrinėjimui
date:   12/04/2019
---

**Tolesniam tyrinėjimui:**
Visame Šventajame Rašte mes susiduriame su žmogaus laisva valia. Net nepuolę Adomas ir Ieva (Pradžios 3) turėjo laisvą valią ir, deja, jie pasirinko netinkamai. Jei nepuolę kūriniai, tobuli, gali piktnaudžiauti laisva valia, kiek juo labiau tai galime daryti mes, persmelkti nuodėmės?

Ir mes turime prisiminti, kad laisva valia yra būtent tokia – laisva, o tai reiškia, jog, neatsižvelgiant į spaudimą mums tiek iš vidaus, tiek iš išorės, mes neturėtume rinktis to, kas netinkama. Dievo galia mes galime tinkamai pasirinkti laisva valia, kurią mums davė Dievas. Tad mums itin svarbu kruopščiai pasverti sprendimus, ypač pagalvojus, kaip šie sprendimai gali paveikti mūsų šeimos gyvenimą. Kaino laisva valia priimtas sprendimas nužudyti savo brolį tikrai pribloškė jo šeimą. Juozapo brolių laisva valia priimtas sprendimas parduoti jį į vergiją sugadino tėvo gyvenimą. „Tėvas pažino ir tarė: ‘Mano sūnaus apdaras! Plėšrus žvėris jį prarijo! Juozapas tikrai žvėries sudraskytas!‘ Tuomet Jokūbas persiplėšė drabužius, apsijuosė ašutine ir raudojo sūnaus daug dienų. Visi sūnūs ir dukterys stengėsi jį paguosti, bet jis atsisakė būti paguostas ir sakė: ‘Ne! Aš liūdėdamas žengsiu į Šeolą pas savo sūnų.‘ Taip tėvas jį apraudojo“ (Pr 37, 33–35).

Visame Rašte, kaip ir gyvenime, yra pavyzdžių, kaip laisvu šeimos narių pasirinkimu geram ar blogam daroma įtaka kitiems, pavyzdžiui, Koracho, Datano ir Abiramo sprendimai (Sk 16, 1–32; taip pat žr. Dan 6, 23–24; Pr 18, 19).

**Klausimai aptarimui:** 

`1. Kokius sprendimus šiandien priėmėte laisva valia? Ką jie sako apie jus ir jūsų santykius su Dievu ir žmonėmis? Iš priimtų sprendimų, kuriuos, jei tokių yra, norėtumėte priimti iš naujo?`

`2. Kokios Rašto asmenybės priėmė netinkamus sprendimus ir ko mes galime pasimokyti iš jų klaidų? Kaip jų netinkami sprendimai neigiamai paveikė jų šeimą?`

`3. Neabejotina, visiems teko apgailestauti dėl netinkamų priimtų sprendimų. Kodėl tais apgailestavimo laikotarpiais Evangelija yra itin gera žinia? Kokių Rašto pažadų įvykdymo jūs meldėte sielvarto ir kaltės laikotarpiais dėl netinkamų sprendimų?`

`4. Jei kai kurie žmonės ateitų pas jus pasikalbėti apie santuoką, ką ir kodėl jiems patartumėte? Kokius principus galite įvardyti iš Dievo Žodžio, kurie padėtų jiems apmąstyti šį svarbų sprendimą?`