---
title:  Vieniša tėvystė
date:   20/05/2019
---

Vienas reiškinys, su kuriuo pasaulis susiduria, yra vieniši tėvai, dažnai, bet ne visada, vienišos mamos.

Kartais apie vienišus tėvus mes galvojame kaip apie tuos, kurie susilaukė nesantuokinio vaiko. Tačiau taip būna ne visada. Hagara buvo priversta susilaukti vaiko su Abraomu, o paskui ji buvo priversta iškeliauti su savo vaiku (Pr 16, 3–4; 21, 17). Batšeba pastojo dėl įtakingo vyro seksualinio nesivaldymo (2 Sam 11, 4–5). Elijas buvo nusiųstas į kaimą, kuris vadinosi Sareptas, kad padėtų motinai našlei (1 Kar 17, 9). Tuo metu, kai Jėzus pradėjo tarnystę, Juozapas, Jo įtėvis, mirė, palikdamas Mariją našle ir vieniša mama. „Mirtis atskyrė ją nuo Juozapo, kuris irgi žinojo Jėzaus gimimo paslaptį. Dabar nebebuvo žmogaus, kuriam ji būtų galėjusi patikėti savo viltis ir nuogąstavimus. Pastarieji du mėnesiai buvo labai sunkūs“ (E. Vait, Su meile iš Dangaus, 124 p.).

Būti vieninteliu iš tėvų yra galbūt vienas iš sunkiausių darbų, kuris gali tekti žmogui. Daugelis susiduria su sunkumais, pavyzdžiui, valdydamas savo finansus sprendžiant su kitu tėvu ar tiesiog turėdamas laiko tik sau, ar laiko su Dievu turėjimu, ir nerimaudami, ar jie kada nors vėl bus mylimi. 

`2. Kokius pažadus kiekvienas, įskaitant vienišus tėvus, gali įžvelgti šiuose tekstuose: Jer 31, 25; Mt 11, 28; Jer 29, 11; Jer 32, 27; Pat 3, 5–6; Iz 43, 1–2.`

Mes, bažnyčia, privalome padėti vienišiems tėvams. Jokūbas rašė: „Tyras ir nesuteptas pamaldumas Dievo, mūsų Tėvo, akyse yra rūpintis našlaičiais ir našlėmis jų sielvarte ir sergėti save nesuterštą šiuo pasauliu“ (Jok 1, 27). Galima būtų pridurti: „taip pat ir vienišais tėvais jų sielvarte“. Pagalba, kurią galime pasiūlyti, nebūtinai turi būti tik finansinė. Mes galime leisti jiems atsikvėpti, paimdami jų vaikus, kad jie galėtų atlikti kitus darbus, atsipalaiduoti, melstis ir tyrinėti Dievo Žodį. Mes galime tarnauti kaip mokytojai jų vaikams arba padėti suremontuoti daiktus jų namuose. Mes galime būti Dievo rankos įvairiais būdais padėdami vienišiems tėvams.

`Neteisiant jų dėl to, kaip jie atsidūrė tokiose aplinkybėse, ką konkrečiai galite daryti, kad padrąsintumėte ir padėtumėte vienišiems tėvams?`
