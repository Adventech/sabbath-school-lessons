---
title:  Tėvystės etapai
date:   18/05/2019
---

### Šios savaitės tyrinėjimui skaitykite:
Pr 18, 11; Jer 31, 25; Mt 11, 28; Ps 127; Pat 22, 6; 1 Sam 3, 10–14; Fil 3, 13.

> <p>Įsimintina eilutė:</p>
> „Vaikai iš tikrųjų – Viešpaties dovana, o įsčių vaisius – palaiminimas“ (Ps 127, 3).

Gimimai yra tokie įprasti ir dažni, kad mes ne visada branginame šį stebuklą. Įsivaizduokite, ką turėjo jausti Ieva, laikydama Kainą savo rankose. Pokyčius, kuriuos ji patyrė savo augančiame kūne per tuos mėnesius, didžiulį skausmą gimdant, o tada pamatė šį mažą vaiką, tokį panašų į juos, tačiau tokį bejėgį. Ką turėjo patirti Sara, būdama 90-ties, nevaisingo amžiaus, mąstydama apie savo sūnų Izaoką; tardama jo vardą ji turbūt kaskart juokėsi. Kas žino, kiek laiko meldusi sūnaus, Ona laikė Samuelį ir sakė: „Dėl šito berniuko aš meldžiausi. Viešpats suteikė, ko prašiau“ (1 Sam 1, 27). Nuostabą Marijos širdyje, jai dar būnant jauna mergaite, myluojant savo sūnų, Dievo Sūnų, su nuostaba ir baime.

Tuo pačiu metu ne kiekvienam tenka tėvystės privilegija ir atsakomybė. Šią savaitę mes skirsime laiko tyrinėdami tėvystės etapą su pastarojo iššūkiais, baimėmis, pasitenkinimu ir džiaugsmu.
