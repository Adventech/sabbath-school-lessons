---
title:  Nepasiruošęs
date:   14/04/2019
---

Dievo Žodis nevengia kalbėti apie žmogiškojo gyvenimo tikrovę. Priešingai, pastarąją Jis atskleidžia griežtai, kartais labai skausmingai ir su neviltimi. Tiesą sakant, išskyrus kelis pirmus ir paskutinius Rašto puslapius, Dievo Žodis piešia apgailėtiną žmonijos vaizdą. Paulius neperdėjo rašydamas: „Nes visi yra nusidėję ir stokoja Dievo garbės“ (Rom 3, 23).

`1. Perskaitykite 1 Kor 10, 1–13. Kokie čia užrašyti įspėjimai ir pažadai?`

Daugeliu atžvilgių mūsų elgesys gyvenime yra tiesiog reakcija į pokyčius. Mes nuolat susiduriame su pokyčiais; mums, kaip krikščionims, tenkantis iššūkis – tai priimti juos tikėjimu, pasikliaunant Dievu ir atskleidžiant šį tikėjimą per paklusnumą, nepriklausomai nuo pagundų elgtis kitaip.

> <p></p>
> „Labiausiai pasauliui reikia žmonių – žmonių, kurių negalima nei nupirkti, nei parduoti, žmonių, kurie savo širdies gilumoj yra teisingi ir sąžiningi, žmonių, kurie nebijo pavadinti nuodėmės jos tikruoju vardu, žmonių, kurių sąžinė ištikima pareigai, kaip kompaso strėlė poliui, žmonių, kurie gins tiesą, nors ir dangus griūtų“ (E. Vait, Ugdymas, 65 p.). 
Šie žodžiai buvo taikytini senovės Izraeliui, taikytini E. Vait laikais ir jie yra taikytini dabar mums.

`2. Kokias klaidas pokyčių akivaizdoje padarė žmonės šiuose tekstuose ir ko mes galime išmokti iš jų klaidų?`

`Apd 5, 1–10`

`Pr 16, 1–2. 5–6`

`Mt 20, 20–22`

Pokyčiai ateina, ir jie dažnai atsineša pagundas, iššūkius ir kartais baimę. Tad itin svarbu, kad mes turėtume dvasinius šarvus, kad galėtume tinkamai reaguoti į minėtus dalykus. Vėlgi, neatsižvelgiant į tai, ar pokyčiai yra netikėti, ar jie yra tik tipiška gyvenimo dalis, mes turime būti pasirengę tam, kas ateina, matomiems ir nematomiems dalykams.