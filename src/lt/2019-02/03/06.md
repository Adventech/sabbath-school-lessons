---
title:  Pasiruošimas mirčiai
date:   18/04/2019
---

Nebent būsime gyvi Antrojo atėjimo metu, vienas pokytis, kurio galime tikėtis, yra didžiausias iš visų – iš gyvenimo į mirtį. Kokie pokyčiai, kartu su santuoka ir gimimu, daro didesnę įtaką šeimos gyvenimui nei šeimos nario mirtis?

`6. Perskaitykite 1 Kor 15, 24–26. Ko šios eilutės mus moko apie mirtį?`

Žinoma, dažnai mirtis ištinka netikėtai ir tragiškai. Kiek vyrų, moterų, netgi vaikų vieną rytą prabudo, prieš saulėlydį, užmerkė akis, bet ne miegui, o prieš mirtį? Arba prabudo vieną rytą ir prieš saulėlydį neteko šeimos nario?

Nebūdami užtikrinti, kad esate susijungę tikėjimu su Viešpačiu ir kiekvieną akimirką apgaubti Jo teisumu (žr. Rom 3, 22), negalite pasiruošti mirčiai, kurios nematote ateinant, nei sau, nei savo artimui.

Kita vertus, ką darytumėte žinodami, kad gyvensite tik kelis mėnesius? Galime nežinoti, kada mirtis mus nugalės, bet mes tikrai žinome, kai artėjame prie mūsų gyvenimo pabaigos. Tad itin svarbu pasiruošti patiems ir paruošti savo šeimą neišvengiamybei.

`7. Perskaitykite 1 Kar 2, 1–4, paskutinius Dovydo žodžius jo sūnui Saliamonui. Kokias pamokas galime įžvelgti apie pasiruošimą mirčiai tiek sau, tiek šeimos nariams?`

Iš pirmo žvilgsnio galima teigti, kad to jau per daug! Dovydas, nužudęs Uriją, svetimavęs su jo žmoną, kuri po to pastojo (žr. 2 Sam 11), sako savo sūnui eiti Viešpaties keliais. Kita vertus, galbūt būtent dėl ​​šios nuodėmės ir siaubingų padarinių Dovydo žodžiai buvo tokie galingi. Jis, be abejonės, savaip stengėsi įspėti savo sūnų dėl beprotybės, sukėlusios jam itin didelį sielvartą. Dovydas suprato sunkiuoju būdu keletą sudėtingų pamokų apie nuodėmės kainą ir, be abejonės, tikėjosi apsaugoti savo sūnų nuo paties patirto sielvarto.