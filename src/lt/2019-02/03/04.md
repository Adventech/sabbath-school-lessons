---
title:  Nepasirengimas vaiko auginimui
date:   16/04/2019
---

Nedaug dalykų gali pakeisti mūsų gyvenimą labiau už vaiko gimimą. Niekas šeimoje nebebus taip pat.

„Lyg strėlės galiūno rankoje yra jaunystėje žmogui gimę sūnūs. Laimingas žmogus, turintis daug tokių strėlių“ (Ps 127, 4–5).

Kita vertus, vaikai neateina su instrukcija, kurioje užrašyta viskas, ką tėvams reikia daryti rūpinantis vaikais ir kaip išspręsti bet kokias galinčias kilti problemas. Kartais net patyrusius tėvus glumina jų vaikų elgesys, žodžiai ar nusistatymas.

Besitikintiems tapti tėvais pasirengimas nuostabiai tėvystės atsakomybei yra toks pat svarbus, kaip pasirengimas santuokai.

`4. Kad ir kokie unikalūs šie pasakojimai apie gimimą, kokius principus juose gali įžvelgti besiruošiantieji būti tėvais? 1 Sam 1, 27; Ts 13, 7; Lk 1, 6. 13–17. 39–45. 46–55. 76–79.`

Kokia nuostabi atsakomybė ir galimybė teko šiems tėvams. Trys pranašų ir vadovų Izraelyje tėvai, vienas iš jų vaikų buvo pažadėto Mesijo pirmtakas, o vienas iš vaikų – Kristus.

Vis dėlto, net jei mūsų vaikams nelemta tapti Rašto pranašais, tėvai vis tiek turėtų pasiruošti šiems esminiams pokyčiams savo gyvenime.

> <p></p>
> „Net iki vaiko gimimo turėtų prasidėti pasiruošimas, padėsiantis sėkmingai kovoti su blogiu. Jei prieš vaiko gimimą ji [mama] nuolaidžiauja sau, jei ji egocentriška, nekantri ir reikli, šios savybės atsispindės vaiko charakteryje. Taigi daug vaikų kaip pirmagimystės teisę gavo beveik nenugalimą polinkį blogiui“ (Ellen G. White, The Adventist Home, 256 p.).

`Nesvarbu, ar mes rūpinamės vaikais, ar mums teko atsakomybė už kitus žmones, ką galime padaryti, kad įvykdytume šias pareigas maldingiausiu būdu?`