---
title:  Pasirengimas pokyčiams
date:   13/04/2019
---

### Šios savaitės tyrinėjimui skaitykite: 
1 Kor 10, 1–13; Pr 2, 24; 1 Kor 13, 4–8; 1 Sam 1, 27; Ps 71; 1 Kor 15, 24–26.

> <p>Įsimintina eilutė:</p>
> „Teisumas žengia jo priekyje, darydamas taką jo žingsniams“ (Ps 85, 14).

Gyvenimas yra kupinas pokyčių. Viskas nuolat keičiasi.

Vienintelis nekintantis dalykas yra paties pokyčio tikrovė. Iš tikrųjų keitimasis yra mūsų būties dalis. Atrodo, net fizikos dėsniai moko, kad pokyčiai egzistuoja elementariausioje tikrovėje.

Dažnai pokyčiai atsiranda netikėtai. Mes laikomės įprastos rutinos, kai staiga, akimirksniu viskas pasikeičia, ir mes užklumpami visiškai neapsiruošę.

Kita vertus, kartais mes galime pamatyti pokyčius. Mums duodami įspėjimai, ženklai, užuominos, leidžiantys mums suprasti, kad viskas keisis. Kai tai nutinka, iki įmanomo laipsnio išmintinga pradėti ruoštis tam, kas ateina. Daugelis šių pokyčių yra dideli – santuoka, vaikai, senatvė, net mirtis.

Taigi mes negyvename izoliuoti. Tai reiškia, kad mus ištinkantys pokyčiai gali turėti ir didelės įtakos mūsų šeimoms. Tuo pat metu pokyčiai mūsų šeimose taip pat gali turėti įtakos ir kiekvienam šeimos nariui.

Šią savaitę tyrinėsime kai kuriuos pokyčius, su kuriais, anksčiau ar vėliau, mes susidursime, ir kaip šie pokyčiai gali paveikti šeimos gyvenimą.