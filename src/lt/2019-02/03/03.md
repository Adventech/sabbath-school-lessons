---
title:  Nepasirengimas santuokai
date:   15/04/2019
---

Vienas iš didžiausių pokyčių, su kuriais susiduria žmogus, yra jam susituokus.

Žinoma, ne visi tuokiasi. Galų gale Jėzus, mūsų didžiausias pavyzdys, ir daug kitų Rašto asmenybių nevedė.

Nepaisant to, daug žmonių tuokiasi, todėl Rašte kalbama apie santuoką, kuri, be abejo, yra vienas iš didžiausių gyvenimo keitiklių.

Pirmasis Rašte paminėtas socialinis sutvarkymas – tai santuoka. Pastaroji Dievui yra tokia svarbi, kad tie patys žodžiai, kuriuos Jis pasakė Adomui ir Ievai Edene apie santuoką, minimi trijose kitose Rašto vietose. „Todėl vyras paliks tėvą ir motiną, glausis prie žmonos, ir jie taps vienu kūnu“ (Pr 2, 24; taip pat žr. Mt 19, 5; Mk 10, 7; Ef 5, 31). Šios eilutės mums sako, kad susituokusiam asmeniui svarbiausi santykiai jo gyvenime turėtų būti tarp jo ir sutuoktinio, net svarbesni nei tarp jo ir tėvų. Iš daugelio priežasčių, dėl kurių santuoka tarp vyro ir moters yra itin svarbi Dievui, yra ta, kad tokie santykiai yra tarp Jo Sūnaus, Jėzaus, ir Bažnyčios, Jo nuotakos (Ef 5, 32).

Statant namus būtina paskaičiuoti kainą (Lk 14, 28–30); juo labiau kuriant namus. Namas statomas iš plytų ir skiedinio, medienos ir geležies, laidų ir stiklo. Bet namai sukuriami iš dalykų, kurie nebūtinai yra medžiaginiai.

`3. Kokios ypatingai esminės savybės yra svarbios visoms gyvenimo pusėms, bet yra ypač svarbios tiems, kurie ruošiasi santuokai? 1 Kor 13, 4–8; Gal 5, 22–23.`

Pasirengimas santuokai turi prasidėti asmeniškai ir individualiai. Tuo pačiu metu turime kruopščiai susipažinti su savo būsimu sutuoktiniu, kad žinotume, ar jis mums bus geras pagalbininkas. Ar jis darbštus? (Pat 24, 30–34) Ar jis blogo temperamento? (Pat 22, 24) Ar mūsų vienodi įsitikinimai? (2 Kor 6, 14–15) Ką mano šeima ir draugai mano apie mano būsimą sutuoktinį? (Pat 11, 14) Ar aš paisau tikėjimo ar tik jausmų? (Pr 3, 5–6). Atsakymai į šiuos klausimus gali nulemti laimę ateityje arba sielvartą visam gyvenimui.

`Pagalvokite apie geras santuokas. Kokius jose pastebite principus, taikytinus ir kitiems tarpasmeniniams santykiams?`