---
title:  Ar gyvenimas geresnis ant stogo?
date:   01/05/2019
---

`5. Kaip Patarlių knyga apiberia humoru tam tikrus erzinančius gyvenimo namuose atvejus? Pat 21, 9. 19; 27, 15–16. Koks šio humoro poveikis?`

Ne viena patarlė atkreipia dėmesį į tai, kaip elgiamės vieni su kitais artimuose santykiuose. Jos savo mintį išreiškia lengvai ir sąmojingai, panašiai kaip tos apie nejautrų draugą, dainuojantį „dainas kenčiančiai širdžiai“ (Pat 25, 20) ar anksti atsikėlusį šeimos narį, garsiai sveikinantį miegančiuosius (Pat 27, 14). Žmonos, skaitančios šias eilutes apie priekabias moteris, gali užsinorėti pasakyti „patarlių“ apie vyrus! Jos gali atsikirsti, kad tokios patarlės pakursto pačių patarlių problemą, jas taikant tik moterims, kai vyrai, kuriems taip pat tenka atsakomybė už namų atmosferą, taip pat gali elgtis priekabiai. (Įsivaizduokite, ką reiškė gyventi Kajafo ar Ano namuose!)

Praverčia linksma širdis. Humoro jausmas šeimoje yra geras dalykas. Humoras sutepa gyvenimo mašiną, padėdamas sumažinti stresą ir įtampą. „Linksma širdis – geras vaistas, o niūri dvasia džiovina kaulus“ (Pat 17, 22). Patarlių knyga naudojasi savo pačios vaistais ir suteikia mums leidimą pasijuokti iš tam tikro elgesio, kuris erzina ir dirgina. Jei mes nusišypsojome (ar šiek tiek pakentėme, jei juokas yra susijęs su mumis), tuomet bus lengviau kalbėtis apie įpročius ar elgesį, kurie mus erzina ar dirgina. Kita vertus, humoras neturėtų būti naudojamas siekiant sumenkinti ar vengti klausimų, reikalaujančių rimto dėmesio.

Nežymus karščiavimas gali būti chroniškos infekcijos požymis. Ginčijimasis, priekabiavimas ir skundimasis gali parodyti, kad vienas ar daugiau šeimos narių užgniaužia pyktį, galbūt dėl sunkumų tarpusavio santykiuose ar bendravime. Besiskundžiantis partneris gali stengtis kompensuoti pastebėtą galią, kontrolę ir nenorą bendrauti. Infekcijai praėjus, išnyks ir simptomai. Šeimose, užuot vengus problemos ar vienas kito, nariai remiasi jų meile Viešpačiui ir jų pasišventimui vienas kitam išsakyti savo poreikius ir jausmus, įvardinti pykčio priežastį ir ją panaikinti.

`Kodėl juokas namuose yra itin svarbus? Kaip jis gali būti naudojamas geram ar kaip jis gali būti iškreiptas ir naudojamas blogam? Atsakymus paruoškite pristatyti klasėje.`