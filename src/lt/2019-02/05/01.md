---
title:  Išminties žodžiai šeimoms
date:   27/04/2019
---

### Šios savaitės tyrinėjimui skaitykite:
Pat 5, 3–14; Mt 19, 5; 1 Kor 7, 3–4; Pat 13, 22; 14, 26; 17, 22; 23, 13; 31, 10–31.

> <p>Įsimintina eilutė:</p>
> „Visa širdimi pasitikėk Viešpačiu ir nesiremk vien savo įžvalga. Pripažink Jį visur, kad ir ką darytum, ir Jis ištiesins tavo kelius“ (Pat 3, 5–6).

Nepriklausomai nuo to, kuriame gyvenimo etape dabar esame, mes visi, aišku, pradėjome su motina ir tėvu, nepriklausomai nuo to, kokie buvo, jei apskritai buvo, mūsų santykiai su jais mums gimus. Kita vertus, kai kurie žmonės, išskyrus jų brolius ir seseris ar kitus giminaičius, niekada neturėjo savo šeimos, išskyrus tą, kurioje užaugo.

Nepriklausomai nuo mūsų aplinkybių, nepriklausomai nuo mūsų gyvenimo etapo, Patarlių knygoje yra pamokymų, eilių, klausimų ir išmintingų posakių. Čia tiesiogiai kalbama apie santykius šeimoje, ir kiti išminties žodžiai gali būti pritaikyti namuose. Iš tikrųjų Patarlių knyga yra kaip šeimos dokumentas, tėvų vaikams perduodamas, kad jie gyventų pamaldžiai. Kaip tėvai gali parašyti laišką vykstančiam studijuoti sūnui ar dukrai, jiems įsikuriant savame būste arba pradedant dirbti toli nuo namų, Patarlių knyga yra tėvo skirta sūnui: „Mano vaike, klausyk savo tėvo pamokymo ir neatmesk savo motinos mokymo“ (Pat 1, 8). Pakartoto Įstatymo knyga kreipė tėvus dalytis savo įsitikinimais su nauja karta. Štai ką daro Patarlių knyga. Tėvo paraginimuose girdime dangiškojo Tėvo balsą, raginantį mus mokytis.