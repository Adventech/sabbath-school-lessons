---
title:  Išties turtinga žmona
date:   02/05/2019
---

`6. Patarlių knyga baigiama mintimis kilnaus charakterio žmonai. Išvardinkite giriamas savybes. Pat 31, 10–31.`

Aprašyta moteris yra ypatinga, taip pat ir poezija. Kiekviena eilutė nuo Pat 31, 10 prasideda viena iš 22 hebrajų abėcėlės raidžių. Šis gyrius to nusipelniusiai žmonai parodo, kad net visos nacionalinės abėcėlės vos pakanka tinkamai ją išaukštinti!

Patarlių knygoje pabrėžiama santuoka su geru partneriu atsispindi rabinų pareiškimuose: „Vyro namai yra jo žmona“. „Sumani žmona – savo vyro vainikas, o apsileidusi žmona – kaip kaulų puvimas“ (Pat 12, 4). Čia, Patarlių knygos pabaigoje, į vieną portretą tobulai įterpti daug įvairių įgūdžių: drabužių siuvimas, nekilnojamojo turto pirkimas, žemės ūkis, namų ir finansų valdymas. Ji rūpinasi savo šeima. Ši myli ją ir giria.

Nedera šių didelių talentų tikėtis iš kiekvienos moters, nei tai matas, pagal kurį vyrai turėtų vertinti savo žmonas. Vietoj to, nusakydama šiuos sugebėjimus ir savybes, Patarlių knyga perteikia tai, kas svarbiausia ir visuotinai aktualu moterims, taip pat vyrams: patikimumo, gailestingumo, pasikliaujamumo, ištikimybės, gerumo ir darbštumo bruožai. Pasak Pat 31, 30, tokio gyvenimo paslaptis yra ta, kad ji bijo Viešpaties.

Pat 31, 10 žodis „sumani“ arba „kilni“ reiškia „jėgą“, „galią“ arba „turtą“. Pastarasis Ps 62, 11 išverstas – „turtai“, juo nusakomi Jozuės „kariai“ (Joz 1, 14). Boazas giria Rūtą žodžiu „kilni“ (Rut 3, 11). Pat 31, 10 žaidžiama „turto“ sąvoka. Tikrasis turtas slypi charakteryje, doroje ir Viešpaties baimėje. Tai ženkliai viršija brangakmenių vertę.

`Kokios drąsios ir doros moters savybės paveikė jūsų gyvenimą? Ką jūs pridurtumėte prie pamaldžių moterų charakterio savybių, dorybių ir sugebėjimų sąrašo?`