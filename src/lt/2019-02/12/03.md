---
title:  Šeima svarbiausia
date:   17/06/2019
---

Pirmieji mūsų dalijimosi Evangelija pastangas pastebi mūsų namiškiai. Nėra svarbesnio misijos lauko už šį.

`3. Kokias išvadas galima įžvelgti Jn 1, 40–42 apie dalijimąsi tikėjimu namuose? Taip pat žr. Įst 6, 6–7; Rūt 1, 14–18.`

Entuziastinga ataskaita. Andriejus neapsiribojo tik ataskaita; jis surengė savo brolio Simono susitikimą su Jėzumi. Entuziastinga ataskaita apie Jėzų ir supažindinimas su Juo – koks paprastas būdas dalytis Evangelija su giminaičiais mūsų namuose! Po supažindinimo Andriejus atsitraukė. Nuo to laiko Jėzus ir Petras palaikė savo santykius.

Pagalba vaikams tikėti. Vaikai namuose dažnai gali būti pamiršti, kaip verti pastangų dalytis Evangelija gavėjai. Tėvai klaidingai mano, kad vaikai tiesiog sugers šeimos dvasingumą. Tai neturi būti laikoma savaime suprantamu dalyku. Nors vaikai ir jaunimas mokosi iš matomų pavyzdžių, taip pat tiesa, kad šiems jaunesniems Viešpaties šeimos nariams reikia ypatingo dėmesio ir galimybės asmeniškai pažinti Jį. Įst 6 šiuo klausimu yra primygtinis: būtina kreipti dėmesį į veiksmingiausią religinį ugdymą. Namuose turi būti skatinami asmeniniai ir šeimos dvasiniai įpročiai. Vaikams ir jaunimui turi būti skiriama daug laiko ir uolios pastangos.

`4. Ko galime pasimokyti iš evangelizacinių Noomės pastangų? Rūt 1, 8–22.`

Rūta matė Noomę pastarajai sunkiausiomis akimirkomis: kai ji bandė atstumti savo marčią ir kai, įpykusi ir prislėgta, ji atsisuko prieš Dievą ir skaičiavo jai tekusius nuostolius (Rut 1, 15. 20–21). Nėra iškalbingesnio liudijimo už Rūtos, kuris parodo, kad jaunimas gali pasišvęsti Dievui, net jei Jį pristato netobulas tėvas.

`Kaip „namų“ kaip svarbiausio misijos lauko sąvoka paveikia jūsų nusistatymą žmonių, kurie su jumis gyvena, atžvilgiu? Kartu kaip šeima parenkite konkrečių pastangų, kurias jūsų šeima gali įgyvendinti, kad atvestų žūstančius giminaičius pas Kristų, sąrašą.`
