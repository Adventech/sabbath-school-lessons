---
title:  Ką jie pamatė jūsų namuose?
date:   15/06/2019
---

### Šios savaitės tyrinėjimui skaitykite:
Iz 38; 39; 1 Kor 7, 12–15; 1 Pt 3, 1–2; Hbr 6, 12; 13, 7; 3 Jn 11; Iz 58, 6–7. 10. 12.

> <p>Įsimintina eilutė: </p>
> „O jūs esate išrinktoji giminė, karališkoji kunigystė, šventoji tauta, įsigytoji liaudis, pašaukta išgarsinti šlovingus darbus To, kuris pašaukė jus iš tamsybių į savo nuostabią šviesą“ (1 Pt 2, 9).

Galbūt mes pasiekėme etapą, kai, ačiū Viešpačiui, mūsų gyvenimas (bent jau dabar) klostosi gerai – šeimai viskas gerai, tenkina darbas, sveikata ir finansai. O galbūt ne? Galbūt dabar jūsų namuose yra skausmo, neramumų? Bet kuriuo atveju, kai kas nors atvyksta aplankyti jūsų namų, kaip ir Babilono pasiuntiniai, aplankę karalių Ezekiją, koks atsakymas būtų į klausimą, kurio vėliau pranašas Izaijas klausė karaliaus: „Ką jie matė tavo rūmuose?“ (Iz 39, 4)

Ką žmonės matė jūsų namuose? Ką matė dangaus angelai? Kokia dvasia tvyro mūsų gyvenamojoje vietoje? Ar čia galima „užuosti“ maldos kvapą? Ar čia gyvena gerumas, dosnumas, meilė, ar įtampa, pyktis, nuoskauda, kartėlis ir nesantaika? Ar čia apsilankęs asmuo išeis galvodamas, kad šiuose namuose yra Jėzus?

Tai svarbūs klausimai visiems mums, kurių dera savęs paklausti dėl sukurtų namų. Šią savaitę mes tyrinėsime kai kuriuos klausimus, kurie gali sukurti nuostabų namų gyvenimą, nepaisant neišvengiamos įtampos ir sunkumų, kurių šiandien namuose pasitaiko.
