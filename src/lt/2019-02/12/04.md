---
title:  Laiminti santaika
date:   18/06/2019
---

`5. Ką Naujasis Testamentas pataria santuokoms, padalytoms religijos? 1 Kor 7, 12–15; 1 Pt 3, 1–2.`

Palaiminimas būti krikščioniu sutuoktiniu. 1 Korintiečiams Paulius reaguoja į atsivertusiųjų susirūpinimą dėl gyvenimo su netikinčiuoju, kad tai gali įžeisti Dievą arba suteršti save ir savo vaikus. Ne, sako Paulius. Šventa santuoka ir jos intymumas turi tęstis po sutuoktinio atsivertimo. Vienas krikščionis sutuoktinis „pašventina“ kitą ir jų vaikus. Žodis „pašventina“ turėtų būti suprantamas taip, kad netikintis sutuoktinis patiria palaiminimus gyvendamas su savo sutuoktiniu krikščioniu.

Netikintis sutuoktinis gali nuspręsti palikti santuoką, ir tai gali verti širdį. Nors padariniai bus rimti, gailestingas mūsų Dievo Žodis, visada palaikantis žmogiškąją laisvę rinktis, sako: „tegul atsiskiria“. Tikintieji „tokiais atvejais nėra susieti“ (1 Kor 7, 15).

Pašaukti santaikai. Dievo Žodis aiškiai pirmenybę teikia, nepaisant dvasiškai padalytų namų iššūkių, galimybei viešpatauti Kristaus ramybei. Viltis – išlaikyti santuoką nepaliestą, paliudyti Evangelijos pergalę sunkumuose ir užtikrinti sutuoktiniui, su kuriuo tikintysis yra vienas kūnas, santaiką, nors jis netiki.

`6. Kokios gali būti sutuoktinio atsakomybės netikinčiojo atžvilgiu ribos?`

Ištikima meilė, ištikimybė, nuolankus tarnavimas ir tikinčiojo liudijimas yra didžiausia tikimybė nekrikščioniui sutuoktiniui laimėti. Nuolankumas krikščioniškoje santuokoje kyla iš Kristaus baimės (žr. Ef 5, 21). Kai asmuo yra krikščioniškai nuolankus netikinčiajam sutuoktiniui, pirmiausia ištikimybė visada yra Kristui. Ištikimybė Dievo reikalavimams asmens gyvenime nereikalauja, kad sutuoktinis kentėtų smurtą.

`Ar kam nors jūsų bažnyčioje sunku dėl netikinčio sutuoktinio? Jei taip, kaip praktiškai galėtumėte padėti?`
