---
title:  Pasimokyti iš karaliaus klaidos
date:   16/06/2019
---

`1. Perskaitykite pasakojimą apie Ezekijo išgijimą ir Babilono pasiuntinių vizitą. 2 Met 32, 25. 31; Iz 38; 39.`

Raštas nurodo, kad pasiuntinius domino stebuklingas karaliaus Ezekijo išgijimas. Tačiau atrodo, kad Ezekijas tai nutylėjo. Jis nenorėjo pabrėžti tų dalykų, kurie būtų atvėrę šių klausinėjančių pasiuntinių širdis pažinti gyvąjį Dievą. Kontrastas tarp jo dėkingumo už išgydymą 38 skyriuje ir jo tylos apie tai 39 skyriuje yra ryškus.

„Dievas paliko jį, kad išmėgintų“. Šis valstybinis vizitas buvo svarbiausia proga; tačiau nėra jokio įrašo apie tai, kad Ezekijas būtų prašęs ypatingo patarimo pranašų ar kunigų malda. Nė Dievas neįsikišo. Vienas, ne viešai, be konsultacijos su dvasiniais patarėjais, Ezekijas, atrodo, leido pamiršti Dievo darbą jo ir jo tautos gyvenime. Istoriko ketinimas 2 Met 32, 31 galėjo parodyti, kaip lengvai Dievo palaiminimas gali būti laikomas savaime suprantamu ir kaip Jo malonės gavėjai linkę tapti pasitenkinančiais.

`2. Toliau pateiktos kelios pamokos, susijusios su ištikimybe namų gyvenime, kurią galima įžvelgti Ezekijo patyrime. Kokių dar prisimenate?`

Kiekvienas apsilankymas krikščionių namuose yra galimybė žmonėms susitikti su Kristaus sekėjais.

Mažai apsilankiusiųjų gali pradėti pokalbį apie dvasinius dalykus. Krikščionys turi rasti būdus, kurie yra jautrūs ir tinkami pasidalyti gera naujiena.

Krikščionys nėra pašaukti parodyti savo medžiaginę gerovę ar laimėjimus, nors pastaruosius jie gali lakyti Dievo palaiminimu. Jie yra pašaukti „išgarsinti šlovingus darbus To, kuris pašaukė jus iš tamsybių į savo nuostabią šviesą“ (1 Pt 2, 9) arba, naudojantis Ezekijo patyrimu kaip simboliu, skelbti, jog buvo arti mirties, bet Kristus išgydė juos; jie buvo mirę nuodėmėje, bet Kristus prikėlė juos ir pasodino danguje (Ef 2, 4–6).

`Kaip jūs galite naudotis savo namais, kad liudytumėte kitiems? Kaip jūs galėtumėte nedviprasmiškai dalytis savo tikėjimu Kristų su apsilankiusiais jūsų namuose?`
