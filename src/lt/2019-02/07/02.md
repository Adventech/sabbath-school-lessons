---
title:  Kristus - centras
date:   12/05/2019
---

`1.Kokį pavyzdį Paulius naudoja apibūdindamas naują žmonių suvienijimą Kristuje? Kaip Kristus iš „abiejų“ padarė „viena“? Ef 2, 11–22; taip pat žr. Gal 3, 28.`

Kristaus kryžius pašalina vieną nuo kito žmones skiriančias kliūtis. Žydų šventykloje sienos atskirdavo vyrus nuo moterų ir pagonis nuo žydų. Apibūdindamas žydų ir pagonių vienybę Kristuje, Paulius vartojo kalbą, vienodai taikytiną ir kitoms atskirtims tarp tautų, žmonių grupių, socialinių sluoksnių ir lyties. „Kad iš dviejų Jame būtų sutvertas vienas naujas žmogus. Jis įkūrė taiką“ (Ef 2, 15), ir tai yra gera žinia, padedanti poroms iš tikrųjų pažinti vieno kūno vienybę santuokoje. Be to, tikėjimu Kristuje seniai pasidalijusios šeimos gali būti sutaikytos.

`2. Viena yra cituoti Rašto eilutes apie vienybę Kristuje; bet visai kas kita tai iš tikrųjų patirti. Kokius praktiškus pokyčius Kristus įneša į mūsų gyvenimą, kurie leidžia patirti mums pažadėtą vienybę? Pvz., Rom 6, 4–7; 2 Kor 5, 17; Ef 4, 24–32.`

> <p></p>
> „Įsivaizduokite didelį apskritimą, nuo kurio išorės į centrą yra daug linijų. Kuo arčiau centro, tuo arčiau šios linijos yra viena kitos... Kuo arčiau Kristaus mes esame, tuo mes būsime arčiau vienas kito“ (E. G. White, Adventist Home, 179 p.).

> <p></p>
> „Tarp tėvo ir sūnaus, vyro ir žmonos,.. yra tarpininkas Kristus, pažįsta jie Jį ar ne. Tiesioginį ryšį mes galime užmegzti tik per Jį, Jo Žodį ir tik Jį sekdami“ (Dietrich Bonhoeffer, The Cost of Discipleship (New York: The MacMillan Publishing Co., 1979), p. 108.

`Kaip arti šio apskritimo centro yra jūsų šeima ar bažnyčia? Ko dar reikia, kad santykiai būtų tokie, kokie turėtų būti?`