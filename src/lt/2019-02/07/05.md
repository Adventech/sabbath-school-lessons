---
title:  Paklusnumas
date:   15/05/2019
---

`5. Ką Paulius pataria dėl nuolankumo ir tarnavimo santykiuose? Ef 5, 21. Jūsų manymu, kaip toks nusistatymas prisideda prie vienybės bažnyčioje? Kodėl jis itin svarbus namuose? Ef 5, 22–6, 9.`

Žodis „pakluskite“ (Ef 5, 21) reiškia būti nuolankiu kito asmens akivaizdoje savanorišku pasirinkimu. Šis unikalus principas prasidėjo nuo Kristaus (Mt 20, 26–28; Jn 13, 4–5; Fil 2, 5–8) ir yra būdingas visiems, pilniems Jo Dvasios (Ef 5, 18). Kristaus baimė paskatina žmones taip paklusti (Ef 5, 21). Abipusiškumas bendram pasiaukojimui buvo ir yra revoliucinis krikščioniškas mokymas, susijęs su socialiniais santykiais. Tai gyvenimui suteikia dvasinę tikrovę, kad visi yra viena Kristuje; nėra jokių išimčių.

Namų principas. Krikščioniškas paklusimas yra išmėginamas namuose. Jei šis principas yra efektyvus namuose, jis lems dramatišką skirtumą bažnyčioje. Paulius nedelsdamas pereina nuo paklusimo principo pateikimo prie pastarojo pritaikymo šeimose aptarimo.

Ef 5, 22–6, 9 aptariamos trys poros santykių – labiausiai paplitusių, bet ir labiausiai nelygių santykių visuomenėje. Tikslas yra ne sustiprinti esamą socialinę tvarką, bet parodyti, kaip veikia Kristaus tikėjimo kultūra, kai esama radikaliai kitokio savanoriško tikinčiųjų paklusimo vienas kitam.

Jūsų manymu, kodėl Paulius pirmiausia nuosekliai kreipiasi į tuos, kurie socialiai silpnesni kultūroje – žmonas, vaikus ir vergus? Užrašykite atitinkamą frazę, priduriamą prie kiekvieno iš šių paklusimų.

`Ef 5, 22`

`Ef 6, 1`

`Ef 6, 5`

Į tuos, kuriems tenka didesnė socialinė galia – vyrams, tėvams, mokytojams – visada kreipiamasi vėliau. Kiekvienam skiriami kultūroje ganėtinai neįprasti nurodymai. Pastarieji turbūt nustebino pirmojo šimtmečio tikinčiuosius. Jie nesitraukė nuo Kryžiaus ir atvėrė kelią tikrai vienybei, kurią galima patirti santykiuose.