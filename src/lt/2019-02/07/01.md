---
title:  Atsakymai šeimos vienybei
date:   11/05/2019
---

### Šios savaitės tyrinėjimui skaitykite:
Pr 33, 12–14; Rūt 1, 16–18; Jn 17, 21–26; Gal 3, 28: Ef 2, 11–22; 5, 21–6, 9.

> <p>Įsimintina eilutė:</p>
> „Tegul visi bus viena! Kaip Tu, Tėve, Manyje ir Aš Tavyje, tegul ir jie bus viena Mumyse, kad pasaulis įtikėtų, jog Tu esi Mane siuntęs“ (Jn 17, 21).

Šeimyniniame gyvenime būna skirtingų gyvenimo etapų skirtingiems žmonėms. Motinai ir tėvui vaikų atsiradimas jų gyvenime yra svarbus pokytis, truksiantis visą jų gyvenimą. Palikuonims, žinoma, perėjimas iš nebūties į būtį iš tiesų yra svarbus. Tada ir vaikai praeina įvairius gyvenimo etapus, kol išeina iš namų ir gali susilaukti savo vaikų.

Vis dėlto, ar tėvai, ar vaikai šeimoje, mes visi kovojame su tuo pačiu dalyku, tai yra mūsų nuodėminga puolusia prigimtimi, dėl kurios šeimos gyvenime gali kilti labai didelių keblumų vieningumui.

Taip, Jėzus Kristus ant kryžiaus kūne visą žmoniją sutaikė su Dievu ir vienas kitu (Ef 2, 13–16; Kol 1, 21–23), bet kasdieniame praktiniame lygyje mes patys turime savintis Kristaus malonę, kuri vienintelė gali padaryti šeimos vienybę gyvu patyrimu visiems, to siekiantiems tikėjimu. Tai turi būti kasdienis mūsų gyvenimo patyrimas. Laimei, per Kristaus malonę taip gali būti.