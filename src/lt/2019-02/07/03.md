---
title:  Tapti viena per jo malonę
date:   13/05/2019
---

Viešpats tepraturtina jus ir tepripildo meile vienų kitiems ir visiems, kaip ir mes jus mylime“ (1 Tes 3, 12).

`3.Jėzus meldėsi savo Tėvui, kad Jo sekėjai būtų viena, kaip „mes esame“ (Jn 17, 22). Apibendrinkite, ką Jėzus čia sakė, dėmesį sutelkiant į meilės, reikalingos siekiant šio vieningumo, vaidmenį.`

Jėzui šioje maldoje rūpėjo Jo sekėjų vienybė. Agape meilės patyrimas yra esminis šiam vieningumui. Šioje maldoje ir daugelyje kitų Naujojo Testamento vietų pavartotas Rašto žodis agapė nusako Dievo meilę. Tokia meilė yra paties Dievo prigimtis (1 Jn 4, 8), ir ji būdinga Jėzaus sekėjams (Jn 13, 35). Dievo meilė nėra natūrali nuodėmingai žmogaus širdžiai. Ji ateina į asmens gyvenimą, kai Jėzus gyvena tikinčiajame per savo Dvasią (Rom 5, 5; 8, 9. 11).

„Mylėtumėte vienas kitą, kaip Aš jus mylėjau“ (Jn 15, 12). Mokinys Jonas, užrašęs šiuos žodžius, kažkada nebuvo mylintis, bet išdidus, trokštantis galios, kritiškas ir ūmaus būdo (Mk 3, 17; Lk 9, 54–55; taip pat žr. Su meile iš Dangaus, 264 p.). Vėliau gyvenime jis prisiminė, kaip Jėzus, nepaisant šių savybių, jį mylėjo. Jėzaus meilė pamažu pakeitė Joną, leisdama jam mylėti kitus krikščioniška vienybe. „Mes mylime, nes Dievas mus pirmas pamilo“ (1 Jn 4, 19), – rašė jis, ir „jei Dievas mus taip pamilo, tai ir mes turime mylėti vieni kitus“ (1 Jn 4, 11).

`Perskaitykite 1 Kor 13, 4–8. Pabandykite įrašyti savo vardą ten, kur užrašytas žodis „meilė“. Kaip gerai jis dera? Paprašykite Jėzaus įnešti šias savybes į jūsų gyvenimą Jo Dvasia. Ką Dvasia gali paraginti pakeisti, kad pasiektumėte šį krikščioniškąjį idealą?`