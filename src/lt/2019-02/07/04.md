---
title:  Savanaudiškumas - šeimos naikintojas
date:   14/05/2019
---

> <p></p>
> „Jei būtų atsisakyta puikybės ir savanaudiškumo, penkios minutės pašalintų daugumą sunkumų“ (E. G. White, Early Writings, 119 p.).

Kaip žmonių, mūsų prigimtį sugadino nuodėmė. Ir galbūt pats didžiausias sugedimo pavyzdys – savanaudiškumo prakeikimas. Atrodo, kad gimstame savanaudžiai; ši tikrovė akivaizdi mažuose vaikuose, kurių elementari prigimtis yra jų troškimas sau. „Aš, aš, aš...“ Pasiekus pilnametystę ši savybė gali pasireikšti ganėtinai baisiais būdais, ypač namuose.

Žinoma, Jėzus atėjo tai pakeisti (Ef 4, 24). Jo Žodis mums žada, kad mumyse, per Jį, neturi dominuoti ši destruktyvi charakterio savybė. Visas Jo gyvenimas yra puikus pavyzdys, ką reiškia gyventi nesavanaudiškai; mums atspindint Jo gyvenimą (1 Jn 2, 6), mes įveiksime polinkį gyventi tik dėl savęs.

**4. Perskaitykite pateiktus tekstus. Ką jie mums sako apie nesavanaudišką gyvenimą?**

`Fil 2, 3–5`											

`1 Jn 3, 16–18`							

Kaip rašė E. Vait, išsižadėjus puikybės ir savanaudiškumo, daugelį problemų būtų galima išspręsti labai greitai, greičiau nei jos pradeda pūliuoti ir galų gale virsta kažkuo pasibjaurėtinu. Visi šeimos nariai, ypač tėvai, turi būti apvalyti (Pat 16, 6) nuo šios nuodėmės Kryžiaus papėdėje (didžiausias nesavanaudiškumo pavyzdys visoje visatoje), net jei tai reiškia nuolatinį grįžimą prie Kryžiaus, klaupimąsi ir meldimąsi, tikėjimą, ašaras ir paklusnumą.

`Kiek laiko praleidžiate prie kryžiaus kovodami prieš savanaudiškumą, koks jis bebūtų, jūsų gyvenime? Kaip ši eilutė (Mt 7, 16) padeda parodyti, ar ten praleidžiate pakankamai laiko?`