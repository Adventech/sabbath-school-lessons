---
title:  Santuokai pasibaigus
date:   23/04/2019
---

Be fizinių kančių ir mirties, kam teko didžiausi nuodėmės žmonijai padariniai, jei ne šeimai? Beveik panašu, kad frazė „disfunkcinė šeima“ (sistemos funkcijų sutrikimas) yra perteklinė. Kokia šeima tam tikra prasme nėra disfunkcinė?

Be mirties, vienas iš sunkiausių dalykų, kuris gali ištikti šeimą, yra skyrybos. Pastarąsias išgyvenantys žmonės patiria daugybę emocijų. Galbūt pirmoji ir labiausiai paplitusi yra sielvartas, kuris, priklausomai nuo asmens, gali trukti keletą mėnesių ar metų su skirtingu intensyvumu. Kai kurie gali patirti baimę; baimę dėl nežinomybės, finansinių rūpesčių ir nesugebėjimo susitvarkyti. Kai kurie gali patirti depresiją, pyktį ir vienatvę.

`4. Kokius bendrus su skyrybomis susijusius principus galime įžvelgti šiuose tekstuose? Mal 2, 16; Mt 5, 31–32; 19, 8; 1 Kor 7, 11–13.`

> <p></p>
> „Bažnyčia, kaip atperkanti Kristaus tarnystės priemonė, turi padėti savo nariams tenkinant visų jų poreikius ir ugdant visus, kad visi subręstų krikščioniškam patyrimui. Tai ypač aktualu tais atvejais, kai nariai susiduria su visu gyvenimu susijusiais sprendimais, tokiais kaip santuoka ir sielvartingais patyrimais, pavyzdžiui, skyrybomis. Kai santuokai kyla skyrybų pavojus, bendrininkai, bažnyčios ar šeimos nariai ir visi tarnaujantieji turi dėti visas pastangas siekiant sutaikyti sugadintus santykius laikantis dangaus principų (Oz 3, 1–3; 1 Kor 7, 10–11; 13, 4–7; Gal 6, 1). Ištekliai, galintys padėti nariams kuriant stiprius krikščioniškus namus, yra pasiekiami per bažnyčią ar kitas bažnytines organizacijas. Šiuos išteklius sudaro: 1) programos poroms prieš santuoką; 2) mokymų programos susituokusiems ir jų šeimoms; 3) paramos programos iširusioms šeimoms ir išsiskyrusiems asmenims“ (The Seventh-day Adventist Church Manual, 19th edition (Nampa, Idaho: Pacific Press Publishing Association, 2016), 161 p.).

`Kaip praktiškai ir neteisiant galima padėti skyrybas patiriančiam asmeniui?`