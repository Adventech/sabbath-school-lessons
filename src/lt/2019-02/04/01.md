---
title:  Vienatvė
date:   20/04/2019
---

### Šios savaitės tyrinėjimui skaitykite:
Mok 4, 9–12; Fil 4, 11–13; 1 Kor 7, 25–34; Mt 19, 8; Pr 37, 34; Iz 54, 5.

> <p>Įsimintina eilutė:</p>
> „Viešpats Dievas tarė: ‘Negera žmogui būti vienam. Padarysiu jam tinkamą bendrininką‘“ (Pr 2, 18).

Prieš kažkiek metų įspūdingas ir skausmingas pasakojimas pateko į naujienas. Jauna moteris buvo aptikta savo bute mirusi. Nors pati mirtis jau buvo tragedija, pasakojimą baisesniu padarė tai, kad moteris buvo mirusi daugiau nei 10 metų, prieš ją atrandant. Dešimt metų! Tad žmonės pagrįstai klausė: kaip tokiame dideliame mieste, kuriame gyvena tiek daug žmonių, kuriame yra daugybė bendravimo priemonių, moteris, kuri negyveno gatvėje, išbuvo mirusi taip ilgai ir niekam apie tai nežinant?

Nors šis pasakojimas išskirtinis, jis yra tikrovės pavyzdys – daug žmonių kenčia vienatvę. 2016 m. „New York Times“ paskelbė straipsnį Tyrėjai kovoja su vienatvės epidemija. Bėda yra tikra.

Nuo pat pradžių mes, žmonės, neturėjome būti vieniši. Nuo Edeno mes iki tam tikro laipsnio turėjome bendrauti su kitais žmonėmis. Žinoma, pasireiškė nuodėmė, ir nuo to laiko niekas nebėra taip, kaip turėtų būti. Šią savaitę mes tyrinėsime draugiškumo ir vienatvės klausimą įvairiais gyvenimo laikmečiais, kuriuos, ko gero, mes visi kažkada patyrėme. Jei ne, tada jums pasisekė.