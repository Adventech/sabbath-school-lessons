---
title:  Tolesniam tyrinėjimui
date:   26/04/2019
---

**Tolesniam tyrinėjimui:** 
> <p></p>
> „Net kupiname darbų gyvenime Henochas nuolat palaikė bendrystę su Dievu. Kuo didesni ir sunkesni jo darbai, tuo dažnesnės ir nuoširdesnės buvo jo maldos. Tam tikram laikui jis atsiskirdavo nuo visos visuomenės. Būdamas tam tikrą laiką tarp žmonių, darbuodamasis, kad jiems padėtų mokymu ir pavyzdžiu, jis pasitraukdavo, jog praleistų kurį laiką vienatvėje, alkdamas ir trokšdamas to dangiško pažinimo, kurį gali suteikti tik Dievas. Taip bendraudamas su Dievu Henochas vis labiau ir labiau atspindėjo dangaus atvaizdą. Jo veidas švytėjo, net tokia šviesa, kuri spindi Jėzaus veide. Jam sugrįžus iš šios dangaus bendrystės netgi bedieviai jo veide matydavo dangaus antspaudą“ (E. G. White, Gospel Workers, 52 p.). 
Nors šis pasakojimas apie Henochą padrąsina ir pasako kažką galingo apie tuos, kurie apsisprendžia skirti laiko vienatvei, daugelis susiduria su nepageidaujama vienatve. Šie asmenys nenori būti vieniši. Vėlgi, mes visada galime džiaugtis bendryste su visada greta esančiu Viešpačiu, bet kartais mes trokštame žmogiško bendravimo ir draugystės. Labai svarbu, kad mes, bažnyčia, būtume pasirengę ištiesti ranką tiems, kurie kiekvieną sabatą sėdi šalia mūsų, bet patiria baisų vienatvės etapą. Tuo pačiu metu, jei jūs patiriate tokį etapą, susiraskite bažnyčioje (ar kitur) žmogų, kuriuo galite pasitikėti ir pasikalbėkite. Dažnai žmonės, žiūrėdami į kitus, tiesiog negali pasakyti, ką jie išgyvena. Tad lengva, bent jau kai kuriems žmonėms, slėptis po kauke.

**Klausimai aptarimui**

`1. Kaip jūsų bažnyčia gali būti jautresnė ir labiau atsižvelgti į vienišų asmenų poreikius?`

`2. „Suprantama, aš visai nemanau skųstis stoka, nes išmokau būti patenkintas savo būkle“ (Fil 4, 11). Perskaitykite platesnį šių Pauliaus žodžių kontekstą. Kaip mes galime išmokti juos pritaikyti sau? Tuo pačiu metu, kodėl privalome būti labai atsargūs cituodami šią ištrauką tiems, kurie tikrai kenčia?`

`3. Klasėje pasikalbėkite apie metą, kai patyrėte skaudžią vienatvę. Kas jums padėjo? Kas jus skaudino? Ką supratote, kas galėtų padėti kitiems?`