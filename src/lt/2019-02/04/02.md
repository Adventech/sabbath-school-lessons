---
title:  Draugystė
date:   21/04/2019
---

`1. Perskaitykite Mok 4, 9–12. Kokia čia pagrindinė mintis? Apie kokį gyvenimo principą čia apskritai kalbama?`

Tik nedaugeliui iš mūsų gali pasisekti vieniems. Net jei mes esame vienišiai ir mums patinka vienatvė, anksčiau ar vėliau mes ne tik užsinorime tam tikros draugystės, bet galbūt mums ji tampa būtina, ypač esant poreikiui. Mes iš tiesų esame sukurti bendruomenei, bendrystei. Kaip pasisekė turintiems artimų šeimos narių, kurie gali suteikti paguodą ir paramą, ypač esant poreikiui.

Deja, yra žmonių mūsų bažnyčioje, kur mes dirbame, bendruomenėse, kuriose mes gyvename, neturinčių į ką kreiptis ne tik esant poreikiui, bet ir pokalbiui dienos pabaigoje. Vienatvės jausmas gali pasireikšti bet kuriuo metu. Nesusituokęs žmogus sakė: „Man sunkiausia diena yra sekmadienis. Per savaitę esu apsuptas žmonių darbe. Sabatą susitinku su žmonėmis bažnyčioje. Tačiau sekmadienį aš esu vienas“.

`2. Kokių principų galime išmokti iš šių tekstų, ypač patiriant vienišumą? Jn 16, 32–33; Fil 4, 11–13.`

Kaip krikščionys, mes turime ne tik Dievo tikrovę, bet tikėjimą bendryste su Dievu. Ir mes iš tikrųjų galime pasiguosti Dievo artumu mums. Tačiau Dievo artumas Adomui Edene nesulaikė Viešpaties nuo pasakymo: „Negera žmogui būti vienam“ (Pr 2, 18). Taigi Dievas žinojo, kad Adomui, net ir turint bendrystę su Dievu nuodėmės nežinančiame pasaulyje, vis dar reikėjo žmogiškos draugystės. Juo labiau mums.

Mes taip pat turime būti atsargūs ir nemanyti, kad tik todėl, jog aplink yra daug žmonių, asmuo negali jaustis vienišas. Kai kurie vienišiausi žmonės gyvena dideliuose miestuose, kuriuose jie dažnai bendrauja su kitais žmonėmis. Būti tarp aplinkinių nereiškia, kad kažkas negali jaustis vienišas ir atskirtas bei jausti bendravimo poreikį.

`Ne visada lengva žinoti, kas jaučiasi vienišas, atskirtas, atstumtas ar tiesiog sielvartauja dėl to, kad jam reikia kito žmogaus, kad ir pasikalbėjimui. Kaip jūs galite aktyviai siekti būti jautresni tokiems žmonėms?`