---
title:  „Tik Nojus buvo paliktas“
date:   15/04/2021
---

„Jis nušlavė nuo žemės visus gyvūnus – ir žmones, ir gyvulius, ir roplius, ir padangių paukščius. Visi buvo nušluoti nuo žemės. Tik Nojus buvo paliktas ir tie, kurie buvo su juo laive“ (Pr 7, 23).

Šioje Šventojo Rašto eilutėje pirmą kartą pastebima „likučio“ sąvoka. Žodis, išverstas – „paliktas“ kyla iš kito žodžio, kurio šaknies formos yra daug kartų vartojamos Senajame Testamente, kur perteikiama likučio idėja.

„Dievas mane pasiuntė pirma jūsų laiduoti jums likutį žemėje ir išgelbėti jūsų gyvybes nepaprastu išvadavimu“ (Pr 45, 7).

„Tas, kuris išliko Sione, ir tas, kuris paliktas Jeruzalėje, visi, kurie įrašyti gyventi Jeruzalėje“ (Iz 4, 3).

„Tą dieną Viešpats vėl išties ranką atsiimti savo tautos likučio“ (Iz 11, 11).

Pasvirusiu šriftu užrašyti žodžiai yra susiję su žodžiais „buvo paliktas“ Pr 7, 23.

`8. Perskaitykite Pr 7, 23 ir kitus pavyzdžius. Kaip jūs čia suprantate likučio sąvoką? Kokios aplinkybės privedė prie likučio? Kaip Sandora dera su likučio idėja?`

Tvano metu pasaulio Kūrėjas tapo pasaulio Teisėju. Artėjantis pasaulio teismas iškėlė klausimą, ar bus sunaikinta visa gyvybė žemėje, net ir žmogaus gyvybė. Jei ne, kas išgyvens? Kas bus likutis?

Šiuo atveju tai buvo Nojus ir jo šeima. Vis dėlto Nojaus išgelbėjimas buvo susijęs su Dievo Sandora su juo (Pr 6, 18), kurią sudarė ir vykdė gailestingumo ir malonės Dievas. Jie išgyveno tik dėka to, ką Dievas dėl jų padarė, kad ir koks svarbus buvo jų bendradarbiavimas. Kad ir kokie Sandoros įsipareigojimai teko Nojui, kad ir kaip ištikimai jis juos vykdė, vienintelė jo viltis buvo Dievo gailestingumas.

Atsižvelgiant į mūsų su paskutiniųjų dienų įvykiais susijusia samprata, kai Dievas turės likutį (žr. Apr 12, 17), kokias paraleles galime įžvelgti pasakojime apie Nojų, kurios padės mums pasiruošti būti likučio dalimi? Kaip mes kasdien priimame sprendimus, kurie gali turėti įtakos mūsų tuo metu užimamai pozicijai?