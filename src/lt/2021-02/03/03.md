---
title:  Žmogus Nojus
date:   12/04/2021
---

Pr 6, 9

**3. Visose eilutėse apie pikta prieštvaniniame pasaulyje žmogus Nojus išsiskiria iš visų aplinkinių. Pažvelkite į tris konkrečius dalykus Pr 6, 9, kuriuos Raštas apie jį mini. Kiek galite, užrašykite, ką, jūsų manymu, reiškia visi šie punktai:**

`1. Jis buvo „teisus vyras“`											

`2. Jis buvo „be dėmės“` 												

`3. Jis „ėjo su Dievu“` 												

Neabejotina, Nojus buvo tas, kuris turėjo gelbstinčius santykius su Viešpačiu. Jis buvo tas, su kuriuo Dievas galėjo dirbti, tas, kuris klausėsi Jo, Jam pakluso ir Juo pasitikėjo. Štai kodėl Viešpats galėjo panaudoti Nojų savo tikslams įgyvendinti ir kodėl Petras Naujajame Testamente jį pavadino teisumo šaukliu (2 Pt 2, 5).

`4. Perskaitykite Pr 6, 8. Kaip ši eilutė padeda mums suprasti Nojaus ir Viešpaties santykius?`

Čia pavartotas žodis „malonę“ Šventajame Rašte pasirodo pirmą kartą ir akivaizdžiai turi tą pačią reikšmę kaip ir Naujojo Testamento nuorodose, kuriose aprašoma gailestinga, nepelnyta Dievo malonė, suteikiama jos nenusipelniusiems nusidėjėliams. Taigi mes turime suprasti, kad ir koks „nepriekaištingas“ ir „teisus“ Nojus buvo, jis vis tiek buvo nusidėjėlis, kuriam reikėjo nepelnyto jo Dievo palankumo. Šia prasme Nojus niekuo nesiskiria nuo mūsų, nuoširdžiai besistengiančių sekti Viešpatį.

Suprantant, kad Nojui, kaip ir mums visiems, reikėjo Dievo malonės, pažvelkite į savo gyvenimą ir paklauskite savęs: Ar galima taip pasakyti apie mane, kad aš, kaip Nojus, esu „teisus“, „be dėmės“ ir kad aš einu su Dievu? Užrašykite jūsų užimamos pozicijos priežastis ir (jei pageidausite) pasidalykite jomis su klase sabatą.