---
title:  Nuodėmės principas
date:   11/04/2021
---

Pr 6, 5

Sukūrus pasaulį, Dievo nuomonė apie viską buvo tokia: „labai gera“ (Pr 1, 31). Tada atėjo nuodėmė, ir viskas pasikeitė. Jau nebebuvo „labai gera“. Tvarkingą Dievo kūriniją sugadino nuodėmė ir visi jos pasibjaurėtini rezultatai. Jau Nojaus dienomis maištavimas pasiekė baisų mastą; pikta pasiglemžė žmoniją. Nors Rašte nepateikta daug detalių (žr. E. Vait, „Patriarchai ir pranašai“, p. 64–66), nusikaltimai ir maištavimas aiškiai buvo tokie, kad net mylintis, kantrus ir atleidžiantis Dievas negalėjo to kęsti.

`1. Kaip viskas galėjo taip greitai sugesti? Ko gero atsakymą nėra itin sunku rasti. Kiek žmonių šiandien, žvelgdami į savo nuodėmes, klausia to paties: kaip viskas taip greitai pablogėjo?`

**2. Perskaitykite pateiktas eilutes. Užrašykite, ką jos sako. Atkreipkite dėmesį į nuolatinį nuodėmės plitimą:**

`1. Pr 3, 6` 						

`2. Pr 3, 11–13` 						

`3. Pr 4, 5` 						

`4. Pr 4, 8` 						

`5. Pr 4, 19` 						

`6. Pr 4, 23` 						

`7. Pr 6, 2` 						

`8. Pr 6, 5, 11` 						

Pr 6, 5. 11 įvykiai nebuvo vakuume. Prieš juos buvo istorija. Šis baisus rezultatas turėjo priežastį. Nuodėmė laipsniškai blogėjo. Ji linkusi tą daryti. Nuodėmė nėra panaši į pjūvį ar žaizdą, ar kažkokį automatinį, įmontuotą procesą, kuris užgydo. Priešingai, nuodėmė, jei palikta sau, auga, jai niekada negana, kol sukelia pražūtį ir mirtį. Nereikia įsivaizduoti gyvenimo prieš tvaną, kad pamatytumėte šį principą veikiantį. Jis mus supa net ir dabar.

Nestebina tai, kad Dievas nekenčia nuodėmės; nestebina tai, kad, anksčiau ar vėliau, nuodėmė bus išnaikinta. Teisingas, mylintis Dievas nieko daugiau negalėjo su ja padaryti.

Gera žinia, žinoma, yra ta, kad nors Jis nori sunaikinti nuodėmę, jis trokšta išgelbėti nusidėjėlius. Tokia yra Sandoros esmė.