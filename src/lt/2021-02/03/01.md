---
title:  „Visos ateities kartos“
date:   10/04/2021
---

### Šios savaitės tyrinėjimui skaitykite:
Pr 3, 6; Pr 6, 5. 11; Pr 6, 18; Pr 9, 12–17; Iz 4, 3; Apr 12, 17.

> <p>Įsimintina eilutė:</p>
> „Bet Nojus rado malonę Dievo akyse.“ (Pr 6, 8)

Bakterijos yra organizmai, per maži, kad būtų matomi be mikroskopo. Pavienė įprasta apvali bakterija yra ne didesnė už pieštuko smaigalį, net padidinus ją 1000 kartų. Esant palankioms sąlygoms – jei pakanka šilumos, drėgmės ir maisto – bakterijos dauginasi ypač sparčiai. Pavyzdžiui, kai kurios bakterijos dauginasi paprasto skilimo būdu – subrendusi ląstelė tiesiog skyla į dvi dukterines ląsteles. Kai dalijimasis vyksta kas valandą, iš vienos bakterijos per 24 valandas gali atsirasti daugiau nei 18 000 000 naujų bakterijų. Po 48 valandų jų bus šimtai milijardų.

Šis mikroskopinis gamtos pasaulio reiškinys iliustruoja greitą blogio plitimą po nuopuolio. Turinti milžinišką intelektą, stiprią sveikatą ir ilgaamžiškumą, ši gyvybinga padermė apleido Dievą ir piktnaudžiavo savo retomis galiomis siekdama įvairiausių nedorybių. Nors bakterijas gali išnaikinti saulės spinduliai, chemikalai ar aukšta temperatūra, Dievas nusprendė išmėginti šį nevaldomą maištą visuotiniu tvanu.

**Savaitė trumpai:** Ką nuodėmė padarė Dievo kūrinijai? Kokios buvo Nojaus savybės? Kas buvo įtraukta į Sandorą su Nojumi? Kaip Dievo malonė yra atskleidžiama Sandoroje su Nojumi prieš tvaną? Ko Sandora, kurią Dievas sudarė su žmonija po tvano, moko mus apie Jo visuotinę meilę mums?