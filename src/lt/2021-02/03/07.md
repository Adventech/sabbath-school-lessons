---
title:  Tolesniam tyrinėjimui
date:   16/04/2021
---

E. Vait, Patriarchai ir pranašai, p. 64–75; p. 76–80. 

„Vaivorykštė, fizinis gamtos reiškinys, buvo tinkamas simbolis Dievo pažadui niekada nebesunaikinti žemės tvanu. Kadangi po tvano žemės klimato sąlygos bus visiškai kitokios, dėl liūčių, kurios pakeis dirvožemio drėkinimą rasa, daugelyje pasaulio vietų reikės kažko, kas nuramins žmonių baimę kiekvieną kartą, kai tik prasidės lietus. Dvasinis protas gali pamatyti gamtos reiškiniuose paties Dievo apsireiškimą (žr. Rom 1, 20). Taigi vaivorykštė yra įrodymas tikinčiajam, kad lietus atneš palaiminimą, o ne visuotinę pražūtį“ (The SDA Bible Commentary, 1 t., p.265).

*Klausimai aptarimui:** 

`1. „Tomis dienomis pasaulis knibždėjo, žmonių daugėjo, pasaulis baubė kaip laukinis jautis, o didysis dievas buvo sujaudintas klegesio. Enlilis išgirdo klegesį ir tarė dievams sueigoje: Žmonijos triukšmas yra nepakenčiamas ir miegoti nebeįmanoma dėl babelio priežasties. Taigi dievai nusprendė sunaikinti žmogų“ (“The Story of the Flood” in The Epic of Gilgamesh, trans. N. K. Sanders (London: The Penguin Group, 1972), p.108). Palyginkite šias priežastis tvanui su Rašte pateikiama priežastimi.`

`2. Nojus ne tik įspėjo, kad jo karta artintųsi prie Dievo. Jo perspėjimo tikslas buvo padėti žmonėms suvokti išganymo būtinybę. Kodėl išganymo tiesos apskritai nėra populiarios? Išvardykite ir aptarkite kai kuriuos dalykus, trukdančius daugeliui žmonių priimti Dievo planą jų išganymui (žr. Jn 3, 19; Jn 7, 47–48; Jn 12, 42–43; Jok 4, 4).`

**Santrauka:** 

Šią savaitę tyrinėjome, kad Sandoros, kurias Dievas sudarė su Nojumi, yra pirmosios, aiškiai aptariamos Rašte. Jos rodo Jo maloningą susidomėjimą žmonija ir Jo norą užmegzti su ja gelbstinčius santykius. Dievas dar kartą patvirtino savo Sandorą su Nojumi ir būtent Nojaus pasišventimas Dievui apsaugojo jį nuo vyraujančio atsimetimo ir galiausiai išgelbėjo jį ir jo šeimą nuo pražūtingo teismo tvanu. 

> <p></p>
> „Šis simbolis [vaivorykštė] debesyse patvirtina visų tikėjimą ir užtvirtina jų pasikliovimą Dievu, nes tai yra dangaus gailestingumo ir gerumo ženklas žmogui; nors Dievas buvo išprovokuotas sunaikinti žemę tvanu, Jo gailestingumas vis dar apima žemę.“ (E. Vait, „The Story of Redemption“, p.71)