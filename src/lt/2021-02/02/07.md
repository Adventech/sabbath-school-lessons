---
title:  Tolesniam tyrinėjimui
date:   09/04/2021
---

E. Vait, Patriarchai ir pranašai, p. 98–103; „Prophets and Kings“, p. 569–571. 

> <p></p>
> „Jungas, įpareigojantis tarnauti, yra Dievo Įstatymas. Didysis meilės Įstatymas, apreikštas Edene, paskelbtas ant Sinajaus ir naujosios Sandoros įrašytas širdyje, susieja žmogų – darbininką su Dievo valia. Jeigu būtume palikti vadovautis savo įnoriais, eiti ten, kur mus veda mūsų pačių valia, patektume šėtonui į nagus ir taptume panašūs į jį. Todėl Dievas pajungia mus savo valiai, kuri yra didinga, kilni ir sutaurinanti. Jis nori, kad mes kantriai ir išmintingai prisiimtume tarnystės pareigas. Tarnystės jungą žmonijoje vilko pats Kristus. Jis sakė: ‘Mano džiaugsmas – vykdyti Tavo valią, Mano Dieve, Tavo Įstatymą turiu širdyje!’ (Ps 40, 8) ‘Nes Aš nužengiau iš dangaus vykdyti ne savo valios, bet valios To, kuris Mane siuntė’ (Jn 6, 38). Meilė Dievui, uolumas dėl Jo šlovės ir meilė nupuolusiai žmonijai atvedė Jėzų į žemę kentėti ir mirti. Tai buvo pagrindinė Jo gyvenimo varomoji jėga. Jis nori, kad šiuo principu vadovautumės ir mes.“ (E. Vait, Su meile iš Dangaus, 2011, p. 298)

**Klausimai aptarimui:** 

`1. Ar Dievo Sandora su Nojumi, Abraomu, Moze ir mumis yra jo Sandoros su Adomu tęsinys, ar tai kažkas naujo? Palyginkite Pr 3, 15; Pr 22, 18; Gal 3, 8. 16.`

`2. Kodėl asmeninių santykinių sandoros pusė yra itin svarbi? Kitaip tariant, galima sudaryti teisiškai įpareigojantį susitarimą, „sandorą“, be jokio artimo, asmeninio bendravimo. Tačiau ne tokio susitarimo Viešpats siekia, sudarydamas Sandoros santykius su savo tauta. Kodėl taip yra? Aptarkite.`

`3. Kaip santuoka yra gera sandoros analogija? Kaip santuokos analogija nevisapusiškai atitinka sandorą?`

**Santrauka:** 

Nuodėmės atsiradimas sugriovė santykius, kuriuos Kūrėjas iš pradžių užmezgė su žmonija per pirmuosius mūsų tėvus. Dabar Dievas siekia atkurti tuos pačius mylinčius santykius sudarydamas Sandorą. Ši Sandora reiškia ir pašvęstus santykius tarp Dievo ir mūsų (kaip, pavyzdžiui, santuokinis ryšys), ir planą išgelbėti mus bei atvesti mus į darną su mūsų Kūrėju. Pats Dievas, paskatintas didelės meilės mums, yra Sandoros santykių pradininkas. Maloningais pažadais ir darbais Jis stengiasi, kad mes pasiektume su Juo santarvę.