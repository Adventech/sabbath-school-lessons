---
title:  Sandoros pradžiamokslis
date:   03/04/2021
---

### Šios savaitės tyrinėjimui skaitykite:
Pr 9, 15; Iz 54, 9; Pr 12, 1–3; Gal 3, 6–9, 29; Iš 6, 1–8; Jer 31, 33–34.

> <p>Įsimintina eilutė:</p>
> „O dabar, jei paklusite Mano balsui ir laikysitės Mano Sandoros, jūs būsite Mano nuosavybė, brangesnė už visas kitas tautas. Iš tikrųjų Man priklauso visa žemė.“ (Iš 19, 5)

Praėjusios savaitės temą baigėme žmonijos puolimu dėl mūsų pirmųjų tėvų nuodėmės. Šios savaitės tema yra viso ketvirčio santrauka, nes kiekviena dalis tyrinės ankstyvąsias Sandoras, kurios visos, savaip, buvo tikrosios Sandoros, patvirtintos Golgotoje Jėzaus krauju, apraiškos, kurios dalimi mes, krikščionys, tampame.	

Pradėsime Sandora, kurią Dievas sudarė su Nojumi, kad apsaugotų jį ir jo šeimą nuo sunaikinimo. Tęsime Sandora su Abraomu, turtinga ir kupina pažadų mums visiems; tada prieisime prie Sandoros Sinajuje ir ten paskelbtos svarbios žinios; ir pagaliau pažvelgsime į naująją Sandorą, į kurią nurodė visos kitos. Aišku, visa tai išsamiau ištyrinėsime per ateinančias kelias savaites. Ši savaitė yra tik apžvalga.

**Savaitė trumpai:** Ką reiškia žodis sandora? Kokios dalys sudaro sandorą? Kokią sandorą Dievas sudarė su Nojumi? Kokia viltis randama sandoroje su Abraomu? Kokį vaidmenį sandorai atlieka tikėjimas ir darbai iš žmogaus pusės? Ar sandora yra tik susitarimas, ar ji turi santykių pusę? Kokia yra „naujosios sandoros“ esmė?