---
title:  Sandoros pagrindai
date:   04/04/2021
---

„Aš sudarysiu Sandorą tarp Manęs ir tavęs; padarysiu tave be galo gausingą.“ (Pr 17, 2)

„Žodis sandora yra išverstas iš hebrajų kalbos žodžio berit (Senajame Testamente paminėtas apie 287 kartus). Jis taip pat gali būti išverstas – testamentas arba paskutinis noras. Jo kilmė neaiški, tačiau panašu, kad juo nusakomos dvi susaistytos šalys. Jis buvo naudojamas daugeliui skirtingų rūšių saitams apibūdinti, tiek tarp žmonių, tiek tarp žmogaus ir Dievo. Paprastai jis buvo vartojamas žmonių susitarimams nusakyti, o religijoje jis buvo vartojamas apibūdinti sandorai tarp Dievo ir žmogaus. Religinis vartojimas iš tikrųjų buvo metafora, paremta įprastu vartojimu, tačiau ji turėjo gilesnę prasmę.“ (J. Arthur Thompson, “Covenant (OT),” The International Standard Bible Encyclopedia, revised edition (Grand Rapids, MI: William B. Eerdmans Publishing Company, 1979), 1 t., p.790)

Kaip ir santuoka, biblinė sandora nusako santykius ir susitarimą. Biblinę sandorą sudaro šios pagrindinės dalys:

1. Dievas patvirtino Sandoros pažadus priesaika (Gal 3, 16; Hbr 6, 13. 17).

2. Sandoros įsipareigojimas buvo paklusnumas Dievo valiai, kaip išreikšta Dešimtyje įsakymų (Įst 4, 13).

3. Dievo Sandoros įsipareigojimai galiausiai įvykdomi per Kristų ir išganymo planą (Iz 42, 1. 6).

`1. Perskaitykite ankščiau išvardytas tris dalis (Dievo pažadai, mūsų paklusnumas ir išganymo planas). Ar pastebite, kaip šie veiksniai bendradarbiauja su Viešpačiu? Viena pastraipa nusakykite, kaip jie dabar pasireiškia jūsų gyvenime.`

Senajame Testamente atnašavimo sistema žmonėms parodė visą išganymo planą. Per jos simbolius patriarchai ir Izraelis išmoko tikėti būsimu Atpirkėju. Per apeigas atgailaujančiajam galėjo būti atleista nuodėmė ir jis galėjo išsilaisvinti iš kaltės. Tokiu būdu buvo galima išlaikyti sandoros palaiminimus ir dvasinį augimą – atkuriant Dievo paveikslą asmens gyvenime – net tada, kai žmonija nesugebėjo laikytis savosios susitarimo pusės.

Nors tarp žmonių sudaromos sandoros, hebrajų Rašte žodis berit paprastai vartojimas nusakant Dievo ir žmonijos santykius. Atsižvelgiant į tai, kas yra Dievas ir kas esame mes, palyginti su Juo, kokius santykius apibūdintų tokia sandora?