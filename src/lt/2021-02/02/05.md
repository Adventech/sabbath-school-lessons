---
title:  Sandora su Moze
date:   07/04/2021
---

**5. Perskaitykite Iš 6, 1–8 ir atsakykite į šiuos klausimus:**

`1. Apie kokią Sandorą Jis kalbėjo? žr. Pr 12, 1–3.`

`2. Kaip išėjimas turėjo būti Sandoros pažadų įvykdymas?`

`3. Kokių panašumų galite rasti tarp to, ką Dievas pažadėjo savo tautai čia, ir to, ką Jis pažadėjo Nojui prieš tvaną?`

Po išėjimo Izraelio vaikai gavo Sandorą Sinajuje, suteiktą išvadavimo iš vergijos kontekste (Iš 20, 2), kurioje taip pat buvo atnašavimo nuostatos dėl sutaikymo ir nuodėmės atleidimo. Taigi, kaip ir visos, tai buvo malonės Sandora, Dievo malonė buvo suteikta ir Jo tautai.
Ši Sandora daugeliu atžvilgių pakartojo svarbiausius Sandoros su Abraomu akcentus:

1. Ypatingi Dievo santykiai su Jo tauta (plg. Pr 17, 7–8 su Iš 19, 5–6).

2. Jie bus didelė tauta (plg. Pr 12, 2 su Iš 19, 6).

3. Reikėjo paklusnumo (plg. Pr 17, 9–14; Pr 22, 16–18 su Iš 19, 5).

„Atkreipkite dėmesį į tvarką: Viešpats pirmiausia išgelbsti Izraelį, tada suteikia savo Įstatymą, kurio reikia laikytis. Tokia pati tvarka galioja ir Evangelijai. Pirmiausia Kristus išgelbėja mus iš nuodėmės (žr. Jn 1, 29; 1 Kor 15, 3; Gal 1, 4), paskui įgyvendina mumyse savo Įstatymą (Gal 2, 20; Rom 4, 25; 8, 1–3; 1 Pt 2, 24)“ (The SDA Bible Commentary, vol, 1., p.602).

`Perskaitykite Iš 6, 7. Kas išryškėja pirmoje dalyje, kur Viešpats sako, kad izraelitai bus Jo tauta, o Jis – jų Dievas? Atkreipkite dėmesį į dinamiką. Jie bus svarbūs Dievui, o Dievas bus svarbus jiems. Dievas ne tik nori su jais ypatingų santykių; Jis nori, kad jie taip pat būtų Jam ypatingi. Ar Viešpats nesiekia tokių pat santykių su mumis šiandien? Ar toje pirmojoje Iš 6, 7 dalyje atsispindi jūsų santykiai su Viešpačiu, ar jūsų vardas tik įrašytas bažnyčios sąrašuose? Jei į pirmąją klausimo dalį atsakėte – „taip“, nurodykite priežastis.`