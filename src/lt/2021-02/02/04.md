---
title:  Sandora su Abromu
date:   06/04/2021
---

„Laiminsiu tave laiminančius ir keiksiu tave keikiančius; visos žemės gentys ras tavyje palaiminimą.“ (Pr 12, 3)

`3. Perskaitykite Pr 12, 1–3. Įvardykite konkrečius pažadus, kuriuos Dievas davė Abromui.`
														
`4. Atkreipkite dėmesį, duodamas pažadą Dievas sako Abromui: „visos žemės gentys ras tavyje palaiminimą“ (Pr 12, 3). Ką tai reiškia? Kaip Abraome buvo palaimintos visos žemės gentys? žr. Gal 3, 6–9. Kaip šiame ankstesniame pažade įžvelgiate su Jėzumi Mesiju susijusį pažadą? žr. Gal 3, 29.`

Šiame pirmajame užfiksuotame Dievo apsireiškime Abraomui Jis pažadėjo užmegzti su juo glaudžius ir ilgalaikius santykius, dar prieš pradėdamas vartoti bet kokius žodžius, nusakančius Sandoros sudarymą. Tiesioginės užuominos apie Sandorą, kurią Dievas sudarys, pasirodo vėliau (Pr 15, 4–21; Pr 17, 1–14). Kol kas Dievas siūlo didelę reikšmę turinčius dangaus ir žmogaus santykius. Pr 12, 1–3 pasikartojantys pažadai rodo Dievo pasiūlymo ir pažado gilumą ir didybę.

Be to, Abraomui duodamas vienintelis, bet išmėginantis paliepimas – „eik“. Jis pakluso tikėdamas (Hbr 11, 8), bet ne tam, kad sulauktų pažadėtų palaiminimų. Jo paklusnumas buvo jo tikėjimo reakcija į mylinčius santykius, kuriuos Dievas norėjo užmegzti. Kitaip tariant, Abraomas jau tikėjo Dievu, jau pasikliovė Juo, jau tikėjo Dievo pažadais. Jis privalėjo; priešingu atveju jis niekada nebūtų palikęs savo giminės ir gimtojo krašto, kad galėtų keliauti į nežinomas vietas. Jo paklusnumas atskleidė jo tikėjimą tiek žmonėms, tiek angelams.

Abraomas dar anuomet atskleidė esminį tikėjimo ir darbų ryšį. Mes išgelbėjami tikėjimu, pasireiškiančiu klusnumo darbais. Pirmiausia yra išganymo pažadas; darbai – po to. Nors be paklusnumo negali būti sandoros bendrystės ir nėra palaiminimo, tas paklusnumas yra tikėjimo reakcija į tai, ką Dievas jau padarė. Toks tikėjimas iliustruoja principą 1 Jn 4, 19: „Mes mylime, nes Dievas mus pirmas pamilo“.

Perskaitykite Pr 15, 6. Kaip ši eilutė įvairiai parodo pagrindą visiems Sandoros pažadams? Kodėl šis palaiminimas yra pats brangiausias?