---
title:  Nauja Sandora
date:   08/04/2021
---

Jer 31, 31–33

Šios Senojo Testamento eilutės pirmą kartą mini tai, kas vadinama „nauja Sandora“. Pastaroji pateikiama Izraelio grįžimo iš tremties ir palaiminimų, kurių jie sulauks iš Dievo, kontekste. Vėlgi, kaip ir visas kitas, šią Sandorą inicijuoja Dievas, ir Dievas įvykdys ją savo malone.

Atkreipkite dėmesį ir į kalbą. Dievas save vadina sutuoktiniu; Jis kalbėjo apie savo Įstatymo įrašymą izraelitų širdyje; ir, vartodamas Sandoros su Abraomu kalbą, sako, kad Jis bus jų Dievas, o jie bus Jo tauta. Taigi, kaip ir anksčiau, Sandora yra ne tik kažkoks teisiškai įpareigojantis susitarimas, kaip šiandien teismuose, ji taip pat susijusi su kažkuo daugiau.

`6. Perskaitykite Jer 31, 33. Palyginkite šią eilutę su Iš 6, 7, kur išryškėja Sandoros su Izraeliu detalės. Vėlgi, kas čia yra esmė? Ko Dievas nori?`														

`7. Perskaitykite Jer 31, 34. Palyginkite tai, kas ten parašyta, su Jn 17, 3. Kokia svarbiausia Viešpaties darbo detalė yra pagrindas šiems santykiams?`
														
Jer 31, 31–34 galima pastebėti ir malonę, ir paklusnumą, kaip ir ankstesnėse Sandorose. Dievas atleis nuodėmes, užmegs santykius ir suteiks savo malonę jų gyvenimui. Todėl žmonės tiesiog Jam paklus; ne mechaniškai, bet todėl, kad pažįsta Jį, myli Jį ir todėl, kad nori Jam tarnauti. Tai atspindi Sandoros santykių, kurių Viešpats siekia su savo tauta, esmę.

Kaip jūs suprantate šią Įstatymo įrašymo mūsų širdyje idėją? Ar tai reiškia, kad Įstatymas tampa subjektyvus ir asmeniškas, kad jį reikia aiškinti ir taikyti atsižvelgiant į individualią širdį? Gal tai reiškia ką nors kita? Jei taip, tuomet ką?