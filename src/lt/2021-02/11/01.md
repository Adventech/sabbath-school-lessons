---
title:  Naujosios Sandoros šventykla
date:   05/06/2021
---

### Šios savaitės tyrinėjimui skaitykite:
Iš 25, 8; Iz 53, 4–12; Hbr 10, 4; Hbr 9, 14; Hbr 8, 1–6; 1 Tim 2, 5–6.

> <p>Įsimintina eilutė:</p>
> „Ir todėl Jis yra naujosios Sandoros tarpininkas, kad, įvykus mirčiai, kuria Jis atpirko pirmojoje Sandoroje padarytus nusižengimus, pašauktieji gautų žadėtą amžinąjį paveldą.“ (Hbr 9, 15)

Nemėnesėtą vakarą, dangui pajuodus kaip išsiliejusiam rašalui, visa dengė šešėliu tuščiomis miesto gatvėmis einantį Frenką. Po kurio laiko jis už savęs išgirdo žingsnius; kažkas jį seka tamsoje. Pasivijęs jį asmuo pasakė: „Frenkas, spaustuvininkas?“ „Taip. Bet kaip jūs supratote?“ – „Na“, – atsakė nepažįstamasis, – „aš jūsų nepažįstu. Bet aš puikiai pažįstu jūsų brolį, ir net tamsoje jūsų manieros, eisena, figūra man itin jį priminė, tad aš tiesiog pamaniau, jog jūs jo brolis, nes jis man sakė, kad turi brolį.“

Šis pasakojimas atskleidžia galingą tiesą, susijusią su izraelitų šventyklos apeigomis. Tai, pasak Rašto, buvo šešėlis, simbolis, tikrosios atvaizdas. Nepaisant to, šešėlio ir simbolio užteko aiškiai apreikšti tiesas, kurioms jie turėjo atstovauti – mirtį ir Kristaus Vyriausiojo Kunigo tarnystę dangiškojoje šventykloje.

**Savaitė trumpai:** Kodėl Dievas norėjo, kad izraelitai pastatytų šventyklą? Ko šventykla mus moko apie Kristų kaip mūsų pavaduotoją? Ką Jėzus veikia danguje kaip mūsų atstovas?