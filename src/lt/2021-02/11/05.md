---
title:  Naujosios Sandoros Vyriausiasis Kunigas
date:   09/06/2021
---

Žemiškoje šventykloje, kur Dievas nusprendė apsigyventi su savo tauta, dėmesys buvo sutelktas į gyvulių aukojimą. Tačiau tarnystė nesibaigė šių gyvulių papjovimu. Paaukojus gyvulį, kunigas nusidėjėlio naudai šventykloje išliedavo kraują.

Tačiau visa ši tarnystė buvo tik šešėlis, simbolis to, ką Kristus padarys dėl pasaulio. Taigi, kaip simboliai (tarnystė šventykloje) nesibaigė gyvulio papjovimu, Kristaus darbas dėl mūsų taip pat nesibaigė Jo mirtimi ant kryžiaus.

`7. Šiai daliai pamaldžiai patyrinėkite Hbr 8, 1–6. Paprašykite Viešpaties padėti suprasti, kas čia sakoma ir kodėl mums svarbu tai žinoti. Baigę, savais žodžiais užrašykite, kokia, jūsų manymu, Viešpaties žinia mums yra šiose eilutėse. Paklauskite savęs, kaip šios eilutės padeda mums suprasti naująją Sandorą?`

Kaip senojoje Sandoroje buvo žemiškoji šventykla, kunigystė ir tarnavimas, taip ir naujojoje Sandoroje yra dangiškoji šventykla, dangiškoji kunigystė ir tarnavimas dangiškoje šventykloje. Tačiau tai, kas senojoje Sandoroje buvo tik simboliai, vaizdiniai ir šešėliai (Hbr 8, 5), tapo tikrove naujojoje.

Be to, vietoje moralės neturinčio gyvulio, kaip mūsų pavaduotojo, turime nenusidėjusį Jėzų; vietoje gyvulių kraujo turime Kristaus kraują; vietoje žmogaus pastatytos šventyklos turime tikrąją padangtę, „kurią pastatė ne žmogus, o Viešpats“ (Hbr 8, 2); vietoje nuodėmingo, klystančio žemiško kunigo Vyriausiuoju Kunigu turime vardan mūsų tarnaujantį Jėzų. Atsižvelgdami į visa tai, pagalvokite apie Pauliaus žodžius: „tai kaipgi mes pabėgsime nuo jos, jei paniekinsime tokį didį išganymą?“ (Hbr 2, 3)

Pagalvokite, Jėzus vardan jūsų gyveno be nuodėmės, vardan jūsų mirė ir dabar yra danguje, vardan jūsų tarnauja šventykloje. Visa tai buvo padaryta siekiant išgelbėti jus nuo baisaus, galutinio nuodėmės rezultato. Suplanuokite kitądien pasikalbėti šia nuostabia žinia su kuo nors, kas, jūsų manymu, turi ją išgirsti. Suplanuokite iš anksto, remdamiesi šios dalies tyrinėjimu, ką sakysite.