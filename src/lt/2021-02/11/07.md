---
title:  Tolesniam tyrinėjimui
date:   11/06/2021
---

> <p></p>
> „Aukščiausias dangaus angelas neturėjo galios sumokėti išpirkos už vieną pražuvusią sielą. Kerubai ir serafai turi tik tą šlovę, kuria jie yra apdovanoti Kūrėjo, o žmogų sutaikyti su Dievu pavyko tik per tarpininką, kuris buvo lygus Dievui, turintis savybių, kurios išaukštintų ir padarytų jį vertu atstovauti žmogui begalinio Dievo akivaizdoje ir apreikšti Dievą puolusiam pasauliui. Žmogaus pavaduotojas ir laiduotojas turi turėti žmogaus prigimtį, ryšį su žmonių šeima, kuriai jis turėjo atstovauti, ir, būdamas Dievo pasiuntiniu, jis turi būti dangiškos prigimties dalininkas, turėti ryšį su Begaliniu, kad galėtų pasauliui parodyti Dievą, ir būti tarpininku tarp Dievo ir žmogaus.“ (E. Vait, „Selected Messages“, 1 knyga, p.257)

> <p></p>
> „Jėzus tęsė: ‘Kas išpažins Mane žmonių akivaizdoje, tą ir Aš išpažinsiu Dievo ir šventųjų angelų akivaizdoje’. Jūs esate Mano liudytojai žemėje, šaltiniai, per kuriuos gali tekėti Mano malonė ir išgydyti pasaulį. Taigi Aš būsiu jūsų atstovas danguje. Tėvas žiūri ne į jūsų ydingą charakterį – Jis mato jus apvilktus Mano tobulumu. Aš – Tarpininkas, per kurį jus pasieks dangiški palaiminimai. Todėl kiekvienas, kuris išpažįsta Mane, priimdamas Mano auką už pražuvusiuosius, bus išpažintas kaip atpirktųjų šlovės ir džiaugsmo dalininkas.“ (E. Vait, Su meile iš Dangaus, 2011, p.325) 

**Klausimai aptarimui:** 

`1. Perskaitykite Rom 5, 2; Ef 2, 18 ir Ef 3, 12. Ką šios eilutės sako, kas padeda suprasti mūsų priėjimą prie Tėvo per Jėzų?`

`2. Perskaitykite citatą iš E. Vait. knygos „Su meile iš Dangaus“. Atkreipkite dėmesį, kaip ji aiškina tarpininko vaidmenį. Žiūrėdamas į mus Tėvas mato ne mūsų ydingą charakterį, o Kristaus tobulumą. Apmąstykite, ką tai reiškia, ir aptarkite su klase.`

`3. Atsižvelgdami į tai, ką tyrinėjome šią savaitę, paklauskite savęs, ką atsakytumėte į šį klausimą: „Gerai, Kristus yra dangiškoje šventykloje. Na ir kas? Ką tai reiškia kasdieniu, praktišku lygmeniu?“`

**Santrauka:** Senosios Sandoros ir atnašavimo sistema buvo pakeista nauja; užuot nuodėmingiems kunigams aukojus gyvulius žemiškoje šventykloje, dabar turime Jėzų, tobulą auką. Jis atstovauja mums Tėvo akivaizdoje dangaus šventykloje, kuri yra naujosios Sandoros ir jos pažadų pagrindas.