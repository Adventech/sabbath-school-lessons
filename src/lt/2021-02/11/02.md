---
title:  Santykiai
date:   06/06/2021
---

„Tarp jūsų turėsiu savo Padangtę ir jūsų neatmesiu. Visada būsiu arti jūsų; Aš būsiu jūsų Dievas, o jūs būsite Mano tauta.“ (Kun 26,11–12)

Dabar jau turėtų būti aišku viena – ar senojoje, ar naujojoje Sandoroje Viešpats siekia artimų, meilės santykių su savo tauta. Tiesą sakant, Sandoros iš esmės padeda formuoti (nesant geresnio žodžio) „taisykles“ šiems santykiams.

Santykiai yra nepaprastai svarbūs Sandorai, neatsižvelgiant į laikmetį ar kontekstą. Tačiau norint, kad santykiai būtų, reikia sąveikos, bendravimo ir ryšio, ypač nuodėmingiems, klystantiems, abejojantiems žmonėms. Viešpats, žinoma, tai žinodamas, ėmėsi iniciatyvos, kad užtikrintų, jog Jis mums apsireikš tokiais būdais, kad mes – puolusios žmonijos ribose – galėtume palaikyti su Juo prasmingus santykius.

`1. Perskaitykite Iš 25, 8, Viešpaties įsakymą Izraeliui pastatyti šventyklą. Kokias priežastis Viešpats pateikia, kad Izraelis tai padarytų?`
														
Atsakymas į šį klausimą, be abejo, iškelia dar vieną klausimą – kodėl? Kodėl Viešpats nori apsigyventi su savo tauta?

Tiesą, ko gero, galima rasti dvejose šiandienos eilutėse, pateiktose aukščiau. Atkreipkite dėmesį, Viešpats tarp jų gyvens; tada Jis sako, kad jų „neatmes“. Tada Jis sako: „būsiu arti jūsų; Aš būsiu jūsų Dievas, o jūs būsite Mano tauta.“ (Kun 26, 11–12) Atkreipkite dėmesį į detales šiose eilutėse. Vėlgi, santykių pusė yra labai ryški.

`2. Skirkite keletą minučių ir patyrinėkite Kun 26, 11–12 ir Iš 25, 8. Užrašykite, kaip įvairios detalės dera su mintimi, kad Viešpats siekia santykių su savo tauta?`

Ypatingą dėmesį skirkite šiems Viešpaties žodžiams „jūsų neatmesiu“. Kaip šventykla suteikia priemones, kuriomis Viešpats gali priimti puolusią, nuodėmingą žmoniją, ir kodėl tai itin svarbu Sandoros sudarymo procesui?