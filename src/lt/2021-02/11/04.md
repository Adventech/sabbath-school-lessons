---
title:  Pavadavimas
date:   08/06/2021
---

„Kuris atidavė save už mūsų nuodėmes, kad nuo dabartinio blogo amžiaus išgelbėtų mus pagal mūsų Dievo ir Tėvo valią. (Gal 1, 4)

Neabejotina, viena pagrindinių Naujojo Testamento temų (jei ne pagrindinė tema) yra ta, kad Jėzus Kristus mirė kaip Auka už pasaulio nuodėmes. Ši tiesa yra viso išganymo plano pagrindas. Teologija, neigianti Kristaus permaldavimą krauju, neigia krikščionybės širdį ir sielą. Kryžius be kraujo negali išgelbėti.

`5. Apmąstykite Gal 1, 4 ir atsakykite į šiuos klausimus: ar Jėzus savanoriškai mirė? Dėl ko Jis mirė? Ką Jis pasiekė savo mirtimi?`

Pavadavimas yra viso išganymo plano esmė. Dėl savo nuodėmių mes nusipelnėme mirti. Kristus iš meilės mums „atidavė save už mūsų nuodėmes“ (Gal 1, 4). Jis mirė tokia mirtimi, kurios nusipelnome mes. Kristaus kaip nusidėjėlių Pavaduotojo mirtis yra didžioji tiesa, iš kurios kyla visos kitos tiesos. Mūsų viltis – atkūrimas, laisvė, atleidimas, amžinas gyvenimas rojuje – slypi Jėzaus atliktame darbe, atiduodant save už mūsų nuodėmes. Be to mūsų tikėjimas būtų beprasmis. Mes taip pat galėtume mėginti pasitikėti žuvies statula. Išganymas ateina tik per kraują, Kristaus kraują.

`6. Perskaitykite pateiktas eilutes: Mt 26, 28; Ef 2, 13; Hbr 9, 14; 1 Pt 1, 19. Ką jos mums sako apie kraują? Kokį vaidmenį kraujas atlieka išganymo plane?`

> <p></p>
> „Tai nėra Dievo valia, kad nepasitikėjimu kankintumėte savo sielą bijodami, jog Dievas jūsų nepriims, nes esate nuodėmingi ir neverti. ... Galite sakyti: ‘Aš žinau, jog esu nusidėjėlis, ir todėl man reikia Išganytojo. ... Aš neturiu nuopelnų ar gėrio, dėl kurių galėčiau reikalauti išganymo, bet pateikiu Dievo akivaizdoje nepriekaištingo Dievo Avinėlio, kuris naikina pasaulio nuodėmę, atperkantį kraują. Tai vienintelė mano viltis.’“ (E. Vait, „The Faith I Live By“, p.100)

Apmąstykite E. Vait žodžius. Perrašykite juos savais žodžiais. Suasmeninkite juos. Sudėkite į juos savo baimę ir skausmą, tada užrašykite, kuo jums naudingi ten minimi pažadai. Kokią viltį turite dėl naujosios Sandoros kraujo?