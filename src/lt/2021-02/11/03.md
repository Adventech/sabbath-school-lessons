---
title:  Nuodėmė, auka ir priėmimas
date:   07/06/2021
---

Hbr 9, 22

Dangaus paskirtas Senojo Testamento būdas nusidėjėliui atsikratyti nuodėmės ir kaltės buvo atnašavimas. Izraelio atnašautos aukos yra išsamiai aprašytos Kunigų 3–7. Ypatingas dėmesys buvo skiriamas kraujo naudojimui. Iš tiesų kraujo vaidmuo atnašavimo apeigoms yra vienas iš vienijančių bruožų aukojimo apeigose.

Nusidėjusiam asmeniui, kuris sulaužė Sandoros santykius ir juos reguliuojantį Įstatymą, buvo galima atkurti visišką bendrystę su Dievu ir žmonija atnašaujant gyvulį kaip pakaitalą. Aukojimas ir apeigos buvo Dievo paskirtos priemonės apsivalymui nuo nuodėmės ir kaltės. Jos buvo įsteigtos nusidėjėliui apvalyti, pernešant asmeninę nuodėmę ir kaltę į šventyklą, šlakstant kraują, atstatant atgailaujančiojo bendrystę ir visišką Sandoros bendrystę su asmeniniu Dievu, kuris išgano.

`3. Kaip šios aukščiau išsakytos sąvokos padeda suprasti I dalies pabaigoje pateiktus klausimus?`

`4. Kokią pranašišką reikšmę turėjo gyvulių aukojimas? Iz 53, 4–12; Hbr 10, 4.`

Senojo Testamento gyvulių aukojimas buvo dangaus paskirta priemonė, padedanti nusidėjėliui atsikratyti nuodėmės ir kaltės. Jos pakeitė nusidėjėlio statusą iš kalto ir nusipelniusio mirties į tokį, kai jam atleista ir jis vėl įtvirtintas Sandoros Dievo ir žmogaus santykiuose. Tačiau gyvulių aukojimas turėjo pranašišką prigimtį. Nė vieno gyvulio nepakako žmonijos nuodėmėms ir kaltėms atpirkti. Laiške hebrajams parašyta: „Juk neįmanoma, kad jaučių ir ožių kraujas panaikintų nuodėmes“ (Hbr 10, 4). Taigi gyvulio auka buvo skirta laukti, kada ateis dieviškasis – žmogiškasis Dievo Tarnas, kuris mirs pavaduojančia mirtimi už pasaulio nuodėmes. Per šį procesą nusidėjėliui atleidžiama ir jis priimamas Viešpaties, ir įtvirtinamas Sandoros santykių pagrindas.

Įsivaizduokite save Senojo Testamento laikais gyvenusio žmogaus vietoje, kai jis šventykloje aukojo gyvulius. Žinant, kad gyvuliai buvo itin svarbūs jų ekonomikai, kultūrai ir visam gyvenimo būdui, ko šis aukojimas turėtų išmokyti apie nuodėmės kainą?