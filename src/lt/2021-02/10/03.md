---
title:  Su širdim susijęs darbas
date:   31/05/2021
---

Tuo metu, kai pietinė Judo karalystė turėjo būti paimta į Babilono nelaisvę, Dievas per savo pranašą Jeremiją paskelbė „naują Sandorą“. Rašte ši sąvoka čia įvardijama pirmą kartą. Tačiau, kai buvo ketinama sunaikinti 10 šiaurinės Izraelio karalystės giminių (maždaug šimtas penkiasdešimt metų prieš Jeremijo laikus), kitos Sandoros mintį vėl paminėjo Ozėjas (Oz 2, 18–20).

`2. Perskaitykite Oz 2, 18–20. Atkreipkite dėmesį į panašumus, ką Viešpats sako savo tautai čia, su tuo, ką Jis sakė Jer 31, 31–34. Kokie įprasti simboliai naudojami ir, vėlgi, ką jie sako apie Sandoros esmę ir pobūdį?`

Tomis istorijos akimirkomis, kai Dievo planams Sandoros tautai trukdė jos maištas ir netikėjimas, Jis siuntė pranašus skelbti, kad Sandoros istorija su Jo ištikimaisiais nesibaigė. Kad ir kokie žmonės būtų neištikimi, kad ir koks būtų jų atsimetimas, maištavimas ir nepaklusnumas, Viešpats vis tiek skelbia norą užmegzti Sandoros santykius su visais, kurie pasiruošę atgailauti, paklusti ir melsti Jo pažadų įvykdomo.

**3. Perskaitykite pateiktas eilutes. Nors jos konkrečiai nemini naujos Sandoros, kokios detalės jose atspindi naujosios Sandoros principus?**

`Ez 11, 19` 

`Ez 18, 31` 						

`Ez 36, 26` 						

Viešpats duos „širdį, kad pažintų, jog Aš esu Viešpats“ (Jer 24, 7). Jis išims iš jų kūno akmens širdį ir duos jiems jautrią, (Ez 11, 19) duos naują širdį ir atnaujins nauja dvasia (Ez 36, 26). Jis taip pat sako: „Duosiu jums savo dvasią“ (Ez 36, 27). Šis Dievo darbas yra naujosios Sandoros pagrindas.

Jei kas nors ateitų pas jus ir pasakytų: „Noriu naujos širdies, noriu, kad Įstatymas būtų įrašytas mano širdyje, norėčiau, kad širdis pažintų Viešpatį, bet nežinau, kaip ją gauti“, ką pasakytumėte tokiam asmeniui?