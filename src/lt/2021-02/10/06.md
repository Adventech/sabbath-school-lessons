---
title:  Naujosios Sandoros Kunigas
date:   03/06/2021
---

Laiške hebrajams labai pabrėžiamas Jėzus kaip mūsų Vyriausiasis Kunigas dangiškoje šventykloje. Tiesą sakant, aiškiausia Naujojo Testamento naujosios Sandoros išraiška yra Laiške hebrajams, kur Kristus pabrėžiamas kaip Vyriausiasis Kunigas. Tai nėra atsitiktinumas. Dangiškoji Kristaus tarnystė yra sudėtingai susijusi su naujosios Sandoros pažadais.

Senojo Testamento šventyklos tarnystė buvo priemonė, kuria buvo mokomos senosios Sandoros tiesos. Jos centre buvo atnašavimas ir tarpininkavimas. Gyvuliai buvo aukojami, o jų kraujas buvo atnašaujamas per kunigų tarpininkavimą. Visa tai, žinoma, simbolizavo išganymą tik Jėzuje. Pačios apeigos neišganė.

`7. Perskaitykite Hbr 10, 4. Kodėl šių gyvulių atnašose nėra išganymo? Kodėl gyvulio aukos nepakanka išgelbėjimui pasiekti?`

Visos šios atnašos ir kunigų tarpininkavimas išsipildė Kristuje. Jėzus tapo auka, kuria grindžiamas naujosios Sandoros kraujas. Kristaus kraujas užtvirtino naująją Sandorą, todėl Sinajaus Sandora ir jos atnašos „paseno“ arba nebegaliojo. Tikra auka buvo atnašauta kartą ir visiems laikams (Hbr 9, 26). Kristui mirus, nebereikėjo atnašauti jokių gyvulių. Žemiškosios šventyklos apeigos atliko savo funkciją.

`8. Perskaitykite Mt 27, 51, kur pasakojama, kad Jėzui mirus, žemiškosios šventyklos uždanga plyšo. Kaip šis įvykis padeda mums suprasti, kodėl žemiškoji šventykla buvo nebereikalinga?`

Be abejo, su šių gyvulių atnašavimu buvo susieta kunigų tarnystė, tų levitų, kurie atnašavo ir tarpininkavo žemiškoje šventykloje vardan žmonių. Pasibaigus atnašavimui, nebereikėjo ir jų tarnystės. Viskas išsipildė Jėzuje, kuris dabar pateikia savo kraują dangiškoje šventykloje (žr. Hbr 8, 1–5). Laiškas hebrajams pabrėžia Kristų kaip Vyriausiąjį Kunigą danguje, įėjusį praliejus savo kraują (Hbr 9, 12), tarpininkaujantį vardan mūsų. Tai yra naujosios Sandoros vilties ir pažado pagrindas.

Kaip jaučiatės suprasdami, kad ir dabar Jėzus vardan jūsų tarnauja danguje ir pateikia savo kraują? Kiek su išganymu susijusio pasitikėjimo ir užtikrintumo tai jums suteikia?