---
title:  Ateina dienos...
date:   30/05/2021
---

**1. Perskaitykite Jer 31, 31–34 ir atsakykite į šiuos klausimus:**

`1. Kas pradeda Sandorą?`

`2. Apie kokį Įstatymą čia kalbama? Koks tai Įstatymas?`

`3. Kurios eilutės pabrėžia santykius, kurių Dievas nori su savo tauta?`

`4. Kokio Dievo veiksmo vardan savo tautos pagrindu sudaromi šie Sandoros santykiai?`

Aišku, kad naujoji Sandora nedaug kuo skiriasi nuo senosios Sandoros, sudarytos su Izraeliu ant Sinajaus kalno. Tiesą sakant, Sinajaus Sandoros problema buvo ne ta, kad ji buvo pasenusi. Problema buvo ta, kad Sandora buvo sulaužyta (žr. Jer 31, 32).

Atsakymai į minėtus klausimus tose keturiose eilutėse įrodo, kad naujojoje yra daug „senosios Sandoros“ detalių. „Naujoji Sandora“ tam tikra prasme yra „atnaujinta Sandora“. Tai pirmosios užbaigimas arba įvykdymas.

Ypatingai atidžiai perskaitykite paskutinę Jer 31, 34 dalį, kurioje Viešpats sako atleisiantis jų kaltę ir savo tautos nuodėmę. Nors Viešpats sako, kad Jis įrašys Įstatymą mūsų širdyje ir įdiegs jį mums, Jis vis tiek pabrėžia, kad atleis mūsų nuodėmę ir nedorybę, kuri pažeidžia Įstatymą, įrašytą mūsų širdyje. Ar šiose mintyse įžvelgiate nesuderinamumų ar įtampą? Jei ne, kodėl ne? Ką reiškia, kaip sako Rom 2, 15, kad Įstatymas turi būti įrašytas mūsų širdyje? (Mt 5, 17–28)
														
Žvelgiant į šios dalies eilutes, kaip galima jomis pasinaudoti atsakant į argumentą, neva Dešimt Dievo įsakymų (konkrečiau – sabatos įsakymas) naujojoje Sandoroje nebegalioja? Ar tose eilutėse apskritai yra kažkas, kas susiję su šia mintim? Jei jau taip, kaip tas eilutes galima panaudoti įrodant Įstatymo amžinumą?