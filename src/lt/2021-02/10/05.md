---
title:  Aukštesnė Sandora
date:   02/06/2021
---

Hbr 8, 6

Ankstesnėje dalyje tyrinėjome, kad dėl esminių dalių senoji ir naujoji Sandoros buvo vienodos. Esmė yra išgelbėjimas tikėjimu Dievą, kuris atleis mūsų nuodėmes ne dėl kažko vertingo mumyse, o tik dėl savo malonės. Dėl šio atleidimo mes užmezgame santykius su Juo, pasišvenčiame Jam tikėjimu ir paklusnumu.

Nepaisant to, Laiške hebrajams naujoji Sandora vadinama aukštesne. Kaip suprasti, ką tai reiškia? Kuo viena Sandora aukštesnė už kitą?

`5. Kur senosios Sandoros „nesėkmės“ kaltė? (Hbr 8, 7–8)`

Senosios Sandoros problema buvo ne pati Sandora, bet žmonių nesugebėjimas jos suvokti tikėjimu (Hbr 4, 2). Naujosios pranašumas senosios atžvilgiu slypi tame, kad Jėzus, užuot apsireiškęs tik atnašaujamuose gyvuliuose (kaip senojoje Sandoroje), dabar pasirodo savo mirties ir Vyriausiojo Kunigo tarnystės tikrovėje. Kitaip tariant, senojoje Sandoroje siūlomas tas pats išganymas kaip naujojoje. Tačiau naujoje apreikštas didesnis ir išsamesnis Sandoros Dievo apreiškimas ir Jo meilė puolusiai žmonijai. Ji aukštesnė tuo, kad visa, kas Senajame Testamente buvo mokoma per simbolius, vaizdinius ir apeigas, išsipildė Jėzuje, kurio gyvenimą be nuodėmės, Jo mirtį ir Vyriausiojo Kunigo tarnystę simbolizavo žemiškosios šventyklos apeigos (Hbr 9, 8–14).

Dabar vietoj simbolių, vaizdinių ir pavyzdžių mes turime patį Jėzų ne tik kaip paaukotą Avinėlį, kurio kraujas buvo pralietas dėl mūsų nuodėmių (Hbr 9, 12), bet ir kaip mūsų Vyriausiąjį Kunigą danguje, tarnaujantį vardan mūsų (Hbr 7, 25). Nors Jo siūlomas išgelbėjimas yra tas pats, šis visapusiškesnis apreiškimas ir Jame randamas išganymas, atskleistas naujojoje Sandoroje, daro ją aukštesnę už senąją.

`6. Perskaitykite Hbr 8, 5 ir Hbr 10, 1. Koks žodis vartojamas nusakyti senosios Sandoros šventyklos apeigoms? Kaip to žodžio vartojimas padeda mums suprasti naujosios Sandoros pranašumą?`

Pagalvokite, kodėl žinojimas apie Kristaus gyvenimą, mirtį ir Vyriausiojo Kunigo tarnystę vardan mūsų leidžia mums geriau suvokti Dievą, nei vien žemiškosios šventyklos ir gyvulių aukojimo apeigos?