---
title:  Tolesniam tyrinėjimui
date:   04/06/2021
---

> <p></p>
> „Dalydamasis su mokiniais duona ir vynu, Kristus įsipareigojo jiems, kaip jų Atpirkėjas. Jis patikėjo jiems Naująją Sandorą, kurioje visi Jį priimantys tampa Dievo vaikais ir bendraįpėdiniais su Kristumi. Šioje Sandoroje jiems priklauso visi palaiminimai, kuriuos dangus gali suteikti šiame ir būsimajame gyvenime. Ši Sandora turi būti patvirtinta Kristaus krauju. Ji turi priminti mokiniams tą begalinę auką už kiekvieną iš jų individualiai, kaip už didžiulės  nupuolusios žmonijos visumos dalį.“ (E. Vait, Su meile iš Dangaus, 2011, p.612)

> <p></p>
> „Ryškiausia šios ramybės Sandoros savybė yra nepamatuojami malonės turtai, išreikšti nusidėjėliui, jei jis atgailauja ir nusisuka nuo savo nuodėmės. Šventoji Dvasia apibūdina Evangeliją kaip išganymą švelniu mūsų Dievo gailestingumu. ‘Aš atleisiu jiems nedorybes’, – sako Viešpats apie tuos, kurie atgailauja, – ‘ir nebeprisiminsiu jų nuodėmių’ (Hbr 8, 12). Ar Dievas nusigręžia nuo teisingumo rodydamas gailestingumą nusidėjėliui? Ne. Dievas negali paniekinti savo Įstatymo, laužydamas jį nebaudžiamumu. Pagal naująją Sandorą tobulas paklusnumas yra gyvenimo sąlyga. Jei nusidėjėlis atgailaus ir išpažins savo nuodėmes, jam bus atleista. Kristaus auka vardan jo užtikrina jam atleidimą. Kristus įvykdė Įstatymo reikalavimus kiekvienam atgailaujančiam, tikinčiam nusidėjėliui.“ (E. Vait, „God’s Amazing Grace“, p.138)
 
**Klausimai aptarimui:** 

`1. Kuo pranašesnis Įstatymas, įrašytas širdyje, o ne tik ant akmens plokščių? Kurį lengviau pamiršti, Įstatymą, užrašytą ant akmens, ar Įstatymą, įrašytą širdyje?`

`2. Nuo pat žmonijos nuopuolio išganymas buvo tik Jėzuje, net jei šios tiesos apreiškimas įvairiose istorijos epochose buvo skirtingas. Ar su Sandora ne taip pat?`

`3. Perskaitykite antrąją E. Vait citatą šioje dalyje. Ką ji turi omeny, kad „tobulas paklusnumas“ yra reikalavimas Sandoros santykiams? Kas vienintelis pasiekė „tobulą paklusnumą“? Kaip šis paklusnumas įvykdo mums keliamus Įstatymo reikalavimus?`

**Santrauka:**

Naujoji Sandora yra didesnis, išsamesnis ir geresnis Atpirkimo plano apreiškimas. Mes, jos dalininkai, priimame ją tikėjimu, kuris pasireikš paklusnumu Įstatymui, įrašytam mūsų širdyje.