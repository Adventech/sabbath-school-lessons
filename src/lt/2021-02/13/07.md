---
title:  Tolesniam tyrinėjimui
date:   25/06/2021
---

E. Vait, Didžioji kova, 2011, p.550–558; Kelias pas Kristų, p.107–118.

> <p></p>
> „Šventasis Dievo Sūnus neturėjo jokių savo nuodėmių ar širdgėlos – Jis nešė kitų sielvartą; nes Jam buvo užkrauti mūsų visų nusižengimai. Per dangaus užuojautą Jis tampa viena su žmogumi ir, kaip žmonijos atstovas, Jis leidžiasi būti laikomas nusižengėliu. Jis žvelgia į mūsų prarają, kurią mums atvėrė mūsų nuodėmės, ir siūlo panaikinti šią žmogaus atskyrimo nuo Dievo prarają.“ (E. Vait, „Bible Echo and Signs of the Times“, 1892 m. rugpjūčio 1 d.)

> <p></p>
> „Ateik, mano broli, ateik toks, koks esi, nusidėjęs ir suterštas. Atiduok savo kaltės naštą Jėzui ir tikėjimu laikykis Jo nuopelnų. Ateik dabar, kol suteikiama malonė; ateik išpažinti, ateik su atgailaujančia dvasia, ir Dievas atleis. Nedrįsk praleisti dar vienos progos. Įsiklausyk į gailestingumo balsą, kuris dabar maldauja tave keltis iš numirusių, kad Kristus suteiktų šviesą. Kiekviena dabartinė akimirka tarsi tiesiogiai siejasi su nematomo pasaulio likimais. Tad neleisk puikybei ir netikėjimui dar labiau atmesti siūlomą gailestingumą. Jei taip pasielgsi, tau teks paskutinė rauda: ‘Pjūtis jau praėjo, vasara pasibaigė, bet mes tebesame neišgelbėti!’“ (E. Vait, „Testimonies for the Church“, 5t., p.353)

**Klausimai aptarimui:** 

`1. Franciskas Moreno (Francisco José Moreno ) rašė: „Mes matome save santykyje su kosmosu, ir mes suvokiame savo neišmanymą ir galutinį bejėgiškumą; taigi ir mūsų nesaugumą. Todėl mes bijome.“ (Between Faith and Reason: Basic Fear and the Human Condition (New York: Harper & Row, Publishers, 1977), 7 p.) Palyginkite šį teiginį su tuo, ką šią savaitę tyrinėjote Ef 3, 17–19. Aptarkite skirtumus tarp šių dviejų minčių.`

`2. Dievas mums kaip tikintiesiems Jėzų žada džiaugsmą. Ar džiaugsmas yra tas pat, kas laimė? Ar turėtume visada būti laimingi? Jei nesame laimingi, ar mūsų krikščioniškas patyrimas yra kažkuo negeras? Ką gali atskleisti Jėzaus gyvenimas, kuris padeda suprasti atsakymus į šiuos klausimus?`

`3. Toliau aptarkite mintį būti pripildytiems „Dievo pilnybės“ (Ef 3, 19). Ką tai reiškia? Kaip mes galime tai patirti savo gyvenime?`

**Santrauka:** 

Sandora nėra tik tam tikra gili teologinė samprata; vietoj to, ji apibrėžia mūsų gelbstinčius santykius su Kristumi – santykius, kurie mums yra palaiminimas dabar ir Jam sugrįžus.