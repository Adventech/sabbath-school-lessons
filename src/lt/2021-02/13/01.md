---
title:  Naujosios Sandoros gyvenimas
date:   19/06/2021
---

### Šios savaitės tyrinėjimui skaitykite:
1 Jn 1, 4; Jn 5, 24; Rom 3, 24–25; 2 Kor 5, 21; 1 Jn 4, 16; Apr 2, 11; Apr 20, 6. 14; Apr 21, 8.

> <p>Įsimintina eilutė:</p>
> „Aš atėjau, kad žmonės turėtų gyvenimą, kad apsčiai jo turėtų.“ (Jn 10, 10)

Šį ketvirtį tyrinėjome Sandorą, kuri (kalbant paprastai, aiškiai), iš esmės, yra toks Dievo pasakymas: „Aš taip išgelbėsiu tave iš nuodėmės“.

Nors rezultatas, didysis Sandoros pažado finalas, be abejo, yra amžinasis gyvenimas naujame pasaulyje, mes neprivalome to sulaukti, kad jau šiandien galėtume mėgautis Sandoros palaiminimais. Viešpačiui dabar rūpi mūsų gyvenimas; dabar Jis nori mums to, kas geriausia. Sandora nėra kažkokia sutartis, kai jūs darote tą ir aną, o kažkada sulaukiate savo atlygio. Atlygis, dovanos – tai palaiminimai, kuriais tie, kurie tikėjimu sudarė Sandorą, gali mėgautis čia ir dabar.

Šią savaitę, paskutinėje mūsų su Sandora susijusių tyrinėjimų dalyje, apžvelgsime kai kuriuos iš šių jau dabar pasiekiamų palaiminimų, kai kuriuos pažadus, kuriuos teikia Dievo malonė, kurie išliejami į mūsų širdį, nes, išgirdę, kaip Jis beldžiasi, mes atvėrėme duris. Žinoma, palaiminimų yra daugiau nei galime aptari šią savaitę. Bet tai tik pradžia to, kas tikrai niekada nesibaigs.

**Savaitė trumpai:** Kodėl turėtume jausti džiaugsmą? Kuo remiantis galime melsti šio pažado įvykdymo? Kas yra Sandoroje, kas turėtų mus išvaduoti nuo kaltės naštos? Ką reiškia turėti naują širdį?