---
title:  Džiaugsmas
date:   20/06/2021
---

„Ir tai mes rašome, kad mūsų džiaugsmas būtų tobulas.“ (1 Jn 1, 4)

Pažiūrėkite, ką Jonas čia parašė. Keliais paprastais žodžiais jis išreiškia tai, kas turėtų būti vienas iš didžiausių privalumų, kuriuos turime mes, Sandoros žmonės, t.y. džiaugsmo pažadą.

Krikščionims dažnai sakoma, kad nereikia vadovautis jausmais, kad tikėjimas nėra jausmas ir kad mes turime žengti toliau mūsų jausmų, ir visa tai yra tiesa. Tačiau tuo pat metu mes nebūtume žmonės, jei nebūtume jausmų, emocijų ir nuotaikų kūriniai. Mes negalime paneigti mūsų jausmų; tačiau turime suprasti juos, suteikti jiems tinkamą vaidmenį ir, kiek įmanoma, išlaikyti juos pavaldžius. Bet jų neigimas reiškia buvimo žmogumi neigimą (mes taip pat galime sakyti, kad apskritimas nėra apskritas). Iš tiesų, kaip sakoma pateiktoje eilutėje, mes ne tik turėtume jausti (šiuo atveju džiaugsmą), bet jis turėtų būti tobulas. Nepanašu, kad jausmus reikėtų neigti, ar ne?

`1. Perskaitykite aukščiau pateiktos eilutės kontekstą, pradedant skyriaus pradžia. Ką Jonas rašė ankstyviesiems krikščionims, tikėdamasis, kad jų džiaugsmas bus tobulas? Ir kas jiems turėtų suteikti džiaugsmo?`
														
Jonas buvo vienas iš pirmųjų Dvylikos. Jis buvo beveik nuo Kristaus trejų su puse metų tarnystės pradžios, kai kurių nuostabiausių Jėzaus dalykų liudininkas (jis buvo ir prie kryžiaus, ir Getsemanėje, ir per atsimainymą). Taigi, kaip liudytojas, jis tikrai buvo kvalifikuotas kalbėti šia tema.

Vis dėlto dėmesio centre ne jis pats, bet tai, ką Jėzus padarė dėl mokinių, kad jie dabar galėtų turėti bendrystę ne tik tarpusavyje, bet ir su pačiu Dievu. Jėzus atvėrė mums kelią užmegzti šį artimą ryšį su Viešpačiu; ir vienas iš šios bendrystės – šių santykių – rezultatų yra džiaugsmas. Jonas nori, kad skaitytojai žinotų, jog tai, ką jie girdėjo apie Jėzų, yra tiesa (jis matė, lietė, jautė ir girdėjo Jį), taigi ir jie gali užmegzti džiaugsmingus santykius su savo dangiškuoju Tėvu, kuris juos myli ir pasiaukojo per savo Sūnų už juos.

Tam tikra prasme Jonas pateikia savo asmeninį liudijimą. Koks jūsų pačių liudijimas apie jūsų santykius su Jėzumi? Ką galėtumėte pasakyti, kas galėtų padėti padidinti džiaugsmą Viešpatyje, kaip to čia norėjo Jonas?