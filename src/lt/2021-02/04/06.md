---
title:  Sandoros įsipareigojimai
date:   22/04/2021
---

„Juk išrinkau jį, kad galėtų pamokyti savo vaikus ir savo būsimą šeimą laikytis Viešpaties kelio, darant kas teisu ir teisinga, idant Viešpats galėtų įvykdyti, ką yra pažadėjęs Abraomui.“ (Pr 18, 19)

Iki šiol tyrinėjome, kad Sandora visada yra malonės Sandora, kai Dievas atlieka už mus tai, ko mes niekada negalėtume padaryti patys. Sandora su Abraomu – ne išimtis.

Savo malone Dievas išsirinko Abraomą kaip įrankį, kuris padėjo skelbti pasauliui išganymo planą. Vis dėlto, Dievo Sandoros pažadų įvykdymas buvo susijęs su Abraomo noru elgtis teisingai ir paklusti Jam tikėjimu. Be šio Abraomo paklusnumo Dievas negalėjo jo naudoti.

Pr 18, 19 parodo, kaip malonė ir Įstatymas yra susiję. Eilutė prasideda malone („juk išsirinkau jį“), o po to dėstoma, kad Abraomas ir jo šeima turės paklusti Viešpačiui. Taigi tikėjimas ir darbai, pasirodo, glaudžiai susiję, nes taip ir turi būti (žr. Jok 2, 17.)

`5. Tačiau atkreipkite dėmesį į Pr 18, 19 frazę, ypač paskutinį skirsnį. Kas čia pasakyta apie Abraomo paklusnumą? Nors paklusnumas nėra išganymo priemonė, kokia čia jam suteikiama reikšmė? Pasak šios eilutės, ar galima būtų įvykdyti Sandorą be paklusnumo? Paaiškinkite savo atsakymą.`

Sandoros palaiminimais bus galima džiaugtis ar juos išlaikyti tik tuo atveju, jei naudos gavėjas įvykdys tam tikras sąlygas. Nors Sandoros sudarymui nebuvo reikalingos sąlygos, jos turėjo būti meilės, tikėjimo ir paklusnumo išraiška. Jos turėjo būti žmonijos ir Dievo santykių apraiška. Paklusnumas buvo priemonė, kuria Dievas galėjo vykdyti savo Sandoros pažadus žmonėms.

Sandoros sulaužymas dėl nepaklusnumo yra neištikimybė užmegztuose santykiuose. Kai Sandoros nesilaikoma, sulaužomos ne palaiminimų suteikimo, bet palaiminimų išpildymo sąlygos.

Jūsų patyrime, susijusiame su Viešpačiu, kodėl paklusnumas yra itin svarbus? Ar žinote pavyzdžių, gal iš Rašto, gal iš savo patyrimo, kada dėl nepaklusnumo neįmanoma įvykdyti Sandoros pažadų? Jei taip, kokie tie pavyzdžiai, ir, svarbiau, kokia yra priemonė tam pakeisti?