---
title:  Tolesniam tyrinėjimui
date:   23/04/2021
---

E. Vait, Patriarchai ir pranašai, p. 92–97; Apaštalų darbai, p.140–149. 

Vaivorykštė yra Dievo Sandoros su Nojumi ženklas. Perskaitykite Pr 17, 10, kad sužinotumėte, koks buvo Dievo Sandoros ženklas su Abraomu. Apipjaustymo „tikslas: (1) atskirti Abraomo palikuonis nuo pagonių (Ef 2, 11), (2) įamžinti Jehovos Sandoros atminimą (Pr 17, 11), (3) skatinti moralinio tyrumo augimą (Įst 10, 16), (4) simbolizuoti teisumą tikėjimu (Rom 4, 11), (5) simbolizuoti širdies apipjaustymą (Rom 2, 29) ir (6) numatyti krikščionišką krikšto apeigą (Kol 2, 11–12)“ (The SDA Bible Commentary, 1 t., 322 p.).

Vaivorykštė išliks Dievo pažado ženklu iki pasaulio pabaigos, tačiau apipjaustymo ženklas – ne. Pasak apaštalo Pauliaus, Abraomas apipjaustymą priėmė teisumo, kurį jis gavo tikėjimu Dievu, ženklan (Rom 4, 11). Tačiau bėgant šimtmečiams apipjaustymas pradėjo reikšti išgelbėjimą paklusnumu Įstatymui. Prasidėjus Naujojo Testamento laikams, apipjaustymas prarado savo reikšmę. Svarbiausia yra tikėjimas Jėzų Kristų, kuris veda į paklusnų, pakeistą gyvenimą. Perskaitykite Gal 5, 6; Gal 6, 15; ir 1 Kor 7, 18–19.

**Klausimai aptarimui:** 

`1. Aptarkite tikėjimo ir darbų santykį. Ar viena gali būti be kito? Jei ne, kodėl ne?`

`2. „Daugelis tebėra bandomi, panašiai kaip Abraomas. Jie negirdi tiesiai iš Dangaus kalbančio Dievo balso, tačiau Jis šaukia juos savo žodžio pamokymais ir savo Apvaizda. Iš jų gali būti pareikalauta atsisakyti karjeros, žadančios turtą ir garbę, nutraukti artimus ir naudingus ryšius ir atsiskirti nuo giminės, – kad galėtų žengti tuo keliu, kuris, atrodo, esąs vien savęs išsižadėjimo, vargo ir aukos kelias. Dievas skiria jiems deramą darbą, tačiau lengvas gyvenimas ir draugų bei giminaičių įtaka trukdytų ugdyti tas savybes, kurios yra būtinos numatytam darbui atlikti. Jis ragina juos pasitraukti nuo žmogiškų įtakų ir paramos ir skatina pajusti Jo pagalbos reikmę ir vien Juo pasikliauti, kad galėtų jiems atsiskleisti. Kas Apvaizdos šaukiamas yra pasirengęs atsisakyti puoselėtų planų ir artimų ryšių?“ (E. Vait, Patriarchai ir pranašai, p. 93) Aptarkite šiuolaikinius jums pažįstamų žmonių pavyzdžius, kai buvo paklusta tam pačiam pašaukimui.`

**Santrauka:**

Dievas pašaukė Abraomą ypatingiems santykiams su Juo, kuris atskleis pasauliui išganymo planą.