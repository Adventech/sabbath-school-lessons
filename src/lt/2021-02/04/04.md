---
title:  Nuo Abromo iki Abraomo 
date:   20/04/2021
---

Pr 17, 4–5

Nors Dievo vardai turi dvasinę ir teologinę reikšmę, ji taikytina ne tik Dievui. Senovės Artimuosiuose Rytuose žmonių vardai nebuvo tik beprasmis tapatybės nustatymo būdas, kaip dažnai būna mūsų atveju. Šiandien Marijos ar Zuzanos vardo davimas mergaitei nėra itin reikšmingas įvykis. Tačiau senovės semitams žmonių vardai turėjo didelę dvasinę reikšmę. Visi semitų žmonių vardai turi reikšmę ir paprastai susideda iš frazės arba trumpo sakinio, išreiškiančio tėvų troškimą ar dėkingumą. Pavyzdžiui, Danielius reiškia „Dievas yra teisėjas“; Joelis reiškia „Jehova yra Dievas“; Natanas reiškia „Dievo dovana“.
Dėl vardams suteiktos reikšmės jie dažnai būdavo pakeičiami atspindint esminį pokytį asmens gyvenime ir aplinkybėse.

**2. Perskaitykite pateiktas eilutes. Kokias aplinkybes jos nusako, ir kodėl tokiomis aplinkybėmis buvo keičiami vardai?**

`1. Pr 32, 28` 						

`2. Pr 41, 45` 						

`3. Dan 1, 7` 						

Tačiau, viena vertus, net ir šiuolaikiniam protui nėra itin sunku suprasti asmens vardo reikšmę. Yra subtilių, o kartais ne itin subtilių poveikių. Ką nors nuolat vadinant „kvailu“ ar „negražiu“, ir jei taip asmenį nuolat vadins daugybė žmonių, anksčiau ar vėliau tai gali turėti įtakos tam, kaip žmogus matys save. Panašiai, suteikiant žmonėms tam tikrus vardus arba juos keičiant, atrodo įmanoma paveikti, kaip jie žiūrės į save, ir tokiu būdu daryti įtaką jų elgesiui.

Turint tai omenyje, ne itin sunku suprasti, kodėl Dievas norėjo pakeisti Abromo vardą į Abraomas. Abromas reiškia „tėvas išaukštintas“; Dievas pakeitė šį vardą į Abraomas, kuris reiškia „tėvas tautų daugybės“. Žvelgiant į Sandoros pažadą, kuriuo Dievas sako: „Padarysiu tave be galo vaisingą; iš tavęs padarysiu tautas, iš tavęs kils karaliai“ (Pr 17, 6), vardo pakeitimas atrodo logiškas. Galbūt tai buvo Dievo būdas padėti Abraomui pasikliauti Sandoros pažadu, duotu 99 metų vyrui, kurio žmona jau buvo sena ir nevaisinga. Trumpai tariant, Dievas tai padarė, kad padėtų augti Abraomo tikėjimui ir pasikliovimui Dievo pažadais patriarchui.