---
title:  El Shaddai – „Dievas Visagalis“
date:   19/04/2021
---

„Kai Abromas buvo devyniasdešimt devynerių metų, VIEŠPATS pasirodė jam ir tarė: Aš esu Dievas Visagalis. Eik Mano keliu ir būk be priekaišto.“ (Pr 17, 1)

Jehova (Jahvė) jau anksčiau buvo kelis kartus pasirodęs Abraomui (Pr 12, 1. 7; Pr 13, 14; Pr 15, 1. 7. 18). Ankstesnėje eilutėje parašyta, kad Jehova (Jahvė) vėl pasirodo Abraomui, prisistatydamas – „Dievas Visagalis“ – vardu, vartojamu tik Pradžios knygoje ir Jobo knygoje. Vardas „Dievas Visagalis“ pirmiausia susideda iš „El“, pagrindinio Dievo vardo, vartojamo tarp semitų. Nors tiksli „Šadai“ reikšmė nėra visiškai aiški, vertimas „Visagalis“ atrodo tiksliausias (palyginkite Iz 13, 6 ir Jl 1, 15). Panašu, kad pagrindinė mintis, susijusi su šio vardo vartojimu, priešpriešinant Dievo galią ir žmonijos trapumą bei silpnumą.

`1. Perskaitykite Pr 17, 1–6, pateikiančias viską platesniam kontekstui. Kodėl Viešpats šiuo metu norėtų pabrėžti Abromui savo galią? Ką Dievas pasakė Abraomui, dėl ko reikės pasikliauti šia Jo galia? Ypatingą dėmesį atkreipkite į 6 eilutę.`

Pažodinis Pr 17, 1–6 vertimas būtų toks: „Jehova pasirodė Abraomui ir tarė: Aš esu El-Šadai; eik prieš Mane ir būk tobulas; Aš sudarysiu Sandorą tarp Manęs ir tavęs ir nepaprastai pagausinsiu tave. ... Tu būsi daugybės tautų tėvas, ... Aš padarysiu tave nepaprastai vaisingą“. Tas pats vardas užrašytas ir Pr 28, 3, kur Izaokas sako, kad „El-Šadai palaimins Jokūbą, padarys jį „vaisingą ir gausų“.

Panašus „El-Šadai“ pažadas užrašytas Pr 35, 11; Pr 43, 14 ir Pr 49, 25, kur minimas Dievo palaiminimas: „El, galingas Dievas, ir Šadai, neišsenkamų turtų, kuriuos Jis nori suteikti tiems, kurie jų siekia tikėjimu ir klusnumu, Dievas.

Sakoma, kad rožė, kad ir kaip ji vadintųsi, kvepėtų taip pat nuostabiai, norint pabrėžti, kad pavadinimas neturi reikšmės. Vis dėlto, kiek paguodos ir vilties turėtumėte, jei Viešpaties vardas būtų „trapus Dievas“ arba „silpnas Dievas“? Perskaitykite šios temos eilutes. Pakeiskite „Dievas Visagalis“ šiais dviem kitais vardais. Ką tai padarytų jūsų tikėjimui ir pasikliovimui Juo, jei Viešpats taip save pristatytų? Tuo pat metu, kaip vardas „El-Šadai“ suteikia mums paguodos?