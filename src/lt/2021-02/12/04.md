---
title:  Abraomo tikėjimas. 1 dalis
date:   15/06/2021
---

„Jis patikėjo Viešpačiu, ir tai jam Viešpats įskaitė teisumu.“ (Pr 15, 6)

Ši eilutė išlieka vienu giliausių teiginių visame Šventajame Rašte. Ji padeda nustatyti esminę biblinės religijos tiesą – nuteisinimą tik tikėjimu, ir ji užrašyta šimtmečius iki Pauliaus, kuris apie tai rašė romiečiams. Visa tai padeda įrodyti, kad nuo Edeno išganymas visada buvo teikiamas tuo pačiu būdu.

Tiesioginis šios eilutės kontekstas padeda mums suprasti, koks didelis buvo Abraomo tikėjimas, tikint Dievo pažadais dėl sūnaus, nepaisant visų fizinių įrodymų, kurie, atrodė, padarys šį pažadą neįmanomu įvykdyti. Tai toks tikėjimas, kai suvokiamas visiškas bejėgiškumas, toks tikėjimas, kuris reikalauja visiško pasišventimo, toks tikėjimas, kuriam reikia visiško pasišventimo Viešpačiui, toks tikėjimas, kuris lemia paklusnumą. Toks buvo Abraomo tikėjimas ir tai jam buvo įskaityta „teisumu“.

`3. Kodėl Raštas sako, kad tai jam buvo įskaityta „teisumu“? Ar pats Abraomas buvo „teisus“ Dievo teisumo prasme? Ką jis padarė neilgai po to, kai Dievas paskelbė jį teisiu, kas padeda mums suprasti, kodėl šis teisumas jam buvo įskaitytas, priešingai tam, koks Abraomas pats iš tikrųjų buvo?`

Kad ir koks buvo Abraomo tikėjimas ir paklusnumas, tai nebuvo tobulas tikėjimas ir paklusnumas. Kartais Abraomas rodė silpnumą abiejose srityse. (Ar tai jums kažką primena?) Visa tai veda prie lemiamo taško, t.y. – mus gelbstintis teisumas yra mums priskiriamas arba (vartojant teologinį terminą) įskaitomas. Tai reiškia, kad mes esame paskelbti teisiais Dievo akyse, nepaisant mūsų ydų; tai reiškia, kad dangaus Dievas mus laiko teisiais, net jei nesame tokie. Jis taip padarė Abraomo atveju ir Jis taip padarys dėl visų, kurie ateina pas Jį turėdami „Abraomo tikėjimą.“ (Rom 4, 16)

Perskaitykite Rom 4, 1–7. Pažvelkite į kontekstą, kuriame Paulius naudoja Pr 15, 6. Pamaldžiai savo žodžiais parašykite, ką, jūsų manymu, šios eilutės jums sako.