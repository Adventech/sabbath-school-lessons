---
title:  Sandoros tikėjimas
date:   12/06/2021
---

### Šios savaitės tyrinėjimui skaitykite:
Gal 6, 14; Rom 6, 23; 1 Jn 5, 11. 13; Rom 4, 1–7; Kun 7, 18; Kun 17, 1–4; Rom 5, 1.

> <p>Įsimintina eilutė:</p>
> „Kad Įstatymu niekas nenuteisinamas Dievo akyse, aišku, nes teisusis gyvens tikėjimu.“ (Gal 3, 11)

Maždaug septynis šimtmečius prieš Kristų poetas Homeras parašė „Odisėja“, pasakojimą apie didįjį karžygį Odisėją, kuris, užėmęs Trojos miestą Trojos kare, pradėjo dešimties metų kelionę bandydamas grįžti į gimtąją Itaką. Kelionė buvo ilga, nes jis patyrė laivo sudužimą, susidūrė su maištininkais, audromis, pabaisomis ir kitomis kliūtimis, trukdžiusiomis jam pasiekti tikslą. Galiausiai, nusprendę, kad Odisėjas pakankamai prisikentėjo, dievai sutiko leisti pavargusiam karžygiui grįžti į savo namus ir pas savo šeimą. Jie nutarė, jog Odisėjui užteko išbandymų, kad atpirktų savo klaidas.

Viena prasme, mes esame kaip Odisėjas, ilgoje kelionėje namo. Vis dėlto esminis skirtumas yra tas, kad skirtingai nei Odisėjas, mes niekada negalime „tiek iškentėti“, kad pelnytume sugrįžimą namo. Atstumas tarp dangaus ir žemės yra per didelis, kad galėtume atpirkti savo klaidas. Jei grįšime namo, tai tik dėka Dievo malonės.

**Savaitė trumpai:** Kodėl išganymas turi būti dovana? Kodėl tik kažkas, prilygstantis Dievui, galėjo atpirkti mūsų sielą? Kuo Abraomas yra itin geras tikėjimo pasiuntinys? Ką reiškia, kad teisumas mums yra „priskirtas“ arba „įskaitytas“? Kaip galime asmeniškai patikėti Kryžiaus pažadais ir priimti Kryžiaus viltį?