---
title:  Pasikliovimas pažadais
date:   17/06/2021
---

Pasakojama apie garsųjį kardinolą Belarminą (Bellarmine), didį katalikų apologetą, kuris visą gyvenimą priešinosi nuteisinimo žiniai vien tik įskaitytu teisumu. Jam gulint mirties patale buvo pristatyti nukryžiuotasis (Kristaus kančios statulėlė) ir šventųjų nuopelnai, kad teiktų jam užtikrinimą prieš mirtį. Bet Belarminas pasakė: „Išneškite. Manau, kad saugiau pasikliauti Kristaus nuopelnais“.

Daugeliui žmonių, artėjant gyvenimo pabaigai, atsigręžia ir pamato, kokie tušti, kokie bergždi, nenaudingi yra jų poelgiai ir darbai, kad pelnytų išganymą šventojo Dievo akivaizdoje, ir jiems reikia Kristaus teisumo.

Tačiau gera žinia yra ta, kad mums nereikia laukti mirties, nes jau dabar galime būti saugūs Viešpatyje. Visa Sandora pagrįsta saugiais Dievo pažadais dabar, pažadais mums dabar, pažadais, kurie gali padaryti mūsų gyvenimą geresnį dabar.

**6. Perskaitykite pateiktas eilutes ir atsakykite į kiekvienai eilutei priskiriamą klausimą Sandoros santykių su Dievu plėtojimo, laikymosi ir stiprinimo kontekste:**

`Ps 34, 9 (Kaip galima patirti Dievo gerumą?)`
									
`Mt 11, 30 (Kas palengvina šią naštą dėl to, ką Kristus padarė dėl mūsų?)` 												

`Rom 5, 1 (Kuo nuteisinimas susijęs su taika?)`									

`Fil 2, 7–8 (Kuo jums buvo naudingas Kristaus patyrimas?)`							

Pamaldžiai apmąstykite savo gyvenimą ir paklauskite savęs, ką aš darau, kas stiprina mano santykius su Dievu ir kas jiems kenkia? Ką privalau keisti?