---
title:  Tolesniam tyrinėjimui
date:   18/06/2021
---

> <p></p>
> „Vienintelis būdas, kuriuo jis [nusidėjėlis] gali pasiekti teisumą, yra tikėjimas. Tikėjimu jis gali pateikti Dievui Kristaus nuopelnus, o Viešpats savo Sūnaus paklusnumą įskaito nusidėjėliui. Kristaus teisumas priimamas vietoje žmogaus nesėkmės, ir Dievas priima, atleidžia, nuteisina atgailaujančią, tikinčią sielą, elgiasi su ja lyg su teisia ir myli ją taip, kaip myli savo Sūnų. Taip tikėjimas įskaitomas teisumu.“ (E. Vait, „Selected Messages“, 1 t., p.367)

> <p></p>
> „Kai atgailaudami ir tikėdami priimame Kristų kaip savo Gelbėtoją, Viešpats atleidžia mūsų nuodėmes ir atleidžia bausmę, numatytą už Įstatymo sulaužymą. Tada nusidėjėlis stoja prieš Dievą kaip teisus asmuo; jis patenka į dangaus malonę ir per Dvasią palaiko bendrystę su Tėvu ir Sūnumi. Tada reikia atlikti dar vieną darbą, kuris yra laipsniško pobūdžio. Siela turi būti pašventinta tiesa. Tai taip pat pasiekiama per tikėjimą. Nes tik per Kristaus malonę, kurią gauname tikėjimu, charakteris gali būti pakeistas.“ (E. Vait, „Selected Messages“, 3 t., p.191)

**Klausimai aptarimui:** 

`1. Kuo skiriasi gyvas tikėjimas nuo negyvo? (Jok 2, 17–18) Kaip Paulius apibūdina gyvą tikėjimą? (Rom 16, 26) Koks yra pagrindinis žodis, padedantis paaiškinti, ką reiškia tikėjimas?`

`2. Kaip jūs reaguojate į argumentą (kuris susijęs su tam tikru loginiu nuoseklumu), kad jei mus gelbsti tik įskaitytas teisumas, o ne tas teisumas, kuris yra mumyse, tuomet nesvarbu, ką mes darome ar kaip mes elgiamės?`

`3. „Mūsų priėmimas Dievo yra užtikrintas tik per Jo mylimą Sūnų, o geri darbai yra tik Jo nuodėmę atleidžiančios meilės rezultatas. Jie nėra mums nuopelnas, ir mums nieko nepriskiriama už mūsų gerus darbus, už kuriuos galėtume reikalauti sielos išgelbėjimo. ... Jis [tikintysis] negali pateikti savo gerų darbų kaip nuopelno savo sielos išgelbėjimui.“ (E. Vait, „Selected Messages“, 3 t., p.199) Turint omenyje šį E. Vait teiginį, kodėl tada geri darbai yra itin svarbi krikščioniško patyrimo dalis?`

**Santrauka:** 

Senoji Sandora, naujoji Sandora – Jėzus sumokėjo skolą Įstatymui, kad galėtume būti teisūs Dievo akyse.