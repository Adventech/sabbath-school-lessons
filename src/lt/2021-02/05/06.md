---
title:  „Išaukštinsiu tavo vardą“
date:   29/04/2021
---

„Padarysiu iš tavęs didelę tautą ir palaiminsiu tave; išaukštinsiu tavo vardą, ir tu būsi palaiminimas“ (Pr 12, 2).

`6. Pr 12, 2 Dievas pažada išaukštinti Abromo vardą, tai yra išgarsinti jį. Kodėl Viešpats apskritai norėtų tai padaryti dėl nusidėjėlio, kad ir kokio klusnaus ir ištikimo? Kas nusipelno vardo išaukštinimo? (žr. Rom 4, 1–5; Jok 2, 21–24.) Ar Dievas išaukštino Abromą savo asmeninės naudos labui, ar tai reiškė ką nors daugiau? Paaiškinkite.`														

`7. Palyginkite Pr 11, 4 su Pr 12, 2. Koks čia yra didelis skirtumas tarp šių dviejų eilučių? Kaip vienu atveju tai reiškia „išganymą darbais“, o kitu – „išganymą tikėjimu“?` 

Nors išganymo planas priklauso tik nuo Kristaus darbo mūsų labui, mes vis tiek, kaip Dievo malonės gavėjai, esame dalyviai. Mes turime atlikti savo vaidmenį; didelė reikšmė tenka mūsų laisvam apsisprendimui. Amžių drama, Kristaus ir šėtono kova, vis dar reiškiasi mumyse ir per mus. Žmonija ir angelai stebi, kas vyksta su mumis kovos metu (1 Kor 4, 9). Taigi, kas mes esame, ką sakome, ką darome, toli gražu reikšminga ne tik mūsų pačių artimiausiai aplinkai, bet turi pasekmių, kurios tam tikra prasme gali nuaidėti per visatą. Savo žodžiais, savo poelgiais, net ir nusistatymu galime padėti šlovinti Viešpatį, kuris itin daug padarė dėl mūsų, arba galime užtraukti gėdą Jam ir Jo vardui. Taigi, kai Viešpats pasakė Abraomui, kad Jis išaukštins jo vardą, Jis tikrai apie tai nekalbėjo taip, kaip pasaulis kalba apie kažkieno vardo išaukštinimą. Dievo akimis, vardą išaukština charakteris, tikėjimas, paklusnumas, nuolankumas ir meilė kitiems, savybės, kurios, nors pasaulyje jos dažnai gali būti gerbtinos, paprastai nėra laikomos veiksniu, kuris, pasaulio manymu, išaukština asmens vardą.

Pagalvokite apie vyrus ir moteris, kurių vardai šiandien „išaukštinti“, nesvarbu, ar jie būtų aktoriai, politikai, menininkai, turtingieji. Kas juos išaukštino? Palyginkite tai su Abraomo išaukštinimu. Ką tai pasako apie pasaulio išaukštinimo sampratos iškrypimą? Kiek toks pasaulietiškas požiūris taip pat daro įtaką mūsų supratimui, susijusiam su išaukštinimu?