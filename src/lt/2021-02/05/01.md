---
title:  Pažado vaikai
date:   24/04/2021
---

### Šios savaitės tyrinėjimui skaitykite:
Pr 15, 1–3; Iz 25, 8; 1 Kor 2, 9; Apr 22, 1–5; 1 Pt 2, 9; Pr 11, 4; Pr 12, 2.

> <p>Įsimintina eilutė:</p>
> „Ir štai Aš esu su jumis per visas dienas iki pasaulio pabaigos.“ (Mt 28, 20)

„Tėvas ir jo dešimties metų dukra atostogavo pajūryje. Vieną dieną jie ėjo išsimaudyti ir, nors jie abu buvo geri plaukikai, nutolę nuo kranto jie atsiskyrė vienas nuo kito. Tėvas, supratęs, kad jie yra vandens nešami į jūrą, sušuko savo dukrai: Marija, aš plaukiu į krantą pagalbos. Jei pavargsi, verskis ant nugaros. Tokiu būdu galėsi plūduriuoti kad ir visą dieną. Aš grįšiu tavęs. Netrukus daugybė gelbėtojų ir valčių ieškojo vandenyje vienos mažos mergaitės. Šimtai žmonių krante apie tai išgirdo ir nerimastingai laukė. Praėjo keturios valandos, kol mergaitė buvo rasta nutolusi nuo kranto, tačiau ji ramiai ir nė kiek neišgandusi plūduriavo ant nugaros. Mergaitę į krantą ištraukę gelbėtojai buvo pasitikti su palengvėjimu ir džiaugsmo ašaromis, tačiau ji visa tai priėmė ramiai. Jai atrodė, kad visi elgiasi keistai. Ji dėstė: Tėvas sakė, kad galiu visą dieną plūduriuoti ant nugaros ir kad jis sugrįš manęs, todėl aš tiesiog plūduriavau, nes žinojau, kad jis sugrįš.“ (H. M. S. Richards, “When Jesus Comes Back,” Voice of Prophecy News, March 1949, p. 5)

Savaitė trumpai: Kodėl Viešpats pasivadino Abromo skydu? Kaip Abraomas buvo palaiminimu „visoms žemės tautoms“? Kuris Sandoros pažadas yra didžiausias?