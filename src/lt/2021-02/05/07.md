---
title:  Tolesniam tyrinėjimui
date:   30/04/2021
---

E. Vait, Patriarchai ir pranašai, p. 98–109; p. 110–118.

> <p></p>
> „Taip Abraomui buvo duotas nelengvas išmėginimas, iš jo pareikalauta nemaža auka. ... tačiau neabejodamas pakluso pašaukimui. Jam nekilo noras klausinėti apie žadėtąją žemę. ... Dievas pasakė, ir Jo tarnas turėjo paklusti: laimingiausia vieta žemėje buvo ta, kurią Dievas jam skyrė.“ (E. Vait, Patriarchai ir pranašai, p. 93) 

Kai Abraomas įžengė į Kanaaną, Viešpats pasirodė jam ir paaiškino, kad jis turi gyventi krašte, kuris bus atiduotas jo palikuonims (Pr 12, 7). Dievas kelis kartus pakartojo šį pažadą (žr. Pr 13, 14–15. 17; Pr 15, 13. 16. 18; Pr 17, 8; Pr 28, 13. 15; Pr 35, 12). Po maždaug keturių šimtų metų, vykdydamas pažadą (Pr 15, 13. 16), Viešpats paskelbė Mozei, kad jis išves Izraelį iš Egipto į kraštą, tekantį pienu ir medumi (Iš 3, 8. 17; Iš 6, 8). Dievas pakartojo šį pažadą Jozuei (Joz 1, 3) ir Dovydo dienomis jis buvo įvykdytas didžiąja dalimi, bet ne iki galo (Pr 15, 18–21; 2 Sam 8, 1–14; 1 Kar 5, 1; 1 Met 19, 1–19).

Dabar perskaitykite Hbr 11, 9–10. 13–16. Šios eilutės leidžia aiškiai suprasti, kad Abraomas ir kiti ištikimi patriarchai Kanaaną laikė Dievo atpirktų žmonių amžinųjų namų simboliu. Nuodėmingoje aplinkoje amžinieji namai neįmanomi. Gyvenimas yra trumpalaikis, tarsi „garas, kuris trumpam pasirodo ir paskui išnyksta.“ (Jok 4, 14) Kaip dvasiniai Abraomo palikuonys mes taip pat turime suvokti, kad „čia mes neturime išliekančio miesto, bet ieškome būsimojo“ (Hbr 13, 14). Būsimo gyvenimo su Kristumi tikrumas mus stiprina šiame pokyčių ir gedimo pasaulyje.

**Klausimai aptarimui:** 

`1. Kokį poveikį su nauja žeme susiję Dievo pažadai turėtų daryti mūsų asmeniniam krikščioniškam patyrimui? (plg. Mt 5, 5; 2 Kor 4, 17–18; Apr 21, 9–10; Apr 22, 17)`

`2. „Tikrą išaukštinimą turėjo nulemti Dievo įsakymų vykdymas ir bendradarbiavimas su dangaus tikslu.“ (SDA Bible Commentary, 1 t., p. 293) Aptarkite, ką reiškia šis teiginys.`

**Santrauka:**

Pažadai! Kokie jie brangūs tikinčiajam! Ar jie bus įvykdyti? Tikėjimas sako – taip.