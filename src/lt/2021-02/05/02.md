---
title:  Tavo skydas
date:   25/04/2021
---

„Po šių įvykių Abromas matė regėjimą, ir pasigirdo Viešpaties žodis. Jis tarė: ʼNebijok, Abromai, Aš tavo skydas. Tavo atpildas bus labai didelis.‘“ (Pr 15, 1)

`1. Perskaitykite Pr 15, 1–3. Pagalvokite apie šių eilučių kontekstą. Kodėl pirmas dalykas, kurį Viešpats sakė Abromui – „Nebijok“? Ko Abromas turėjo bijoti?`

Čia ypač įdomu yra tai, kad Viešpats sako Abromui: „Aš tavo skydas“. Asmeninio įvardžio vartojimas parodo artimus santykius. Dievas bus jam artimas, kaip mums visiems.

Čia Dievo apsireiškimo atveju Jis pirmą ir vienintelį kartą įvardina save „skydu“, nors kiti rašiusieji Bibliją taip pat vartoja šį terminą nusakant Dievą (Įst 33, 29; Ps 18, 31; Ps 84, 12; Ps 144, 2). 

`2. Kai Dievas įvardija save kažkieno skydu, ką tai reiškia? Ar tai Abromui reiškė kažką kita, nei tai gali reikšti mums dabar? Ar galime šį pažadą taikyti savo atveju? Ar tai reiškia, kad nebus padaryta jokia fizinė žala? Kaip Dievas yra skydas? Kaip jūs suprantate šį simbolį?`
														
> <p></p>
> „Kristaus rūpestis mumis yra didesnis už mamos rūpestį vaiku... Mūsų Gelbėtojas įsigijo mus už žmogiškų kančių ir liūdesio, įžeidimo, paniekos, pajuokos, patyčių, atstūmimo ir mirties kainą. Jis tave saugo, drebantis Dievo vaike. Jis apgaubs tave savo apsauga... Mūsų žmogiškos prigimties silpnybė nesutrukdys mums pasiekti dangiškojo Tėvo, nes Jis [Kristus] mirė, kad permaldautų už mus.“ (E. Vait, „Sons and Daughters of God“, p. 77)

Išoriškai Rolandas atrodė ištikimas Viešpaties sekėjas. Tada jis netikėtai mirė. Kas atsitiko Dievui kaip jo skydui? Galbūt mes turime suprasti Dievo kaip mūsų skydo idėją kitaip? Paaiškinkite. Nuo ko Dievas visada žada mus apsaugoti? (žr. 1 Kor 10, 13)