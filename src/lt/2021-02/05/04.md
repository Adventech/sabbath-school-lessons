---
title:  Mesijo pažadas. 2 dalis
date:   27/04/2021
---

„Norėdami mėgautis tikra laime, turime iškeliauti į labai tolimą šalį, ir net iš savęs.“ (Thomas Browne)

`4. Perskaitykite pateiktą ištrauką, užrašytą 1600-aisiais. Ar sutinkate, ar nesutinkate? Perskaitykite ją 1 Tes 4, 16–18 ir Apr 3, 12 kontekste.`

Augustinas rašė apie žmogaus būklę: „Šis mūsų gyvenimas – jei tokį didelių negandų kupiną gyvenimą galima vadinti gyvenimu – liudija, kad nuo pat pradžių mirtinga žmonija buvo pasmerkta. Pirmiausia pagalvokite apie siaubingą neišmanymo bedugnę, iš kurios sklinda visas paklydimas, ir taip panardina Adomo sūnus į tamsų klaną, kurio niekas negali išvengti nesumokėjęs didelio triūso, ašarų ir baimės kainos. Tada pagalvokime apie mūsų meilę visiems tiems dalykams, kurie yra tokie nereikalingi ir nuodingi, ir sukelia didelę širdgėlą, rūpesčius, sielvartą ir baimę; nenormalų džiaugsmą nesantaika, vaidais ir karu; sukčiavimą ir vagystes bei plėšimus; išdavystę ir puikybę, pavydą ir ambicijas, žmogžudystę, žiaurumą ir barbariškumą, savivalę ir geismą; visą gėdingą ištvirkavimo ir neištikimybės aistrą, kraujomaišą ir nenatūralias nuodėmes, prievartavimą ir daugybę kitų netyrumų, pernelyg bjaurių, kad būtų minimi; nuodėmes prieš religiją – šventvagystę ir ereziją, melagingą liudijimą; nedorybę mūsų kaimynų atžvilgiu – šmeižtą ir apgaulę, melą ir melagingą liudijimą, smurtą prieš asmenis ir turtą; Teismų neteisingumą ir nesuskaičiuojamą daugybę negandų ir blogybių pasaulyje, vis tiek išvengiančių dėmesio.“ (Augustine of Hippo, City of God, Gerald G. Walsh, S. J. trans. (New York: Doubleday & Co., 1958), book 22, chap. 22, p. 519)

Augustino žodžiai gali būti taikomi daugeliui šiuolaikinių miestų; o jis juos užrašė daugiau nei prieš tūkstantį penkis šimtus metų. Žmonija mažai pasikeitė, todėl žmonės nori pabėgti.

Laimei, kad ir kokios sudėtingos būtų dabartinės mūsų aplinkybės, ateitis yra šviesi, bet tik dėl to, ką Dievas atliko dėl mūsų per Jėzaus Kristaus gyvenimą, mirtį, prisikėlimą ir Vyriausiojo Kunigo tarnystę – tai yra Abraomui duoto Sandoros pažado įvykdymą. Dėka jo palikuonių visos žemės tautos bus palaimintos.

Perskaitykite Augustino žodžius. Savais žodžiais apibūdinkite liūdnas aplinkybes šiandieniniame pasaulyje. Taip pat suieškokite Rašto eilučių, kurios kalba apie tai, ką Dievas mums pažadėjo Jėzuje Kristuje (pvz., Iz 25, 8; 1 Kor 2, 9; Apr 22, 2–5). Įsigilinkite į šiuos pažadus. Patikėkite, kad jie duoti jums. Tik tada galėsite iš tikrųjų suvokti sandoros esmę.