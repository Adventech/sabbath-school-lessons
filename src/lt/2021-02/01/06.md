---
title:  Santykių nutraukimas 
date:   01/04/2021
---

Mes linkę pasikliauti pažįstamais žmonėmis ir instinktyviai nepasitikėti nepažįstamais. Natūralu, kad Ieva būtų nepasitikėjusi šėtonu. Be to, bet koks tiesioginis išpuolis prieš Dievą būtų paskatinęs ją užimti gynybinę poziciją. Ko tada ėmėsi šėtonas, kad apeitų natūralią Ievos gynybą? (Pr 3, 1–6)

„Nors Ievos nusižengimas buvo apgailėtinas ir kupinas galimo sielvarto žmonijai, jos sprendimas nebūtinai užtraukė žmonijai bausmę už jos nusižengimą. Būtent sąmoningas Adomo sprendimas, visiškai aiškiai suprantant Dievo įsaką, o ne jos, padarė nuodėmę ir mirtį neišvengiama žmonijos dalia. Ieva buvo apgauta; Adomas – ne.“ (The SDA Bible Commentary, 1 t., p. 231)

Dėl šio akivaizdaus nusižengimo ir Dievo įsako nepaisymo, santykiai tarp Dievo ir žmonijos nutrūko. Jie pasikeitė iš atviro bendravimo su Dievu į bėgimą nuo Jo Artumo (Pr 3, 8–10).  Susvetimėjimas ir atsiskyrimas pakeičia bendrystę ir bendravimą. Atsirado nuodėmė, o kartu ir visi jos bjaurūs padariniai. Nieko nedarant žmonija keliautų į amžiną pražūtį.

`5. Kokius vilties ir pažado žodžius Dievas ištarė šios tragedijos kontekste? (žr. Pr 3, 15)`

Stebinantis Dievo pranašiškos vilties žodis kalba apie dangaus numatytą priešiškumą tarp žalčio ir moters, tarp jos ainijos ir jo ainijos. Pastarasis pasieks kulminacija, kai pergalingas moters palikuonis mirtinai trupins šėtonui galvą, o piktasis tik kirs Mesijui į kulną.

Visiški bejėgiai, Adomas ir Ieva turėjo įžvelgti vilties šiame pažade dėl Mesijo, vilties, kuri pakeis jų būtį, nes ši viltis buvo Dievo duota ir Dievo palaikoma. Šis Mesijo ir galutinės pergalės pažadas, nors tuo metu buvo ne itin aiškus, panaikino tamsą, į kurią juos atvedė nusidėjimas.

Perskaitykite Pr 3, 9, kur Dievas klausia Adomo ir Ievos: „Kur tu?“ Dievas, aišku, žinojo, kur jie. Jo žodžiai, užuot kupini pasmerkimo, turėjo traukti prie Jo kaltę patyrusią žmoniją. Trumpai tariant, pirmieji Dievo žodžiai puolusiai žmonijai buvo išsakyti su Jo malonės ir gailestingumo viltimi. Kaip net ir dabar pastebime Dievą mus noriai kviečiantį į Jo gailestingumą ir malonę?