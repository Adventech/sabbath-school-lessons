---
title:  Dievas ir žmonija kartu
date:   30/03/2021
---

Atkreipkite dėmesį į pirmuosius Dievo žodžius žmonijai, bent jau tuos, kurie yra Šventajame Rašte. Jis atkreipia jų dėmesį į gebėjimą daugintis, sukurti daugiau į juos panašių žmonių. Jis taip pat atkreipia jų dėmesį į pačią žemę, į kūriniją ir liepia jiems ją pripildyti ir valdyti. Jis taip pat atkreipia jų dėmesį į augalus, kuriuos jie gali valgyti. Trumpai tariant, remiantis Biblija, pirmieji Dievo žodžiai vyrui ir moteriai yra skirti būtent jų sąveikai ir santykiams su fiziniu pasauliu.

`3. Ką Pr 1, 28–29 sako mums tai, kaip Dievas žvelgia į materialų pasaulį? Ar nurodytos eilutės sako, kad medžiaginiuose dalykuose ir tame, kad mes jais mėgaujamės, yra kažkas blogo? Kokias pamokas galime įžvelgti šiuose ankstyvos žmonijos istorijos puslapiuose, koks turėtų būti mūsų santykis su pačia kūrinija?`														

Šiais žodžiais Dievas taip pat žengia pirmuosius žingsnius link santykių su žmonija. Jis su jais kalba, įsako, pasako, ką reikia daryti. Žodžiuose taip pat numanoma atsakomybė. Dievas paprašė jų būti šeimininkais šioje nuostabioje kūrinijoje, kurią Jis sutvėrė.

`4. Pr 1, 28 sako, kad Dievas palaimino Adomą ir Ievą. Ką tai reiškia? Kokius santykius tai nusako tarp jų ir Kūrėjo?`

Dievas kreipėsi į Adomą ir Ievą kaip į protaujančius kūrinius, galinčius reaguoti į Jo gerumą ir užmegzti bendrystę bei draugystę su Juo. Be to, kaip vaikai Adomas ir Ieva buvo priklausomi nuo savo Tėvo Kūrėjo palaiminimo ir rūpesčio. Jis parūpino viską, ko jiems reikėjo. Jie nieko nepadarė, kad būtų verti to, ką Jis jiems davė. Jie buvo grynai gavėjai to, ko nenusipelnė.

Skaitydami apie vyro ir moters sukūrimą, galime pamatyti prieš nuodėmę, tokius santykius, kurių Dievas nori, kad juos palaikytume su Juo dabar, po nuodėmės. Apžvelkite III dalį ir pagalvokite, kokios randamos paraleles gali padėti suprasti, kaip galime palaikyti su Juo santykius net ir po nuopuolio.