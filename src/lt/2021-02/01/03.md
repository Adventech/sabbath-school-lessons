---
title:  Pagal Kūrėjo paveikslą 
date:   29/03/2021
---

Raštas sako, kad Dievas sukūrė žmoniją – vyrą ir moterį – „pagal savo paveikslą.“ (Pr 1, 27)

**2. Remdamiesi šia mintimi, atsakykite į šiuos klausimus:**  

`– Ką reiškia, kad Dievas mus sukūrė pagal savo paveikslą? Kokiais būdais mes esame sukurti pagal Jo paveikslą“?`

`– Remiantis Pradžios knygos pasakojimu, ar Viešpats padarė ką nors kita, išskyrus žmogų, „pagal savo paveikslą“? Jei ne, ką tai pasako apie mūsų išskirtinę padėtį, priešingai likusiai kūrinijai? Ko moko šis kontrastas?`

`– Ką dar galima rasti pasakojime apie žmonijos sukūrimą, kuris išskiria ją iš visko, ką Viešpats sukūrė? žr. Pr 2, 7. 18–25.` 

Nors apie Dievą mums tenka kalbėti žmogaus terminologija, tačiau nedera pamiršti, kad Jis yra dvasinė Esybė (Jn 4, 24), turinti dieviškų savybių. Viskas, ką galime pasakyti, kad savo fizine, psichine ir dvasine prigimtimi mes tam tikru būdu atspindime dangiškąjį Kūrėją, kad ir kiek su Juo susijusių slėpinių, bent jau mums, vis dar bebūtų. Tačiau Raštas pabrėžia dvasines ir psichologines mūsų proto puses. Pastarąsias galime tobulinti ir gerinti. Būtent žmogaus proto išskirtinumas įgalina puoselėti ryšį su Dievu, ko atrodo negali padaryti visa likusi žemiškoji Dievo kūrinija.

Taip pat atkreipkite dėmesį ir į išskirtinį pasakojimą, kaip Dievas sukūrė moterį. Tiek vyrus, tiek moteris sieja neįtikėtina sukūrimo pagal Dievo paveikslą privilegija. Jų sukūrime nėra užuominų apie nevisavertiškumą vienas kito atžvilgiu. Pats Dievas juos abu padarė iš tos pačios medžiagos. Dievas nuo pat pradžių padarė juos lygius ir skyrė jiems ypatingus santykius su Juo. Abu turėjo vienodą galimybę tobulinti Dievo duotą charakterį taip, kad Jam tektų šlovė.

> <p></p>
> „Pats Dievas davė Adomui draugę. Jis sukūrė jam tinkamą bendrininką – padėjėją, tą, kuri tiktų jam į drauges ir galėtų būti išvien su juo meilėje ir paguodoje. Ieva buvo padaryta iš vieno Adomo šonkaulio, išimto iš jo šono, tuo pažymint, kad ji neturi valdyti jo kaip galva, bet ir neturi būti paminta po kojomis kaip žemesnė, bet būti prie jo šono kaip jam lygi, jo mylima ir saugoma.“ (E. Vait, Patriarchai ir pranašai, p.27)