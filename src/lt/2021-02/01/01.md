---
title:  Kas nutiko?
date:   27/03/2021
---

### Šios savaitės tyrinėjimui skaitykite:
Ps 100, 3; Apd 17, 26; Pr 2, 7. 18–25; Pr 1, 28–29; Pr 3, 15.

> <p>Įsimintina eilutė:</p>
> „Tuomet Dievas tarė: ʼPadarykime žmogų pagal mūsų paveikslą ir panašumą‘; [...] Dievas sukūrė žmogų pagal savo paveikslą, pagal savo paveikslą sukūrė jį; kaip vyrą ir moterį sukūrė juos.“ (Pr 1, 26–27)

Biblinis pasakojimas apie žmonijos sukūrimą yra kupinas vilties, laimės ir tobulumo. Kiekviena kūrimo diena baigėsi dangaus žodžiais, „kad tai gera“. Be abejo, kad nebuvo taifūnų, žemės drebėjimų, bado ir ligų. 

Kas nutiko?

Šeštoji kūrimo diena baigėsi dangaus žodžiais, „kad buvo labai gera“. Taip yra todėl, kad tą dieną Viešpats sukūrė būtybes pagal savo paveikslą – žmones. Pradžios knygos pasakojime Jis taip nepasakė apie jokius kitus kūrinius. Šios būtybės, be abejo, buvo tobulos visais atžvilgiais; jos turėjo tokios būti. Galų gale jos buvo padarytos pagal Dievo paveikslą. Taigi, be abejo, tarp jų nebuvo žudikų, vagių, melagių, sukčių ir niekšų. Kas nutiko?

Šios savaitės pamoka apžvelgia kūriniją, tai, ką Dievas iš pradžių sukūrė, o paskui – kas nutiko šiai tobulai kūrinijai. Galiausiai paliečiama ketvirčio tema – ką Dievas daro, kad viskas vėl būtų gerai. 

**Savaitės apžvalga:** Ko Raštas moko apie pradžią? Kokių santykių Dievas norėjo su žmonija? Koks buvo gero ir pikto pažinimo medžio tikslas? Kokia viltis buvo suteikta Adomui ir Ievai iškart po jų nuopuolio?