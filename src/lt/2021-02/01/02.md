---
title:  Vėžliai iki pat apačios...
date:   28/03/2021
---

„Pradžioje Dievas sukūrė dangų ir žemę.“ (Pr 1, 1)

Mokslininkas baigė paskaitą apie aplink saulę skriejančių planetų orbitą ir saulės orbitą aplink galaktikos centrą, kai atsistojusi sena moteris juodais sportiniais bateliais pasakė, kad žemė yra plokščias diskas ant vėžlio nugaros. Juokdamasis mokslininkas paklausė, ant ko stovi vėžlys, ir ji atsakė, kad jis stovi ant kito vėžlio. – Ponia, – toliau juokavo mokslininkas, – ant ko tada stovi tas kitas vėžlys? Ji atsakė: „ant dar kito vėžlio“, bet prieš jam paklausiant, ant ko stovi tas dar kitas vėžlys, ji pamojavo pirštu ir pasakė: „Neaušink burnos, sūnau, iki pat apačios tik vėžliai“.

Kad ir koks mielas, šis pasakojimas nagrinėja svarbiausius žmogaus būties klausimus – pačios Visatos prigimtį. Kas yra šis pasaulis, kuriame atsidūrėme ne savo sprendimu? Kodėl mes čia? Kaip mes čia patekome? Ir kur mes visi keliaujame?

Tai yra patys elementariausi ir esminiai klausimai, kurie žmonėms gali rūpėti, nes mūsų supratimas, susijęs su tuo, kas mes esame ir kaip mes čia atsidūrėme, paveiks mūsų supratimą, susijusį su tuo, kaip mes gyvename ir kaip elgiamės būdami čia.

`1. Perskaitykite šias eilutes: Pr 1, 1; Ps 100, 3; Iz 40, 28; Apd 17, 26; Ef 3, 9; Hbr 1, 2. 10. Kaip kiekviena iš jų savaip atsako į kai kuriuos iš aukščiau pateiktų klausimų? Kas bendra visoms šioms eilutėms?`

Pr 1, 1 (ir kitos eilutės) įdomi tuo, kad Viešpats nebando įrodyti, jog Jis yra Kūrėjas. Nėra jokių išsamių argumentų išreiškiant šią mintį. Vietoj to ji paprastai ir aiškiai tai sako, nebandydama to pagrįsti, paaiškinti ar įrodyti. Arba mes priimame tai tikėjimu, arba ne. Tiesą sakant, tikėjimas yra vienintelis būdas, kuriuo galime priimti šią eilutę dėl vienos paprastos priežasties – nė vienas iš mūsų nedalyvavome ir nematėme paties kūrimo proceso. Tiesą sakant, mums būtų logiškai neįmanoma dalyvauti savo pačių sukūrime. Net pasauliečiai, kad ir kokios atsiradimo teorijos šalininkai būtų, privalo laikytis tikėjimo dėl tos pačios priežasties, dėl kurios mes, kreacionistai, jos laikomės – nė vienas iš mūsų nedalyvavome ir nematėme šio įvykio.

Nepaisant to, net jei Dievas sako mums tikėti Jį kaip Kūrėją, Jis neprašo mūsų tikėti, nesuteikdamas tikėjimui rimtų priežasčių. Suprasdami, kad beveik viskam būtinas tam tikras tikėjimas, užrašykite priežastis, kodėl yra pagrįsta tikėti, jog mes esame čia todėl, kad Kūrėjas sąmoningai mus čia sutvėrė, užuot tikėjus, kad mūsų atsiradimas grindžiamas niekuo kitu, išskyrus atsitiktinumą. 