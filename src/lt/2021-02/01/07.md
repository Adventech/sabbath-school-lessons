---
title:  Tolesniam tyrinėjimui
date:   02/04/2021
---

Raštas kupinas raginimų nusidėjėliams ir nugalėtojams. Palyginkite Ps 95, 7–8; Iz 55, 1–2. 6–7; Lk 15, 3–7; Lk 19, 10. Kokių dar galite rasti?
Perskaitykite E. Vait, Patriarchai ir pranašai, p. 25–31; p. 32–41; p. 42–48.  

„Manau, kad tie trys dangaus žodžiai prilygo Evangelijos pamokslui, kai jie prasiskverbė pro tankumynus ir pasiekė dilgčiojančias bėglių ausis: Kur tu? Jūsų Dievas nenori jūsų prarasti; Jis išėjo ieškoti jūsų, kaip Jis ateina pasirodyti savo Sūnaus Asmenyje, ne tik ieškoti, bet ir išgelbėti to, kas dabar pražuvę.“ (Charles Haddon Spurgeon, The Treasury of the Bible (Grand Rapids, MI: Zondervan Publishing House, 1962) Old Testament, 1 t., p.11)

**Klausimai aparimui:** 

`1. Kadangi malonus ir rūpestingas Dievas ieško žmonijos, kaip net dar dabar galime reaguoti į šią Tėvo ir Jėzaus Kristaus meilės išraišką? Kokios mūsų reakcijos Viešpats tikisi?`

`2. Palyginkite Rašto pasakojimą apie puolusią žmoniją, atskirtą nuo kilnios vietos Dievo kūrinijoje ir kuriai reikalingas atpirkimas, su evoliucijos raidos teorija. Kas suteikia daugiau vilties, ir kodėl?`

`3. Ar žmogiškai laimei meilės santykiai labai svarbūs? Kodėl tokiems santykiams būtinas gyvas ryšys su Dievu? Aptarkite sveiką žmogiškų santykių įtaką asmenims minėtuose santykiuose (tėvų – vaikų, draugo – draugo, vyro – žmonos, darbdavio – darbuotojo ir kt.).`

**Santrauka:** 

Dievas sukūrė mus pagal savo paveikslą, kad tarp Jo ir mūsų galėtų egzistuoti mylinti draugystė. Nors nuodėmė suardė pirminius santykius, Dievas siekia juos atkurti per atpirkimo planą. Gyvenimas priklausomiems kūriniams įgyja tikrąją prasmę ir aiškumą tik tada, kai esame santykiuose su savo Kūrėju.