---
title:  Sinajaus Sandora
date:   11/05/2021
---

Išėjimo knyga atkreipia skaitytojo dėmesį į tris esminius įvykius. Kaip trys kalnai, pats Išėjimas, Sandoros sudarymas ir Padangtės pastatymas iškyla aukščiau mažesnių įvykių. Sandoros sudarymas, užrašytas Išėjimo 19–24, buvo šių trijų „Everestų“, viršūnė. Trumpas Išėjimo 19–24 planas parodo įvykių seką ir ryšį.

`5. Net jei neturėsite laiko perskaityti visas pateiktas eilutes, sutelkite dėmesį į įvykių seką:`

1. Izraelio atvykimas ir stovyklos įrengimas Sinajuje po to, kai Viešpats išvadavo tautą (Iš 19, 1–2).

2. Dievo pasiūlymas sudaryti Sandorą su Izraeliu (Iš 19, 3–6).

3. Izraelio reakcija sudarant Sandorą (Iš 19, 7–8).

4. Pasirengimas oficialiai sudaryti Sandorą (Iš 19, 9–25).

5. Dešimties įsakymų paskelbimas (Iš 20, 1–17).

6. Mozė – Sandoros tarpininkas (Iš 20, 18–21).

7. Sandoros principų išaiškinimas (Iš 20, 22 – 23, 22).

8. Sandoros patvirtinimas (Iš 24, 1–18).

Ši Sandora atlieka gyvybiškai svarbų vaidmenį išganymo planui. Tai yra ketvirtoji Rašte minima Sandora (prieš tai buvo Sandora su Adomu, Nojumi ir Abraomu) ir joje Dievas atsiskleidžia išsamiau nei anksčiau, ypač nustačius visas šventyklos apeigas. Taigi šventykla tampa priemone, kuria Jis parodo tautai išganymo planą, kurį jie turėjo parodyti pasauliui.

Nors Viešpats atpirko Izraelį iš Egipto vergijos, Jis norėjo, kad tauta suprastų, jog atpirkimas turi didesnę, svarbesnę reikšmę nei vien tik laisvė nuo fizinės vergijos. Jis norėjo atpirkti tautą iš nuodėmės, galutinės vergijos, ir tai galėjo įvykti tik per Mesijo auką, kaip mokė šventyklos apeigos ir simboliai. Tad nestebina tai, kad netrukus po to, kai Izraelis buvo atpirktas iš vergijos ir gavo Įstatymą, izraelitams buvo liepta statyti šventyklą, nes joje Dievas jiems apreiškė atpirkimo planą, kuris yra tikrasis Sandoros tikslas ir prasmė. Nes Sandora yra ne kas kita, kaip išganymo Sandora, kurią Viešpats siūlo puolusiai žmonijai. Būtent tai buvo siūloma Edene ir būtent tai buvo siūloma Sinajuje.
	
Kodėl Dievo ir Izraelio tautos Sandora buvo būtinybė? (žr. Įst 29, 9–12, dar kartą atkreipkite dėmesį į santykių pusę Sandoroje.)