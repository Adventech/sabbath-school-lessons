---
title:  Ant erelio sparnų
date:   09/05/2021
---

Izraelio tauta daugelį ilgų ir sunkių šimtmečių buvo veikiama Egipto pagonybės, o toks patyrimas, be abejo, sumenkino jos su Dievu susijusias žinias, Jo valios ir Jo gerumo supratimą.

Kaip Viešpats galėtų ją laimėti?

Pirmiausia Jis parodė savo meilę Izraeliui ir tai padarė savo galingais išvadavimo darbais. Jis pradės vilioti tautą meilės reakcijai pagal Jo Sandoros pasiūlymą. Dievas pirmiausia priminė tautai maloningus darbus vardan jų Sinajuje.

**1. Kokie du palyginimai apibūdina tai, kaip Viešpats atvedė Izraelį iš Egipto prie Sinajaus?**

`Iš 19, 4; Įst 32, 10–12`					

`Įst 1, 29–31; Oz 11, 1`

`2. Ko šie palyginimai mokė Izraelį (ir mus) apie Dievo nusistatymą savo tautos atžvilgiu?`

Šie palyginimai rodo, kad mūsų Dievas puikiai supranta mūsų bejėgiškumą. Perskaitykite Ps 103, 13–14. Erelio ir tėvo, kuris gailisi savo vaiko, simboliuose įžvelgiame Dievo rūpestį mūsų gerove. Jis yra švelnus, palaikantis, apsaugantis, padrąsinantis, Jis trokšta, kad mes visiškai subręstume.

„Erelis buvo žinomas dėl savo neįprasto atsidavimo savo jaunikliui. Jis taip pat gyveno kalnų viršūnėse. Mokydamas savo jauniklį skraidyti, jis gabendavo jį ant nugaros į didelį aukštį, iš kur atsiveria Sinajaus lygumos, ir tada paleisdavo jį į gilumą. Jei jauniklis buvo per mažas ir per daug sumišęs, kad galėtų skristi, erelis nusileisdavo po juo, kad jauniklis nukristų jam ant nugaros ir nuskrisdavo su juo į aukštai esantį lizdą ant stačių uolų. Ir tai, pasak dangaus balso: ‘kaip nešiau jus ant erelių sparnų ir pas save atsivedžiau.’“ (George A. F. Knight, Theology of Narration (Grand Rapids, MI: William B. Eerdmans Publishing Company, 1976), p.128)

Palyginkite Dievo rūpestį mumis su mūsų rūpesčiu vienas kitu. Kaip Jo rūpestis mumis turėtų paveikti mūsų rūpestį kitais?

Remdamiesi savo asmeniniu patyrimu, kokių palyginimų galite sugalvoti, apibūdindami nesavanaudišką Dievo rūpestį mumis? Iš savo patyrimo pagalvokite apie keletą tokių palyginimų; ieškokite pavyzdžių toje kultūroje, kurioje gyvenate. Pasidalykite jais su klase.