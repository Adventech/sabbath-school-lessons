---
title:  Tolesniam tyrinėjimui
date:   14/05/2021
---

E. Vait, Patriarchai ir pranašai, p.219–226; p.227–237; p.237–247.

> <p></p>
> „Vergijos dvasią nulemia siekis gyventi laikantis įstatymiškos religijos, savo jėgomis įgyvendinant Įstatymo reikalavimus. Vilties mums yra tik tada, kai tampame Abraomo Sandoros dalimi, kuri yra malonės Sandora tikėjimu Kristų Jėzų. Abraomui skelbta Evangelija, per kurią jis turėjo vilties, buvo ta pati Evangelija, kuri šiandien skelbiama mums, per kurią mes turime vilties. Abraomas žvelgė į Jėzų, kuris taip pat yra mūsų tikėjimo Vadovas ir Ištobulintojas.“ (Ellen G. White Comments, The SDA Bible Commentary, 6 t., p.1077)

> <p></p>
> „Per savo vergystę Egipte daugelis izraelitų didžia dalimi prarado Dievo Įstatymo supratimą ir supainiojo Jo įsakymus su pagoniškais papročiais bei tradicijomis. Dievas nuvedė juos prie Sinajaus ir ten pats paskelbė savo Įstatymą.“ (E. Vait, Patriarchai ir pranašai, p.263)

**Klausimai aptarimui:** 

`1. Kaip Sandoros santykiai turėjo užtikrinti siekį išlaikyti fizines ir dvasines Izraelio laisves? (žr. Kun 26, 3–13; plg. Įst 28, 1–15.)`

`2. Dar kartą perskaitykite Iš 19, 5–6. Atkreipkite dėmesį, kad Viešpats sako: „Man priklauso visa žemė“. Kodėl Jis tai sakė, ypač šiame kontekste, siekiant sudaryti Sandorą su šia tauta? Kaip čia dera mūsų su sabata ir jos reikšme susijęs supratimas?`

`3. Mes suprantame, kad mums atleidžiamos nuodėmės tik per Dievo malonę. Kaip mes suprantame Dievo malonės vaidmenį suteikiant mums galimybę gyventi tikėjimu ir paklusnumu?`

**Santrauka:**

Sandora, kurią Dievas sudarė su Izraeliu Sinajuje, buvo malonės Sandora. Pateikęs gausių savo maloningos meilės ir rūpestingumo įrodymų – nepaprastai išgelbėdamas iš Egipto vergijos, Dievas pakvietė tautą Sandorai su Juo, kuri palaikys ir skatins jų laisvę. Nors Izraelis reagavo teigiamai, jam trūko tikro meilės paskatinto tikėjimo. Vėlesnė izraelitų istorija rodo, kad didžiąja dalimi jie nesuvokė tikrosios Sandoros prigimties ir pavertė ją „išgelbėjimo darbais“ sistema. Mums nedera sekti Izraelio nesėkme ir nekreipti dėmesio į nuostabią nusidėjėliams suteiktą malonę.