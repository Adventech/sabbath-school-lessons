---
title:  Dievas ir Izraelis
date:   12/05/2021
---

„O dabar, jei paklusite Mano balsui ir laikysitės Mano Sandoros, jūs būsite Mano nuosavybė, brangesnė už visas kitas tautas. Iš tikrųjų Man priklauso visa žemė, bet jūs būsite Mano kunigiška karalystė ir šventa tauta. Šiuos žodžius turi pasakyti izraelitams.“ (Iš 19, 5–6)

Šiose eilutėse Viešpats siūlo savo Sandorą Izraelio vaikams. Nors viena prasme Viešpats juos pašaukė, tas pašaukimas nėra jiems automatiškas be jų sprendimo. Jie turėjo bendradarbiauti. Net jų išgelbėjimas iš Egipto buvo susijęs su jų bendradarbiavimu: jei jie nebūtų padarę to, ką Viešpats liepė (pavyzdžiui, patepti krauju durų staktas), jie nebūtų išvaduoti. Tai buvo taip paprasta.

Čia Viešpats jiems taip pat nesako: „Patinka jums tai ar ne – jūs būsite Mano nuosavybė, kunigiška karalystė ir šventa tauta“. Viskas yra ne taip, ir taip neparašyta. 

`6. Perskaitykite Iš 19, 5–6. Kaip jūs suprantate, ką Viešpats sako išganymo tikėjimu kontekste? Ar įsakymas paklusti Viešpačiui kažkaip panaikina išganymo malone sąvoką? Kaip šios eilutės padeda suprasti atsakymą? Rom 3, 19–24; Rom 6, 1–2; Rom 7, 7; Rom 14, 12.`
														
> <p></p>
> „Mes neužsitarnaujame išganymo paklusnumu, nes išganymas yra Dievo dovana, gaunama per tikėjimą. Bet paklusnumas yra tikėjimo vaisius.“ (E. Vait, Kelias pas Kristų, p.62)

Pagalvokite apie tai, ką Viešpats norėjo padaryti Izraelio tautos labui: Jis ne tik stebuklingai išgelbėjo juos iš Egipto vergijos, bet ir norėjo padaryti juos savo brangiausia nuosavybe, kunigiška karalyste. Pagrįsdamas jų santykius su Juo Jo išgelbėjimu (tiek laikinu, t.y. iš Egipto vergijos, tiek amžinuoju), Viešpats siekė pakelti juos į dvasinį, intelektualų ir moralinį lygį, kuris juos padarytų senovės pasaulio stebuklu. Viskas tam, kad jie būtų naudojami skelbti tautoms Evangeliją. Viskas, ką jie turėjo padaryti, paklusti.
	
Kaip mūsų asmeninis patyrimas su Viešpačiu turėtų atspindėti tą patį principą, kurį matome šiandienėje dalyje?