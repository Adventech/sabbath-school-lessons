---
title:  Sandora Sinajuje
date:   08/05/2021
---

### Šios savaitės tyrinėjimui skaitykite:
Įst 1, 29–31; Oz 11, 1; Apr 5, 9; Įst 29, 9–12; Iš 19, 5–6; Rom 6, 1–2; Apr 14, 12; Rom 10, 3.

> <p>Įsimintina eilutė:</p>
> „Jūs matėte, ką padariau egiptiečiams, kaip nešiau jus ant erelių sparnų ir pas save atsivedžiau.“ (Iš 19, 4)

Mažas berniukas, vienas iš septynių vaikų, pateko į avariją ir buvo išvežtas į ligoninę. Jo namuose beveik visko stigo. Jam tekdavo vos dalis stiklinės pieno. Jei stiklinė buvo pilna, ją dalijosi du vaikai, o tas, kuris gėrė pirmas, turėjo būti atsargus, kad neišgertų per daug. Po to, kai mažylis buvo paguldytas į ligoninę, slaugytoja atnešė jam didelę stiklinę pieno. Jis ilgai žvelgė į ją ir, prisiminęs nepriteklių namuose, paklausė: „Kiek galiu išgerti?“ Slaugytoja, ašarotomis akimis ir gniužulu gerklėje, tarė: ‘Gerk viską, vaike, gerk viską!’“ (H. M. S. Richards, “Free Grace,” Voice of Prophecy News, June 1950, p.4)

Kaip šiam berniukui, senovės Izraeliui ir mums teko privilegija gerti iš išgelbėjimo šulinio. Izraelio išvadavimas iš vergijos ir priespaudos šimtmečių buvo nuostabus dangaus malonės parodymas. Panašiai dangaus malonė padeda mus išlaisvinti iš nuodėmės.

**Savaitė trumpai:** Kokius simbolius Viešpats naudojo apibūdindamas savo santykius su Izraeliu? Kaip Išėjimo ir Sinajaus pasakojimai siejasi su asmeniniu išgelbėjimu? Koks buvo Įstatymo vaidmuo Sinajaus Sandorai?