---
title:  Pažadai, pažadai...
date:   13/05/2021
---

Iš 19, 8

Iš pirmo žvilgsnio viskas atrodo gerai. Viešpats išvaduoja savo tautą, pasiūlo jai Sandoros pažadus ir ji sutinka: ji padarys viską, ko Viešpats prašo. Tai Sandora, „sudaryta danguje“, taip?

**7. Perskaitykite šias eilutes. Kokias įžvalgas, susijusias su Izraelio reakcija į Sandorą, jos suteikia?**

`Rom 9, 31–32` 						

`Rom 10, 3`						

`Hbr 4, 1–2` 						

Kad ir ko Dievas mūsų paprašytų, mūsų santykiai su Juo turi būti pagrįsti tikėjimu. Tikėjimas suteikia pagrindą, kuriuo remiasi darbai. Patys savaime darbai, kad ir kokio tyrumo paskatinti, kad ir kokie nuoširdūs, kad ir kokie gausūs, negali padaryti mus priimtinus švento Dievo akivaizdoje. Jie negalėjo to padaryti Izraelio laikais ir jie to negali mūsų laikais.

`8. Jei vis dėlto Raštas nuolat pabrėžia darbus, kodėl gi darbai negali padaryti mus priimtinus Dievo akyse? (žr. Iz 53, 6; Iz 64, 6; Rom 3, 23.)`

Deja, žydai tikėjo, kad jų paklusnumas tapo jų išgelbėjimo priemone, o ne išgelbėjimo rezultatu. Jie siekė paklusnumo Įstatymui teisumo, o ne Dievo teisumo, kuris ateina iš tikėjimo. Sinajaus Sandora, nors pateikta su daug išsamesniu įsakų bei nuostatų rinkiniu, buvo malonės Sandora, kaip ir visos ankstesnės Sandoros. Ši laisvai siūloma malonė keičia širdį ir veda prie paklusnumo. Problema, be abejo, nebuvo jų bandymas paklusti (Sandora reikalavo jų paklusnumo); problema buvo jų paklusnumo rūšis, kuri iš tikrųjų nebuvo paklusnumas, kaip parodė vėlesnė tautos istorija.

Atidžiai perskaitykite Rom 10, 3, ypač paskutinę dalį. Kokią mintį Paulius dėsto? Kas nutinka žmonėms, kurie siekia nustatyti savo teisumą? Kodėl toks bandymas neišvengiamai veda į nuodėmę, neteisumą ir maištą? Pažvelkite į mūsų gyvenimą. Ar mums negresia padaryti tą patį?