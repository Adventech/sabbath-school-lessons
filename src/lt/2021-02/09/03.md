---
title:  Sabata prieš Sinajų
date:   24/05/2021
---

„Jis tarė jiems: ‘Štai Viešpaties įsakymas: Rytoj – iškilminga poilsio diena, šventas Viešpaties šabas. Kiek turite kepti, kepkite, kiek turite virti, virkite, o kas lieka, atsidėkite į šalį ir palaikykite rytojui.’“ (Iš 16, 23) 

`3. Perskaitykite Išėjimo 16, pasakojimą apie maną, duotą Izraeliui dykumoje prieš Sinajų. Atkreipkite dėmesį, ką atskleidžia šis pasakojimas:`

1. Kiekvieną dieną buvo galima surinkti tik įprastą manos dalį, tačiau šeštą dieną turėjo būti surenkama dviguba porcija.

2. Sabatą mana nebuvo teikiama.

3. Papildoma sabatai reikalinga dalis buvo išsaugoma po šeštos dienos nesugedusi, o visomis kitomis dienomis mana sugesdavo.

`4. Ką šis pasakojimas atskleidžia apie sabatos šventumą prieš Įstatymo paskelbimą Sinajuje? (žr. Iš 16, 23–28.)`

„Tiesą sakant, sabatos ir septintosios dienos sutapatinimas, teiginys, kad Viešpats sabatą davė izraelitams, ir įrašas, kad tauta, Dievo įsakymu, ilsėjosi septintą dieną, visa neabejotinai nurodo į pirmykštį [po pasaulio sukūrimo] sabatos įsteigimą.“ (G. F. Waterman, „The Zondervan Pictorial Encyclopedia of the Bible“, 5 t., p.184)

**5. Išėjimo 16 apie sabatą parašyta daug daugiau nei atrodo iš pirmo žvilgsnio. Pažvelkite, ko šis skyrius mus moko:**

`1. Kuri diena yra pasirengimo sabatai diena?`

`2. Kuri savaitės diena yra sabata?`

`3. Iš kur atsirado sabata?`

`4. Kokia turėtų būti sabata?`

`5. Ar sabata yra pasninko diena?`

`6. Ar sabata yra ištikimybės Dievui išmėginimas?`

Kaip jūsų su sabata susijęs supratimas šiandien dera su tuo, ko apie sabatą moko Išėjimo 16?