---
title:  Sandoros ženklas
date:   25/05/2021
---

„Todėl izraelitai laikysis šabo, švęsdami šabą per visas savo kartas kaip amžiną Sandorą. Amžinai jis bus ženklas tarp Manęs ir izraelitų, nes per šešias dienas Viešpats padarė dangų ir žemę, o septintąją dieną atsikvėpė ir ilsėjosi.“ (Iš 31, 16–17)

Šventajame Rašte sabata yra įvardijama kaip „ženklas“ keturis kartus (Iš 31, 13. 17; Ez 20, 12. 20). „Ženklas“ nėra „simbolis“ to daikto, kurį jis paprastai atspindi, primena ar kuriam atstovauja, nes abiem būdingos panašios savybės (pavyzdžiui, kumščio simbolis dažnai reiškia „galią“ arba „jėgą“). Rašte sabata  kaip „ženklas“ reiškė išorinę žymę, objektą ar sąlygą, skirtą perteikti išskirtinę žinią. Niekas pačiame ženkle jo nesiejo su Sandora. Sabata buvo Sandoros ženklas „tarp Manęs ir jūsų per visas jūsų kartas“ (Iš 31, 13) tik todėl, kad Dievas taip pasakė.

`6. Kodėl Viešpats naudojo sabatą kaip Sandoros ženklą? Kas sabatos dieną daro deramu gelbstinčių santykių su Dievu simboliu? Prisimenant esminę Sandoros pusę, jog mes išgelbėjami malone, kad darbai negali mūsų išgelbėti, kodėl pati sabata yra itin geras tokių santykių simbolis? (žr. Pr 2, 3; Hbr 4, 1–4.)`
														
Sabata kaip malonės Sandoros ženklas žavi tuo, kad žydai šimtmečius sabatą laikė mesijinio atpirkimo ženklu. Išganymo Mesijuje pranašystę jie matė per sabatą. Kadangi suprantame, jog atpirkimas ateina tik iš malonės, ir todėl, kad Sandorą suprantame kaip malonės Sandorą, išaiškėja ryšys tarp sabatos, atpirkimo ir Sandoros (žr. Įst 5, 13–15). Taigi, priešingai įprastai nuomonei, sabata yra gelbstinčios Dievo malonės ženklas; tai nėra išganymo darbais ženklas.

Kaip jūs suprantate, ką reiškia „ilsėtis“ sabatą? Kaip jus ilsitės sabatą? Ką tą dieną darote kitaip, dėl ko ji tampa „ženklu“? Ar jūsų pažįstami, žvelgdami į jūsų gyvenimą, gali pastebėti, kad sabata jums tikrai yra ypatinga diena?