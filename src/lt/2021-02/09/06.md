---
title:  Sabatos atminimas
date:   27/05/2021
---

„Atmink ir švęsk šabo dieną.“ (Iš 20, 8)

Sabata buvo ir yra ženklas, kurį žmogus turi atminti. Žodžio atminti vartojimas gali pasitarnauti įvairiai. Pirma, norint ką nors atminti, reikia žvelgti atgal, žvelgti į praeitį. Šiuo atveju sabata nurodo į pasaulio sukūrimą, kurio kulminacija buvo sabatos dienos kaip savaitinio poilsio ir ypatingos bendrystės su Dievu įsteigimas.

Įsakymas atminti taip pat turi reikšmės ir dabarčiai. Mes privalome ne tik atminti sabatą (Iš 20, 8); mes turime jos laikytis ir ją švęsti (žr. Įst 5, 12). Taigi sabata mums svarbi ir dabar, šiandien.

Galiausiai sabatos atminimas taip pat nurodo mums į ateitį. Asmens, kuris atmena sabatą, laukia daug žadanti, turtinga ir prasminga ateitis su sabatos Viešpačiu. Jis išlieka Sandoros santykiuose, nes pasilieka Viešpatyje. Vėlgi, mums supratus, kad Sandora yra Dievo ir žmonijos santykiai, sabata, kuri gali padėti sustiprinti šiuos santykius, išryškėja.

Iš tikrųjų, prisimindama pasaulio sukūrimą ir jo Kūrėją, Dievo tauta atmena ir maloningus Dievo išgelbėjimo aktus (žr. Įst 5, 14, kur sabata šiame kontekste suvokiama kaip išvadavimo iš Egipto ženklas, galutinio išganymo Dieve simbolis). Sukūrimas ir atkūrimas priklauso vienas nuo kito. Vienas padaro kitą įmanomu. Sabata yra ženklas, pranešantis, kad Dievas yra pasaulio ir mūsų išganymo Kūrėjas.

> <p></p>
> „Švęsdami Jo sabatą parodome, kad esame Jo tauta. Jo Žodis skelbia, kad sabata yra ženklas, išskiriantis Jo įsakymus vykdančius žmonės. ... Tie, kurie laikosi Dievo Įstatymo, bus viena su Juo didžiojoje kovoje, prasidėjusioje danguje tarp šėtono ir Dievo.“ (E. Vait, „Selected Messages“, 2 knyga, p. 60)

Perskaitykite šią Viešpaties tarnaitės žinią. Kaip sabatos įsakymas daro mus tais išskirtiniais žmonėmis, kurie laikosi įsakymų, galbūt daugiau nei kitų įsakymų laikymasis?