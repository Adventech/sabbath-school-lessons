---
title:  Tolesniam tyrinėjimui
date:   28/05/2021
---

„E. G. White, The SDA Bible Commentary“, 7 t. p.968–970; „Testimonies for the Church“, 6 t., p.349–351; Patriarchai ir pranašai, p.230–232.

Dešimt įsakymų visapusiškai ir iš esmės apibrėžia santykius tarp Dievo ir žmogaus bei tarp žmogaus ir žmogaus. Dešimties įsakymų centre yra sabatos įsakymas. Taip ypatingai pripažįstamas sabatos Viešpats ir nurodoma į Jo valdžios ir nuosavybės sferą. Atkreipkite dėmesį į šiuos du punktus: (1) Dievybės tapatybė: Jehova (Viešpats), Kūrėjas (Iš 20, 11; Iš 31, 17), užimantis išskirtinę vietą; 2) Jo nuosavybės ir valdžios sfera – dangus ir žemė, jūra ir visa, kas juose“ (Iš 20, 11; plg. Iš 31, 17). Šie du punktai sabatos įsakymui suteikia savybių, būdingų tarptautinių senovės Artimųjų Rytų sutarčių dokumentų antspaudams. Pastarieji paprastai yra sutarties dokumentų centre, juose taip pat įvardijamos (1) dievybės (paprastai pagoniško dievo) tapatybė ir (2) nuosavybės ir valdžios sfera (paprastai apibrėžta geografinė vietovė).

> <p></p>
> „Dvasios pašventinimas parodo skirtumą tarp tų, kurie paženklinti Dievo antspaudu, ir tų, kurie laikosi netikros poilsio dienos. Prasidėjus išbandymui bus aiškiai parodyta, koks yra žvėries ženklas. Tai – sekmadienio šventimas. ... Dievas septintą dieną paskyrė savo sabata [Iš 31, 13. 17–16]. Taigi daromas skirtumas tarp ištikimų ir neištikimų. Tie, kurie nori, kad kaktoje būtų Dievo antspaudas, privalo laikytis ketvirtojo įsakymo – sabatos.“ (E. G. White, The SDA Bible Commentary, 7 t.,p.980)

**Klausimai aptarimui:** 

`1. Perskaitykite Kun 19, 30. Atkreipkite dėmesį, kaip ši eilutė sieja šventyklą ir sabatą. Turint omenyje tai, ką mes iki šiol tyrinėjome apie sabatos reikšmę, kodėl toks ryšys yra suprantamas?`

`2. Paklauskite savęs, ar sabatos laikymasis padėjo sustiprinti jūsų ėjimą su Viešpačiu? Jei ne, ką galite pakeisti?`

**Santrauka:**
 
Sabata yra Sandoros ženklas, siekiantis tą laiką, kai bus įgyvendintas išganymo planas. Sabata nurodo į pasaulio sukūrimą ir, kaip malonės Sandoros ženklas, nurodo mums į galutinį atkūrimą, kai Dievas viską padarys nauja.