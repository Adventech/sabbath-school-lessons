---
title:  Sandoros ženklas
date:   22/05/2021
---

### Šios savaitės tyrinėjimui skaitykite:
Pr 2, 2–3; Iš 20, 11; Iš 16; Hbr 4, 1–4; Iš 31, 12–17; Įst 5, 14.

> <p>Įsimintina eilutė:</p>
> „Todėl izraelitai laikysis šabo, švęsdami šabą per visas savo kartas kaip amžiną Sandorą.“ (Iš 31, 16)

Septintosios dienos sabata yra tarsi vinis, kuri – stukt! – nenutrūkstamu pastovumu kiekvieną savaitę sugrąžina mus į viso to, kas esame ar galime būti, pamatą. Mes tokie užsiėmę, bėgiojame pirmyn ir atgal, leidžiame pinigus, uždirbame pinigus, einame šen, einame ten, einame visur, o paskui – stukt! – sabata vėl grąžina mus prie pamato, pradžios taško, nes mums viskas tampa prasminga tik todėl, kad Dievas apskritai sukūrė viską ir mus.

Su nepaliaujamu pastovumu ir be jokių išimčių sabata tyliai pasirodo horizonte ir kiekvienoje mūsų gyvenimo srityje. Ji mums primena, kad kiekviena sritis priklauso mūsų Kūrėjui, kuris mus čia įkurdino, kuris „pradžioje“ sukūrė dangų ir žemę, kas išlieka nenuginčijamu viso krikščioniškojo tikėjimo pagrindu, kurio – „stukt!“ – nepaneigiamu ir nepalenkiamu ženklu yra septintos dienos sabata.

Šią savaitę mes tyrinėsime šį ženklą Sinajaus Sandoros kontekste.

**Savaitė trumpai:** Kur sabatos ištakos? Kas patvirtina, kad sabata buvo iki Sinajaus? Kas daro sabatą tinkamu Sandoros ženklu?