---
title:  Jei...
date:   20/05/2021
---

**6. Perskaitykite pateiktas eilutes. Kokia joms bendra mintis ir ko tai moko apie Sandoros prigimtį?**

`Pr 18, 19` 						

`Pr 26, 4–5` 						

`Iš 19, 5` 							

`Kun 26, 3` 						

Dievas atvirai pripažįsta Abraomo ištikimybę ir paklusnumą įsakymams, nuostatams ir įstatymams (Pr 26, 5). Numanoma, kad Dievas tikėjosi tokio gyvenimo būdo iš savo Sandoros bendražygio. Visiškas biblinės Sandoros paskelbimas Sinajuje akivaizdžiai parodo, kad paklusnumo sąlygos yra viena pagrindinių Sandoros pusių.

Iš 19, 5 aiškiai parašyta: „jei paklusite“. Sąlyginė Sandoros pusė yra neginčijama; nors suteikta malone, nors ir nepelnyta, nors ir dovana tautai, Sandoros pažadai nebuvo besąlygiški. Ji galėjo atmesti dovaną, atsisakyti malonės ir nusigręžti nuo pažadų. Sandora, kaip ir išganymo atveju, niekada nepaneigia laisvos valios. Viešpats neverčia žmonių užmegzti santykių su Juo; Jis neprimeta jiems Sandoros. Jis laisvai ją siūlo visiems; visi kviečiami ją priimti. Asmeniui ją priėmus, tenka įsipareigojimai, bet ne kaip priemonė Sandoros palaiminimams pelnyti, bet kaip išorinė priimtų Sandoros palaiminimų apraiška. Izraelis turėtų paklusti ne tam, kad pelnytų pažadus, bet kad pažadai galėtų būti jam įvykdyti. Jo paklusnumas parodė tai, ką reiškia būti palaimintam Viešpaties. Paklusnumas nepelno palaiminimų, tarsi Dievas būtų įpareigotas juos suteikti; paklusnumas sukuria aplinką, kurioje gali pasireikšti tikėjimo palaiminimas.

„Tiksliai sekite visą kelią, kurį Viešpats, jūsų Dievas, jums įsakė, kad klestėtumėte ir jums sektųsi, kad ilgai gyventumėte krašte, kurį paveldėsite.“ (Įst 5, 33) Ar Viešpats čia sako Izraeliui, kad jei jis paklus, tuomet pelnys šiuos palaiminimus, tarsi pastarieji būtų skola tautai? O gal Jis sako: jei paklusi, gali atsirasti šie palaiminimai, nes paklusnumas atveria Man kelią, kad galėčiau suteikti palaiminimus? Kuo skiriasi šios idėjos?