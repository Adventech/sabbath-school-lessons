---
title:  Tamprūs saitai
date:   17/05/2021
---

„Jis paskelbė jums savo Sandorą, kurios įsakė laikytis, tai yra Dešimt Įsakymų, ir užrašė juos ant dviejų akmens plokščių.“ (Įst 4, 13)

Kad ir kiek pabrėžėme, kad Sandoros pagrindas visada yra malonė, kad ji yra tik Dievo suteikto nepelnyto palankumo tiems, kurie užmezga su Juo gelbstinčius santykius, rezultatas, kad malonė nesuteikia teisės nepaklusti. Priešingai, Sandora ir Įstatymas priklauso vienas nuo kito; jie iš tikrųjų yra neatsiejami.

`2. Perskaitykite pateiktą eilutę (Įst 4, 13). Kaip tampriai ji susieja Sandorą ir Įstatymą? Kaip tai rodo, koks pamatinis Sandorai yra Įstatymas?`

Pagalvojus, kas yra Sandora, Įstatymo samprata, kaip neatsiejamos jos dalies, įgyja prasmę. Jei Sandorą suprantame kaip santykius, tada reikia nubrėžti kažkokias taisykles ir ribas. Kiek laiko truktų santuoka, draugystė ar verslo partnerystė, jei nebūtų konkrečiai išreikštų ar numanomų ribų ar taisyklių? Vyras nusprendžia susirasti merginą arba draugas nusprendžia prikišti rankas prie kito piniginės, arba vienas verslo partneris, nesakydamas kitam, pakviečia kitą asmenį prisijungti prie jų įmonės. Toks elgesys būtų taisyklių, įstatų ir principų laužymas. Ar ilgai santykiai truktų tokiomis aplinkybėmis? Štai kodėl turi būti nubrėžtos ribos ir nustatytos taisyklės. Tik per jas galima išlaikyti ryšį.

Tiesą sakant, įvairios išraiškos, tokios kaip Įstatymas (Ps 78, 10), įstatai (Ps 50, 16), liudijimai (Ps 25, 10), įsakymai (Ps 103, 17–18) ir Viešpaties Žodis (Įst 33, 9) glaudžiai siejami (jei beveik ne tapatinami) su žodžiu „sandora“. Akivaizdu, kad „šios Sandoros“ nuostatai (Jer 11, 3. 6. 8) yra Dievo Įstatymo, įstatų, liudijimų ir įsakymų žodžiai.

Dievo Sandoroje su savo tauta Izraeliu buvo pateikti įvairūs reikalavimai, kurie bus nepaprastai svarbūs palaikant ypatingus santykius, kurių Jis siekė su savo tauta. Ar tai šiandien pasikeitė?

Pagalvokite apie žmogų, su kuriuo artimai bendraujate. Įsivaizduokite, kas nutiktų tiems santykiams, jei nesijaustumėte įpareigotas jokių taisyklių, normų ar nuostatų, bet tikėtumėte, kad turite visišką laisvę daryti viską, ko užsigeidžiate. Net jei sakytumėte, kad mylite šį žmogų ir kad tik meilė nuspręs, kokie bus jūsų santykiai, kodėl vis tiek reikia taisyklių? Aptarkite.