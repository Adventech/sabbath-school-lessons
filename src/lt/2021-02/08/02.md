---
title:  Iraelio išrinkimas
date:   16/05/2021
---

Įst 7, 7

Žydų paprotys mokė, kad Dievas sudarė Sandorą su Izraeliu tik todėl, kad kitos tautos ją atmetė. Nors Raštas nepatvirtina šios pozicijos, tačiau šis paprotys padeda suprasti, jog Viešpats išsirinko žydų tautą ne todėl, kad ji nusipelnė jai suteiktos didelės garbės ir privilegijos. Ji neturėjo savo nuopelnų, dėl kurių ji būtų verta Dievo meilės ir Jo kaip savo tautos pasirinkimo. Žydų buvo nedaug, kelios pavergtos giminių grupės, politiškai ir kariniu požiūriu silpnos. Be to, kalbant apie kultūrą ir religiją, jos buvo mišrios, nuobodžios ir neturinčios didelės įtakos. Taigi pagrindinė Izraelio išrinkimo priežastis yra Dievo meilės ir malonės slėpinys.

**1. Tačiau tuo pat metu turime būti atidūs, apmąstydami šią išrinkimo idėją, nes ji kupina galimo teologinio nesusipratimo. Kam Dievas išsirinko Izraelį? Ar jis turėjo būti atpirktas, o visi kiti buvo pasirinkti atmetimui ir pražūčiai? Galbūt jis buvo pasirinktas įrankiu, per kurį pasauliui bus siūloma tai, kas buvo pasiūlyta jam? Kaip šios eilutės padeda mums suprasti atsakymus į šiuos klausimus?**

`Iš 19, 6`							

`Iz 56, 7`

`Hbr 2, 9`

Septintosios dienos adventistai mėgsta save laikyti šiuolaikiniu Izraelio atitikmeniu, pašauktu Viešpaties, ne tam, kad vieninteliai būtume atpirkti, bet kad pasauliui skelbtume atpirkimą trijų angelų žinios kontekste. Trumpai tariant, mes tikime, kad skelbiame tai, ko neskelbia niekas kitas. Iš esmės, taip pat yra ir su senovės Izraeliu. Izraelio išrinkimo tikslas nebuvo paversti žydų tautą kažkokiu išskirtiniu klubu, prisiimančiu išgelbėjimo ir atpirkimo pažadą sau. Priešingai, jei tikime, kad Kristus mirė už visą žmoniją (Hbr 2, 9), tada Viešpaties siūlomas atpirkimas yra skirtas visam pasauliui. Izraelis turėjo būti įrankis, skelbiantis šį atpirkimą. Mūsų bažnyčia buvo pašaukta daryti tą patį.

Pažvelkite į savo vaidmenį bažnyčioje. Ką galite daryti, kad prisidėtumėte prie to darbo atlikimo, kuriam mes buvome pašaukti? Atminkite, kad jei jūs aktyviai nepadedate, daugiau nei tikėtina, jog tam tikra prasme, trukdote.