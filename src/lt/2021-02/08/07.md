---
title:  Tolesniam tyrinėjimui
date:   21/05/2021
---

E. Vait, Su meile iš Dangaus, p.559; Patriarchai ir pranašai, p. 286–295.

Kaip Mt 22, 34–40 padeda mums geriau suvokti (1) Dievo Įstatymo vietą ir reikšmę Jo  Sandoroje ir (2) sampratą, kad Sandora yra sinonimas santykiams?

> <p></p>
> „Pirmiausia širdyje turi būti meilė, kol žmogus Kristaus jėga ir malone gali pradėti laikytis Dievo Įstatymo nuostatų (plg. Rom 8, 3–4). Klusnumas be meilės yra toks pat neįmanomas kaip ir bevertis. Bet, kur yra meilė, žmogus automatiškai pasirenka savo gyvenimą sutvarkyti pagal Dievo valią, išreikštą Jo įsakymuose.“ (The SDA Bible Commentary, 5 t., p. 484)

> <p></p>
> „Savo šventojo Įstatymo nurodymais Dievas pateikė tobulas gyvenimo taisykles; Jis paskelbė, kad šio Įstatymo, kuriame nesikeis nė viena jota ar brūkšnelis, reikalavimai turi būti taikytini žmonėms iki pat laikų pabaigos. Kristus atėjo, kad išaukštintų Įstatymą ir padarytų jį garbingą. Jis parodė, jog Įstatymas pagrįstas meile Dievui ir savo artimui ir kad paklusti jo reikalavimams yra kiekvieno žmogaus pareiga. Jis pats savo gyvenimu davė paklusnumo Dievo Įstatymui pavyzdį. Kalno pamoksle Kristus atskleidė, kaip Jo reikalavimai pranoksta išorinius veiksmus bei apima mintis bei širdies sumanymus“ (E. Vait, Apaštalų darbai, p.375).

**Klausimai aptarimui:** 

`1. Kodėl meilės gija žmones prie Dievo traukia stipriau nei baimės virvė?`

`2. Kodėl įsakymas „mylėk Viešpatį, savo Dievą, visa širdimi, visa siela ir visu protu“ (Mt 22, 37) yra pirmasis ir didžiausias įsakymas?`

`3. Simona Veil (Simone Weil) rašė: „Tvarka yra pirmiausias iš visų poreikių“ (Russell Kirk, The Roots of American Order [Washington, D.C.: Regnery Gateway, 1992], p. 3). Kaip jūs suprantate jos žodžius šios savaitės temos kontekste, ypač atsižvelgiant į Įstatymo mintį?`

**Santrauka:**
 
Dievo Įstatymas buvo neatsiejama Sandoros dalis. Vis dėlto tai buvo tikra malonės Sandora. Tačiau malonė niekada nepanaikina Įstatymo poreikio. Priešingai, Įstatymas yra priemonė, kuria malonė pasireiškia ją gaunančiųjų gyvenime.