---
title:  Sandoros Įstatymas
date:   15/05/2021
---

### Šios savaitės tyrinėjimui skaitykite:
Iš 19, 6; Iz 56, 7; Hbr 2, 9; Įst 4, 13; Įst 10, 13; Am 3, 3; Pr 18, 19.

> <p>Įsimintina eilutė:</p>
> „Todėl žinok, kad Viešpats, tavo Dievas, yra Dievas – ištikimas Dievas, kuris ištikimai laikosi Sandoros su Jį mylinčiais ir vykdančiais Jo įsakymus ligi tūkstantosios kartos.“ (Įst 7, 9)

Psalmėje 23 užrašyta viena iš svarbių frazių, kuri nurodo, kad Dievas nori mus vesti. Jis „veda teisumo takais, kaip dera Jo vardui“, – skelbia Dovydas 3 eilutėje. Dėl savo paties moralinio teisumo Dievas niekada mūsų neklaidins. Jis parūpins saugius takus mūsų dvasiniam gyvenimui.

Kokie yra saugūs „teisumo takai“? Kita psalmė atsako į šį klausimą malda: „Vesk mane savo įsakymų taku, nes tai man labai rūpi.“ (Ps 119, 35) „Nes teisūs visi Tavo įsakymai.“ (Ps 119, 172) Dievo Įstatymas yra saugus, tvirtas takas klastingoje žmogaus būties pelkėje.

Šios savaitės tema dėmesį sutelks į Dievo Įstatymą ir jo vietą Sinajaus Sandoroje.

Savaitė trumpai: Ką reiškė Izraelio išrinkimas? Kuo Izraelio išrinkimas panašus į mūsų išrinkimą? Kiek Sandorai buvo svarbus Įstatymas? Ar Sandora sudaroma besąlygiškai? Kodėl paklusnumas yra neatsiejama Sandoros santykių dalis?
