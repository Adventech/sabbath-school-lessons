---
title:  Gyventi evangelija
date:   31/08/2019
---

###Šios savaitės tyrinėjimui skaitykite: 
Rom 8, 20–23; Jn 3, 16–17; Mt 9, 36; Ef 2, 8–10; 1 Jn 3, 16–17; Apr 14, 6–7.

> <p>Įsimintina eilutė:</p>
> „Jūs juk esate išgelbėti malone per tikėjimą ir ne iš savęs, bet tai yra Dievo dovana, ir ne darbais, kad kas nors nesigirtų. Mes esame Jo kūrinys, sutverti Kristuje Jėzuje geriems darbams, kuriuos Dievas iš anksto paskyrė mums atlikti“ (Ef 2, 8–10).

Mums prakalbus apie Dievo įsakus, reikalavimus ar nurodymus, mes rizikuojame arba net susiduriame su pagunda galvoti, kad tai, ką mes darome, gali kažkaip pelnyti arba prisidėti prie mūsų išgelbėjimo ar kitaip įgyti Dievo malonę. Tačiau Raštas mums nuolat sako, kad mes esame nusidėjėliai, išgelbėti Dievo malone per Jėzų ir Jo pavaduojančią mirtį už mus ant kryžiaus. Ką mes apskritai galėtume prie to kažką pridėti? Arba, kaip rašė E. Vait: „Jei surinktumėte viską, kas yra gera ir šventa, ir kilnu, ir malonu žmoguje, tada pateiktumėte tai Dievo angelams kaip nuopelną žmogaus sielos išgelbėjimui, tai būtų atmesta kaip išdavystė“ (Faith and Works, 24 p.).

Taigi taip pat net mūsų gailestingumo darbai turintiems poreikių neturėtų būti laikomi Įstatymo raidės prisilaikymu. Priešingai, augant mūsų išganymo supratimui ir branginimui, ryšys tarp Dievo meilės ir Jo rūpestingumo vargšams ir engiamiems pereis mums, Jo meilės gavėjams. Mes gavome, todėl mes duodame. Mums pamačius, kaip Dievas pamilo mus, mes taip pat pamatome, kaip Jis myli kitus ir ragina mus taip pat mylėti.
