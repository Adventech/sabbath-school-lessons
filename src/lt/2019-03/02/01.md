---
title:  Geresnio pasaulio planas
date:   06/07/2019
---

> <p>Įsimintina eilutė:</p>
> „Nekeršysi ir nebūsi nusistatęs prieš tautiečius, bet mylėsi savo artimą kaip save patį; Aš esu Viešpats“ (Kun 19, 18).

Dėl savo gailestingumo Dievas visada turėjo žmonių, su kuriais palaikė ypatingus santykius. Pasakojimuose apie Henochą, Nojų, Abraomą, Izaoką ir Jokūbą mes matome Dievą, norintį atkurti sugriautus santykius su žmonėmis. Bet tai buvo ne tik šių nedaugelio asmenų ir jų šeimų naudai. Jų ryšio su Dievu palaikymas ir Jo palaiminimas buvo didesnio sumanymo dalis atkurti šiuos santykius ir dalytis palaiminimu su kitais. Kaip Dievas sakė Abraomui: „Padarysiu iš tavęs didelę tautą ir palaiminsiu tave; išaukštinsiu tavo vardą, ir tu būsi palaiminimas... visos žemės gentys ras tavyje palaiminimą“ (Pr 12, 2–3). Kaip jis buvo palaimintas, jis galėjo būti palaiminimas kitiems.

Šis palaiminimas ateis per Izraelio tautą, galiausiai per Mesiją, kuris kils iš šios tautos. Sukūręs Izraelio tautą, dabar Dievas darbavosi su visa tauta. Taigi Jis nusprendė duoti jiems įsakus, nuostatus, šventes ir apeigas, kurios padėtų gyventi taip, kad palaimintieji Dievo taip pat galėtų būti palaima kitiems.

Neabejotinai šis principas vis dar galioja šiandien.
