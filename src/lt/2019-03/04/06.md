---
title:  V. Patarlių knyga: gailestingumas vargstantiems
date:   25/07/2019
---

Išminties posakių rinkinys, Patarlių knyga paliečia įvairias temas ir gyvenimo patyrimus. Tarp jų yra apmąstymai apie skurdą, turtus, pasitenkinimą, teisingumą ir neteisybę, kartais iš skirtingų pusių. Gyvenimas ne visada yra paprastas ir aiškus, o Patarlių knyga įspėja mus dėl skirtingų aplinkybių ir sprendimų, kurie daro įtaką gyvenimui, net ir tarp tų, kurie yra ištikimi Dievui.

`5. Perskaitykite ir palyginkite Pat 10, 4; 13, 23. 25; 14, 31; 15, 15–16; 19, 15. 17; 30, 7–9. Ką šie tekstai sako, kas susiję su turtu, skurdu ir pagalba tiems, kuriems jos reikia?`

Patarlių knyga pabrėžia Dievo susirūpinimą ir dėmesį neturtingiems ir pažeidžiamiems. Kartais žmonės skursta dėl aplinkybių, nederamų sprendimų ar išnaudojimo, tačiau, neatsižvelgiant į jų aplinkybių priežastis, Viešpats vis dar apibūdinamas kaip jų Kūrėjas (žr. Pat 22, 2) ir Gynėjas (žr. Pat 22, 22–23). Šių žmonių nedera engti ar išnaudoti, nepaisant jų klaidų.

Nors Patarlių knyga moko geresnio gyvenimo renkantis išmintį ir paklusnumą Dievui, turtai ne visada yra Dievo palaiminimo rezultatas. Ištikimybė Dievui visada laikoma svarbesne ir galiausiai labiau naudinga nei medžiaginė nauda: „Geriau turėti mažai, bet įgyta sąžiningai, negu didelių neteisėtų pajamų“ (Pat 16, 8).

Kitas susirūpinimas Patarlių knygoje yra sąžiningumas ir dorumas versle, valdžioje ir teisingumo vykdymas (žr. Pat 14, 5. 25; 16, 11–13; 17, 15; 20, 23; 21, 28; 28, 14–16). Patarlių knygoje rūpestis išreiškiamas ne tik dėl žmonių gyvybės, joje mokoma, kaip visa visuomenė turėtų funkcionuoti visų labui, ypač tų, kuriems reikia apsaugos. Mums vėl primenama, kad geriausiu atveju valdantieji vadovauja su Dievo pagalba (žr. Pat 8, 15–16), ir jie turėtų elgtis kaip Jo malonės ir gailestingumo atstovai turintiems poreikių.

`Visiems lengva gailėti atsidūrusiųjų blogose aplinkybėse. Tačiau ar galime šį liūdesį pakeisti veiksmais?`
