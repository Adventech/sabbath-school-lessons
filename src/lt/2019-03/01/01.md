---
title:  Dievas sukūrė...
date:   29/06/2019
---

### Šios savaitės tyrinėjimui skaitykite: 
Pr 1 – 3; Apd 17, 28; Ps 148; Ps 24, 1; Pr 4, 1–9; Mt 22, 37–39; Apr 14, 7.

> <p>Įsimintina eilutė:</p>
> „Kas skriaudžia vargšą, tas įžeidžia jo Kūrėją, o kas pasigaili beturčio, tas teikia Jam garbę“ (Pat 14, 31).



Ar kada stengėtės kam nors sukurti, pavyzdžiui, rankdarbį, pagaminti valgį ar kažką kūrybiško, kas vėliau kažkam nepatiko arba žmogus to nepriėmė? Jei taip, turbūt tik maža dalimi patyrėte tai, ką patyrė Dievas, padaręs šį pasaulį ir davęs žmonėms gyvybę, o vėliau pamatęs, kaip Jo kūriniją sugadino nuodėmė.

Raštas sako, kad pasaulis buvo kruopščiai, labai gerai sukurtas. Kaip Dievas jautėsi dėl savo kūrinijos akivaizdu Pradžios 1 ir 2. Pasakojimą apie nuopuolį Pradžios 3 ir Dievo susitikimą su puolusiais Jo kūriniais turėtume skaityti šiame kontekste.

Tačiau Dievas ir toliau myli mūsų pasaulį, nepaisant nuodėmės, smurto, neteisybės ir maišto. Dar labiau stebina tai, kad pradėjęs planą atpirkti ir atkurti pasaulį, Dievas mums, tikintiesiems, pavedė atlikti vaidmenis savo didesniam sumanymui. Taip, mes esame Jo malonės gavėjai; bet kartu su gauta malone mums teko ir darbas, kaip bendradarbiams su mūsų Viešpačiu. Kokia svarbi, šventa atsakomybė!
