---
title:  Gyventi advento viltimi
date:   07/09/2019
---

###Šios savaitės tyrinėjimui skaitykite: 
Lk 18, 1–8; Mt 24–25; 1 Kor 15, 12–19; Mok 8, 14; 12, 13–14; Apr 21, 1–5; 22, 1–5.

> <p>Įsimintina eilutė:</p>
> „Tad, mano mylimieji broliai, būkite tvirti ir nepajudinami, vis uoliau dirbkite Viešpaties darbą ir žinokite, kad jūsų triūsas ne veltui Viešpatyje“ (1 Kor 15, 58).

Jėzus skelbė Dievo karalystę kaip esamą tikrovę, kurios dalimi mes galime būti šiandien. Jis siuntė savo mokinius skelbti tą pačią žinią, Jo karalystę, Evangeliją ir tarnauti kitiems; t.y., duodant dovanai, kaip ir jie gavo (žr. Mt 10, 5–8). 

Tačiau Jėzus taip pat aiškiai mokė, kad Jo karalystė buvo kitokia – „ne iš šio pasaulio“ (Jn 18, 36), nors ji ateis visiškai. Jo įsikūnijimu, tarnavimu, mirtimi ir prisikėlimu buvo įsteigta Dievo karalystė, tačiau Jėzus taip pat laukė meto, kai Jo karalystė visiškai pakeis šio pasaulio karalystes ir Dievo valdymas būtų visiškas.

Pagal apibrėžimą adventistai – laukiantieji šio atėjimo ir šios karalystės – yra vilties žmonės. Bet ši viltis yra susijusi ne tik su būsimu nauju pasauliu. Nors viltis žvelgia į ateitį, šiuo metu viltis keičia dabartį. Su tokia viltimi mes dabar gyvename taip, kaip tikimės gyventi ateityje, ir mes darbuojamės stengdamiesi įnešti pokyčius, kurie atitiktų tai, kokio pasaulio mes tikimės ateityje.
