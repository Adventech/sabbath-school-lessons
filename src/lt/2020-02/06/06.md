---
title:  V. Kodėl aiškinimas yra svarbu
date:   07/05/2020
---

`5. Perskaitykite Neh 8, 1–3. 8. Kodėl aiškus Rašto supratimas yra itin svarbus mums ne tik asmeniškai, bet ir kaip bažnyčiai?`
												
Svarbiausias Rašte – tai išganymo klausimas ir kaip mes esame išgelbėti. Galų gale, kas dar galėtų būti svarbiau? Kokia nauda, kaip mums sakė pats Jėzus, jei mes laimėtume viską, ką siūlo pasaulis, bet netektume savo sielos (Mt 16, 26)?

Tačiau žinojimas, ko Raštas moko apie išganymą, labai priklauso nuo aiškinimo. Jei neteisingai traktuosime ir interpretuosime Raštą, greičiausiai padarysime klaidingas išvadas ne tik suvokdami išganymą, bet ir visa kita, ko Raštas moko. Tiesą sakant, net apaštalų laikais teologiniai klaidamoksliai jau buvo įsėlinę į bažnyčią, be abejo, pagrįsti melagingu Rašto aiškinimu.

`6. Perskaitykite 2 Pt 3, 15–16. Ką tai mums sako apie teisingo Rašto skaitymo svarbą?`
														
Iš tikrųjų, jei esame Rašto žmonės, norintys gyventi tik pagal Raštą – ir neturintys kitų autoritetingų šaltinių, tokių kaip papročiai, religiniai įsitikinimai ar bažnyčios mokymo autoritetų, aiškinančių mums Raštą – tada teisingos Rašto hermeneutikos klausimas yra itin svarbus, nes mes turime tik Raštą, kuris moko, ką mums tikėti ir kaip gyventi.

Rašto aiškinimo klausimas yra esminis teologinei bažnyčios sveikatai ir misijai. Be teisingo Rašto aiškinimo negali būti doktrinos ir mokymo vienumo, taigi ir bažnyčios bei mūsų misijos. Bloga ir iškreipta teologija neišvengiamai veda į nepakankamą ir iškreiptą misiją. Galų gale, jei turime žinią, kurią reikia skelbti pasauliui, bet painiojamės dėl žinios reikšmės, kaip galėsime efektyviai pristatyti šią žinią tiems, kurie ją turi išgirsti?

`Perskaitykite trijų angelų žinią Apr 14, 6–12. Kokie čia teologiniai klausimai ir kodėl teisingas jų supratimas yra itin svarbus mūsų misijai?`
