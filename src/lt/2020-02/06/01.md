---
title:  Kodėl reikalingas aiškinimas?
date:   02/05/2020
---

### Šios savaitės tyrinėjimui skaitykite:
24, 36–45; 1 Kor 12, 10; 1 Kor 14, 26; Apd 17, 16–32; Jn 12, 42–43.

> <p>Įsimintina eilutė:</p>
> „Juk be tikėjimo neįmanoma patikti Dievui. Kas artinasi prie Dievo, tam būtina tikėti, kad Jis yra ir Jo ieškantiems atsilygina“ (Hbr 11, 6).

Skaityti Raštą taip pat reiškia jį aiškinti. Bet kaip mes tai darome? Kokiais principais vadovaujamės? Kaip, pavyzdžiui, suprantame įvairius ten aptinkamus rašymo būdus? Pvz., ar skaitoma eilutė yra palyginimas, pranašiškas – simbolinis sapnas ar istorinis pasakojimas? Atsakymas į šį svarbų su kontekstu susijusį klausimą jau yra Rašto aiškinimas.

Kartais žmonės Raštą naudoja kaip dangaus patarėją – atsiverčia atsitiktinę Rašto eilutę tikėdamiesi, kad ji parodys kryptį. Bet atsitiktinių Rašto eilučių susiejimas gali privesti prie labai keistų ir klaidingų išvadų.

Pavyzdžiui, vyrui palikus žmoną dėl kitos moters, žmona gali rasti didelį patikinimą šioje eilutėje: „Aš sukelsiu priešiškumą tarp tavęs ir moters“ (Pr 3, 15). Remdamasi šia eilute ji būtų įsitikinusi, kad jos vyro romanas nesibaigs!

Bet koks tekstas be konteksto greitai virsta dingstimi asmeniniams tikslams ir idėjoms. Taigi mes turime ne tik skaityti Raštą, bet ir teisingai jį aiškinti.
