---
title:  Tolesniam tyrinėjimui
date:   08/05/2020
---

**Tolesniam tyrinėjimui:**
E. Vait, Kelias pas Kristų, 2010, 103–110 p.; „Methods of Bible Study“ Section 1: ‘Bible Study: Presuppositions, Principles, and Methods‘, Section 2: ‘Presuppositions Arising from the Claims of Scripture‘; Section 3: ‘Principles for Approaching the Interpretation of Scripture‘. („Methods of Bible Study“ rasite www.adventistbiblicalresearch.org/materials/bible-interpretation-hermeneutics/methods-bible-study).

`„Tyrinėdami Žodį, palikite prie durų savo išankstinę nuomonę bei paveldimas ir išugdytas idėjas. Niekada nepasieksite tiesos, jei tyrinėsite Raštą, kad pateisintumėte savo idėjas. Palikite jas prie durų ir su sudužusia širdimi eikite išgirsti, ką Viešpats jums sako. Kai nuolankus tiesos ieškotojas sėdi prie Kristaus kojų ir sužino apie Jį, Žodis suteikia jam supratimą. Tiems, kurie yra pernelyg išmintingi savo puikybe, kad tyrinėtų Raštą, Kristus sako: Jei norite tapti išmintingi išganymui, turite tapti nuolankūs. Neskaitykite Žodžio ankstesnės nuomonės šviesoje; bet be išankstinio nusistatymo, tyrinėkite jį kruopščiai ir maldingai. Jei skaitant ateina patikinimas ir matote, kad jūsų puoselėjama nuomonė nedera su Žodžiu, nesistenkite, kad Žodis atitiktų šią nuomonę. Leiskite jūsų nuomonei prisiderinti prie Žodžio. Neleiskite supratimo valdyti tam, kuo anksčiau tikėjote ar ką buvote įpratę daryti. Išplėskite savo pažiūras, kad pamatytumėte nuostabius Įstatymo dalykus. Sužinokite, kas parašyta, o tada stokitės ant amžinos Uolos“ (E. Vait, Messages to Young People, 260 p.).`

**Klausimai aptarimui:**

`1. Kaip mūsų pasaulėžiūra, išsilavinimas ir kultūra paveikia Rašto aiškinimą? Kodėl mums itin svarbu suprasti išorinę įtaką, kuri neišvengiamai pasireiškia aiškinant Raštą?`

`2. Mes visi sutinkame, kad esame nuodėmingi ir neigiamai paveikti nuodėmės. Kaip nuodėmė daro įtaką skaitant Raštą? Tai yra, ką nuodėmė mums daro, dėl ko galime klaidingai aiškinti Dievo Žodį? Pavyzdžiui, kaip noras daryti tai, kas Rašte smerkiama, gali priversti mus skaityti Raštą iškreiptai? Kaip dar nuodėmė paveikia tai, kaip mes aiškiname Raštą?`

`3. Kaip biblinių laikų ir kultūros supratimas gali mums padėti geriau suvokti kai kurias Rašto eilutes? Pateikite keletą pavyzdžių.`
