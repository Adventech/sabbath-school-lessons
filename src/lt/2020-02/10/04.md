---
title:  III. Danielius, Nebukadnecaras ir Babilonas
date:   02/06/2020
---

2007 m. liepos mėn. Vienos universiteto mokslininkas vykdė darbus Britų muziejuje, kai rado Nebukadnecaro, Babilono karaliaus laikų lentelę. Lentelėje jis rado vardą – Nebusarsechimas. Šis Babilono pareigūno vardas minimas Jer 39, 3. Nebusarsechimas yra vienas iš daugelio asmenų, tiek karalių, tiek valdininkų, apie kuriuos (dėka archeologijos) buvo iš naujo sužinota nuo Danieliaus ir Nebukadnecaro laikų.

`3. Perskaitykite Danieliaus 1 ir 5 skyrius. Kaip ankstyvieji Danieliaus sprendimai atitinka Dievo veiksmus, naudojant jį kaip tarną ir pranašą, kad paveiktų milijonus žmonių per istoriją?`
														
Danielius „apsisprendė“ (Dan 1, 8) likti ištikimas Dievui ir dėl to, ką jis valgė ir kam meldėsi. Šie geri, anksti susiformavę įpročiai tapo modeliu, suteiksiančiu jam ir jo ilgam gyvenimui stiprybės. Rezultatas – blaivus mąstymas, išmintis ir supratimas, suteiktas iš aukštai. Tai pripažino Nebukadnecaras ir Belšacaras, todėl jam buvo pavestos aukščiausios pareigos karalystėje. Svarbiau, tai lėmė paties karaliaus Nebukadnecaro atsivertimą (Dan 4, 31–34).

Nebukadnecaras buvo Nabopolasaro sūnus. Kartu jie pastatė šaunų miestą, neprilygstamą senovės pasaulyje (Dan 4, 27). Babilono miestas buvo milžiniškas, jame buvo daugiau kaip 300 šventyklų, puikūs rūmai, o juos supo didžiulės dvigubos sienos, kurių storis nuo 3,5 iki 6,5 metrų. Sienose buvo aštuoni dideli vartai, pavadinti pagrindinių Babilono dievybių vardais. Garsiausi yra Ištarės vartai, kuriuos atkasė vokiečiai ir rekonstravo Pergamo muziejuje Berlyne.

Dan 7, 4 Babilonas apibūdinamas kaip liūtas su erelio sparnais. Procesiniame kelyje, vedančiame prie Ištarės vartų, yra 120 liūtų atvaizdų. Atliekant kasinėjimus buvo rastas didžiulis žmogų stveriantis liūtas, kuris tebėra už miesto. Visa tai liudija, kad liūtas yra tinkamas Didžiojo Babilono simbolis. Rašto istorija ir pranašiška žinia yra patvirtinta.

`Dan 1, 8 parašyta, kad Danielius „apsisprendė“. Ką tai reiškia? Dėl ko jūs turite apsispręsti, ką daryti ar nedaryti?`
