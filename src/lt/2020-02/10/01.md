---
title:  Šventasis Raštas kaip istorija
date:   30/05/2020
---

### Šios savaitės tyrinėjimui skaitykite:
1 Sam 17; Iz 36, 1–3; Iz 37, 14–38; Dan 1, 5; Mt 26, 57–67; Hbr 11, 1–40.

> <p>Įsimintina eilutė:</p>
> „Aš esu Viešpats, tavo Dievas, kuris išvedžiau tave iš Egipto žemės, iš vergijos namų“ (Iš 20, 2).

Raštą sudaro istorija. Biblinė istorija prasideda nuo absoliučios pradžios, kai Dievas viską sukūrė, ir juda link galutinio tikslo, kai Jis atkurs žemę Antrojo atėjimo metu.

Istorinė Rašto prigimtis – tai ypatybė, išskirianti jį iš kitų šventų religijų knygų. Raštas kalba apie Dievo, kuris asmeniškai veikia istorijoje, buvimą; jis nemėgina įrodyti Jo buvimo. Pradžioje Dievas taria žodį ir žemėje sukuriama gyvybė (Pr 1, 1–31). Jis pašaukia Abromą iš chaldėjų Ūro. Jis išvaduoja savo tautą iš vergijos Egipte. Jis užrašo Dešimt įsakymų ant akmens plokščių savo pirštu (Iš 31, 18). Jis siunčia pranašus. Jis teisia. Jis pašaukia tautą gyventi ir dalytis Jo Įstatymu bei išganymo planu su kitomis tautomis. Galų gale Jis siunčia į pasaulį savo sūnų Jėzų Kristų, padalydamas istoriją visiems laikams.

Šią savaitę tyrinėsime kai kuriuos svarbiausius istorijos klausimus, minimus Rašte, ir tam tikrus archeologinius įrodymus, padedančius pagrįsti Rašte išdėstytą istoriją.
