---
title:  V. Tikėjimas ir istorija
date:   04/06/2020
---

Mes negyvename vakuume. Mūsų sprendimai daro įtaką ne tik mums, bet ir kitiems. Taip pat daugelio pamaldžių žmonių gyvenimas senovėje padarė didelę įtaką ne tik jiems patiems, bet ir aplinkiniams. Hebrajams 11 skyriuje, tame gerai žinomame „tikėjimo“ skyriuje, matome apibendrintą daugelio šių senovės tikėjimo didvyrių įtaką.

**5. Perskaitykite Hbr 11, 1–40. Tyrinėdami jų gyvenimą, kokias pamokas galime įžvelgti šiuose senovės didvyriuose?**

`Henochas`

`Nojus` 

`Abraomas` 	

`Sara`

`Juozapas` 

`Mozė`

`Rahaba`						

`Samsonas`

Tikėjimas nėra tiesiog pasikliovimas kažkuo ar kuo nors; tikėjimas veikia reaguodamas į šį pasikliovimą. Veikiantis tikėjimas; štai kas laikoma teisumu. Būtent tokie tikėjimo veiksmai keičia istoriją. Kiekvienas iš šių veiksmų priklauso nuo pasikliovimo Dievo Žodžiu.

Nojus veikė tikėdamas ir statė laivą, pasikliaudamas Dievo Žodžiu, nepaisant patyrimo ir supratimo. Kadangi niekada nelijo, patyrimas ir supratimas diktavo, kad tvanas yra visiškai nesuvokiamas. Bet Nojus pakluso Dievui, ir žmonija išgyveno. Abraomas, tada vadintas Abromu, iškeliavo iš Ūro pietinėje Mesopotamijoje, tuo metu moderniausio pasaulio miesto, ir išėjo nežinodamas, kur Dievas jį ves. Bet jis apsisprendė veikti pagal Dievo Žodį. Mozė apsisprendė tapti piemeniu, vesiančiu Dievo tautą į Pažadėtąjį kraštą, užuot tapęs Egipto, didžiausios anų dienų imperijos, karaliumi. Jis pasitikėjo Visagalio balsu, kalbančiu iš degančio krūmo. Rahaba nusprendė pasikliauti Dievo žinia apie išgelbėjimą, apsaugojo du žvalgus ir tapo Jėzaus giminės dalimi. Kiek mažai mes žinome apie tai, kaip mūsų sprendimai paveiks daugybę šios ir ateinančios kartos žmonių gyvenimą!

`Kokie esminiai sprendimai laukia jūsų? Kaip ir kodėl jūs priimate sprendimus?`
