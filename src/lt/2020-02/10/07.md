---
title:  Tolesniam tyrinėjimui
date:   05/06/2020
---

**Tolesniam tyrinėjimui:**
E. Vait, Patriarchai ir pranašai, 526–530 p.; „Prophets and Kings“, 331–339 p.; 349–366 p.; „Methods of Bible Study, section 4.k.“ (http://www.adventistbiblicalresearch.org/materials/
bible-interpretation-hermeneutics/methods-bible-study).

> <p></p>
> „Biblija yra seniausia ir išsamiausia istorija, kokią turi žmogus. Ji kilo iš amžinosios tiesos versmės, ir per šimtmečius dieviškoji ranka išsaugojo jos tyrumą. Ji nušviečia tolimą ateitį, į kurią veltui stengiasi prasiskverbti žmonių tyrinėjimai. Tik Dievo Žodyje mes regime jėgą, kuri padėjo Žemės pamatus ir ištiesė dangų. Tik čia randame teisingą pasakojimą apie tautų kilmę. Tik čia pateikta žmonijos istorija, neatmiešta žmogiško išdidumo ar prietarų“ (E. Vait, Ugdymas, 202 p.).

> <p></p>
> „Tas, kuris žino apie Dievą ir Jo Žodį, turi Šventojo Rašto dieviškumu užtvirtiną tikėjimą. Jis netikrina Biblijos atsižvelgiant į žmogiško mokslo idėjas. Pastarąsias jis tikrina neklystančiu matu. Jis žino, kad Dievo Žodis yra tiesa, o ji niekada negali sau prieštarauti; viskas, kas vadinamame moksle prieštarauja Dievo apreiškimo tiesai, tėra žmogiškos spėlionės. Iš tiesų išmintingiems moksliniai tyrimai atveria didžiulius minčių ir informacijos laukus“ (E. Vait, „Testimonies for the Church“, 8 t., 325 p.

**Klausimai aptarimui:**

`1. Įsigilinkite į IV dalies pabaigoje pateiktą klausimą. Taip, gerai, kai randame archeologinių įrodymų, patvirtinančių Biblijos istoriją. Bet kas nutinka, kai randama archeologinių įrodymų, kurie aiškinami prieštaraujant Rašto pasakojimui? Ką tai turėtų pasakyti mums apie priklausymą nuo Dievo Žodžio ir pasikliovimą juo, neatsižvelgiant į archeologijos ar bet kurio kito žmogiško mokslo teiginius?`

`2. Pagalvokite apie visas Rašto pranašystes, išsipildžiusias praeityje, kurias šiandien galime laikyti išsipildžiusiomis. Pavyzdžiui, pagalvokite apie karalystes Danieliaus 2 ir 7. Kaip galime pasimokyti iš šių istorijoje išsipildžiusių pranašysčių ir pasitikėti Viešpačiu dėl tų pranašysčių, kurios dar išsipildys ateityje?`
