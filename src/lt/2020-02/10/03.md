---
title:  II. Izaijas, Ezekijas ir Sanheribas
date:   01/06/2020
---

`2. Perskaitykite Iz 36, 1–3 ir Iz 37, 14–38. Kaip Dievas išgelbsti savo tautą iš šio milžiniško asirų antpuolio prieš Judą?`
														
701 m. prieš Kristų Sanheribas puola Judą. Pasakojimas įamžinamas Šventajame Rašte. Šis pasakojimas taip pat keliais būdais užrašytas paties Sanheribo. Savo istoriniuose metraščiuose, aptiktuose sostinėje Ninevėje, jis giriasi: „Keturiasdešimt šešis jo [Ezekijo] įtvirtintus miestus ir nesuskaičiuojamus mažesnius gretimus kaimus aš apguliau ir užkariavau“. Sanheribo rūmuose Ninevėje jis švenčia pergalę prieš Judo Lachišo miestą, išpuošdamas pagrindinio rūmų kambario sienas apgulties ir kovos su šiuo miestu vaizdais.

Nesenuose kasinėjimuose Lachiše buvo rasta daug sunaikinto miesto griuvėsių, po to, kai Sanheribas jį sudegino. Tačiau Jeruzalė stebuklingai išsaugota. Sanheribas gali pasigirti tik tuo: „O Judėjos Ezekiją uždariau jo paties mieste kaip paukštį narve.“ Jeruzalės sunaikinimo aprašymo nėra ir jokios informacijos apie belaisvius, paimtus į vergiją.

Taip, Jeruzalė buvo apgulta, tačiau Raštas sako, kad apgultis truko tik vieną dieną, nes Viešpaties angelas išgelbėjo Jeruzalę. Kaip Izaijas pranašavo: „Todėl apie Asirijos karalių Viešpats sako: ‘Jis neįsiverš į šį miestą, nė vienos strėlės į jį nepaleis, nei dengdamasis skydu jo nepuls, nei apgulos pylimo aplink jį nesupils. Keliu, kuriuo atėjo, išsinešdins, neįsiveržęs į šį miestą. Tai Viešpaties žodis! Aš apginsiu jį dėl savęs ir dėl savo tarno Dovydo‘“ (Iz 37, 33–35).

Įdomu tai, kad Asirijos sostinėje Ninevėje aiškiai pavaizduotas tik Lachišas. Jeruzalės ant rūmų sienų nerasta. Sanheribas galėjo pasigirti tik Lachišo užkariavimu. Kova tarp dangaus Dievo ir asirų dievų pavaizduota išgelbstint Jo tautą. Jis mato Asirijos agresiją. Jis girdi Ezekijo maldą. Dievas veikia istorijoje.

`Kaip galite prisiminti, kad Dievas, stebuklingai išgelbėjęs Izraelį anuomet toje vietovėje, yra tas pats Dievas, kuriam šiandien meldžiatės, kuriuo pasitikite ir pasikliaujate?`
