---
title:  IV. Istorinis Jėzus
date:   03/06/2020
---

`4. Perskaitykite Mt 26, 57–67; Jn 11, 45–53 ir Jn 18, 29–31. Kas buvo Kajafas ir koks buvo jo vaidmuo Kristaus mirčiai? Kas buvo Poncijus Pilotas ir kaip jo sprendimas buvo lemiamas, kad teismo taryba (sinedrionas) įgyvendintų savo tikslus?`
														
Kajafas buvo vyriausiasis kunigas, pradėjęs sąmokslą siekti Jėzaus mirties. Jo egzistavimą taip pat užfiksavo Juozapas, žydų istorikas, rašęs romėnų vardu. „Be to, jis taip pat atėmė iš Juozapo, dar vadinamo Kajafu, vyriausiąją kunigystę ir jo įpėdiniu paskyrė buvusio vyriausiojo kunigo Anano sūnų Jonataną“ (Josephus Complete Works (Grand Rapids, MI: Kregel Publications, 1969), book 18, chapter 4, p. 38).

1990 m. į pietus nuo Jeruzalės buvo rastas šeimos kapas, kuriame buvo dvylika urvų su kaulais ir kremavimo urnų. Monetos ir keramika kape datuojamos maždaug iki pirmojo mūsų eros amžiaus vidurio. Puošniausiame iš urvų su daugybe kaulų rinkinių yra vardas – „Kajafo sūnus Juozapas“. Daugelis mokslininkų mano, kad tai buvo Kajafo, vyriausiojo kunigo, tiesiogiai dalyvavusio Jėzaus mirtyje, kapas ir kremavimo urna.

1961 m. teatre Maritima Cezarėjoje ant akmens buvo rastas užrašas – Poncijus Pilotas, Judėjos valdytojas, paskirtas Tiberijaus.

Taigi abiem šiais atvejais istoriją patvirtino šios esminės su Kristaus mirtimi susijusios asmenybės.

Pirmuosius du mūsų eros šimtmečius tyrinėjantys pasaulietiniai istorikai taip pat kalba apie Jėzų iš Nazareto. Romėnų istorikas Tacitas rašo apie Kristų, Jo mirties nuosprendį, paskelbtą Poncijaus Piloto, valdant Tiberijui ir ankstyvuosius krikščionis Romoje. Romos gubernatorius Plinijus jaunesnysis 112–113 m. po Kristaus rašė imperatoriui Trajanui, klausdamas, kaip jis turėtų elgtis su krikščionimis. Jis apibūdina juos kaip susitinkančius konkrečią dieną prieš aušrą ir giedančius tarsi dievui.

Šie archeologiniai atradimai ir istoriniai šaltiniai suteikia papildomus, ne biblinius Jėzaus, kuris buvo garbinamas pirmuosius 50 metų po Jo mirties, egzistavimo pagrindus. Pačios evangelijos yra pirminiai šaltiniai apie Jėzų, todėl turėtume atidžiai jas tyrinėti, kad sužinotume daugiau apie Jėzų ir Jo gyvenimą.

`Nors visada malonu turėti archeologinių įrodymų, patvirtinančių mūsų tikėjimą, kodėl turėtume išmokti nedaryti savo tikėjimo priklausomo nuo jų, kad ir kokie naudingi jie kartais galėtų būti?`
