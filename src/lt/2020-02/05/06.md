---
title:  V. „Sola Scriptura“ ir E. Vait
date:   30/04/2020
---

`5. Perskaitykite Iz 8, 19–20. Kodėl visada svarbu remtis bibliniu „Įstatymu ir liudijimu“ kaip mūsų mokymo ir doktrinos matu? Ką tai reiškia pranašų, netapusių Rašto kanono dalimi, tarnystei?`
														
Kalbant apie „sola Scriptura“ (tik Raštas), Septintosios dienos adventistai neišvengiamai susiduria su klausimu dėl E. Vait, kuri taip pat buvo Dievo įkvėpta ir tarnavo kaip Dievo pasiuntinė likučiui. Koks jos raštų santykis su Šventuoju Raštu?

Net ir paviršutiniškas E. Vait raštų skaitymas aiškiai parodo, kad Biblija jai buvo pagrindinė ir esminė dalis visoms jos mintims ir teologijai. Tiesą sakant, ji ne kartą tvirtino, kad Raštas yra aukščiausias autoritetas ir galutinis matas visoms doktrinoms, tikėjimui ir papročiams (žr. Didžioji kova, 2017, 516 p.). Be to, akivaizdu, kad ji palaikė protestantišką „sola Scriptura“ principą (žr. Didžioji kova, 2017, 9 p.).

Pasak pačios E. Vait, jos raštai, palyginti su Biblija, buvo 
> <p></p>
> „mažesnė šviesa, kreipianti vyrus ir moteris į didesnę šviesą, Bibliją (The Advent Review and Sabbath Herald, January 20 d.). 

Jos raštai niekada nebuvo skirti Rašto tyrinėjimui pakeisti. Tiesą sakant, ji komentuoja: 

> <p></p>
> „Jūs nesate susipažinę su Raštu. Jei tyrinėtumėte Dievo Žodį, kad pasiektumėte biblinį matą ir krikščionišką tobulumą, jums nereikėtų Liudijimų. Dėl to, kad nesiekėte susipažinti su Dievo įkvėpta Knyga, Jis sumanė laimėti jus paprastais, tiesioginiais liudijimais“ (E. Vait, „Testimonies for the Church“, 2 t., 605 p.).

Taigi jos darbai turi būti branginami. Jiems būdingas toks pats įkvėpimas, kuris būdingas rašiusiems Bibliją, tačiau jų funkcija skiriasi nuo Rašto funkcijos. Jos raštai nėra Šventojo Rašto papildymas, bet yra pavaldūs Šventajam Raštui. Ji niekada neketino savo raštais pakeisti Šventojo Rašto; vietoj to ji išaukštino Bibliją kaip vienintelį tikėjimo ir papročių matą.

`Pagalvokite, kokia neįtikėtina dovana mums buvo suteikta per E. Vait tarnystę. Kaip mes galime išmokti labiau branginti nuostabią iš jos sklindančią šviesą, tuo pat metu išlaikant Šventojo Rašto viršenybę?`
