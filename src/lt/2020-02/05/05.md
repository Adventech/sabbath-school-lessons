---
title:  IV. Raštas aiškina Raštą
date:   29/04/2020
---

Biblija gali save aiškinti tik todėl, kad yra Šventojo Rašto vienovė. Be pastarosios Šventasis Raštas negalėtų būti savo reikšmę atskleidžiančia šviesa, vienai Rašto daliai aiškinant kitas dalis ir tokiu būdu leidžiant suprasti susijusias eilutes.

`4. Perskaitykite Lk 24, 27. 44–45. Kaip Jėzus rėmėsi Raštu, paaiškindamas, kas Jis yra? Ko tai mus moko apie Rašto panaudojimo būdus?`
														
Šventojo Rašto grožis paaiškinant patį save yra susijęs su tuo, kad jis atskleidžia savo paties prasmę dar aiškiau. Tai darydami mes tiesiog nesusiejame įvairias eilutes, kad įrodytume savo. Vietoj to, mes atidžiai atsižvelgiame į kiekvienos eilutės kontekstą. Be tiesioginio konteksto prieš tyrinėjamą eilutę ir po jos turėtume atsižvelgti ir į knygos, kurioje eilutė užrašyta, kontekstą. Be to, kadangi, pasak Pauliaus, Šventajame Rašte „visa, kas kitados parašyta, mums pamokyti parašyta“ (Rom 15, 4), turėtume ištyrinėti viską, ką Raštas sako tam tikra tema.

> <p></p>
> „Biblija aiškina pati save. Vienos Rašto vietos turi būti lyginamos su kitomis. Mokinys turėtų išmokti žiūrėti į Žodį kaip į visumą ir pastebėti ryšį tarp atskirų jo dalių. Jis turi žinoti, kokia pagrindinė Biblijos tema, koks buvo pirminis Dievo tikslas pasauliui, kaip kilo didžioji kova ir kaip buvo atliktas atpirkimo darbas“ (E. Vait, Ugdymas, 222 p.).

Lyginant Raštą su Raštu svarbu nuodugniai ištyrinėti Bibliją. Jei įmanoma, turėtume tyrinėti originalo kalbomis arba bent jau pasitelkdami tinkamą Rašto vertimą, ištikimą originalo hebrajų ir graikų kalbų reikšmėms. Nors Rašto supratimui originalo kalbų žinojimas nebūtinas, šių kalbų mokėjimas, be abejo, padeda. Jei ne, ištikimas ir pamaldus Žodžio tyrinėjimas su nuolankumu ir paklusnumu vis tiek tikrai duos gausų vaisių.

`Pagalvokite apie kokią nors doktriną, pavyzdžiui, mirusiųjų būklę, kada dėmesio sutelkimas į keletą pasirinktų eilučių gali privesti prie klaidos, jei nekreipiamas dėmesys į kitas eilutes. Ką tai mums sako apie svarbą perskaityti visa, ką Raštas sako konkrečia tema, kad geriausiai suprastume, ko Raštas moko?`
