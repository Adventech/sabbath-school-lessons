---
title:  Tik Šventasis Raštas — sola Scriptura
date:   25/04/2020
---

### Šios savaitės tyrinėjimui skaitykite:
1 Kor 4, 1–6; Tit 1, 9; 2 Tim 1, 13; Mk 12, 10. 26; Lk 24, 27. 44–45; Iz 8, 20.

> <p>Įsimintina eilutė:</p>
> „Dievo žodis yra gyvas, veiksmingas, aštresnis už bet kokį dviašmenį kalaviją. Jis prasiskverbia iki sielos ir dvasios atšakos, iki sąnarių ir kaulų smegenų, ir teisia širdies sumanymus bei mintis“ (Hbr 4, 12).

Protestantų teiginys – „tik Raštas“ (sola Scriptura) iškėlė Bibliją iki vienintelio mato ir lemiamo teologijos šaltinio. Priešingai Romos katalikų teologijai, pabrėžiančiai Raštą ir tradicijas, protestantų tikėjimas pabrėžė žodį – „tik“; tai yra, tik Raštas yra galutinis autoritetas, kai kyla su tikėjimu ir doktrinomis susiję klausimai.

Būtent Raštas suteikė lemiamą jėgą ir autoritetą protestantiškai reformacijai ir jos sukilimui prieš Romą bei klaidamokslius, kurių ji mokė šimtmečius. Priešingai alegoriniam Rašto aiškinimui, kai bibliniame tekste buvo įžvelgiamos daugybė skirtingų prasmių, protestantai reformatoriai pabrėžė gramatinį – istorinį Rašto aiškinimą, rimtai atsižvelgiant į biblinio teksto gramatiką ir pažodinės reikšmės svarbą.

Šią savaitę išsamiau tyrinėsime „sola Scriptura“. Sužinosime, kad „sola Scriptura“ reiškia keletą pagrindinių Rašto aiškinimo principų, kurie yra būtini norint tinkamai suprasti Dievo Žodį. Mes, protestantai, turime išlaikyti Raštą aukščiausiu doktrinos autoritetu.

