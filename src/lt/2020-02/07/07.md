---
title:  Tolesniam tyrinėjimui
date:   15/05/2020
---

E. Vait, Didžioji kova, 2017, 66–80 p.; 122–144 p.; „Methods of Bible Study“, 4. a – j skyrius; (www.adventistbiblicalresearch.org/materials/bible-interpretation-hermeneutics/metods-bible-study).

> <p></p>
> „Dievas atskleidė žmonėms žinias, reikalingas išsigelbėti, savo Žodyje. Šventasis Raštas turi būti priimtas kaip neginčijamas, tikrasis Jo valios apreiškimas. Jis atskleidžia Dievo charakterį, jis yra pamatinių tiesų apreiškėjas ir patyrimo matas... Nors Dievas atskleidė savo valią žmonėms savo Žodyje, bet nesumenkino Šventosios Dvasios vaidmens; Ji nuolat dalyvauja ir vadovauja mūsų darbams. Mūsų Išgelbėtojas taip pat pažadėjo Dvasią, kad per Ją galėtų perduoti Žodį savo tarnams, apšviestų ir padėtų pritaikyti savo mokslą. Dievo Dvasia įkvėpė Bibliją, todėl Jos mokymas niekada neprieštarauja Žodžiui“ (E. Vait, Didžioji kova, 2017, 8 p.).

**Klausimai aptarimui:**

`1. Nepaisant to, kiek Biblijos vertimų yra jūsų kalba, ką galite padaryti, kad gautumėte kuo daugiau naudos iš to, ką turite? Kaip galima išmokti branginti Bibliją kaip Dievo Žodį ir tikėjimu siekti paklusti tam, ko ji moko?`

`2. Pagalvokite apie skirtumą tarp to, ko apie žmogaus kilmę moko Dievo Žodis, (Dievas sukūrė mus šeštą pasaulio kūrimo dieną) ir to, ko moko pati žmonija, pavadindama tai „mokslu“, t.y., kad mes išsivystėme per milijardus metų. Ką šis didžiulis kontrastas tarp šių mokymų turėtų mums pasakyti apie tai, kaip svarbu laikytis to, ko moko Raštas, ir kur žmonija gali nueiti atsiribodama nuo Dievo Žodžio ir to, ko jis aiškiai moko?`

`3. Kokios Rašto priemonės, jei tokių yra, gali padėti geriau suprasti Bibliją? Ir net neturint jokių papildomų įrankių, kaip išmokti pritaikyti šią savaitę tyrinėtas pamokas, kaip aiškinti Raštą?`

`4. Izraelio vaikams buvo liepta mokyti savo vaikus jiems patikėtų didžių tiesų ir papasakoti apie Dievo vedimą jų gyvenime (Įst 4, 9). Be akivaizdžios tikėjimo perdavimo naudos, kaip mokymas ir pasakojimas apie Dievą augina mūsų pačių tikėjimą? Tai yra, kodėl dalijimasis bibline tiesa su kitais naudingas ir mums?`
