---
title:  II. Žodžiai ir jų reikšmės
date:   11/05/2020
---

Kiekvienoje kalboje yra žodžių, tokių turtingų ir gilių, kad juos sunku tinkamai išversti vienu žodžiu į kitą kalbą. Tokius žodžius reikia atidžiai ištirti, kaip jie vartojami Rašte, kad suprastume prasmės platybę.

`3. Perskaitykite 1 Kar 3, 6; Ps 57, 4; Ps 66, 20; Ps 143, 8 ir Mch 7, 20. Kaip Dievo gailestingumas ir gerumas pasireiškia Jo kūriniams?`
														
Hebrajų kalbos žodis kesed (gailestingumas) yra vienas turtingiausių ir giliausių Senajame Testamente. Jis nusako Dievo meilę, gerumą, gailestingumą ir Sandoros nusistatymą savo tautos atžvilgiu. Šiose keliose eilutėse mes matome Jį parodant didelį gailestingumą (kesed) savo tarnui Dovydui...; taip pat išlaikant jam didelę ištikimą meilę (kesed) (1 Kar 3, 6). „Tesiunčia Dievas savo gerumą (kesed) ir ištikimybę“ (Ps 57, 3). Kalbant apie Izraelį: „Tu parodysi ištikimybę Jokūbui, ištikimą meilę Abraomui“ (Mch 7, 20). Apie žodį kesed buvo parašytos knygos, bandant parodyti Dievo gailestingumo ir meilės gilumą mums.

`4. Perskaitykite Sk 6, 24–26; Job 3, 26; Ps 29, 11; Iz 9, 6 ir Iz 32, 17. Apie kokią ramybę, arba šalom kalbama šiose eilutėse?`
														
Hebrajų kalbos žodis šalom dažnai verčiamas – „ramybė“. Tačiau šio žodžio prasmė yra daug gilesnė ir platesnė. Jis gali būti išverstas – „pilnatvė, išsamumas ir gerovė“. Dievo palaiminimas ir maloningumas palaiko mus šalom būklėje, kuri yra Dievo dovana (Sk 6, 24–26). Priešingai, Jobo sunkumai nulemia aplinkybes, kai jis „nėra patenkintas“, „tylus“, nes jam trūksta šalom. Šiame neramiame pasaulyje didžiulis palaiminimas pasveikinti sabatos dieną žodžiais – šabat šalom, nes mūsų bendrystė su Dievu suteikia aukščiausią ramybę ir pilnatvę, kurių mums gyvenime reikia.

`Kad ir kokia kalba kalbėtume ir skaitytume – net nežinodami pirminės šių žodžių reikšmės – kaip galime pajusti, ką šie žodžiai reiškia, mūsų supratimu?`
