---
title:  I. Rašto supratimas
date:   10/05/2020
---

`1. Perskaitykite 2 Tim 3, 16–17. Kokiu tikslu mums buvo duotas Raštas?`
														
Biblija buvo parašyta kaip liudijimas Dievo darbui istorijoje, Jo planui atpirkti puolusią žmoniją ir mokyti mus visų teisumo kelių. Viešpats pasirinko tai padaryti žmonių kalba, apreikšdamas savo mintis ir idėjas žmonių žodžiais. Išvaduodamas Izraelį iš Egipto, Dievas išsirinko konkrečią tautą, kad perduotų savo žinią visoms tautoms. Jis leido tai tautai perduoti Jo žodį hebrajų kalba (kelias dalis aramėjų kalba, gimininga hebrajų kalbai).

Graikų kultūra atnešė naują galimybę, leidžiančią perduoti Naująjį Testamentą visuotine graikų kalba, tuo metu ja buvo plačiai kalbama toje pasaulio dalyje. (Tiesą sakant, buvo net Senojo Testamento vertimas į graikų kalbą – Septuaginta.) Ši „universali“ kalba leido apaštalams ir ankstyvajai bažnyčiai skelbti žinią toli ir plačiai su nauju misionierišku uolumu po Kristaus mirties. Vėliau apaštalas Jonas „paliudijo Dievo žodį bei Jėzaus Kristaus liudijimą – visa, ką buvo matęs“ (Apr 1, 2). Tokiu būdu Raštas parodo šio įkvėpto liudytojo ir liudijimo tęstinumą nuo pirmojo rašiusiojo Bibliją iki paskutiniojo.

`2. Perskaitykite Įst 32, 46–47. Kodėl Izraelio vaikams buvo itin svarbu „ištikimai laikytis visų šio Įstatymo žodžių“ (Įst 32, 46), Toros arba „mokymo“? Kaip Dievo Žodis prailgina mūsų gyvenimą? Ką tai gali reikšti šių dienų kontekste?`
														
Kai kurie žmonės ne tik turi išverstą Raštą į gimtąją kalbą, bet net turi įvairių jo variantų gimtąja kalba. Kiti turi tik vieną variantą, jei turi. Nepaisant to ,svarbiausia, kad Raštą laikytumėte Dievo Žodžiu, svarbiausia, paklusti tam, ko jis moko.

`Kodėl klusnumas Dievo Žodžiui ir jo mokymas savo vaikams niekada nėra tuščias reikalas (Įst 32, 47)?`
