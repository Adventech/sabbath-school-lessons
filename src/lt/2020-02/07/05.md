---
title:  IV. Tekstai ir kontekstai
date:   13/05/2020
---

Rašte žodžiai visada vartojami kontekste. Jie nėra vienui vieni. Žodis turi tiesioginį kontekstą sakinyje, ir pirmiausia reikia suprasti šį vienetą. Tada yra platesnis viso vieneto kontekstas, kuriame yra sakinys. Tai gali būti eilutės dalis, skyrius arba skyrių serija. Svarbu kuo geriau suprasti žodžių ir sakinių kontekstą, kad nepadarytume klaidingų išvadų.

`6. Palyginkite Pr 1, 27 su Pr 2, 7. Tada perskaitykite Pr 2, 15–23. Kaip iš šių skirtingų ištraukų ir kontekstų galime suprasti hebrajiško žodžio – adam (žmogus) apibrėžimą?`
														
Jau tyrinėjome, kad Pr 1, 27 pasikartojantis terminas „bara“ pabrėžia žmogaus sukūrimą. Dabar matome, kad žmogus šios eilutės kontekste nusakomas kaip vyras ir moteris. Tai reiškia, kad hebrajiškas terminas „adam“ šioje eilutėje turi būti suprantamas kaip bendra nuoroda į žmoniją.

Tačiau Pr 2, 7 tas pats terminas „adam“ vartojamas nusakant Adomo padarymą iš žemės dulkių (hebrajiškai – „adamah“; atkreipkite dėmesį į žodžių žaismą). Čia kalbama tik apie vyrą Adomą, nes Ieva bus sukurta vėliau ir visai kitu būdu. Taigi kiekvienoje eilutėje, net dviejų skyrių kontekste, matome skirtumą tarp „adam“ kaip „žmonijos“ apibrėžimo (Pr 1, 27) ir vyro Adomo (Pr 2, 7). Kad Adomas yra asmuo, vėliau patvirtina genealogijos (Pr 5, 1–5; 1 Met 1, 1; Lk 3, 38) ir nuoroda į Jėzų, kuris tampa antru Adomu (Rom 5, 12–14).

Kaip žodis Adomas pavartotas konkrečioje eilutėje, taip Adomo ir Ievos sukūrimo kontekstas yra didesnio pasakojimo apie sukūrimą dalis, kaip matyti Pradžios 1–2. Štai ką reiškia didesnis vienetas. Pastarasis informuoja aiškintoją apie papildomas temas, idėjas ir plėtojimą. Pr 2, 4–25 kartais vadinamos antru pasakojimu apie pasaulio sukūrimą, tačiau iš tikrųjų skiriasi tik išryškinimas (žr. kitą temą). Vis dėlto abiejuose pasakojimuose mums parodyta galutinė žmonijos kilmė.

`Tyrinėjome, vyras ir moteris – žmonija – yra tiesioginiai Dievo kūriniai. Ką tai mums sako apie šio „pasaulio išminties“ (1 Kor 1, 20), mokančios mus, kad mes atsiradome tik dėl atsitiktinumo, kvailumą?`
