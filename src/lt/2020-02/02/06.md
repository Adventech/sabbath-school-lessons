---
title:  V. Rašto supratimas tikėjimu
date:   09/04/2020
---

`6. Perskaitykite Hbr 11, 3. 6. Kodėl tikėjimas yra labai svarbus Dievo ir Jo Žodžio supratimui? Kodėl be tikėjimo neįmanoma patikti Dievui?`														

Visas tikras mokymasis vyksta tikėjimo kontekste. Besąlygiškas vaiko tikėjimas savo tėvais leidžia jam išmokti naujų dalykų. Pasitikėjimo santykiai skatina vaiką mokytis pagrindinių ir esminių gyvenimo bei meilės pusių. Taigi žinios ir supratimas išauga iš mylinčių ir pasitikinčių santykių.

Geras muzikantas puikiai atlieka muzikinį kūrinį ne tik nepriekaištingai ištobulinęs techninius įgūdžius, padedančius groti instrumentu, bet kai jis parodo meilę muzikai, kompozitoriui ir instrumentui. Panašiai mes Raštą teisingai suprasime tik artindamiesi prie jo su meilės ir tikėjimo dvasia, o ne nusistatę skeptiškai ar metodiškai dvejodami. Apaštalas Paulius rašė: „Juk be tikėjimo neįmanoma patikti Dievui“ (Hbr 11, 6). Taigi Bibliją būtina atsiversti tikint, pripažįstant jos antgamtinę kilmę, o ne matant ją kaip žmogišką knygą.

Septintosios dienos adventistai tai aiškiai išreiškė pirmoje Septintosios dienos adventistų bažnyčios tikėjimo tiesoje, susijusioje su antgamtine Rašto kilme: „Šventasis Raštas, Senasis ir Naujasis Testamentai, yra užrašytas Dievo Žodis, perduotas per dieviškąjį įkvėpimą. Įkvėpti autoriai kalbėjo ir užrašė, kai jie buvo vedami Šventosios Dvasios. Šiuo Žodžiu Dievas perdavė žmonijai žinią būtiną išgelbėjimui. Šventasis Raštas yra aukščiausias, patikimas ir neklystantis Jo valios apreiškimas. Jis yra charakterio etalonas, patyrimo matas, galutinis mokymų apreiškimas ir patikimas Dievo darbų istorijoje įrašas“ (Ps 119, 105; Pat 30, 5–6; Iz 8, 19–20; Jn 17, 17; 1 Tes 2, 13; 2 Tim 3, 16–17; Hbr 4, 12; 2 Pt 1, 20–21.)

`Ką žmonės praranda, kai prie Rašto jie artinasi netikėdami? Kodėl šis tikėjimas nėra aklas? Tai yra, kokios yra pagrįstos priežastys šiam tikėjimui ir kodėl tikėjimas vis dar yra būtinas, kai kalbama apie Rašto tiesas?`
