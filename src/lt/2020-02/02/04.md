---
title:  III. Rašytinis Dievo Žodis
date:   07/04/2020
---

`3. „Tada Viešpats tarė Mozei: ‘Užrašyk šiuos žodžius, nes pagal šiuos žodžius Aš sudariau Sandorą su tavimi ir su Izraeliu“ (Iš 34, 27). Kodėl Viešpats liepė Mozei užrašyti šiuos žodžius, užuot liepęs juos tik pakartoti? Koks yra akivaizdus rašytinio Žodžio privalumas?`
														
Dievas, kuris kalba ir sukūrė žmonių kalbą, leidžia išrinktajai tautai patikimai perduoti dangaus apreikštas tiesas ir įkvėptas mintis. Todėl nestebina tai, kad Dievas anksti įsakė rašiusiems Bibliją įamžinti Jo nurodymus ir apreiškimus.

`4. Ko šios eilutės moko apie rašytinį Apreiškimą?`

`Iš 17, 14; 24, 4` 													

`Joz 24, 26` 													

`Jer 30, 2` 													

`Apr 1, 11. 19; 21, 5; 22, 18–19` 											

Kodėl Dievas įsakė, kad Jo apreiškimas ir įkvėpta žinia būtų užrašyti? Akivaizdus atsakymas yra tas, kad mes jų nepamirštume. Rašytiniai Biblijos žodžiai yra nuolatinis atskaitos taškas, nurodantis mums į Dievą ir Jo valią. Rašytinį dokumentą paprastai galima geriau išsaugoti ir jis yra daug patikimesnis nei žodinė žinia, kurią kaskart reikia pranešti iš naujo. Rašytinis Žodis, kurį galima kopijuoti daug kartų, taip pat gali būti prieinamas daug daugiau žmonių nei kalbėjimo atveju. Galiausiai vienu metu galime kalbėti su ribotu žmonių skaičiumi, bet tai, kas yra užrašyta, gali būti skaitoma daugybės skaitytojų daugelyje skirtingų vietų, žemynų ir tai netgi gali būti palaiminimas daugybei kartų. Iš tiesų, jei žmonės negali skaityti patys, rašytinį dokumentą jiems gali skaityti kiti.
