---
title:  Šventojo Rašto kilmė ir prigimtis
date:   04/04/2020
---

### Šios savaitės tyrinėjimui skaitykite:
2 Pt 1, 19–21; 2 Tim 3, 16–17; Įst 18, 18; Iš 17, 14; Jn 1, 14; Hbr 11, 3. 6

> <p>Įsimintina eilutė:</p>
> „Todėl mes be paliovos dėkojame Dievui, kad, priėmę iš mūsų išgirstąjį Dievo žodį, jūs priėmėte jį ne kaip žmogaus žodį, bet tokį, koks jis iš tikro yra, kaip Dievo žodį, kuris ir veikia jumyse, tikintieji“ (1 Tes 2, 13).

Nuo mūsų požiūrio ir supratimo, susijusio su Šventojo Rašto kilme ir prigimtimi, priklauso Biblijos vaidmuo mūsų gyvenimui ir apskritai bažnyčiai. Tai, kaip mes aiškiname Bibliją, labai paveikia mūsų supratimą, susijusį su apreiškimo ir įkvėpimo procesu. Norint teisingai suprasti Šventąjį Raštą, pirmiausia turime leisti Biblijai nustatyti pagrindus, kaip su ja elgtis. Mes negalime mokytis matematikos naudodamiesi moksliniais biologijos ar sociologijos metodais. Negalime mokytis fizikos tais pačiais įrankiais, kurie naudojami tyrinėjant istoriją. Panašiai biblinės dvasinės tiesos nebus pažintos ir teisingai suprantamos, jei naudosimės ateistiniais metodais, kurie prie Biblijos prieina taip, tarsi Dievo nebūtų. Vietoj to Rašto aiškinimas turi rimtai paistyti dangiškosios – žmogiškosios Dievo Žodžio pusės. Taigi tinkamam Šventojo Rašto aiškinimui būtina tai, kad mes prie Biblijos artintumės tikėjimu, o ne metodologiniu skepticizmu ar abejonėmis.

Šią savaitę pažvelgsime į kai kurias pamatines Rašto kilmės ir prigimties puses, turinčias daryti įtaką tam, kaip mes jį aiškinime ir suprantame.
