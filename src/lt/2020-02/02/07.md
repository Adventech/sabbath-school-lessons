---
title:  Tolesniam tyrinėjimui
date:   10/04/2020
---

**Tolesniam tyrinėjimui:**
Perskaitykite nurodytus puslapius iš dokumento – „Methods of Bible Study“: „2. Presuppositions Arising From the Claims of Scripture“, part a) Origin, and part b) Authority. („Methods of Bible Study“ rasite adresu www.adventistbiblicalresearch.org/materials/bible-interpretation-hermeneutics/methods-bible-study).

Kad ir koks svarbus Raštas yra mūsų tikėjimui, vien tik Raštas mums nebūtų išties dvasiškai vertingas, jei ne Šventosios Dvasios įtaka mūsų širdžiai ir protui, kai skaitome ir tyrinėjame Raštą.

> <p></p>
> „Dievas atskleidė žmonėms žinias, reikalingas išsigelbėti, savo Žodyje. Šventasis Raštas turi būti priimtas kaip neginčijamas, tikrasis Jo valios apreiškimas. Jis atskleidžia Dievo charakterį, jis yra pamatinių tiesų apreiškėjas ir patyrimo matas... Nors Dievas atskleidė savo valią žmonėms savo Žodyje, bet nesumenkino Šventosios Dvasios vaidmens; Ji nuolat dalyvauja ir vadovauja mūsų darbams. Mūsų Išgelbėtojas taip pat pažadėjo Dvasią, kad per Ją galėtų perduoti Žodį savo tarnams, apšviestų ir padėtų pritaikyti savo mokslą. Dievo Dvasia įkvėpė Bibliją, todėl Jos mokymas niekada neprieštarauja Žodžiui“ (E. Vait, Didžioji kova, 2017, 9 p.).

**Klausimai aptarimui:**

`1. Kodėl Dievas apsireiškia ir atskleidžia savo valią? Kodėl mums reikia apreiškimo?`

`2. Kaip Dievas apsireiškia? Dievas naudoja įvairias priemones, kad kažką apie save atskleistų. Jis tai daro bendresniu būdu per gamtą, bet konkrečiau – per sapnus (Dan 7, 1); regėjimus (Pr 15, 1); ženklus (1 Kar 18, 24. 38); ir per savo Sūnų Jėzų Kristų (Hbr 1, 1–2). Ar Dievas apsireiškė jums asmeniškai? Pasidalykite savo patyrimu.`

`3. Kai kurie Rašto tyrinėtojai atmeta daugybę jo mokymų, laikydami juos tik mitais. Tokios tiesos, kaip pasakojimas apie pasaulio sukūrimą, tikrą Adomą ir Ievą, išėjimą ir apie Danielių yra vos keli iš mokymų (iš Senojo Testamento), kurie laikomi nieku, išgalvotomis pasakomis, skirtomis mokyti dvasinių tiesų, pavyzdžiai. Taip nutinka, kai žmonės teisia Dievo Žodį. Ką tai turėtų mums pasakyti apie akivaizdų tokio nusistatymo pavojų?`

`4. Dievas Rašte atskleidė savo valią galingais būdais. Vis dėlto Dievas nori jūsų pagalbos skelbiant Jo valią ir gerą žinią apie Jo išgelbėjimą Jėzuje Kristuje. Kai žmonės jus stebi, kokį Dievą jie mato jumyse ir jūsų elgesyje?`
