---
title:  IV. Pasaulio kūrimas ir laikas
date:   27/05/2020
---

`6. Perskaitykite Pradžios 5 ir 11 skyrius. Kaip Rašte atsekama žmonijos istorija nuo Adomo iki Nojaus ir nuo Nojaus iki Abraomo?`

Šios genealogijos Rašte yra išskirtinės tik dėl vieno – laiko elemento, dėl kurio kai kurie mokslininkai jas teisingai vadina „chronogenealogijomis“. Jose yra pakankamai informacijos, sujungtos su laiko tarpais, kad „kai pirmajam asmeniui išgyvenus x metų, jis augino antrą asmenį. Po to, kai pirmasis asmuo augino antrą asmenį, pastarasis gyveno y metų, ir jis augino kitus sūnus ir dukteris. Pradžios 5 pridedama formulė/frazė: Taigi iš viso pirmasis asmuo gyveno z metų. Ši tarpusavyje susijusi sistema būtų užkirtusi kelią kartų išbraukimui arba pridėjimui. Pradžios 5 ir 11 yra nenutrūkstama kilmės linija, kurią patvirtina 1 Met 1, 17–27, kur nėra pridėtų ar trūkstamų kartų. Tokiu būdu Raštas paaiškina save.

Žydų ir krikščionių aiškintojai beveik 2000 metų rėmėsi šiomis eilutėmis, atspindėdami istoriją ir tiksliai nustatydami tvano datą bei žemės amžių, bent jau po septynių pasaulio kūrimo dienų, kaip nusakyta Pradžios 1–2.

Pastaraisiais dešimtmečiais buvo bandoma iš naujo aiškinti Pradžios 5 ir 11, kad šie skyriai atitiktų ilgesnį amžių, kaip teigiama (klystančių žmonių) atsižvelgiant į kai kuriuos archeologinius ir istorinius duomenis. Tai kelia rimtų klausimų dėl Rašto patikimumo.

Tačiau, jei norime suprasti Dievo laiko sampratą ir jo eigą per visą istoriją, turime pripažinti, kad šie du skyriai yra „ir istoriniai, ir teologiniai, siejantys Adomą su likusia žmonijos dalimi, o Dievą su žmogumi erdvėje ir laike. Pradžios 5 ir 11, 10–26 pateikia laiko rėmus ir žmogišką grandinę, jungiančią Dievo tautą su žmogumi, kurį Dievas sukūrė kaip šios planetos kūrimo per šešias dienas kulminaciją“ (Gerhard F. Hasel, „The Meaning of the Chronogenealogies of Genesis 5 and 11,“ Origins 7/2 [1980], 69 p.).

`Nors šios Senojo Testamento eilutės užrašytos dėl svarbių priežasčių, ką Paulius sako 1 Tim 1, 4 ir Tit 3, 9, į ką derėtų atkreipti dėmesį, kalbant apie tokias eilutes?`
