---
title:  II. Pasaulio kūrimas senovės literatūroje
date:   25/05/2020
---

Archeologai atrado senovės Egipto ir Artimųjų Rytų tekstuose pirmykščius pasakojimus apie pasaulio kūrimą ir tvaną. Pastarieji privertė susimąstyti, ar Pradžios knygos pasakojimas buvo pasiskolintas iš šių kultūrų, ar kažkokiu būdu nuo jų priklausė. Bet, ar taip yra iš tikrųjų?

`3. Perskaitykite Pr 1–2, 4, tada perskaitykite šias ištraukas iš epo „Atra-Ḫasis“: „Kai dievai vietoj žmogaus atliko darbus, kėlė naštą, dievams ji buvo per didelė, darbas – per sunkus, per daug vargo... Tesukuria įsčių deivė palikuonių, ir tegul žmogui tenka dievų našta! Geštu-e, dievą, turėjusį protą, jie nužudė sueigoje. Nintu sumaišė molį su savo kūnu ir krauju...“ (Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), 9, 14, 15 p.). Kokius skirtumus įžvelgiate?`
														
Nors pasakojimuose yra panašumų (pvz., pirmieji žmonės yra padaryti iš molio), skirtumai yra daug aiškesni.

(1) „Atra-Ḫasis“ epe žmogus dirba dievų labui, kad dievai galėtų ilsėtis. Pradžios knygoje Dievas sukuria žemę ir viską, kas joje, žmonėms, aukščiausiam kūrinijos taškui, o paskui Jis su jais ilsisi. Pradžios knygoje žmonės įkurdinami sode ir pakviečiami bendrystei su Dievu bei rūpinimuisi Jo kūrinija – samprata, kurios nėra „Atra-Ḫasis“ epe.

(2) „Atra-Ḫasis“ epe nužudomas nesvarbus dievas, o jo kraujas sumaišomas su moliu, padaryti septyniems vyrams ir moterims. Pradžios knygoje pirmąjį Adomą „padarė“ Dievas, įkvėpęs jam gyvybę, o moteris vėliau yra padaroma jo bendrininke. Dievas nesukūrė Adomo ir Ievos iš nužudyto dievo kraujo.

(3) Pradžios knygos pasakojime nėra jokio konflikto ar smurto, priešingai „Atra-Ḫasis“ epui.

Biblinis pasakojimas yra kilnus, vaizduojantis visagalį Dievą, kuris suteikia žmonijai orų tikslą tobulame pasaulyje. Šis esminis skirtumas privertė mokslininkus padaryti išvadą, kad galų gale tai labai skirtingi pasakojimai apie pasaulio sukūrimą.

`Kai kurie teigė, kad per amžius pasakojimai apie pasaulio sukūrimą ir tvaną buvo perduoti, laisvai grindžiant tuo, kas iš tikrųjų įvyko (todėl yra panašumų), tačiau laikui bėgant buvo iškreipti. Priešingai, Mozė, įkvėptas Šventosios Dvasios, atskleidė, kas iš tikrųjų įvyko. Kodėl šis paaiškinimas geriau atspindi keletą panašumų nei mintis, kad Mozė skolinosi pasakojimą iš šių pagoniškų epų?`
