---
title:  Pradžios knyga kaip pamatas. 2 dalis
date:   23/05/2020
---

### Šios savaitės tyrinėjimui skaitykite:
Job 26, 7–10; Pr 1–2; Pr 5; Pr 11; 1 Met 1, 18–27; Mt 19, 4–5; Jn 1, 1–3.

> <p>Įsimintina eilutė:</p>
> „Dangūs skelbia Dievo šlovę, dangaus skliautas garsina Jo rankų darbą“ (Ps 19, 2).

Šventasis Raštas įkvėpė daug puikių mąstytojų tyrinėti Dievo sukurtą pasaulį; dėl to gimė šiuolaikinis mokslas. Johanesas Kepleris, Izaokas Niutonas, Džonas Rei (John Ray), Robertas Boilis (Rober Boyle) ir kiti ankstyvieji didieji mokslininkai tikėjo, kad jų darbai dar labiau atskleidžia Dievo rankų darbą.

Tačiau po Prancūzijos revoliucijos 19 a. mokslas pradėjo pereiti nuo teistinės pasaulėžiūros prie natūralizmu ir materializmu pagrįstos pasaulėžiūros, dažnai nepaliekančios vietos antgamtiškam. Šias filosofines idėjas išpopuliarino Čarlzo Darvino „Rūšių atsiradimas“ (1859 m.). Nuo to laiko mokslas vis labiau atsiribojo nuo savo biblinių pagrindų, todėl Pradžios knygos pasakojimas buvo iš esmės aiškinamas naujai.

Ar Raštas moko senovinio, nemokslinio požiūrio į kosmologiją? Ar biblinis pasakojimas buvo tiesiog pasiskolintas iš aplinkinių pagonių tautų? Ar Bibliją kultūriškai lėmė jos vieta ir laikas, ar jos įkvėpta prigimtis pakelia mus pažvelgti į tokį atsiradimą, kuris yra užbaigtas savo dieviška struktūra?

Šią savaitę tyrinėsime šiuos klausimus.
