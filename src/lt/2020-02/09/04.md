---
title:  III. Pradžios knyga prieš pagonybę
date:   26/05/2020
---

Pradžios knyga, užuot buvusi priklausoma nuo pagoniškų senovės mitų apie pasaulio sukūrimą, atrodo, parašyta taip, kad paneigtų šiuos mitus ir atitolintų nuo jų Dievą Kūrėją.

`4. Perskaitykite Pr 1, 14–19. Kaip aprašyti kūriniai, atsiradę ketvirtą dieną, ir kokios jų funkcijos?`

Žodžių „saulė“ ir „mėnulis“ buvo vengta todėl, kad hebrajų kalba jie buvo senovės Artimųjų Rytų ir Egipto saulės ir mėnulio dievų vardai (arba su jais glaudžiai susiję žodžiai). Žodžių „didesnį šviesulį“ ir „mažesnį šviesulį“ vartojimas parodo, kad šviesuliai buvo sukurti konkrečioms funkcijoms: ženklinti „metų laikus, dienas ir metus“, „žemei apšviesti!“ (Pr 1, 14–15) T.y., tekstas labai aiškiai parodo, kad saulė ir mėnulis nebuvo dievai, bet kūriniai su konkrečiomis funkcijomis, kaip mes juos šiandien suprantame.

`5. Perskaitykite Pr 2, 7. 18–24. Kaip Dievas yra glaudžiai susijęs su Adomo ir Ievos sukūrimu?`

Senovės Artimųjų Rytų mitai vieningai vaizduoja žmogaus sukūrimą kaip vėlesnę mintį, kad dievams nereikėtų sunkiai triūsti. Šiai mitinei nuostatai prieštarauja biblinė mintis, kad žmogus turi valdyti pasaulį kaip Dievo prievaizdas. Žmonių sukūrime nebuvo jokių pavėluotų minčių. Tekstas juos nusako kaip kūrinijos kulminaciją, dar akivaizdžiau parodant, kokie skirtingi yra pagoniški ir bibliniai pasakojimai.

Taigi Pradžios knyga pataiso senovės pasaulio mitus. Mozė vartojo tam tikrus terminus ir idėjas, nesuderinamas su pagoniškomis sąvokomis. Ir jis tai padarė tiesiog išreikšdamas biblinį tikrovės, Dievo vaidmens ir Jo tikslo pasaulio sukūrimui supratimą.

`Prieš tūkstančius metų biblinis pasakojimas apie pasaulio sukūrimą prieštaravo vyraujančiai kultūrai. Šiandien biblinis pasakojimas apie pasaulio sukūrimą prieštarauja vyraujančiai kultūrai. Kodėl neturėtume tuo stebėtis?`
