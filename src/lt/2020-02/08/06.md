---
title:  V. Pasaulio sukūrimas, nuopuolis ir kryžius
date:   21/05/2020
---

Rašte tobula kūrinija, nuopuolis, pažadėtas Mesijas ir galutinis atpirkimas yra neatsiejami. Šie svarbūs įvykiai yra žmonijos išganymo istorijos tema.

`6. Perskaitykite Pr 1, 31, Pr 2, 15–17 ir Pr 3, 1–7. Kas nutiko tobulai Dievo kūrinijai?`
														
Dievas apie kūriniją pasakė – „labai gera“ (Pr 1, 31). „Kūrimas buvo baigtas... Rojus žydėjo žemėje. Adomas ir Ieva galėjo prieiti prie gyvybės medžio. Nei nuodėmės žymė, nei mirties šešėlis netemdė puikių kūrinių“ (E. Vait, Patriarchai ir pranašai, 28 p.). Dievas perspėjo Adomą ir Ievą, kad jei jie valgys gero ir pikto pažinimo medžio vaisiaus, jie tikrai mirs (Pr 2, 15–17). Žaltys pradėjo savo kalbą klausimu, o tada prieštaravo tam, ką pasakė Dievas: „Jūs tikrai nemirsite!“ (Pr 3, 4) Šėtonas pažadėjo Ievai žinojimą ir kad ji bus kaip Dievas. Akivaizdu, kad ji juo tikėjo.

`7. Kaip Paulius patvirtina Dievo žodžius Pr 2, 15–17? Perskaitykite Rom 5, 12 ir Rom 6, 23. Kaip šis mokymas susijęs su teistine evoliucija?`

Šventajame Rašte matome, kada vėlesni Biblijos rašytojai patvirtino ankstesnius Biblijos teiginius ir pateikė papildomų įžvalgų. Romiečiams 5–8 Paulius rašo apie nuodėmę ir išganymo grožį: „Todėl, kaip per vieną žmogų nuodėmė įėjo į pasaulį, o per nuodėmę mirtis, taip ir mirtis prasiskverbė į visus žmones“ (Rom 5, 12). Tačiau evoliucijos idėja reiškia mirtį milijonus metų prieš žmoniją. Ši idėja turi rimtų padarinių Rašto mokymui, susijusiam su nuodėmės kilme, Kristaus pavaduojančia mirtimi ant kryžiaus ir išganymo planu. Jei mirtis nėra susijusi su nuodėme, tada nuodėmės atpildas nėra mirtis (Rom 6, 23), ir Kristui nebūtų priežasties mirti už mūsų nuodėmes. Taigi pasaulio sukūrimas, nuopuolis ir kryžius yra neatsiejami. Pirmasis Adomas yra neatsiejamas nuo paskutiniojo Adomo (1 Kor 15, 45. 47). Tikėjimas Darvino evoliucija, net jei į procesą būtų įtraukta kažkokia Dievo samprata, sugriautų patį krikščionybės pamatą.
