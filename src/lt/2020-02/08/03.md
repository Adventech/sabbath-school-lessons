---
title:  II. Pasaulio kūrimo dienos
date:   18/05/2020
---

Pastaraisiais metais atsirado polinkis į pasaulio kūrimo savaitę žiūrėti kaip į nepažodinę, kaip į metaforą, parabolę ar net mitą. Taip nutiko pasirodžius evoliucijos teorijai, skelbiančiai, kad gyvybės raida Žemėje truko ilgus amžius.

Ko Raštas moko šia tema? Kodėl Pradžios 1 pasaulio kūrimo „dienos“ turi būti suprantamos kaip pažodinės, o ne perkeltine prasme?

`3. Perskaitykite Pr 1, 3–5 ir Iš 20, 8–11. Kaip šiuose kontekstuose vartojama sąvoka „diena“?`

Hebrajų kalbos žodis „jom“ arba pažodinė „diena“ nuosekliai vartojama visame pasakojime apie pasaulio sukūrimą. Niekas šiame Pradžios knygos pasakojime apie sukūrimą nerodo, kad čia turėta omenyje kas kita, išskyrus pažodinę dieną, kaip šiandien suprantame vieną dieną. Tiesą sakant, kai kurie mokslininkai, netikintys, kad čia dienos yra pažodinės, vis dėlto pripažįsta, kad autoriaus ketinimas buvo nusakyti būtent pažodines dienas.

Įdomu tai, kad pats Dievas pirmajam laiko vienetui priskiria būtent šį žodį (Pr 1, 5). Jom arba diena apibrėžiama frazėmis – „atėjo vakaras ir išaušo rytas“ (Pr 1, 5. 8 ir t.t.). Čia vartojama vienaskaita, o ne daugiskaita, nusakant vieną dieną.

Taigi septynios pasaulio kūrimo dienos turi būti suprantamos kaip užbaigtas laiko vienetas, kurį nusako kiekinis skaitvardis „echad“ („pirmoji“), po kurio eina kelintiniai skaitvardžiai (antroji, trečioji, ketvirtoji ir t.t.). Tai rodo paeiliui einančias dienas, kurių kulminacija – septintoji diena. Terminų vartojimas ar paties pasakojimo forma neparodo, kad tarp šių dienų turėtų būti spragų. Septynios pasaulio kūrimo dienos iš tikrųjų yra septynios dienos, kaip mes jas apibūdiname šiandien.

Be to, tiesioginė dienos prigimtis nelaikoma savaime suprantama, net kai Dievas savo pirštu užrašė ketvirtąjį įsakymą, nurodydamas, kad septintos dienos – sabatos pagrindas yra pažodinė septynių dienų pasaulio kūrimo savaitė.

`Pradžios knygos pasaulio kūrimas nėra vienintelis toks pasakojimas Rašte. Antrojo atėjimo metu Dievas taip pat iš naujo kurs, pakeisdamas mirtingumą nemirtingumu, „staiga, viena akimirka, gaudžiant paskutiniam trimitui“ (1 Kor 15, 52). Jei vis dėlto Dievas gali tai padaryti iš karto kurdamas iš naujo, kodėl kurdamas pirmą kartą Jis naudotų milijardus metų, kaip moko teistinė evoliucija?`
