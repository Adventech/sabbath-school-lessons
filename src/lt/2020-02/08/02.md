---
title:  I. Pradžioje...
date:   17/05/2020
---

`1. Perskaitykite Pr 1, 1. Kokios gilios tiesos čia atskleistos?`
														
Raštas prasideda pačiais tauriausiais ir giliausiais žodžiais, kurie yra paprasti, tačiau, jei kruopščiai tyrinėjami, yra neišmatuojamai gilūs. Tiesą sakant, į didžiausius filosofijos klausimus, susijusius su tuo, kas mes esame, kodėl mes čia esame ir kaip mes čia atsiradome, yra atsakyta pirmuoju Rašto sakiniu.

Mes esame todėl, kad Dievas sukūrė mus konkrečiu laiku praeityje. Mes neišsivystėme iš nieko; taip pat mes neatsiradome atsitiktinai, neturėdami jokio tikslo ir krypties, kaip moko dauguma šiuolaikinių mokslinių kilmės teorijų. Darvino evoliucijos teorija visomis prasmėmis prieštarauja Šventajam Raštui, o dėl bandymų suderinti ją su Biblija krikščionys atrodo kvailai.

Dievas taip pat mus sukūrė absoliučią laiko akimirką – „pradžioje“. Tai reikštų, kad Dievas buvo iki šios pradžios. Tai yra, Dievas buvo dar prieš sukuriant laiką, išreikštą kasdieniu vakaro ir ryto ciklu, mėnesiais bei metais, kurie visi žymi pasaulio santykį su Saule ir Mėnuliu. Šią absoliučią pradžią atspindi ir palaiko kitos Rašto eilutės, nuolat patvirtinančios Dievo kūrybos prigimtį ir priemones (Jn 1, 1–3).

`2. Perskaitykite Jn 1, 1–3 ir Hbr 1, 1–2. Kas buvo kūrinijos veikėjas? Pagalvokite, ką reiškia tai, kad Jis taip pat mirė ant kryžiaus.`
														
Raštas moko, kad Jėzus buvo kūrinijos veikėjas. Biblija sako: „Visa per Jį atsirado, ir be Jo neatsirado nieko, kas tik yra atsiradę“ (Jn 1, 3). Per Jėzų Jis „sutvėrė pasaulius“ (Hbr 1, 1–2). Kadangi visa ko pradžia yra Jėzus, mes galime tikėtis, kad galų gale Jis užbaigs tai, ką pradėjo, nes Jis yra „Alfa ir Omega“, „Pirmasis ir Paskutinysis“ (Apr 1, 8; 22, 13).

`Kokį skirtumą lemia žinojimas, kad esate sukurti Dievo? Įsivaizduokite, jei netikėtumėte tuo. Kuo skirtųsi jūsų nusistatymas savęs ir aplinkinių atžvilgiu, ir kodėl?`
