---
title:  IV. Pasaulio kūrimas ir santuoka
date:   20/05/2020
---

Pastarąjį dešimtmetį įvyko didžiuliai pokyčiai, kaip visuomenės ir vyriausybės apibrėžia santuoką. Daugybė pasaulio tautų patvirtino tos pačios lyties asmenų santuoką, panaikindamos ankstesnius įstatymus, saugojusius šeimos struktūrą, kurios centre yra vienas vyras ir viena moteris. Tai daugeliu atžvilgių precedento neturintis įvykis, todėl kyla naujų klausimų, susijusių su santuokos institutu, bažnyčios ir valstybės santykiu, taip pat santuokos ir šeimos šventumu, kaip apibrėžta Šventajame Rašte.

`5. Perskaitykite Pr 1, 26–28; ir Pr 2, 18. 21–24. Ko šios eilutės moko apie Dievo idealą santuokai?`
														
Šeštą dieną Dievas pasiekia aukščiausią kūrimo tašką – žmonijos sutvėrimą. Įspūdinga, kad pirmą kartą Dievas Pr 1, 26 nusakomas daugiskaita: „Padarykime žmogų pagal mūsų paveikslą“. Visi Trejybės asmenys, mylintys vienas kitą, dabar sukuria dangaus apibrėžtus santuokos santykius žemėje.

> <p></p>
> „Dievas sukūrė žmogų pagal savo paveikslą, pagal savo paveikslą sukūrė jį; kaip vyrą ir moterį sukūrė juos“ (Pr 1, 27). Adomas ištarė: „Štai pagaliau kaulas mano kaulų ir kūnas mano kūno“ (Pr 2, 23). Adomas ją pavadino „moterimi“. Santuoka reikalauja, kad vyras paliktų tėvą ir motiną, glaustųsi prie žmonos, ir jie taptų vienu kūnu (Pr 2, 24).

Raštas vienareikšmiškai sako, kad šie santykiai turi būti tarp vyro ir moters, gimusių iš jų tėvo ir motinos, taip pat vyro ir moters. Ši sąvoka dar labiau paaiškinta nurodymuose pirmiems žemės tėvams: „Dievas palaimino juos, tardamas: Būkite vaisingi ir dauginkitės, pripildykite žemę ir valdykite ją!“ (Pr 1, 28) Penktasis įsakymas nurodo vaikams (palikuonims) gerbti savo tėvą ir motiną (Iš 20, 12). Šie santykiai gali būti įgyvendinami tik heteroseksualioje partnerystėje.

`Perskaitykite Jėzaus žodžius Mt 19, 3–6. Ko jie mus moko apie santuokos prigimtį ir šventumą? Atsižvelgiant į Jėzaus žodžius ir nepamirštant Dievo meilės visai žmonijai bei to, kad visi esame nusidėjėliai, kaip derėtų tvirtai ir ištikimai laikytis su santuoka susijusių Rašto principų?`
