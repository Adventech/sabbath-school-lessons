---
title:  Pradžios knyga kaip pamatas. 1 dalis
date:   16/05/2020
---

### Šios savaitės tyrinėjimui skaitykite:
Jn 1, 1–3; Pr 1, 3–5; Iš 20, 8–11; Apr 14, 7; Mt 19, 3–6; Rom 5, 12.

> <p>Įsimintina eilutė:</p>
> „Pradžioje buvo Žodis. Tas Žodis buvo pas Dievą, ir Žodis buvo Dievas. Jis pradžioje buvo pas Dievą. Visa per Jį atsirado, ir be Jo neatsirado nieko, kas tik yra atsiradę. Jame buvo gyvybė, ir ta gyvybė buvo žmonių šviesa“ (Jn 1, 1–4).

Pirmieji Pradžios knygos skyriai yra pagrindas visam Raštui. Šiuose skyriuose yra pagrindai bibliniam mokymui ar doktrinoms. Čia randame darniai veikiančią Dievybės prigimtį – Tėvą, Sūnų (Jn 1, 1–3; Hbr 1, 1–2) ir Dvasią (Pr 1, 2), kuriančius pasaulį ir visa, kas jame, kurio kulminacija – žmonija (Pr 1, 26–28). Pradžios knyga taip pat supažindina mus su sabata (Pr 2, 1–3), pikto kilme (Pr 3, 3), Mesiju ir išgelbėjimo planu (Pr 3, 15), pasauliniu, visuotiniu tvanu (Pr 6–9), sandora (Pr 1, 28; 2, 2–3. 15–17; 9, 9–17; Pr 15), kalbų sumaišymu ir žmonių išsisklaidymu (Pr 10; 11) bei genealogija, suteikiančia pagrindo Rašto chronologijai nuo pasaulio sukūrimo iki Abraomo (Pr 5 ir 11). Galiausiai, Dievo Žodžio galia (Pr 1, 3; 2 Tim 3, 16; Jn 17, 17), žmonijos prigimtis (Pr 1, 26–28), Dievo charakteris (Mt 10, 29–30), vyro ir moters santuoka (Pr 1, 27–28; Pr 2, 18. 21–25), žemės ir jos išteklių valdymas (Pr 1, 26; 2, 15. 19 ) ir pažadėtos naujos kūrinijos viltis (Iz 65, 17; 66, 22; Pr 21, 1), visa tai pagrįsta šiais pirmaisiais skyriais, kuriuos mes tyrinėsime šią ir kitą savaitę.
