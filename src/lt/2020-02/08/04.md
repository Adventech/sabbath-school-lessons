---
title:  III. Sabata ir pasaulio kūrimas
date:   19/05/2020
---

Šiandien septinta diena – sabata pasaulietinėje visuomenėje ir religinėse bendruomenėse smarkiai puolama. Tai galima pastebėti pasaulinių korporacijų darbo grafikuose; bandant pakeisti kalendorių daugelyje Europos šalių, antrąją savaitės dieną paskelbus pirmąja savaitės diena, o pirmąją savaitės dieną – septintąja; ir neseniai popiežiaus paskelbtoje su klimato kaita susijusioje enciklikoje septintoji diena – sabata vadinama „žydų šabu“ ir pasaulis raginamas laikytis poilsio dienos, kad būtų sumažintas visuotinis atšilimas (Pope Francis, Laudato Si’, Vatican City: Vatican Press, 2015, 172 p.).

`4. Perskaitykite Pr 2, 1–3; Iš 20, 8–11; Mk 2, 27 ir Apr 14, 7. Kaip pasaulio kūrimo savaitės supratimas sietinas su ketvirtuoju įsakymu? Kaip tai sietina su trijų angelų žinia?`
														
Raštas sako: „Septintą dieną Dievas buvo užbaigęs darbus, kuriais buvo užsiėmęs“ (Pr 2, 2). Daugelis kreacionistų šiandien pabrėžia Dievo darbą per šešias pasaulio kūrimo dienas, tačiau jie nepripažįsta, kad Dievo darbas nesibaigė šeštą dieną. Jo darbas baigėsi, kai Jis padarė sabatos dieną. Štai kodėl Jėzus galėjo pasakyti: „Šabas padarytas žmogui, ne žmogus šabui“ (Mk 2, 27). Jėzus galėjo tai autoritetingai pareikšti, nes Jis padarė sabatą kaip amžinąjį Dievo Sandoros su savo tauta ženklą ir antspaudą. Sabata buvo skirta ne tik žydams, bet visai žmonijai.

Pradžios knyga nurodo tris dalykus, kuriuos Jėzus atliko padaręs sabatos dieną. Pirmiausia, Jis „ilsėjosi“ (Pr 2, 2) ir parodė dieviškąjį savo noro pailsėti su mumis pavyzdį. Antra, Jis „palaimino“ septintą dieną (Pr 2, 3). Pasakojime apie pasaulio sukūrimą palaiminami yra gyvūnai (Pr 1, 22) ir Adomas su Ieva (Pr 1, 28), tačiau vienintelė palaiminta diena yra septintoji diena. Trečia, Dievas „padarė ją šventą“ (Pr 2, 3) arba pašventino.

Jokia kita diena Rašte nesulaukė tokio išskirtinumo. Šie trys veiksmai pakartoti ketvirtajame įsakyme, kai Dievas užrašė pirštu ir nurodė į pasaulio kūrimą kaip sabatos pamatą (Iš 20, 11).

`Apr 14, 7 ir Iš 20, 11 sabatos įsakymas yra tiesiogiai minimas kaip Kūrėjo garbinimo pagrindas. Kaip šis tiesioginis ryšys su sabata sietinas su paskutiniųjų dienų įvykiais?`
