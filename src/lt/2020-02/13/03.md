---
title:  II. Mokytis iš Jėzaus
date:   22/06/2020
---

Nėra geresnio ir labiau įkvepiančio pavyzdžio už Jėzų Kristų. Jis žinojo Raštą ir buvo pasiruošęs sekti Dievo Žodžiu bei jo laikytis.

`2. Perskaitykite Lk 4, 4. 8. 10–12. Kaip Jėzus naudojo Šventąjį Raštą šėtono gundymams atremti? Ką tai mums sako apie Šventojo Rašto pamatą mūsų tikėjimui, ypač gundymo metu?`
														
Jėzus gerai žinojo Raštą. Jis buvo taip gerai susipažinęs su Dievo Žodžiu, kad galėjo jį cituoti mintinai. Tokias su rašytiniu Dievo Žodžiu susijusias žinias turėjo lemti laiko leidimas su Dievu ir tyrinėjant Raštą.

Jei Jis nebūtų žinojęs tikslių Rašto žodžių ir konteksto, kuriame jie užrašyti, velnias būtų Jį lengvai suklaidinęs. Net velnias citavo Šventąjį Raštą ir panaudojo jį savo apgaulingiems tikslams. Taigi nepakanka vien tik cituoti Raštą, kaip tai darė velnias. Taip pat reikia žinoti, ką Raštas dar sako konkrečiu klausimu, ir žinoti teisingą Rašto žodžių reikšmę. Tik toks Dievo Žodžio pažinimas padės mums, kaip ir Jėzui, apsisaugoti nuo Dievo priešo apgaulės ir apsiginti nuo šėtono išpuolių. Vėl ir vėl mes skaitome apie Jėzų, padedantį savo sekėjams suprasti Raštą, nurodant jiems tai, kas „parašyta“ (Lk 24, 45–46; Mt 11, 10; Jn 6, 45; ir kt.). Jis darė prielaidą, kad skaitantieji Šventąjį Raštą gali jį suprasti teisingai: „O kas parašyta Įstatyme? Kaip skaitai?“ (Lk 10, 26) Tai, kas parašyta Šventajame Rašte, Jėzui yra matas, pagal kurį turėtume gyventi.

Jn 7, 38 Jėzus – Dievo Žodis, tapęs kūnu – nurodė savo sekėjams į tai, ką sakė Raštas. Tik iš Biblijos mes žinome, kad Jėzus yra pažadėtasis Mesijas. Apie Jį liudija Šventasis Raštas (Jn 5, 39). Pats Jėzus buvo pasiruošęs laikytis Šventojo Rašto, rašytinio Dievo Žodžio. Jei Jis buvo pasiruošęs tai daryti, ką tai mums sako, ką turėtume daryti mes?

`Koks buvo jūsų pačių patyrimas naudojant Raštą asmeninėje kovoje su pagunda? Tai yra, ar gundomi pradėjote skaityti, ar cituoti Bibliją? Kas dėl to įvyko ir ko pasimokėte iš šio patyrimo?`
