---
title:  Gyventi laikantis Dievo Žodžio
date:   20/06/2020
---

### Šios savaitės tyrinėjimui skaitykite:
Fil 2, 12–16; Lk 4, 4. 8. 10–12; Ps 37, 7; Ps 46, 11; Ps 62, 2–3. 6; Kol 3, 16.

> <p>Įsimintina eilutė:</p>
>  „Būkite žodžio vykdytojai, o ne vien klausytojai, apgaudinėjantys patys save“ (Jok 1, 22).

Geriausias Rašto tyrinėjimo metodas yra nenaudingas, jei mes nesame pasiryžę gyventi laikydamiesi to, ko išmokome iš Šventojo Rašto. Tai, kas pasakytina apie ugdymą, galioja ir kalbant apie Bibliją – geriausiai išmokstama ne tik skaitant ar girdint, bet ir vykdant tai, ką sužinome. Toks paklusnumas atveria dangaus palaiminimų lobius, kurie priešingu atveju mums būtų nepasiekiami, ir veda mus jaudinančiu ir gyvenimą keičiančiu keliu, kad mūsų supratimas ir žinios augtų. Jei nenorime laikytis Dievo Žodžio ir pritaikyti tai, ko mokėmės, mes neaugsime. Mūsų liudijimas bus silpnas, nes mūsų gyvenimas prieštaraus mūsų žodžiams.

Mes augame malone ir išmintimi per įkvepiančius pavyzdžius, parodančius mums, ką reiškia gyventi laikantis Dievo Žodžio. Nėra geresnio pavyzdžio ir galingesnės paskatinančios jėgos už Jėzų Kristų. Jis parodė mums pavyzdį, kuriuo turime sekti. Jis gyveno visiškoje darnoje su Dievo valiai.

Šią savaitę tyrinėsime, ką reiškia gyventi laikantis Dievo Žodžio ir Jo autoriteto.
