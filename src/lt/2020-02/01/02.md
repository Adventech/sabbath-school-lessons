---
title:  I. Gyvas Dievo žodis 
date:   29/03/2020
---

Dažnai paskutiniai asmens ištarti žodžiai yra svarbiausi. Mozė, pirmųjų penkių pamatinių Rašto knygų autorius, prieš savo mirtį sugiedojo tautai giesmę (Įst 31, 30; 32, 1–43).

`1. Perskaitykite Įst 32, 45–47. Kaip Mozė apibūdina Dievo Žodį ir jo galią hebrajų gyvenimui, jiems įžengiant į pažadėtąjį kraštą?`														

Tarp paskutinių Mozės žodžių yra stiprus raginimas. Nukreipdamas jų širdis į žodžius, kuriuos Dievas jiems pasakė per jį, Mozė norėjo pabrėžti tautai, kad ji dėmesį turėtų sutelkti į Dievą ir Jo valią tautos gyvenimui. Mokydama šių žodžių savo vaikus, kiekviena karta perduotų Dievo išganymo planą. Atkreipkite dėmesį, kad tauta negalėjo pasirinkti žodžių, bet turėjo paklusti ir laikytis „visų šio Įstatymo žodžių“ (Įst 32, 46).

Žemės istorijos pabaigoje Dievas turės žmonių, kurie liks ištikimi visam Raštui, o tai reiškia Dievo įsakymų laikymąsi ir Jėzaus tikėjimą (Apr 12, 17). Šie žmonės liks ištikimi Rašto mokymui, nes jis ne tik užtikrina geresnį gyvenimą žemėje, bet ir amžinąjį likimą Jėzaus mums ruošiamuose namuose (Jn 14, 1–3).

`2. Perskaitykite Jn 1, 1–5, 14; Jn 14, 6. Ko šios eilutės mus moko apie Jėzų ir amžinąjį gyvenimą? Kaip Žodis, tapęs kūnu, yra susijęs su Rašto apreiškimu ir įkvėpimu?`
														
Jėzus yra viso Rašto dėmesys ir tikslas. Jo kaip Mesijo apsireiškimas kūne buvo Senojo Testamento pažadų įvykdymas. Kadangi Jis gyveno, mirė ir vėl yra gyvas, Raštai yra ne tik patvirtinti, bet, dar geriau, patvirtintas ir visiškai naujo amžinojo gyvenimo pažadas.

`Dar kartą perskaitykite Įst 32, 47. Kaip jūs patyrėte tiesą, kad paklusnumas Dievo Žodžiui yra „ne tušti žodžiai“? Kodėl tikėjimas Dievu ir paklusnumas Jo Žodžiui niekada nėra tuščias?`
