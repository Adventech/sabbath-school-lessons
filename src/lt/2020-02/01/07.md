---
title:  Tolesniam tyrinėjimui
date:   03/04/2020
---

E. Vait, Didžioji kova, 2017, 514–522 p.; Su meile iš Dangaus, 2011, 616–634 p.

> <p></p>
> „Dievas atskleidė žmonėms žinias, reikalingas išsigelbėti, savo Žodyje. Šventasis Raštas turi būti priimtas kaip neginčijamas, tikrasis Jo valios apreiškimas. Jis atskleidžia Dievo charakterį, jis yra pamatinių tiesų apreiškėjas ir patyrimo matas“ (E. Vait, Didžioji kova, 2017, 8 p.).

Daugelis mirė dėl ištikimybės Dievo Žodžiui ir jo laikymosi. Vienas iš tokių žmonių buvo Anglijos Parapijos tarnautojas dr. Roulandas Teiloras (Rowland Taylor), kuris prieštaravo katalikiškų mišių įvedimui Anglijos parapijoje Kruvinosios Marijos karaliavimo laikotarpiu. Po to, kai buvo išvarytas iš bažnyčios ir išjuoktas dėl Šventojo Rašto laikymosi, jis asmeniškai kreipėsi į Vinčesterio vyskupą, Anglijos kanclerį, bet buvo įkalintas ir galiausiai sudegintas. Prieš pat mirtį 1555 m. jis pasakė: „Gerieji žmonės! Aš jus mokiau tik šventojo Dievo Žodžio ir ko išmokau iš Dievo palaimintos knygos, Šventojo Rašto. Šiandien esu čia, kad tai užantspauduočiau savo krauju“ (John Foxe, The New Foxe’s Book of Martyrs, rewritten and updated by Harold J. Chadwick (North Brunswick, NJ: Bridge-Logos Publishers, 1997), 193 p.). Dr. Teiloras kartojo Psalmę 51 prieš uždegant ugnį, prieš jam mirštant.

**Klausimai aptarimui:** 

`1. Kaip pranašystė patvirtina dangišką Rašto kilmę? Kaip šios išsipildžiusios pranašystės gali užtikrini mus mūsų tikėjime?`

`2. Atsižvelgiant į III dalies pabaigoje pateiktą klausimą, kodėl įrodymai, susiję su Jėzumi kaip Mesiju, yra itin galingi?`

`3. Jėzus ir apaštalai parodė nesvyruojantį tikėjimą Šventojo Rašto patikimumu ir jo dangiškuoju autoritetu. Pavyzdžiui, kiek kartų Jėzus pats nurodė į Raštus ir kad (dažnai kalbėdamas apie save) turi išsipildyti Raštai? (žr., pvz., Mt 26, 54. 56; Mk 14, 49; Lk 4, 21; Jn 13, 18; Jn 17, 12). Taigi, jei pats Jėzus rimtai paisė Rašto (Jo atveju Senojo Testamento), ypač kalbant apie pranašysčių išsipildymą, tuomet koks turėtų būti ir mūsų nusistatymas Rašto atžvilgiu?`
