---
title:  III. Raštas kaip pranašystė
date:   31/03/2020
---

Raštas yra unikalus tarp kitų žinomų religinių darbų, nes iki 30 proc. jo turinio sudaro pranašystės ir pranašiškoji literatūra. Pranašysčių įkomponavimas ir jų išsipildymas laiku yra esminiai Rašto pasaulėvaizdžiui, nes Dievas, veikiantis istorijoje, taip pat žino ateitį ir apreiškia ją savo pranašams (Am 3, 7). Raštas yra ne tik gyvas Žodis ar istorinis Žodis – jis ir pranašiškas Žodis.

`4. Kaip šios eilutės atskleidžia ateinančio Mesijo detales?`

`Pr 49, 8–12` 						

`Ps 22, 13–19` 						

`Iz 53, 3–7` 						

`Dan 9, 2–27` 						

`Mch 5, 2` 						

`Mal 3, 1` 						

`Zch 9, 9` 						

Senajame Testamente yra bent šešiasdešimt penkios tiesioginės su Mesiju susijusios pranašystės, daug daugiau, jei pridėtume ir tipologiją (tipologija – tai mokslas, kaip Senojo Testamento apeigos, kaip antai atnašos, buvo mažos su Jėzumi susijusios pranašystės). Šios pranašystės susijusios su tokiomis specifinėmis detalėmis, kaip – „skeptras nepaliks Judo“ (Pr 49, 10); Jis gims Betliejuje Jude (Mch 5, 2); Jis bus paniekintas ir atmestas žmonių; sužalotas, neteisingai apkaltintas, bet nepravers burnos, kad apsigintų (Iz 53, 3–7); Jo rankos ir kojos bus pervertos; bus dalijamasi Jo apdaru (Ps 22, 13–19).

Tai, kad šios Senojo Testamento pranašystės išsipildė itin tiksliai Jėzaus gyvenime, mirtyje ir prisikėlime, liudija apie jų dangišką įkvėpimą ir apreiškimą. Tai taip pat rodo, kad Jėzus buvo tas, kuo Jis skelbėsi esąs ir kuo kiti Jį laikė. Jėzus sekė senuosius pranašus, išpranašaudamas savo mirtį ir prisikėlimą (Lk 9, 21–22; Mt 17, 22–23), Jeruzalės žlugimą (Mt 24, 1–2) ir Jo antrąjį atėjimą (Jn 14, 1–3). Taigi Raštas išpranašavo įsikūnijimą, mirtį ir prisikėlimą, o šių pranašysčių išsipildymas užtikrina jo patikimumą.

`Kokios yra visos priežastys, dėl kurių jūs tikite Jėzų ir Jo mirtimi dėl mūsų? Pasidalykite jomis klasėje sabatą ir paklauskite – kodėl įrodymai yra labai įtikinami?`
