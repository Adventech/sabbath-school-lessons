---
title:  Šventojo Rašto unikalumas
date:   28/03/2020
---

### Šios savaitės tyrinėjimui skaitykite:
Įst 32, 45–47; Pr 49, 8–12; Iz 53, 3–7; 1 Kor 15, 3–5. 51–55; Rom 12, 2.

> <p>Įsimintina eilutė:</p>
> „Tavo Žodis – žibintas mano žingsniams ir šviesa mano takui“ (Ps 119, 105).

Sudarytas iš 66 knygų ir parašytas daugiau nei per 1500 metų laikotarpį trijuose žemynuose (Azijoje, Afrikoje ir Europoje) daugiau nei keturiasdešimties autorių, Raštas yra unikalus. Nėra kitos tokios šventos ar religinės knygos. Ir tai nestebina. Galų gale, tai – Dievo Žodis.

Nuo pirmųjų keturių šimtmečių po Kristaus yra išlikę daugiau kaip 24600 Naujojo Testamento rankraščių. Iš Platono originalių rankraščių yra išlikę septyni, Herodoto – aštuoni, Homero Iliados šiek tiek daugiau nei 263 išlikę egzemplioriai. Taigi mes turime galingus patvirtinančius įrodymus dėl Naujojo Testamento teksto patikimumo.

Raštas buvo pirmoji žinoma verčiama knyga Vakaruose, spausdinta presu, ir pirmoji knyga išversta į daugybę kalbų. Ją šiandien gali skaityti 95 proc. žemės gyventojų.

Raštas taip pat yra unikalus savo turiniu ir žinia, kuri pagrindinį dėmesį skiria atperkamiesiems Dievo veiksmams istorijoje. Ši istorija yra susipynusi su pranašyste, numatančia Dievo planų ir Jo amžinosios karalystės ateitį. Tai yra gyvas Dievo Žodis, nes ta pati Dievo Dvasia, kuri įkvėpė Šventąjį Raštą (2 Tim 3, 16–17), žada tikinčiuosius šiandien vesti į tiesos pilnatvę (Jn 14, 16–17; Jn 15, 26; Jn 16, 13).
