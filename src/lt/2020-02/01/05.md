---
title:  IV. Šventasis Raštas kaip istorija
date:   01/04/2020
---

Šventasis Raštas yra unikalus, lyginant su kitomis „šventomis“ knygomis, nes jį sudaro istorija. Tai reiškia, kad Raštas – tai ne tik filosofinės žmogaus mintys (pvz., Konfucijaus ar Budos), bet jame užrašyti Dievo veiksmai istorijoje, kai jais siekiama konkretaus tikslo. Rašto atveju šie tikslai yra: 1) Mesijo pažadas ir 2) Jėzaus antrasis atėjimas. Ši seka yra unikali judėjų – krikščionių tikėjimui, priešingai daugelio kitų pasaulio religijų cikliniam vaizdui nuo senovės Egipto iki šiuolaikinių Rytų religijų. 

`5. Perskaitykite 1 Kor 15, 3–5. 51–55; Rom 8, 11; 1 Tes 4, 14. Ko šios eilutės mus moko ne tik apie Kristaus prisikėlimo istorinę tiesą, bet ką tai mums reiškia asmeniškai?`
														
Keturių Evangelijų ir Pauliaus liudijimas yra tas, kad Jėzus mirė, buvo palaidotas, prisikėlė iš numirusių ir pasirodė įvairiems žmonėms. Tai patvirtina liudytojai, kurie paguldė Jį kape ir vėliau matė jį tuščią. Liudytojai lietė Jėzų, ir Jis valgė su jais. Marija Magdalena, Marija (Jėzaus motina) ir kitos moterys Jį matė kaip prisikėlusį Kristų. Mokiniai kalbėjosi su Juo pakeliui į Emausą. Jėzus jiems pasirodė pavesti didžią Evangelijos užduotį. Paulius rašė, kad atmetus Rašto liudijimą, mūsų skelbimas ir tikėjimas būtų „tuščias“ (1 Kor 15, 14). Kiti vertimai sako – nulinis arba nenaudingas. Mokiniai sako: „Viešpats tikrai prisikėlė“ (Lk 24, 34). Graikų kalbos terminas – „ontos“ reiškia tai, kas iš tikrųjų įvyko. Jis verčiamas – „tikrai“ arba „iš tikrųjų“. Mokiniai liudija, kad „Viešpats tikrai prisikėlė“.

Kristus taip pat yra visų mirusiųjų „pirmagimis“ (1 Kor 15, 20). Tai, kad Kristus prisikėlė iš mirusiųjų ir šiandien yra gyvas, garantuoja, jog jie taip pat bus prikelti, kaip ir Jis buvo prikeltas. Visi teisieji Kristuje „bus atgaivinti“ (1 Kor 15, 22). Šis terminas reiškia būsimą kūrimo aktą, kai priklausantieji Kristui arba liekantys Jam ištikimi bus prikelti „Jo atėjimo metu“ (1 Kor 15, 23) „gaudžiant paskutiniam trimitui“ (1 Kor 15, 52).

`Kodėl prisikėlimo pažadas yra itin svarbus mūsų tikėjimui, ypač todėl, kad, mūsų supratimu, mirusieji miega? Kodėl be jo mūsų tikėjimas iš tikrųjų būtų „tuščias“?`
