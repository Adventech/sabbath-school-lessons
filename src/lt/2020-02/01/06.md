---
title:  V. Keičianti Žodžio galia
date:   02/04/2020
---

`6. Perskaitykite 2 Kar 22, 3–20. Kas paskatino karalių Jošiją persiplėšti drabužius? Kaip tai, ką jis sužinojo, pakeitė ne tik jį, bet visą Judą?`
														
621 m. prieš Kristų, kai Jošijui buvo apie 25 metai, vyriausiasis kunigas Hilkijas rado Įstatymo knygą, kuri galėjo būti arba pirmosios penkios Mozės knygos, arba, konkrečiai, Pakartoto Įstatymo knyga. Jo tėvo Amono ir nedoriausio jo senelio Manaso karaliavimo metu šis ritinys buvo prarastas dėl Baalo, Ašeros ir visų dangaus galybių garbinimo (2 Kar 21, 3–9). Kai Jošijas išgirdo sandoros sąlygas, jis persiplėšė drabužius, nes suprato, kiek jis ir jo tauta nuklydo nuo gyvojo Dievo garbinimo. Jis nedelsdamas pradėjo reformaciją visame krašte, nugriaudamas aukštumų alkus ir sunaikindamas stabus svetimiems dievams. Po to liko vienintelė vieta, kur garbinti Jude – Dievo šventykloje Jeruzalėje. Dievo Žodžio suradimas veda prie įsitikinimų, atgailos ir galios keistis. Šis pokytis prasideda Jošiju ir galiausiai išplinta į kitas Judo vietas.

`7. Kaip Raštas mus užtikrina, kad jis turi galią pakeisti mūsų gyvenimą ir parodyti mums kelią į išganymą? Perskaitykite Jn 16, 13; Jn 17, 17; Hbr 4, 12; Rom 12, 2.`
														
Vienas iš galingiausių Rašto galios liudijimų – tai pasikeitęs asmens gyvenimas. Žodžio nesulaiko žmogaus nuodėmingumas ir ydingumas atskleidžiant tikrą mūsų prigimtį ir mūsų būtinybę Gelbėtojo.

Unikali knyga – Raštas, sudarytas istorijos, kupinas pranašysčių ir galios keisti gyvenimą, taip pat turi būti aiškinamas unikaliai. Jis negali būti aiškinamas kaip bet kuri kita knyga, nes gyvas Dievo Žodis turi būti suprantamas gyvo Kristaus šviesoje, kuris pažadėjo atsiųsti savo Dvasią, kad mus „vestų į tiesos pilnatvę“ (Jn 16, 13). Raštas, kaip Dievo tiesos apreiškimas, turi apimti vidinius aiškinimo principus. Pastaruosius galima rasti tyrinėjant, kaip rašiusieji Bibliją naudojo Šventąjį Raštą ir vadovavosi juo, kaip jie leido pačiam Raštui paaiškinti save.
