---
title:  I. Papročiai
date:   19/04/2020
---

Patys papročiai nėra blogai. Jie suteikia pasikartojantiems darbams mūsų kasdieniniame gyvenime tam tikrą rutiną ir struktūrą. Jie gali padėti mums palaikyti ryšį su mūsų šaknimis. Taigi nestebina, kad papročiai taip pat atlieka svarbų vaidmenį religijoje. Tačiau yra ir tam tikrų su papročiais susijusių pavojų.

`1. Ko Mk 7, 1–13 moko mus apie tai, kaip Jėzus savo dienomis reagavo į kai kuriuos žmonių papročius?`
														
Papročiai, su kuriais Jėzus susidūrė žydų bendruomenėje, buvo kruopščiai perduodami mokytojo mokiniui. Jėzaus laikais jie turėjo savo vietą šalia Rašto. Tačiau papročiai su laiku yra linkę augti, sukaupdami vis daugiau detalių ir pusių, kurios iš pradžių nebuvo Dievo Žodžio ir Jo plano dalis. Šie žmogiški papročiai – net jei jie puoselėjami gerbiamų „prosenių“ (žr. Mk 7, 3. 5), t.y. religinių žydų bendruomenės vadovų – nėra lygiaverčiai Dievo įsakams (žr. Mk 7, 8–9). Tai buvo žmogiški papročiai, ir galų gale jie privedė prie to, kad niekais pavertė „Dievo Žodį“ (Mk 7, 13).

`2. Perskaitykite 1 Kor 11, 2 ir 2 Tes 3, 6. Kaip atskirti Dievo Žodį nuo žmogaus papročių? Kodėl svarbu juos atskirti?`
														
Gyvas Dievo Žodis ugdo mumyse garbingą ir ištikimą nusistatymą jo atžvilgiu. Ši ištikimybė lemia tam tikrą paprotį. Tačiau mūsų ištikimybė visada turi būti gyvam Dievui, kuris savo valią apreiškė rašytiniame Dievo Žodyje. Taigi Raštas atlieka išskirtinį vaidmenį, viršijantį visus žmogaus papročius. Raštas yra aukščiau visų, net ir gerų papročių. Papročiai, kylantys iš mūsų patyrimo su Dievu ir Jo Žodžiu, turi būti nuolat išmėginami Šventojo Rašto matu.

`Ką mes kaip bažnyčia darome, ką būtų galima įvardyti „papročiu“? Kodėl visada svarbu papročius atskirti nuo Rašto mokymo? Pateikite savo atsakymą klasėje sabatą.`
