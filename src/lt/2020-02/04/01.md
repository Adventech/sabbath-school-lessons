---
title:  Šventasis Raštas – autoritetingas teologijos šaltinis
date:   18/04/2020
---

### Šios savaitės tyrinėjimui skaitykite:
7, 1–13; Rom 2, 4; 1 Jn 2, 15–17; 2 Kor 10, 4–6; Jn 5, 46–47; Jn 7, 38.

> <p>Įsimintina eilutė:</p>
> „Argi neturėtų tauta atsiklausti savo dievų, tartis su mirusiaisiais dėl gyvųjų mokymo ir liudijimo?“ – be abejo, taip kalbantieji neregės aušros!“ (Iz 8, 19–20)

Nėra krikščioniškos bažnyčios, kuri nesinaudotų Raštu savo įsitikinimams pagrįsti. Vis dėlto teologinis Rašto vaidmuo ir autoritetas nėra vienodi visose bažnyčiose. Tiesą sakant, Rašto vaidmuo kiekvienoje bažnyčioje gali labai skirtis. Tai svarbus, bet sudėtingas klausimas, kurį mes ištirsime atsižvelgdami į penkis skirtingus įtakingus šaltinius, turinčius įtakos Rašto aiškinimui: papročius, patyrimą, kultūrą, protą ir patį Raštą.

Šie šaltiniai atlieka svarbų vaidmenį teologijai ir kiekvienai bažnyčiai. Visi mes esame įvairių mus paveikiančių papročių ir kultūrų dalis. Visi turime patyrimų, formuojančių mūsų mąstymą ir darančių įtaką mūsų supratimui. Visi gebame mąstyti ir vertinti dalykus. Visi mes skaitome Raštą ir naudojame jį Dievo ir Jo valios supratimui.

Kuriems iš šių šaltinių ar jų derinių tenka galutinis autoritetas aiškinant Raštą ir kaip jie naudojami vienas kito atžvilgiu? Bet kokiam šaltiniui ar šaltiniams teikiama pirmenybė veda prie labai skirtingų akcentų ir rezultatų bei galiausiai lems visos mūsų teologijos kryptį.
