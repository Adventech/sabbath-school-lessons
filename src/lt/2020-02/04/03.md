---
title:  II. Patyrimas
date:   20/04/2020
---

`3. Perskaitykite Rom 2, 4 ir Tit 3, 4–5. Kaip mes patiriame Dievo gerumą, kantrybę, atleidimą, maloningumą ir meilę? Kodėl svarbu, kad mūsų tikėjimas būtų ne tik abstraktus, intelektualios žinios, bet ir tai, ką iš tikrųjų patiriame? Tuo pačiu metu, kaip mūsų patyrimas gali prieštarauti Raštui ir netgi klaidinti mus?`
														
Patyrimas yra mūsų žmogiškosios būties dalis. Jis stipriai veikia mūsų jausmus ir mintis. Dievas mus padarė taip, kad mūsų santykiai su Jo kūrinija ir net su pačiu Dievu yra labai susiję su mūsų patyrimu ir yra jo formuojami.

Ar Dievas nori, kad patirtume santykių, meno ir muzikos grožį bei kūrinijos stebuklus, taip pat Jo išganymo džiaugsmą ir Jo Žodžio pažadų galią. Mūsų religija ir tikėjimas yra ne tik doktrina ir racionalūs sprendimai. Tai, ką mes patiriame, reikšmingai formuoja mūsų nusistatymą Dievo atžvilgiu ir net Žodžio supratimą. Tačiau mes taip pat turime aiškiai pamatyti savo patyrimo ribas ir nepakankamumą, kai klausimas susijęs su Dievo valios žinojimu.

`4. Koks įspėjimas užrašytas 2 Kor 11, 1–3? Ką tai turėtų pasakyti apie ribas, susijusias su pasitikėjimu mūsų patyrimu?`
														
Patyrimai gali būti labai apgaulingi. Rašto kalba, patyrimui reikia tinkamos sferos. Ji turi būti informuota ir suformuota Šventojo Rašto bei aiškinama Šventuoju Raštu. Kartais norime patirti tai, kas nesuderinama su Dievo Žodžiu ir valia. Čia turime išmokti pasitikėti Dievo Žodžiu, o ne savo patyrimais ir norais. Turėtume budėti, kad įsitikintume, jog net mūsų patyrimas visada neprieštarauja Dievo Žodžiui ir neprieštarauja aiškiam Rašto mokymui.

`Tikėjimas, kuriam svarbiausi įsakymai yra meilė Dievui ir meilė artimui (žr. Mk 12, 28–31), yra toks tikėjimas, kuriam patyrimas yra svarbus. Tuo pat metu, kodėl svarbu, kad mes visada išbandytume savo patyrimą Dievo Žodžiu?`
