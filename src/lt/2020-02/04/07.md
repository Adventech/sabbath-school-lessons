---
title:  Tolesniam tyrinėjimui
date:   24/04/2020
---

**Tolesniam tyrinėjimui:**
E. Vait, Didžioji kova, 2017, 514–522 p.

Papročiai, patyrimas, kultūra, protas ir Raštas – visi yra būtini apmąstant Dievo Žodį. Lemiamas klausimas – kuriems iš šių tenka galutinis žodis ir aukščiausias autoritetas mūsų teologijoje? Vienas dalykas yra priimti Raštą, tačiau visai kas kita – leisti Raštui, per Šventosios Dvasios tarnystę, paveikti ir pakeisti gyvenimą.

> <p></p>
> „Dievas atskleidė žmonėms žinias, reikalingas išsigelbėti, savo Žodyje. Šventasis Raštas turi būti priimtas kaip neginčijamas, tikrasis Jo valios apreiškimas. Jis atskleidžia Dievo charakterį, jis yra pamatinių tiesų apreiškėjas ir patyrimo matas“ (E. Vait, Didžioji kova, 2017, 8 p.).

**Klausimai aptarimui:**

`1. Kodėl lengviau laikytis kai kurių žmonių papročių, užuot gyvenus Dievo Įstatymo dvasia – mylėti Viešpatį, savo Dievą, visa širdimi, visa siela ir visu protu, o savo artimą kaip save patį (žr. Mt 22, 37–40)?`

`2. Klasėje aptarkite atsakymą į paskutinį I dalies klausimą. Koks vaidmuo papročiams turėtų tekti mūsų bažnyčioje? Kur religiniuose papročiuose matote palaiminimus, o kur – iššūkius?`

`3. Kaip galima užtikrinti, jog papročiai, kad ir kokie geri jie bebūtų, nepakeistų rašytinio Dievo Žodžio kaip mūsų galutinio mato ir autoriteto?`

`4. Tarkime, kažkas teigia susapnavęs Viešpatį kalbant jam ar jai, neva sekmadienis yra tikroji poilsio ir garbinimo diena Naujojo Testamento laikais. Kaip reaguotumėte ir ko toks įvykis moko, kaip patyrimą visada būtina patikrinti Dievo Žodžiu?`

`5. Klasėje aptarkite kultūrą, į kurią jūsų bažnyčia yra panardinta. Kaip ši kultūra daro įtaką jūsų tikėjimui? Kokių pavyzdžių galima rasti istorijoje, kai kultūra padarė didelę įtaką bažnyčios narių elgesiui tokiu būdu, kuris dabar suprantamas kaip neigiamas? Ko galime iš to pasimokyti šiandien, kad nepadarytume panašių klaidų?`
