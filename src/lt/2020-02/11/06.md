---
title:  V. Tipologija kaip pranašystė 
date:   11/06/2020
---

Apokaliptinių pranašysčių simboliai, pavyzdžiui, Danieliaus knygoje ir Apreiškimo knygoje, turi vieną išsipildymą. Pavyzdžiui, pranašystė apie ožį išsipildė Graikijoje, vienoje karalystėje (Dan 8, 21). Galų gale, tekstas mums tai įvardija! Ar gali būti aiškiau?

Tačiau tipologija dėmesį sutelkia į Senojo Testamento asmenis, įvykius ar institutus, kurie yra paremti istorine tikrove, tačiau jie nurodo į didesnę tikrovę ateityje. Tipologijos kaip aiškinimo metodo naudojimas siekia Jėzaus ir rašiusiųjų Naująjį Testamentą dienas ir netgi pastebimas Senajame Testamente. Vienintelis būdas atpažinti pirmavaizdį ir atvaizdą, jei įkvėptas rašytojas juos įvardija.

`6. Perskaitykite 1 Kor 10, 1–13. Į kokius istorinius įvykius Paulius nurodo, įspėdamas Korinto bažnyčią? Kaip tai susiję su mumis šiandien?`

Paulius primena istorinę Išėjimo tikrovę ir naudoja tipologiją, paremtą senovės hebrajų patyrimu dykumoje. Tokiu būdu Paulius parodo, kad Dievas, įkvėpęs Mozę užfiksuoti šiuos įvykius, norėjo, kad „tie įvykiai“ būtų mums pavyzdžiu (1 Kor 10, 6), taip įtikinėdamas dvasinį Izraelį ištverti gundymus, mums gyvenant paskutinėmis dienomis.

**7. Perskaitykite pateiktas eilutes ir užrašykite kiekvieno pirmavaizdžio ir atvaizdo išsipildymą, kaip mokė Jėzus ir rašiusieji Naująjį Testamentą.**

`Mt 12, 40`

`Jn 19, 36` 

`Jn 3, 14–15` 

`Rom 5, 14`

`Jn 1, 29`

Kiekvienu atveju Jėzus ir rašiusieji Naująjį Testamentą taikė pirmavaizdžio ir atvaizdo aiškinimą, kuris leidžia išsiskirti pranašiškajai reikšmei. Tokiu būdu jie nurodo į didesnį istorinės tikrovės išsipildymą.

`Pagalvokite apie žemiškosios šventyklos apeigas, kurios veikė kaip viso išganymo plano simbolis. Ko tai mus moko apie šventyklos žinios svarbą šiandien?`
