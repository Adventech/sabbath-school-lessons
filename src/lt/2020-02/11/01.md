---
title:  Šventasis Raštas ir pranašystės
date:   06/06/2020
---

### Šios savaitės tyrinėjimui skaitykite:
Dan 2, 27–45; Jn 14, 29; Sk 14, 34; Dan 7, 1–25; Dan 8, 14; 1 Kor 10, 1–13.

> <p>Įsimintina eilutė:</p>
> „Jis man atsakė: Du tūkstančius tris šimtus vakarų ir rytmečių, o po to šventykla bus apvalyta“ (Dan 8, 14).

Rašto pranašystės yra labai svarbios mūsų tapatybei ir misijai. Jos suteikia vidinį ir išorinį mechanizmą, patvirtinantį Dievo Žodžio tikslumą. Jėzus sakė: „Ir dabar, prieš įvykstant, jums pasakiau, kad tikėtumėte, kada tai bus įvykę“ (Jn 14, 29; taip pat žr. Jn 13, 19). Svarbiausia, kaip teisingai aiškinti pranašystes, kad žinotume, kada pranašystės iš tikrųjų išsipildė?

Reformacijos metu reformatoriai laikėsi istorinio metodo. Pastaruoju naudojosi ir Danielius, ir Jonas. Laikantis istorinio metodo, pranašystės aiškinamos kaip laipsniškai išsipildančios istorijoje, pradedant praeitimi ir baigiant amžinąja Dievo karalyste.

Šią savaitę tyrinėsime istorinio pranašysčių aiškinimo pagrindus. 

> <p></p>
> „Mes turime pamatyti pranašysčių išsipildymą istorijoje, ištyrinėti Apvaizdos veikimą didžiųjų reformatorių judėjimuose ir suprasti įvykius, susijusius su tautų sutelkimu paskutiniam didžiosios kovos mūšiui“ (E. Vait, „Testimonies for the Churc“, 8 t. 307 p.).
