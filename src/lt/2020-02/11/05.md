---
title:  IV. Tiriamasis teismas
date:   10/06/2020
---

Tokį šią savaitę tyrinėtų pranašysčių aiškinimą itin palaikė protestantai, kurie laikėsi istorinio metodo, po reformacijos. Tačiau tik ankstyvų 1800-ųjų pradžioje 2300 dienų pranašystė ir tiriamasis teismas buvo kruopščiai apsvarstyti ir ištyrinėti „mileritų“. Pažvelkite į šią lentelę:

Danieliaus 7	Danieliaus 8

Babilonas (liūtas)	----------------

Medų Persija (meška)	Medų Persija (avinas)

Graikija (leopardas)	Graikija (ožys)

Pagoniška Roma (ketvirtas žvėris)	Pagoniška Roma (rago kryptis horizontali)

Popiežiškoji Roma (mažasis ragas)	Popiežiškoji Roma (rago kryptis vertikali)

`5. Perskaitykite Dan 7, 9–14; 8, 14. 26. Kas vyksta danguje, kaip moko šios eilutės?`
														
Po persekiojimo laikotarpio viduramžiais, pasibaigusio 1798 m., generolui Bertje suėmus ir įkalinus popiežių (Apr 13, 3), Danieliaus 7 ir 8 minimas teismas. Pastarasis turi vykti danguje, kur „teismas sėdo posėdžiauti“ (Dan 7, 10) ir tarsi Žmogaus Sūnus atėjo dangaus debesimis prie Ilgaamžio (Dan 7, 13). Čia vyksta teismas, prasidėjęs po 1798 m., prieš Jėzaus antrąjį atėjimą. 

Šis teismas Danieliaus 7 yra lygiagretus šventyklos apvalymui Dan 8, 14. Čia kalbama apie tą patį įvykį. Pasak Dan 8, 14, šis šventyklos apvalymas, priskiriamas Permaldavimo dienos terminologijai, vyksta 2300 vakarų ir rytmečių arba dienų. Atsižvelgiant į metų ir dienos principą, šios dienos reiškia 2 300 metų.

2 300 metų pradžia yra Dan 9, 24, kur 70 savaičių (490 metų) pranašystė yra čatak arba paimta iš 2300 dienų regėjimo (Dan 9, 24). Iš tikrųjų daugelis tyrinėtojų teisingai supranta Dan 8, 14 – 2 300 dienų (metų) pranašystę ir Dan 9, 24–27 – 70 savaičių (490 metų) pranašystę kaip dvi vienos pranašystės dalis. Kita 70 savaičių pranašystės eilutė, Dan 9, 25, nurodo laikotarpio pradžią: „kai paskelbtas žodis atnaujinti ir atstatyti Jeruzalę“. Šio įvykio data – „septintaisiais karaliaus Artakserkso metais“ (Ezr 7, 7) arba 457 m. prieš Kristų. Skaičiuojant 2300 metus gaunami 1844 m., netrukus po 1798 m. ir prieš Jėzaus antrąjį atėjimą. Tuomet Jėzus įžengė į Šventų švenčiausiąją, pradėjo permaldavimo darbą ir dangiškos šventyklos apvalymą. Žiūrėkite lentelę kitoje dalyje.

