---
title:  I. Istorinis metodas ir pranašystės
date:   07/06/2020
---

Pamatinis metodas, kurį septintosios dienos adventistai taiko pranašysčių tyrinėjimui, vadinamas istoriniu. Tai mintis, kad daugelis pagrindinių Rašto pranašysčių laikosi nenutrūkstamo linijinio istorijos srauto iš praeities į dabartį ir į ateitį. Tai panašu, kaip mokykloje mokėmės istorijos. Taip daroma todėl, kad pats Raštas būtent taip aiškina šias pranašystes mums.

`1. Perskaitykite Dan 2, 27–45. Kokios sapno dalys rodo nenutrūkstamą karalysčių atsiradimą per visą istoriją? Kaip pats Raštas mums parodo, kaip aiškinti apokaliptines (baigmės meto) pranašystes?`
														
Atkreipkite dėmesį, kad Nebukadnecaro karalystė yra įvardyta aukso galva. Taigi Danielius Babiloną įvardija pirma karalyste (Dan 2, 37–38). Tada Danielius sako: „Po tavęs iškils kita karalystė, menkesnė už tavo, o paskui ir trečia“ (Dan 2, 39), o po to ketvirta (Dan 2, 40). Tai, kad šios karalystės atsiranda viena po kitos be jokių tarpų rodo ir pati statula, nes kiekviena karalystė vaizduojama kūno dalimi, judant nuo galvos iki kojų pirštų. Jos yra susijusios, kaip ir laikas bei istorija.

Danieliaus 7 ir 8 vietoj statulos naudojami konkrečių žvėrių simboliai, bet mokoma to paties. Mums pristatyta nenutrūkstama keturių žemiškų karalysčių seka (trys Danieliaus 8). Jos prasideda antikoje ir tęsiasi per istoriją iki dabarties ir į ateitį, kai Kristus sugrįš ir Dievas įkurs savo amžinąją karalystę.

Taigi statula Danieliaus 2 ir nuoseklūs regėjimai Danieliaus 7 ir 8 sudarė pagrindą protestantiškam istoriniam pranašystės aiškinimui, kurio septintosios dienos adventistai laikosi ir šiandien.

`2. Perskaitykite Jn 14, 29. Ką Jėzus sakė, kas padeda mums suprasti, kaip pranašystės gali veikti?`

														
`Kokį šiandien turime didžiulį pranašumą gyvenusiųjų Babilono laikais atžvilgiu, kai jau atsiskleidė itin daug istorijos?`

