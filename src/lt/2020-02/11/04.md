---
title:  III. Mažojo rago atpažinimas
date:   09/06/2020
---

Šimtmečiais protestantų reformatoriai mažąjį ragą Danieliaus 7 ir Danieliaus 8 įvardijo Romos bažnyčia. Kodėl?

`4. Perskaitykite Dan 7, 1–25; 8, 1–13. Kokios yra mažojo rago savybės abiejuose skyriuose? Kaip mes galime jį atpažinti?`
														
Danieliaus 7 ir Danieliaus 8 yra septynios bendros mažojo rago savybės: (1) abiejuose skyriuose minimas mažasis ragas; (2) abiejuose skyriuose ragas yra persekiojanti jėga (Dan 7, 21. 25; 8, 10. 24); (3) abiejuose skyriuose ragas yra įžūlus ir piktžodžiauja (Dan 7, 8. 20. 25; 8, 10–11. 25); (4) abiejuose skyriuose ragas persekioja Dievo tautą (Dan 7, 25; 8, 24); (5) abiejuose skyriuose rago veikla nusakyta pranašišku laikotarpiu (Dan 7, 25; 8, 13–14); (6) abiejuose skyriuose ragas išlieka iki baigmės meto (Dan 7, 25–26; 8, 17–19); ir (7) abiejuose skyriuose ragas turi būti antgamtiškai sunaikintas (Dan 7, 11. 26; 8, 25).

Istorija pirmąja karalyste įvardija Babiloną (Dan 2, 37–38), antrąja – „Medų-Persiją“ (Dan 8, 20), o trečiąja – Graikiją (Dan 8, 21). Istorija aiškiai parodo, kad po šių pasaulio imperijų ateina Roma. 

Danieliaus 2 geležimi simbolizuojama Roma pereina į geležies ir molio pėdas; tai yra, iki baigmės meto. Danieliaus 7 mažasis ragas išdygsta iš ketvirtojo žvėries, bet tebėra šio ketvirtojo žvėries dalis.

Kokia jėga išaugo iš Romos ir tęsia savo politinę bei religinę įtaką mažiausiai 1260 metų (žr. Dan 7, 25)? Tik viena galia atitinka istoriją ir pranašystę – popiežius. Popiežius atėjo į valdžią tarp dešimties Europos barbarų genčių ir tris iš jų sumušė (Dan 7, 24). Popiežius skiriasi „nuo ankstesniųjų“ (Dan 7, 24), nurodant į jo unikalumą, jei jį lygintume su kitomis gentimis. Popiežius „žodžiais įžeis Aukščiausiąjį“ (Dan 7, 25) ir įžūliai elgsis „net su pačiu Galybių Vadu“ (Dan 8, 11), pasisavindamas Jėzaus vaidmenį, pakeisdamas Jį popiežiumi. Popiežius išpildė pranašystę dėl Aukščiausiojo šventųjų persekiojimo (Dan 7, 25), nublokšdamas žemėn keletą žvaigždžių (Dan 8, 10) kontrreformacijos laikotarpiu, kai buvo skerdžiami protestantai. Popiežius stengėsi „pakeisti švenčių dienas ir Įstatymą“ (Dan 7, 25), panaikindamas antrąjį įsakymą ir pakeisdamas sabatą sekmadienių.

`Danieliaus 2; 7 ir 8 po Graikijos iškyla viena jėga, kuri gyvuoja iki baigmės meto. Kokia kita jėga tai galėtų būti, jei ne Roma, dabar popiežiškoje jos stadijoje? Kad ir kaip tai būtų politiškai nekorektiška, kodėl tai yra esminis trijų angelų žinios mokymas, todėl ir esminė šių dienų tiesos dalis?`

