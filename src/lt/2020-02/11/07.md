---
title:  Tolesniam tyrinėjimui
date:   12/06/2020
---

**Tolesniam tyrinėjimui:**
Clifford Goldstein, 1844 Made Simple (Boise, ID: Pacific Press, 1988) vienas šaltinis iš daugybės, susijęs su 2 300 dienų pranašyste. Taip pat naršykite 1844madesimple.org

Ištirkite šią lentelę:

Danieliaus 7	Danieliaus 8

Babilonas (liūtas)	---------------

Medų Persija (meška)	Medų Persija (avinas)

Graikija (leopardas)	Graikija (ožys)

Pagoniška Roma (ketvirtas žvėris)	Pagoniška Roma (rago kryptis horizontali)

Popiežiškoji Roma	Popiežiškoji Roma (rago kryptis vertikali)

Teismas danguje	Dangiškos šventyklos apvalymas

Čia svarbiausia pamatyti, kad Danieliaus 7 teismas, vykstantis po 1260 metų persekiojimo (Dan 7, 25), ir šventyklos apvalymas Dan 8, 14, yra tas pats įvykis. Šis teismas danguje ir lemia tai, kad amžina Dievo karalystė įkuriama šios puolusios žemės liūdnos istorijos pabaigoje. Taigi mes turime svarių biblinių įrodymų, suteikiančių didelę reikšmę tam, ką Šventasis Raštas sako Dan 8, 14 ir čia pabrėžiamam įvykiui.

**Klausimai aptarimui:**

`1. Dar kartą perskaitykite Danieliaus 2. Pasižiūrėkite, kaip čia aiškiai atskleidžiamas istorinis metodas – nenutrūkstama pasaulio imperijų seka pradedant senove ir baigiant amžinosios Dievo karalystės įkūrimu. Dievas mums suteikia šių pranašysčių aiškinimą. Vis dėlto, ką tai sako apie krikščioniškojo pasaulio būklę, kada šiandien tik nedaugelis krikščionių taiko istorinį metodą? Kodėl tai dar kartą pabrėžia adventistų žinios svarbą pasauliui?`

`2. Kaip gerai jūs suprantate 2300 pranašystę Dan 8, 14? Jei nesuprantate, kodėl neskyrus jai laiko ir pasidalijus žiniomis klasėje? Galbūt nustebsite, kiek tvirtai pagrįstas yra šios pranašystės mūsų aiškinimas.`

`3. Perskaitykite Dan 7, 18. 21–22. 25. 27. Atkreipkite dėmesį į pabrėžimą, kas nutinka šventiesiems. Ką jiems daro mažojo rago jėga? Priešingai, ką Viešpats daro dėl jų? Kokia yra su teismu susijusi gera žinia šventiesiems? Ką galiausiai jiems suteikia teismas?`

