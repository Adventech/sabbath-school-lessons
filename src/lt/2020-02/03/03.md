---
title:  II. Jėzus ir įstatymas
date:   13/04/2020
---

`2. Perskaitykite Mt 5, 17–20; Mt 22, 29; Mt 23, 2–3. Ką Jėzus sako šiose eilutėse?`
														
Jėzus mokė paklusti Dievo Žodžiui ir Įstatymui. Nėra užuominų apie tai, kad Jis abejojo Rašto autoritetu ar aktualumu. Priešingai, Jis nuolat jį vadino dangaus autoriteto šaltiniu. Sadukiejams Jėzus atsakė: „Jūs klystate, nepažindami nei Raštų, nei Dievo galybės“ (Mt 22, 29). Jėzus mokė, kad vien tik intelektinių Rašto ir jo mokymo žinių nepakanka pažinti tiesai ir, svarbiausia, Viešpaties, kuris yra ši tiesa, pažinimui.

`3. Ką Mt 22, 37–40 pasako apie Jėzaus požiūrį Įstatymą?`														

Šiame teiginyje Įstatymo aiškintojui Jėzus apibendrino Dešimt Dievo įsakymų, duotų Mozei beveik prieš 1500 m. Pažymėtinas Jėzaus dėmesys Senojo Testamento Įstatymui ir jo išaukštinimui. Daug krikščionių padarė neteisingą išvadą, kad čia pateikiamas naujas įstatymas, neva Senojo Testamento Įstatymas yra pakeičiamas Naujojo Testamento Evangelija. Tačiau neginčijama tai, kad Jėzus moko remdamasis Senojo Testamento Įstatymu. Kristus apreiškė ir atskleidė Įstatymą visapusiškiau, kad „šitais dviem įsakymais“ (apibendrindamas Dešimt įsakymų, jog pirmieji keturi dėmesį sutelkia į žmonių ir Dievo santykius, o kiti šeši – į žmonių tarpusavio santykius) „remiasi visas Įstatymas ir Pranašai“ (Mt 22, 40). Tokiu būdu Jėzus išaukština visą Senąjį Testamentą, sakydamas: „Įstatymas ir Pranašai“, – nes taip trumpiau nusakomas Įstatymas, Pranašai ir Raštai arba visos trys Senojo Testamento dalys.

> <p></p>
> „Jis nurodė Raštą kaip neginčijamą autoritetą, ir mes turime daryti tą patį. Biblija turi būti pateikiama kaip Didžiojo Dievo Žodis, kaip visų samprotavimų pabaiga ir viso tikėjimo pagrindas“ (E. Vait, Paslėpti lobiai, 24 p.).

`Kokie (jei tokių yra) panašūs autoriteto šaltiniai (šeima, filosofija, kultūra) gali mesti iššūkį jūsų paklusnumui Dievo Žodžiui?`
