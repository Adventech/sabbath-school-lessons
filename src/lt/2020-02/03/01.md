---
title:  Jėzaus ir apaštalų požiūris į Šventąjį Raštą
date:   11/04/2020
---

### Šios savaitės tyrinėjimui skaitykite:
Mt 4, 1–11; Mt 22, 37–40; Lk 24, 13–35. 44–45; Lk 4, 25–27; Apd 4, 24–26.

> <p>Įsimintina eilutė:</p>
> „Bet Jėzus atsakė: Parašyta: ‘Žmogus gyvas ne viena duona, bet ir kiekvienu žodžiu, kuris išeina iš Dievo lūpų‘“ (Mt 4, 4).

Deja, šiame postmoderniame amžiuje Raštas iš esmės buvo permąstytas per filosofijos prizmę, abejojant tiek jo įkvėpimu, tiek jo autoritetu. Tiesą sakant, Raštas laikomas tik žmonių, gyvenusių santykinai primityvioje kultūroje, idėjomis, kurie negalėtų suprasti pasaulio taip, kaip mes jį suprantame šiandien. Tuo pačiu metu antgamtinis elementas buvo arba sumenkintas, arba net pašalintas, paverčiant Raštą dokumentu, kuris, užuot parodęs Dievo požiūrį į žmogų, tapo su Dievu susijusiu žmogišku supratimu. Ir rezultatas yra toks, kad daugeliui Raštas tapo nebesvarbus darvinizmo ir šiuolaikinės filosofijos amžiuje.

Tačiau mes visiškai nepritariame šiai pozicijai. Vietoj to Naujajame Testamente mes galime pamatyti įkvėptą būdą kaip suprasti visą Raštą, tyrinėjant, kaip Jėzus ir apaštalai suprato Senąjį Testamentą, vienintelį Raštą, kurį jie anuomet turėjo. Kaip jie save siejo su aprašytais žmonėmis, vietomis ir įvykiais? Kokios buvo jų prielaidos ir aiškinimo metodai? Patyrinėkime juos ir jų supratimą, priešingai neįkvėptų žmonių klaidingam mąstymui, kurių prielaidos skatina tik skepticizmą ir abejojimą Dievo Žodžiu.
