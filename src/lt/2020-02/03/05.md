---
title:  IV. Jėzus ir Rašto kilmė bei istorija
date:   15/04/2020
---

Jėzus mokė, kad Raštas yra Dievo Žodis ta prasme, kad tai, ką jis sako, yra sinonimiška tam, ką sako Dievas. Rašto kilmė yra Dieve, todėl jis yra galutinis autoritetas kiekvienai gyvenimo pusei. Dievas darbavosi per istoriją, kad per Raštą atskleistų savo valią žmonijai.

Pavyzdžiui, Mt 19, 4–5 Jėzus nurodo į Mozės užrašytą eilutę. Tačiau cituodamas šią eilutę Jėzus sako, kad iš pradžių žmones sutvėręs Kūrėjas tarė: „Todėl vyras paliks tėvą ir motiną“. Užuot teigęs, kad taip sako Raštas, Jėzus mokė, kad taip pasakė iš pradžių žmones sutvėręs Kūrėjas, priskirdamas Kūrėjui Pradžios knygos autoriaus žodžius. Tiesą sakant, šio teiginio autoriumi yra laikomas Dievas, nors jį užrašė Mozė.

`5. Perskaitykite pateiktas eilutes. Kaip Jėzus suprato istorinius Rašto įvykius ir asmenybes?`

`Mt 12, 3–4` 						

`Mk 10, 6–8` 						

`Lk 4, 25–27` 						

`Lk 11, 51` 						

`Mt 24, 38`						

Senojo Testamento asmenybes, vietas ir įvykius Jėzus nuolat laikė istorine tiesa. Jis nurodė į Pradžios 1 ir 2, Abelį, Pradžios 4, Dovydą, valgantį padėtinę duoną, ir Eliją kaip į istorines asmenybes. Jis pakartotinai kalbėjo apie senovės pranašų kančias (Mt 5, 12; Mt 13, 57; Mt 23, 34–36; Mk 6, 4). Įspėdamas Jėzus taip pat apibūdino Nojaus dienas: „Kaip dienomis prieš tvaną žmonės, nieko nenumanydami, valgė, gėrė, vedė ir tekėjo iki pat dienos, kurią Nojus įlipo į laivą, kai užėjo tvanas ir visus nusinešė, taip bus ir tada, kai ateis Žmogaus Sūnus“ (Mt 24, 38–39). Visa tai rodo, kad Jėzus šį galingą Dievo teismo aktą laikė istoriniu įvykiu.

`Kadangi pats Jėzus šias istorines asmenybes laikė tikrais žmonėmis, ką tai sako apie šėtono apgavystės galią, kai daug žmonių šiandien, netgi krikščionių, dažnai neigia jų buvimą? Kodėl mes niekada neturime įpulti į šias pinkles?`
