---
title:  I. Parašyta
date:   12/04/2020
---

Jėzaus krikštas, atliktas Jono Krikštytojo, žymi Gelbėtojo tarnystės pradžią, po kurio Jėzus buvo Dvasios nuvestas į Judėjos dykumą, kur Jį visiškai nusilpusį gundė šėtonas.

`1. Perskaitykite Mt 4, 1–11. Kaip Jėzus apsigynė nuo šėtono gundymų dykumoje? Ko turėtume pasimokyti apie Raštą iš šio pasakojimo?`
														
Gundomas apetitu, Jėzus atsakė: „Parašyta: ‘Žmogus gyvas ne viena duona, bet ir kiekvienu žodžiu, kuris išeina iš Dievo lūpų‘“ (Mt 4, 4). Jėzus nurodo į gyvąjį Žodį ir jo galutinį, dieviškąjį šaltinį. Tokiu būdu Jis patvirtina Rašto autoritetą. Gundomas pasaulio karalystėmis ir šlove, Jėzus atsakė: „Juk parašyta: ‘Viešpatį, savo Dievą, tegarbink ir Jam vienam tetarnauk!‘“ (Mt 4, 10; Lk 4, 8) Kristus mums primena, kad tikro garbinimo dėmesio centras yra Dievas, o ne kažkas kitas ir kad tikras garbinimas yra paklusnumas Jo Žodžiui. Galiausiai gundomas meile pasirodymui ir perdėtam pasitikėjimui, Jėzus atsako: „Taip pat parašyta: ‘Negundyk Viešpaties, savo Dievo‘“ (Mt 4, 7; taip pat Lk 4, 12). Visus tris kartus Jėzus atsakė: „Parašyta“. Tai reiškia, kad Jėzus ėjo tiesiai prie Dievo Žodžio, jog galėtų kovoti su šėtono išpuoliais ir apgaulėmis. Tai turėtų būti galinga pamoka mums visiems – Raštas, ir tik Raštas, yra vienintelis mūsų tikėjimo pagrindas ir pamatas.

Taip, Raštas, ir tik Raštas, buvo vienintelis Jėzaus gynybos būdas atremti priešo išpuolius. Jėzus yra Dievas, bet gindamasis nuo šėtono Jis visiškai pakluso Dievo Žodžiui.

Ne nuomonėms; ne įmantriems argumentams; ne asmeniniams priešiškumo žodžiams; tačiau paprastiems, bet giliems Rašto žodžiams. Kristui Raštas turi didžiausią autoritetą ir didžiausią galią. Tokiu būdu Jo tarnystė prasidėjo nuo tam tikro pamato ir toliau rėmėsi Rašto patikimumu.

`Kaip mes galime išmokti būti tokie pat priklausomi nuo Dievo Žodžio ir paklusnūs?`
