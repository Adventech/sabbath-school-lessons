---
title:  V. Apaštalai ir Raštas
date:   16/04/2020
---

Rašiusieji Naująjį Testamentą Rašto paiso taip pat, kaip Jėzus. Doktrinų, etikos ir pranašysčių išsipildymo klausimais Senasis Testamentas jiems buvo autoritetingas Dievo Žodis. Šių žmonių žodžiuose ar elgesyje nėra nieko, kas ginčytų kažkurios Rašto dalies autoritetą ar tikrumą.

`6. Ko šios eilutės mus moko apie tai, kaip apaštalai suprato Dievo Žodžio autoritetą?`

`Apd 4, 24–26` 						

`Apd 13, 32–36` 						

`Rom 9, 17` 						

`Gal 3, 8` 						

Atkreipkite dėmesį, kaip šiose eilutėse Raštas yra artimai susijęs su paties Dievo balsu. Apaštalų darbų 4, prieš mokiniams prisipildant Šventosios Dvasios, jie šlovina Dievą už Petro ir Jono išgelbėjimą. Šlovindami jie pripažįsta Dievą Kūrėju ir kad Jis kalbėjo per savo tarną Dovydą. Tai yra, Dovydo žodžiai yra Dievo žodžiai. Apd 13, 32–36 Dovydą cituoja Paulius, tačiau jo žodžiai priskiriami Dievui, nes 32 eilutėje parašyta: „protėviams duotąjį pažadą“.

Rom 9, 17, kur Dievą galima laikyti objektu, Paulius vartoja terminą „Raštas“, teigdamas: „Juk Raštas faraonui sako“, – kur iš tikrųjų būtų galima pasakyti: „Juk Dievas faraonui sako“. Taigi Gal 3, 8 vietoj žodžio „Dievas“ vartojamas – „Raštas“, parodantis, kaip Dievo Žodis yra glaudžiai susijęs su pačiu Dievu.

Tiesą sakant, rašiusieji Naująjį Testamentą vienodai remiasi Senuoju Testamentu kaip Dievo Žodžiu. Naujajame Testamente yra šimtai citatų iš Senojo Testamento. Vienas tyrinėtojas sudarė sąrašą 2 688 konkrečių nuorodų, 400 iš Izaijo knygos, 370 iš Psalmių, 220 iš Išėjimo ir kt. Jei prie šio sąrašo pridėtumėte nuorodas, temas ir mintis, jų skaičius labai padidėtų. Laiškuose gausu nuorodų į Senojo Testamento pranašystes, kurios dažnai pateikiamos fraze – „parašyta“ (Mt 2, 5; Mk 1, 2; 7, 6; Lk 2, 23; 3, 4; Rom 3, 4; 8, 36; 9, 33; 1 Kor 1, 19; Gal 4, 27; 1 Pt 1, 16). Visa tai patvirtina, kad Senojo Testamento Raštai yra pagrindas, kuriuo remiasi Jėzaus ir apaštalų mokymas.

`Ko šie pavyzdžiai turėtų mus pamokyti, kiek pavojingos yra idėjos, menkinančios mūsų pasitikėjimą Šventojo Rašto autoritetu?`
