---
title:  Sudėtingi tekstai
date:   13/06/2020
---

### Šios savaitės tyrinėjimui skaitykite:
2 Tim 2, 10–15; 1 Met 29, 17; Jok 4, 6–10; Gal 6, 9; Apd 17, 11.

> <p>Įsimintina eilutė:</p>
> „Mūsų Viešpaties kantrumą laikykite išgelbėjimu, kaip jums yra parašęs ir mūsų mylimasis brolis Paulius pagal jam duotą išmintį; jis taip kalba apie šituos dalykus visuose laiškuose. Juose esama sunkiai suprantamų dalykų, kuriuos nemokšos ir nesubrendėliai iškraipo, aiškindami, kaip ir kitus Raštus, savo pačių pražūčiai“ (2 Pt 3, 15–16).

Aptardamas apaštalo Pauliaus laiškus, Petras rašo, kad juose ir kitose Šventojo Rašto vietose yra „sunkiai suprantamų dalykų“ (2 Pt 3, 16). Šiuos žodžius „nemokšos ir nesubrendėliai iškraipo“ (2 Pt 3, 16) savo pražūčiai. Petras nesako, kad sunku suprasti viską, bet tik tam tikrus dalykus.

Ir mes tai žinome, ar ne? Kas sąžiningai tyrinėdamas Raštą nėra susidūręs su tekstu, kuris atrodo keistas ir sunkiai suprantamas? Be abejo, kad mums visiems teko su tuo susidurti.

Štai kodėl šią savaitę apžvelgsime ne tiek sudėtingus tekstus kaip tokius, bet ir priežastis, dėl kurių gali pasitaikyti šių iššūkių, ir kaip mes, ištikimi Dievo Žodžio tiesos ieškotojai, galime juos suprasti. Galų gale kai kurie iš šių sudėtingų teiginių galbūt niekada nebus suprasti šiapus dangaus. Tuo pačiu metu didžioji dauguma Rašto tekstų nesukelia jokių sunkumų ir nereikia leisti keliems sudėtingiems tekstams susilpninti mūsų pasitikėjimą visu Dievo Žodžiu ir jo autoritetu.

