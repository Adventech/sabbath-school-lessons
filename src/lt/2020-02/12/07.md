---
title:  Tolesniam tyrinėjimui
date:   19/06/2020
---

**Tolesniam tyrinėjimui:**
E. Vait, Kelias pas Kristų, 103–110 p. „Methods of Bible Study“ 8 skyrius (http://www.adventistbiblicalresearch.org/materials/
bible-interpretation-hermeneutics/methods-bible-study).

Biblijoje yra daug slėpinių, kuriuos ribotiems žmonėms sunku suprasti ir kurie yra per gilūs, kad galėtume juos išsamiai paaiškinti. Štai kodėl mums reikalingas nuolankumas ir mes turime norėti pamaldžiai mokytis iš Rašto. Ištikimybė Šventajam Raštui leidžia bibliniams tekstams – net jei jų reikšmė prieštarauja mūsų norams – sakyti tiesą. Ištikimybė Šventajam Raštui leis rodyti pagarbą tekstui, užuot jį keitus (taip, kai kurie iš tikrųjų keičia patį tekstą) arba vengia tikrosios jo reikšmės.

> <p></p>
> „Jei Dievo Žodis atverčiamas be pagarbos ir maldos, jei mintys ir jausmai nenukreipti į Dievą ar neatitinka Jo valios, tai skaitytojas neišsivaduos iš abejonių. Jo mintis užvaldys šėtonas, skatinantis klaidingai suprasti Raštą. Jei žmonės savo žodžiais ir darbais nėra vieningi su Dievu, tai, kad ir kokie mokyti jie būtų, jie klys, aiškindamiesi Dievo Žodį. Todėl neturime pasitikėti tokių žmonių aiškinimais. Prieštaravimų Šventajame Rašte ieškotojai neturi dvasinės nuojautos. Turėdami iškreiptą požiūrį, jie visada ras daug priežasčių abejoti ir netikėti dalykais, kurie iš tikrųjų yra paprasti ir aiškūs“ (E. Vait, Kelias pas Kristų, 108 p.).

**Klausimai aptarimui:**

`1. Kodėl nusistatymas Biblijos atžvilgiu, kurį aptarėme šią savaitę, yra tinkamo Rašto supratimo pagrindas? Jūsų įsitikinimu, koks dar nusistatymas Biblijos atžvilgiu yra esminis, padedantis geriau ją suprasti?`

`2. Kodėl neturėtume nustebti Biblijoje radę dalykų, kuriuos sunku paaiškinti ir suprasti? Galų gale, kiek gamtinio pasaulio reiškinių kartais sunku suprasti? Pavyzdžiui, šiandien vanduo vis dar yra paslaptingas!`

`3. Kaip mes, adventistai, galime atsakyti į Lk 23, 43 klausimą, kur (pasak daugumos vertimų) Jėzus nusikaltėliui sako, kad jis šiandien bus su Jėzumi rojuje? Kaip galima sąžiningai atsakyti? Kaip, pavyzdžiui, Jn 20, 17; Mok 9, 5 ir 1 Kor 15, 16–20 gali padėti mums suprasti tyrinėjamą klausimą?`
