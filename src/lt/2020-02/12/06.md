---
title:  V. Spręskite sunkumus Rašto ir maldos pagalba
date:   18/06/2020
---

`5. Perskaitykite Apd 17, 11; Apd 8, 35; Apd 15, 15–16. Ką apaštalai ir ankstyvosios bažnyčios nariai darė susidūrę su sunkiais klausimais? Kodėl Šventasis Raštas vis dar yra pats geriausias aiškinimo šaltinis?`

Geriausias su sudėtingais Rašto tekstais susijęs sprendimas vis dar randamas pačiame Rašte. Biblijos klausimus geriausia spręsti tada, kai jie aiškinami atsižvelgiant į visą Raštą, užuot tiesiog nagrinėjant vieną tekstą atskirai, neskaitant visų kitų tekstų ar viso Rašto. Iš tiesų, mes turime naudoti Raštą, kad jį suprastume. Vienas iš svarbiausių dalykų, kurį galime daryti, tai mokytis tyrinėti didžiąsias Rašto tiesas.

Jei nesuprantate Šventojo Rašto tekstų, pabandykite surinkti informacijos iš kitų Biblijos tekstų, susijusių su ta pačia tema. Visada stenkitės atrasti aiškius Rašto teiginius, kurie paaiškina sunkiau suprantamus tekstus. Taip pat labai svarbu niekada netemdyti aiškių Šventojo Rašto teiginių, greta jų pateikiant sunkiai suprantamus tekstus. Užuot aiškinę Raštą papildomų šaltinių, pavyzdžiui, filosofijos ar mokslo pagalba, turėtume leisti pačiam Raštui atskleisti teksto reikšmę.

Sakoma, kad klūpėdami į sunkumus pažvelgiame nauju kampu. Melsdamiesi mes parodome, kad mums reikia Dievo pagalbos aiškinant ir suprantant Raštą. Melsdamiesi mes siekiame, kad mūsų protą apšviestų ta pati Šventoji Dvasia, kuri įkvėpė rašiusiuosius Bibliją įamžinti tai, ką jie užrašė.

Maldoje išaiškėja mūsų motyvai ir mes galime pasakyti Dievui, kodėl norime suprasti tai, ką skaitome. Maldoje prašome Dievą atverti akis Jo Žodžiui ir suteikti mums norią dvasią sekti ir laikytis Jo tiesos. (Tai labai svarbu!) Kai Dievas veda mus savo Šventąja Dvasia, atsakydamas į mūsų maldas, Jis neprieštarauja tam, ką apreiškė Biblijoje. Dievas visada pritars Raštui ir patvirtins bei remsis tuo, ką įkvėpė rašiusiuosius Bibliją, perduodamas mums.

`Kaip malda padeda jums tinkamai nusiteikti, kad galėtumėte geriau suprasti Dievo Žodį ir jam paklusti?`
