---
title:  III. Susidūrę su sudėtingais tekstais būkite nuolankūs
date:   16/06/2020
---

`3. Perskaitykite Jok 4, 6–10; 2 Met 7, 14; Sof 3, 12. Kodėl nuolankumas yra svarbus, bandant išspręsti sudėtingų Rašto vietų klausimą?`

Daug žmonių nuolankiai suprato, kad jie yra nuo kažko priklausomi. Jie suprato, kad jie nėra visų dalykų matas. Šie žmonės tiesą laiko aukščiau savojo ego poreikio būti teisiu, ir jie supranta, kad tiesa nėra jų pačių sukurta, greičiau tai, kad jie su ja susiduria. Turbūt didžiausia tiesa, kurią šie žmonės supranta, yra tai, kokią mažą tiesos dalį jie iš tikrųjų žino. Jie, kaip rašė Paulius, žino, kad „dabar mes regime lyg veidrodyje, mįslingu pavidalu“ (1 Kor 13, 12).

Nuolankaus mąstymo nauda yra visokeriopa – nuolankaus gilinimosi įprotis yra viso pažinimo ir augimo pagrindas, nes jis sukuria laisvę, kuri natūraliai suformuoja mokomą dvasią. Tai nebūtinai reiškia, kad nuolankūs žmonės dažnai klysta arba kad jie visada persigalvos ir niekada nebus užtikrinti. Tai tik reiškia, kad jie paklūsta Rašto tiesai. Jie supranta savo žinojimo ribotumą, todėl geba plėsti savo žinias ir supratimą, susijusį su Dievo Žodžiu, tokiu būdu, kokiu to nepadarys intelektualus žmogus, kuris yra arogantiškas ir išdidus.

> <p></p>
> „Visi, kurie nuolankiai ir gilindamiesi ateina ieškodami vedimo prie Dievo Žodžio, pasiryžę žinoti išganymo sąlygas, supras, ką sako Raštas. Bet tyrinėjantieji Žodį tokia dvasia, kuri Žodžiui nepritaria, pasiliks su tokia dvasia, kurios Žodis neperduoda. Viešpats nekalbės protui, kuriam nerūpi. Jis nešvaisto savo mokymo tam, kuris tyčia yra nepagarbus ar suterštas. Tačiau gundytojas lavina kiekvieną protą, kuris pasiduoda jo siūlymams ir yra pasirengęs šventą Dievo Įstatymą daryti nepaveikiu. Mes turime padaryti mūsų širdį nuolankią ir nuoširdžiai bei pagarbiai tyrinėti gyvenimo Žodį; tik nuolankus ir atgailaujantis protas gali pamatyti šviesą“ („The Advent Review and Sabbath Herald“, 1907 m. rugpjūčio 22 d).

`Kaip rasti tinkamą pusiausvyrą tarp nuolankumo ir užtikrintumo? Pavyzdžiui, ką atsakytumėte į tokį kaltinimą: Kaip jūs, septintosios dienos adventistai, galite būti tikri, kad esate teisūs dėl sabatos ir kad visi kiti dėl jos klysta?`

