---
title:  Tolesniam tyrinėjimui
date:   27/05/2022
---

Dievas pasirinko Jokūbą ne todėl, kad jis to nusipelnė, bet dėl savo malonės. Ir vis dėlto Jokūbas sunkiai dirbo, stengdamasis pelnyti malonę, o tai yra nesuderinama. Jei jis jos nusipelnė, ji nebūtų malonė, o darbai (žr. Rom 4, 1–5), o tai prieštarauja Evangelijai. Tik vėliau Jokūbas pradėjo suprasti Dievo malonės reikšmę ir tai, ką reiškia pasikliauti Dievu, gyventi tikėjimu ir būti visiškai priklausomam nuo Viešpaties. Jokūbo patyrimas yra svarbi pamoka ambicingam žmogui: nesistenk iškilti kitų sąskaita.

> <p></p>
> „Jokūbas siekė apgaule įgyti pirmagimystės teisę, bet jis nusivylė. Jis manė, kad prarado viską, ryšį su Dievu, savo namus, viską, ir štai jis – nusivylęs bėglys. Bet ką padarė Dievas? Jis pažvelgė į jo beviltišką būklę, pamatė jo nusivylimą ir kad yra tikimybė grąžinti Dievui šlovę. Jis suprato jo būklę ir parodė mistinius laiptus, simbolizuojančius Jėzų Kristų. Štai žmogus, praradęs bet kokį ryšį su Dievu, o dangaus Viešpats žiūri į jį ir sutinka, kad Kristus panaikins nuodėmės padarytą prarają. Galbūt žvelgėme ir sakėme: ‘Trokštu dangaus, bet kaip aš galiu jį pasiekti? Nematau jokios galimybės. Taip galvojo Jokūbas, ir Dievas jam parodė laiptus, jungiančius žemę su dangumi, su Jėzumi Kristumi. Žmogus gali jais lipti, nes pagrindas remiasi į žemę, o viršūnė siekia dangų.“ (E. G. White Comments, The SDA Bible Commentary, 1 t., p. 1095)

**Klausimai aptarimui:**

`1. Perskaitykite apie šių žmonių (Izaoko, Rebekos, Jokūbo, Ezavo, Labano, Rachelės, Lėjos) charakterį šventos istorijos pasakojimuose. Pažvelkite į visus melus ir apgaulę. Ko tai mus moko apie žmogaus prigimtį apskritai ir Dievo malonę?`

`2. Skaitydami pasakojimą apie Jokūbą, kokių įrodymų galime rasti, kad laikui bėgant jo charakteris brendo ir augo?`

`3. Kaip mums, septintosios dienos adventistams, gali kilti pavojus tapti Ezavo nusistatymo pirmagimystės teisės atžvilgiu? Tai yra, kaip mes galime užtikrinti, kad nesiliausime mylėti ir branginti visos Dievo mums suteiktos šviesos?`