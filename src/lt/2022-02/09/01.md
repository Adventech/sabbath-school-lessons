---
title:  Įgyvendintojas Jokūbas
date:   21/05/2022
---

### Šios savaitės tyrinėjimui skaitykite:
Pr 25, 21–34; Pr 28, 10–22; Pr 11, 1–9; Pr 29, 1–30; Pr 30, 25–32.

> <p>Įsimintina eilutė:</p>
> „Ezavas pratarė: Argi veltui jis buvo pavadintas Jokūbu? Juk jis du kartus apgavo mane! Pirma atėmė mano pirmagimystę, o dabar, žiūrėk, pasiėmė ir mano palaiminimą! Jis pridūrė: Nejaugi nebeliko man jokio tavo palaiminimo?“ (Pr 27, 36)

Tęsiame pasakojimą apie Izaoko, stebuklingo vaiko ir ankstyvosios pažadėtosios ainijos protėvio, šeimą. Tačiau pasakojimas prasideda ne itin gerai. Ydingas jo sūnaus Jokūbo charakteris pasireikš abiejų brolių varžymusi dėl pirmagimystės teisės (Pr 25, 27–34), taigi ir dėl teisės gauti Izaoko palaiminimą (Pr 27).

Kadangi Jokūbas apgavo savo tėvą ir pavogė palaiminimą iš savo vyresniojo brolio, jis turės bėgti gelbėdamas savo gyvybę. Jam bėgant, Dievas stoja su juo akistaton Betelyje (Pr 28, 10–22). Nuo tada apgavikas Jokūbas pats patirs tam tikrą apgaulę. Vietoj Rachelės, kurią Jokūbas mylėjo (Pr 29), jam bus atiduota vyresnioji dukra Lėja, ir jis turės tarnauti 14 metų, kad nusipelnytų sau žmonas.

Tačiau Jokūbas taip pat patirs Dievo palaiminimą, nes tremtyje jis susilauks 12 sūnų ir Dievas padidins jo turtą.

Taigi šiame pasakojime mes galime įžvelgti, kaip Dievas vienaip ar kitaip įvykdo Sandoros pažadus, nepaisant to, kaip dažnai Jį žmonės nuvilia.