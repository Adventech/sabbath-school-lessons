---
title:  Jokūbas ir Ezavas
date:   22/05/2022
---

`1. Perskaitykite Pr 25, 21–34. Palyginkite Jokūbo ir Ezavo asmenybę. Kokios Jokūbo savybės paskatino Izaoką laikyti jį vertu palaiminimo?`

Jau iš motinos įsčių suprantame, kad Jokūbas ir Ezavas buvo skirtingi ir kovos vienas su kitu. Nors Ezavas apibūdinamas kaip įgudęs medžiotojas, laukus mėgstantis vyras, Jokūbas laikomas tyliu žmogumi, mėgstančiu būti palapinėje ir mąstyti. Tas pats hebrajų kalbos žodis tam („tylus“) taikytinas Jobui (doras; Job 8, 20) ir Nojui („teisus“; Pr 6, 9).

Šis charakterio skirtumas išryškėja vėliau jų gyvenime (Pr 27, 1–28, 5). Ezavui grįžus namo pavargusiam ir išalkusiam, Jokūbas jam išvirė lęšių. Ezavui matomas ir fizinis viralas šiandien (Pr 25, 31) buvo svarbiau už būsimą palaiminimą, susijusį su jo pirmagimyste (plg. Hbr 12, 16–17).

„Pažadai, kurie buvo duoti Abraomui ir patvirtinti jo sūnui, Izaokui ir Rebekai buvo didžiai trokštamas ir tikėtinas tikslas. Šie pažadai buvo žinomi Ezavui ir Jokūbui. Jie buvo mokomi pirmagimystės teisę suvokti kaip didelės svarbos dalyką, nes ji reiškė ne vien žemiško turto paveldėjimą, bet ir dvasinį pranašumą. Tasai, kuris ją gaus, turės būti šeimos kunigu, o iš jo palikuonių kils žmonijos Atpirkėjas.“ (E. Vait, Patriarchai ir pranašai, p. 137)

Jokūbui, priešingai nei jo broliui, svarbiausia buvo būsimas dvasinis palaiminimas. Tačiau vėliau, motinos raginamas (žr. Pr 27), Jokūbas atvirai ir tyčia apgavo savo tėvą, netgi naudodamasis Viešpaties, Dievo vardu (Pr 27, 20). Jis naudojosi šia baisia apgaule siekdamas to, kas, jo nuomone, buvo gera.

Rezultatai buvo tragiški, pridedant naujų sutrikimų sluoksnių prie jau sutrikusios šeimos.

`Jokūbas norėjo kažko gero, kažko vertingo ir tai buvo puiku (ypač lyginant su brolio nusistatymu). Vis dėlto jis pasinaudojo apgaule ir melu. Kaip mes galime išvengti panašių blogio spąstų, siekdami „gero“?`