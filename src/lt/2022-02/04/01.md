---
title:  Tvanas
date:   16/04/2022
---

### Šios savaitės tyrinėjimui skaitykite:
Pr 6, 13–7, 10; 2 Pt 2, 5–9; Pr 7; Rom 6, 1–6; Ps 106, 4; Pr 8; Pr 9, 1–17.

> <p>Įsimintina eilutė:</p>
> „Kaip yra buvę Nojaus dienomis, taip bus ir Žmogaus Sūnui ateinant.“ (Mt 24, 37).

„Viešpats matė, koks didelis buvo žmonių nedorumas žemėje ir kaip kiekvienas užmojis, sumanytas jų širdyse, linko visą laiką tik į pikta“ (Pr 6, 5). Veiksmažodis „matė“ (Pr 6, 5) sugrąžina skaitytoją į kiekvieną pradinį Dievo kūrimo žingsnį. Bet dabar vietoj „gera“ Dievas mato „ra“, „pikta“ (Pr 6, 5). Tarsi Dievas būtų gailėjęsis sukūręs pasaulį, dabar kupino „ra“ (Pr 6, 5).

Ir vis dėlto Dievo gailėjimesi taip pat yra išganymo elementų. Hebrajų kalbos žodyje „gailėjosi“ (nakham) aidi Nojaus (Noakh) vardas, reiškiantis atgaivą (Pr 5, 29). Taigi, Dievo atsakas į šią nedorybę turi dvi puses. Jame yra teisingumo grėsmė, dėl kurios kai kurie gali būti sunaikinti; ir vis dėlto Jo reakcija žada atgaivą ir gailestingumą, vedantį kitus į išgelbėjimą.

Šis „dvigubas balsas“ jau buvo girdimas Kaino ir Abelio / Seto atveju, ir jis buvo pakartotas kontrastu tarp Seto (Dievo sūnų) ir Kaino (žmonių sūnų) palikuonių. Dabar dar kartą girdime, kaip Dievas atskiria Nojų ir likusią žmoniją.