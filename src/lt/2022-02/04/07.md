---
title:  Tolesniam tyrinėjimui
date:   22/04/2022
---

Ypač pamokantis yra žmonių mąstymo ir elgesio bei pasaulio būklės prieš tvaną ir šiandienių žmonių palyginimas. Be abejo, žmogaus nedorybė nėra naujas reiškinys. Pažvelkite į jų ir mūsų laiko panašumus.

> <p></p>
> „Nuodėmės, dėl kurių nukentėjo prieštvaninis Pasaulis, egzistuoja ir dabar. Žmonių širdyse neliko Dievo baimės, o į Jo Įstatymą žvelgiama abejingai ir su panieka. Stipriai išreikštam tos kartos žemiškumui prilygsta dabar gyvenančios kartos žemiškumas. […] Dievas nesmerkė prieštvaninių laikų žmonių už valgymą ir gėrimą; […] Nusidėjo jie tuo, kad ėmė šias dovanas be padėkos Dievui, ir sumenkino save praradę saiką bet kam. Jie galėjo tuoktis. Dievo tvarka leido santuoką, ji buvo viena pirmųjų Jo įsteigtų institucijų. Dėl šios apeigos Jis davė tam tikrų nurodymų, suteikiančių jai šventumą ir grožį, bet šie nurodymai buvo pamiršti, ir santuokoje svarbiausia tapo patenkinti aistrą. Panaši padėtis ir dabar. Nesilaikoma to, kas savaime teisėta. […] Apgaulė ir kyšininkavimas paplitęs visuose valdymo lygiuose. Spaudos puslapiuose mirgėte mirga pranešimai apie žmogžudystes… Visas tautas apima anarchijos dvasia, o tie jos protrūkiai, kurie kartais šiurpina Pasaulį, yra tik ženklai paslėptų aistrų ir anarchizmo liepsnų, kurios, kartą tapusios nevaldomos, pripildytų Žemę sielvarto ir nevilties. Vaizdas, įkvėptas prieštvaninei žmonijai, labai teisingai atvaizduoja tą būklę, į kurią sparčiai ritasi dabartinė visuomenė. Net dabar, šiame amžiuje, krikščioniškomis besiskelbiančiose šalyse kasdien įvykdoma tokių pat tamsių ir baisių nusikaltimų, už kuriuos buvo sunaikinti senojo Pasaulio nusidėjėliai. (E. Vait, Patriarchai ir pranašai  p. 72–73)

**Klausimai aptarimui:**

`1. Kuo panašios prieštvaninė ir mūsų visuomenė? Ko šie panašumai mus moko apie Dievo malonę, kad, nepaisant viso to, Jis myli pasaulį ir vis dar siekia išgelbėti tuos, kuriuos gali?`

`2. Kai kurie žmonės teigia, kad Nojaus tvanas buvo tik vietinis įvykis. Kas negerai su šia mintim? Jei ji būtų tiesa, kodėl kiekvienas vietinis potvynis (ir kiekviena vaivorykštė) padarytų Dievą melagiu?`