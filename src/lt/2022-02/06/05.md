---
title:  Babelio koalicija
date:   04/05/2022
---

`4. Perskaitykite Pr 14, 1–17. Kuo reikšmingas šis karas, vykęs iškart po Pažadėto krašto padovanojimo? Ko šis pasakojimas mus moko apie Abraomą?`

Tai pirmasis Šventajame Rašte nupasakotas karas (Pr 14, 2). Keturių Mesopotamijos ir Persijos kariuomenių koalicija prieš kitą penkių kanaaniečių kariuomenių, įskaitant Sodomos ir Gomoros karalius, koaliciją (Pr 14, 8) rodo didelį konfliktą (Pr 14, 9). Šios karinės operacijos priežastis yra susijusi su tuo, kad kanaaniečių tautos sukilo prieš feodalus babiloniečius (Pr 14, 4–5). Nors šiame pasakojime kalbama apie konkretų istorinį konfliktą, šio „pasaulinio“ karo metas, iškart po to, kai Dievas padovanojo Pažadėtą kraštą Abraomui, suteikia šiam įvykiui ypatingą dvasinę reikšmę.

Daugybės kanaaniečių įsitraukimas į šį konfliktą parodo, kad čia statymai buvo susiję su krašto suverenitetu. Ironiška, bet tikrai suinteresuoto asmens Abraomo stovykla, nes jis yra vienintelis tikras šio krašto savininkas, yra vienintelė jėga, kuri bent iš pradžių neįsitraukė į konfliktą.

Abraomo neutralumo priežastis yra ta, kad Pažadėtą kraštą jis įgijo ne ginklu ar politinių strategijų išmintimi. Abraomo karalystė buvo Dievo dovana. Vienintelė priežastis, dėl kurios Abraomas įsikiš, yra kovų metu į nelaisvę paimto jo sūnėno Loto likimas (Pr 14, 12–13).

> <p></p>
> „Abraomas, ramiai gyvenantis prie Mamrės ąžuolų, iš bėglių sužinojo apie to mūšio baigtį ir jo sūnėną ištikusią nelaimę. Jis nelaikė širdyje nemalonių prisiminimų apie Loto nedėkingumą. Ši žinia pažadino jo didelę meilę broliui, ir jis ryžosi sūnėną išgelbėti. Pirmiausia kreipęsis į Dievą patarimo, Abraomas skubiai pasirengė kovai.“ (E. Vait, Patriarchai ir pranašai, p. 100)

Tačiau Abraomas nesipriešino visai koalicijai. Tai buvo greita naktinė operacija, jam užpuolant tik stovyklą, kurioje buvo įkalintas Lotas. Lotas išgelbėtas ir kartu su juo Sodomos karalius. Taigi šis ištikimas Dievo vyras taip pat parodė didžiulę drąsą ir tvirtumą. Be abejo, jo įtaka regione išaugo, žmonės pamatė tokį žmogų, koks jis buvo, ir sužinojo daugiau apie Dievą, kuriam jis tarnavo.

`Kokią įtaką mūsų darbai daro kitiems? Kokią su mūsų tikėjimu susijusią žinią mes siunčiame savo darbais?`