---
title:  Tolesniam tyrinėjimui
date:   06/05/2022
---

E. Vait, Patriarchai ir pranašai, p. 99–101.

> <p></p>
> „Kristaus bažnyčia turi būti palaiminimas, o jos nariai turi būti palaiminti laimindami kitus. Pasirenkant žmones prieš visą pasaulį, Dievo tikslas buvo ne tik tai, kad Jis galėtų laikyti juos savo sūnumis ir dukromis, bet ir kad per juos Jis galėtų pasauliui suteikti dangiškojo apšvietimo naudą. Viešpats pasirinko Abraomą ne tik būti ypatingu Dievo draugu, bet ir būti brangių bei ypatingų privilegijų, kurias Viešpats norėjo suteikti tautoms, tarpininku. Jis turėjo būti šviesa tamsios moralės aplinkoje. Kai tik Dievas palaimina savo vaikus šviesa ir tiesa, ne tik jie gali gauti amžinojo gyvenimo dovaną, bet ir aplinkiniai gali būti dvasiškai apšviesti. … „Jūs – žemės druska“. Kai Dievas daro savo vaikus druska, tai ne tik jų pačių išsaugojimui, bet ir tam, kad jie padėtų išsaugoti kitus… Ar jūs šviečiate kaip gyvi akmenys Dievo statinyje? … Mūsų religija nėra tikra, jei ji nedaro mums įtakos visuose užsiėmimuose. Turėtume praktinį maldingumą įpinti į savo gyvenimo darbus. Mūsų širdyje turėtų pasireikšti keičianti Kristaus malonė. Mums reikia daug mažiau savojo ‘aš’ ir daugiau Jėzaus.“ (E. Vait, „Reflecting Christ“, p. 205)

**Klausimai aptarimui:**

`1. Atsižvelgiant į Abraomo palaiminimą: „Palaiminsiu tave… ir tu būsi palaiminimas“ (Pr 12, 2), ką reiškia būti palaimintam? Kaip mes, tarnaujantieji tam pačiam Dievui kaip ir Abraomas, galime būti palaiminimu kitiems?`

`2. Kuo nederamas buvo Abraomo melas dėl sesers ir žmonos? Kas blogiau, meluoti ar sakyti tiesą, tuo pačiu metu, iš tikrųjų, meluojant?`

`3. Dar kartą perskaitykite Pr 14, 21–23, Abraomo atsakymą į Sodomos karaliaus pasiūlymą. Kodėl jis atsakė būtent taip ir ko svarbaus galime pasimokyti iš šio pasakojimo? Argi Abraomas nebūtų buvęs pateisinamas, jei būtų nusprendęs priimti tai, ką jam siūlė karalius?`