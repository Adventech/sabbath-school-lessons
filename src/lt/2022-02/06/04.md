---
title:  Abraomas ir Lotas
date:   03/05/2022
---

`3. Perskaitykite Pr 13, 1–18. Ko šis pasakojimas mus moko apie charakterio svarbą?`

Abraomas grįžo ten, kur jis buvo anksčiau, tarsi jo kelionė į Egiptą būtų tik nelemtas aplinkkelis. Dievo su Abraomu susijusi istorija vėl prasideda ten, kur ji sustojo nuo jo pirmosios kelionės į Pažadėtą kraštą. Pirmoji Abraomo stotelė yra Betelis (Pr 13, 3), kaip ir jo pirmosios kelionės į Pažadėtą kraštą metu (Pr 12, 3–6). Abraomas atgailavo ir vėl sugrįžo – Abraomas, tikėjimo žmogus.

Abraomo ryšys su Dievu atsiskleidžia jo santykiuose su žmonėmis, kai jis sprendė su savo sūnėnu Lotu susijusį klausimą dėl žemės naudojimo. Tačiau pats Abraomas pasiūlo taikų susitarimą ir leidžia pirmajam pasirinkti Lotui (Pr 13, 9–10) – dosnumo ir gerumo poelgis, rodantis, koks žmogus buvo Abraomas.

Tai, kad Lotas išsirinko sau lengviausią ir geriausią dalį – gerai drėkinamą lygumą (Pr 13, 10–11), nesijaudindamas dėl būsimų kaimynų nedorumo (Pr 13, 13), atskleidžia jo godumą ir charakterį. Tai primena prieštvaninius gyventojus, kurie taip pat rinkosi „sau“ (žr. Pr 6, 2).

Priešingai, Abraomo žingsnis buvo tikėjimo poelgis. Abraomas nepasirinko krašto; jis jam buvo suteiktas Dievo malone. Skirtingai nei Lotas, Abraomas į kraštą žiūrėjo tik Dievo paliepimu (Pr 13, 14). Tik Abraomui atsiskyrus nuo Loto, Dievas vėl jam kalba (Pr 13, 14). Tiesą sakant, tai yra pirmas kartas, kai Dievas kalba Abraomui nuo Jo kreipimosi Ūre. „Dabar pakelk akis ir pasižiūrėk iš tos vietos, kurioje stovi, į šiaurę ir į pietus, į rytus ir į vakarus, nes visą kraštą, kurį matai, amžinai atiduosiu tau ir tavo palikuonims“ (Pr 13, 14–15). Tada Dievas kviečia Abraomą pereiti šį kraštą tarsi jį pasisavinant. „Pakilk, pereik išilgai ir skersai kraštą, nes tau jį atiduosiu“ (Pr 13, 17).

Vis dėlto Viešpats labai aiškiai parodė, kad Jis, Dievas, atiduoda kraštą Abraomui. Tai dovana, malonės dovana, kurią Abraomas turi įgyti tikėjimu, vedančiu į paklusnumą. Tik Dievo darbas užtikrins viską, ką Jis čia pažadėjo Abraomui (žr. Pr 13, 14–17).

`Kaip mes galime išmokti būti geri ir dosnūs kitiems, net kai kiti mums nėra geri ir dosnūs?`