---
title:  Tolesniam tyrinėjimui
date:   15/04/2022
---

Pasikartojanti frazė „Henochas ėjo su Dievu“ (Pr 5, 22. 24) reiškia artimą ir kasdienę draugystę su Dievu. Asmeniniai Henocho santykiai su Dievu buvo tokie ypatingi, kad „Dievas jį pasiėmė“ (Pr 5, 24). Tačiau ši paskutinė frazė yra unikali Adomo genealogijoje ir nepalaiko pomirtinio gyvenimo rojuje idėjos tiems, kurie eina „su Dievu“. Atkreipkite dėmesį, kad Nojus taip pat „ėjo su Dievu“ (Pr 6, 9), tačiau jis mirė kaip visi kiti, įskaitant Adomą ir Metušelachą. Taip pat įdomu tai, kad nepateikta jokia priežastis pateisinti šiai ypatingai malonei.

> <p></p>
> „Henochas tapo teisiųjų mokytoju, skelbdamas žmonėms, ką Dievas jam buvo atskleidęs. Dievobaimingieji stengėsi pamatyti šį šventą žmogų, norėdami išgirsti jo pamokymų ir dalyvauti jo maldoje. Jis taip pat darbavosi ir viešai nešdamas Dievo žinią visiems, kas norėjo išgirsti perspėjimą. Jo veikla neapsiribojo Seto palikuonimis. Tame krašte, į kurį Kainas bėgo slėpdamasis nuo Dievo, šis Dievo pranašas pasakojo apie nuostabiausius regėjimus. Štai, – skelbė jis, – atėjo Viešpats su miriadais savo šventųjų įvykdyti visiems teismo ir nubausti visų bedievių už visus bedieviškus darbus (Jud 14, 15).“ (E. Vait, Patriarchai ir pranašai, p. 60)

**Klausimai aptarimui:**

`1. Kodėl Kainas nužudė savo brolį? Perskaitykite šį E. Wiesel komentarą: „Kodėl jis tai padarė? Galbūt jis norėjo likti vienas – vienintelis vaikas ir, po tėvų mirties, vienintelis žmogus. Vienas kaip Dievas ir galbūt vienas vietoje Dievo. … Kainas nužudytas, netaps Dievu. … Bet kuris žmogus, besidedantis Dievu, galiausiai žudo žmones“ (Elie Wiesel, Messengers of God: Biblical Portraits and Legends (New York: Random House, 1976), 58 p.). Kaip galime apsisaugoti, net jei nežudome, ir neatspindėti Kaino nusistatymo?`

`2. Palyginkite iki tvano gyvenusių žmonių (Pradžios 5) gyvenimo trukmę su patriarchų. Kaip galėtume paaiškinti šį žmogaus gyvenimo trumpėjimą? Kaip ši degeneracija prieštarauja šiuolaikinio darvinizmo prielaidoms?`