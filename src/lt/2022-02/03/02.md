---
title:  Kainas ir Abelis
date:   10/04/2022
---

`1. Perskaitykite Pr 4, 1–2. Ką iš šių eilučių sužinome apie dviejų vyrų gimimą?`

Pirmasis Rašte užfiksuotas įvykis iškart po Adomo išvarymo iš Edeno yra gimimas. Hebrajų kalbos posakis Pr 4, 1, žodis „VIEŠPATIES“ (JEHOVA) yra tiesiogiai susietas su žodžiu – „berniuką“, kaip rodo šis pažodinis vertimas: „Aš gavau berniuką, iš tikrųjų patį Viešpatį“. Kitame Rašto vertime ši eilutė išversta: „Aš pagimdžiau berniuką – Viešpatį“.

Šis pažodinis vertimas rodo, kad Ieva prisiminė Pr 3, 15 Mesijo pranašystę ir tikėjo, jog ji pagimdys savo Gelbėtoją, Viešpatį. 

> <p></p>
> „Išgelbėtojo atėjimas buvo išpranašautas dar Edeno sode. Kai Adomas ir Ieva pirmą kartą išgirdo šį pažadą, jie tikėjosi jo greito išsipildymo. Jie su džiaugsmu pasveikino savo pirmagimį sūnų, manydami, jog jis ir esąs Išvaduotojas.“ (E. Vait, Su meile iš Dangaus, 2011, p. 26)

Tiesą sakant, Kainas užima didžiąją pasakojimo dalį. Jis yra ne tik pirmagimis, sūnus, kurį tėvai beveik „garbino“; šiame skyriuje jis vienintelis Pradžios knygos tekste kalba. Nors Ieva susijaudinusi komentavo Kaino gimimą, ji nieko nesakė per Abelio gimimą, bent jau nieko, kas užrašyta, priešingai nei per Kaino gimimą. Pasakotojas tiesiog praneša: „po to ji pagimdė“ (Pr 4, 2).

Pats vardas Kainas yra kilęs iš hebrajų kalbos veiksmažodžio „kanah“, reiškiančio kažko brangaus ir galingo įgijimą, turėjimą. Kita vertus, hebrajiškas vardas Hebel – Abelis reiškia miglą (Ps 62, 10) arba dvelktelėjimą (Ps 144, 4) ir žymi apgaulingumą, tuštumą, esmės trūkumą; tas pats žodis hebel (Abelis) yra daug kartų pavartotas Mokytojo knygoje – „migla“. Nors šiose trumpose eilutėse mes nenorime įžvelgti kažko, ko jose nėra, galbūt mintis ta, kad Adomo ir Ievos viltis buvo sudėta į Kainą, nes jie tikėjo, jog jis, o ne jo brolis, yra pažadėtas Mesijas.

`Kas gyvenime iš tikrųjų yra hebel, nors mes šiuos dalykus nepagrįstai laikome svarbiausiais? Kodėl svarbu atskirti tai, kas reikšminga ir kas nereikšminga?`