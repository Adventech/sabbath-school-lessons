---
title:  Dvi atnašos
date:   11/04/2022
---

Kaino ir Abelio priešingybė, atsispindinti jų varduose, paliečia ne tik jų asmenybes; ji pasireiškė ir jų atitinkamuose užsiėmimuose. Nors Kainas buvo žemdirbys (Pr 4, 2), sunkaus fizinio darbo reikalaujantis užsiėmimas, Abelis buvo aviganis (Pr 4, 2), jautrumo ir atjautos reikalaujantis užsiėmimas.

Kainas augino žemės derlių. Abelis ganė avis. Šie du užsiėmimai ne tik paaiškina dviejų atnašų prigimtį (Kaino žemės derlių ir Abelio avis) – jie taip pat paaiškina du skirtingus psichologinius nusistatymus ir mentalitetą, susijusį su dviem atnašomis: Kainas stengėsi įgyti derlių, kurį jis užaugins, o Abelis rūpinosi gautomis avimis.

`2. Perskaitykite Pr 4, 1–5 ir Hbr 11, 4. Kodėl Dievas maloniai pažvelgė į Abelio atnašą, bet į Kaino atnašą nepažvelgė? Kaip mums suprasti, kas čia įvyko?`

> <p></p>
> „Be kraujo praliejimo negalėtų būti nuodėmės atleidimo, todėl savo tikėjimą Kristaus krauju kaip pažadėtu ​atpirkimu jiems [Kainui ir Abeliui] reikėjo parodyti aukojant bandos pirmienas. Be to, pirmi žemės vaisiai turėjo būti pateikiami Dievui kaip padėkos auka.“ (E. Vait, Patriarchai ir pranašai, p. 49)

Nors Abelis vykdė Dievo paliepimą ir aukojo žemės derliaus atnašą kartu su gyvulio deginama atnaša, Kainas to nepadarė. Jis neatnešė paaukoti gyvulio, o tik „žemės derliaus atnašą“. Tai buvo nepaklusnumas, priešingai jo brolio nusistatymui. Šis pasakojimas dažnai laikomas klasikiniu išgelbėjimo tikėjimu atveju (Abelis ir jo kraujo atnaša), priešingai bandymui pelnyti išganymą darbais (Kainas ir jo žemės derliaus atnaša).

Nors šios atnašos turėjo dvasinę reikšmę, jos pačios neturėjo stebuklingos vertės. Jos visada buvo tik simboliai, vaizdiniai, nurodantys į Dievą, kuris nusidėjėliui suteikė ne tik išlaikymą, bet ir atpirkimą.

`Perskaitykite Mch 6, 7 ir Iz 1, 11. Kaip galime šiose eilutėse panaudotą principą pritaikyti asmeniniam gyvenimui ir garbinimui?`