---
title:  Bausmė Kainui
date:   13/04/2022
---

`4. Perskaitykite Pr 4, 9–16. Kodėl Dievas klausė: „Kur tavo brolis Abelis?“ Koks ryšys tarp Kaino nuodėmės ir jo tapimo bėgliu bei klajokliu žemėje (Pr 4, 12)?`

Dievo klausimas Kainui primena Jo klausimą Adomui Edene: „Kur tu?“ Šis atgarsis rodo sąsają tarp nuodėmės Edene ir šios nuodėmės dabar – pastaroji nuodėmė (Kaino) buvo ankstesnės (Adomo nuodėmės) rezultatas.

Kainas nepripažino savo nuodėmės; jis ją neigė, ko nedarė Adomas, nors bandė kaltinti kitus. Kainas, atvirkščiai, atvirai maištavo prieš Dievą, kuris negaišo laiko ir stojo akistaton su Kainu dėl jo nusikaltimo. Kai Dievas pateikė trečią klausimą: „Ką tu padarei?“, Jis net nelaukė atsakymo. Jis priminė Kainui, kad Jis viską žino, nes Abelio kraujas Jo šaukiasi iš žemės (Pr 4, 10) – tai reiškia, kad Dievas žinojo apie žmogžudystę ir į ją reaguos. Abelis yra žemėje, tiesioginis ryšys su nuopuoliu ir tuo, ką Viešpats pasakė įvyksiant (žr. Pr 3, 19).

`5. Perskaitykite Pr 4, 14. Kuo reikšmingi Kaino žodžiai: „Turiu slėptis nuo Tavo veido“?`

Dėl to, kad Abelio kraujas buvo pralietas ant žemės, pastaroji vėl buvo prakeikta (Pr 4, 12). Todėl Kainas yra pasmerktas tapti bėgliu, toli nuo Dievo. Tik išgirdęs Dievo žodžius, Kainas pripažino Dievo Artumo reikšmingumą; nes be jo jis bijojo dėl savo gyvybės. Net po šaltakraujiško savo brolio nužudymo ir Kaino maištavimo, Viešpats vis tiek rodo jam gailestingumą ir nors „Kainas paliko Viešpaties Artumą“ (Pr 4, 16), Jis vis tiek jam suteikė tam tikrą apsaugą. Kokia tiksliai buvo ta žymė (Pr 4, 15), nepasakyta, bet kad ir kokia ji buvo, ji atsirado tik dėl Dievo malonės jam.

`„Slėptis nuo Tavo veido“ (Pr 4, 14) – ką reiškia slėptis nuo Dievo veido? Kokios baisios aplinkybės bet kam. Koks yra vienintelis būdas mums, nusidėjėliams, išvengti tokių aplinkybių?`