---
title:  Kainas ir jo palikimas
date:   09/04/2022
---

### Šios savaitės tyrinėjimui skaitykite:
Pr 4; Hbr 11, 4; Mch 6, 7; Iz 1, 11; 1 Kor 10, 13; 1 Jn 3, 12; Pr 5; Pr 6, 1–5.

> <p>Įsimintina eilutė:</p>
> „Jei gera darai, argi nebūsi pripažintas? Bet jei gera nedarai, prie durų iš pasalų tykoja nuodėmė. Ji geidžia tavęs, bet tu gali ją įveikti.“ (Pr 4, 7)

Pradžios knygoje iškart po nuopuolio, o po to Adomo ir Ievos išvarymo iš Edeno, daugiausia minimi gimimai ir mirtys, įgyvendinant ankstesniame skyriuje pateiktas Dievo pranašystes. Pradžios 3 ir 4 yra daugybė bendrų temų ir žodžių: nuodėmės aprašymai (Pr 3, 6–8; plg. su Pr 4, 8), „adamah“ (žemės) prakeikimas (Pr 3, 17; plg. su Pr 4, 11) ir išvarymas (Pr 3, 24; plg. su Pr 4, 12. 16).

Šių panašumų priežastis – išryškinti tai, kas įvyko anksčiau, pranašystes, kurias Dievas davė Adomui ir Ievai po nuopuolio. Pirmasis įvykis po Adomo išvarymo kupinas vilties; tai yra, pirmojo sūnaus gimimas – įvykis, kurį Ieva mato kaip pažado, išgirsto Mesijo pranašystėje, išsipildymą (Pr 3, 15). Tai yra, ji tikėjo, kad jis galėtų būti pažadėtas Mesijas.

Kiti įvykiai: Kaino nusikaltimas, Lamecho nusikaltimas, gyvenimo trukmės mažėjimas ir didėjantis nedorumas – visa tai yra prakeikimo, įvardinto Pradžios 3, išsipildymas.

Vis dėlto net ir tada neprarandama visa viltis.
