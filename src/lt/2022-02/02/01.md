---
title:  Nuopuolis
date:   02/04/2022
---

### Šios savaitės tyrinėjimui skaitykite:
Pr 3; 2 Kor 11, 3; Apr 12, 7–9; Jn 8, 44; Rom 16, 20; Hbr 2, 14; 1 Tim 2, 14–15.

> <p>Įsimintina eilutė:</p>
> „Aš sukelsiu priešiškumą tarp tavęs ir moters, tarp tavo ainijos ir jos ainijos; ji trupins tau galvą, o tu kirsi jai į kulną.“ (Pr 3, 15)

Mūsų pirmiesiems tėvams Edene visa suteikęs Dievas taip pat įspėjo: „Ir įsakė žmogui Viešpats Dievas, tardamas: ‘Nuo visų sodo medžių tau leista valgyti, bet nuo gero bei pikto pažinimo medžio tau neleista valgyti, nes kai tik nuo jo paragausi, turėsi mirti’“ (Pr 2, 16–17). Šis įspėjimas nevalgyti nuo gero bei pikto pažinimo medžio (Pr 2, 16–17) rodo, kad pora turėjo pažinoti gėrį, bet neturėjo pažinoti pikto.

Mes tikrai galime suprasti kodėl, ar ne?

Taip pat išsipildys mirties grėsmė, paminėta su įspėjimu dėl nepaklusnumo (Pr 2, 17) – jie mirs (Pr 3, 19). Porai ne tik buvo uždrausta valgyti nuo šio medžio, jie buvo išvaryti iš Edeno sodo (Pr 3, 24), taigi jie neturėjo galimybės naudotis tuo, kas jiems kaip nusidėjėliams galėjo teikti amžinąjį gyvenimą (Pr 3, 22).

Tačiau šios tragedijos akivaizdoje pasirodo viltis, užrašyta Pr 3, 15, vadinamoji protoevangelium arba pirmasis Evangelijos pažadas. Taip, šioje eilutėje pateikiamas pirmasis Evangelijos pažadas Rašte, pirmą kartą žmonėms pasakoma, kad, nepaisant nuopuolio, Dievas mums visiems užtikrino išeitį.