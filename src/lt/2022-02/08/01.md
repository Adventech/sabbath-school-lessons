---
title:  Pažadas
date:   14/05/2022
---

### Šios savaitės tyrinėjimui skaitykite:
Pr 22; Hbr 11, 17; Kun 18, 21; Jn 1, 1–3; Rom 5, 6–8; Pr 23–25; Rom 4, 1–12.

> <p>Įsimintina eilutė:</p>
> „Abraomas buvo senyvo amžiaus ir pagyvenęs. O Viešpats buvo laiminęs Abraomą visapusiškai.“ (Pr 24, 1)

Galiausiai, kaip Dievas buvo pažadėjęs, Sara „pagimdė Abraomui senatvėje sūnų“ (Pr 21, 2) ir jis jam „davė Izaoko vardą“ (žr. Pr 21, 1–5). Tačiau pasakojimas apie Abraomą toli gražu nesibaigė ir pasiekė kulminacinę akimirką, kai jis vedė savo sūnų į Morijos kalną paaukoti. Tačiau vietoje Izaoko buvo parūpintas avinas (Pr 22, 13), o tai reiškė Dievo pasišventimą laiminti tautas per Abraomo „palikuonis“ (Pr 22, 17–18). Žinoma, šiems palikuonims priskirtas Jėzus (Apd 13, 23). Taigi šis nuostabus (ir tam tikra prasme nerimą keliantis) pasakojimas labiau atskleidžia išgelbėjimo planą.

Kad ir kokios čia būtų gilios dvasinės pamokos, jos vis dėlto turėjo sukrėsti Abraomo šeimą, o Abraomo ateitis nėra aiški. Sara miršta iškart po aukos ant Morijos (Pr 23), o Izaokas lieka nevedęs.

Tada Abraomas imasi iniciatyvos, kad užtikrintų sau „tinkamą“ ateitį. Jis suplanuoja savo sūnaus santuoką su Rebeka (Pr 24), kuri pagimdys du sūnus (Pr 25, 21–23), o pats Abraomas vedė Keturą, kuri pagimdys jam daug vaikų (Pr 25, 1–6). Šią savaitę tyrinėsime apie Abraomą iki jo gyvenimo pabaigos (Pr 25, 7–11).