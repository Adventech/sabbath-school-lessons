---
title:  Žmona Izaokui
date:   18/05/2022
---

Pradžios 24 pasakoja apie Izaoko santuoką po Saros mirties. Abu pasakojimai yra susiję.

`5. Perskaitykite Pradžios 24. Kodėl Abraomui itin rūpėjo, kad jo sūnus nevestų kanaanietės?`

Kaip Abraomas norėjo nupirkti žemės savo žmonos palaidojimui, dėl Dievo pažado jo palikuonims, kad jie paveldės šį kraštą, jis dabar primygtinai reikalauja, kad Izaokas negyventų už Pažadėto krašto ribų (Pr 24, 7). Be to, Izaoko žingsnis atvesti savo nuotaką į Saros palapinę ir pastaba, kad Rebeka guodė Izaoką po jo „motinos mirties“ (Pr 24, 67), vėl nurodant Saros mirtį, reiškia, jog Izaokas patyrė skausmą dėl motinos netekties.

Pasakojimas kupinas maldų ir atsakymų į maldas, turtingas pamokomis apie Dievo apvaizdą ir žmogaus laisvę. Jis prasideda Abraomo malda. „Aš prisaikdinsiu tave Viešpačiu, dangaus Dievu ir žemės Dievu“ (Pr 24, 3), ši malda visų pirma yra Dievo kaip Kūrėjo pripažinimas (Pr 1, 1; Pr 14, 19), tiesiogiai susijęs su Abraomo palikuonių gimimu, įskaitant patį Mesiją.

Angelo ir Viešpaties, dangaus Dievo, (Pr 24, 7) paminėjimas nurodo į Viešpaties angelą, kuris atėjo iš dangaus išgelbėti Izaoko nuo paaukojimo (Pr 22, 11). Dievas, valdantis visatą, Viešpaties angelas, įsikišęs ir išgelbėjęs Izaoką, vadovaus šiam santuokos klausimui.

Tačiau Abraomas atsižvelgia į galimybę, kad moteris nepriims Dievo kvietimo. Kad ir koks galingas, Dievas neverčia žmonių Jam paklusti. Nors Dievo planas Rebekai yra sekti Eliezerą, ji išlaiko savo pasirinkimo laisvę. Tai yra, gali būti, kad ši moteris nenorės eiti, ir ji nebus verčiama.

Vadinasi, mes čia matome dar vieną didžiojo slėpinio pavyzdį, kaip Dievas žmonėms suteikė laisvą valią, laisvę rinktis, laisvę, kurios Jis netryps. (Jei Jis tai padarytų, neturėtume laisvos valios.) Ir vis dėlto, nepaisant žmogaus laisvos valios tikrovės ir daugelio siaubingų sprendimų, kuriuos žmonės priima naudodamiesi šia laisva valia, vis tiek galime tikėti, kad galų gale Dievo meilė ir gerumas nugalės.

`Kodėl taip paguodžia žinojimas, kad nors ne viskas vyksta Dievo valia, Jis vis dar viešpatauja? Kaip, pavyzdžiui, tai įrodo pranašystės, tokios kaip Danieliaus 2?`