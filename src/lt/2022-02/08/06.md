---
title:  Žmona Abraomui
date:   19/05/2022
---

`6. Perskaitykite Pr 24, 67–25, 1–8. Ką reiškia šie paskutiniai įvykiai Abraomo gyvenime?`

Sarai mirus, Abraomas vėl vedė. Kaip ir Izaokas, jis randa paguodą po Saros mirties (Pr 24, 67). Saros atmintis, be abejo, turi gyvuoti patriarcho mintyse ir jo sūnaus.

Tačiau jo naujos žmonos tapatybė neaiški. Tai, kad metraštininkas susiejo Ketūros sūnus su Hagaros sūnumis, neminėdamas Ketūros vardo, vis dėlto leidžia manyti, kad Ketūra galėtų (kaip kai kurie teigia) būti Hagara. Taip pat svarbu, kad Abraomas su Ketūros sūnumis elgiasi taip pat, kaip elgėsi su Hagaros sūnumi – išsiuntė juos, kad išvengtų dvasinės įtakos ir aiškiai atskirtų Saros ir jo sūnų nuo kitų sūnų.

Jis taip pat paliko Izaokui „visa, ką turėjo“ (Pr 25, 5), o „sugulovių vaikams“ davė dovanų (Pr 25, 6). „Sugulovių“ gali reikšti, kad Ketūra, kaip ir Hagara, buvo sugulovė. Galimas Ketūros tapatinimas su Hagara taip pat gali reikšti su Saros atmintimi susijusią subtilią užuominą kaip įžangą jo vedyboms su Ketūra – Hagara.

Įdomu tai, kad Pr 25, 1–4. 12–18 pateikiamas Abraomo ir Ketūros vaikų sąrašas bei Izmaelio vaikų sąrašas. Genealogijos tikslas po Abraomo santuokos su Ketūra, su kuria jis susilaukė šešių sūnų, palyginti su kitais dviem sūnumis (Izaoku ir Izmaeliu), galbūt yra su Dievo pažadu susijęs įrodymas, kad Abraomas bus daugybės tautų tėvu.

Antroji genealogija yra susijusi su Izmaelio palikuonimis, kurie taip pat sudarė 12 genčių (plg. Pr 17, 20), kaip ir Jokūbo atveju (Pr 35, 22–26). Nors, žinoma, Dievo Sandora bus skirta Izaoko (Pr 17, 21), o ne Izmaelio palikuonims, tai Šventajame Rašte labai aišku.

Žinia apie Abraomo mirtį tarp dviejų genealogijų (Pr 25, 7–11) taip pat liudija Dievo palaiminimą. Ji atskleidžia, kaip išsipildė prieš daug metų Abraomui duotas pažadas, kad jis mirs „sulaukęs žilos senatvės“ (Pr 15, 15) ir „daug metų“ (plg. Mok 6, 3).

Galų gale Viešpats liko ištikimas savo malonės pažadams ištikimam tarnui Abraomui, kurio tikėjimas Šventajame Rašte įvardytas kaip puikus, jei ne puikiausias, išgelbėjimo tikėjimu pavyzdys Senajame Testamente (žr. Rom 4, 1–12).