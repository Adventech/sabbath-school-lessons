---
title:  Tolesniam tyrinėjimui
date:   20/05/2022
---

Kadangi Abraomas buvo nepaprastas pranašas, su kuriuo Dievas dalijosi savo planais (Pr 18, 17), Dievas įsiliejo į Abraomo gyvenimą ir tam tikru mastu pasidalijo su juo savo išgelbėjimo planu paaukojant Sūnų.

`„Izaokas buvo Dievo Sūnaus, kuris buvo paaukotas už pasaulio nuodėmes, simbolis. Dievas apreikš Abraomui išgelbėjimo Evangeliją. Kad tai padarytų ir kad ši tiesa taptų jam tikrove, taip pat kad išmėgintų jo tikėjimą, Jis pareikalavo paaukoti jam brangų Izaoką. Visas sielvartas ir kančia, kurią Abraomas ištvėrė per tą tamsų ir baisų išmėginimą, buvo skirtas giliai paveikti jo supratimą, susijusį su atpirkimo planu dėl puolusio žmogaus. Asmeniniu patyrimu jis buvo priverstas suprasti, koks neapsakomas begalinio Dievo savęs išsižadėjimas paaukojant savo Sūnų, kad išgelbėtų žmogų nuo pražūties. Abraomui jokie protiniai kentėjimai negalėjo prilygti tiems, kuriuos jis ištvėrė paklusdamas dangaus įsakymui paaukoti savo sūnų.“ (E. Vait, „Testimonies for the Church“, 3 t., p. 369)`

`„Abraomas jau buvo senas ir jautė artėjančią mirtį, tačiau dar turėjo sutvarkyti vieną reikalą, norėdamas užtikrinti savo palikuonims duoto pažado įvykdymą. Izaokas buvo Dievo skirtas užimti jo vietą kaip Dievo Įstatymo saugotojas ir išrinktosios tautos tėvas, bet jis dar buvo nevedęs. Kanaano gyventojai skendėjo stabmeldystėje, ir Dievas buvo uždraudęs mišrias Jo tautos žmonių su jais vedybas, žinodamas, kad tokios santuokos paskatins išsižadėti savo tikybos. Patriarchas bijojo morališkai krikdančios aplinkos poveikio sūnui… Abraomui buvo labai svarbu parinkti savo sūnui žmoną. Jam rūpėjo apvesdinti jį su ta, kuri neatitrauktų jo nuo Dievo… Izaokas, pasikliaudamas savo tėvo išmintimi ir meile, mielai patikėjo jam tą reikalą, taip pat tikėdamas, kad pats Dievas padės teisingai pasirinkti.“ (E. Vait, Patriarchai ir pranašai, p. 131)`

**Klausimai aptarimui:**

`1. Klasėje aptarkite Abraomo pasirengimą paaukoti Izaoką. Pabandykite įsivaizduoti, kokį tikėjimą atskleidžia šis pasakojimas. Kuo jis stebina ir kartu verčia nerimauti?`

`2. O laisva valia? Kodėl mūsų tikėjimas neturi prasmės, jei laisva valia nėra tikra? Kokių laisvos valios pavyzdžių turime Rašte ir kaip, nepaisant klaidingų žmonių sprendimų, Dievo valia galiausiai išsipildo?`