---
title:  Rachelės mirtis
date:   02/06/2022
---

`5. Perskaitykite Pr 35, 15–29. Su kokiomis kitomis nelaimėmis Jokūbas susidūrė savo neveiksnioje šeimoje?`

Vos tik Jokūbas išėjo iš Betelio, trys tarpusavyje susiję įvykiai žymi paskutinį jo kelio link Pažadėto krašto etapą – gimė paskutinis Jokūbo sūnus; Rachelė mirė; ir Rubenas, pirmasis Jokūbo ir Lėjos sūnus, sugulė su Jokūbo sugulove. Nors tekstas nepasako, kodėl jaunuolis taip nedorai pasielgė, gali būti, kad jis norėjo kažkaip suteršti paskutinio Jokūbo sūnaus gimimą ir pažeminti Rachelės atminimą. Mes tiesiog nežinome.

Paskutinio Jokūbo sūnaus gimimas yra susijęs su Betliejumi (Pr 35, 19), kuris yra Pažadėto krašto teritorijoje. Šis gimimas yra pirmasis Dievo pažado įvykdymas Izraelio ateičiai. Pribuvėja pranašiškai kreipėsi į Rachelę tais žodžiais, kuriais Dievas nuramino Abraomą: „Nebijok“ (Pr 35, 17; plg. Pr 15, 1).

Svarbu tai, kad Jokūbas pakeitė mirštančios Rachelės savo sūnui duotą vardą Ben Onis – „skausmo sūnus“, kuris reiškė jos skausmą, ir pavadino jį Benjaminu – „dešinės sūnus“, galbūt nurodant į pietus ir išreiškiant savo viltį Pažadėtu kraštu ir viskuo, ką Dievas sakė padarysiantis dėl savo tautos, kai ji ten įsikurs.

Tačiau per tą laiką Rubenas turi lytinių santykių su Bilha, jo tėvo sugulove ir Rachelės tarnaite (Pr 35, 25; Pr 30, 3). Mes tiesiog nežinome, kodėl jis taip skandalingai pasielgė, išskyrus tai, kad čia yra dar vienas žmonių sugedimo pavyzdys.

Stebina, kad Jokūbas nereagavo į šį siaubingą nusižengimą, nors jam apie tai buvo papasakota (Pr 35, 22). Galbūt šią savo gyvenimo akimirką Jokūbas pasikliovė Dievu, kad Jis įvykdys savo žodį, nepaisant aplinkui siautėjančios nuodėmės ir pikto.

Būtent ši tikėjimo pamoka numanoma 12 Jokūbo sūnų, kurie bus Izraelio protėviai, sąraše (Pr 35, 22–26). Ne patys mieliausi ir maloniausi žmonės, kaip tyrinėsime. Vis dėlto, nepaisant visų problemų, visų sutrikimų, net tiesioginio blogio, pavyzdžiui, Rubeno ir Bilhos elgesio, Dievo valia turėjo būti įvykdyta per šią šeimą, kad ir kokia ji iš tikrųjų buvo problemiška.

`Nepaisant žmogiškosios klaidos, galutiniai Dievo tikslai bus įgyvendinti. Įsivaizduokite, kas nutiktų, jei žmonės bendradarbiautų, jei paklustų Jam. Kiek lengviau; t.y., su mažesnėms žmogiškomis kančiomis, stresu ir delsimu, Dievo valia galėtų išsipildyti?`