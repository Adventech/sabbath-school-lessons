---
title:  Dinos išniekinimas
date:   31/05/2022
---

Dabar, kai Jokūbas susitaikė su savo broliu, jis norėjo ramiai įsikurti Kanaano krašte. Žodis šalem, „saugiai“ (Pr 33, 18), nuo žodžio šalom (ramybė), pirmą kartą nusako jo kelionę.

Įsigijęs žemės sklypą iš gyventojų (Pr 33, 19), jis ten pastatė aukurą, parodydamas savo tikėjimą ir supratimą, koks jis iš tikrųjų yra priklausomas nuo Viešpaties. Kiekviena auka reiškė garbinamą.

Vis dėlto pirmą kartą savo gyvenime Jokūbas – Izraelis susiduria su įsikūrimo krašte bėdomis. Kaip ir Izaokas Gerare su Abimelechu (Pr 26, 1–33), Jokūbas bando įsikurdinti pas kanaaniečius.

`3. Perskaitykite Pradžios 34. Kokie įvykiai sužlugdė jo ramaus gyvenimo planus?`

Šio šlykštaus įvykio nupasakojimas išryškina asmenybių ir jų elgesio neaiškumus. Jausmingas Sichemas, išniekinęs Diną, taip pat nusakytas kaip nuoširdžiai ją mylintis ir norintis pasitaisyti. Jis netgi troško atlikti sandoros apipjaustymo apeigą.

Tuo tarpu Simeonas ir Levis, prisistatantys kaip Dievo ir Jo įsakų gynėjai, besipriešinantys santuokai su kanaaniečiais (Kun 19, 29), griebiasi melo ir apgaulės (Pr 34, 13) ir yra pasirengę žudyti bei plėšikauti (Pr 34, 25–27). Jų elgesys buvo ne tik smerktinas (kodėl nenubaudus tik nusižengimą padariusio žmogaus?), bet ir galėjo sukelti daug daugiau problemų.

Kalbant apie Jokūbą, jam rūpi tik ramybė. Kai jam pranešama apie dukters išžaginimą, jis nieko nesako (Pr 34, 5). Tačiau išgirdęs apie tai, ką padarė jo sūnūs, jis atvirai juos išbarė dėl to, kas galėjo įvykti: „Užkrovėte man bėdą, padarydami mane bjaurų krašto gyventojams – kanaaniečiams ir perizams. Skaičiumi mano vyrų yra tik keletas. Jei jie susibūrę užpuls mane, būsiu sunaikintas aš ir mano šeima“ (Pr 34, 30).

`Šiuose pasakojimuose matome besikartojančią apgaulę, taip pat gerumo ir malonės darbus. Ką tai mums sako apie žmogaus prigimtį?`