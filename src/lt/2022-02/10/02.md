---
title:  Imtis su Dievu
date:   29/05/2022
---

Išėjęs iš Labano, Jokūbas netrukus turi dar vieną patyrimą su Dievu. Sužinojęs, kad ateina jo brolis Ezavas, „lydimas keturių šimtų vyrų“ (Pr 32, 7), Jokūbas karštai meldėsi Viešpačiui, nors pripažino: „Nesu vertas tos visos ištikimos meilės ir tos visos ištikimybės, kurią parodei savo tarnui“ (Pr 32, 11). Jokūbas tikrai suprato, kas yra malonė. Ir kaip Viešpats reagavo?

`1. Perskaitykite Pr 32, 22–31 ir Oz 12, 3–4. Kokia šio nuostabaus pasakojimo dvasinė reikšmė?`

Jokūbas, suprantama, nerimavo dėl to, kas vyko, ir darė viską, ką galėjo. Kad apsaugotų savo šeimą, nakčiai jis įrengė stovyklą. Tada su juo netikėtai grūmėsi „vyras“ (Pr 32, 25). Tai terminas, galintis turėti ypatingą reikšmę, nusakant Dievo Artumą (žr. Iz 53, 3). Danielius taip vadino dangiškąjį kunigą Mykolą (Dan 10, 5); šiuo žodžiu Jozuė nusakė VIEŠPATIES kariuomenės galvą, kurį Jozuė vadino pačiu VIEŠPAČIU JEHOVA (Joz 5, 13–15).

Iš tiesų, grumtynių metu Jokūbui tapo akivaizdu, kad jis grumiasi su pačiu Dievu, dėl jo paties žodžių: „Paleisiu Tave tik tada, kai mane palaiminsi“ (Pr 32, 26). Tačiau jo laikymasis Dievo, atsisakant paleisti, taip pat atskleidžia jo atleidimo troškimą ir buvimą teisiu Viešpaties akivaizdoje.

> <p></p>
> „Klaida, paskatinusi Jokūbą nusidėti, – apgaule gauti pirmagimystės teisę – dabar aiškiai buvo jam parodyta. Tada jis nepatikėjo Dievo pažadais, bet mėgino pats įvykdyti tai, ką Dievas būtų atlikęs jam tinkamu laiku ir būdu“. (E. Vait, Patriarchai ir pranašai, p. 155)

Tai, kad jam buvo atleista, įrodė jo vardo pakeitimas, nuo tokio, kuris priminė jo nuodėmę, iki tokio, kuris reiškė jo pergalę. „Anas tarė: ‘Nuo šiol tavo vardas bus nebe Jokūbas, bet Izraelis, nes ėmeisi su Dievu bei žmonėmis ir nugalėjai’“ (Pr 32, 29).

Koks buvo jūsų patyrimas imantis su Dievu? Ką reiškia tai daryti ir kodėl kartais svarbu turėti tokį patyrimą?