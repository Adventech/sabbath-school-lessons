---
title:  Tolesniam tyrinėjimui
date:   03/06/2022
---

E. Vait, Patriarchai ir pranašai, p. 152–158 .

> <p></p>
> „Jokūbo potyris tą imtynių ir kančios naktį simbolizuoja išmėginimą, kurį Dievo žmonės privalo praeiti prieš pat antrąjį Kristaus atėjimą. […] Tą patį patirs Dievo žmonės savo paskutinėje kovoje su blogio jėgomis. Dievas išbandys jų tikėjimą, atkaklumą, pasitikėjimą Jo išvaduojamąja galia. Šėtonas stengsis juos gąsdinti mintimi, kad jie yra beviltiški, jog jų nuodėmės per didelės, kad jas būtų galima atleisti. Jie giliai suvoks esą netobuli, ir regėdami savo gyvenimą, ims prarasti viltį. Tačiau prisiminę didį Dievo gailestingumą ir savo pačių nuoširdžią atgailą, maldaus, kad būtų įvykdyti Jo pažadai, per Kristų duoti bejėgiams, atgailaujantiems nusidėjėliams. Jie nepraras tikėjimo, jei į jų maldą nebus tuojau atsakyta. Tikės Dievo galia, kaip Jokūbas laikėsi įsitvėręs angelo, o iš širdžių veršis šie žodžiai: Paleisiu tave tik tada, kai mane palaiminsi. Tačiau Jokūbo istorija yra garantija, kad Dievas neatstumia tų, kurie buvo įvilioti į nuodėmę, bet nuoširdžiai atgailaudami grįžo prie Jo. Būtent savęs atsižadėjimu ir pasikliaujančiu tikėjimu Jokūbas laimėjo tai, ko negalėjo laimėti grumdamasis iš visų jėgų. Dievas pamokė savo tarną, kad vien Dievo galia ir gailestingumas gali jam suteikti tą palaimą, kurios jis taip troško. Taip bus su tais, kurie gyvens paskutinėmis dienomis. Kai juos supa pavojai ir neviltis apima sielas, jie turi pasikliauti nukryžiuoto ir prisikėlusio Išgelbėtojo gerumu.“ (E. Vait, Patriarchai ir pranašai, p. 156–157)

**Klausimai aptarimui:**

`1. Kodėl Jokūbo silpnumas yra proga Dievo malonei? Kaip Jokūbo patyrimas susijęs su Pauliaus teiginiu: „Nes, būdamas silpnas, esu galingas?“ (2 Kor 12, 10)`

`2. Kaip manote, kodėl Raštas atskleidžia itin daug niekšiškų detalių, susijusių su daugelio biblinių asmenybių gyvenimu? Kokia galėtų būti to prasmė? Kokią žinią galime čia įžvelgti?`

`3. Giliau apsvarstykite stabmeldystės klausimą. Kokie yra mūsų kultūros, mūsų civilizacijos stabai? Kaip galime užtikrinti, kad garbiname tik Viešpatį ir nieko kita?`