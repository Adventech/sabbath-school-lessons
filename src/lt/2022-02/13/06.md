---
title:  Pažadėto krašto viltis
date:   23/06/2022
---

`6. Perskaitykite Pr 49, 29–50, 21. Kokių puikių vilties temų galima rasti Pradžios knygos pabaigoje?`

Pradžios knygos išvadą sudaro trys vilties kupini įvykiai.

Pirmasis, tai viltis, kad Izraelis grįš į Pažadėtą kraštą. Pradžios knygos autorius Mozė apibūdina Jokūbo ir Juozapo mirtį ir palaidojimą kaip į Pažadėtą kraštą nurodančius įvykius. Iškart po jo palaiminimo ir pranašystės dėl dvylikos „Izraelio giminių“ (Pr 49, 28) Jokūbas galvoja apie savo mirtį ir įpareigoja savo sūnus palaidoti jį Kanaane, Machpelos oloje, kur buvo palaidota Sara (Pr 49, 29–31). Pasakojimas, apibūdinantis laidotuvių eiseną link Kanaano, po kelių šimtmečių tampa išėjimo iš Egipto pranašyste.

Antrasis, tai viltis, kad Dievas pikta išves į gera. Po Jokūbo mirties ir palaidojimo Juozapo broliai nerimavo dėl savo ateities. Jie bijojo, kad Juozapas dabar keršys. Jie atėjo pas Juozapą ir nusilenkė prieš jį, pasiruošę tapti jo tarnais (Pr 50, 18), o tai primena pranašiškus Juozapo sapnus. Juozapas juos nuramino ir liepė nebijoti (Pr 50, 19), į ateitį nurodanti frazė (Pr 15, 1); nes tai, kas prieš jį buvo sumanyta „pikta“, „Dievas pakeitė tai į gera“ (Pr 50, 20) ir įvykių eigą nukreipė į išganymą (Pr 50, 19–21; plg. Pr 45, 5. 7–9). Tai yra, nepaisant daugybės žmonių nesėkmių, Dievo apvaizda paims viršų.

Trečiasis, tai viltis, kad Dievas išgelbės puolusią žmoniją. Šioje paskutinėje Pradžios knygos eilutėje paminėta Juozapo mirtis yra susijusi ne tik su Juozapo mirtimi. Keista, bet Juozapas neįsakė palaidoti jo kaulų. Vietoj to jis nurodė laiką: „Po Dievo apsilankymo paimkite iš čia mano kaulus“ (Pr 50, 25), ir jie tai padarė po daugelio metų, tiesiogiai paklusdami šiems žodžiams (žr. Iš 13, 19). Galiausiai Pažadėto krašto, Kanaano, viltis yra simbolis, galutinės išgelbėjimo vilties pranašystė, atkūrimas, naujoji Jeruzalė naujame danguje ir naujoje žemėje – didžiausia mūsų visų viltis, užtikrinta Šilojo mirties.

`Perskaitykite Apr 21, 1–4. Kaip šios eilutės atspindi didžiausią mūsų viltį? Jei neturėtume šio pažado, kokią viltį apskritai tūrėtume, išskyrus mirtį, kaip visų mūsų bėdų pabaigą?`