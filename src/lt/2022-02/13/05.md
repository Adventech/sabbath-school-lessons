---
title:  Jokūbas palaimina savo sūnus
date:   22/06/2022
---

`4. Perskaitykite Pr 49, 1–28. Kokia dvasinė Jokūbo palaiminimo reikšmė jo sūnums?`

Be pranašysčių, susijusių su artimiausia Izraelio giminių istorija, Jokūbas mato Mesiją ir galutinę išganymo viltį. Ši viltis jau nurodyta pirmuosiuose Jokūbo žodžiuose „ateities dienomis“ (Pr 49, 1), posakis, nurodantis į Pateptojo karaliaus atėjimą (Iz 2, 2; Dan 10, 14).

Tada tekste aprašyta kiekvieno iš šių vyrų būsima giminė. Tai nėra iš anksto numatyti likimai, tarsi Dievas norėtų, kad kiekvieną iš jų ištiktų tai, su kuo jie susidūrė; veikiau tai yra išraiška to, ką lems jų charakteriai ir jų vaikų charakteriai. Pavyzdžiui, Dievo žinojimas, kad kažkas nužudys nekaltą žmogų, iš esmės skiriasi nuo to, kad Dievas norėtų, jog žudikas tai padarytų.

`5. Perskaitykite Pr 49, 8–12. Kokia čia pranašystė ir kodėl ji svarbi?`

Neskaitant žmogaus laisvos valios, Dievas tikrai žino ateitį ir pasirūpino, kad Mesijas ateitų per Judą. Judas (Pr 49, 8–12), kurį simbolizuoja liūtas (Pr 49, 9), reiškia karališkumą ir gyrių. Iš Judo giminės kils karalius Dovydas, ir Šilojus, tai yra tas, kuris atneš šalom, taiką (Iz 9, 5–6), Jam „turės paklusti tautos“ (Pr 49, 10).

Žydai šią eilutę seniai laiko Mesijo pranašyste, nurodančia į ateisiantį Mesiją, o krikščionys taip pat tiki, kad ji nurodo Jėzų. „Tada Jam turės paklusti tautos“ (Pr 49, 10), tai, ko gero, yra Naujojo Testamento pažado, „kad Jėzaus vardui priklauptų kiekvienas kelis“, pranašystė (Fil 2, 10).

Kaip rašė E. Vait: 
> <p></p>
> „Liūtas, miško karalius, yra tinkamas simbolis šiai genčiai, iš kurios kilo Dovydas ir Dovydo sūnus, Siųstasis, tikras liūtas iš Judo giminės (Apr 5,5), kuriam galiausiai lenksis visos valdžios ir kurį pagerbs visos tautos.“ (Patriarchai ir pranašai, p. 186)

`Kodėl turėtume reikšti Jėzui pagarbą dabar, kol to dar nepadarė visos tautos?`