---
title:  Jokūbas palaimina Juozapo sūnus
date:   21/06/2022
---

Artėjant Jokūbo mirties valandai, jis prisiminė savo ankstesnį sugrįžimą į Betelį (Pr 35, 1–15), kai jis gavo iš Dievo atnaujintą pažadą dėl amžinos nuosavybės (Pr 48, 4), kuris buvo duotas Abraomui (Pr 17, 8). Todėl Pažadėto krašto viltis yra guodžianti mintis, puoselėjanti jo viltį, jam jaučiant artėjančią mirtį. Taigi Jokūbas kreipėsi į du Juozapo sūnus, kurie gimė Egipte, ir palaimino juos, tačiau tai darė atsižvelgdamas į būsimą pažadą dėl savo palikuonių.

`3. Perskaitykite Pradžios 48. Kodėl Jokūbas čia palaimino du Juozapo sūnus, o ne kitus savo anūkus?`

Du Juozapo sūnūs, Manasas ir Efraimas, buvo vieninteliai anūkai, kuriuos Jokūbas palaimino. Taip jie iš anūkų statuso pakeliami į sūnų statusą (Pr 48, 5). Nors Jokūbo palaiminimas reiškė antrojo (Efraimo) pranašumą pirmojo (Manaso) atžvilgiu, Jokūbo palaiminimas iš esmės susijęs su Juozapu (Pr 48, 15).

Čia matome asmeninį liudijimą dėl Dievo ištikimybės jiems praeityje ir Jo pažadą jiems ateityje. Jokūbas nurodė Abraomo ir Izaoko Dievą (Pr 48, 15), kuris jiems parūpino maisto ir apsaugą. Tai tas pats Dievas, kuris „išgelbėjo mane iš visų pavojų“ (Pr 48, 16). Jokūbas taip pat turėjo omenyje Betelyje apsireiškusį Dievą (Pr 31, 13), su kuriuo jis ėmėsi (Pr 32, 29) ir kuris pakeitė Jokūbo vardą Izraeliu (Pr 32, 26–29).

Remdamasis visais šiais išgyvenimais, kai Dievas bloga išveda į gera, Jokūbas išreiškė viltį, kad Dievas ne tik pasirūpins dabartiniu jo anūkų gyvenimu, kaip Jis pasirūpino juo ir Juozapu, jis galvojo ir apie ateitį, kai jo palikuonys grįš į Kanaaną. Ši viltis aiški iš jo nuorodos į Sichemą (Pr 48, 22), kur yra ne tik žemės sklypas, kurį jis buvo įsigijęs (Pr 33, 19), bet ir vieta, kur bus palaidoti Juozapo kaulai (Joz 24, 32) ir kur žemė bus išdalinta Izraelio gentims (Joz 24, 1). Net rutuliojantis visiems šiems įvykiams, Jokūbas nepamiršo Dievo pažadų, kad per šią šeimą „visos žemės gentys ras“ palaiminimą (Pr 12, 3).

`Perskaitykite Apd 3, 25–26. Kaip, pasak Petro, buvo įvykdytas šis Pr 12, 3 pažadas? Kaip mes gavome šį palaiminimą?`