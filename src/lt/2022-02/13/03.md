---
title:  Jokūbas įsikuria Egipte
date:   20/06/2022
---

Labai įdomu, kad nepaisant viso to, kas Jokūbui buvo pasakyta apie Juozapo gyvenimą Egipte, Viešpats vis tiek kalbėjo jam „nakties regėjime“ (Pr 46, 2) ir liepė keltis į Egiptą. Jokūbas paliko Pažadėtą kraštą ir iš visų vietų išsikėlė į Egiptą, kuris vėliau tampa susijęs su ta vieta, į kurią Dievo tauta nenori eiti (Įst 17, 16).

`2. Perskaitykite Pradžios 47. Kokias dvasines tiesas ir principus galime atrasti šiame pasakojime?`

> <p></p>
> „Juozapas nusivedė penkis brolius, norėdamas pristatyti juos faraonui ir gauti teisę į žemę, kurioje jie galėtų gyventi. Iš dėkingumo savo vyriausiajam valdytojui valdovas būtų juos pagerbęs skirdamas tarnybas vyriausybėje. Tačiau Juozapas, būdamas ištikimas Jehovos garbintojas, siekė apsaugoti brolius nuo pagundų, kurias jie patirtų stabmeldiškame dvare. Todėl jis patarė jiems tiesiai atsakyti į valdovo klausimus ir pasakyti savo užsiėmimą. Jokūbo sūnūs laikėsi šio patarimo ir pabrėžė, kad jie atvyko į šią šalį neketindami tapti nuolatiniais jos gyventojais, taigi palikdami teisę pasirinkimui. Faraonas, kaip buvo žadėjęs, paskyrė žemę jiems apsigyventi geriausioje Egipto krašto dalyje, Gošeno žemėje.“ (E. Vait, Patriarchai ir pranašai, p. 182)

Išmintingai, faraonas taip pat neskatino šių atvykėlių tapti elgetomis, gyvenančiais iš savo šeimininko gausybės. Jis teiravosi apie jų užsiėmimą (Pr 47, 3), kad jie galėtų geriau prisitaikyti naujoje aplinkoje. Jis taip pat troško pasinaudoti jų patirtimi ir netgi siūlė jiems vadovauti jo „paties kaimenių priežiūrai“ (Pr 47, 6).

Tada, nors Jokūbas yra ateivis, nevisavertis, svetimas, jis stovi krašto valdovo akivaizdoje ir parašyta: „Jokūbas palaimino faraoną“ (Pr 47, 7). Jis, menkas svetimšalis, yra tas, kuris laimina faraoną, galingo Egipto valdovą? Kodėl?

Veiksmažodis amad lifney – „pristatė“ (Pr 47, 7), paprastai vartojamas kunigystės kontekste (Kun 14, 11). Atsižvelgiant į tai, kad senovės Egipte faraonas turėjo aukščiausio kunigo statusą, reiškia, jog dvasine prasme Jokūbas yra aukščiau už vyriausią Egipto kunigą, aukščiau net už patį faraoną.

`Kad ir kokia būtų mūsų padėtis gyvenime, ką mums turėtų reikšti tai, kaip mes elgiamės su kitais, kad esame „karališkoji kunigystė, šventoji tauta, įsigytoji liaudis“ (1 Pt 2, 9)? Kokie įpareigojimai mums tenka su mūsų tikėjimu?`