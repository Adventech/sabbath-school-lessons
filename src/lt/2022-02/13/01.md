---
title:  Izraelis Egipte
date:   18/06/2022
---

### Šios savaitės tyrinėjimui skaitykite:
Pr 46; Rom 10, 12–13; Pr 47; Pr 48; Apd 3, 25–26; Pr 49; Fil 2, 10; Pr 49, 29–50, 21.

> <p>Įsimintina eilutė:</p>
> „Jokūbas apsigyveno Egipto žemėje, Gošeno srityje. Ten jie įsigijo nuosavybės, buvo vaisingi ir labai dauginosi.“ (Pr 47, 27)

Paskutinieji Jokūbo ir Juozapo metai Pradžios knygoje aprašyti jiems gyvenant kartu. Matome, kaip Jokūbas (Izraelis) palieka Kanaaną (Pr 46), kad įsikurtų Egipte (Pr 47), ir ten jis mirs (Pr 49, 29–50, 21). Vis dėlto, net ir šioje egiptietiškoje aplinkoje, Pažadėto krašto perspektyva vis dar akivaizdi (Pr 50, 22–26).

Kai tik Jokūbas atvyksta į Egiptą, Jokūbas palaimina faraoną (Pr 47, 7–10), taip įvykdydamas (žinoma, iš dalies) Abraomui duotą pažadą būti palaiminimas tautoms (Pr 12, 3). Vėliau, prieš mirtį, Jokūbas laimina Juozapo sūnus (Pr 48). Jokūbas taip pat laimina savo sūnus (Pr 49, 1–28) ir pateikia įspūdingų su kiekvienu iš jų susijusių pranašysčių būsimų 12 Izraelio giminių kontekste (Pr 49, 1–27).

Tačiau tai, kad Izraelis gyveno tremtyje Egipte kaip ateivis, kėlė įtampą dėl Pažadėto krašto vilties. Ir nors Pradžios knyga baigiasi Izraelio vaikais Egipte, kai kurie paskutiniai Juozapo žodžiai nurodo kitą vietą: „Po kurio laiko Juozapas tarė savo broliams: ‘Aš mirštu, bet Dievas tikrai aplankys jus ir išves iš šio krašto į kraštą, kurį pažadėjo, prisiekdamas Abraomui, Izaokui ir Jokūbui’“ (Pr 50, 24).