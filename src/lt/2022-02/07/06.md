---
title:  Lotas Sodomoje
date:   12/05/2022
---

`5. Perskaitykite Pr 18, 16–19, 29. Kaip pranašiška Abraomo tarnystė veikia jo atsakomybę prieš Lotą?`

Abraomui ką tik buvo patvirtintas Dievo pažadas dėl sūnaus. Vis dėlto, užuot džiaugęsis gera žinia, jis įtraukia Dievą į uolią diskusiją apie Loto likimą Sodomoje. Abraomas yra ne tik pranašas, kuriam Dievas apreiškia savo valią; jis taip pat yra pranašas, užtariantis nedorėlius. Hebrajiška frazė „liko stovėti priešais Viešpatį“ (Pr 18, 22) yra maldos idioma.

Tiesą sakant, Abraomas meta iššūkį Dievui ir derasi su juo, kad išgelbėtų Sodomą, kurioje gyvena jo sūnėnas. Pradėjus 50 ir baigus 10, Dievas būtų išgelbėjęs Sodomos gyventojus, jei bent 10 iš jų būtų teisūs.

Žinoma, skaitant pasakojimą apie tai, kas nutiko, kai du angelai atėjo pas Lotą įspėti jį dėl to, kas laukia (Pr 19, 1–10), paaiškėja, kokie žmonės tapo ligoti ir blogi. Tai iš tikrųjų buvo nedora vieta, kaip ir daugelis aplinkinių tautų; viena iš priežasčių, kodėl galiausiai jie buvo išvaryti iš šio krašto (žr. Pr 15, 16).

> <p></p>
> „O tuomet artėjo paskutinė Sodomos naktis. Jau keršto debesys ėmė temdyti paženklintą miestą, tačiau žmonės to nejautė. Ir kai jau angelai artinosi, pasirengę atlikti savo užduotį, žmonės dar svajojo apie klestėjimą ir malonumus. Paskutinioji diena niekuo nesiskyrė nuo bet kurios praėjusios dienos. Vakarėjant miestas atrodė toks pat žavus ir saugus. Įstabaus grožio gamtovaizdis maudėsi besileidžiančios saulės spinduliuose. Vakaro vėsa leidosi ant miesto gyventojų, ir daugybė malonumų ieškotojų vaikštinėjo, mėgaudamiesi valandos žavesiu.“ (E. Vait, Patriarchai ir pranašai, p. 120)

Galų gale Dievas išgelbėjo tik Lotą, jo žmoną ir dvi dukteris (Pr 19, 15), beveik pusę to minimalaus 10. Žentai, nepaisę Loto įspėjimo, liko mieste (Pr 19, 14).

Tas gražus kraštas tada buvo sunaikintas. Hebrajiškas veiksmažodis hafakh (sunaikinti), šiame tekste pakartotas kelis kartus (Pr 19, 21. 25. 29) ir nusako Sodomos sunaikinimą (Įst 29, 23; Am 4, 11). Mintis ta, kad kraštas buvo „pakeistas“. Kaip tvanas „pakeitė“ pirminę kūriniją (Pr 6, 7), taip ir Sodomos sunaikinimas yra Edeno sodo išnykimas (Pr 13, 10). Sodomos sunaikinimas mums taip pat nurodo paskutiniųjų laikų sunaikinimą (žr. Judo 7).