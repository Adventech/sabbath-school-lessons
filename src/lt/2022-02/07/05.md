---
title:  Pažado sūnus
date:   11/05/2022
---

Paskutinėje apipjaustymo scenoje dalyvavo visi – ne tik Izmaelis, bet ir visi Abraomo namų vyriškiai buvo apipjaustyti (Pr 17, 23–27). Žodis kol („visus“; „visi“), pakartotas kelis kartus (Pr 17, 23. 27). Būtent šiame kontekste Dievas pasirodo Abraomui, kad patvirtintų sūnaus „Izaoko“ pažadą.

`4. Perskaitykite Pr 18, 1–15 ir Rom 9, 9. Ko apie svetingumą moko tai, kaip Abraomas priėmė svečius? Kaip paaiškinti Dievo atsakymą į Abraomo svetingumą?`

Neaišku, ar Abraomas žinojo, kas tie nepažįstamieji (Hbr 13, 2), nors jis elgėsi su jais taip, lyg vienas iš jų būtų pats Dievas. Jis sėdėjo „pačioje dienos kaitroje prie savo palapinės angos“ (Pr 18, 1) ir kadangi dykumoje svečių pasitaiko retai, jis tikriausia troško su jais susitikti. Abraomas atbėgo prie vyrų (Pr 18, 2), nors jam buvo 99. Vieną iš šių asmenų jis pavadino Adonai („mano viešpatie“) (Pr 18, 3) – taip dažnai nusakomas Dievas (Pr 20, 4; Iš 15, 17). Jis skubėjo jiems paruošti valgį (Pr 18, 6–7). Jis stovėjo šalia, dėmesingas jų poreikiams ir pasirengęs jiems tarnauti (Pr 18, 8).

Abraomo elgesys su dangaus svečiais taps įkvepiančiu svetingumo pavyzdžiu (Hbr 13, 2). Tiesą sakant, pagarbus Abraomo nusistatymas perteikia svetingumo filosofiją. Parodyti pagarbą ir rūpestį nepažįstamiems nėra tik gražus mandagumo gestas. Raštas pabrėžia, kad tai religinė pareiga, tarsi pačiam Dievui (plg. Mt 25, 35–40). Ironiška, bet Dievas labiau tapatinamas su alkanu ir nepasiturinčiu svetimšaliu, nei su svetingai priimančiuoju.

Kita vertus, dangaus apsireiškimas žmonių gyvenime reiškia Jo malonę ir meilę žmonijai. Šis Dievo apsireiškimas nurodo Kristų, kuris paliko savo dangiškuosius namus ir tapo žmonijos tarnu, kad ją laimėtų (Fil 2, 7–8). Dievo apsireiškimas čia liudija Jo pažado tikrumą (Pr 18, 10). Jis matė Sarą, stovėjusią „jam už nugaros“ (Pr 18, 10), ir žinojo jos asmeniškiausias mintis (Pr 18, 12). Jis žino, kad ji juokėsi, o žodis „juokeisi“ yra paskutinis Jo žodis. Jos netikėjimas tampa vieta, kur Jis įvykdys savo žodį.

Įsigilinkite į mintį, kad 

> <p></p>
> „Dievas labiau tapatinamas su alkanu ir nepasiturinčiu svetimšaliu, nei su svetingai priimančiuoju“. Kodėl mums svarbu prisiminti šią sąvoką?