---
title:  Abraomo tikėjimas
date:   08/05/2022
---

`1. Perskaitykite Pr 15, 1–21 ir Rom 4, 3–4. 9. 22. Kaip Abraomas parodo, ką reiškia gyventi tikėjimu? Ką reiškia auka, kurią Abraomas turėjo atnašauti Dievui?`

Pirmas Dievo atsakymas dėl įpėdinio (Pr 15, 1–3) nerimavusiam Abraomui buvo tas, kad patriarchui gims sūnus iš jo „paties“ (Pr 15, 4). Tą pačią kalbą vartojo ir pranašas Natanas, kalbėdamas apie būsimą karališkąją Mesijo giminę (2 Sam 7, 12). Abraomas buvo nuramintas ir „patikėjo Viešpačiu“ (Pr 15, 6), nes suprato, kad Dievo pažado išsipildymas priklauso ne nuo jo teisumo, bet nuo Dievo (Pr 15, 6; plg. Rom 4, 5–6).

Ši sąvoka yra nepaprasta, ypač toje kultūroje. Pavyzdžiui, senovės egiptiečių religijoje teismas atsižvelgė į žmogaus tęsiamus teismo darbus, pastaruosius lyginant su deivės Mat, simbolizavusios dieviškąjį teisumą, teisumu. Trumpai tariant, „išgelbėjimą“ reikėjo pelnyti.

Tada Dievas liepia Abraomui atlikti aukojimo apeigą. Iš esmės auka nurodo Kristaus mirtį už mūsų nuodėmes. Žmones gelbsti malonė, Dievo teisumo dovana, kurią simbolizuoja šios aukos. Tačiau ši konkreti apeiga perteikia ypatingą žinią Abraomui. Plėšriųjų paukščių nusileidimas ant skerdienos (Pr 15, 9–11) reiškia, kad Abraomo palikuonys vergaus „keturis šimtus metų“ (Pr 15, 13) arba keturios kartos (Pr 15, 16). O ketvirta Abraomo palikuonių karta sugrįš čia (Pr 15, 16).

Paskutinė aukojimo apeigos scena yra dramatiška – „liepsnojantis deglas perėjo tarp anų skerdienos pusių“ (Pr 15, 17). Šis nepaprastas stebuklas reiškia Dievo pasišventimą įvykdyti Sandoros pažadą – atiduoti kraštą Abraomo palikuonims (Pr 15, 18).

Šio pažadėto krašto ribos „nuo Egipto upės ligi didžiosios upės – Eufrato“ (Pr 15, 18) primena mums Edeno sodo ribas (plg. Pr 2, 13–14). Todėl ši pranašystė yra susijusi ne tik su išėjimu ir Izraelio žemėmis. Tolimame šios pranašystės horizonte, kada Abraomo palikuonys užims Kanaaną, šmėkšteli mintis dėl Dievo tautos, kuri sugrįš į Edeną, išganymo.

`Kaip mes galime išmokti dėmesį sutelkti į Kristų ir Jo teisumą, kaip vienintelę mūsų išganymo viltį? Kas atsitiks, jei bandysime skaičiuoti savo gerus darbus?`