---
title:  Sandora su Abraomu
date:   07/05/2022
---

### Šios savaitės tyrinėjimui skaitykite:
Pr 15, 1–19, 29; Rom 4, 3–4. 9. 22; Gal 4, 21–31; Rom 4, 11; Rom 9, 9; Am 4, 11.

> <p>Įsimintina eilutė:</p>
> „Bet Abraomas atsakė: Viešpatie DIEVE, kas man iš Tavo dovanų, nes aš lieku bevaikis ir mano namų įpėdinis yra damaskietis Eliezeras!“ (Pr 15, 2)

Pradžios 15 pasiekiama lemiama akimirka, kai Dievas formaliai sudaro Sandorą su Abraomu. Ši Sandora yra antroji po Sandoros su Nojumi.

Kaip ir Sandora su Nojumi, Abraomo Sandora apima ir kitas tautas, nes galiausiai Sandora su Abraomu yra amžinosios Sandoros, siūlomos visai žmonijai, dalis (Pr 17, 7; Hbr 13, 20).

Šis Abraomo gyvenimo tarpsnis kupinas baimės ir juoko. Abraomas bijojo (Pr 15, 1), taip pat ir Sara (Pr 18, 15), ir Hagara (Pr 21, 17). Abromas juokėsi (Pr 17, 17); taip pat ir Sara (Pr 18, 12); ir Izmaelis (Pr 21, 9). Šie skyriai kupini žmogiško jautrumo ir šilumos. Abraomas uoliai siekė nedorėlių sodomitų išgelbėjimo; jis rūpinosi Sara, Hagara ir Lotu; ir jis svetingas trijų svetimšalių atžvilgiu (Pr 18, 6).

Būtent tokiomis aplinkybėmis Abromo vardas, reiškiantis kilnumą ir pagarbą, bus pakeistas į Abraomas, kuris reiškia „tėvas tautų daugybės“ (Pr 17, 5). Taigi čia matome daugiau užuominų apie tai, ką Dievas planuoja padaryti per savo Sandorą su Abraomu.