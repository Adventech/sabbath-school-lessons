---
title:  Tolesniam tyrinėjimui
date:   13/05/2022
---

E. Vait, Patriarchai ir pranašai, p. 292–295.

Kantrus ir atkaklus Abraomo maldavimas vardan Sodomos gyventojų (Pr 18, 22–33) turėtų mus paskatinti melstis už nedorėlius, nors jie atrodo beviltiški nusidėjėliai. Be to, dėmesingas Dievo atsakas į Abraomo atkaklumą ir Jo troškimas atleisti jei rastųsi vos „dešimt“ teisiųjų yra „revoliucinė“ sąvoka, kaip teigė Gerhardas Haselis: „Revoliuciniu būdu sena kolektyvinė nuostata, kada nekaltas asmuo buvo baudžiamas dėl draugystės su nusikaltusiaisiais, pakeista nauja – teisiųjų likutis gali atlikti gelbstinčią funkciją… Dėl teisiųjų likučio Viešpats savo teisumu [tsedaqah] atleis nedorėlių miestui. Ši sąvoka išplėtota pranašiškais Jehovos, kuris darbuojasi daugelio išgelbėjimui, tarno žodžiais.“ (Gerhard F. Hasel, The Remnant: The History and Theology of the Remnant Idea From Genesis to Isaiah, 3rd edition (Berrien Springs, MI: Andrews University Press, 1980), p.150.

> <p></p>
> „Aplink mus gausu žmonių, kurie skuba į pražūtį, tokią beviltišką ir baisią, kokia buvo ištikusi Sodomą. Kiekvieną dieną baigiasi kurio nors išbandymo laikas. Kiekvieną valandą kažkas prieina gailestingumo ribas. O kurgi tie įspėjantys ir maldaujantys balsai, kurie priverstų nusidėjėlį išsukti iš baisios lemties kelio? Kurgi tos rankos, kurios išsitiesia, kad atitrauktų jį nuo mirties? Kur yra tie, kurie nusižeminę ir ištvermingai tikėdami maldauja Dievą jo pasigailėti? Abraomo dvasia buvo Kristaus dvasia. Dievo Sūnus yra didysis nusidėjėlio užtarėjas. Tas, kuris atpirko, žino žmogaus sielos vertę.“ (E. Vait, Patriarchai ir pranašai, p. 105)

**Klausimai aptarimui:**

`1. Tik vaivorykštė ir apipjaustymas vadinami Sandoros ženklu. Kas bendra šioms dviem Sandoroms ir kuo jos skiriasi?`

`2. Nors Abraomas buvo Dievo pašauktas ir dažnai Naujajame Testamente pateikiamas kaip pavyzdys, ką reiškia gyventi tikėjimu, kartais jis klydo. Ko turėtume pasimokyti iš jo pavyzdžio, ir kokių jo klaidų nekartoti?`

`3. Kai kurie nesutinka su mintimi, kad Dievas baus pražuvusiuosius, teigdami, kad tai prieštarautų Dievo meilei. Kaip mes, tikintys, kad Dievas baus pražuvusiuosius, reaguojame į argumentą, kad Jis to nedarys?`