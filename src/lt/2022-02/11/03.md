---
title:  Išpuolis prieš Juozapą
date:   06/06/2022
---

Kad ir kokie siaubingi šie įvykiai, juos nesunku suvokti. Būti šalia artimo ir nekenčiamo asmens anksčiau ar vėliau neišvengiamai prives tik prie bėdos. Taip ir nutiko.

`2. Perskaitykite Pr 37, 12–36. Ko šios eilutės mus moko apie tai, kokios pavojingos ir piktos gali būti neatsivertusios širdys ir ką jos gali paskatinti padaryti bet kurį iš mūsų?`

Broliai nekentė Juozapo, nes jie pavydėjo, kad Dievas buvo su juo (Apd 7, 9) – tai patvirtins kiekvienas kito įvykio žingsnis. Kai Juozapas klajojo, jį susitiko vienas vyras ir pasakė jam kryptį (Pr 37, 15). Kai Juozapo broliai planavo jį nužudyti, Rubenas įsikišo ir pasiūlė jį įmesti į duobę (Pr 37, 20–22).

Sunku įsivaizduoti, kokia čia išreikšta neapykanta, ypač vienam iš savo namiškių. Kaip šie jaunuoliai galėjo taip žiauriai pasielgti? Negi jie net akimirkai nesusimąstė, kaip tai paveiks jų pačių tėvą? Kad ir koks būtų jų pasipiktinimas dėl savo tėvo, nes jis labiau mylėjo Juozapą – taip pasielgti su vienu iš jo vaikų buvo tikrai niekinga. Galingas apreiškimas, kokie blogi gali būti žmonės.

> <p></p>
> „Tačiau kai kurie jų nerado sau vietos. Jie nejautė to pasitenkinimo, kurio buvo tikėjęsi iš savo keršto. Netrukus pamatė besiartinančią keliautojų vilkstinę. Tai buvo karavanas izmaelitų, kurie iš anapus Jordano gabeno prieskonius ir kitas prekes į Egiptą. Tada Judas pasiūlė, užuot palikus brolį mirčiai, parduoti jį tiems stabmeldžiams pirkliams. Nors jis iš tikrųjų bus pašalintas iš brolių kelio, jie liks nesusitepę jo krauju.“ (E. Vait, Patriarchai ir pranašai, p.166)

Po to, kai jie įmetė jį į duobę, ketindami jį nužudyti, pro šalį keliavo karavanas, ir Judas pasiūlė savo broliams parduoti Juozapą pirkliams (Pr 37, 26–27). Po to, kai Juozapas buvo parduotas midjaniečiams (Pr 37, 28), midjaniečiai jį pardavė kažkam Egipte (Pr 37, 36), taip nulemdami jo būsimą šlovę.

`Kodėl svarbu ieškoti Dievo galios, kad pakeistumėte blogas charakterio savybes, kol jos nepasireiškė tam tikru elgesiu, kurio net neįsivaizduojate?`