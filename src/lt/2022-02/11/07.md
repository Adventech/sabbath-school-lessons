---
title:  Tolesniam tyrinėjimui
date:   10/06/2022
---

E. Vait, Patriarchai ir pranašai, p. 167–174.

> <p></p>
> „Juozapas ir Danielius, vos pasiekę brandos amžių, buvo atskirti nuo savo šeimų ir išvežti kaip belaisviai į pagonių šalis. Ypač Juozapui teko pagundos, kurias lydėjo dideli likimo pokyčiai. Savo tėvo namuose jis buvo švelniai mylimas vaikas; Potifaro namuose – vergas, paskui patikėtinis ir bičiulis; dalykiškas žmogus, išsilavinęs studijuodamas, stebėdamas ir bendraudamas su kitais; faraono požemyje – neteisingai pasmerktas politinis kalinys, be vilties būti išteisintas ar perspektyvos išeiti į laisvę; pašauktas didžiulės krizės metu vadovauti savo tautai… Ir kas suteikė jam jėgų išlikti tokiam principingam bei doram? […]
> Nuo vaikystės Juozapas buvo mokomas mylėti Dievą ir Jo bijoti. Savo tėvo palapinėje, po žvaigždėtu Sirijos dangumi, jis dažnai girdėdavo istoriją apie nakties regėjimą Betelyje, apie laiptus nuo žemės ligi dangaus, apie jais aukštyn žemyn laipiojančius angelus bei Tą, kuris iš aukštybių sosto apsireiškė Jokūbui. Jis klausydavosi pasakojimo apie kovą prie Jaboko upelio, kai, išsižadėjęs savo puoselėtų nuodėmių, Jokūbas nugalėjo, ir Dievas jam suteikė kunigaikščio vardą.
> Tyras ir paprastas savo tėvo avis ganančio piemens Juozapo gyvenimas buvo palankus ir fizinių, ir protinių gebėjimų vystymuisi. Bendraudamas su Dievu per gamtą bei gilinimąsi į didžiąsias tiesas, kurias tėvas perduodavo sūnui, jis išsiugdė blaivų mąstymą ir tvirtus principus.
> Sunkiu gyvenimo metu, toje siaubingoje kelionėje iš vaikystės namų Kanaane į Egipte laukiančią vergiją, paskutinįsyk žvelgdamas į tarp kalvų pasislėpusias savo gentainių palapines, Juozapas prisiminė savo tėvo Dievą. Jis prisiminė vaikystės pamokas, ir jo siela suvirpėjo iš pasiryžimo likti ištikimam – visada elgtis taip, kaip dera Dangaus Karaliaus pavaldiniui.“ (E. Vait, Ugdymas, p. 58–59)

**Klausimai aptarimui:**

`1. Palyginkite Juozapą su Danieliumi ir Jėzumi. Kas jiems bendra? Kaip Juozapas ir Danielius savaip apreiškia Jėzų ir koks Jis būtų?`

`2. Klasėje aptarkite V dalies pabaigoje pateiktą klausimą. Kaip mes galime išmokti pasitikėti Dievu, kai mums ne viskas klostosi taip gerai, kaip galiausiai Juozapui?`