---
title:  Juozapas sapnų žinovas
date:   04/06/2022
---

### Šios savaitės tyrinėjimui skaitykite:
Pr 37; Mt 20, 26–27; Apd 7, 9; Pr 38; Pr 39; Pr 40, 1–41, 36.

> <p>Įsimintina eilutė:</p>
> „Vieni kitiems jie sakė: ‘Va, ateina tas sapnuotojas!’“ (Pr 37, 19)

Pasakojimas apie Juozapą (Pr 37–50) apima paskutinį Pradžios knygos skyrių, nuo jo pirmųjų sapnų Kanaane (Pr 37, 1–11) iki mirties Egipte (Pr 50, 26). Tiesą sakant, Juozapui Pradžios knygoje skirta daugiau vietos nei bet kuriam kitam patriarchui. Nors Juozapas yra tik vienas iš Jokūbo sūnų, jis Pradžios knygoje pristatomas kaip didis patriarchas, kaip Abraomas, Izaokas ir Jokūbas.

Tyrinėsime, kaip Juozapo gyvenimas išryškina dvi svarbias teologines tiesas: pirma, Dievas tęsi savo pažadus; antra, Dievas gali padaryti, kad pikta išeitų į gera.

Šią savaitę daugiausia dėmesio skirsime ankstyvam Juozapo gyvenimui. Jis yra mėgstamiausias Jokūbo sūnus, ironiškai pravardžiuojamas ba‘al hakhalomot, „sapnuotojas“ (Pr 37, 19), o tai pažodžiui reiškia „sapnų valdytojas“, turint omeny, kad jis yra sapnų žinovas. Šis titulas jam labai tinka, nes jis ne tik patirdavo, suprasdavo ir aiškindavo pranašiškus sapnus, bet ir juos įgyvendindavo.

Šiuose skyriuose vėl pamatysime Dievo apvaizdą patvirtintą, nepaisant žmogaus širdies sugedimo ir nedorumo.