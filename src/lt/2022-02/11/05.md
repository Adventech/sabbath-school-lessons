---
title:  Juozapas - vergas Egipte
date:   08/06/2022
---

Dabar tyrinėsime pasakojimus apie Juozapą, į kuriuos įterptas įvykis su Tamara. Tuo metu Juozapas buvo sargybos viršininko, vadovavusio karalystės tarnautojų kalėjimui, vergas (Pr 40, 3–4; Pr 41, 10–12).

`4. Perskaitykite Pradžios 39. Kokie veiksniai lėmė tokią sėkmę, atsižvelgiant į tai, kad Juozapas vadovavo būdamas pavaldus Potifarui?`

Beveik iš karto Juozapas apibūdinamas kaip sėkmės žmogus (Pr 39, 2–3). Jam taip sekėsi, kad šeimininkas „patikėjo jam visa, ką turėjo“ ir netgi „padarė jį savo namų prievaizdu“ (Pr 39, 4).

Tačiau Juozapo sėkmė jo nesugadino. Kai jį pastebėjo Potifaro žmona ir norėjo su juo sugulti, Juozapas nedviprasmiškai atsisakė ir buvo pasiruošęs prarasti darbą bei saugumą, kad netektų „taip nedorai pasielgti ir nusidėti Dievui“ (Pr 39, 9). Moteris, pažeminta Juozapo atsisakymo, melagingai pranešė savo tarnams ir vyrui, kad Juozapas norėjo ją išprievartauti. Dėl to Juozapas pateko į kalėjimą.

Juozapas čia patyrė tai, ką mes visi patyrėme – jausmą, jog Dievas mus apleido, nors net ir šiuo sunkiu metu „Viešpats buvo su Juozapu“ (Pr 39, 21).

Galų gale Viešpats veikė ir padarė įtaką Juozapo santykiams su kalėjimo viršininku. Čia, kaip ir jo šeimininko namuose, Viešpats laimino Juozapą. Akivaizdu, kad jis buvo gabus žmogus ir, nepaisant dar blogesnių aplinkybių dabar (juk anksčiau jis vis tiek buvo vergas!), jis siekia geriausiai jas išnaudoti. Kad ir kokie buvo jo talentai, iš teksto aišku, jog galų gale sėkmę jam atnešė tik Dievas. „Kadangi Viešpats buvo su juo, kalėjimo viršininkas pats neprižiūrėjo nieko, kas buvo Juozapui patikėta. Ką tik jis darė, Viešpats laimino sėkme“ (Pr 39, 23). Itin svarbu, kad visi gabūs, visi „sėkmingieji“ atmintų, iš kur visa tai!

`Perskaitykite Pr 39, 7–12. Kaip Juozapas priešinosi faraono žmonos pastangoms? Kodėl Juozapas konkrečiai pasakė, kad padarydamas tai, ko ji prašė, nusidėtų Dievui? Kokį supratimą, susijusį su nuodėmės prigimtimi ir kas yra nuodėmė, jis parodė?`