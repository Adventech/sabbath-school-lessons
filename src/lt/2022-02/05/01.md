---
title:  Visos tautos ir Babelis
date:   23/04/2022
---

### Šios savaitės tyrinėjimui skaitykite:
Pr 9, 18–11, 9; Lk 10, 1; Mt 1, 1–17; Lk 1, 26–33; Ps 139, 7–12; Pr 1, 28; Pr 9, 1.

> <p>Įsimintina eilutė:</p>
> „Tada jis buvo pavadintas Babeliu, nes Viešpats ten sumaišė visos žemės kalbą ir iš ten išsklaidė juos po visą žemės paviršių.“ (Pr 11, 9)

Po tvano biblinio pasakojimo dėmesys krypsta nuo vieno asmens – Nojaus į tris jo sūnus: Semą, Chamą ir Jafetą. Ypatingas dėmesys Chamui, Kanaano tėvui (Pr 10, 6. 15), pristato Kanaano idėją, Pažadėto krašto (Pr 12, 5), kurio laukė Abraomas, kuriame ras palaiminimą visos gentys (Pr 12, 3).

Tačiau šią genealoginę liniją nutraukia Babelio bokštas (Pr 11, 1–9). Ir vėl Dievo planai žmonijai sujaukiami. Tai, kas turėjo būti palaiminimas, visų tautų gimimas, tampa dar viena proga prakeikimui. Tautos susivienija siekdamos užimti Dievo vietą; Dievas į tai reaguoja ir jas teisia; ir dėl kilusio sąmyšio žmonės išsisklaidė po pasaulį (Pr 11, 8), taip įgyvendindami pirminį Dievo planą pripildyti žemę (Pr 9, 1).

Galų gale, nepaisant žmogaus nedorumo, Dievas pikta paverčia gėriu; Jis, kaip visada, taria lemiamą žodį. Chamo prakeikimas jo tėvo palapinėje (Pr 9, 21–22) ir tautų prakeikimas prie Babelio bokšto išsklaidymu (Pr 11, 9) galiausiai virs palaiminimu tautoms.