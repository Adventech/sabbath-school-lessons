---
title:  "„Eime, nuženkime“"
date:   27/04/2022
---

`4. Perskaitykite Pr 11, 5–7 ir Ps 139, 7–12. Kodėl Dievas čia nužengė žemėn? Koks įvykis paskatino tokią Dievo reakciją?`

Ironiška, kad nors žmonės kilo aukštyn, Dievas turėjo nužengti pas juos. Dievo nužengimas yra Jo viršenybės patvirtinimas. Dievas visada bus žmogui nepasiekiamas. Bet kokios žmogaus pastangos pakilti iki Jo ir susitikti su Juo danguje yra bergždžios ir juokingos. Neabejotina, todėl Jėzus, norėdamas mus išgelbėti, nužengė pas mus; nebuvo jokio kito būdo mus išgelbėti.

Didelė ironija Babelio bokšto pasakojime matoma Dievo žodžiuose: „pamatyti miesto ir bokšto“ (Pr 11, 5). Dievui nereikėjo nužengti, kad pamatytų (Ps 139, 7–12; plg. su Ps 2, 4), bet Jis vis tiek nužengė. Ši sąvoka pabrėžia Dievo rūpinimąsi žmonija.

`5. Perskaitykite Lk 1, 26–33. Ko šios eilutės mus moko apie Dievo atėjimą pas mus?`

Dievo nužengimas pas mus taip pat primena teisumo tikėjimu principą ir Dievo malonės procesą. Kad ir kokį darbą galėtume atlikti dėl Dievo, Jis vis tiek turės nužengti susitikimui su mumis. Ne mūsų darbai dėl Dievo atves mus pas Jį ir į atpirkimą. Vietoj to, mus išgelbės Dievo atėjimas pas mus. Tiesą sakant, Pradžios knygos tekste du kartus kalbama apie tai, kad Dievas nužengia, o tai, atrodo, reiškia, kad Jam rūpi įvykiai žemėje.

Remiantis tekstu, Viešpats norėjo išardyti giliai įsišaknijusią žmonių vienybę, kuri, atsižvelgiant į jų puolusią būklę, gali lemti vis daugiau blogio. Štai kodėl Jis nusprendė sumaišyti jų kalbą, taip užbaigiant jų vieningus sumanymus.

> <p></p>
> „Babelio statytojų užmačios gėdingai žlugo. Paminklas jų puikybei virto jų kvailystės memorialu. Tačiau žmonės ėjo vis tuo pačiu keliu – pasikliaudami savimi ir ignoruodami Dievo Įstatymą. Tai principas, kurį šėtonas mėgino įgyvendinti Danguje ir kuriam paklusęs Kainas brangiai sumokėjo“. (E. Vait, Patriarchai ir pranašai, p. 90)

`Kaip Babelio bokšto pasakojime įžvelgiame kitą žmogiškos puikybės pavyzdį ir kaip galiausiai ji nuvils? Ko asmeniškai galime pasimokyti iš šio pasakojimo?`