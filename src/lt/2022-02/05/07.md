---
title:  Tolesniam tyrinėjimui
date:   29/04/2022
---

E. Vait, Patriarchai ir pranašai, p. 86–91.

> <p></p>
> „Čia jie sumanė pastatyti miestą, o jame – didžiulį bokštą, kuris dėl savo milžiniško aukščio turėjo tapti Pasaulio stebuklu. Šiais sumanymais buvo planuojama sutrukdyti žmonėms plisti kolonijomis po Pasaulį. Dievas buvo nurodęs žmonėms pasklisti Žemėje, ją apgyvendinti ir įsisavinti. Tačiau Babelio statytojai nusprendė savo bendruomenę suvienyti į vieną organizaciją ir sukurti monarchiją, kuri turėtų galiausiai apimti visą Žemę. Taip jų miestas taptų visuotinės imperijos sostine, juo žavėtųsi ir jam rodytų pagarbą visas Pasaulis, o jo kūrėjai išgarsėtų. Buvo viliamasi, kad didingas, dangų siekiantis bokštas stovėtų kaip jo statytojų galios ir išminties paminklas, iki paskutiniųjų kartų įamžinantis jų šlovę. Šinaro lygumos gyventojai nebetikėjo Dievo pažadu, kad Jis daugiau nebesiųs žemei tvano. Daugelis jų neigė Dievo buvimą ir tvaną aiškino gamtinėmis priežastimis. Kiti tikėjo Aukščiausiuoju ir tuo, kad būtent Jis sunaikino prieštvaninį Pasaulį, ir jų širdyse, panašiai kaip Kaino, kilo pyktis Jam. Viena iš priežasčių, vertusių statytis bokštą, buvo jų saugumo užtikrinimas kilus tvanui. Pastatydami tą statinį daug aukštesnį už vandens lygį, buvusį per tvaną, jie manė visiškai išvengsią pavojaus, o pajėgę pakilti iki debesų jie tikėjosi nustatyti tvano priežastį. Visas šis sumanymas turėjo dar labiau išaukštinti projektuotojus ir atitraukti ateities kartų mintis nuo Dievo, vesti juos į stabmeldystę.“ (E. Vait, Patriarchai ir pranašai, p. 88)

**Klausimai aptarimui:**

`1. Kokį turime bėdų, kurias gali sukelti siekiantieji pasidaryti „sau vardą“, pavyzdį iš istorijos ar net dabarties?`

`2. Kaip mes, kaip bažnyčia, galime išvengti pavojaus net nesąmoningai siekti pasistatyti savo Babelio bokštą? Kaip iš tikrųjų galime to siekti, net nesąmoningai?`