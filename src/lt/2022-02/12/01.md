---
title:  Juozapas egipto valdytojas
date:   11/06/2022
---

### Šios savaitės tyrinėjimui skaitykite:
Pr 41, 37–46; 1 Kar 3, 12; Pr 42; Rom 5, 7–11; Pr 43; Pr 44; Pr 45.

> <p>Įsimintina eilutė:</p>
> „Žiūrėk, – sakė faraonas Juozapui, – skiriu tave viso Egipto krašto valdytoju.“ (Pr 41, 41)

Juozapas dabar yra Egipto valdytojas, o jo paties broliai nusilenks prieš jį nežinodami, kas jis yra (Pr 42). Juozapo broliai nusižemins, kai Juozapas vers juos sugrįžti kartu su Benjaminu (Pr 43), ir jie išsigąs dėl Benjaminui kilusio pavojaus (Pr 44) – jie mels šio galingo žmogaus, kurį jie laiko lygiu faraonui, malonės. Pabaigoje, kai Juozapas atskleis savo tapatybę, jie supras, kad, nepaisant to, ką jie padarė, Dievas visa tai išvedė į gera.

Įdomu tai, kad visa kita įvykių eiga, kuri turėjo būti susijusi su Juozapo sėkme, yra labiau susijusi su jo brolių atgaila. Kelionės pirmyn ir atgal nuo Juozapo pas tėvą ir kliūtys, su kuriomis jie susidūrė, privertė juos prisiminti savo nedorus poelgius Juozapo ir tėvo atžvilgiu ir suprasti savo kaltę Dievo akivaizdoje. Juozapo broliai visą šį patyrimą išgyveno kaip dangišką teismą. Ir vis dėlto jaudinanti emocinė išvada, privedusi visus iki ašarų ir džiaugsmo, apima ir atleidimo žinią jiems, nepaisant nepateisinamų blogų darbų.