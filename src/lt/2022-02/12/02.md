---
title:  Juozapo pakilimas į valdžią
date:   12/06/2022
---

Juozapui faraono sapnai atskleidė, ką Dievas „ruošiasi daryti“ (Pr 41, 28). Tačiau Juozapas neragino faraono tikėti Juozapo Dievu. Vietoj to, Juozapas reaguoja veikdamas. Juozapas siūlo ekonominę programą. Įdomu tai, kad faraonas, atrodo, įsidėmėjo tik ekonominę Juozapo aiškinimo dalį, jį labiau domino ekonominė pamoka, o ne dvasinė sapno reikšmė ir Dievo vaidmuo įgyvendinant sapną.

`1. Perskaitykite Pr 41, 37–57. Kokia yra Dievo vieta Juozapo sėkmei?`

Faraonas pasirenka Juozapą valdymui ne tiek dėl to, kad jis teisingai išaiškino jo sapnus ir atskleidė būsimą krašto bėdą, bet todėl, kad jis turėjo jai sprendimą, nes visi „pritarė jo žodžiams“ (Pr 41, 37). Atrodo, kad faraono sprendimas buvo labiau dalykiškas nei religinis. Ir vis dėlto faraonas pripažino, kad su Juozapu buvo „Dievo Dvasia“ (Pr 41, 38), kad jis sugebės kaip įžvalgus ir išmintingas (Pr 41, 39), išsireiškimas, nusakantis Dievo suteiktą išmintį (žr. Pr 41, 33; plg. 1 Kar 3, 12).

Visos Rašto nurodytos detalės atitinka to meto istorines Egipto aplinkybes. Politiškai tai, kad faraonas paskyrė Juozapą valdytoju, nėra neįprasta senovės Egipte, kur yra patvirtintų valdytojų iš užsienio atvejų.

Kiti septyneri gausaus pertekliaus metai, kai grūdų nebuvo įmanoma „suseikėti“ (Pr 41, 49), buvo antgamtinės apvaizdos ženklas. Palyginimas „lyg pajūrio smėlį“ (Pr 41, 49) atskleidžia, kad tai yra Dievo palaiminimas (Pr 22, 17). Juozapas asmeniškai atspindi šį palaiminimą savo vaisingumu, sutapimas, kuris liudija to paties Dievo veikimą dvejais reiškiniais. Juozapas turėjo du sūnus, kurių vardai rodo Juozapo patirtą Dievo apvaizdą, skaudžius atsiminimus pavertusią džiaugsmu (Manasas), o buvusį sielvartą – vaisingumu (Efraimas). Koks galingas pavyzdys, kaip Dievas bloga išvedė į kažką labai gera.

`Kaip kiti turėtų įžvelgti iš mūsų gyvenimo tikrovės mūsų Dievo tikrovę?`