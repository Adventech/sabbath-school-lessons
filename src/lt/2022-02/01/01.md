---
title:  Sukūrimas
date:   26/03/2022
---

### Šios savaitės tyrinėjimui skaitykite:
Ps 100, 1–3; Pr 1–2; Iš 20, 8–11; Iš 40, 33; Mt 25, 14–30; Mt 19, 7–9.

> <p>Įsimintina eilutė:</p>
> „Pradžioje Dievas sukūrė dangų ir žemę.“ (Pr 1, 1)

Pradžios knyga, taigi, ir visas Raštas prasideda Dievo kūrimo darbais. Tai labai svarbu, nes mūsų sukūrimas žymi žmogaus ir Šventojo Rašto istorijos pradžią. Ši tiesa taip pat reiškia, kad Pradžios knygos pasakojimas apie kūrimą yra toks pat istoriškai tikras, kaip ir kiti žmonijos bei Šventojo Rašto istorijos įvykiai.

Dvejose Pradžios 1–2 su kūrimu susijusiose eilutėse yra pamokymų apie Dievą ir žmoniją. Tyrinėdami šią savaitę geriau suprasime gilią septintosios dienos – sabatos reikšmę. Apmąstysime Dievo darbą, kaip sukurti žmones pagal Jo paveikslą iš dulkių. Mums bus įdomi gero ir pikto pažinimo medžio paskirtis ir jo ryšys su gyvybės medžiu.

Svarbiausia su pradžia susijusi Rašto pasakojimo pamoka yra malonė. Mūsų būtis yra malonės darbas. Dievas sukūrė dangų ir žemę, kol žmonių dar nebuvo. Kaip ir mūsų sukūrimas, taip ir mūsų atpirkimas yra Dievo dovana. Ir itin gilu yra tai, kad septintosios dienos – sabatos įsakyme yra abi sąvokos – sukūrimas ir atpirkimas.