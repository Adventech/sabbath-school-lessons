---
title:  Dievas Kūrėjas
date:   27/03/2022
---

`1. Perskaitykite Ps 100, 1–3. Kokia žmogaus reakcija į Dievą Kūrėją ir kodėl?`

Pradžios 1 pirmoji pasakojimo apie pasaulio sukūrimą žinia yra „Dievas“. Mes jau ją girdime vertime: „Pradžioje Dievas“ (Pr 1, 1). Pirmoje eilutėje (Pr 1, 1) žodis „Dievas“ užrašytas eilutės viduryje ir pabrėžiamas stipriausiu akcentu tradiciniame liturginiame giedojime, siekiant pabrėžti Dievo svarbą. Tada prasideda tekstas apie sukūrimą pabrėžiant Dievą Kūrėją.

Pradžios knyga iš tikrųjų prasideda dviem skirtingais Dievo pristatymais. Pirmajame pasakojime apie sukūrimą (Pr 1, 1–2, 4) Dievas yra be galo tolimas žmonėms, transcendentinis – Elohim, kurio vardas kalba apie Dievo viršenybę. Žodis Elohim žymi pranašumą ir galią, o žodžio Elohim daugiskaitos vartojimas išreiškia didingumo ir transcendencijos idėją.

Antrame pasakojime apie sukūrimą (Pr 2, 4–25) Dievas pristatytas kaip artimas ir asmeniškas, nekintantis Jehova, o šis vardas, daugelio manymu, reiškia artumą ir santykius. Taigi visas su sukūrimu susijęs tekstas yra netiesioginis raginimas garbinti Dievą; pirma, suvokti begalinę Dievo didybę ir galią bei tuo pačiu pripažinti mūsų priklausomybę nuo Jo, nes Jis mus sukūrė, o ne mes patys (Ps 100, 3). Štai kodėl daugelyje psalmių garbinimas dažnai siejamas su sukūrimu (Ps 95, 1–6; Ps 139, 13–14 [plg. su Apr 14, 7]).

Toks mokymas apie didingą ir galingą Dievą, kuris taip pat yra artimas, mylintis ir palaiko santykius su mumis, reiškia svarbų dalyką, kaip turėtume artintis prie Dievo garbindami. Baimė ir pagarba žengia kartu su džiaugsmu ir Dievo Artumo, atleidimo ir meilės užtikrinimu (žr. Ps 2, 12). Net dviejų su Dievu susijusių mokymų pateikimo seka yra reikšminga – Dievo Artumo patyrimas ir nutolusio Dievo išgyvenimas. Tik supratę, kad Dievas yra didis, galėsime branginti Jo malonę ir drebėdami mėgautis nuostabiu ir mylinčiu Jo Artumu.

`Pagalvokite apie didžiulę Dievo galią, kuri palaiko kosmosą, ir vis tiek gali būti itin arti kiekvieno iš mūsų. Kodėl ši tiesa yra itin nuostabi?`