---
title:  Sabata
date:   29/03/2022
---

`3. Perskaitykite Pr 2, 2–3 ir Iš 20, 8–11. Kodėl septinta diena – sabata susijusi su kūrinija? Kaip šis ryšys daro įtaką sabatos šventimui?`

Būtent todėl, kad Dievas užbaigė kūrimo darbus, Jis padarė sabatą. Todėl septinta diena – sabata yra mūsų tikėjimo, kad Dievas tada užbaigė savo darbus ir juos apibūdino – „labai gera“, išraiška. Laikytis sabatos reiškia prisijungti prie Dievo, pripažįstant Jo kūrinijos reikšmę ir grožį.

Mes galime ilsėtis po mūsų darbų, kaip Dievas ilsėjo po savųjų. Sabatos laikymas reiškia pritarimą Dievo kūrinijai, įvertintai – „labai gera“, įskaitant ir mūsų fizinį kūną. Priešingai kai kuriems senovės (ir šiuolaikiniams) įsitikinimams, niekas Šventajame Rašte, nei Senajame, nei Naujajame Testamente nemenkina kūno kaip blogio. Tai pagoniškos, o ne biblinės sąvokos. Vietoj to, švenčiantieji sabatą yra dėkingi už Dievo kūriniją, įskaitant jų pačių kūną, todėl jie gali mėgautis kūrinija ir ja rūpintis.

Sabata, žyminti pirmąją žmonijos istorijos „pabaigą“, taip pat yra vilties ženklas kenčiančiai žmonijai ir pasaulio dejonėms. Įdomu, kad žodžiai užbaigė darbus pakartoti pasibaigus šventyklos statybai (Iš 40, 33), vėliau Saliamono šventyklos statybų pabaigoje (1 Kar 7, 40. 51) – abiejose vietose buvo mokoma Evangelijos ir išganymo.

Po nuopuolio sabata, savaitės pabaiga, nurodo į išganymo stebuklą, kuris įvyks tik per naujos kūrinijos stebuklą (Iz 65, 17; Apr 21, 1). Sabata yra ženklas žmogiškos savaitės pabaigoje, kad šio pasaulio kančios ir išbandymai taip pat pasibaigs.

Štai kodėl Jėzus pasirinko sabatą kaip tinkamiausią dieną išgydyti ligoniams (Lk 13, 13–16). Priešingai papročiams, kuriuose buvo įstrigę vadovai, išgydydamas sabatą Jėzus nurodė žmonėms ir mums laiką, kai pasibaigs visas skausmas, visos kančios, visa mirtis, o tai yra išganymo proceso pabaiga. Taigi kiekviena sabata nurodo mums į atpirkimo viltį.

`Kaip ilsėdamiesi sabatą mes patiriame atilsį ir išganymą, kurį dabar turime Jėzuje ir kuris galutinai bus įvykdytas sukūrus naują dangų ir naują žemę?`