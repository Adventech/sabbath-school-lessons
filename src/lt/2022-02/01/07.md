---
title:  Tolesniam tyrinėjimui
date:   01/04/2022
---

E. Vait, Ugdymas, p. 147–148; „The Story of Redemption“, p. 21.

> <p></p>
> „Kadangi ir gamtos knygoje, ir dieviškojo apreiškimo knygoje yra to paties Mokytojo antspaudas, jos negali prieštarauti viena kitai. Skirtingais būdais ir skirtingomis kalbomis abi knygos liudija tas pačias didžiąsias tiesas. Mokslas vis dar atranda naujų stebuklų, tačiau jo tyrinėjimuose nėra nieko, kas teisingai suprasta, prieštarautų dieviškajam apreiškimui. Gamtos knyga ir rašytinis Žodis apšviečia vienas kitą. Jie supažindina mus su Dievu, aiškindami dėsnius, per kuriuos Jis veikia. Deja, iš gamtoje stebimų faktų klaidingai padarytos išvados sukūrė įspūdį, kad tarp mokslo ir Dievo Žodžio apreiškimo yra kažkoks prieštaravimas; ir, mėgindami sugrąžinti harmoniją, Šventojo Rašto aiškintojai griebėsi tokių priemonių, kurios pamina ir naikina Dievo Žodžio jėgą. Manoma, jog geologija prieštarauja tiesioginiam Mozės laikotarpio raštų apie kūriniją aiškinimui. Tvirtinama, jog Žemės evoliucija iš chaoso truko milijonus metų; ir, siekiant priderinti Bibliją prie šio tariamo mokslo apreiškimo, buvo imta manyti, jog pasaulio sukūrimo dienos apima didžiulius, neapibrėžtus laikotarpius – tūkstančius ar net milijonus metų. Tokios išvados visiškai nepagrįstos. Biblijos tekstai yra harmoningi tarpusavyje ir atitinka gamtos mokymą.“ (E. Vait, Ugdymas, p. 147)

**Klausimai aptarimui:**

`1. Kodėl šie su pradžia susiję pasakojimai turėtų paveikti mūsų tikėjimą, jei manytume, jog jie yra legendos, „mitai“, iš esmės skirti pamokyti mus dvasinės išminties, bet be istorinės tikrovės? Kokios Rašto užuominos rodo, kad Biblijos autorius žinojo, jog šie pasakojimai yra „istoriniai“, kaip ir visas Pradžios knygos pasakojimas? Koks yra Jėzaus liudijimas dėl istorinės šių pasakojimų tiesos?`

`2. Ko Pradžios knyga mus moko apie žemės valdymo svarbą? Kaip mes galime būti geri šios planetos prievaizdai, tuo pačiu metu išvengdami pavojaus garbinti pačią kūriniją, užuot garbinus Kūrėją, o tai yra labai reali pagunda? (žr. Rom 1, 25.)`

`3. Nepaisant tūkstančių metų nuodėmės žalos, kaip vis dar pasireiškia pirminis „labai gera“ kūrinijos stebuklas, grožis ir didybė, galingai skelbiantys mums Dievo gerumą ir galybę?`