---
title:  Tolesniam tyrinėjimui
date:   14/11/2025
---

E. Vait, Patriarchai ir pranašai, p. 401–403.

„Pagal Mozei duotus nurodymus ant Ebalo kalno buvo pastatytas didelis akmenų paminklas. Ant šių akmenų, iš anksto padengtų gipsu, buvo įrašytas Įstatymas – ne vien tik Dešimt įsakymų, kurie buvo paskelbti ant Sinajaus kalno ir įrėžti akmens plokštėse, bet ir Mozei pasakyti priesakai, kuriuos jis surašė į knygą. Šalia šio paminklo buvo pastatytas netašyto akmens aukuras, ant kurio buvo atnašaujamos aukos Viešpačiui. Tai, kad aukuras pastatytas būtent ant Ebalo kalno, nuo kurio buvo paskelbtas prakeiksmas, reiškė, kad nusižengęs Dievo Įstatymui Izraelis teisėtai užsitraukė Jo rūstybę, ir ji būtų juos tuoj pat ištikusi, jei ne Kristaus atpirkimas, kurį simbolizavo aukuras“ (E. Vait, Patriarchai ir pranašai, p. 402).

„Vis dėlto Viešpaties Vakarienė nebuvo metas liūdėti. Ne toks buvo jos tikslas. Susirinkę prie Viešpaties stalo mokiniai neturi prisiminti savo trūkumus ir juos apraudoti. Jie neturi apmąstyti savo ankstesnės religinės patirties, nesvarbu, kokia ji buvo – džiuginanti ar slegianti. Jie neturi prisiminti nesutarimų su savo broliais. Visa tai apėmė parengiamasis patarnavimas [kojų plovimas]. Savęs ištyrimas, nuodėmių išpažinimas, susitaikymas su broliais – viskas jau atlikta. Dabar jie atėjo susitikti su Kristumi. Jie turi stovėti nebe kryžiaus šešėlyje, o jo išgelbėjančioje šviesoje. Jie turi atverti sielą skaistiesiems Teisumo Saulės spinduliams“ (E. Vait, Su meile iš Dangaus, 2011, p. 612).

 **KLAUSIMAI APTARIMUI:**

`1. Ką jums reiškia pirmiausia ieškoti Dievo karalystės? Kaip šis principas formuoja jūsų kasdienį gyvenimą?`

`2. Pažvelkite į IV dalies paskutinio klausimo atsakymą, kaip lengva pamiršti Viešpatį kasdienio gyvenimo skuboje. Klasėje aptarkite, kodėl tai itin lengva padaryti. Kokių yra tam sprendimų?`

`3. Adventistai tiki, kad Jėzus tarnauja vardan mūsų dangiškojoje Šventykloje. Kaip šis įsitikinimas gali būti nuolatinis vilties ir stiprybės šaltinis? Kodėl žinojimas, kad būtent Jėzus yra ten, aukštai, ir mus užtaria (Hbr 7, 25), turėtų padėti mums suprasti, kokia gera žinia yra Jo darbas dangiškojoje Šventykloje, ypač dabar, kai Jis permaldauja už mus danguje?`