---
title:  Užrašyta akmenyje
date:   12/11/2025
---

`4. Perskaitykite Joz 8, 32–35. Ką reiškia šiose eilutėse aprašytas darbas ir ką jis turėtų mums sakyti šiandien?`

Ebalo kalnas paminėtas tik Pakartoto Įstatymo knygoje (Įst 11, 29; Įst 27, 4. 13) ir Jozuės knygoje (Joz 8, 30. 33). Kartu su Garizimo kalnu tai buvo vieta, kur turėjo būti skaitomi Sandoros palaiminimai ir prakeikimai. Tiksliau, atsižvelgiant į Įst 11, 29 ir Įst 27, 4. 13, tai turėjo būti prakeikimų vieta. Čia izraelitai turėjo stovėti abiejose Skrynios pusėse kunigų akivaizdoje (Joz 8, 33). Viena grupė stovėjo atsisukusi į Ebalo kalną, kita – į Garizimo kalną. Čia jie simboliškai parodė du galimus Sandoros laikymosi būdus. Ten atnašautos aukos rodė į Jėzų, prisiėmusį visus Sandoros prakeikimus, kad visi, kurie Jį tiki, galėtų mėgautis Sandoros palaiminimais (Gal 3, 13; 2 Kor 5, 21).

`5. Kodėl reikėjo Sandoros nuorašo ant paminklo, matomo visiems? (Įst 4, 31; Įst 6, 12; Įst 8, 11. 14; 2 Kar 17, 38; Ps 78, 7)`

Mes esame linkę užmiršti. Vis labiau gluminančius kasdienio gyvenimo reikalus spraudžiame į vis trumpesnius terminus. Neišvengiamai pamirštame tai, kas nesikartoja tokiu pat dažnumu ar įtampumu. Kiekvienas pamaldas tenka ypatinga proga iš naujo pasišvęsti Viešpačiui ir atnaujinti pasišventimą Sandorai. Būtų gerai šias galimybes laikyti ne tik asmeninio pasišventimo progomis, bet ir progomis bendrai atnaujinti mūsų ištikimybę Dievui. Individualistinėje visuomenėje turime iš naujo atrasti priklausymo bendruomenei, kuri dalijasi ta pačia pasaulėžiūra, tomis pačiomis vertybėmis ir įsitikinimais bei ta pačia misija, galią.

`Ar lengva gyvenimo šurmulyje pamiršti Viešpatį ir stengtis viską daryti savo jėgomis? Kodėl tai lengva daryti, ypač kai viskas klostosi gerai?`