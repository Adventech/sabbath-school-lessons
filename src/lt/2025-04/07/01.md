---
title:  "Didžiausia ištikimybė – garbinimas karo lauke"
date:   08/11/2025
---

### Šios savaitės tyrinėjimui skaitykite:
Joz 5, 1–7; Iš 12, 6; 1 Kor 5, 7; Joz 8, 30–35; Įst 8, 11. 14; Hbr 9, 11–12.

> <p>Įsimintina eilutė:</p>
> „Jūs pirmiausia ieškokite Dievo karalystės ir Jo teisumo, o visa tai bus jums pridėta“ (Mt 6, 33).

Šią savaitę tyrinėsime kelias svarbias Izraelio Pažadėtame krašte akimirkas, kai izraelitai iš naujo pasišventė Viešpačiui, kartais gresiančio pavojaus akivaizdoje. Jozuė priėmė, regis, neracionalų sprendimą apipjaustyti izraelitus priešo teritorijoje (Joz 5, 1–9); švęsti Paschą gresiančio pavojaus akivaizdoje (Joz 5, 10–12); pastatyti aukurą ir garbinti Viešpatį pačios kovos įkarštyje (Joz 8, 30–35); ir pastatyti Viešpaties palapinę, kai septynios Izraelio giminės dar nebuvo paveldėjusios „savo dalies“ (Joz 18, 1–2).

Dėl didelio užimtumo esame linkę kreipti dėmesį į neatidėliotinus reikalus. Labai dažnai pamirštame skirti laiko pasišventimo atnaujinimui, stabtelėjimui bei dėkingumo Dievui išreiškimui už tai, ką Jis padarė ir kasdien toliau daro dėl mūsų. Rytinės, vakarinės ir šeimos pamaldos atrodo itin sunkiai suderinamos dėl gyvenimiško nuovargio, patogumų ir dėmesio sutelkimo į pasiekimus. Vis dėlto giliai širdyje visi žinome, kad laikas, praleistas kartu su Dievu ir artimaisiais, yra geriausia investicija.