---
title:  "Pereiti! Paveldėti! Padalyti! Laikytis!"
date:   29/09/2025
---

`3. Perskaitykite Jozuė 1. Ką apie šios knygos struktūrą galima suži noti iš įžanginio skyriaus?`

Pirmasis Jozuės knygos skyrius yra įžanga visai šiai knygai. Įžangą sudaro keturios kalbos, atitinkančios keturias pagrindines knygos da lis: perėjimas (Joz 1, 2–9); užėmimas (Joz 1, 10–11); krašto padalijimas (Joz 1, 12–15); Įstatymo laikymasis (Joz 1, 16–18).

Jozuės knygą galima laikyti dangaus iniciatyvų serija. Kiekvienos iniciatyvos atveju Dievas Jozuei davė konkrečią užduotį, susijusią su Kanaano užkariavimu, ir kiekviena iš jų pripažįstama vėliau knygoje, sėkmingai ją įvykdžius.

Pagaliau išsipildys Dievo pažadai, susiję su krašto užėmimu. Nuo tada atsakomybė už krašto išlaikymą atiteko izraelitams, o jį išlaikyti buvo galima tik tikru tikėjimu ir paklusnumu, kurį toks tikėjimas visa da lemia.

Dievo iniciatyvos, išreikštos trimis veiksmažodžiais – pereiti, pa veldėti ir padalyti – bus įvykdytos tinkamu tautos paklusnumu, kuris kyla iš paskutinės iniciatyvos – Įstatymo laikymosi.

Vėlgi, Jozuės knygą sudaro keturios pagrindinės dalys, kurių kiek vienai būdinga konkreti sąvoka, išreikšta dominuojančiu hebrajišku žodžiu:

`(1) Pereiti (Joz 1, 1–5, 12)`

`(2) Paveldėti (Joz 5, 13–12, 24)`

`(3) Padalyti (Joz 13, 1–21, 45)` 

`(4) Paklusti (Joz 22, 1–24, 33).`

Taigi pati knygos struktūra perteikia pagrindinę žinią – Dievo ini cia tyvos vykdomos ne automatiškai. Jos reikalauja ištikimo Jo žmo nių atsako. Tai yra, atsižvelgdami į visa, ką Dievas padarė dėl mūsų, įskaitant visa tai, ko mes negalime padaryti patys, mes esame pašauk ti daryti tai, ką galime, dėl savęs, t.y. paklusti tam, ką Dievas mums įsako. Taip buvo visą šventą istoriją, taip yra ir šiandien. Pavyzdžiui, Dievo tautos nusakymas paskutiniaisiais laikais Apr 14, 12 perteikia tą pačią mintį – tikėjimą tuo, ką Dievas padarė dėl mūsų, o tai veda į paklusnumą.

`Pagalvokite apie Dievo Žodžio pažadus, kurie jums yra brangiausi. Kokio jūsų atsako reikia, kad jie taptų tikrove?`