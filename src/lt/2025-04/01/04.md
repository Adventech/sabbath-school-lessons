---
title:  Pažadų paveldėtojai
date:   30/09/2025
---

 `4.  Joz 1, 2–3 Viešpats sakė Jozuei, kad duoda jiems kraštą. Kita vertus, Jis sakė, kad Jis pastarąjį jau davė. Ką tai reiškia?`

 Kraštas buvo Viešpaties, tikrojo šio krašto savininko, dovana. Joz 1, 2–3 pavartotos dvi skirtingos žodžio „duoti“ formos, atspindinčios dvi svarbias žemės paveldėjimo puses. Pirmoji forma išreiškia žemės suteikimo procesą. Izraelis buvo užėmęs tik teritorijas aplink Jordaną. Didžioji dalis Pažadėtojo krašto dar turėjo būti užimta.

 Joz 1, 3 žodis pavartotas tokia forma, dėl kurios susidaro įspūdis, kad kraštas jiems jau buvo atiduotas. Taip yra todėl, kad tai, ką Jis pa žada savo Žodyje, yra užtikrinta, tai galima laikyti esama tikrove.

 3 eilutės įvardis „jums“ (daugiskaita) reiškia, kad pažadas duotas ne tik Jozuei, bet visai Izraelio tautai. Užuomina apie Mozei duotą pa žadą perteikia Dievo darbo tęstinumą.

 Be to, pirmame skyriuje daug kartų kartojamas hebrajiškas žodis kol – „visi“. Šis žodis išreiškia visumą ir vientisumą, kurie labai svarbūs Jozuei siekiant nustatyto tikslo. Turi būti nepriekaištinga darna tarp Dievo, Jozuės ir Izraelio tautos, kad būtų užtikrinta sėkmė užkariau jant Pažadėtąjį kraštą.

 `5.  Perskaitykite Joz 1, 4–6 ir Hbr 6, 17–18. Tuo metu Pažadėtasis kraštas tebuvo pažadas. Tačiau Dievas Pažadėtąjį kraštą vadina paveldu. Ką reiškia būti Dievo pažadų paveldėtoju?`

 Dievo pažadai nėra stebuklingi. Jie negali išsipildyti savaime. Pa žadų išsipildymą garantuoja Dievo Artumas: „Būsiu ir su tavimi“. Iš tiesų Viešpaties Artumas buvo labai svarbus Izraelio išlikimui. Be Jo jie būtų tik viena iš daugelio tautų, be ypatingo pašaukimo, tapaty bės ar misijos (Iš 33, 12–16). Kad Jozuei pasisektų, reikėjo tik Viešpa ties Artumo.

 Šiandien niekas nepasikeitė, todėl turime Jėzaus pažadą Mt 28, 20.