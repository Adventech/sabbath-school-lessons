---
title:  Sėkmės receptas
date:   27/09/2025
---

### Šios savaitės tyrinėjimui skaitykite:
Įst 18, 15–22; Joz 1; Hbr 6, 17-18; Ef 6, 10–18; Ps 1, 1–3; Rom 3, 31.

> <p>Įsimintina eilutė:</p>
> „Tik būk stiprus ir labai ryžtingas, ištikimai elgda masis pagal visą Įstatymą, kurį Mano tarnas Mozė tau davė. Nenutolk nuo jo nei į dešinę, nei į kairę, idant tau sektųsi, kad ir kur eitumei!“ (Joz 1, 7)

Bostono filharmonijos orkestro dirigentas Benjaminas Zanderis dėstė muzikos interpretaciją. Jis pastebėjo studentų nerimą, kai jie pamatė savo darbų įvertinimus. Norėdamas nuraminti studentus, jog jie galėtų atskleisti visą savo potencialą, pirmą dieną jis pasakė, kad kiekvienas gaus aukščiausią įvertinimą. Pastarasis buvo ne pateisin tas lūkestis, bet galimybė lūkesčiui pateisinti. Vienintelis reikalavimas, kad studentai parašytų laišką per pirmąsias dvi semestro savaites, bet laišką atplėštų metų pabaigoje. Laiške turėjo būti paaiškinta, kodėl jie nusipelnė aukšto įvertinimo.

Jozuės knyga yra apie naujas galimybes. Mozė, vadovavęs Izraeliui 40 metų, buvo praeitis. Išėjimas iš Egipto ir klajojimas po dykumą, tra giškai paženklintas maišto ir užsispyrimo, baigėsi. Nauja karta, norinti paklusti Dievui, buvo pasirengusi įžengti į Pažadėtąjį kraštą ne dėl pateisintų lūkesčių, bet ji gavo galimybę pateisinti lūkesčius.

Patyrinėkime, kaip Dievas atvėrė naują skyrių Izraelio gyvenime ir kaip Jis gali padaryti tą patį mūsų gyvenime.