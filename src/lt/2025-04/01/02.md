---
title:  Naujasis Mozė
date:   28/09/2025
---

`1.  Perskaitykite Įst 18, 15–22 ir Joz 1, 1–9. Kodėl svarbu, kad Jozuės knyga pradedama pažado, susijusio su tuo, kas nutiks po Mozės mirties, pakartojimu?`

Nors Mozė mirė ir Dievas paskyrė naują vadovą – Jozuę, tarp jų yra panašumų. Abiems Dievas buvo pasakęs, kad jie ves savo tautiečius į kraštą, pažadėtą   jų tėvams. Viešpats pasakė Jozuei: „Kiekvieną vietą, į kurią tik įkelsite koją, atiduodu jums, kaip Mozei pažadėjau“ (Joz 1, 3). Jozuė baigs darbą, kuris iš pradžių buvo pavestas Mozei. Iš tikrųjų jis buvo naujas Mozė.

`2.  Perskaitykite Iš 33, 11; Sk 14, 6. 30. 38; Sk 27, 18; Sk 32, 12; Įst 1, 38; Įst 31, 23; Įst 34, 9. Ką šios eilutės mums sako apie Jozuę?`

Šiame etape pažadas, kad Dievas „išugdys pranašą“ kaip Mozę (Įst 18, 15), yra tik galimybė, o ne tikrovė. Jozuės knygos įžanginiai žodžiai primena skaitytojui šį pažadą ir kartu sukuria lūkesčius, kad jis išsipildys.

Nors ir miręs, Mozė vis dar dominuoja pirmajame skyriuje. Jo var das minimas vienuolika kartų, Jozuė – tik kelis kartus. Mozė vadina mas „Viešpaties tarnu“, o Jozuė – „Mozės patarnautojui“ (Joz 1, 1). Prireiks visą gyvenimą ištikimai tarnauti ir paklusti, kad Jozuė butų pavadintas VIEŠPATIES tarnu (Joz 24, 29).

Net jei pirmame Jozuės knygos skyriuje užfiksuotas perėjimas tarp dviejų didžiųjų Izraelio vadų, svarbiausias yra pats Viešpats, kurio žo džiais pradedama knyga ir kurio nurodymai joje dominuoja. Nekyla klausimų, kas yra tikrasis Izraelio vadovas.

`Per amžius Dievas pašaukdavo vyrus ir moteris vadovauti Jo tautai. Kodėl labai svarbu prisiminti, kas yra tikrasis, neregimas Bažnyčios vadovas?`