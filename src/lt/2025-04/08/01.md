---
title:  "Tikėjimo milžinai – Jozuė ir Kalebas"
date:   15/11/2025
---

### Šios savaitės tyrinėjimui skaitykite:
Sk 13, 6. 30–32; Joz 14, 6–14; Lk 18, 1–5; Joz 19, 49–51; 2 Kor 3, 18; Rom 12, 1–2.

> <p>Įsimintina eilutė:</p>
> „Atsiminkite savo vadovus, kurie jums paskelbė Dievo Žodį. Įsižiūrėkite į jų gyvenimo pabaigą, sekite jų tikėjimu“ (Hbr 13, 7).

Kiekvienas iš tėvų žino, kad vaikai mokosi iš pavyzdžio, ar ne? Kiek tėvų nerimavo, kad jų vaikai atkartoja jų blogas savybes, o ne gerąsias? Kad ir kiek mums būtų metų, lengviau daryti bloga nei gera. Tai tiesiog dalis to, ką reiškia būti puolusiais. „Aš net neišmanau, ką darąs, nes darau ne tai, ko noriu, bet tai, ko nekenčiu“ (Rom 7, 15). Kas negalėtų su tuo susitapatinti?

Nuo pat gimimo žmones formuoja pavyzdžio galia. Vaikščioti, kalbėti ir reikšti jausmus išmokstame mėgdžiodami artimiausius žmones. Suaugus mums vis tiek reikia pavyzdžių, ir net jei jie nėra tobuli, galime žavėtis ir atkartoti tas dvasines savybes, kurios padarė juos tikėjimo milžinais. Šią savaitę atidžiau tyrinėsime dviejų tikėjimo milžinų, aprašytų Jozuės knygoje – Kalebo ir Jozuės, asmeninius pavyzdžius. Kuo jie išsiskyrė jų kartoje ir kokį svarbų vaidmenį jie atliko Dievo tautos gyvenimui vienu iš svarbiausių Izraelio istorijos laikotarpių?