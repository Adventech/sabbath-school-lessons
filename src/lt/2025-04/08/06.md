---
title:  Mąstydami keičiamės
date:   20/11/2025
---

`7.  Tikėjimo didvyrių gyvenimo pavyzdžio apmąstymas yra būtinas mūsų dvasiniam augimui. Tuo pačiu metu mūsų didžiausias pavyzdys yra Jėzus Kristus – Jo gyvenimas ir mokymai. Kaip mus keičia dėmesio sutelkimas į Jėzaus gyvenimą? Hbr 12, 1–2; 2 Kor 3, 18.`

Kalifornijos universiteto Los Andželo fakulteto neurologas Marco Iacoboni tyrinėjo veidrodinių neuronų funkciją. Šios mažos ląstelių grandinės aktyvuojamos tiek atliekant tam tikrą veiksmą, pavyzdžiui, juokiantis ar ką nors apkabinant, tiek stebint, kaip kažkas kitas atlieka tą patį veiksmą. Šių neuronų aktyvumas sumažina skirtumą tarp ma tymo ir darymo.

E. Vait rašė apie Jėzaus charakterio apmąstymo svarbą: „Žiūrėdami į Jėzų, mes aiškiau ir ryškiau suprantame Dievo esmę, ir tai mus pakeičia. Gerumas, meilė mūsų artimiesiems tampa natūraliu įpročiu. Mes parodome charakterį, kuris yra dieviško charakterio kopija. Vis labiau panašėdami į Jį, mes didiname savo sugebėjimą pažinti Dievą. Mes vis labiau susidraugaujame su dangišku pasauliu, ir nuolatos auga mūsų gebėjimas įgyti amžinybės pažinimo ir išminties turtus“ (E. Vait, Paslėpti lobiai, p. 320).

`8.  Perskaitykite Rom 12, 1–2. Kokie du procesai veikia prieštaringais tikslais mūsų gyvenime? Kaip galime būti tikri, kad paliekame vietos tam, kam reikia?`

Laiško romiečiams santraukos skyriuje apaštalas Paulius kalba apie dvi priešiškas jėgas, bandančias paveikti mūsų gyvenimą. Viena vertus, aplinkinis pasaulis, veikiamas įvairių įtakų, kasdien bando mums primesti savo, formuodamas mumyse tai, kas veikia vidų iš išorės.

Kad neutralizuotų šį poveikį, Šventoji Dvasia gali mus pakeisti iš vidaus, panašiai kaip vikšras virsta gražiu drugeliu. Tačiau, kad šis  

procesas įvyktų, turime pasišvęsti Dievui ir prašyti Jo tęsti gerą darbą, kurį Jis pradėjo mumyse (Fil 1, 6). Galiausiai turime apsispręsti, akimirka po akimirkos, gyventi Dvasia.