---
title:  Tolesniam tyrinėjimui
date:   21/11/2025
---

„Kalebo tikėjimas dabar buvo toks pat, kaip tada, kai savo paliu dijimu jis paprieštaravo blogajam žvalgų pranešimui. Jis tikėjo Dievo pažadu įgalinti savo žmones užvaldyti Kanaaną, nes pasikliovė Viešpačiu. Jis drauge su savo tauta ištvėrė ilgą klajonę dykumoje, dalyda masis kaltųjų nusivylimais ir sunkumais. Tačiau tuo nesiskundė, bet aukštino Dievo gailestingumą, kuris išsaugojo jį dykumoje tuomet, kai jo broliai buvo sunaikinti. Visuose dykumos klajonių sunkumuose, pavojuose ir nelaimėse ir per visus karo Kanaane metus Viešpats jį saugojo; ir dabar, jam įpusėjus devintą dešimtį, jo energija nebuvo sumažėjusi. Jis prašė sau dar neužkariautos žemės, kurią, žvalgų nuomone, sunkiausia pavergti. Su Dievo pagalba jis norėjo išplėšti šią tvirtovę iš tų milžinų, kurių galia buvo privertusi susvyruoti Izraelio tikėjimą. Ir ne garbės ar išaukštinimo troškimas paskatino Kalebą šito prašyti. Narsus senas karys norėjo duoti žmonėms pavyzdį, kuriuo pagerbtų Dievą ir paskatintų jų gimines pajungti sau žemę, kurią jų tėvai laikė neužkariaujama“ (E. Vait, Patriarchai ir pranašai, p. 412).

„Būtent Kalebo tikėjimas Dievu suteikė jam drąsos, apsaugojo jį nuo baimės ir įgalino jį drąsiai bei nepalenkiamai ginti teisingumą. Pasikliaudamas ta pačia jėga, galinguoju Dangaus Galybių Vadu, kiekvienas tikras kryžiaus karys gali gauti stiprybės ir drąsos įveikti kliūtis, kurios atrodo neįveikiamos“ (E. Vait, „The Advent Review and Sabbath Herald“, 1912 m. gegužės 30 d.)

**KLAUSIMAI APTARIMUI:**

`1. Aptarkite amžininkų spaudimą ir galią bei drąsą, kurios reikia norint prabilti, kai kiti to nedaro. Koks yra drąsos vaidmuo tikėjimui? Kaip galime išvengti grubumo, gindami tai, kas, mūsų manymu, yra teisinga?`

`2.  Klasėje pasidalykite keliais tikėjimo pavyzdžiais savo bažnyčioje ar bendruomenėje, kurie formavo jūsų gyvenimą ir charakterį. Kokios šių žmonių savybės sektinos?`

`3.  Pagalvokite ir aptarkite aplinkos įtaką mūsų gyvenimui. Kaip gali me išvengti neigiamo jos poveikio, kartu išnaudodami jos potencialą geriems tikslams?`

`4.  Daugiau apmąstykite Jozuės kaip vadovo nuolankumą ir jo troškimą gyventi arti šventyklos. Kaip jo pavyzdys kalba jums?`