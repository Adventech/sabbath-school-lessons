---
title:  Pavyzdžio galia
date:   18/11/2025
---

`4. Perskaitykite Joz 15, 16–19; Ts 1, 13 ir Ts 3, 7–11. Ką šis pasakojimas sako apie pavyzdžio galią? Kaip Kalebo nusistatymas atsikartoja jaunesnėje kartoje?`

Šiose eilutėse Kalebas siūlė savo dukterį Achsą žmona tam, kuris užkariaus Debyrą. Otnielis užėmė miestą ir laimėjo Achsos ranką. Šis pasakojimas yra svarbus, nes dar kartą atskleidė Kalebo drąsą, tikėjimą ir pasirengimą priimti iššūkius.

Jis taip pat rodo, kad kita izraelitų karta pasekė šių tikėjimo milžinų, Kalebo ir Jozuės, pavyzdžiu. Vyresniajai kartai baigiant savo tarnystę, atsirado nauja karta, pasiruošusi priimti iššūkius ir toliau vykdyti Dievo planą Izraeliui.

Panašiai kaip Kalebo prašymas Jozuei: „Duok man tą aukštumų sritį“, Achsa, padrąsinta savo vyro, parodė tokį pat tikėjimą ir ryžtą, kokį pademonstravo jos tėvas. Savo ryžtu ir drąsa Achsa tęsė Kalebo pavyzdį dėl pažado, susijusio su krašto paveldėjimu.

Iš tiesų, kraštas buvo Jehovos dovana Izraeliui, tačiau Izraelis turėjo jį užimti, tikėdamas ir drąsiai melsdamas Viešpaties pažadų įvykdymo. Achsos ryžtas parodė tų Evangelijose aprašytų moterų atkaklumą, kurių neišgąsdino minia ar mokiniai ir kurios nepasidavė, kol nesulaukė Jėzaus palaiminimo sau ir savo šeimai.

`5. Perskaitykite Lk 18, 1–5. Ko mes čia galime pasimokyti?`

Tikėjimo deglo perdavimas kitai kartai yra labai svarbus norint įvykdyti Dievo mums patikėtą misiją. Viena vertus, pagalvokite apie tikėjimo perdavimo kitai kartai iššūkius ir, kita vertus, apie jaunimo galimybes prisiimti daugiau atsakomybės Dievo darbe. Ką galime padaryti, kad paskatintume ir apmokytume jaunimą prisiimti dievobaimingą vadovavimą? Kiek svarbus mūsų pavyzdys šiam procesui?