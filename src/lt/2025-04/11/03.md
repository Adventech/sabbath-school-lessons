---
title:  Kaltinimai
date:   08/12/2025
---

`2. Perskaitykite pasakojimą apie sugrįžusias gimines Joz 22, 9–20. Kokius kaltinimus vakarų Jordano giminės pateikė rytų Jordano giminėms? Kiek šie kaltinimai buvo pagrįsti?`

Priešingai 1 eilutei, kur rytinėje pusėje esančios giminės vadinamos įprasta forma (Rubeno, Gado ir kt.), čia pavartotas kitas išsireiškimas – Rubeno ir Gado giminės žmonės bei pusė Manaso giminės žmonių, prieštaravusių izraelitams (Joz 22, 11), taigi čia nusakomi kiti asmenys.

Pasakojime „visa izraelitų bendrija“ reiškia tik devynias su puse vakarų Jordano giminių, pabrėžiant tarp šių dviejų grupių atsiradusią nesantaiką. Iš tiesų pagrindinis tolesnio pasakojimo klausimas – ar rytinėje upės pusėje buvusias gimines galima laikyti izraelitais?

Tikėtumės sklandžios pasakojimo pabaigos; tačiau kyla trintis, kai pranešama, kad rytų giminės prie Jordano pastatė aukurą. Šiame tekste nepateikiama jokia šio darbo priežastis, neaprašoma aukuro paskirtis ar konkreti su juo susijusi veikla. Dviprasmybė dėl šio aukuro reikšmės dar labiau padidėja prisiminimus pirmąjį Jordano perėjimą 3 ir 4 skyriuje, kur visas Izraelis įžengė į Jordano pakraštį, kad perėję upę patektų į Kanaaną. Čia dalis Izraelio atvyko į Jordano regioną, bet tam, kad pereitų upę priešinga kryptimi.

Abiem atvejais atsiranda akmenų statinys. Pirmasis tarnauja kaip paminklas, o antrasis suvokiamas kaip įspūdingas aukuras. Neišvengiamai kyla klausimas: „Ką reiškia šie akmenys?“ (Joz 4, 6. 22) Ar šis aukuras pastatytas aukoms, ar tai tik paminklas? Ar kitos giminės jau pradėjo atsimesti?

Tarimosi su Jozue, Eleazaru ar giminių vadovais stoka lėmė nesutarimus, kurie galėjo sukelti baisų konfliktą.

`Apie ką Jėzus ir Paulius kalbėjo, kai ragino mus neteisti kitų? Perskaitykite Lk 6, 37; Jn 7, 24; 1 Kor 4, 5. Kodėl itin lengva daryti klaidingas išvadas, susijusias su kitų motyvais?`