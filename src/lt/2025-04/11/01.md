---
title:  Gyvenimas žemėje
date:   06/12/2025
---

### Šios savaitės tyrinėjimui skaitykite:
Jozuės 22; Ef 6, 7; Jn 7, 24; Skaičių 25; Pat 15, 1; 1 Pt 3, 8–9.

> <p>Įsimintina eilutė:</p>
> „Švelnus atsakymas nuramina pyktį, o šiurkštus žodis sukelia įniršį“ (Pat 15, 1).

Gyvenant bendruomenėje neišvengiami ginčai ir trintis. Tai ypač pasakytina apie tokią bendruomenę kaip bažnyčia, kur žmonės iš skirtingų socialinių sluoksnių – o kartais užaugę visiškai skirtingose kultūrose – gyvena ir darbuojasi kartu vardan bendro tikslo.

Šią savaitę tyrinėsime Jozuės 22 ir dėl didelio nesusipratimo tautoje kilusį iššūkį. Knygos pradžioje Jozuė įsakė kai kurioms giminėms pereiti Jordaną ir dalyvauti užkariavime kartu su giminėmis vakarinėje Jordano pusėje (Joz 1, 12–18). Kai užduotis buvo įvykdyta, jie galėjo laisvai grįžti. Tačiau rytinėje Jordano pusėje jie pastatė aukurą, kuris kėlė nerimą vakarinės Jordano pusės giminėms.

Kodėl pavojinga daryti skubotas išvadas, susijusias su kitų elgesiu? Kaip galime puoselėti vienybę bažnyčioje? Kodėl svarbu nepamiršti platesnio mūsų pašaukimo masto ir nepasiduoti blaškymuisi? Tai keletas klausimų, kuriuos šią savaitę tyrinėsime.