---
title:  Švelnus atsakymas
date:   10/12/2025
---

`4. Perskaitykite Joz 22, 21–29, atsižvelgdami į Pat 15, 1. Ko galima pasimokyti iš rytų giminių atsakymo?`

Kaltinamųjų atsakymas, toks pat tiesus ir galingas kaip ir pats kaltinimas, sudaro tiek teminę, tiek struktūrinę skyriaus esmę. Iki šiol giminės neatsakė į kaltinimus, o tyliai klausėsi joms pateiktų kaltinimų. Atsižvelgiant į kaltinimų rimtumą, jų kantrybė yra pavyzdinga, nes jie parodė tikrąją patarlės prasmę: „Švelnus atsakymas nuramina pyktį, o šiurkštus žodis sukelia įniršį“ (Pat 15, 1).

Pirmame gynimosi sakinyje išdėstyti Izraelio Dievo vardai – Dievas, VIEŠPATS Dievas, Jehova (Joz 22, 22). Vardai pakartoti du kartus su vis didesne jėga, kartojimui tampant iškilminga priesaika, siekiant išsklaidyti abejones ir melagingus kaltinimus, kurie vos nesukėlė pilietinio karo Izraelyje. Jie buvo tvirtai įsitikinę, kad Dievas žinojo ir suprato aplinkybes, ir tikėjosi, kad pasiuntiniai prieis prie tos pačios išvados. Dvi su puse giminės taip pat pripažino savo atsakomybę Viešpačiui, ragindamos Jį atkeršyti (plg. Įst 18, 19; 1 Sam 20, 16), jei jos iš tiesų kaltos.

Sekė stebinantis apreiškimas, kuris, viena vertus, įrodė, kad kaltinimai yra nepagrįsti (aukuras negali būti naudojamas tik kaip aukojimo vieta), kita vertus, atskleidė jų tikrus motyvus. Tikroji priežastis buvo atsiskyrimo nuo Izraelio baimė, o ne atsimetimas. Taigi aukuro pastatymas nėra atsiskyrimo įrodymas, kaip buvo manyta. Iš tikrųjų buvo priešingai – jie darbavosi dėl Viešpaties baimės, kaip ir vakarinės Jordano giminės. Tikrasis Izraelio vienybės pagrindas yra ne geografija ar fizinis paveldo mastas, bet jų dvasinė ištikimybė Viešpaties reikalavimams.

Nuoširdus vakarinėje upės pusėje gyvenusių giminių rūpestis taip pat atsiskleidžia jų autentiškame džiaugsme, kai buvo įrodytas rytinėje pusėje gyvenusių giminių nekaltumas. Užuot jausdamiesi nugalėti brolių argumentų, jie rodė nuoširdų džiaugsmą, kad jų įtarimai pasirodė esą klaidingi. Izraelyje buvo išvengta pilietinio karo ir išsaugota tautos vienybė.

`Kaip jūs reaguojate į melagingus kaltinimus? Pasidalykite kai kuriais principais, kuriais vadovaujatės. Įkvėpimui perskaitykite Ps 37, 3–6. 34. 37.`