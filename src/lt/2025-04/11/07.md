---
title:  Tolesniam tyrinėjimui
date:   12/12/2025
---

E. Vait, Patriarchai ir pranašai, p. 416–419.

„Nors nuodėmės atžvilgiu reikia vengti palaidumo, antra vertus, svarbu vengti šiurkštaus pasmerkimo ir nepagrįsto įtarumo.

Rubenų ir jų bendražygių parodyta išmintis yra labai pamokantis pavyzdys. Tuomet, kai jie sąžiningai siekė puoselėti tikrąją religiją, jie buvo klaidingai įvertinti ir griežtai pasmerkti, tačiau neparodė pasipiktinimo.

Tik mandagiai ir kantriai išklausę savo brolių kaltinimų, jie pamėgino gintis, išsamiai paaiškindami savo motyvus ir parodydami savo nekaltumą. Taip kebli situacija, galėjusi turėti labai sunkių pasekmių, buvo draugiškai sutvarkyta.

Teisus žmogus, net ir neteisingai kaltinamas, gali pasistengti likti ramus ir taktiškas. Dievas žino viską, ką žmonės neteisingai supranta ar aiškina, ir mes galime ramiai patikėti savo rūpesčius Jo valiai. Jis apgins visų Juo pasikliaujančiųjų reikalus taip pat, kaip atskleidė Achano kaltę. Tie žmonės, kuriuos veikia Kristaus dvasia, turės meilę, kuri yra kantri ir maloninga.

Dievas nori, kad Jo žmonės būtų vieningi ir broliškai vienas kitą mylėtų. Kristus prieš pat nukryžiavimą meldėsi, kad Jo mokiniai galėtų būti viena, kaip Jis su Tėvu yra viena, kad pasaulis galėtų patikėti, jog Dievas Jį pasiuntęs. Ši ypač jaudinanti ir nuostabi malda amžių tėkmėje pasiekia ir mūsų dienas, nes Jis mokė: ‘Ne tik už juos Aš meldžiu, bet ir už tuos, kurie per jų žodį Mane įtikės’ (Jn 17, 20). Neišsižadėdami tiesos principų, turime nuolat stengtis pasiekti šį vienybės būvį“ (E. Vait, Patriarchai ir pranašai, p. 418).

**KLAUSIMAI APTARIMUI:**

`1. Kaip Pauliaus raginimas „laikyti vienas kitą aukštesniu už save“ (Fil 2, 3) gali padėti mums vengti blogo įtarinėjimo, susijusio su mūsų broliais ir seserimis?`

`2. Kodėl dažnai pernelyg reaguojame į aplinkybes dėl praeities nesėkmių ar klaidų? Kaip galime išvengti šio polinkio?`

`3. Aptarkite, kodėl svarbu išklausyti kitų nuomonę. Kaip galime ugdyti išklausymo kultūrą bažnyčioje? (Palyg. Jok 1, 19.)`

`4. Mes gyvename visuomenėje, kurioje profesinio gyvenimo reikalavimai, šeimyninės pareigos, su bažnyčia susiję įsipareigojimai ir kitos pareigos gali atrodyti viršijančios mūsų jėgas. Kaip visko darymas tarsi Viešpačiui gali ne tik padaryti mus atsakingesnius, bet ir suteikti mums ramybę?`