---
title:  Viešpaties kariuomenės galva
date:   19/10/2025
---

`1.  Perskaitykite Joz 5, 13–15. Ką šios eilutės sako apie Kanaano už kariavimo aplinkybes?`

Izraelis ką tik perėjo Jordaną ir žengė į priešo žemę. Prieš juos stovėjo Jericho tvirtovė, jos vartai uždaryti (Joz 6, 1). Šią akimirką tauta nežino jokios mūšio strategijos. Dar didesnį nerimą kėlė tai, kad Izraelis turėjo tik laidynes, ietis ir strėles įtvirtintam miestui, galinčiam atlaikyti ilgą apgultį, įveikti.

Jozuės klausimas keistam Svečiui sulaukė gana neaiškaus atsakymo: „Nei vienas, nei kitas“. Svečio atsakymas atskleidė, kad Jis nesitapatins su Jozuės apibrėžtomis kategorijomis. Kitaip tariant, tikrasis klausimas – ar Jozuė yra Jo pusėje, o ne tai, ar Jis yra Jozuės pusėje?

`2.  Palyginkite Joz 5, 14–15 ir 2 Kar 6, 8–17; Neh 9, 6 ir Iz 37, 16. Ką sužinojote apie Viešpaties kariuomenės galvos tapatybę?`

Nors posakis „VIEŠPATIES kariuomenės galva“ hebrajiškoje Biblijo je yra išskirtinis, žodžiai „vadas“ ir „galybių“ derinys visada reiškia kariuomenės vadą. Šventajame Rašte žodis „galybės“ gali reikšti karines pajėgas, angelus ar dangaus kūnus.

Čia Kristus dar iki įsikūnijimo Jozuei pasirodė ne tik kaip sąjungi ninkas ar net tikrasis Izraelio kariuomenės Vadas, bet ir kaip neregimos, bet tikros angelų kariuomenės, dalyvaujančios daug didesnėje kovoje nei Jozuė su kanaaniečiais, Vadas. Jozuės atsakymas aiškiai parodė jo supratimą, susijusį su Vado tapatybe. Jis lygus Dievui, ir Jozuė puolė prieš Jį gilios pagarbos ir garbinimo ženklan (Joz 5, 14; Pr 17, 3; 2 Sam 9, 6; 2 Met 20, 18). Jozuė buvo pasirengęs priimti mūšio strategiją kariniam žygiui, neatsiejamam nuo daug didesnės kovos, kurioje dalyvauja pats Galybių Dievas.

`Kaip mus gali guosti žinojimas, kad „VIEŠPATIES Kariuomenės Galva“ gina savo tautą?`