---
title:  Visų kovų kova
date:   18/10/2025
---

### Šios savaitės tyrinėjimui skaitykite:

> <p>Įsimintina eilutė:</p>
> Joz 5, 13–15; Iz 37, 16; Apr 12, 7–9; Įst 32, 17; Iš 14, 13–14; Joz 6, 15–20.

„Nei prieš tai, nei po to nebuvo tokios dienos, kaip ši, VIEŠPAČIUI paklausius žmogaus balso! Tikrai VIEŠPATS kovojo už Izraelį!“ (Joz 10, 14)

Jozuės knygos puslapiuose skaitome apie agresyvius karinius žygius, vykdytus Dievo įsakymu, Dievo vardu ir padedant Dievui. Jozuės knygą persmelkia idėja, kad už Kanaano užkariavimo slypi Dievas, ir ši mintis išreiškiama pasakotojo užrašytais (Joz 10, 10–11) paties Dievo žodžiais (Joz 6, 2; Joz 8, 1), Jozuės raginimais (Joz 4, 23–24; Joz 8, 7), Rahabos (Joz 2, 10), žvalgų (Joz 2, 24) ir tautos (Joz 24, 18) kreipimuose. Dievas teigia esąs šių kovų iniciatorius.

Ši tikrovė neišvengiamai kelia klausimų. Kaip suprasti, kad Senojo Testamento laikais Dievo išrinktoji tauta to ėmėsi? Kaip įmanoma suderinti „karingo“ Dievo įvaizdį su Jo mylinčiu charakteriu (pvz., Iš 34, 6; Ps 86, 15; Ps 103, 8; Ps 108, 5), nesumenkinant Senojo Testamento patikimumo, autoriteto ir istoriškumo?

`Šią ir kitą savaitę tyrinėsime sudėtingą Dievo įsakytų karų klausimą Jozuės knygoje ir kitur.`