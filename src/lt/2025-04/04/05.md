---
title:  Viešpats kovos už jus
date:   22/10/2025
---

`5.  Koks, remiantis Iš 14, 13–14. 25, buvo pirminis ir idealus Dievo planas, susijęs su izraelitų įtraukimu į karą?`

Tą krizės akimirką, kai Izraelio tauta buvo priversta atsidurti fizinėje aklavietėje, „Mozė sakė žmonėms: ‘Nebijokite! Tvirtai laikykitės ir pamatysite išgelbėjimą, kurį VIEŠPATS jums šiandien suteiks. Egiptiečių, kuriuos dabar matote, daugiau niekada nebematysite. Pats VIEŠPATS kovos už jus, o jūs nutilkite’“ (Iš 14, 13–14). Pasak Rašto, net egiptiečiai šią tikrovę suprato: „Jis taip įklampino jų vežimų ratus, kad tie vos besisuko. Egiptiečiai tarė: ‘Bėkime nuo izraelitų, nes VIEŠPATS kovoja už juos su Egiptu’“ (Iš 14, 25).

Stebuklingas Dievo įsikišimas vardan bejėgių izraelitų, neturinčių karinių įgūdžių, tampa pavyzdžiu. Išėjimas buvo Dievo įsikišimo vardan Izraelio pavyzdys. Čia Jehova ne tik kovojo mūšyje, bet Izraelis privalėjo nekovoti (Iš 14, 14). Dievas yra Didžiūnas; iniciatyva priklau so Jam. Jis nustato strategiją, apibrėžia priemones ir vykdo žygį. Jei Jehova nekovoja už Izraelį, jiems sėkmė neįmanoma.

E. Vait tai aiškina taip, kad Dievas „neplanavo, jog Pažadėtąjį kraštą jie užimtų kova, bet besąlygišku paklusnumu Jo įsakams“ (E. Vait, „The Signs of the Times“, 1880 m. rugsėjo 2 d.). Kaip ir jų išgelbėjimo iš Egipto atveju, Dievas kovojo už juos. Jiems tereikėjo nutilti ir stebėti Jo galingą įsikišimą. 

Istorija rodo, kad kai Izraelis pakankamai pasitikėjo Dievu, jiems nereikėjo kovoti (2 Karalių 19;   2 Metraščių 32; Izaijo 37).

Idealiu atveju, Dievo planas Izraeliui buvo toks, kad jiems niekada netektų kovoti už save. Tačiau dėl jų netikėjimo, pasireiškusio po išėjimo iš Egipto, Dievas leido jiems dalyvauti kare prieš kanaaniečius. Išėjimo metu jiems taip pat nereikėjo pakelti nė vieno kalavijo prieš egiptiečius; jiems niekada nebūtų reikėję kovoti užkariaujant Kanaaną (Įst 7, 17–19).

`„Jei Izraelio vaikai nebūtų murmėję prieš Viešpatį, Jis nebūtų leidęs jų priešams kariauti su jais“ (E. Vait, „The Story of Redemption“, 134 p.). Kaip murmėjimas gali paveikti mūsų gyvenimą šiandien?`