---
title:  Jubiliejaus metai
date:   26/11/2025
---

Kraštas buvo toks svarbus Izraelio kaip Dievo tautos būčiai, kad jo nebuvo galima padalyti kaip visumos. Jį reikėjo padalyti giminėms, kiltims ir šeimoms (Sk 34, 13–18), kad kraštas netaptų vadovaujančio elito nuosavybe.

`5. Perskaitykite Kun 25, 1–5. 8–13. Kokia buvo sabatos metų ir jubiliejaus metų paskirtis?`

Priešingai nei Egipte, kur piliečiai reguliariai prarasdavo savo žemę ir tapdavo faraono baudžiauninkais, Dievo tikslas izraelitams buvo tas, kad jie niekada neribotam laikui neprarastų teisių. Niekas, išskyrus giminę ir kiltį, kuriai žemė buvo iš pradžių skirta, negalėjo jos valdyti. Tiesą sakant, Dievas buvo sumanęs, kad žemė tiesiogine prasme niekada negalėjo būti parduota; ją buvo galima tik išnuomoti atsižvelgiant į jos vertę, kurią nustatė metų skaičius, likęs iki jubiliejaus metų. Todėl asmens, kuris buvo įpareigotas „parduoti“ savo protėvių žemę, giminaičiams teko pareiga ją išpirkti dar iki jubiliejaus metų (Kun 25, 25).

Krašto padalijimas tampa langu į Dievo širdį. Mūsų dangiškasis Tėvas nori, kad Jo vaikai būtų dosnūs tiems, kuriems mažiau pasisekė, kad leistų kraštui juos pamaitinti kas septintus metus. Sabatos metais sabatos įsakymo principas buvo pritaikytas platesniu mastu. Be to, kad branginamas ir gerbiamas sunkus darbas, žemės nuosavybė taip pat reikalavo pagarbos ir gerumo tiems, kurie susidūrė su finansiniais sunkumais.

Žemės nuosavybės nuostatai suteikė kiekvienam izraelitui galimybę išsivaduoti iš paveldėtų ar pačių sukeltų slegiančių aplinkybių ir pradėti gyvenimą iš naujo.

Iš esmės tai yra pagrindinis Evangelijos tikslas – panaikinti skirtumą tarp turtingųjų ir vargšų, darbdavio ir darbuotojo, privilegijuotųjų ir neturtingųjų, sulyginant mus visus, pripažįstant, kad mums būtina Dievo malonė.

Deja, Izraelis nepaisė Dievo nustatyto mato ir po šimtmečių išsipildė įspėjimai dėl turto atėmimo (2 Met 36, 20–21).

`Kaip krašto padalijimas izraelitams ir sabatos principai gali mums priminti, kad Dievo akyse visi esame lygūs? Kaip sabata gali padėti mums pasakyti „ne“ išnaudojimui, užburtiems vartotojiškumo cik lams, kurie kamuoja daugelį visuomenių?`