---
title:  Pažadų paveldėtojai, vilties kaliniai
date:   22/11/2025
---

### Šios savaitės tyrinėjimui skaitykite:
Pr 3, 17–24; Įst 6, 3; Joz 13, 1–7; Hbr 12, 28; Kun 25, 1–5. 8–13; Ez 37, 14. 25.

> <p>Įsimintina eilutė:</p>
> „Grįžkite į savo tvirtovę, vilties nepraradę kaliniai! Šiandien Aš pareiškiu, kad grąžinsiu jums dvigubai“ (Zch 9, 12).

Jozuės 13–21sk. pateikiami ilgi geografinių ribų, žyminčių Izraelio giminėms skirtų krašto dalių, sąrašai. Šiuolaikiniam skaitytojui šie sąrašai gali atrodyti nereikšmingi, tačiau jie pagrįsti teologiniu Pažadėtojo krašto supratimu, kuris yra reikšmingas ir mums šiandien. Šiais konkrečiais sąrašais Dievas norėjo išmokyti izraelitus, kad kraštas nebuvo svajonė. Jis jiems buvo pažadėtas labai apčiuopiamu, išmatuojamu būdu. Tačiau jie turėjo įgyvendinti šį pažadą, vykdydami jį.

Taip, Dievas ketino duoti jiems kraštą kaip paveldą; tai turėjo būti dovana, įvykdant tai, ką Jis pažadėjo jų tėvams. „Žiūrėkit! Tą kraštą atidaviau jums. Įženkite ir užimkite kraštą, kurį VIEŠPATS prisiekė duo ti jūsų protėviams – Abraomui, Izaokui ir Jokūbui, jiems ir jų palikuonims po jų“ (Įst 1, 8). Bet jie taip pat turėjo atlikti savo vaidmenį.

Šią savaitę tyrinėsime kai kurias teologines sąvokas, susijusias su Pažadėtoju kraštu, ir jų dvasinę reikšmę tiems, kurie laikosi visų pažadų Jėzuje.