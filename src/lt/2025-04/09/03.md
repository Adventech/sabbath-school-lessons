---
title:  Kraštas kaip dovana
date:   24/11/2025
---

`3. Perskaitykite Iš 3, 8; Kun 20, 22; Kun 25, 23; Sk 13, 27; Įst 4, 1. 25-26; Įst 6, 3; Ps 24, 1. Koks buvo ypatingas ryšys tarp Dievo, Izraelio ir Pažadėtojo krašto?`

Pačiu elementariausiu lygmeniu, žemė tautai suteikia fizinę ta patybę. Nustatydama tautos vietą, žemė taip pat nulemia tautos užsiėmimą ir gyvenimo būdą. Vergai buvo be šaknų ir neturėjo savo vietos; kažkas kitas mėgavosi jų darbo rezultatu. Turėti žemę reiškė laisvę. Išrinktosios tautos tapatybė buvo glaudžiai susijusi su jų gyvenimu Pažadėtame krašte.

Tarp Dievo, Izraelio ir Pažadėtojo krašto buvo ypatingas ryšys. Izraelis gavo šį kraštą iš Dievo kaip dovaną, o ne kaip neatimamą teisę. Išrinktoji tauta galėjo valdyti šį kraštą tol, kol palaikė Sandoros santykius su Jehova ir laikėsi Sandoros nuostatų. Kitaip tariant, jie negalėjo turėti krašto ir mėgautis jo teikiamais palaiminimais be Dievo palai minimo.

Tiesa ir tai, kad kraštas buvo prizmė, per kurią Izraelis galėjo geriau suprasti Dievą. Gyvenimas šiame krašte visada primintų jiems ištikimą, pažadus įvykdantį ir patikimą Dievą. Nei kraštas, nei Izraelis nebūtų egzistavę be Dievo, kuris buvo jų būties šaltinis ir pagrindas, iniciatyvos. Kol izraelitai buvo Egipte, Nilas ir drėkinimo sistema, kartu su sunkiu darbu, teikė jiems pragyvenimui reikalingą derlių. Kanaanas buvo kitoks. Jie priklausė nuo lietaus, kad sulauktų derliaus, ir tik Dievas galėjo kontroliuoti orą. Taigi kraštas priminė Izraeliui jų nuolatinę priklausomybę nuo Dievo.

Net jei Izraelis gavo kraštą dovanai iš Jehovos, galutine prasme pats Dievas liko krašto Savininku. Kaip tikrasis visos žemės savininkas (Ps 24, 1), Jehova turi teisę skirti kraštą Izraeliui arba jį atimti. Jei Dievui priklauso žemė, izraelitai ir, plačiąja prasme, visi žmonės yra svetimšaliai ir ateiviai, arba, šiuolaikine terminologija, mes visi esame ilgalaikiai Dievo svečiai Jo krašte/žemėje.

`Atsižvelgiant į 1 Pt 2, 11 ir Hbr 11, 9–13, ką jums asmeniškai reiškia gyventi kaip svetimšaliui ir ateiviui, laukiančiam miesto, kurio Kūrė jas ir Statytojas yra pats Dievas?`