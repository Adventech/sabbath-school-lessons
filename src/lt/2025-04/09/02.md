---
title:  Edenas ir Kanaanas
date:   23/11/2025
---

`1. Perskaitykite Pr 2, 15 ir Pr 3, 17–24. Kokie buvo nuopuolio padari niai, kalbant apie pirmosios poros gyvenamąją aplinką?`

Dievas apgyvendino Adomą ir Ievą tobuloje aplinkoje, įkūnijusioje gausą ir grožį. Pirmoji pora sutiko savo Kūrėją gražioje gyvenamojoje aplinkoje, kuri galėjo patenkinti visus jų fizinius poreikius. Kaip ir Dievo Žodis, Edeno sodas buvo mokymosi centras, kuriame Adomas ir Ieva įgijo reikšmingų žinių apie Dievo charakterį ir gyvenimą, kurį Jis jiems numatė. Todėl, nutraukus pasitikėjimo santykius su savo Kūrėju, pasikeitė ir jų santykis su Edenu, ir nutrūkusių santykių ženklan jie turėjo palikti sodą. Jie prarado teritoriją, kurią jiems buvo davęs Dievas. Taigi Edenas tapo gausaus gyvenimo simboliu, kurį naujai atrasime Pažadėtojo krašto temoje.

`2. Kaip patriarchai suvokė krašto pažadą? (Pr 13, 14–15; Pr 26, 3. 24; Pr 28, 13) Jūsų manymu, ką adventistams reiškia gyventi kaip pažadų paveldėtojams (Hbr 6, 11–15)?`

Abraomui įžengus į Dievo jam parodytą kraštą, pastarasis tikėjimu jam ir jo palikuonims tapo Pažado kraštu. Taip buvo 400 metų. Patriarchams šis kraštas iš tikrųjų nepriklausė; vaikai jo negalėjo paveldėti. Jis priklausė Dievui, kaip ir Edenas. Adomas ir Ieva nepadarė nieko, kas suteiktų jiems teisę į Edeną, Izraelis taip pat niekuo neprisidėjo, kad nusipelnytų Pažadėtąjį kraštą. Pastarasis buvo Dievo dovana, pagrįsta Jo iniciatyva. Izraelis neturėjo jokios įgimtos teisės ar pretenzijų į šį kraštą (Įst 9, 4–6); pastarąjį jie galėjo įgyti tik Dievo malonės dėka.

Patriarchai buvo pažadų paveldėtojai, kol pažadai buvo įgyvendinti. Mes kaip Kristaus sekėjai paveldėjome prakilnesnius pažadus (Hbr 8, 6), kurie išsipildys, jei tapsime „sekėjais, kurie tikėjimu ir ištverme paveldi pažadus“ (Hbr 6, 12).