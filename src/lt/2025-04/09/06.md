---
title:  Grąžinta žemė
date:   27/11/2025
---

`6. Perskaitykite Jer 24, 6; Jer 31, 16; Ez 11, 17; Ez 28, 25; Ez 37, 14. 25. Koks buvo Dievo pažadas dėl Izraelio sugrįžimo į Pažadėtąjį kraštą ir kaip jis buvo įvykdytas?`

Tremties Babilone metu izraelitai patyrė ne tik liūdną tikrovę, kadangi neturėjo šaknų, bet ir pažado, kad jų santykiai su Dievu, nors ir apčiuopiami dėl krašto pažado, nebuvo sąlygoti ir apriboti krašto valdymu tikrovę. Kai izraelitai išpažino savo nuodėmes, atgailavo ir visa širdimi ieškojo Viešpaties, Dievas vėl įvykdė savo pažadą ir sugrąžino juos į jų kraštą jų atkūrimo ženklan. Tai yra, Jis vis dar buvo jų Dievas, net kai jų nebuvo krašte.

Tačiau, kadangi pažadas, jog Izraelis amžinai valdys kraštą, buvo sąlyginis (Įst 28, 63–64; Joz 23, 13. 15; 1 Kar 9, 7; 2 Kar 17, 23; Jer 12, 10–12), taip pat buvo sąlyginis ir pažadas vėl įkurdinti Izraelį ir padėti jam klestėti krašte po tremties. Tuo pačiu metu Senojo Testamento pranašai nurodė į atkūrimą, kurį atneš būsimas Dovydo karalius (Iz 9, 6–7; Zch 9, 9. 16). Šis pažadas išsipildė Jėzaus Kristaus gyvenime, mirtyje ir prisikėlime, ir Jėzuje išsipildys visi senovės Izraeliui duoti pažadai.

Naujajame Testamente Pažadėtasis kraštas tiesiogiai neminimas, tačiau parašyta, kad Dievo pažadai išsipildė Jėzuje Kristuje ir per Jį (2 Kor 1, 20; Rom 15, 8). Kristaus šviesoje kraštas iš naujo tampa dvasinių palaiminimų, kuriuos Dievas planuoja suteikti savo ištikimai tautai čia ir dabar (Ef 2, 6), ir po prisikėlimo, simboliu.

Dievo pažadas dėl atilsio, gausos ir gerovės krašte visiškai išsipildys naujojoje žemėje, išvaduotoje iš nuodėmės ir jos padarinių. Šia prasme krikščionių viltis grindžiama Kristaus pažadu, kad Jis sugrįš ir po 1000 metų danguje įkurs savo amžinąją karalystę naujojoje žemėje. Tai bus galutinis visų su žeme susijusių pažadų išsipildymas.

`Perskaitykite Jn 14, 1–3; Tit 2, 13 ir Apr 21, 1–3. Kokia didžiausia viltis mums minima šiose eilutėse ir kodėl Jėzaus mirtis garantuoja mums šios vilties išsipildymą?`