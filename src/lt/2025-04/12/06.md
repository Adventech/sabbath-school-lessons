---
title:  Ištikimai laikytis Dievo
date:   18/12/2025
---

Vienintelis būdas Izraeliui išvengti stabmeldystės pagundos ir Dievo rūstybės tai ne nuolat prisimenant, ką Sandora draudžia daryti, bet puoselėjant sąmoningą ir nuolatinę ištikimybę Viešpačiui. Tas pats žodis – glaustis, prisirišti prie Viešpaties (žr. Įst 4, 4) taip pat pavartotas nusakant santuokos sandorą, kuri buvo numatyta tarp žmonos ir vyro (Pr 2, 24), arba Rūtos ištikimybę Noomei (Rūt 1, 14). Svarbu pažymėti, kad, Jozuės vertinimu, tokia ištikimybė apibūdina Izraelį kaip tautą „šiandien“. Deja, tas pats teiginys nebus taikytinas vėlesniems Izraelio istorijos laikotarpiams, kaip liūdnai rodo Teisėjų knyga (Ts 2, 2. 7. 11; Ts 3, 7. 12; Ts 4, 1 ir pan.).

`6. Jozuė ragino Izraelį mylėti Viešpatį, savo Dievą (Joz 23, 11; plg. Įst 6, 5). Neįmanoma priversti mylėti; kitaip meilė nebebūtų tuo, kas ji iš esmės yra. Tačiau kokia prasme galima įsakyti mylėti?`


Kad Izraelis galėtų nuolat mėgautis Sandoros palaiminimais, jis turės likti ištikimas Dievui. Hebrajų kalba yra itin pabrėžtina: „Užtat dėl savo gyvasties stenkitės visomis jėgomis“. Žodis ahabah (mylėti) gali reikšti platų žmogiškų jausmų spektrą, įskaitant draugišką prisirišimą, seksualinį artumą, motinišką švelnumą, romantišką meilę ir ištikimybę Dievui. Jei meilę Dievui suprantame kaip sąmoningą pasišventimą ir įsipareigojimą Jam, mylėti galima įsakyti nelaužant tikrosios meilės prigimties (plg. Jn 13, 34). Dievas visada norėjo, kad klusnumą Jo įsakams lemtų asmeniniai santykiai su Juo (Iš 19, 4 (pas save atsivedžiau); Įst 6, 5; plg. Mt 22, 37), atsižvelgiant į tai, ką Jis padarė dėl jų iš savo didžio gailestingumo ir meilės.

Įsakymas mylėti Dievą taip pat išreiškia abipusę, bet ne simetrišką dieviškosios meilės prigimtį. Dievas trokšta užmegzti artimus, asmeninius santykius su kiekvienu, kuris atsiliepia į Jo meilę. Taigi Jo visuotinė meilė visiems sudaro pagrindą reikštis mūsų savanoriškai, abipusei meilei.

`Jėzus davė naują įsakymą savo mokiniams. Kokia prasme šis įsakymas buvo naujas ir tuo pat metu senas? Perskaitykite Jn 13, 34; Jn 15, 17 ir 1 Jn 3, 11; plg. Kun 19, 18.`