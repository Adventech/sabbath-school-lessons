---
title:  "Dievas ištikimas!"
date:   13/12/2025
---

### Šios savaitės tyrinėjimui skaitykite:
Joz 21, 43–45; 2 Tim 2, 11–13; Joz 23; Apr 14, 10. 19; Įst 6, 5.

> <p>Įsimintina eilutė:</p>
> „Nė vienas iš gerųjų pažadų, kuriuos VIEŠPATS buvo davęs Izraelio namams, neliko tuščias. Visa buvo įvykdyta“ (Joz 21, 45).

Kai Džonas Kenedis (John F. Kennedy) kreipėsi į amerikiečius per savo inauguraciją 1961 m. sausio 20 d., jo kalbą tesudarė 1366 žodžiai, tačiau ji paliko neišdildomą pėdsaką amerikiečių sąmonėje. Ragindamas savo šalį sutelkti dėmesį į pareigas, o ne į privilegijas, jis sakė: „Ramia sąžine, mūsų vieninteliu tikru atlygiu, istorijai esant galutiniu mūsų darbų teisėju, vadovaukime kraštui, kurį mylime, prašydami Jo palaiminimo ir pagalbos, tačiau žinodami, kad čia, žemėje, Dievo darbas iš tikrųjų turi būti mūsų darbas“.

Jozuei senstant, šis izraelitų vadovas, jausdamas, kad artėja jo gyvenimo pabaiga, nusprendė kreiptis į tautos seniūnus ir izraelitus (Jozuės 23 ir 24). Jozuės 23 daugiau dėmesio skirta ateičiai ir tam, kaip garbinti išimtinai tik Dievą. Jozuės 24 apžvelgiami ištikimi Dievo darbai praeityje, siekiant paskatinti apsispręsti, kas vienintelis nusipelno būti garbinamas – Jehova. Šią savaitę kartu tyrinėsime pirmąją Jozuės kalbą, kurioje jis apžvelgia Izraelio pergales, bet tuo pačiu metu nubrėžia būsimos Izraelio sėkmės kelią.