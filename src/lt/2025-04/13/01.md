---
title:  Šiandien rinkitės!
date:   20/12/2025
---

### Šios savaitės tyrinėjimui skaitykite:
Jozuės 24; Pr 12, 6–7; Įst 17, 19; Įst 5, 6; 1 Kar 11, 2. 4. 9; 2 Tim 4, 7–8.

> <p>Įsimintina eilutė:</p>
> „Arba, jei jums nepatinka tarnauti VIEŠPAČIUI, rinkitės šiandien, kam tarnausite... bet aš ir mano šeima tarnausime VIEŠPAČIUI“ (Joz 24, 15).

Paskutinis Jozuės knygos skyrius pateikiamas Sandoros atnaujinimo apeigos kontekste, tačiau šį kartą ją atliko pagyvenęs Izraelio vadovas. Nors tai nėra pati Sandora, o veikiau Sandoros atnaujinimo apeigos aprašymas, skyriuje yra senovės Artimųjų Rytų siuzereniteto sutarčių detalių: (1) pratarmė, kurioje įvardijamas siuzerenas, sutarties iniciatorius; (2) istorinis prologas, kuriame aprašomi valdovo ir vasalo santykiai; (3) sandoros sąlygos, reikalaujančios vasalo parodyti visišką ištikimybę siuzerenui, remiantis dėkingumu ir motyvacija; (4) palaiminimai už paklusnumą ir prakeiksmai už sandoros sulaužymą; (5) vasalo priesaikos liudytojai; (6) dokumento padėjimas ateičiai; ir (7) sandoros ratifikavimas.

Jozuės gyvenimas artėjo prie pabaigos; jokio kito jį pavaduosiančio asmens nematyti. Sandoros atnaujinimas yra priminimas Izraeliui, kad jų karalius yra pats Jehova ir kad jei jie liks Jam ištikimi, jie džiaugsis Jo apsauga. Izraeliui nereikia žmogaus karaliaus. Kaip teokratinė tauta, jie visada turi prisiminti, kad jų vienintelis karalius yra Viešpats.