---
title:  Gera pabaiga
date:   25/12/2025
---

`5. Perskaitykite įkvėpto redaktoriaus parašytus Jozuės knygos baigiamuosius žodžius (Joz 24, 29–33). Kaip pastarieji ne tik apžvelgia Jozuės gyvenimą, bet ir nurodo į ateitį?`

Epiloge, kuriame parašyta apie Jozuės ir Eleazaro mirtį, vyriausiasis kunigas blaivinančiai užbaigė Jozuės knygą. Papasakodamas apie Jozuės, Eleazaro ir Juozapo kaulų palaidojimą, rašiusysis parodė kontrastą tarp gyvenimo už krašto ribų ir gyvenimo pradžios krašte. Nebereikia klajoti. Vadovų palaikų nereikia nešiotis kartu su savimi. Patriarchai laidojo savo giminaičius oloje (Pr 23, 13. 19; Pr 25, 9–10), įsigytame sklype Sicheme (Pr 33, 19). Dabar tauta laidoja vadovus jų pačių paveldo krašte, taip įgydama pastovumą. Patriarchams duoti pažadai išsipildė. Jehovos ištikimybė yra istorinė gija, jungianti Izraelio palikuonis su dabartimi ir ateitimi.

Kadangi baigiamosios knygos eilutės susieja visą pasakojimą su didesne praeitimi, jos taip pat atveria kelią ateičiai. Buvęs Kenterberio arkivyskupas lordas Džordžas Karis (George Cary), sakydamas pagrindinę kalbą Šventosios Trejybės bažnyčioje Šriusberyje, pareiškė, kad anglikonų bažnyčia yra „viena karta nuo išnykimo“.

Iš tiesų, bažnyčia visada yra viena karta nuo išnykimo, ir taip buvo Senojo Testamento laikais Dievo tautos atveju. Baigėsi didis Izraelio istorijos skyrius. Šios tautos ateitis priklausys nuo to, kokius atsakymus ji pateiks į daugelį klausimų, susijusių su ateitimi. Ar Izraelis bus ištikimas Viešpačiui? Ar jie galės tęsti nebaigtą užduotį – užvaldyti visą kraštą? Ar jie laikysis Jehovos ir neįsivels į stabmeldystę? Jozuės valdoma karta buvo ištikima Viešpačiui, bet ar kita karta laikysis to paties dvasinio kelio, kurį rodė jos didis vadovas? Kiekviena paskesnė Dievo tautos karta, skaitydama Jozuės knygą, turi atsakyti į tuos pačius klausimus. Jų sėkmė priklauso nuo atsakymų, kuriuos jie pateikia kasdieniame gyvenime, ir nuo jų santykio su paveldėtomis tiesomis.

`Jozuė kaip ir Paulius kovojo „gerą kovą“ (2 Tim 4, 7). Kas lėmė Jozuės sėkmę? Kokius sprendimus jums reikia priimti šiandien, kad baigtumėte su tokiu pačiu išganymo užtikrinimu?`