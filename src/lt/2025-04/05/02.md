---
title:  Kanaaniečių nedorybė
date:   26/10/2025
---

`1.  Perskaitykite Pr 15, 16; Kun 18, 24–30; Įst 18, 9–14 ir Ezr 9, 11. Ką šios eilutės mums pasako apie didesnį Dievo sumanymą atiduoti izraelitams Kanaano kraštą?`

Turime pažvelgti toliau Jozuės knygos, kad visiškai suprastume, ką reiškė Kanaane gyvenusių tautų nedorumas. Šių tautų pasibjaurėtini vaikų aukojimo, būrimo, raganavimo, nekromantijos (bendravimo su vėlėmis) ir spiritizmo papročiai suteikia mums užuominų (Įst 18, 9–12).

Senųjų ugaritų tekstų (iš Ras Šamros) atradimas leidžia geriau suprasti kanaaniečių religiją ir visuomenę, parodant, kad šios kultūros pasmerkimas buvo ne tik suprantamas, bet – atsižvelgiant į Senojo Testamento dorumo matą – pateisinamas.

Kanaaniečių religija buvo pagrįsta tikėjimu, kad vaisingumą užtikrinantys gamtos reiškiniai yra pavaldūs seksualiniams dievų ir deivių santykiams. Taigi jie seksualinį dievybių aktyvumą lygino su savo sek sualiniu elgesiu ir atlikinėjo seksualines apeigas, skatindami dievus ir deives elgtis panašiai. Ši samprata lėmė „šventosios“ prostitucijos įsteigimą, įtraukiant tiek vyrus, tiek moteris, kad pastarieji atliktų or gijų apeigas, ir tai yra jų pačių religinių papročių dalis!

Tauta negali pakilti aukščiau moralinio jų pačių garbinamų dievų pagrindo. Nestebina, kad dėl tokios dievybių sampratos kanaaniečių religiniai papročiai apėmė vaikų aukojimą, o Raštas įspėjo, kad tai draudžiama.

Archeologiniai įrodymai patvirtina, kad Kanaano gyventojai nuolat aukojo savo pirmagimius, iš tikrųjų demonams, kuriuos garbino. Maži griaučiai, rasti dideliuose induose su įžadais, liudija jų sugedusį tikėjimą ir tai, ką jis reiškė daugybei jų vaikų.

Taigi kanaaniečių sunaikinimas buvo nuspręstas ne po Dievo su manymo Kanaano kraštą atiduoti izraelitams. Kanaano gyventojams buvo suteiktas malonės laikas, papildomo gailestingumo laikas, kada jie turėjo galimybę pažinti Dievą ir Jo charakterį per jų gretose  

gyvenančių patriarchų liudijimą. Jie turėjo tokią galimybę, bet akivaizdu, kad jie ją iššvaistė ir toliau laikėsi savo siaubingų papročių, kol galiausiai Viešpats turėjo tam padaryti galą.