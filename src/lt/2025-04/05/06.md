---
title:  Ramybės kunigaikštis
date:   30/10/2025
---

`5. Kaip pateiktos eilutės apibūdina ateitį, kurią Dievas numatė savo tautai? Iz 9, 5; Iz 11, 1–5; Iz 60, 17; Oz 2, 18; Mch 4, 3.`

Nors šią savaitę pagrindinis dėmesys buvo skiriamas Dievo įsakytiems karams Senajame Testamente, turime paminėti dar vieną ne mažiau reikšmingą Senojo Testamento pranašiškų raštų temą – Mesijo ramybės eros ateities viziją. Mesijas nusakytas kaip „Ramybės Kunigaikštis“ (Iz 9, 5). Jis įsteigs karalystę, kurioje viešpataus ramybė, kurioje liūtas ir avinėlis ganysis kartu (Iz 11, 1–8), kurioje nebus skriaudos ar niekšybės (Iz 11, 9), kurioje viešpataus taika (Iz 60, 17), gerovė tekės kaip upė (Iz 66, 12).

`6. Perskaitykite 2 Kar 6, 16–23. Kokių įžvalgų, susijusių su gilesniais Dievo tikslais savo tautai ir žmonijai, pateikta šiame pasakojime?`

Apsvarstykite pasakojimą apie Eliziejaus pamaitinimą Sirijos kariuomenės. Užuot ją išžudęs (2 Kar 6, 22), jis parodė aukščiausią idealą – taiką, kurios Dievas visada troško savo tautai. Įdomu, kad Eliziejus suvokė nematomos kariuomenės, supusios priešą, pranašumą (2 Kar 6, 17). Kad ir kaip Dievas būtų įtrauktas į kosminę kovą, kuri paveikė ir mūsų planetą, galutinis atpirkimo tikslas yra ne amžina kova ir net ne amžinas priešo pavergimas, o amžina ramybė. Kaip smurtas gimdo smurtą (Mt 26, 52), taika atneša taiką. Pasakojimas baigiamas teigiant, kad „aramėjų gaujos daugiau nebėjo į Izraelio kraštą“ (2 Kar 6, 23).

`Pagalvokite, kaip galime būti ramybės priemonėmis, sekdami Jėzų. O jūsų gyvenimas dabar? Kaip, kad ir su kokia kova susidurtumėte, galėtumėte būti ramybės, o ne kovos priemone?`