---
title:  "Atleidimas ar sunaikinimas?"
date:   28/10/2025
---

`3.  Palyginkite Iš 23, 28–30; Iš 33, 2; Iš 34, 11; Sk 33, 52; Įst 7, 20; Iš 34, 13; Įst 7, 5; Įst 9, 3; Įst 12, 2–3; Įst 31, 3–4. Ką šios eilutės atskleidžia apie užkariavimo tikslą ir sunaikinimo mastą?`

Pirminis Dievo tikslas kanaaniečiams buvo ne sunaikinimas, o jų išvarymas. Tyrinėjant eilutes, kuriose aprašyta, kaip Izraelis turėjo dalyvauti užkariavimo mūšiuose, buvo pavartoti terminai, kalbantys apie Pažadėtojo krašto gyventojų išvarymą. Antroji terminų grupė, išreiškianti sunaikinimą, kurį turėjo vykdyti Izraelis, dažniausiai nusako daiktus, tokius kaip pagoniški garbinimo reikmenys ir sunaikini mui skirti daiktai. Akivaizdu, kad pagonių kulto vietos ir alkai buvo pagrindiniai kanaaniečių religijos centrai.

Šventasis karas buvo daugiausia orientuotas į sugedusią Kanaano kultūrą ir visuomenę. Kad išvengtų susiteršimo, Izraelis turėjo sunaikinti visus sugedimą skleidžiančius elementus. Tačiau visi Kanaano gyventojai, net ir tie, kurie asmeniškai pripažino aukščiausią Dievo valdžią prieš užkariavimą ar net užkariavimo metu, galėjo pabėgti (Joz 2, 9–14; plg. Ts 1, 24–26). Pasmerkti sunaikinimui buvo tie kanaaniečiai, kurie pasitraukė į įtvirtintus miestus, atkakliai toliau maištavo prieš Dievo sumanymą izraelitams ir užkietino savo širdį (Joz 11, 19–20).

Tačiau kyla klausimas – jei pirminis Kanaano užkariavimo tikslas buvo išvaryti krašto gyventojus, o ne juos sunaikinti, kodėl izraelitai turėjo nužudyti tiek daug žmonių?

Rašto eilučių, susijusių su Kanaano užkariavimu, tyrinėjimas atskleidė, kad pirminis užkariavimo tikslas reiškė kanaaniečių gyventojų išvarymą. Tačiau dauguma kanaaniečių, kaip ir Egipto faraonas, taip užkietino savo širdį ir susitapatino su kultūra, kad jų kultūros sunaikinimas reiškė, jog jie taip pat turėjo būti sunaikinti.

`Ką jūsų charakteryje ir kokius jūsų įpročius reikia išrauti su šaknimis ir sunaikinti?`