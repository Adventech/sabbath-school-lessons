---
title:  Laisvė rinktis
date:   29/10/2025
---

`4. Perskaitykite Įst 20, 10. 15–18; Įst 13, 12–18; Joz 10, 40. Kaip Pakartoto Įstatymo knygoje išreikštas karo įstatymas ir su stabmeldžių miestais Izraelyje susiję paliepimai padeda suprasti visiško sunaikinimo apribojimus kare, į kurį izraelitai buvo įtraukti?`

Hebrajiškame tekste pavartotas išskirtinis terminas, nusakantis žmonių sunaikinimą kare – cherem. Šis terminas reiškia tai, kas „uždrausta“, „pasmerkta“ arba „skirta sunaikinimui“. Dažniausiai šis terminas reiškia visišką ir neatšaukiamą žmonių, gyvulių ar daiktų pavedimą Dievui, o karo metu tai dažniausiai susiję su jų sunaikinimu. Cherem, kaip visiško žmonių sunaikinimo kare samprata turi būti suvokiama atsižvelgiant į Jehovos kovą su kosminėmis blogio jėgomis, kada kyla pavojus Jo charakteriui ir reputacijai.

Vėlgi, atsiradus nuodėmei pasaulyje neutralumo nėra – žmogus yra arba Dievo pusėje, arba prieš Jį. Vienas kelias veda į gyvenimą, amžinąjį gyvenimą, o kitas – mirtį, amžinąją mirtį.

Visiškas sunaikinimas reiškia deramą Dievo teismą prieš nuodėmę ir blogį. Dalį šio teismo Dievas išskirtinai pavedė vykdyti išrinktajai tautai, senovės Izraeliui. Pasišventimą tokiam sunaikinimui tam tikru istorijos laikotarpiu, tam tikro krašto užkariavimo ir tiksliai apibrėžtos geografinės srities atveju – senovės Kanaano, apribojo Jo griežta teokratinė kontrolė. Ankstesnėje dalyje tyrinėjome, kaip pasmerktieji sunaikinimui nuolat maištavo prieš Dievo tikslus ir priešinosi jiems, pasmerktieji niekada neatgailavo. Todėl Dievo sprendimas juos sunaikinti nebuvo nei savavališkas, nei nacionalistinis.

Be to, Izraelis tikėtųsi to paties, jei nuspręstų gyventi taip, kaip kanaaniečiai (palyginkite su Pakartoto Įstatymo 13). Net jei atrodo, kad grupės priešingose kovos pusėse yra iš anksto apibrėžtos (izraelitai paveldės kraštą, o kanaaniečiai bus sunaikinti), buvo galimybė pereiti iš vienos pusės į kitą, kaip matyti Rahabos, Achano ir Gibeono gyventojų atveju.

Žmonės nebuvo apsaugoti ar pasmerkti savo nuožiūra. Tie, kurie turėjo naudos iš santykių su Jehova, galėjo prarasti šią privilegiją dėl maišto, o pasmerktieji galėjo paklusti Jehovos valdžiai ir gyventi.

`Kokie dvasiniai kanaaniečių maištavimo prieš Dievą padariniai dera mūsų šiandieniniam kontekstui? Tai yra, kokie laisvės rinktis padariniai tenka mums asmeniškai?`