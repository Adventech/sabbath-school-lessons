---
title:  Aukščiausiasis teisėjas
date:   27/10/2025
---

`2. Perskaitykite Pr 18, 25; Ps 7, 12; Ps 50, 6; Ps 82, 1; Ps 96, 10; ir 2 Tim 4, 1. 8. Ką šios eilutės sako apie Dievo moralinį charakterį? Kaip Dievo, visatos Teisėjo, vaidmuo padeda mums suprasti kovos danguje klausimą?`

Dievo charakterio šventumas reiškia, kad Jis negali pakęsti nuodėmės. Jis kantrus. Tačiau nuodėmė privalo pjauti paskutiniuosius padarinius – mirtį (Rom 6, 23). Jehova paskelbė kovą prieš nuodėmę, nepaisant to, kur ji rutuliosis, ar Izraelyje, ar tarp kanaaniečių. Izraelis nebuvo pašventintas dėl dalyvavimo šventuosiuose karuose, kaip ir kitos tautos (Įst 9, 4–5; Įst 12, 29–30), kai jos tapo Jehovos teismo priemone Jo išrinktajai tautai. Skirtingai nuo kitų senovės Artimųjų Rytų tautų, izraelitai patyrė tokį šventą karą, kai Dievas kovojo ne už juos, bet prieš juos, leisdamas jų priešams juos engti (Jozuės 7).

Visą šventojo karo sampratą galima suvokti tik tada, kai į ją žiūrima Dievo kaip Teisėjo darbo šviesoje. Tuomet Izraelio užkariavimai įgauna visiškai kitą prasmę. Priešingai imperialistiniams savęs išaukštinimo karams, kurie buvo itin paplitę senovės pasaulyje (ir šiandieniame), Izraelio karai buvo skirti ne siekti šlovės sau, o įtvirtinti Dievo teisingumą ir taiką krašte. Todėl švento karo sampratos centre yra Dievo valdymas ir aukščiausia Jo valdžia, kuriai gresia pavojus Dievo kaip didžiūno ir Dievo kaip karaliaus ar teisėjo simbolikoje.

Jehova kaip didžiūnas yra Tas, kuris, būdamas teisėjas, yra įsipareigojęs įgyvendinti, stabilizuoti ir išlaikyti Įstatymo viršenybę, kuri yra Jo charakterio atspindys. Dievo kaip didžiūno simbolis, parodantis Jį kaip teisėją ir karalių, reiškia, kad Jehova amžinai nepakęs maišto prieš Jo nustatytą tvarką. Todėl galima teigti, kad Jehovos darbų tikslas niekada nėra pats karas ar pergalė, o teisingumo ir taikos atkūrimas. Galiausiai teisti ir kovoti įvykdant teisingumą yra tas pat, jei to imasi Dievas.

`Apmąstykite Dievą kaip teisų Teisėją, kurio negalima papirkti ar paveikti šališkumu. Kaip Dievas, kuris nepakęs nuodėmės, priespaudos, nekaltųjų kančios ir engiamųjų išnaudojimo amžinai, yra neatsiejama Evangelijos dalis?`