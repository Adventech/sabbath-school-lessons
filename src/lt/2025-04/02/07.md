---
title:  Tolesniam tyrinėjimui
date:   10/10/2025
---

E. Vait, Patriarchai ir pranašai, p. 388–389.

Po šio pasakojimo apie Rahabą ir žvalgus, Senasis Testamentas apie ją nieko nesako, kol ji vėl paminėta Jėzaus genealogijoje. Tei giama, kad ji tapo Boazo protėvio Salmono iš Judo giminės žmona ir kitos nepaprastos moters, minimos toje pačioje genealogijoje, Rūtos anyta (Mt 1, 5; Rūt 4, 13. 21). Dėl tikėjimo Dievu Jericho paleistuvė, pasmerkta visiškam sunaikinimui, tapo reikšminga Dovydo karališko sios giminės grandimi ir Mesijo giminaite. Štai ką Dievas gali pasiekti per tikėjimą, net jei pastarasis būtų vos garstyčios grūdelio dydžio (Mt 17, 20; Lk 17, 6).

„Jos atsivertimas nebuvo vienintelis atvejis Dievo gailestingumo stabmeldžiams, kurie pripažino Jo dieviškąjį valdymą. Krašto gilumo je daugybė žmonių – gibeoniečių – atsisakė savo pagonybės ir, susi vieniję su Izraeliu, dalijosi Sandoros palaiminimais.

Dievas neskirsto žmonių pagal rasę, kastą ar tautybę. Jis yra visos žmonijos Kūrėjas. Visi žmonės priklauso vienai šeimai per sukūrimą, ir visi yra viena per atpirkimą. Kristus atėjo sugriauti visas skiriančias sienas, atverti šventyklos kiemus, kad kiekvienas žmogus galėtų lais vai patekti pas Dievą. Jo meilė yra tokia plati, tokia gili ir tokia gausi, kad prasiskverbia visur. Viešpats išlaisvina iš šėtono įtakos tuos, kurie buvo suklaidinti jo apgavysčių, ir padeda jiems pasiekti Dievo sostą, kurį juosia Jo pažado vaivorykštė. Kristuje nėra nei žydo, nei graiko, nei vergo, nei laisvojo“ (E. Vait, Pranašai ir karaliai, p. 257).

**KLAUSIMAI APTARIMUI:**

`1.  Aptarkite antrųjų galimybių (ir daugiau) klausimą ir tai, kaip mes turime suteikti tokias galimybes kitiems. Tuo pačiu metu, kokie mes turime būti atsargūs ir nepiktnaudžiauti šia samprata? Pagal vokite, pavyzdžiui, apie smurtą patiriančią moterį, kuriai pataria ma vis rodyti „malonę, nors smurtas nesiliauja? Kaip čia rasti tinka mą pusiausvyrą?`

`2.  Aptarkite Rahabos tikėjimo pavyzdį. Kaip galime pastebėti žmo nių atvirumą Dievui, net jei jų gyvenimo būdas toli gražu neatitin ka biblinio idealo? Kaip galima atpažinti jų tikėjimą nepritariant kai kuriems jų įpročiams?`

`3.  Jozuei pavyko praktiškai suderinti teisingumą ir malonę, suval dant keblią padėtį, kurią lėmė Gibeono gyventojų apgaulė ir ap laidumas nepasitarti su Viešpačiu. Pagalvokite apie aplinkybes savo gyvenime, kurios reikalauja ir teisingumo, ir malonės. Kaip praktiškai galima šiuos du susieti?`