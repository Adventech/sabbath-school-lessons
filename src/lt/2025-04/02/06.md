---
title:  Stebinanti malonė
date:   09/10/2025
---

`6.  Perskaitykite Joz 9, 21–27. Kaip Jozuės sprendimas sujungė teisin gumą su malone?`


Net jei izraelitai būtų norėję pulti Gibeono gyventojus, jiems ne būtų leista to daryti dėl susirinkusių vadų priesaikos. Izraelitų vadai elgėsi laikydamiesi principo, kad priesaika, jei ji nesusijusi su skriauda ar nusikalstamais ketinimais (Ts 11, 29–40), yra privaloma, net pati riant asmeninę žalą.

Senajame Testamente apdairumas prieš prisiekiant ir priesaikos laikymasis yra laikomi pamaldžiųjų dorybe (Ps 15, 4; Ps 24, 4; Mok 5, 2. 6). Kadangi priesaika buvo duota Viešpaties, Izraelio Dievo, vardu, vadai negalėjo jos pakeisti.

Svarbi Izraelio vadų duota priesaika neatskiriamai susaistė Izraelio likimą su Gibeono gyventojų likimu. Tiesą sakant, Gibeono gyvento

jai tapo neatskiriama garbinančiųjų bendrijos Izraelyje dalimi dėl to, kad buvo paskirti malkų kirtėjais ir vandens nešėjais Dievo Namams (Joz 9, 23). Jozuės atsakymas, priešingai Izraelio vadų nuosprendžiui dėl visų kartų pavergimo (Joz 9, 21), prakeikimą pavertė galimu Gi beono gyventojų palaiminimu (2 Sam 6, 11).

Vėlesnis pasakojimas apie Gibeono gyventojus liudija, kad miestui teko didelės religinės privilegijos, taip pat liudija Gibeono gyventojų ištikimybę Dievo tautai. Izraelio duota priesaika išliko ištisas kartas, todėl, izraelitams grįžus iš Babilono nelaisvės, su jais buvo ir Gibeono palikuonių, padėjusių atstatyti Jeruzalę (Neh 7, 25). Jų darbai amžinai teiks teigiamų vaisių, bet tik dėka Dievo malonės.

Kas galėjo nutikti, jei Gibeono gyventojai būtų atskleidę savo tapa tybę ir paprašę pasigailėjimo, kaip tai padarė Rahaba? Nežinome, bet negalime atmesti galimybės, kad net laikantis Dievo valios Gibeono gyventojai galėjo išvengti sunaikinimo. Galutinis Dievo tikslas – ne bausti nusidėjėlius, bet sulaukti jų atgailos ir suteikti jiems gailestin gumą (Ez 18, 23 ir Ez 33, 11). Gibeono gyventojų apgaulė turėjo būti suvokiama kaip Dievo gailestingumo, Jo maloningo ir teisaus cha rakterio paieškos. Kanaaniečių atsisakymas atgailauti ir Dievo tikslų nepaisymas lėmė jų sunaikinimą (Pr 15, 16). Dievas pagerbė Gibeono gyventojų pripažintą Jo viršenybę, jų taikos, o ne maišto troškimą ir norą atsisakyti stabmeldystės ir garbinti vienintelį, gyvąjį Dievą.