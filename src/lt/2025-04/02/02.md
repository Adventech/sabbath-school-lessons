---
title:  Antra galimybė
date:   05/10/2025
---

`1.  Perskaitykite Joz 2, 1 ir Sk 13, 1–2. 25–28. 33; Sk 14, 1–12. Kodėl Pažadėtojo krašto užkariavimą Jozuė pradėjo žvalgų išsiuntimu?`

Vieta, iš kurios buvo išsiųsti du žvalgai, hebrajiškai pavadinta Šiti mais, primenančiais du neigiamus Izraelio istorijos epizodus.

Pirmasis – tai pasakojimas apie žvalgus (Skaičių 13), kada vyrauja tie patys esminiai elementai: žvalgų paskyrimas; slaptas žvalgų įžen gimas į priešo teritoriją; žvalgų sugrįžimas; žvalgų ataskaita, ką jie rado; ir sprendimas imtis veiksmų, atsižvelgiant į ataskaitą.

Kitas incidentas Šitimuose yra vienas įžūliausių, stabmeldiškiausių Sandoros nesilaikymų, kai Bileamo paskatinti izraelitai ištvirkavo su Moabo moterimis ir garbino jų dievus (Sk 25, 1–3; Sk 31, 16). Šiame kontekste pavadinimas Šitimai sukuria nepaprastą įtampą dėl viso šio pasakojimo baigties. Ar tai bus dar viena nesėkmė Pažadėtojo krašto prieigose? O gal viskas prives prie ilgai laukto pažado išsipildymo?

`2.  Perskaitykite Jn 18, 16–18. 25–27 ir Jn 21, 15–19. Kokie čia pana šumai tarp Izraelio tautai ir Petrui suteiktos antros galimybės?`

Dievas yra antrųjų galimybių (ir daugiau!) Dievas. Rašte antra ga limybė (ir daugiau!) vadinama malone. Pastaroji tiesiog suteikia tai, ko nenusipelnome. Raštas daug moko apie malonę (Rom 5, 2; Ef 2, 8; Rom 11, 6). Dievas maloningai siūlo kiekvienam pradėti iš naujo (Tit 2, 11–14). Pats Petras patyrė šią malonę ir ragino Bažnyčią augti malone (2 Pt 3,18). Ši žinia tampa dar geresne – mes gauname daug daugiau nei antrą galimybę, ar ne? (Kur mes būtume, jei to nebūtų?)

`Pagalvokite apie izraelitų patyrimą, kai jiems buvo suteikta antra galimybė įžengti į Kanaaną, ir apie Petrui suteiktą malonę, kai jis išsi gynė savo Viešpaties. Ko šie įvykiai turėtų mus išmokyti, kaip turėtu me rodyti malonę tiems, kuriems jos reikia?`