---
title:  Nustebinti malonės
date:   04/10/2025
---

### Šios savaitės tyrinėjimui skaitykite:
Joz 2, 1–21; Sk 14, 1–12; Hbr 11, 31; Iš 12, 13; Joz 9; Neh 7, 25.

> <p>Įsimintina eilutė:</p>
> „Dėl tikėjimo paleistuvė Rahaba nepražuvo kartu su neklusniaisiais, nes buvo taikingai priėmusi žvalgus“ (Hbr 11, 31).

Kodėl aš ir vėl taip pasielgiau? Galbūt visi esame to klausę. Juk kartojasi ne tik istorija. Žmonija apskritai ir mes patys dažnai kartojame tas pačias klaidas.

Izraeliui teko antra galimybė įžengti į Pažadėtąjį kraštą, ir Jozuė rimtai žiūrėjo į šią misiją. Pirmas žingsnis – aiškiai suprasti, su kuo jie susidurs. Jis išsiuntė du žvalgus, kad jie suteiktų jam vertingos infor macijos apie kraštą – gynybos sistemą, karinį pasirengimą, vandens tiekimą ir gyventojų nusistatymą besiveržiančių pajėgų atžvilgiu.

Galima manyti, kad Dievo pažadas atiduoti kraštą izraelitams ne reikalavo iš jų jokių pastangų. Tačiau dangiškosios paramos užtikrini mas nenusvėrė žmogiškos atsakomybės. Izraelis antrą kartą stovėjo prie Kanaano sienos. Lūkesčiai dideli, tačiau paskutinį kartą, kai Izraelis buvo prie šios sienos ir turėjo tą pačią užduotį, viskas baigėsi nesėkme.

Šią savaitę tyrinėsime du nuostabiausius Jozuės knygos pasakojimus ir suprasime jų svarbą mūsų tikėjimui šiandien. Dievo malonė mus be galo stebina.