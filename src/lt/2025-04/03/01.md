---
title:  Malonės paminklai
date:   11/10/2025
---

### Šios savaitės tyrinėjimui skaitykite:
Jozuės 3; Sk 14, 44; Lk 18, 18 27; Jozuės 4; Jn 14, 26; Hbr 4, 8–11.

> <p>Įsimintina eilutė:</p>
> „VIEŠPATS, jūsų Dievas, nusausino jums Jordano vandenis, kol perėjote per upę, kaip kad VIEŠPATS, jūsų Dievas, pasielgė su Nendrių jūra, kurią nusausino mums, kol perėjome, idant visos žemės tautos žinotų, kad VIEŠPATIES ranka galinga, o jūs visuomet bijotumėte VIEŠPATIES, savo Dievo“ (Joz 4, 23–24).

Policijos pareigūnas parodė signalą. Jonui teko pasukti į kelkraštį. Pareigūnas paprašė vairuotojo pažymėjimo ir tą akimirką Jonas su prato, kad jis biure paliko piniginę su vairuotojo pažymėjimu. Jonas paaiškino, kas įvyko, o pareigūnas paklausė apie jo darbą. Jonas atsa kė esąs profesorius. Kai pareigūnas skyrė Jonui baudą, jis liepė apie pastarąją negalvoti kaip baudą.

„Tai mokestis už mokslą“, – sakė jis. „Kai žmonės nori ko nors iš mokti, jie moka už mokslą. Tai mokestis, kad išmoktumėte nepamiršti vairuotojo pažymėjimo. Geros dienos, profesoriau!“

Žmonės yra linkę pamiršti tai, ko nuolat nemato. Pamirštame pa skambinti telefonu, atsakyti į elektroninius laiškus, palaistyti augalus, išsiųsti gimtadienio linkėjimus ir panašiai. Sąrašą būtų galima tęsti. Tačiau dvasinių poreikių užmiršimas gali lemti sunkesnių padarinių nei paprasčiausia bauda, ypač todėl, kad kalbame apie tai, kas susiję su mūsų amžinu likimu.

Patyrinėkime, kaip hebrajai perėjo Jordaną, ir pasidomėkime, ko galime pasimokyti iš jų patyrimo.