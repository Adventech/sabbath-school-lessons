---
title:  Perėjimas per Jordaną
date:   12/10/2025
---

`1.  Perskaitykite Joz 3, 1–5 ir Sk 14, 41–44. Kodėl Dievas liepė izraeli tams pasiruošti tam, kas netrukus įvyks?`

Tai pirmas kartas, kai Sandoros Skrynia paminėta Jozuės knygoje. Iki šiol Senajame Testamente Sandoros Skrynia buvo minima šventyklos kontekste (Iš 40, 21); Izraelio kelionėje iš Sinajaus (Sk 10, 33 36); ir nevykusiame bandyme įžengti į Kanaaną (Sk 14, 44). Sandoros Skrynia šventykloje izraelitams buvo švenčiausia. Skrynioje buvo trys daiktai, kurių kiekvienas išreiškė ypatingą Izraelio ryšį su Dievu: (1) Dešimties įsakymų plokštės; (2) vyriausiojo kunigo Aarono lazda; ir (3) indas su mana (Iš 16, 33; Hbr 9, 4).

Skrynia ir pasiruošimas pereiti Jordaną priminė Izraeliui, kad jie į Kanaaną įžengia ne savo būdu ir laiku. Užkariavimas pavyks tik tuo atveju, jei jie eis Dievo keliu Jo nustatytu laiku. Dievas, nusakytas kaip esantis soste virš kerubų, gaubusių Sandoros Skrynią (Iš 25, 22; Sk 7, 89), kurio judėjimas tapatinamas su Skrynios judėjimu, įžengė į Kanaaną pirmiau izraelitų kaip Tas, kuris vadovauja užkariavimui.

Žodis, išverstas „pašventinkite“ (Joz 3, 5), reiškia apsivalymą, panašų į tą, kurio kunigai laikėsi prieš pradėdami tarnauti šventykloje (Iš 28, 41; Iš 29, 1), ir ką izraelitai atliko prieš Dievo apsireiškimą Sinajuje (Iš 19, 10. 14). Šis pašventinimas apėmė nuodėmės ir visų apeiginių nešvarumų pašalinimą. Tas pats įsakymas Sk 11, 18, yra susijęs su artėjančiu Dievo stebuklu. Tokio pasiruošimo reikėjo ir prieš mūšį (Įst 23,14). Kad Dievas galėtų kovoti už Izraelį mūšyje, jie turėjo parodyti savo ištikimybę Jam ir pasitikėti Juo kaip savo Vadu.

Jordano perėjimo stebuklas turėjo įrodyti izraelitams, kad galima pasikliauti Viešpaties pažadu išvaryti šio krašto gyventojus. Tas, kuris gali užtikrinti perėjimą per Jordaną, taip pat gali jiems suteikti kraštą.

`Dievas ne visada perskiria Jordaną. Jo įsikišimas ne visada toks akivaizdus. Jūsų manymu, kaip galime ugdyti dvasinį pasirengimą pa tirti ir įžvelgti Dievo įsikišimą mūsų labui?`