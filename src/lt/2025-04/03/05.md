---
title:  Užmaršumas
date:   15/10/2025
---

`4.  Perskaitykite Joz 4, 20–24, atsižvelgdami į šias eilutes: Ts 3, 7; Ts 8, 34; Ps 78, 11; Įst 8, 2. 18; Ps 45, 18. Kodėl buvo itin svarbu prisiminti didingus Viešpaties darbus?`


Atkreipkite dėmesį į asmenuotės pasikeitimą Joz 4, 23. „Nusausino jums Jordano vandenis“, tai yra visų izraelitų, ką tik perėjusių Jordaną, akivaizdoje. Raudonoji jūra, priešingai, buvo nusausinta „mums“, tiems, kurie vis dar priklausė pirmai kartai, patyrusiai išėjimą iš Egipto. Dviejų skirtingų kartų patirti du įvykiai buvo panašios reikšmės, o tai leido antrajai kartai, tėvų liudijimu, iš naujo atrasti tą pačią Jordano perėjimo reikšmę.

Paprastai užmaršumą laikome įprastu visiems žmonėms. Tačiau užmaršumas dvasine prasme gali sukelti rimtų padarinių.

Net šiandien, jei norime išlaikyti savitą pašaukimą ir misiją turinčios tautos tapatybę, privalėsime rasti progų atgaivinti tiek savo asmeninę, tiek bendruomeninę dvasinę atmintį, kad galėtume sutelkti dėmesį į tai, iš kur atsiradome, kas esame ir dėl ko esame čia.

`5.  Perskaitykite 1 Kor 11, 24–25 ir Jn 14, 26. Kodėl mes visada turime prisiminti, ką Kristus padarė dėl mūsų? Kas dar iš tikrųjų svarbu be to?`

E. Vait aiškiai suprato, kad jei nuolat nesivadovausime Dievo praeities darbais ir apreiškimo šviesa, mes tikrai prarasime motyvaciją vykdyti misiją ateityje: „Mums nereikia bijoti dėl ateities, nebent pamirštume tai, kaip Viešpats mus vedė, ir Jo mokymą praeityje“ (E. Vait, „Life Sketches“, 196 p.).

`Nors svarbu prisiminti praeitį ir tai, kaip Viešpats darbavosi mūsų gyvenime, kodėl būtinas kasdienis patyrimas su Juo ir Jo meilės bei dabartinė Jo Artumo tikrovė?`