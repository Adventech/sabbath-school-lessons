---
title:  Lemtingi sprendimai
date:   04/11/2025
---

`3. Perskaitykite Joz 7, 19–21. Ką Jozuė sakė Achanui? Kokia šių žodžių reikšmė? Kaip mes suprantame jo išpažintį?`

Štai ką Jozuė sakė Achanui padaryti: pirma, šlovinti Dievą ir Jį garbinti; antra, prisipažinti, ką padarė, nieko neslėpti. Achanas turėjo šlovinti Dievą, pripažindamas, ką padarė. Čia pavartotas terminas (to dah) gali reikšti padėką (Ps 26, 7; Iz 51, 3; Jer 17, 26), taip pat ir nuodėmės išpažinimą (Ezr 10, 11).

Deja, Raštas nesako, kad Achanas rodė tikrą atgailą. Jis tikėjosi, kad jo tapatybė liks paslėpta. Dėl savo nusistatymo jis buvo deramai laikomas dideliu nusikaltėliu, kuriam pagal Mozės įstatymą nebuvo permaldavimo (Sk 15, 27–31).

Achano žodžiai Joz 7, 21 primena Adomo ir Ievos nuopuolį. Ieva matė (ra‘ah), kad medis yra žavus akims (khamad), ji galiausiai skynėsi (laqakh) jo vaisių (Pr 3, 6). Achanas prisipažino, kad tarp grobio pamatęs (ra‘ah) gražią skraistę iš Šinaro, 200 šekelių sidabro ir aukso luitą. Tada jis jų užsigeidė (khamad) ir pasiėmė (laqakh). Kaip Adomo ir Ievos atveju, Achano sprendimas atskleidžia, kad godumas yra ne tikėjimo nuodėmė. Tai įtarinėjimas, kad Dievas nenori savo kūriniams geriausio ir nesuteikia jiems kai kurių išskirtinių malonumų, kuriais neva gali mėgautis dangus.

Be užuominos, susijusios su pirmuoju žmogaus nuopuoliu, teks tas išryškina akivaizdų kontrastą tarp Rahabos (Joz 2, 1–13) ir Acha no nusistatymo. Rahaba nuvedė žvalgus ant stogo ir paslėpė nuo kareivių; Achanas paėmė uždraustus daiktus ir paslėpė nuo Jozuės. Rahaba parodė gerumą izraelitų žvalgams ir padėjo jiems užtikrinti pergalę; Achanas savo godumu užtraukė Izraeliui bėdų ir užtikrino pralaimėjimą. Rahaba sudarė sandorą su izraelitais. Achanas nesilaikė Sandoros su Viešpačiu. Rahaba išgelbėjo save ir savo šeimą, ir jie tapo gerbiamais Izraelio piliečiais; Achanas pasmerkė save ir savo šeimą mirčiai ir tapo niekšybės pavyzdžiu.

`Pagalvokite apie godumo nuodėmę. Kaip galime nepasiduoti jai, nesvarbu, kiek turime ar neturime? (Lk 12, 15)`