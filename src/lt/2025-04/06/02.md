---
title:  Sandoros sulaužymas
date:   02/11/2025
---

`1. Perskaitykite Jozuės 7. Kokios buvo dvi pagrindinės priežastys, dėl kurių Ajo gyventojai nugalėjo Izraelį?`

Įdomu tai, kad skaitytojas nuo pat pradžių žino Jehovos pykčio priežastį, taip pat prasižengėlio vardą. Taigi pasakojimas apie Achano nusižengimą lemia įtampa tarp skaitytojo, Jozuės ir izraelitų požiūrio. Kaip ir daugelis kitų Senojo Testamento skyrių, Jozuės 7 yra chiazmo (atvirkščias paralelizmas) stiliaus. Šio skyriaus centrinė, kulminacinė dalis atsako į klausimą, kodėl izraelitams nepavyko užkariauti Ajo pir muoju bandymu.

Buvo dvi pagrindinės priežastys, dėl kurių Ajo gyventojai nugalėjo Izraelį – Achano nuodėmė ir per didelis izraelitų pasitikėjimas savo jėgomis. Dėl pastarųjų jie neatsižvelgė į Viešpaties valią prieš puldami Ają ir neįvertino priešo jėgų.

Pasak Joz 7, 1. 11–13, nors už klastingą draudimo nesilaikymą buvo atsakingas Achanas, visa tauta laikyta atsakinga ir kentėjo dėl to, ką jis padarė. Dievas apibūdino Achano nuodėmę, palaipsniui parodydamas jos sunkumą, 11 eilutėje pavartojant žodelį „ir“ (hebr. gam). Pirmiausia, dažniausiai vartojamas nuodėmės terminas–- „khata“. Tada nusižengimas apibūdintas dar penkiomis konkretesnėmis nuodėmėmis, įvedant žodelį „gam“: (1) „sulaužė Sandorą“ (abar), (2) pasiėmė (laqakh) iš daiktų, skirtų sunaikinimui (kherem), (3) ir apsivogė (ganab), (4) ir apsimelavo (kakhash), (5) ir įsidėjo (sim) juos tarp savo daiktų.

Sandora tarp Jehovos ir Izraelio įtraukė tiek individualiu, tiek bendruomeniniu lygiu. Sandoros šviesoje Izraelis laikomas nedaloma išrinktosios Dievo tautos visuma; todėl vieno ar net kai kurių jos narių nuodėmė užtraukia kaltę visai Sandoros bendruomenei. Viešpats sakė: „Izraelis nusidėjo! Sulaužė Sandorą, kurią jiems daviau!“ (Joz 7, 11)

`Kaip ištisos bendruomenės gali nukentėti ir nukentėjo nuo blogų asmenų darbų bendruomenėje? Kokių žinote pavyzdžių, kurie paveikė bendruomenę?`