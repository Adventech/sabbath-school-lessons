---
title:  Priešas viduje
date:   01/11/2025
---

### Šios savaitės tyrinėjimui skaitykite:
1 Pt 1, 4; Jozuės 7; Ps 139, 1–16; Ezr 10, 11; Lk 12, 15; Joz 8, 1–29.

> <p>Įsimintina eilutė:</p>
> „Tik Aš, VIEŠPATS, tiriu širdį, išbandau jausmus, kad kiekvienam atlyginčiau pagal jo elgesį, pagal jo darbų vaisius“ (Jer 17, 10).

Jozuės 7 aprašytas pirmasis atvejis, kai per tragišką patyrimą Izraelio tauta suprato plataus masto Sandoros padarinius ir gilią Sandoros prasmę. Nors paklusnumas Sandoros sąlygoms užtikrino pergalę, Sandoros sąlygų nepaisymas lėmė pralaimėjimą. Izraelio karinė sėkmė priklausė ne nuo jų skaičiaus, mūšio strategijos ar gudrios taktikos, bet nuo dangaus Didžiūno buvimo kartu su jais.

Pasisavindamas Pažadėtąjį kraštą, Izraelis turėjo išmokti, kad pavojingiausias jų priešas buvo ne už jų stovyklos ribų, o jų pačių gretose. Didžiausias jų laukiantis iššūkis buvo ne įtvirtintų kanaaniečių miestų sienos ar pažangios karinės technologijos, o užsispyrusiųjų stovykloje valia sąmoningai nepaisyti Viešpaties nurodymų.

Laukdami mums dangaus skirto paveldo (1 Pt 1, 4; Kol 3, 24), susiduriame su panašiais iššūkiais. Kol esame Pažadėtojo krašto prieigose, mūsų ištikimybė yra išmėginama ir mes galime nugalėti tik pasišvęsdami Jėzui Kristui.