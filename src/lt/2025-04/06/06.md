---
title:  Dievo galios liudijimas 
date:   06/11/2025
---

Jau tyrinėjome (žr. penktą temą), jog Dievas suteikė pagonių tautoms galimybę pažinti Jį ir nusigręžti nuo savo nedorų kelių. Tačiau jos atsisakė ir galiausiai buvo Dievo teisiamos.

`5. Perskaitykite Joz 7, 6–9, kur kalbama apie pirminę Jozuės reakciją į juos ištikusią nelaimę. Ypatingą dėmesį atkreipkite į Joz 7, 9. Koks svarbus teologinis principas matomas jo žodžiuose?`

Iš pradžių Jozuės žodžiai priminė tai, ką sakė izraelitai, patyrę sunkumus po išėjimo iš Egipto, pavyzdžiui: „Verčiau būtume mirę nuo VIEŠPATIES rankos Egipto žemėje, sėdėdami prie mėsos puodų ir prisivalgę duonos iki soties! Juk išvedėte į šią dykumą mus, visą bendriją, badu numarinti!“ (Iš 16, 3)

Štai Jozuės žodžiai: „Ak, Viešpatie DIEVE! – meldėsi Jozuė. – Kodėl iš viso turėjai vesti šią tautą per Jordaną? Atiduoti mus amoritams į rankas? Sunaikinti? O kad mes verčiau būtume pasitenkinę, apsigyvendami Užjordanėje!“ (Joz 7, 7)

Tačiau netrukus jis parodė didelį susirūpinimą dėl žalos, kurią Dievo vardui ir reputacijai lemtų šis pralaimėjimas. „Išgirs apie tai kanaaniečiai ir kiti krašto gyventojai, apsups mus ir nušluos mūsų vardą nuo žemės. Ką Tu darysi tuomet savo didžiam vardui?“ (Joz 7, 9)

Taip atsiskleidžia tema ir principas, kuris buvo esminis Dievo tikslams Izraeliui. Nors Jis norėjo, kad aplinkinės pagonių tautos pamatytų, kokius didžius darbus Dievas atliko dėl savo tautos, kuri Jam paklus, jos taip pat galėjo, kaip ir Rahaba, pažinti Izraelio Dievą per Jo tautos užkariavimus. Kita vertus, jei reikalai klostytųsi blogai, kaip šiuo atveju, tautos laikytų Izraelio Dievą silpnu ir bejėgiu (Sk 14, 16; Įst 9, 28), o tai galėtų sukelti kanaaniečių pasipriešinimą.

Kitaip tariant, net hebrajams užimant kraštą buvo svarbūs klausimai ir principai, įskaitant garbės ir šlovės teikimą Dievui, kuris buvo ir pagonių, ir Izraelio vienintelė viltis.

`Perskaitykite Įst 4, 5–9. Kaip čia galime įžvelgti panašumą tarp Izraelio ir jo liudijimo pasauliui bei mūsų, septintosios dienos adventistų liudijimo šiandien?`