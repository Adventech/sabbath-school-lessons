---
title:  Tolesniam tyrinėjimui
date:   07/11/2025
---

E. Vait, Patriarchai ir pranašai, p. 395–400.

„Achaną pražudžiusi nuodėmė kilo iš godumo – nuodėmės, kuri dažniausiai pasitaiko ir kuriai mažiausiai skiriama dėmesio. [...]

Achanas išpažino savo nuodėmę per vėlai, kai jau negalėjo sau pagelbėti. Jis matė, kad Izraelio kariuomenė grįžta iš Ajo sumušta ir praradusi pasitikėjimą, tačiau neišėjo į priekį ir neišpažino savo nuo dėmės. Jis matė, kad Jozuė ir Izraelio vyresnieji lenkiasi iki žemės, žo džiais neišsakomo sielvarto apimti. Jei jis tada būtų prisipažinęs, tai būtų liudiję apie tikros atgailos požymius, tačiau jis tylėjo. Jis girdėjo skelbiant, kad įvykdytas didelis nusikaltimas ir kaip aiškiai buvo api brėžtas jo pobūdis. Tačiau jo lūpos liko sučiauptos. O kaip drebėjo jo širdis, kai buvo nurodyta jo giminė, po to jo šeima ir namai! Bet ir tada jis tylėjo, kol Dievo pirštas neparodė į jį. Kai jau nuodėmės nebe galima buvo nuslėpti, jis prisipažino. Kaip dažnai daromos panašios išpažintys! Yra didžiulis skirtumas, ar prisipažįsti kaltas, kai tavo kaltė įrodyta, ar išpažįsti nuodėmę, kurią tik Dievas žino. Achanas nebūtų prisipažinęs, jei nebūtų tikėjęsis išvengti nusikaltimo pasekmių. Jo išpažintis tik parodė, jog jis nubaustas teisingai. Nebuvo nei nuošir daus nuodėmės išpažinimo, nei atgailos, nei pasibjaurėjimo blogiu; nepakito ir jo ketinimai“ (E. Vait, Patriarchai ir pranašai, p. 398–400).

KLAUSIMAI APTARIMUI: 

`1.  Aptarkite dešimtojo įsakymo (Iš 20, 17) padarinius pasaulyje, ku riame dominuoja reklama ir vartotojiškumas. Kaip mes galime praktiškai atskirti užgaidą nuo poreikio, ir kodėl šis skirtumas yra svarbus?`

`2.  Perskaitykite Danieliaus maldą Dan 9, 4–19. Kodėl reikšminga, kad Danielius, išpažindamas Izraelio nuodėmes, nuolat kartojo – „mes nusidėjome ir nedorai elgėmės“, nors nėra parašyta, kad pats Da nielius kada nors būtų elgęsis nedorai?`

`3.  Pagalvokite apie V dalies pabaigoje pateiktą klausimą. Kodėl iz rae litų paklusnumas visiems įstatams ir įsakams buvo itin svarbus jų liudijimui? Kaip tas pats principas taikytinas mūsų bažnyčiai šiandien? Tai yra, kiek veiksmingesnis būtų mūsų liudijimas, jei iš tikrųjų laikytumės visko, ką mums davė Dievas?`