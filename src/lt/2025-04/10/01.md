---
title:  Tikrasis Jozuė
date:   29/11/2025
---

### Šios savaitės tyrinėjimui skaitykite:
1 Kor 10, 1–13; Mt 2, 15; Joz 1, 1–3; Apd 3, 22–26; Hbr 3, 7–4, 11; 2 Kor 10, 3–5.

> <p>Įsimintina eilutė:</p>
> „Visa tai jiems atsitiko kaip pavyzdys, ir buvo užrašyta įspėti mums, kurie gyvename amžių pabaigoje“ (1 Kor 10, 11).

Jozuės knygoje jaučiama, kad pagrindinės asmenybės gyvenimas parodo tikrovę, kuri yra daug didesnė už žmogų. Šį principą matome visame Rašte, pavyzdžiui, Kanaano krašto atveju – mūsų amžinos vilties naujojoje žemėje simboliu. Ir, žinoma, žemiškos Šventyklos apeigos nurodė didesnę tikrovę: „Kristus, atėjęs kaip būsimųjų gėrybių kunigas, pro aukštesnę ir tobulesnę padangtę, ne rankų darbo, tai yra ne šitos kūrinijos“ (Hbr 9, 11).

Tačiau kyla klausimas – kokiu būdu Jozuės knyga nurodo ateities išsipildymą? Kaip galime būti tikri, kad toks knygos aiškinimas yra pagrįstas? Kokie bibliniai principai apibrėžia Jozuės knygos taikymą Naujojo Testamento ir paskutiniųjų laikų įvykiams?

Šią savaitę tyrinėsime Rašto aiškinimo principus, susijusius su provaizdžiais. Tyrinėsime pačioje Biblijoje užrašytus pavyzdžius ir kaip Jozuės gyvenimas nurodo Mesijo tarnystę bei simbolius, išsipildžiusius Bažnyčioje, taip pat ir žmonijos istorijos pabaigą.