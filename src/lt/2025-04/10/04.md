---
title:  Jozuė - provaizdis
date:   02/12/2025
---

 `3.  Atsižvelgiant į biblinius provaizdžius, kokia yra daugybės Mozės ir Jozuės gyvenimo panašumų reikšmė? Iš 3, 1–2; Joz 1, 1–3; Sk 13, 1–2; Joz 2, 1; Iš 3, 5; Joz 5, 15.`
 
 Pirmąją savaitę tyrinėjome, jog Jozuė pristatytas kaip naujasis Mozė, kuris antrosios kartos gyvenime pakartojo svarbiausius išėjimo iš Egipto darbus. Kaip ir Mozė, jis buvo įgaliotas asmeninio susitikimo su Viešpačiu. Vadovaujant abiem, Izraelio šlovė tarp tautų įkvėpė baimę. Mozė vedė Izraelį per Raudonąją jūrą, o Jozuė – per Jordaną. Abiem vadovams buvo priminta apie apipjaustymo būtinybę ir Paschos svarbą. Mana pradėjo kristi Mozės laikais, o baigė Jozuės. 

 Abiems buvo liepta nusiauti apavą. Abiejų ištiesta ranka žymėjo Izraelio pergalę. Mozė davė nurodymus dėl žemės padalijimo ir prieglobsčio miestų įkūrimo. Jozuė įvykdė šiuos nurodymus. Abu sakė atsisveikinimo kalbą tautai ir atnaujino Sandorą tautai savo tarnystės pabaigoje.

 `4.  Patyrinėkite Įst 18, 15–19; Įst 34, 10–12; Jn 1, 21; Apd 3, 22–26 ir Apd 7, 37. Kaip išsipildė Mozės pranašystė, susijusi su tokiu pranašu kaip jis? Kaip Jozuė įsilieja į šį paveikslą?`
 
 Jozuės gyvenimas buvo dalinis Mozės pranašystės išsipildymas (Įst 18, 15. 18). Tačiau Mozės pranašystė nebuvo išsipildžiusi visiškai. Galutine prasme pranašystę galėjo išpildyti tik Mesijas. Jis artimai žinojo Tėvą (Jn 1, 14. 18); Jis buvo teisus ir teisingai apreiškė Dievą (Lk 10, 22; Jn 14, 6; Mt 22, 16). Dievas iš tiesų įdėjo savo žodžius į Jo lūpas (Jn 14, 24). Taigi ir Mozės, ir Jozuės gyvenimas tampa ateinančio Mesijo, Jėzaus provaizdžiu.

 `Kiek svarbus Jėzus yra jūsų gyvenimui su Viešpačiu? Kodėl Jėzus ir tai, ką Jis padarė dėl jūsų, turi būti viso jūsų krikščioniško patyrimo pa grindas?`