---
title:  Jozuė ir mes
date:   04/12/2025
---

`6. Jozuė kaip provaizdis nurodo toliau Jėzaus Kristaus tarnystės į išsipildymą Bažnyčios, Kristaus kūno, gyvenime. Kokia prasme Izraelio karai, kuriems vadovavo Jozuė, pranašauja dvasines Bažnyčios kovas? Kuo jos skiriasi? 1 Tim 1, 18; 2 Tim 4, 7; Ef 6, 10–12; 2 Kor 10, 3–5; Apd 20, 32.`

Rašiusieji Naująjį Testamentą pripažino Jozuės provaizdžio išsipildymą ankstyvosios Bažnyčios laikotarpiu. Kristaus kūno, Bažnyčios, nariai dalyvauja dvasinėje kovoje su blogio jėgomis; nepaisant to, jie mėgaujasi Dievo malone (Hbr 4, 9–11) ir dvasinio paveldo palaiminimais.

`7. Ką šios eilutės sako apie galutinį Jozuės provaizdžio išsipildymą? 1 Pt 1, 4; Kol 3, 24; Apr 20, 9; Apr 21, 3.`


Galutinis ir visiškas Jozuės provaizdžio išsipildymas įvyks Jėzaus Kristaus antrojo atėjimo metu (paskutiniaisiais laikais). Jozuės gyvenimas taip atspindėjo Dievo charakterį, kad tam tikros jo gyvenimo pusės įgavo pranašišką pobūdį, numatant Mesijo veiklą ir asmenį.

Mums šiandien Mesijas jau atėjo. Jo tarnystės nereikia numatyti iš anksto, bet mums vis dar tenka garbė atspindėti Jo charakterį – šlovę, kuria Kristus troško pasidalinti su savo mokiniais (Jn 17, 22) ir kuri gali tapti mūsų, apmąstant Kristaus charakterį (2 Kor 3, 18). Kuo daugiau mes apmąstome Jėzų, tuo labiau atspindime Jo charakterio grožį. Tai labai svarbu tam, prie ko turėtų vesti mūsų kasdienis gyvenimas su Kristumi. Štai kodėl kasdienis laikas, skirtas Žodžio tyrinėjimui, yra itin svarbus. Štai kodėl mes turėtume skirti laiko Jėzaus gyvenimo, charakterio ir mokymų apmąstymui. Taip, žvelgdami į Jį mes keičiamės.

`Jozuė, provaizdis, klausė izraelitų: „Kiek ilgai delsite įžengti ir pavel dėti kraštą, kurį VIEŠPATS, jūsų protėvių Dievas, yra jums atidavęs?“ (Joz 18, 3) Kaip Jėzus, tikrasis Jozuė, šiandien suformuluotų šį klausimą?`