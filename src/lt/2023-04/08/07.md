---
title:  Tolesniam tyrinėjimui
date:   24/11/2023
---

Arturas Vait (Arthur White), „A Few Days at Long Point“, E. Vait, „The Australian Years: 1891–1900, 4 t., p.100–104. 

Rašiusieji evangelijas įamžino Jėzaus įpročio tiesti tiltus su žmonėmis iš kitų kultūrų, kad juos išgelbėtų, pavyzdžius (Mt 8, 28–34; Mk 5, 1–20). Taip ir mes esame pašaukti susidraugauti ir tarnauti kitų kultūrų žmonėms. Kristaus mirtis skirta visiems, neatsižvelgiant į rasę, tautybę, turtą ar kilmę. To niekada negalime pamiršti. „Jis yra permaldavimas už mūsų nuodėmes, ir ne tik už mūsų, bet ir už viso pasaulio“ (1 Jn 2, 2).

> <p></p>
> „Vyrai ir moterys nevykdo Dievo plano išreikšdami meilę tik savo šeimos ratui, [...] atskirdami nuo savo meilės tuos, kuriuos galėtų paguosti ir palaiminti, pasirūpindami jų poreikiais. [...] Kai Viešpats liepia mums daryti gera kitiems, ne tik namiškiams, tai nereiškia, kad mūsų meilė namams sumenks ir kad mes mažiau mylėsime savo šeimą ar savo šalį dėl Jo troškimo plėsti mūsų užuojautą. Mums nedera apriboti savo meilės ir užuojautos keturiomis sienomis, ir įsprausti Dievo mums duotą palaiminimą, kad pastarasis nepasitarnautų kitiems“ (E. Vait, „The Advent Review and Sabbath Herald“, 1895 m. spalio 15 d).

Mums suteikta pareiga būti palaima tiems, kurie yra už mums patogios aplinkos ribų, ar jie būtų iš kitos kultūros, ar tiesiog bejėgiai žmonės, tai neginčijamas paties Jėzaus Kristaus paliepimas (Apd 1, 8; Mk 11, 17).

**Klausimai aptarimui:** 

`1. Kokia yra jums patogi aplinka ir kodėl prireikus turite būti pasirengę iš jos išeiti?`

`2. Ką reiškia šis įvykis, kai Jėzus buvo vadinamas rijūnu ir vyno gėrėju, muitininkų ir nusidėjėlių bičiuliu (Mt 11, 19)? Ką darė Jėzus, dėl ko Jis buvo tuo kaltinimas ir ko tai mus moko apie misiją?`

`3. Kiek krikščionys turėtų dalyvauti netikinčiųjų šventėse? Kaip krikščionys galėtų tai padaryti nelaužydami Rašto principų?`