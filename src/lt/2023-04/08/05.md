---
title:  Padėti kenčiantiems
date:   22/11/2023
---

Kas iš mūsų nepatyrė, koks iš tikrųjų skaudus yra mūsų pasaulis? Nesvarbu, ar gyvenate turtų ir materializmo aplinkoje, ar gyvenate skurdo ir medžiaginių poreikių aplinkoje. Žmonės kenčia, vargsta, kovoja. Pavyzdžiui, tereikia perskaityti apie stulbinančią pinigų sumą, kasmet Vakarų pasaulyje išleidžiamą antidepresantams, kad suprastume, jog vien medžiaginis turtas neužtikrina  laimės ar ramybės.

„Viešpaties Dvasia ant Manęs, nes Jis patepė Mane, kad neščiau gerąją naujieną vargdieniams. Pasiuntė skelbti belaisviams išvadavimo, akliesiems – regėjimo; siuntė vaduoti prislėgtųjų“ (Lk 4, 18). Ko ši eilutė mus moko apie tai, ką padarė Jėzus ir ką mes, savo sferoje, turėtume daryti dėl aplinkinių, kuriems reikia pagalbos?
														
Dievas kviečia mus tenkinti visų žmonių poreikius, net jei nežinome, ar jie apskritai kada nors priims Jėzų. Nors stengtis juos laimėti Jėzui yra mūsų misijos pagrindas, turime padėti tiems, kuriems reikia pagalbos, tiesiog dėl to, kad jiems būtina pagalba. Mes jiems padedame, nes priėmėme Jėzų kaip savo Viešpatį, ir tam Jis mus kviečia.

Jėzaus pavyzdys siekiant patenkinti visų žmonių poreikius yra biblinis principas, kuriuo reikia vadovautis. Mes nežinome, ar visi, kuriems Jis padėjo, priėmė Jį, ar ne. 

Norėdami iš tikrųjų padėti kitiems, turime suvokti jų poreikius. Kiekvienoje kultūroje savaip parodoma, kaip elgtis su draugu. Indijoje svečių užėmimui įprasta vaišinti juos maistu ar gėrimu. Lengviau duoti nepažįstamam kažkokią pinigų sumą nei paguosti ką tik mylimo žmogaus netekusį draugą. Jūsų draugui gali prireikti daugiau nei pinigų ar medžiaginių dalykų. Dažnai jūsų užuojauta ir parama didelės netekties metu gali būti daug naudingesnė.

Svarbus principas būnant Jėzaus pagalbininku savo draugams pirmiausia prasideda siekiu parodyti jiems nesavanaudišką meilę, suprasti jų poreikius, prieš siūlant pagalbą. Suteikite jiems reikalingą pagalbą, net jei nežinote, ar jie pasirengę sekti Jėzumi.

`Perskaitykite Mt 25, 34–40. Kokia žinia mums slypi čia?`