---
title:  Misija stokojantiems
date:   18/11/2023
---

### Šios savaitės tyrinėjimui skaitykite:
Lk 5, 17–26; Jn 5, 1–9; Įst 10, 19; Kun 23, 22; Mt 25, 34–40; Jn 15, 13.

> <p>Įsimintina eilutė:</p>
> „Ir atsakys jiems karalius: Iš tiesų sakau jums, kiek kartų tai padarėte vienam iš šitų mažiausiųjų Mano brolių, Man padarėte“ (Mt 25, 40).

Lk 5, 17–26 pateikiama daug pavyzdžių, kaip Dievas padeda tiems, kuriems reikia pagalbos. Kartais Dievas pasitelkia kitus, kad padėtų mums, arba Jis pasitelkia mus, kad padėtų kitiems. Šis darbas gali būti sudėtingas, bet atneša didelį atlygį. Padėdami tiems, kuriems reikia pagalbos, atspindime Jėzaus Kristaus tarnystę. Kartais lengva pasakyti, kam reikia pagalbos; kitais atvejais sunku. Kad ir kokios būtų aplinkybės, esame pašaukti būti Dievo pagalbininkais visiems vargstantiems žmonėms, nepaisant jų kilmės.

Raštas ragina mus būti artimais nepažįstamiems, o laimėję jų pasitikėjimą galime išmokti geriau padėti jiems surasti Jėzų.

Šios savaitės tema – „Misija stokojantiems“ parodo, kad Dievas turi planą įvairiais būdais laimėti tuos, kuriems gali prireikti visokeriopos pagalbos. Jų poreikiai gali būti fiziniai, emociniai, finansiniai ar net socialiniai; tai yra, kai kurie gali būti laikomi savo bendruomenės ar šeimos atstumtaisiais. Kad ir kokie būtų poreikiai, turime būti pasirengę padaryti viską, ką galime, kad padėtume. Tai yra pagrindinė dalis to, ką reiškia būti krikščioniu ir ką misija turi apimti.