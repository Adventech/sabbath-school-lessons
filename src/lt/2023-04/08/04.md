---
title:  Pabėgėliai ir imigrantai
date:   21/11/2023
---

Imigrantai ir pabėgėliai tapo karštų diskusijų tema, ypač todėl, kad šiandien jų labai daug. Nesvarbu, ar jie bėga dėl karo, stichinių nelaimių, ar dėl geresnės ekonominės ateities, milijonai žmonių visame pasaulyje buvo išvaryti iš savo namų ir jiems labai reikia pagalbos.

Mt 2, 13–14 Jėzus buvo pabėgėlis. Jo žemiškieji tėvai Juozapas ir Marija buvo priversti naktį bėgti iš Betliejaus ir ieškoti prieglobsčio Egipte, kad išvengtų žudikiškos Erodo rankos. Raštas nieko nesako apie jų patyrimą Egipte, tačiau nesunku įsivaizduoti, kad jiems teko susidurti su iššūkiais, galbūt tais pačiais iššūkiais, su kuriais pabėgėliai susiduria ir šiandien. Tiesą sakant, kaip Jėzaus šeima ieškojo prieglobsčio svetimoje žemėje, daugelis musulmonų, budistų, induistų, krikščionių ir nereligingų asmenų prieglobsčio ieško naujose šalyse ir šiandien.

Paprastai, lengviau susidraugauti su žmonėmis iš mūsų kultūros ir kalbų grupės, nes mus sieja daug bendra. Tačiau sudėtingiau rasti bendrą kalbą su imigrantais ir pabėgėliais, kurie atrodo kitaip nei mes ir nemoka mūsų kalbos, kurie nesidalija tomis pačiomis religinėmis vertybėmis ir nevalgo panašaus maisto. Evangelija ragina išeiti iš etninės, tautinės ir kultūrinės patogios aplinkos ir laimėti tuos, kuriems reikia pagalbos, nepaisant to, kuo jie skiriasi nuo mūsų.

`3. Perskaitykite Įst 10, 19; Ps 146, 9; Rom 12, 13 ir Kun 23, 22. Kokią svarbią temą čia turime prisiminti?`
														
Kaip galime tarnauti imigrantams ir pabėgėliams? Tai sunku, nes kai kuriose šalyse gali būti politiškai nekorektiška bendrauti su šiais žmonėmis ar jiems padėti. Vis dėlto turime daryti viską, ką galime, kai galime, kad padėtume šiems žmonėms, kurie tikrai išgyveno labai sunkius laikus ir kuriems reikia mūsų pagalbos. Taigi, kiek galime, turime padėti.

Pradėkite malda, tada susiraskite informacijos apie imigrantus ir pabėgėlius. Daugelyje vietų yra organizacijos, kurios jais rūpinasi. Galite pradėti dirbti vienoje iš organizacijų, o galbūt jūsų vietinės bendruomenės Sabatos mokykla galėtų pradėti tarnystę imigrantams ar pabėgėliams.

`Net jei tai tik nedidelė suma, ką galite padaryti, kad padėtumėte imigrantams ar pabėgėliams, apie kuriuos žinote?`