---
title:  Draugų tikėjimas
date:   19/11/2023
---

Įspūdingas pasakojimas evangelijose atskleidžia, ką padarė kai kurie vyrai, norėdami atvesti pas Jėzų poreikių turintį žmogų, tikriausia draugą. Iš to, kas čia įvyko, galime pasimokyti apie sunkų darbą, kurį kartais gali tekti atlikti tarnaujant turintiems poreikių.

`1. Perskaitykite Lk 5, 17–26 (taip pat žr. Mt 9, 1–8; Mk 2, 3–12). Ko iš šio pasakojimo galime pasimokyti apie misiją ir tarnystę?`
														
Atnešdami jį pas Jėzų, šie vyrai prisiėmė atsakomybę rūpintis savo draugu. Dievas kviečia mus būti panašiais į šio žmogaus draugus – vesti turinčiuosius poreikių pas Jėzų Kristų. Šis darbas reikalauja tikėjimo, triūso, kantrybės ir noro, jei to reikia, tenka būti netradiciniu. Vyrai atėjo pas Jėzų, bet susidūrė su kliūtimis. Jie negalėjo atnešti savo bejėgio draugo pas Jėzų tradicinėmis priemonėmis. Jie nepasidavė; vietoj to jie rado naujovišką būdą atnešti vyrą pas Jėzų Kristų. Nuleidžiant jų draugą per stogą! Tačiau, pasak Luko, Jėzus pritarė tam, ką jie padarė (žr. Lk 5, 20).

Jėzus trokšta, kad mes atvestume savo bejėgius draugus pas Jį. Rašte Jėzus pavadintas Didžiuoju gydytoju, kuris trokšta atleisti ir išgydyti kenčiančius, kad ir kas jie būtų.

E. Vait ragina padėti bejėgiams: 
> <p></p>
> „Nelaukite, kol bus įvardinta jūsų pareiga. Atsimerkite ir pamatykite, kas yra aplink jus; susipažinkite su bejėgiais, nuskriaustais ir vargstančiais. Nesislėpkite nuo jų ir nesistenkite užmerkti akis jų poreikiams. Kas pateikia Jokūbo paminėtus tyro tikėjimo įrodymus, kad yra nesusitepę egoizmu ar sugedimu? Kas trokšta padaryti viską, ką gali, kad padėtų įgyvendinti didįjį išganymo planą?“ („Testimonies for the Church“, 2 t., 29 p.)

Pats Jėzus parodo, kaip padėti bejėgiams, ir ragina mus daryti tą patį. Pirma, mes tampame jų draugais; tada sužinome apie jų poreikius; ir galiausiai vedame juos pas Jėzų, kuris vienintelis gali jiems padėti. Štai ką padarė vyrai šiame pasakojime; mes turime elgtis taip pat bet kuriomis aplinkybėmis. Padėti žmones vesti pas vienintelį, kuris gali juos išgelbėti – Jėzų.

`Kam iš aplinkinių šiuo metu reikia pagalbos? Ką ketinate dėl jų padaryti?`