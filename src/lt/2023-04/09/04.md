---
title:  Liudijimas išsilavinusiems - Nikodemas
date:   28/11/2023
---

Nikodemas buvo išsilavinęs žmogus. Rašte jis apibūdinamas kaip žydų didžiūnas (Jn 3, 1). Jėzus jį vadino Izraelio mokytoju (Jn 3, 10). Jis išmanė Raštą ir troško pažinti Viešpatį. Žmogiškuoju požiūriu, jis galėjo atrodyti lyg Dievo sekėjas. Jis laikėsi visų įsakymų ir buvo gerbiamas žydų vadovas. Jis buvo įtakingas ir turtingas. Daugelis tai laikė ženklu, kad Dievas jį laimino. Nepaisant to, pasirodo, kad tai tebuvo įvaizdis.

`3. Perskaitykite Jn 3, 1–12. Ką šis pasakojimas atskleidžia apie Nikodemo dvasinius poreikius ir kaip Jėzus iš karto juos atliepė?`
														
Kai Nikodemas atėjo pas Jėzų, jis stengėsi išlaikyti įvaizdį, status quo. Bet Dievas žinojo jo širdį. Dievui žinomos visų turtingųjų ir galingųjų širdys bei poreikiai, kokia bebūtų jų kilmė. Nikodemas atėjo pas Jėzų, nes Jėzaus mokymas jį įtikino. Išdidumas neleido jam atvirai išpažinti Jėzaus Kristaus Viešpačiu, bet ta naktis jį pakeitė amžiams. Net ir įsitikinęs, kad Jėzus buvo siųstas Dievo, jis vis tiek atvirai nepripažino, jog yra Jėzaus Kristaus sekėjas.

`4. Perskaitykite Jn 7, 43–52 ir Jn 19, 39. Ką šios eilutės mums sako apie Nikodemą ir Jėzų?`
														
Šios eilutės moko, kad Nikodemas, be abejo, buvo labai paveiktas Jėzaus. Jis siekė apsaugoti Jį, kai Jėzus buvo gyvas, o paskui pagerbti Jėzų Jam mirus. Be jokios abejonės, Jėzus laimėjo Nikodemą, kuriam, kaip ir mums visiems, net turint jo išgirtas žinias bei išmintį, labai reikėjo Gelbėtojo.

`Kodėl turime saugotis spąstų, kada galvojame „turį tiesą“ (kurią mes turime), ir kad vien šios tiesos žinojimo pakanka mums išgelbėti? Kiek sielų pražus, kurios turėjo daugiau nei pakankamai žinių, net trijų angelų žinią, bet to nepakako, kad būtų išgelbėtos?`