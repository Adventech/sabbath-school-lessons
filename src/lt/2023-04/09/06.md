---
title:  Misija įtakingiesiems
date:   30/11/2023
---

Jėzus mokėjo susidraugauti su galingaisiais. Daugelis šių žmonių Juo žavėjosi ir gerbė, tuo pat metu daugeliui Jį niekinant. Rašte minimi įtakingi žmonės, atėję pas Jėzų pagalbos, tikrai jautė, kad jie Jam rūpėjo. Be to, daugelis turtingųjų ir galingųjų atvirai neatėjo pas Jėzų iš karto; jie laukė, kol įsitikins, kad Jėzus tikrai yra Dievo Sūnus. Taip nutiko ir Nikodemui, ir Juozapui iš Arimatėjos.

`7. Perskaitykite Mt 27, 57–60 (taip pat žr. Mk 15, 43–47; Lk 23, 50–53 ir Jn 19, 38–42). Ko šis pasakojimas mus moko apie tai, kaip Viešpats panaudojo turtingą žmogų, kurį akivaizdžiai paveikė Jėzus?`
														
Iki šios vietos nieko negirdėjome apie Juozapą iš Arimatėjos. Staiga šis turtuolis pasirodo beveik iš niekur ir yra panaudojamas pranašysčių išsipildymui. Dievas naudojo ir naudos turtinguosius savo tikslams. Vadinasi, mes turime turėti ir jiems skirtą misiją.

Pradžia gali būti vienas iš sunkiausių etapų susidraugaujant su galingais žmonėmis. Apskritai geriau nesistengti jų laimėti; leiskite jiems ateiti pas jus. Tai darė Jėzus; jie tapo Jo žinios, išgydymo ir Dievo galios liudininkais. Užkulisiuose jie įsitikino, kad Jis tikrai yra Dievo Sūnus.

Įtakingi žmonės sieks bendradarbiauti vykdant tikrą tarnystę dėl daugelio priežasčių. Jie nori būti dalimi kažko gero, kas keičia gyvenimus. Tai vienas iš būdų, kaip jie suvokia, kad taip pat gali pasikeisti ir jų gyvenimas. Tai subtilus būdas turtingiesiems ir galingiesiems sulaukti reikiamos pagalbos, nepaviešinant jų poreikių.

Antrasis etapas – pradėti tikrą tarnystę, kad turtingieji ir galingieji galėtų dalyvauti Dievo tarnystėje. Skirkite šiek tiek laiko turtingųjų ir galingųjų savo visuomenėje gyvenimui.

**Iššūkis:** Įtraukite į savo kasdienį maldų sąrašą ką nors, kas užima įtakingą padėtį, nėra tikintis ir su kuriuo galite retkarčiais susisiekti.

**Papildomas iššūkis:** Nusiųskite laišką ar el. laišką kam nors, užimančiam įtakingą padėtį, net jei tai yra žmogus, kurio galbūt niekada nesate sutikęs, ir pasakykite tam asmeniui, kad meldžiatės už jį ar ją.