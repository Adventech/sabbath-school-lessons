---
title:  Nebukadnecaras
date:   26/11/2023
---

Septintosios dienos adventistai tiki tuo, kas vadinama „neribotu permaldavimu“. Tai reiškia, jog, priešingai nei kai kurie krikščionys, mes tikime, kad Kristaus mirtis buvo skirta visai žmonijai, o ne tik ypatingai grupei tų, kuriuos Dievas iš anksto numatė išgelbėti. Kadangi Dievas „trokšta, kad visi žmonės būtų išganyti ir pasiektų tiesos pažinimą“ (1 Tim 2, 4), Jėzus paaukojo save „už mūsų nuodėmes, ir ne tik už mūsų, bet ir už viso pasaulio“ (1 Jn 2, 2). Štai kodėl visi buvome išrinkti „Jame prieš pasaulio sutvėrimą“ (Ef 1, 4), net jei ne visi pasirenka Jį. Štai kodėl Rašte yra pasakojimų apie įvairius žmones, kurie buvo laimėti Dievui.

`1. Perskaitykite Danieliaus 4. Kas čia nutiko karaliui ir ką tai mums sako apie vieno galingiausių pasaulio žmonių išgelbėjimą?`
														
Ryškus Rašto pavyzdys, kaip Dievas laimi galingus netikinčiuosius, yra pasakojimas apie karalių Nebukadnecarą. Dievas teisė jį panašiai kaip kai kuriuos Izraelio karalius (žr., pvz., 2 Met 32, 25–26; 1 Kar 14, 21–31; 1 Sam 28). Rašto pasakojimas apie Nebukadnecarą, kuris susivokė ir pripažino Dievą Kūrėją, rodo, jog Dievui rūpi turtingieji ir galingieji, taip pat silpnieji ir stokojantys. 34 eilutėje galingiausias žmogus žemėje pareiškė: „Dabar aš, Nebukadnecaras, šlovinu, aukštinu ir garbinu Dangaus Karalių, nes visi Jo darbai teisingi ir Jo keliai teisūs; Jis gali pažeminti išdidžiai besielgiančius“ (Dan 4, 34). Jei tik visi turtingi, galingi ir išdidūs tarp mūsų mirtingųjų suprastų šią tiesą!

Ko galime pasimokyti iš šio pasakojimo? Pirma, Dievas naudoja ištikimus tikinčiuosius, tokius kaip Danielius, kaip tiltą laimėti galingiems netikintiems. Antra, Dievas gali tiesiogiai įsikišti į liudijimo procesą, kad laimėtų galingus netikinčius. Nebukadnecaras buvo Dievo pažemintas dėl išdidumo ir puikybės. Ir nors tai labai dramatiškas pasakojimas, pažeminti turtinguosius, galinguosius, išdidžiuosius galima ir daugybe kitų būdų.

`Net jei nesame turtingi ir galingi lyginant pasaulio matu, kodėl turime būti atsargūs, kad išvengtume tokios puikybės, kurią išreiškė šis karalius? Kodėl toks nusistatymas gali pasireikšti lengviau, nei mes manome?`