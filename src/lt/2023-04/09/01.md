---
title:  Misija įtakingiesiems
date:   25/11/2023
---

### Šios savaitės tyrinėjimui skaitykite:
Dan 4; 2 Kar 5, 1–19; Jn 3, 1–12; Jn 7, 43–52; Mt 19, 16–22; Jn 19, 38–42.

> <p>Įsimintina eilutė:</p>
> „Kokia gi žmogui nauda, jeigu jis laimėtų visą pasaulį, o pakenktų savo gyvybei?! Arba kuo žmogus galėtų išsipirkti savo gyvybę?“ (Mt 16, 26)

Nors Šventasis Raštas, Dievo Žodis, parašytas prieš daug metų, tai yra Dievo tiesos apreiškimas mūsų pasauliui. Tarp daugybės čia apreikštų tiesų yra žmogiškoji prigimtis ir kad – ar septintojo amžiaus Judėjoje, ar dvidešimt pirmojo amžiaus Brazilijoje – žmonės iš esmės yra tie patys nusidėjėliai, kuriems reikia dangaus malonės.

Tai apima turtinguosius ir galinguosius. Rašto laikų turtingieji ir galingieji niekuo nesiskyrė nuo turtingųjų ir galingųjų šiais laikais, ypač, kai jie siekia turto, šlovės ir galios, dažnai (bet ne visada) pažeidžiamųjų sąskaita. Tačiau Dievui taip pat rūpi turtingųjų ir galingųjų išgelbėjimas, kaip ir silpnųjų bei vargšų. Šventasis Raštas pateikia keletą įspūdingų asmenybių, kurios buvo galingos arba turtingos, arba ir galingos, ir turtingos, ir kaip Dievas jas naudojo, kad būtų palaiminimu tautoms – Abraomą, Izaoką, Jobą, Saliamoną ir Juozapą.

Šią savaitę tyrinėsime Dievo misiją turtingiesiems ir galingiesiems. Prisijunkite prie mūsų ir pamatykite, kaip Dievas laimėjo kai kuriuos iš šių žmonių ir kaip Jis kviečia bei ruošia Septintosios dienos adventistus būti jiems liudytojais ir šiandien.