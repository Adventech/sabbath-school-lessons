---
title:  Mūsų pasiteisinimai - klaidingi įsitikinimai
date:   30/10/2023
---

Prasidėjus audrai, Jona kaltino save (Jon 1, 1–12). Jo nusistatymas iš tiesų atskleidžia kai ką apie tai, kokia pasaulėžiūra ir supratimu, susijusiu su Dievu ar „dievais“, daugelis anuomet vadovavosi. Nors, jų manymu, įvairiuose kraštuose viešpatavo įvairūs dievai, jūra buvo laikoma chaotiška demonų karalyste. Jūrininkų pasaulėžiūroje jų rūstumui numalšinti reikėjo aukų. Nors Jona buvo hebrajas, jo pasaulėžiūrai įtakos tikriausiai turėjo tradiciniai jo laikų įsitikinimai.

`2. Perskaitykite Jon 2, 1–3. 7–10. Ką šios eilutės atskleidžia apie tai, kaip Jona pradėjo suprasti Dievo apvaizdą?`

Nors Jona bėgo iš teritorijos, kurioje žmonės laikė Jehovą savo Dievu, jis (sunkiuoju būdu) suprato, kad net keliaujant į svetimas kultūras Jehova vis dar buvo visavaldis. Vėjas ir bangos priklausė Dievui. Didžuvė taip pat. „Žemė ir visa, kas joje, yra VIEŠPATIES“ (Ps 24, 1). Jonos širdis buvo nukreipta į žemės ir jūros Valdovą, todėl jis išpažino ir buvo išgelbėtas.

Mes taip pat galime turėti klaidingą supratimą apie Dievą ir tai, ko Jis iš mūsų tikisi. Vienas iš dažnų klaidamokslių yra tai, kad Dievas trokšta sutelkti mūsų dėmesį į mūsų išganymą, kad mes atsitolintume nuo mus supančio pasaulio nedorybių. Nors mums liepta saugoti save „nesuterštą šiuo pasauliu“ (Jok 1, 27), mūsų dėmesys turėtų būti sutelktas į tai, kaip galime teikti Dievo palaiminimus ir viltį tiems, kuriems jų reikia.

Kitas klaidamokslis, neleidžiantis priimti Dievo kvietimo misijai, yra įsitikinimas, kad sėkmė priklauso nuo mūsų pačių. Mes negalime išgelbėti sielos, kaip Jona negalėjo išgelbėti Ninevės. Mums gali būti būdingas „gelbėtojo“ nusistatymas misijos atžvilgiu. Esame pašaukti ne išgelbėti, bet bendradarbiauti su Dievu Jo gelbėjimo darbe. Mes liudijame konkrečiai šlovindami Dievą už tai, kaip Jis mus keičia, bet tik Dievas gali patraukti žmones pas save. Mes galime pasėti tiesos sėklą, bet tik Dievas gali atversti širdį. Mes dažnai painiojame savo vaidmenį su Dievo vaidmeniu, o to pakanka susigalvojant dingstį neliudyti. Taip, Dievas naudojo Joną, bet tik Dievas, o ne Jona pakeitė Ninevę.

`Patiems žmonėms per sunku laimėti sielas. Kaip galime išmokti leisti Dievui laimėti sielas, bet naudojant mus, mūsų gyvenimą ir liudijimą?`