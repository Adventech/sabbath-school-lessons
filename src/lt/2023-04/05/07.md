---
title:  Tolesniam tyrinėjimui
date:   03/11/2023
---

E. Vait griežtai perspėja tuos, kurie neapsisprendžia priimti Jėzaus kvietimą liudyti aplinkiniams.

„Pasiteisinimai tų, kurie neatlieka šio darbo, neatleidžia jų nuo atsakomybės, o jei jie apsisprendžia šio darbo neatlikti, jie nepaiso sielų, už kurias mirė Kristus, nepaiso Dievo duotos atsakomybės ir yra įvardyti dangaus knygose kaip neištikimi tarnai. Ar tarnautojas dirba taip, kaip Mokytojas, kad būtų stiprybe ir palaiminimu kitiems, kai atsiriboja nuo tų, kuriems reikia jo pagalbos? Tie, kurie nepaiso asmeninio bendravimo su žmonėmis, dėmesį sutelkia į save, jiems reikia būtent tokios bendrystės su broliais, kad suprastų savo dvasinę būseną ir žinotų, kaip ganyti Dievo kaimenę, duodant kiekvienam savo maisto dalį tinkamu metu. Tie, kurie nepaiso šio darbo, parodo, kad jiems reikia moralinio atnaujinimo, ir tada jie pamatys, kad nenešė jiems tenkančios naštos“ (E. Vait, „The Advent Review and Sabbath Herald“, 1892 m. rugpjūčio 30 d.).

Nors tai labai stiprūs žodžiai, pabrėžiantys tai, kokia svarbi Dievui yra misija, mes nepalikti be vilties. 
> <p></p>
> „Su tuo pavedimu Jonai buvo patikėta didelė atsakomybė, tačiau Tas, kuris liepė jam vykti, buvo pasiruošęs sustiprinti savo tarną ir užtikrinti sėkmę. Jeigu pranašas būtų iš karto paklusęs, jis nebūtų patyręs daugelio karčių išgyvenimų ir būtų apsčiai palaimintas. Vis dėlto nevilties valandą Viešpats Jonos neapleido. Per daugybę išbandymų ir neįprastų Dievo veiksmų pranašas atgavo pasitikėjimą Dievu ir Jo galybe išgelbėti“ (E. Vait, Pranašai ir karaliai, p. 185).

Kaip ir Jonai, mums gali būti lengviau pasiteisinti ir nedalyvauti misijoje. Mūsų paskata šiems pasiteisinimams gali būti viena iš daugelio. Tačiau mūsų pašaukimas misijai yra ne mažiau konkretus nei Jonos pašaukimas. Kyla klausimas, kaip reaguosite?

**Klausimai aptarimui:** 

`1. Kokiais pasiteisinimais susigundėte, kad nedalyvaujate misijoje? Kas jums yra Ninevė?`

`2. Pagalvokite, kokia brangi yra tiesa, kurią mes, Septintosios dienos adventistai, turime. Pagalvokite, kokie esate palaiminti, kad turite šias tiesas. Kas trukdo dalytis su kitais tuo, ką taip mylime?`

`3. Kaip Dievo malone galite išmokti įveikti bet kokias baimes, susijusias su liudijimu ir misija?`