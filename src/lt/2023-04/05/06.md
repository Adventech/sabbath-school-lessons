---
title:  Štai aš, siųsk mane
date:   02/11/2023
---

Pasakojimas apie Joną yra daugiau nei nuostabus. Tai, kad Dievas galėjo išgelbėti nineviečius, nepaisydamas prasto Jonos liudijimo, yra ryškus priminimas, kad mūsų vaidmuo tėra būti įrankiu Dievui, kuris vienintelis gali įtikinti ir atversti širdis. Tai priminimas, kad Dievas ieško tik norinčių ir nuolankių pasiuntinių, kurie vykdytų Jo nurodymus.

`5. Perskaitykite Iz 6, 1–8. Kokia pagrindinė mintis išreikšta šiame tekste?`

Raginimas yra. Dievas ieško savanorių. Turime atsiliepti į šį raginimą paklusdami Jo vedimui, išgirsdami Jo balsą, o tada apsispręsdami paklusti tam, ką Jis mums sako.

Pasakojimas apie Joną taip pat atskleidžia Dievo meilę žmonėms, gyvenantiems ten, kur Jo meilė nejaučiama ir Jo balsas negirdimas. Kaip Dievas gailėjosi Ninevės, taip Jis gailisi milijonų žmonių, šiandien gyvenančių miestuose, kur pastatai pakeičia medžius ir gėles, o dėl nuolatinio triukšmo sunku nutilti ir klausytis. Apie Ninevę Dievas pasakė, kad šio miesto gyventojai nemoka „atskirti kairės nuo dešinės“ (žr. Jon 4, 11). Dievui reikia pasiuntinių, norinčių nešti Jo vilties žinią tiems, kurie yra prislėgti gyvenimo rūpesčių ir bjaurumo.

Izaijas išgirdo balsą: „Ką Man siųsti?“ Koks bus jūsų atsakymas?

**Iššūkis:** Tuščiame popieriaus lape arba savo maldos dienoraštyje sudarykite 10 žmonių, kurie, jūsų žiniomis, yra netikintys, sąrašą. Mes juos vadinsime jūsų „mokiniais“. Jei įmanoma, surašykite jų vardus. Laikykite šį sąrašą šalia, o likusį ketvirtį kasdien melskitės už kiekvieną iš 10 savo mokinių. Melskitės, kad Dievas padėtų jums susidraugauti su tais, kurie yra tik pažįstami. Melskitės, kad užmegztumėte gilesnę, artimesnę, pasitikėjimo kupiną draugystę su savo atsitiktiniais draugais. Gilindami santykius atidžiai stebėkite ir klausykite, kad galėtumėte nustatyti konkrečius jų poreikius, nuoskaudas ir pan. Tada melskitės, kad Dievas juos atsimintų.

**Papildomas Iššūkis:** Pasirinkite miestą šalia jūsų ir miestą kitoje pasaulio dalyje. Pradėkite melstis už žmones, kurie gyvena ir dirba pasirinktuose miestuose. Prašykite, kad Dievas sukurtų stiprią adventistų grupę, kuri galėtų dalytis mūsų žinoma tiesa apie greitą Jėzaus atėjimą.