---
title:  Mūsų pasiteisinimai - nepatogi priešprieša
date:   01/11/2023
---

„O VIEŠPATIE! Argi ne tai sakiau dar savo šalyje būdamas? Dėl to pirma ir į Taršišą bėgau, nes žinojau, kad Tu esi maloningas ir gailestingas Dievas, kantrus ir kupinas ištikimos meilės, pasirengęs atleisti“ (Jon 4, 2). Kokia graži Jonos malda! Ar ne?

`4. Perskaitykite Jonos 4. Kas čia negerai šiam vyrui?`
														
Jona jautė tokią neapykantą šiems žmonėms, pas kuriuos Dievas jį siuntė, kad jam buvo geriau mirti, nei susigadinti reputaciją, kai išaiškėjo nepasiteisinęs jo atpildo dienos skelbimas prieš Ninevę. Jona norėjo, kad Ninevė būtų kita Sodoma ir Gomora. Jis tikėjosi Dievo teismo šiems nekenčiamiems žmonėms. Tam neįvykus, jo pasaulėžiūra iš esmės susvyravo, ir Jona mieliau mirtų, nei leistų savo pasauliui apsiversti aukštyn kojomis.

Antrą kartą pasakojime apie Joną Dievas stoja su juo akistaton ne pamokslu ar posakiu, bet patyrimu. Pasaulėžiūra susiformuojama ne dėl neatidėliotinų poreikių. Nei ji pasikeičia išgirdus kažką naujo. Pasaulėžiūra dažnai formuojasi ir keičiasi atsižvelgiant į išgyvenimus ir tai, kaip jie suprantami ar aiškinami.

Dievo suteiktas naujas patyrimas padėjo Jonai atpažinti savo iškreiptą pasaulėžiūrą. Dievas stebuklingai išaugino augalą, kad jis per vieną dieną užaugtų pakankamai didelis ir teiktų pakankamą šešėlį bei apsaugotų Joną nuo svilinančios saulės. Jona buvo dėkingas ne Dievui, kuris padarė stebuklą, bet buvo dėkingas už augalą. Užuot tai laikęs nepelnytu stebuklu, jis tai laikė deramu ir pelnytu palaiminimu dėl jo gerų darbų. Augalui nudžiūvus, dėl šios nelaimės Jona supyko ir nebetikėjo, jog yra daug vertas, o mintys ėmė krypti į savižudybę.

Po šio patyrimo pasigirsta švelnus Dievo balsas, padedantis Jonai suprasti, kaip kvaila jam buvo branginti augalą labiau už tūkstančius vyrų, moterų ir vaikų Ninevėje bei jų gyvulius.

`Šis pasakojimas nesibaigia Jonos atgaila. Atvirkščiai, nebaigtas pasakojimas atsigręžia į mus. Ką darysime dėl Dievo susirūpinimo nedorėliais, smurtautojais ir nelaimėtaisiais visame pasaulyje?`