---
title:  Mūsų pasiteisinimai - baimė
date:   29/10/2023
---

`1. Perskaitykite Nah 1, 1; Nah 3, 1–4; 2 Kar 17, 5–6; 2 Kar 19, 32–37. Ką šios eilutės atskleidžia apie Ninevę ir Asirijos bei Izraelio santykius? Kaip šie santykiai galėjo paveikti Jonos sprendimą vykti į Taršišą?`	

Viena iš priežasčių, kodėl Jona galėjo nenorėti vykti į Ninevę, buvo baimė. Asirai buvo didžiulis priešas, o Ninevė buvo karalystės sostinė.

> <p></p>
> „Izraelio skilimo dienomis Asirijos karalystės sostinė Ninevė buvo vienas didžiausių senovės pasaulio miestų. [...] Savo laikinojo klestėjimo metu Ninevė buvo nusikaltimų ir nedorybių centras. Biblijoje jis apibūdintas kaip ‘kruvinasis miestas, skendintis apgaulėje’. Perkeltine prasme pranašas Nahumas Ninevės gyventojus prilygino žiauriam, plėšriam liūtui. ‘Juk kas, – klausia jis, – nėra patyręs tavo negailestingo žiaurumo?’ (Nah 3, 1. 19)“ (E. Vait, Pranašai ir karaliai, p. 184).

Ninevė buvo nuostabus miestas. Istorikai pasakoja, kad Sanheribas labai išplėtė miestą, įskaitant didžiulių pietvakarių rūmų, vien tik kurių buvo per 503 x 242 metrų, statybą. Juose buvo mažiausiai 80 kambarių. Jis taip pat iškasė 18 kanalų, kuriais vanduo į miestą buvo tiekiamas net 65 kilometrų atstumu. Vien jo dydis būtų bauginantis.

Tačiau asirai taip pat buvo negailestingi. Savo pasakojime apie Babilono užkariavimą Sanheribas gyrėsi užvertęs gatves jaunų ir senų jos gyventojų lavonais, o kasinėjimų metu rastuose reljefiniuose raižiniuose vaizduojami ant baslio aukas maunantys kareiviai. Asirai nebuvo iš tų, kurių kraštą norėtumėte pereiti; jie nevengė naudoti smurtą ir žiaurumą prieš tuos, kurie jiems nepatiko. Iš tikrųjų Jona turėjo drebėti iš baimės, pagalvojęs apie vaikščiojimą tarp daugybės Ninevės gyventojų.

Nepaisant viso to, mes dažnai skaitome pasakojimą apie Joną su nepritarimu, kad baimei buvo leista trukdyti vykdyti Dievo nurodymus. Nesuvokiame, kad galime elgtis taip pat, t. y. leisti mus valdyti mūsų baimėms, o ne Dievui.

`Prisiminkite tuos laikus, kai stipriai jautėte, kad Dievas jus ragina daryti tai, ko jūs iš baimės tikrai nenorėjote daryti. Ko pasimokėte iš šio patyrimo?`