---
title:  Misijos sėkmė
date:   27/12/2023
---

Kas misijai yra sėkmė? Mums gali kilti pagunda manyti, kad tai yra daugybė krikštų, didelės bažnyčios ir spartus augimo tempas. Galime manyti, kad sėkmę sudaro tai, jog pas kiekvieną žemės gentį ir žmonių grupę ateina tiesa ir kad skelbimą galime pagreitinti naudodami radiją, internetą ir televiziją. Nors visa tai gali būti gerai, turime prisiminti, ką Paulius rašė tikėjimo bendruomenei Korinte: „Aš sodinau, Apolas laistė, o Dievas augino“ (1 Kor 3, 6). Kitaip tariant, mes dėmesį turime sutelkti į procesą; Dievo dėmesys bus skirtas augimui.

Jau matėme, kad Dievo misijos tikslas yra gelbėti pražuvusius kiekvienoje žmonių grupėje žemėje, padarant juos ištikimais Jėzaus mokiniais, dalyvaujančiais Jo misijoje.

**6. Perskaitykite pateiktas eilutes. Ką jos mums sako apie tų, kurie tampa Jėzaus sekėjais, charakterį?**

`2 Kor 11, 2` 													

`Iz 30, 21; Jn 10, 27; Jn 16, 12–13` 										

`2 Tes 2, 9–11; Hbr 3, 12–13; 1 Jn 1, 8` 										

`1 Jn 1, 9; Apr 7, 14; Apr 19, 8` 											

Jėzaus mokiniai yra tyri, išlieka ištikimi Jėzui kaip skaisti nuotaka sužadėtiniui. Jie seka Jėzų, kai Jis juos veda tyliu Šventosios Dvasios balsu. Tai apima mūsų vedimą misionieriškam darbui dėl kitų. Šiuose mokiniuose nėra apgaulės. Jų neklaidina alinančios abejonės, klaidamoksliai ar amoralumas. Ir jie nesijaučia moraliai pranašesni už kitus. Jie pripažįsta, kad yra netobuli, jiems reikia Dievo apvalančios malonės ir gailestingumo. Tai suprasdami, jie taip pat yra pasirengę pasitaisymui ir nurodymams iš kitų tikinčiųjų. Sėkmė misijoje leidžia tapti tokiu mokiniu.

`Ką reiškia būti skaisčia mergele Kristui (2 Kor 11, 2)? Kaip mes, nusidėjėliai, galime būti tokie prieš Dievą ir parodyti kitiems, kad jie taip pat taptų skaisčiomis mergelėmis Kristui?`