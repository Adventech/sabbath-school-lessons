---
title:  Tolesniam tyrinėjimui
date:   29/12/2023
---

> <p></p>
> „Sumanius didįjį atpirkimą Pasaulis visiškai grąžinamas į Dievo globą. Viskas, kas buvo prarasta per nuodėmę, atkuriama. Atperkamas ne vien žmogus, bet ir žemė, kad būtų amžina klusniųjų buveinė. Šešis tūkstančius metų šėtonas kovojo, stengdamasis išlaikyti žemę savo valdžioje. Dabar baigiamas įgyvendinti pradinis jos sukūrimo tikslas. Aukščiausiojo šventieji gaus karalystę ir paveldės karalystę amžinai ir per amžius“ (E. Vait, Patriarchai ir pranašai, p. 269).

Tačiau, kol tai taps tikrove, mūsų pareiga bendradarbiauti su Dievu Jo misijoje laimint pasaulį įspėjimo žinia, kad žmonės galėtų priimti Dievo duotą atkūrimo pažadą ir taptų jo dalimi.

> <p></p>
> „Aš trokštu matyti daug darbininkų, kurie tarnauja nežinantiems mūsų tikėjimo įrodymų. Daugelis gavo didelę šviesą išgirdę trijų angelų žinią, ir dabar jie turėtų skelbti šią žinią visose pasaulio vietose. Noriu iš savo pusės padaryti viską ir parodyti kitiems kelią, kad jie neštų tiesos šviesą. Tepadeda Viešpats mums apsiginkluoti. Tikintieji turi susivienyti didžiam darbui, įteikdami pasauliui paskutinę perspėjimo žinią“ (E. Vait, 390 laiškas, 1907 (nepublikuotas)).

Šį ketvirtį tyrinėjome įvairius su Dievo misija susijusius klausimus. Šią savaitę baigėme šį tyrinėjimą Apreiškimo knyga, padedančia suprasti, kaip atrodo atkurti santykiai su Dievu, o jos kulminacija baigiasi įvykdyta misija – žemės atkūrimu. Nors tiesa, kad nuodėmės ir kančios sunaikinimas bus baisiausios dienos žemės istorijoje, Dievas nukreipia mūsų žvilgsnį į tą laiką, kuris siekia anapus šio sunaikinimo, ir suteikia paguodą bei padrąsinimą, pažadėdamas, kad žemė bus atkurta.

**Klausimai aptarimui:** 

`1. Kas yra amžinoji Evangelija? Kodėl ji „amžina“? Ir kodėl tai, ko ji moko, turi būti mūsų misijos pagrindas?`

`2. Kodėl mes itin pabrėžiame trijų angelų žinią? Kaip reaguotumėte į argumentą, kad turime sutelkti dėmesį į Jėzų, o ne į kažką tokio tariamai „neigiamo“ kaip ši žinia, kurioje yra labai rimtų įspėjimų?`

`3. Kaip šio ketvirčio pamokos padėjo jums geriau suprasti ne tik misijos svarbą, bet ir tai, kaip jūs ir jūsų bendruomenė galite geriau joje dalyvauti, o tam mes esame pašaukti?`