---
title:  Galutinė krizė
date:   26/12/2023
---

Jėzus pasakė savo mokiniams ir mums: „Tad eikite ir padarykite Mano mokiniais visų tautų žmones, krikštydami juos vardan Tėvo ir Sūnaus, ir Šventosios Dvasios, mokydami laikytis visko, ką tik esu jums įsakęs. Ir štai Aš esu su jumis per visas dienas iki pasaulio pabaigos“ (Mt 28, 19–20). Tai yra didžioji užduotis, ir daugeliu atžvilgių trijų angelų žinios kvietimas skelbti „žemės gyventojams, visoms tautoms, gentims, kalboms ir žmonėms“ (Apr 14, 6) yra tiesiog didžiosios užduoties išraiška turima tiesa (2 Pt 1, 12).

`5. Perskaitykite 1 Jn 4, 8; 2 Pt 3, 9; 1 Tim 2, 4 ir Pr 12, 3. Kodėl Dievui svarbi kiekviena žmonių grupė?`
														
Kristaus meilė skirta visai žmonijai, neatskiriant nė vienos žmonių grupės. Priešingai teologijai, kuri moko, kad Kristus mirė tik už iš anksto išrinktą elitą, Raštas aiškiai sako, kad Kristaus mirtis buvo skirta visiems žmonėms, nepaisant rasės, etninės kilmės ar bet kokio kito veiksnio. Jei esate žmogus, Kristus mirė už jus. Taškas. Vienintelis likęs klausimas yra toks – kaip jūs priimate Jo mirtį?

Kai Jėzus grįš, bus tik dvi stovyklos – tie, kurie pasidavė šėtono valdžiai per religines ir politines institucijas, kaip moko Apreiškimo 13 ir 17, ir tie, kurie visiškai pasišventė Jėzui Kristui, kurie išreiškia tikėjimą laikydamiesi „Dievo įsakymų“ (Apr 14, 12).

Nuo pat pradžių žmonės turėjo įrodymų, kas yra Dievas ir koks Jo teisumo bei meilės kelias (Rom 1, 18–21). Todėl visais amžiais gyvenę žmonės bus teisiami atsižvelgiant į tai, kaip jie bendradarbiavo su Dievu ir gyveno, nepaisant to, kiek jie suprato ar nesuprato (Rom 2, 11–16).

Tačiau šiuo baigmės laikotarpiu didėja pasidalinimas į dvi stovyklas ir nebebus gerbiama sąžinės laisvė. Žmonės bus spaudžiami susivienyti su šėtono puse. Būtina skubiai skelbti Evangeliją ir atskleisti su šėtono klastomis susijusią žinią. Būtent tai ir yra trijų angelų žinios ir mūsų misijos esmė.

`Prisiminkite tai, kad Kristus mirė už jus asmeniškai. Kas galėtų priversti jus galvoti, kad kažkokie jūsų darbai, kad ir kokie blogi, negalėtų būti atpirkti Kristaus mirtimi ant kryžiaus?`