---
title:  Dievo misijos pabaiga
date:   23/12/2023
---

### Šios savaitės tyrinėjimui skaitykite:
Apr 1, 1–7; 1 Pt 2, 9; Apr 14, 6–12; Lk 11, 23; 1 Tim 2, 4; Apr 21, 1–4.

> <p>Įsimintina eilutė:</p>
> „Jeigu visa turi taip suirti, tai kaipgi jums reikėtų pasižymėti šventu gyvenimu ir maldingumu, kaip laukti Dievo dienos, kaip skubinti jos atėjimą, kai dangūs suirs liepsnose ir stichijos sutirps iš karščio!“ (2 Pt 3, 11–12)

Apreiškimo knyga kupina pabaigos vaizdinių. Knygos epicentre kalbama apie kosminį konfliktą tarp Kristaus ir šėtono. Šėtonas prarado teisėtą valdžią žemėje ir dabar persekioja tuos, kurie lieka ištikimi Dievui. Knygos kulminacija baigiasi Jėzaus sugrįžimu išvaduoti savo vaikų – tiek gyvų teisiųjų, tiek ištikimų mirusiųjų po Adomo ir Ievos nuopuolio. Knyga mums taip pat parodo, kaip ugnimi bus sunaikintas šėtonas ir nedorėliai, o Jėzus įkurs savo amžinąją karalystę žemėje.

Entuziastingai tyrinėjantieji Apreiškimo knygą stengiasi atpažinti išpranašautus ženklus ir įvykius, žyminčius Bažnyčios istoriją nuo pirmojo mūsų eros amžiaus iki mūsų dienų paskutiniaisiais laikais. Ir jie tai daro pagrįstai.

Tačiau paskutinę šio ketvirčio temą pamatysime, kad Apreiškimo knyga yra misionieriška knyga, kurioje dėmesys skirtas misionieriškam Dievui, kviečiančiam mus būti misionieriška Bažnyčia. Mūsų pašaukimas skelbti pasauliui „turimą tiesą“ gyvuos tol, kol visi apsispręs – už ar prieš Dievą.