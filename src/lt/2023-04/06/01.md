---
title:  Paskata ir pasiruošimas misijai
date:   04/11/2023
---

### Šios savaitės tyrinėjimui skaitykite:
Lk 24, 1–12; Lk 24, 36–49; Apd 1, 12–26; Hbr 10, 24–25; Apd 2, 1–41; 1 Kor 11, 1.

> <p>Įsimintina eilutė:</p>
> „Ar ne tokie buvo Mano žodžiai, kuriuos jums kalbėjau dar būdamas su jumis: turi išsipildyti visa, kas parašyta apie Mane Mozės Įstatyme, Pranašų knygose ir Psalmėse?“ (Lk 24, 44)

Paulius filipiečiams rašė: „Beje, kai kurie skelbia Kristų iš pavydo ir rungtyniaudami, kiti skelbia Kristų gera valia; šitie iš meilės, suprasdami, kad aš pašauktas ginti Evangelijos, o anie skelbia Kristų ne iš gryno nusistatymo, bet iš savanaudiškumo tardamiesi pasunkinsią mano pančius. Tesižinai! Kad visokiais būdais, dėl akių ar iš tiesų, yra skelbiamas Kristus – štai kuo džiaugiuosi! Bet aš ir toliau džiaugsiuosi“ (Fil 1, 15–18).

Stiprūs žodžiai! Nesvarbu, „dėl akių ar iš tiesų“, skelbiamas Kristus – tai buvo svarbu Pauliui. Tačiau idealiu atveju mūsų motyvai skelbti Kristų, vykdyti misiją, laimėti kitus gerąja naujiena turėtų kilti iš meilės ir tiesos, o ne iš savanaudiškų užmojų, pavydo ar rungtyniavimo.

Kokių yra paskatų skelbti Kristų ir kaip galime pasiruošti tai daryti?

Šią savaitę apžvelgsime kai kuriuos įvykius ankstyvojoje Bažnyčioje, kurie gali mums padėti šiais esminiais misijos momentais.