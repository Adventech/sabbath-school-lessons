---
title:  Laukimas ir misija
date:   07/11/2023
---

Luko 24 baigiasi Jėzaus užžengimu į dangų (Lk 24, 50–53). Tačiau tai dar ne pabaiga. Autorius Lukas tęsia rašydamas Apaštalų darbų knygą. Prieš pat pakildamas į dangų, Jėzus davė mokiniams misiją, pažadą ir nurodymus laukti Jeruzalėje jėgos „iš aukštybių“ (Lk 24, 49; taip pat žr. Apd 1, 4–8).

Jėzus nurodė mokiniams laukti Jeruzalėje, kol ištesės savo pažadą atsiųsti tai, ką pažadėjo Tėvas (Šventą Dvasią), kuri įgalins juos būti liudytojais Jeruzalėje, Judėjoje, Samarijoje ir iki pat žemės pakraščių.

`3. Perskaitykite Apd 1, 12–26. Ką mokiniai, kurių dabar buvo apie 120 vyrų ir moterų, veikė laukdami?`
														
Jėzus davė mokiniams aiškią misiją – jie turėjo būti Jo liudytojai pasauliui. Taigi, kol jie laukė, jie ruošėsi šiai misijai dviem būdais. Pirma, Lukas rašė, kad jie visi atsidėjo maldai. Nė vienam jų nekilo abejonių, kokią misiją jiems davė Jėzus, ir jie visi šią misiją priėmė. Tai įkvėpė juos vienytis maldoje. Lukas nepasakoja, dėl ko jie meldėsi, bet jie tikrai meldė išminties, stiprybės ir drąsos kartu atlikti misiją. Koks pavyzdys mums!

Antra, ką jie darė laukdami, ruošėsi savo misijai logistine prasme. Judas įdavė Jėzų mirties bausmei ir tada atėmė sau gyvybę. Taip tarp dvylikos atsirado laisva vieta. Taigi laukdami mokiniai ieškojo Dievo vedimo ir pasirinko kitą asmenį. Tiesą sakant, mokiniai organizavosi ir planavo pradėti misiją. Priimant šiuos sprendimus, Petras atliko vadovaujantį vaidmenį. Niekas neginčijo jo sprendimo; jie visi matė tame Dievo išmintį. Vyravo supratimas ir pasitikėjimas, kad Dievas veikia ir darbuojasi tarp jų. Jie nelaukė tuščiai, bet kaupėsi tikslui ir misiją skatinantiems darbams.

Laukdami Šventosios Dvasios, padėsiančios atlikti didžią Dievo misiją, išliejimo, turime susivienyti, kad padrąsintume vieni kitus (Hbr 10, 24–25), melsdami Dievo Šventosios Dvasios. Be to, turėtume lygiuotis patys ir bažnyčia su Dievo prioritetu – išgelbėti pražuvusiuosius.

`Kaip išmokti laukti Viešpaties ir tuo tarpu neprarasti tikėjimo? O kaip geriausiai išnaudoti laiką belaukiant, ką čia darė mokiniai?`