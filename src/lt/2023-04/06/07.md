---
title:  Tolesniam tyrinėjimui
date:   10/11/2023
---

Mūsų misijos darbas turi kilti iš gilios meilės ir dėkingumo už tai, ką Jėzus padarė ir daro mūsų gyvenime. Bet kokia kita paskata yra klaidinga. Pasinėrimas į Žodį ir darna su Žodžiu lems sėkmingą evangelizaciją.

> <p></p>
> „Mūsų gyvenimas turi būti susietas su Kristaus gyvenimu; mes nuolatos turime semtis iš Jo, skolindamiesi iš Jo gyvosios duonos, kuri nužengė iš dangaus, semdami iš visada šviežio šaltinio, teikiančio savo gausius turtus. Jei mes visada atminsime Viešpaties Artumą, leisdami mūsų širdims išlieti padėką ir pagyrimus Jam, jausime nuolatinį gaivumą savo religiniame gyvenime. Mūsų maldos bus tarsi pokalbis su Dievu, jausimės taip, lyg kalbėtume su draugu. Jis mums asmeniškai pasakys savo paslaptis. Dažnai mus lydės malonus, džiaugsmingas Jėzaus Artumo suvokimas. Mūsų širdys plaks karščiau, kai Jis artimai bendraus su mumis, kaip Jis bendraudavo su Henochu. Kai tai taps tikru krikščioniškuoju patyrimu, žmogaus gyvenime bus matomas paprastumas, nuolankumas ir širdies romumas, kuris rodo visiems, kas su juo bendrauja, kad jis buvo su Jėzumi ir mokėsi iš Jo“ (E. Vait, Paslėpti lobiai, p. 106).

> <p></p>
> „Jeigu žmogus koncentruojasi tik savyje, jo gyvenimas nebus nei vaisingas, nei tobulas. Jei priėmėte Kristų kaip savo asmeninį Gelbėtoją, jūs turite užmiršti save ir stengtis padėti kitiems. Kalbėkite apie Kristaus meilė, pasakokite apie Jo gerumą. [...] Jei jūs gavote Kristaus Dvasią – nesavanaudiškos meilės ir pasiaukojimo kitiems dvasią – jūs augsite ir brandinsite vaisius. [...] Jūsų tikėjimas didės, jūsų įsitikinimai gilės, jūsų meilė bus tobula“ (E. Vait, Paslėpti lobiai, p. 52).

**Klausimai aptarimui:**

`1. Kaip suprantate Pauliaus žodžius filipiečiams, kad Kristus skelbiamas iš pavydo, rungtyniaujant ar iš savanaudiškų siekių? Kaip galime užtikrinti, kad patys nesame kalti dėl to?`

`2. Koks buvo jūsų asmeninis patyrimas, susijęs su Dievo tikrove ir Dievo meile? Tai yra, ar galėtumėte, remdamiesi savo patyrimu, nuoširdžiai ir sąžiningai skelbti kitiems Dievo gerumą ir meilę? Koks būtų jūsų liudijimas?`

`3. Koks buvo jūsų patyrimas laukiant Viešpaties ir ko tai išmokė jus, kas susiję su pasikliovimu Juo ir tikėjimu apskritai?`
