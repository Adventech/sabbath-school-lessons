---
title:  Estera ir Mordechajas
date:   16/12/2023
---

### Šios savaitės tyrinėjimui skaitykite:
Dan 1, 1–12; Dan 6, 1–9; Est 2, 1–10. 20; Est 3, 1–15; Est 4, 1–14; Est 9, 1–12.

> <p>Įsimintina eilutė:</p>
> „Aš padarysiu tave ir tautų šviesa, kad Mano išganymas pasiektų žemės pakraščius“ (Iz 49, 6).

Vienas iš labiausiai įkvepiančių Rašto pasakojimų, susijusių su „tarpkultūrine tarnyste“, yra Esteros knygoje. Tūkstantmečius apie šią knygą buvo rašyta labai daug, ir iki šios dienos daugelis žydų švenčia Purimo dienas, atsižvelgdami į Est 9, 26–31.

Estera ir jos dėdė Mordechajas buvo žydai, gyvenę Persijos imperijos sostinėje Sūzuose. Dėl kažkokių tai priežasčių, skirtingai nei kiti žydai, grįžę į Judą, jie kartu su kitais liko savo tremties krašte.

Tada per daugybę apvaizdų Estera tampa karaliene. „Karalius pamilo Esterą labiau už visas kitas moteris; ji įgijo jo malonę ir palankumą labiau, negu visos kitos mergelės. Tad jis uždėjo jai ant galvos karališką vainiką ir padarė ją karaliene vietoj Vaštės“ (Est 2, 17).

Būtent tai Esterai, nors ir nenoromis, leido atlikti svarbų vaidmenį Rašto istorijoje. Šis pasakojimas unikaliu būdu parodo, kaip Dievo tauta net svetimoje aplinkoje gali liudyti tiesą.

Kiek beturėtumėte laiko, šios savaitės tyrinėjimui perskaitykite Esteros knygą.