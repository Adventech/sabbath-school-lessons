---
title:  Tolesniam tyrinėjimui
date:   22/12/2023
---

> <p></p>
> „Kiekvienai šeimai ir kiekvienai mokyklai, kiekvienam tėvui, mokytojui ir vaikui, kuriuos apšvietė Evangelijos šviesa, šioje krizėje keliamas klausimas, kaip karalienei Esterai didžiosios krizės Izraelio istorijoje metu: ‘Kas gali žinoti? Galbūt tu pasiekei karališkąjį sostą kaip tik tokiam metui, kaip dabar?’ (Est 4, 14)“ (E. Vait, Ugdymas, p. 307).

> <p></p>
> „Estera buvo graži žydė, Mordechajaus pusseserė, kuris po jos tėvų mirties priėmė ją į savo namus ir mylėjo kaip savo dukrą. Dievas panaudojo ją, kad išgelbėtų žydų tautą Persijos žemėje. (Pastaba: ši ištrauka, ne E. Vait žodžiai, yra įžanginė medžiaga, įtraukta į knygą apie Esterą – „Daughters of God“, 45 puslapį. Tačiau dvi paskesnės ištraukos yra E. Vait žodžiai.)

> <p></p>
> „Senovėje Viešpats nuostabiu būdu veikė per pamaldžias moteris, kurios Jo darbe susivienijo su vyrais, kuriuos Jis pasirinko būti Jo pasiuntiniais. Jis naudojo moteris siekdamas didelių ir ryžtingų pergalių. Ne kartą nepaprastų aplinkybių metu Jis išvedė jas į priekį ir per jas darbavosi, kad išgelbėtų daugybę gyvybių. Per karalienę Esterą Viešpats įvykdė galingą savo tautos išgelbėjimą. Tuo metu, kai atrodė, kad niekas negali jų išgelbėti, Estera ir su ja susijusios moterys pasninko, maldos ir skubių darbų dėka atnešė išgelbėjimą savo tautai. [...] Moterų pastangų, susijusių su Dievo darbu Senojo Testamento laikais, tyrinėjimas išmokys mus to, kas leis mums šiandien tvarkytis kraštutinėmis aplinkybėmis. Galbūt nebūsime atvesti į tokią svarbią vietą, kokią užėmė Dievo tauta Esteros laikais; tačiau dažnai atsivertusios moterys gali užimti svarbią vietą nuolankesnėse pareigose. Daugelis tai darė ir vis dar yra pasirengusios daryti“ (E. Vait, „Daughters of God“, p. 45). 

**Klausimai aptarimui:** 

`1. Esteros knygoje mums lieka neatsakytų klausimų, ypač dėl Esteros vaidmens karaliaus rūmuose, nors ji buvo pakelta karalienės vaidmeniui. Kaip tai suderinti su jos tikėjimu, ar galime tai padaryti?`

`2. Garsieji Esteros žodžiai: „Jeigu turėsiu žūti, žūsiu!“ (Est 4, 16), tūkstantmečiais atkartojami kaip ištikimybės pavyzdys net mirties akivaizdoje. Kaip jos žodžiai atspindi tai, su kuo Dievo tauta susidurs paskutinėmis dienomis, kai Apreiškimo 13 klausimai taps realybe?`

`3. Klasėje peržiūrėkite II dalies klausimą, kaip kartais neviešinti savo tikėjimo. Ar mums tai kada nors turėtų būti aktualu?`