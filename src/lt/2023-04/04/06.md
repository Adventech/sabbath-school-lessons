---
title:  Klusnus Dievo valiai
date:   26/10/2023
---

`5. Perskaitykite Pr 12, 1–9. Ko šios eilutės moko apie klusnumą Dievo valiai, net kai kelias priekyje neatrodo aiškus?`

Viena iš pagrindinių Abraomo savybių buvo jo klusnumas Dievo valiai. Visus Abraomo išgyvenimus su Dievu žymėjo šis klusnumas.

Jo pašaukimas: Abraomas sulaukė dangaus iššūkio – „VIEŠPATS tarė Abromui: Eik iš savo gimtojo krašto, savo tėvo namų, į kraštą, kurį tau parodysiu“ (Pr 12, 1). Jam išgirdus šį balsą iš dangaus, jis galėjo sureaguoti nepaisydamas šio balso ir manyti, kad jį kamuoja haliucinacijos. Arba jis galėjo mesti iššūkį šiai žiniai, sakydamas, pavyzdžiui: „Aš nenoriu eiti; man patinka čia“. Žodžiai – „į kraštą, kurį tau parodysiu“, galėjo pasirodyti keisti kelionės tikslo nusakymui! Bet jis priėmė pašaukimą. Jis pavedė save Dievo valiai ir išėjo iš savo tėvo namų: „Abromas išėjo, kaip VIEŠPATS jam buvo liepęs“ (Pr 12,4).

Žemės pasirinkimas: tarp Loto ir Abraomo tarnų kilo kivirčas, tačiau Abraomas nebuvo toks žmogus, kuris kovotų su savo kūnu ir krauju. Jis pakluso Dievo valiai, kuris vėl jį palaimino: „VIEŠPATS tarė Abromui: Dabar pakelk akis ir pasižiūrėk iš tos vietos, kurioje stovi, į šiaurę ir į pietus, į rytus ir į vakarus, nes visą kraštą, kurį matai, amžinai atiduosiu tau ir tavo palikuonims“ (Pr 13, 14–15).

Sodomos ir Gomoros sunaikinimas: Kai Dievas Abraomui atskleidė šių dviejų miestų likimą, Abraomas, kupinas meilės, bandė išgelbėti šiuos miestus. Kadangi juose nebuvo net dešimties teisiųjų, šie miestai buvo sunaikinti. Abraomas pakluso Dievo valiai ir priėmė Jo teismą šiems miestams.

Viešpats galėjo panaudoti Abraomą, nes jis visomis aplinkybėmis paklusdavo Dievui. Taip turi būti ir mūsų atveju šiandien.

**Iššūkis:** Miestuose susiduriame su kliūtimis tinkamai ir veiksmingai skelbti Evangeliją. Turime prašyti Dievą įsikišti.

**Papildomas iššūkis:** Raskite būdą susisiekti su asmeniu, kurį tiesiogiai paveikė sudėtingos aplinkybės, panašios į jūsiškes. Pasakykite tam asmeniui, kad meldžiatės už jį, ir paprašykite Dievą parodyti, kuo galite padėti.