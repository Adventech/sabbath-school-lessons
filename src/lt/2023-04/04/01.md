---
title:  Dalijimasis Dievo misija
date:   21/10/2023
---

### Šios savaitės tyrinėjimui skaitykite:
Pr 18; Jok 5, 16; Rom 8, 34; Hbr 7, 25; Pr 19, 1–29; Pr 12, 1–9.

> <p>Įsimintina eilutė:</p>
> Aš jums duodu naują įsakymą, kad jūs vienas kitą mylėtumėte; kaip Aš jus mylėjau, kad ir jūs taip mylėtumėte vienas kitą! Iš to visi pažins, kad esate Mano mokiniai, jei mylėsite vieni kitus“ (Jn 13, 34–35).

Nuo pat pradžių Abraomas norėjo, kad Dievas jį naudotų misijai. Šią tiesą galima pamatyti, pavyzdžiui, Pradžios 18, kai Dievas jį įspėjo, kas nutiks Sodomai ir Gomorai. „Tikrai Viešpats DIEVAS nedaro nieko, pirma neapreiškęs savo užmojo savo tarnams pranašams“ (Am 3, 7). O pasakojime apie Sodomą ir Gomorą Jo tarnas pranašas buvo Abraomas.

Abraomas ilsėjosi nuo karščio, kai pamatė tris keliautojus. 
> <p></p>
> „Abraomas matė tik tris pavargusius keliautojus, nė nenumanydamas, kad tarp jų yra Tas, kurį jis gali nenusidėdamas šlovinti“ (E. Vait, Patriarchai ir pranašai, p. 104).

Tačiau Abraomas netrukus asmeniškai įsitraukė į Dievo misiją. Jis turėjo, kaip atskleista šiame skyriuje, melstis už Sodomos ir Gomoros gyventojus bei užtarti juos. Tai yra, jis norėjo žinoti, ar šie žmonės, nepaisant jų pačių, gali būti išgelbėti. Tam tikra prasme, jei tai nėra misija, tuomet kas?

Šiame skyriuje atskleidžiamos trys puikios dvasinės Abraomo savybės: svetingumas, meilė ir malda – savybės, kurios gali labai padėti ir misijoje.