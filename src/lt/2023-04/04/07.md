---
title:  Tolesniam tyrinėjimui
date:   27/10/2023
---

> <p></p>
> „Meilė žūstančioms sieloms įkvėpė Abraomą maldai. Nors ir bjaurėjosi to pagedusio miesto nuodėmėmis, jis troško, kad nusidėjėliai būtų išgelbėti. Gilus jo rūpinimasis Sodoma rodo mums, kokį nerimą turėtume jausti dėl neatgailaujančiųjų. Turėtume nepakęsti nuodėmės, bet gailėtis nusidėjėlių ir juos mylėti. Aplink mus gausu žmonių, kurie skuba į pražūtį, tokią beviltišką ir baisią, kokia buvo ištikusi Sodomą. Kiekvieną dieną baigiasi kurio nors išbandymo laikas. Kiekvieną valandą kažkas prieina gailestingumo ribas. O kurgi tie įspėjantys ir maldaujantys balsai, kurie priverstų nusidėjėlį išsukti iš baisios lemties kelio? Kurgi tos rankos, kurios išsitiesia, kad atitrauktų jį nuo mirties? Kur yra tie, kurie nusižeminę ir ištvermingai tikėdami maldauja Dievą jo pasigailėti? Abraomo dvasia buvo Kristaus dvasia. Dievo Sūnus yra didysis nusidėjėlio užtarėjas. Tas, kuris atpirko, žino žmogaus sielos vertę. Tobulai tyros prigimties Kristus, ypač pasipriešinęs blogiui, parodė nusidėjėliui tokią meilę, kuri gali remtis tik beribiu gerumu. Nukryžiavimo kančiose Jis užsikrovė sunkią viso Pasaulio nuodėmių naštą. Jis meldėsi už įžeidėjus ir žudikus. ‘Tėve, atleisk jiems, nes jie nežino, ką darą’ (Lk 23, 24)“ (E. Vait, Patriarchai ir pranašai, p. 105).

> <p></p>
> „Abraomas aplinkinių tautų buvo gerbiamas kaip galingas kunigaikštis ir išmintingas bei sumanus vadas. Jo gyvenimas ir charakteris, ryškiai besiskiriantys nuo stabų garbintojų, liudijo tikrąjį tikėjimą. Nepajudinama buvo jo ištikimybė Dievui, tuo tarpu jo mandagumas ir nuolankumas brandino pasitikėjimą ir draugystę, o natūralus didingumas – pagarbą ir garbę“ (E. Vait, Patriarchai ir pranašai, p. 99).

**Klausimai aptarimui:** 

`1. Kokios kitos Šventojo Rašto asmenybės įvykdė pašaukimą misijai? O Jonas Krikštytojas? Ar pasakytumėte, kad jam pasisekė misija?`

`2. Perskaitykite Pr 19, 30–36. Ką šios eilutės mums sako apie kai kurių išgelbėtųjų iš Sodomos charakterį?`

`3. Ko dar galime pasimokyti iš Abraomo pavyzdžio, kas susiję su misija ir kaip ji atliekama?`

`4. Ar Abraomo užtarimą Sodomai ir Gomorai laikytumėte sėkmingu ar nesėkmingu?`