---
title:  Svetingumo dovana
date:   22/10/2023
---

`1. Perskaitykite Pr 18, 1–15. Kokie svetingumo elementai atsispindi Abraomo rūpestyje svečiais?`

Abraomas sėdėjo prie palapinės įėjimo kaitros metu. Toks elgesys buvo neįprastas. Tuo vasaros paros metu, kai saulė yra zenite, visi ieško pavėsio ir gaivaus vėjelio. Bet galbūt Abraomas kentė kaitrą, norėdamas padėti einantiesiems pro šalį?

Ten jis pamatė tris keliautojus. Jo paprotys greičiausiai buvo skirtas parodyti svetingumą nepažįstamiems. Štai kodėl susitikimas įvyko Abraomo iniciatyva: tekste sakoma, kad jis bėgo link jų nuo savo palapinės įėjimo. Tai svarbu, nes Abraomas ėmėsi iniciatyvos su jais susitikti dar prieš jiems atvykstant pas jį.

„Tebūna atnešta truputį vandens; nusiplaukite kojas ir pailsėkite po medžiu. Atnešiu kąsnį duonos, kad galėtumėte pasistiprinti. Po to galėsite toliau eiti, nes juk užsukote pas savo tarną“ (Pr 18, 4–5).

Abraomas žinojo apie savo misiją – dalytis su visais žiniomis apie Viešpatį pagonybės, stabmeldystės ir politeizmo persmelktame pasaulyje. Kaip matome šiame įvykyje, jis apsisprendė vykdyti savo misiją parodydamas svetingumą šiems nepažįstamiems, kurie, regis, ką tik pasirodė horizonte.

Tuo tarpu Abraomo 
> <p></p>
> „didžiulę šeimyną sudarė daugiau kaip tūkstantis žmonių; daugelis iš jų buvo savo šeimų galvos ir nemažai buvo neseniai atsivertę iš pagonybės. Tokią šeimyną reikėjo valdyti tvirta ranka. Silpnų, neryžtingų metodų nepakako. [...] Abraomo įtaka peržengė jo šeimynos ribas. Kur jis pasistatydavo palapinę, šalia iškildavo aukuras Dievo garbinimui ir aukojimui. Išardžius palapinę, aukuras likdavo. Ir daugelis klajoklių kanaaniečių, kurie žinojo apie Dievą iš Jo tarno Abraomo gyvenimo, skubėdavo prie to aukuro aukoti Jehovai“ (E. Vait, Ugdymas, p. 218).

Nuo pat pradžių šis žmogus suprato, kad Dievas jį pašaukė misijai ir kad jis vyksta į Pažadėtą kraštą ne atostogauti, o būti palaiminimu aplinkiniams, o per jo palikuonis – pasauliui.
 
`Kokių Abraomo svetingumo principų galite laikytis savo gyvenime?`