---
title:  Abraomo maldos dvasia
date:   24/10/2023
---

`3. Perskaitykite Pr 18, 23–32 ir Jok 5, 16. Ko šios eilutės turėtų mus pamokyti apie užtariančios maldos galią?`

Dialogas tarp Abraomo ir Dievo yra užtariančios maldos pavyzdys, atvaizdas. Abraomas šiame skyriuje pristatomas kaip Sodomos ir Gomoros gyventojų užtarėjas Dievo akivaizdoje. Jis maldavo už juos, vardan jų; tai yra, jis tam tikra prasme veikė kaip Jėzaus, mūsų Užtarėjo Tėvo akivaizdoje pavyzdys, simbolis. Mums šiandien seksis vykdyti misija tik tuo atveju, jei melsimės taip pat.

Abraomas išmoko mylėti Sodomos, Gomoros ir kitų netoliese esančių miestų gyventojus. Štai kodėl jo malda buvo nuoširdi. Jis jau kovojo su kai kuriais karaliais, nugalėjusiais Sodomos ir Gomoros karalius. Po Abraomo pergalės Sodomos karalius Bera atvyko pasitikti Abraomo su Melchizedeku. Bera prašė, kad jo žmonės galėtų sugrįžti į savo namus: „Duok man žmones, o turtus pasiimk sau“ (Pr 14, 21). Tai rodo šio karaliaus meilę savo žmonėms. Kadangi viena iš didžiausių Abraomo charakterio savybių buvo meilė, jis mylėjo Sodomos ir Gomoros karalius bei meldėsi už juos ir jų žmones. 
> <p></p>
> „Meilė žūvančioms sieloms įkvėpė Abraomą maldai“ (E. Vait, Patriarchai ir pranašai, p. 105).

Abraomas meldėsi nuolankiai ir atkakliai. Kai tik Dievas pritarė pirmam prašymui išgelbėti miestą, jei jame gyvens 50 teisiųjų, jis ir toliau užtarė.

Mūsų misija negali būti sėkminga be maldos, užtariančios maldos. Susitikę su konkrečiu asmeniu, pasakę pamokslą ar pravedę Rašto tyrinėjimo klasę, turime melstis už tuos, su kuriais bendravome. Dievas atsižvelgia į šias maldas, paliesdamas žmonių, su kuriais susitinkame, širdį. Ne mūsų žodžiai ar iškalba, bet Šventoji Dvasia atvers mūsų draugus ar pažįstamus. Štai kodėl bet kurioje atliekamoje misijoje privalome melstis už kiekvieną žmogų atskirai.

`Perskaitykite Rom 8, 34 ir Hbr 7, 25. Ką šios eilutės mums sako apie tai, ką Jėzus daro dėl mūsų, ir kaip ši tiesa gali padėti mums geriau suprasti mūsų, kaip užtariančiųjų kitus, vaidmenį?`