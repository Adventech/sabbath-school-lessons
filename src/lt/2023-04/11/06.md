---
title:  Tikėjimas žemėje?
date:   14/12/2023
---

Vieno iš savo palyginimų pabaigoje Lk 18, 8 Jėzus klausė: „Bet ar atėjęs Žmogaus Sūnus beras žemėje tikėjimą?“ Kaip Kristaus mokiniai, šiandien turime pamatyti, ko Jėzus ieško. Šiame pasakojime matome, kad Jėzus ieškojo tikėjimo, kuris šviečia net ir tamsoje.

`6. Perskaitykite Mt 8, 10. 13; Mt 9, 2; Mt 20, 29–34; Mk 2, 5; Mk 10, 46–52; Lk 18, 35–43. Ką šiuose tekstuose Jėzus nusako kaip turinčius tikėjimą?`
														
Šiame sąraše yra žmonių, kurių tikėjimas švietė net tamsiuose miestuose. Kafarnaume Jėzus išryškino keletą tikinčių žmonių. Mt 8, 10. 13 parašyta apie atsivertusį pagonį šimtininką su dideliu tikėjimu. Skaitome apie keturis tikėjimo kupinus draugus, kurie išardė stogą, kad nuleistų savo paralyžiuotą draugą prie Jėzaus (Mt 9, 2; Mk 2, 5). Morkaus 10 parašyta apie praregėjusį Bartimiejų, kurio tikėjimas ryškiai švietė Jeriche.

Tuo pačiu tikimės, kad Dievo tautoje turėtų būti didelis tikėjimas. Tačiau net ir Jėzaus gimtajame Nazarete mažas tikėjimas – ar net visiškas netikėjimas – buvo Kristaus tarnystę ribojęs veiksnys. Tarp mokinių Jėzus kelis kartus vadino Izraelį mažatikiais (Mt 6, 30; Mt 8, 26; Mt 14, 31; Mt 16, 8). Mt 17, 17 Jėzus sakė: „O netikinti ir sugedusi gimine!“

Viena šiandien pritaikytina pamoka yra ta, kad tikėjimas randamas netikėtose vietose – miestuose tarp svetimtaučių, pagonių ir skirtingų religijų žmonių. Nuolankūs, kaip Jėzus, turime eiti į miestus ir ieškoti tų, kurie, išgirdę tiesą, atsilieps išganingu tikėjimu Jėzumi. Ir jų tikrai ten yra.

**Iššūkis:** Atverkite savo širdį maldoje, kad gautumėte didesnę tikėjimo dalį, su kuria galėtumėte dalytis meile artimiems ir tolimiems.
	
**Papildomas iššūkis:** Kaip jūs pažinote Jėzų ir brangią trijų angelų žinią? Įvardykite tris dvasinius palaiminimus, kuriuos patyrėte dėka Jėzaus asmeniniame gyvenime. Pasiruoškite pasidalyti šiomis mintimis Sabatos mokyklos klasėje.