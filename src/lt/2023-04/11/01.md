---
title:  Misija nelaimėtiems. 2 dalis
date:   09/12/2023
---

### Šios savaitės tyrinėjimui skaitykite:
1 Kar 11, 1–6; Mt 4, 23–25; Mt 15, 22–28; Mk 7, 24–30; Apd 10, 34-35; Mt 8, 10.

> <p>Įsimintina eilutė:</p>
> „Tuomet Jėzus tarė jai: ‘O moterie, didis tavo tikėjimas! Tebūnie tau, kaip prašai.’ Ir tą pačią valandą jos duktė pasveiko“ (Mt 15, 28).

Nuo pat pradžių mylintis Dievas ieškojo savo žūstančių vaikų (Pr 3, 9); ir iki mūsų dienų tas pats mylintis Dievas vis dar siekia laimėti pražuvusius (žr. Apr 14, 6–12), įskaitant pražuvusius miestuose. 2018 m. Jungtinės Tautos paskelbė naujausias išvadas, teigdamos, kad 55 procentai planetos gyventojų gyvena miestuose, o iki 2050 m. jų skaičius išaugs iki 68 procentų. Neturime kito pasirinkimo, turime liudyti esantiems miestuose.

Tačiau daugelis Dievo žmonių elgiasi taip, kaip darė Jona, kai buvo pašauktas liudyti mieste – dėl kažkokios tai priežasties jie bėga nuo šios užduoties. „O visa, kas kitados parašyta, mums pamokyti parašyta, kad ištverme ir Raštų paguoda turėtume vilties“ (Rom 15, 4). Įskaitant ir tai, kas parašyta apie Joną.

Būdamas čia, Jėzus tarnavo ne tik Izraelio miestuose, bet ir svetimtaučių vietovėse; tai yra tiems, kurie nepriklausė žydų tautai ir išrinktiesiems.

Šią savaitę tyrinėsime Rašto pasakojimą apie Kristaus misiją Tyre ir Sidone bei mokysimės jį pritaikyti šiandieniniam gyvenimui.