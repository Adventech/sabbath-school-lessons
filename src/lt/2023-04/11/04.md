---
title:  Tyras ir Sidonas
date:   12/12/2023
---

Tyrinėjantieji Raštą tiki, kad Evangelija pagal Matą buvo konkrečiai parašyta žydų auditorijai, o Morkaus evangelija buvo parašyta pirmiausia pagonims. Naudinga atsižvelgti į šį skirtumą, kai tyrinėjame evangelijas.

`4. Perskaitykite Mt 15, 22–28 ir Mk 7, 24–30. Kokius skirtumus pastebite, kaip ši moteris buvo nusakyta?`

Atkreipkite dėmesį, kaip Matas nusakė šią motiną, paminėdamas jos tautybę arba rasę – „kanaanietė“. Šventoji Dvasia paragino Morkų naudoti papildomus terminus ir nusakyti šią motiną – „graikė“ arba pagonė, tada pateikiant papildomos informacijos – „kilimo sirofinikietė“, vienintelis šio termino pavartojimas Rašte.

Pagalvokite, kaip šis pasakojimas Mato 15 paveiktų pagrindinę auditoriją dėl jų kilmės ir pasaulėžiūros. Mato auditorija šią motiną laikytų niekinga pagone. Tai lemia hebrajų istorinė patirtis su kanaaniečiais kaip stabus garbinančia žmonių grupe, kurios nedora gyvensena ir papročiai ilgą laiką buvo kliuvinys Izraelio tautai. Net Kristaus mokiniai nesvarstė galimybės, kad ši moteris tikėjo ir yra Dievo karalystės dalis!

Morkaus 7, pagonių auditorija reaguotų kitaip nei skaičiusieji Mato evangeliją. Pagonių su kanaaniečiais susijęs patyrimas buvo kitoks nei žydų. Pagonys tapatinosi su šia moterimi, graike, sirofinikiete. Jėzus išgydė vieną iš jų! Pagonims ši moteris būtų mylinti motina, nerimavusi dėl savo dukters likimo ir troškusi, kad Mokytojas ją išgydytų, nepaisant šios motinos etninės ir tautinės kilmės.

> <p></p>
> „Kristus ne iš karto atsakė į moters prašymą. Šią nekenčiamos rasės atstovę Jis priėmė kaip būtų priėmęs žydas. Tuo Jis norėjo parodyti mokiniams, kaip šaltai ir beširdiškai tokiu atveju pasielgtų žydai. Paskui Jis su užuojauta išklausė moterį ir išpildė jos prašymą, leisdamas suprasti, kaip tokioje nelaimėje turėtų elgtis mokiniai“ (E. Vait, Su meile iš Dangaus, 2011, p. 367).
 
`Perskaitykite 1 Jn 2, 2. Ką ši eilutė mums turėtų pasakyti apie tai, kad Dievo akivaizdoje visi esame vienodi?`