---
title:  "„Išklausyk ją“"
date:   13/12/2023
---

Dar nelaimėtuose miestų rajonuose yra daug išsiilgusiųjų vilties. Kas Kristaus laikais neleido Dievo tautai nešti Mesijo vilties į tokius svetimtaučių miestus kaip Tyras ir Sidonas? Nacionalizmas, puikybė ir išankstinis nusistatymas apakino Dievo tautą galimybėms pamatyti artimiausiuosius, kurie troško pirmojo advento pranašysčių apreikštos vilties. Jėzus Kristus trokšta, kad Jo tauta šiandien dalytųsi palaiminta viltimi (Tit 2, 13) su daugybe miestuose gyvenančių grupių. Ir kaip Jėzui nerūpėjo jų tautybė ar rasė, tai taip pat turėtų nerūpėti ir mums.

`5. Perskaitykite Apd 10, 9–16. 28. 34–35. Kaip apibendrintumėte Šventosios Dvasios pamoką?`
														
Belaukdamas pusryčių Petras sulaukė regėjimo apie ant stogo drobulėje patiektą maistą, netyrus gyvūnus ir paukščius. Tris kartus regėjime jam buvo liepta keltis ir valgyti. Dievas panaudojo šiuos regėjimus, siekdamas stoti akistaton su Petro religine puikybe ir fanatiškumu pagonių atžvilgiu. Petras galiausiai suprato šią tiesą: „Tada, atvėręs lūpas, Petras pasakė: Iš tiesų aš dabar suprantu, jog Dievas nėra šališkas. Jam brangus kiekvienos tautos žmogus, kuris Jo bijo ir teisingai gyvena“ (Apd 10, 34–35).

Atsižvelgdami į tai, pamąstykime apie su Tyru ir Sidonu susijusias pamokas. Dar kartą pažvelkite į Jėzų ir Jo bendravimą su minėta motina. Ko mokiniai iš to išmoko, kas susiję su Petro regėjimu? Kaip galime tai pritaikyti savo šiandieniniam gyvenimui ir paskutinių dienų Kristaus pašaukimui Jo misijai miestuose? Koks šališkumas neleidžia mums pamatyti miestiečių poreikių? Kokias galimybes Dievas mums suteikė miestuose – išplėsti mūsų su misija susijusį supratimą ir rūpestingai stoti akistaton su mūsų fanatizmu, nacionalizmu ir dvasine puikybe?

Jėzus kantriai mokė savo mokinius, kurie dar iki galo nesuprato, kad didis Dievo išgelbėjimo planas skirtas visai žmonių šeimai, o ne tik vienai tautai ar etninei grupei. Šventoji Dvasia gali padėti mums įveikti išankstinį nusistatymą ir šališkumą, kad galėtume užbaigti misiją miestuose.

`Perskaitykite Gal 2, 11–13. Ko šios eilutės turėtų mus mokyti apie tai, kaip sunku išsivaduoti iš išankstinio nusistatymo, kurio buvome mokomi nuo vaikystės?`