---
title:  Dievas, kuris tapo viena su mumis
date:   03/10/2023
---

Senajame Testamente pasakojama, kaip Kūrėjas pradėjo įgyvendinti planą per tautą, kuri turėjo atstovauti pasauliui Jo prigimtį ir tikslą. Visi Dievo darbai buvo atliekami laikantis Jo misijos strategijos. Per pranašą Izaiją Dievas pasakė: „Aš – Dievas, ir nėra tokio kaip Aš. Apreiškiu pabaigą nuo pat pradžios... Tariu: ‘Mano užmojis bus įvykdytas!’ Aš įvykdysiu visa, kas sumanyta“ (Iz 46, 9–10). Tačiau Naujajame Testamente Dievo troškimas būti su žmonija įgauna naują dimensiją. Per Kristaus įsikūnijimą tai, kas buvo tik pažadas Edeno sode (Pr 3, 15), tampa tikrove.

`3. Perskaitykite pasakojimą apie Jėzaus gimimą Mt 1, 18–23. Ką šis pasakojimas mums pasako apie Dievą?`

„Dievas su mumis“. Emanuelis. Dievas gyveno su savo tauta šventykloje, o dabar Jis gyveno su jais fiziniu Jėzaus Nazariečio Asmeniu. Iš tiesų, gimus Jėzui Dievas konkrečiais būdais parodė savo nuolatinį troškimą būti su mumis prigimtimi ir misija – Dievo Sūnus buvo žmogus ir Dievas, ir Jis patvirtino: „Aš esu kelias, tiesa ir gyvenimas. Niekas nenueina pas Tėvą kitaip, kaip tik per Mane“ (Jn 14, 6).

`4. Perskaitykite Jn 1, 14–18. Ko Kristaus įsikūnijimas moko apie Dievo misiją mums?`

Dievas žengė pirmyn su savo misija ir per Jėzų Kristų buvo tarp savo vaikų kūnu. Tėvo viengimis Sūnus, pilnas „malonės ir tiesos“ (Jn 1, 14), išpildė Senojo Testamento pranašystes ir pagal Dievo planą tapo viena su mumis, Dievu žmogaus kūne. Misijos Dievas ir toliau vykdė savo tikslą.

`Pagalvokite, ką reiškia, kad Dievo meilė mums yra tokia didelė, jog Jis atėjo pas mus būdamas tokiu pačiu žmogumi. Kaip turėtume reaguoti į šią meilę, ypač kalbant apie misiją kitiems?`