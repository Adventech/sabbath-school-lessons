---
title:  Trokštantis būti su mumis Dievas
date:   02/10/2023
---

`2. Perskaitykite Pr 17, 7; Pr 26, 3 ir Pr 28, 15. Kokia buvo šio Dievo pažado Abraomui ir jo palikuonims esmė?`

Senajame Testamente Dievas ir toliau veikia atsižvelgiant į Jo misionierišką prigimtį, kad įvykdytų savo tikslus. Pavyzdžiui, po tvano Babelio žmonės nusprendė įsikurti vienoje vietoje, kad pastatytų miestą ir bokštą, kuris siektų dangų. Dievas įsikišo, sumaišydamas jų kalbą su tikslu išsklaidyti juos po pasaulį (Pr 11, 1–9). Tada Jis išplėtė savo misiją, pašaukdamas Abromą (kuris vėliau tapo Abraomu) būti Jo palaiminimų įrankiu visam pasauliui (Pr 12, 1–3). Dievo pažadai Abraomui ir jo palikuonims buvo daugialypiai, bet vienas iškyla aukščiau visų. Kelis kartus Dievas jiems iš esmės pareiškė: „Aš būsiu jų Dievas“; „Aš būsiu su tavimi“; „Aš esu su tavimi“ (žr. Pr 17, 7–8; Pr 26, 3; Pr 28, 15).

Istorijai rutuliojantis, Juozapas atsiduria Egipte, bet kaip išgelbėjimo įrankis savo žmonėms. Kiekviename Juozapo patyrime – net ir sunkiausiomis jo gyvenimo akimirkomis – Raštas patvirtina, kad „VIEŠPATS buvo su juo“ (Pr 39, 2. 21. 23). Pasikeitus kelioms kartoms, vykdydamas savo misiją, Dievas siuntė Mozę pas faraoną kaip savo tautos išvaduotoją iš Egipto vergijos. Mozės „paskyrimo“ metu Dievas jam pasakė: „Aš būsiu su tavimi!“ (Iš 3, 12) Jehova ne kartą patvirtino savo gilų troškimą būti su savo tauta.

Perskaitykite Iš 29, 43. 45. Koks buvo vienas esminių Senojo Testamento šventyklos tikslų? Dievas nusprendė kitaip būti su savo vaikais. Jis patvirtino Mozei savo troškimą gyventi tarp Izraelio vaikų pastatant Palapinę ir sumanant apgalvotą bei tikslingą sistemą, kuri nurodytų galutinį Jo misijos įrankį – Jėzų Kristų. 

> <p></p>
> „Aukos, atnašos ir žydų sistemos kunigystė buvo įsteigtos simbolizuoti Kristaus mirtį ir tarpininkavimo darbą. Visų šių apeigų prasmė ir dorybė slypėjo tik Kristaus apreiškime“ (E. Vait, „The Advent Review and Herald of the Sabbath“, 1872 m. gruodžio 17 d.).

`Kaip jūs patiriate Dievo Artumą savo gyvenime?`