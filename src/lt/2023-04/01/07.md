---
title:  Tolesniam tyrinėjimui
date:   06/10/2023
---

> <p></p>
> „Mūsų atpirkimo planas buvo sukurtas ne po Adomo nuopuolio. Tai buvo apreiškimas ‘paslapties, nutylėtos per amžinuosius laikus’ (Rom 16, 25). Tai buvo išdėstymas principų, kurie per amžių amžius sudarė Dievo sosto pamatą. Dievas ir Kristus nuo pat pradžių žinojo apie būsimą šėtono atsimetimą bei žmogaus nuopuolį dėl atsimetėlio apgaulės. Dievas nepašaukė į būtį nuodėmės, tačiau Jis numatė jos atsiradimą ir pasirūpino, kaip išspręsti siaubingą problemą. Jo meilė pasauliui tokia didelė, jog Jis panorėjo atiduoti savo vienatinį Sūnų, ‘kad kiekvienas, kuris Jį tiki, turėtų amžinąjį gyvenimą’ (Jn 3, 15)“ (E. Vait, Su meile iš Dangaus, 2011, p. 16).

> <p></p>
> „Kristus nesakė savo mokiniams, kad jų darbas bus lengvas. [...] Tačiau jie nebus palikti grumtis vieni. Kristus užtikrino, kad bus kartu su jais; ir jeigu jie žengs į priekį su tikėjimu, juos pridengs Visagalio skydas. [...] Kol jie paklusią Jo Žodžiui ir dirbsią kartu su Juo, jie nesuklupsiantys. Eikite į visas tautas, ragino Jis. Žygiuokite į tolimiausius žemės rutulio kampelius ir būkite tikri, kad Mano Artumas lydės jus net tenai. Darbuokitės su tikėjimu ir pasitikėjimu, nes niekada neateis toks metas, kada Aš jus apleisiu. Aš visada būsiu su jumis, padėsiu jums atlikti savo pareigą, vesiu, guosiu, apvalysiu nuo nuodėmių, palaikysiu jus, dovanosiu jums sėkmę kalbant žodžius, kurie atkreips kitų žmonių dėmesį į Dangų“ (E. Vait, Apaštalų darbai, p. 23).

**Klausimai aptarimui:** 

`1. Pagalvokite, ką reiškia, kad pirmieji Dievo žodžiai puolusiai žmonijai buvo ne – „Ką padarei?“; arba – „Kodėl Man nepaklusai?“ Vietoj to pirmieji žodžiai buvo: „Kur tu?“ Kaip ši tiesa turėtų mus paguosti dėl Dievo ketinimų mums ir mūsų artimiesiems?`

`2. Pagalvokite, ką reiškia, kad pats Dievas Jėzaus asmenyje atėjo į šį pasaulį mus išgelbėti. Kristus ant kryžiaus buvo didžiausias Dievo, kaip misijos Dievo, apreiškimas. Ką tai mums sako apie Jo charakterį?`

`3. Misija priklauso Dievui. Todėl Jis aprūpins ir įgalins žmones atlikti šią užduotį. Atsižvelgiant į šią tikrovę, žvelgiant į pasaulinės evangelizacijos iššūkius, kaip galite išspręsti baimės ir netinkamumo jausmo klausimą?`