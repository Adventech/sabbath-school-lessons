---
title:  Dievo misija mums. 1 dalis
date:   30/09/2023
---

### Šios savaitės tyrinėjimui skaitykite:
Pr 3, 9–15; Pr 28, 15; Iš 29, 43. 45; Mt 1, 18–23; Jn 1, 14–18; Jn 3, 16; Jn 14, 1–3.

> <p>Įsimintina eilutė:</p>
> „Dievas pašaukė žmogų ir paklausė: ‘Kur tu?’“ (Pr 3, 9)

Misijos pradžia ir tikslas yra tik Dieve. Ši misija prasidėjo ne Abraomo pašaukimu (Pr 12,1–4) ir ne išėjimu (Iš 12, 31–42). Ji neprasidėjo net nuo Jėzaus Kristaus tarnavimo žemėje (Mt 1, 18–25) ar Pauliaus misionieriškų kelionių (Apd 13, 4–14, 26). Šią misiją pradėjo pats Dievas, kai Jis sukūrė visatą, o vėliau – žmoniją (Pr 1, 26–27).

Šventajame Rašte matome Dievą, sąmoningai ištiesiantį ranką ir trokštantį būti su savo vaikais. Nuo pat pradžių Jis užmezga ryšį su Adomu ir Ieva. Net ir atsiradus nuodėmei, Jis tęsia savo misiją, bet dabar siekia atkurti ryšį su žmonija. Galiausiai Dievo misija bus įvykdyta (Apr 21–22), todėl turėtume būti paskatinti skelbti pasauliui amžinąją Evangeliją (Apr 14, 6–7).

Todėl bet kokios misijos pastangų pagrindas turi būti santykiai su Kūrėju ir tinkamas Jo misionieriškos prigimties bei pobūdžio supratimas. Tačiau prieš suprantant Dievo misiją, būtina geriau suprasti misijos Dievą.