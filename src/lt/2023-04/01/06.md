---
title:  Dievas, kuris sugrįš mūsų
date:   05/10/2023
---

`7. Perskaitykite Jn 14, 1–3. Kaip šios eilutės susijusios su Šventojo Rašto paskutiniųjų laikų žinia?`	

Jo žemiškosios tarnystės metu vienas brangiausių Kristaus pažadų – palaimingoji viltis – dar kartą atspindi Kūrėjo troškimą būti su mumis amžinai. Jėzus patvirtino: „Sugrįšiu ir jus pas save pasiimsiu, kad būtumėte ten, kur ir Aš“ (Jn 14, 3).

Pasak apaštalo Jono, šis pažadas pagaliau taps tikrove. „Ir išgirdau galingą balsą, skambantį nuo sosto: ‘Štai Dievo padangtė tarp žmonių. Jis apsigyvens pas juos, ir jie bus Jo tauta, o pats Dievas bus su jais’“ (Apr 21, 3).

> <p></p>
> „Atpirkimo darbas bus užbaigtas. Ten, kur vešėjo nuodėmė, dar labiau įsiviešpatavo Dievo malonė. Pati žemė, į kurią šėtonas reiškia pretenzijas, turi būti ne tik atpirkta, bet ir išaukštinta. [...] Čia, kur Dievo Sūnus įsikūnijo į žmogų, kur gyveno, kentėjo ir mirė šlovės Karalius – čia, kai Jis viską padarys nauja, Dievo šventykla bus tarp žmonių... Per nesibaigiančius amžius vaikščiodami Viešpaties šviesoje atpirktieji šlovins Jį už Jo neapsakomą Dovaną – Emanuelį, Dievą su mumis“ (E. Vait, Su meile iš Dangaus, 2011, p. 21).

Čia randame gražiausią Atpirkimo paveikslą. Misijos Dievas pagaliau išpildys savo troškimą amžinai būti su savo vaikais. Kokia didžiulė privilegija būti šios tikrovės dalimi!

Savaitės iššūkiai. Visą šį ketvirtį būsite raginami sąmoningai įsitraukti į Dievo misiją. Tai bus galimybė pamatyti ir patirti savo gyvenime veikiantį misijos Dievą. Išnaudokite šią akimirką asmeniniams apmąstymams ir būkite pasirengę kas savaitę pasidalyti tuo, ko išmokote klasėje. Papildomas „iššūkis“ paskatins jus labiau įsitraukti į Dievo misiją. 

**Iššūkis:** Kiekvieną ateinančios savaitės dieną melskitės, kad Dievas atvertų jūsų širdį ir taptumėte Jo misijos dalimi.

**Papildomas iššūkis:** Sužinokite konkretaus asmens vardą, kurio dar nežinote – kaimyno, bendradarbio, parduotuvės savininko, autobuso vairuotojo, prižiūrėtojo ir pan. Pradėkite melstis už jį kiekvieną dieną.