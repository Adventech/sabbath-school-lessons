---
title:  Dievas, kuris ir toliau yra su mumis
date:   04/10/2023
---

Jėzaus gyvenimas ir tarnystė buvo didžiausias Dievo apreiškimas. Maždaug per trejus metus Dievas sugebėjo aiškiau atskleisti, kas Jis yra ir kokia Jo misija, nei visa kita, ką Jis apreiškė kitu būdu ankstesnėms kartoms. Kristus buvo tobulas „neregimojo Dievo atvaizdas“, „darydamas Jo kryžiaus krauju taiką“ (Kol 1, 15. 19–20). Kristuje buvo visiškai atskleista Dievo misionieriška prigimtis. Pats Jėzus atskleidė savo misiją, sakydamas: „Žmogaus Sūnus atėjo ieškoti ir gelbėti, kas buvo pražuvę“ (Lk 19, 10).

`5. Perskaitykite ir apmąstykite Jn 3, 16. Kaip čia matote Dievo meilės ir misijos sąveiką?`

Vėliau Jo tarnystėje, artėjant paskutinei Jėzaus gyvenimo savaitei, iškilo pavojus galutiniam žmonijos likimui. Tų dienų įvykiai susiejo praeities lūkesčius su ateities viltimi. Per Paschos šventę, simbolizavusią laisvę nuo Egipto priespaudos, Jėzus Kristus, įsikūnijęs Dievas, atidavė savo gyvybę, kad išvaduotų mus iš nuodėmės vergijos. Apaštalas Paulius rašė: „Tą, kuris nepažino nuodėmės, Jis dėl mūsų pavertė nuodėme, kad mes Jame taptume Dievo teisumu“ (2 Kor 5, 21).

`6. Perskaitykite Mt 28, 18–20. Koks pažadas slypi didžiojoje užduotyje? Kaip jis suteikia mums užtikrintumo, kai dalyvaujame Dievo misijoje?`

Kristaus mirtis buvo sutaikymo proceso dalis, o ne jo pabaiga. Savo prisikėlimu Jėzus nugalėjo mirtį ir gavo visą valdžią „danguje ir žemėje“ (Mt 28, 18). Atsižvelgdamas į šią tikrovę, Jis įpareigojo visus savo sekėjus daryti Jo mokiniais visus su nuostabiu pažadu: „Aš esu su jumis per visas dienas iki pasaulio pabaigos“ (Mt 28, 20).

`Kaip savo gyvenime pastebėjote išsipildant Jėzaus pažadą visada būti su mumis, kai vykdote misiją?`