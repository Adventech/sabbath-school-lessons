---
title:  Mylėti kitus kaip save
date:   15/11/2023
---

`6. Perskaitykite Mt 22, 37–40. Kuo tai, ką pats Jėzus čia pasakė, palyginama su Jo atsakymu Įstatymo mokytojui Lk 10, 27–28?`
														
Pasak Mt 22, 37–40, Jėzus aiškiai pasakė, kad kasdienė tikrojo tikėjimo išraiška priklauso nuo šių dviejų įsakymų. O Lk 10, 27–28 aiškiai nurodoma, kad jei žmogus vykdys šiuos du įsakymus, jis paveldės amžinąjį gyvenimą.

> <p></p>
> „Meilė yra pagrindinis Dievo valdymo principas danguje ir žemėje, ji turi būti ir krikščioniškojo charakterio pagrindas. Tik ji gali paruošti žmogų ir išlaikyti pastovumą ir tvirtumą. Vien ji gali padaryti krikščionį pajėgų pasipriešinti išmėginimams ir gundymams“ (E. Vait, Paslėpti lobiai, p. 33 ).

`7. Perskaitykite Gal 5, 14; Mch 6, 6–8; ir 1 Jn 4, 20–21. Kaip šios eilutės patvirtina tai, ką Jėzus mums pasakė?`
														
Pasak Pauliaus: „Visas Įstatymas telpa viename sakinyje: Mylėk savo artimą kaip save patį“ (Gal 5, 14). Pauliaus nuomone, meilė Dievui gali būti praktiškai matoma tik tada, kai šią meilę parodo mūsų elgesys su kitais. Nors jis teigė, kad „teisusis gyvens tikėjimu“ (Rom 1, 17), vis dėlto gyventi tikėjimu nėra kažkas, kas būtų paslėpta, nežinoma ar nematoma kitiems. Paulius, Michėjas ir Jonas aiškiai dėstė, kad praktiniai darbai parodo mūsų tikėjimo tikrovę.

1 Korintiečiams 13 Paulius labai tvirtai pareiškė, jog jei kas nors tvirtintų turįs didelį pažinimą, darąs didžius darbus, turįs didžiulį tikėjimą ar net paaukotų savo gyvybę, bet neturėtų meilės, tada tas žmogus prilygtų žvangančiam variui ar skambantiems cimbolams (1 Kor 13, 1).

`Pažvelkite į anksčiau pateiktą E. Vait citatą. Atkreipkite dėmesį, ką ji sako apie tai, kad tik mylėdami žmonės gali išlikti tvirti ir ištverti pagundas. Kaip ši mintis parodo, kad įsakymas mylėti nėra išgelbėjimas darbais, o tikėjimo Jėzumi išraiška?`