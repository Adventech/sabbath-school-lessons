---
title:  Tolesniam tyrinėjimui
date:   17/11/2023
---

E. Vait, Su meile iš Dangaus, 2011, p. 460–466 .

Šiandien mūsų pasaulyje yra daug alkanų, stokojančių ir engiamų žmonių. Galite atlikti savo darbą, kad ir koks „mažas“ jis atrodytų. Mes neišspręsime visų pasaulio problemų prieš Jėzui sugrįžtant. Mes nebuvome tam pašaukti. Tačiau iki tol mūsų darbas gali būti paprastas, pavyzdžiui, padėti pažįstamam žmogui, kuris stokoja maisto; arba tai gali būti pagalba bažnyčios nariui, kuris susiduria su neteisybe, netgi fanatizmu, nes tai tebeišlieka tikra problema mūsų pasaulyje net ir šiandien.

> <p></p>
> „Tyras ir nesuteptas pamaldumas Dievo, mūsų Tėvo, akyse yra rūpintis našlaičiais ir našlėmis jų sielvarte ir sergėti save nesuterštą šiuo pasauliu“. Geri darbai yra Jėzaus reikalavimas mums: maloningi žodžiai, geranoriški darbai, švelnus dėmesys vargšams, kenčiantiems. Kai užjaučiamos širdys, apkrautos nevilties ir sielvarto, kai duodama skurstantiems, kai nuogas yra aprengiamas, kai nepažįstamasis priimamas jūsų namuose ir širdyje, angelai yra labai arti, į tai reaguojama danguje. Kiekvienas teisingumo, gailestingumo ir geranoriškumo darbas sukuria melodiją danguje. Tėvas savo soste mato tuos, kurie atlieka šiuos gailestingumo darbus, ir priskiria juos savo brangiausiam lobiui. ‘Jie bus Mano, – sako Galybių VIEŠPATS, – ypatingas Mano paveldas tą dieną, kurią Aš veiksiu’. Kiekvienas gailestingumo darbas vargstantiems, kenčiantiems yra laikomas padarytu Jėzui. Kai padedate vargšams, užjaučiate nuskriaustuosius ir engiamuosius bei susidraugaujate su našlaičiais, priartėjate prie Jėzaus“ (E. Vait, „Testimonies for the Church“, 2 t., p. 25).

**Klausimai aptarimui:**

`1. Kaip galime užtikrinti, jog suprantame, kad įsakymas mylėti Dievą ir kitus nėra išgelbėjimas darbais? Kai svarstome, kas yra Jėzus ir ką Jis padarė dėl mūsų ant kryžiaus (žr. Fil 2, 5–8), kodėl mintis, kad kažką darydami galime nusipelnyti išganymo yra itin didelė klaida? Kaip išmokti atskirti išganymo darbus, kurie yra lemtinga klaida, nuo to, kad mūsų gyvenime atsiskleidžia išgelbėjimas, kurį jau turime Jėzuje?`

`2. Kaip mes galime išmokti atpažinti kai kuriuos įgimtus išankstinius nusistatymus tiems, kurie skiriasi nuo mūsų?`

`3. Be šios savaitės pamokoje ištyrinėtų eilučių, kas papildomai Šventajame Rašte patvirtina, kad reikia parodyti gerumą kitiems, kad ir kas jie būtų?`