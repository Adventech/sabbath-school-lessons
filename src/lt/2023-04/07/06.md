---
title:  Pasakomijas apie gailestinąjį samarietį šiandien
date:   16/11/2023
---

Pagyręs Įstatymo mokytoją už teisingą atsakymą, Jėzus pasakė: „Tai daryk, ir gyvensi“ (Lk 10, 28), ir taip palietė pačią žmogaus širdį. Įstatymo mokytojui buvo lengva pateikti visus teisingus atsakymus, tačiau tai buvo problema prieš 2000 metų ir daugeliui iš mūsų tebėra problema šiandien. Įstatymo mokytojas norėjo išmėginti Jėzų ir parodyti savo žinias. Jis toliau klausė: „O kas gi mano artimas?“ (Lk 10, 29)

`8. Perskaitykite Lk 10, 30–37. Kaip apibendrintumėte Jėzaus žodžių reikšmę šiame pasakojime?`
													
Ar aplink mus yra žmonių, su kuriais kiti neteisingai elgėsi? Ar padarėme viską, ką galime, kad jiems padėtume?

Tiesa, kartais pastoriai, vyresnieji, nariai nepadeda tiems, kuriems reikia pagalbos. Kartais kito tikėjimo žmonės gali būti malonesni bendruomenės žmonėms nei mes. Mes galime kalbėti apie maloningumą, tačiau kiti gali patenkinti žmonių poreikius, į kuriuos neatsižvelgiame. Jei mūsų tikėjimas ką nors reiškia, turime ištiesti pagalbos ranką tiems, kuriems jos reikia.

Jėzus baigė pasakojimą apie gailestingąjį samarietį klausdamas, kas iš trijų buvo artimas žmogui, kuriam reikėjo pagalbos.

> <p></p>
> „Taigi į klausimą: ‘O kas gi mano artimas?’ visiems laikams atsakyta. Kristus parodė, kad mūsų artimas yra ne tik tas, kuris lanko tą pačią bažnyčią, kaip ir mes ar mūsų tikėjimo brolis. Tai neturi nieko bendro su rase, odos spalva ar visuomenės klase. Mūsų artimas yra kiekvienas, kuriam reikia mūsų pagalbos. Mūsų artimas – tai kiekviena priešo sužeista ir užgauta siela. Mūsų artimas – kiekvienas, priklausantis Dievui“ (E. Vait, Su meile iš Dangaus, 2011, p. 465).

**Iššūkis:** Pradėkite kasdien melstis už ką nors, kas skiriasi nuo jūsų, arba net už žmogų, kuris jums asmeniškai ne itin patinka.

**Papildomas iššūkis:** Įvardinkite bent tris iš savo pažįstamų (ne adventistų); išsiaiškinkite jų poreikius (emocinius, fizinius, socialinius) ir pagalvokite, kaip galėtumėte asmeniškai juos patenkinti. Ką praktiškai galite padaryti dėl jų ateinančią savaitę?