---
title:  Kad laimėčiau amžinąjį gyvenimą
date:   14/11/2023
---

`4. Perskaitykite Lk 10, 27–28. Ką Įstatymo mokytojas atsakė į savo klausimą?`
														
Įstatymo mokytojas klausė, bet atsakė pats: „Mylėk Viešpatį, savo Dievą, visa širdimi... o savo artimą kaip save patį“ (Lk 10, 27).

Koks buvo Jėzaus atsakymas? Jis sakė: „Gerai atsakei“ (Lk 10, 28). Jėzus toliau jį ragino, sakydamas: „Tai daryk, ir gyvensi“ (Lk 10, 28).

Daugeliui tikinčiųjų nėra itin sunku pateikti su doktrinomis ir tikėjimu susijusius teisingus atsakymus. Iššūkiu virsta darymas to, ką jie žino esant teisinga, ir tikėjimo laikymasis. Daug žmonių, kurie tikėjo, jog išgelbėjimui būtinos pakankamos žinios, pražus, nes jie nepakluso tam, ką žinojo. Štai koks rimtas šis klausimas. Vien žinoti apie meilę Dievui ir artimui neužtenka. Privalu tai daryti!

`5. Perskaitykite Jok 2, 17–22. Kaip šios eilutės sutampa su tuo, ką Jėzus pasakė Įstatymo mokytojui?`
														
Jei mylime Dievą, skaitysime Jo Žodį, melsimės, laikysimės Jo įsakymų ir būsime paklusnūs Jo balsui „visa širdimi“. Jei sakau, kad myliu kitus, bet man nerūpi kiti bažnyčioje arba, kai galiu padėti, nekreipiu dėmesio į kitų poreikius, kokia nauda iš mano tikėjimo? Krikščionybė nėra tik atskirų įsitikinimų rinkinys; tai gyvenimo būdas.

„Jei brolis ar sesuo neturi drabužių ir stokoja kasdienio maisto, ir kas nors iš jūsų jiems tartų: ‘Keliaukite sveiki, sušilkite, pasisotinkite’, o neduotų, ko reikia jų kūnui, kas iš tų žodžių?!“ (Jok 2, 15–16)

`Kiek jums rūpi kitų gerovė? Kiek laikotės Pauliaus žodžių: „Ir žiūrėkite kiekvienas ne savo naudos, bet kitų“ (Fil 2, 4)? Kaip Dievo padedami galite išmokti labiau rūpintis kitais?`