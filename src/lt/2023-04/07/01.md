---
title:  Misija artimui
date:   11/11/2023
---

### Šios savaitės tyrinėjimui skaitykite:
Lk 10, 25–37; 2 Tim 3, 16; Jok 2, 17–22; Mt 22, 37–40; Gal 5, 14; Mch 6, 6–8.

> <p>Įsimintina eilutė:</p>
> „Tas atsakė: Mylėk Viešpatį, savo Dievą, visa širdimi, visa siela, visomis jėgomis ir visu protu, o savo artimą kaip save patį“ (Lk 10, 27).

Visi žinome šią eilutę: „Mylėk Viešpatį, savo Dievą, visa širdimi, visa siela, visomis jėgomis ir visu protu“ (Lk 10, 27). Tačiau mūsų meilė Dievui gali tapti paviršutiniška, jei sakome, kad mylime Dievą, bet Jam nepaklūstame. Manome, kad mylime Dievą, bet kaip ši meilė pasireiškia mūsų kasdieniame gyvenime? Mylėti Dievą reiškia kasdien visapusiškai pašvęsti mūsų širdį, sielą, kūną ir protą Jam. Kiekvienas gali pasakyti, kad myli Dievą; tačiau tam būtinos sąmoningos pastangos.

Nors mylėti Dievą yra gera ir svarbu, Dievas taip pat nori, kad mylėtume kitus, nes mūsų meilė kitiems atspindi mūsų meilę Dievui, galingai ir tikroviškai. Pirmame Jono laiške 4, 20 parašyta: „Jei kas sakytų: Aš myliu Dievą, o savo brolio nekęstų, tasai melagis. Kas nemyli savo brolio, kurį mato, negali mylėti Dievo, kurio nemato“. Gal 5, 14 Paulius rašė: „visas Įstatymas telpa viename sakinyje: Mylėk savo artimą kaip save patį“.

Šią savaitę sužinosime, kaip ši pamoka gali būti pritaikyta mūsų gyvenimui.