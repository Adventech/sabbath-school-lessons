---
title:  Klausimų klausimas
date:   12/11/2023
---

Kas mes esame? Kodėl mes čia? Kas nutinka, kai mirštame? Koks mūsų galutinis likimas? Tai daugeliu atžvilgių svarbiausi klausimai mirtingoms būtybėms, kurios suvokia, kad yra mirtingos (austrės ir vištos taip pat būtybės, bet jos to nesuvokia). Pasak Luko evangelijos, kažkas atėjo pas Jėzų su, iš tikrųjų, pačiu svarbiausiu klausimu.

`1. Perskaitykite Lk 10, 25. Ko paklausė šis Įstatymo mokytojas ir kodėl jis to klausė?`
														
Kad ir koks svarbus būtų pats klausimas, Raštas aiškiai sako, kad jis atėjo išmėginti Jėzaus. Žinome, kad kartais kai kurie žmonės gali būti nusiteikę skeptiškai, net netikėti ir nerimtai klausinėti, tačiau ir juos galima laimėti. Būtent taip Jėzus elgėsi su šiuo Įstatymo mokytoju, nors žinojo, kad pirminiai jo ketinimai nebuvo tyri. Tačiau šiam Įstatymo mokytojui ir klausytojams šis klausimas buvo proga, kuria Jėzus galėjo paskatinti juos ištirti savo širdį. Net ir žinodamas šio Įstatymo mokytojo motyvus, Jėzus nesiruošė nekreipti į jį dėmesio ar būti nepagarbus.

Galų gale, koks klausimas gali būti svarbesnis už šį? „Ką turiu daryti, kad laimėčiau amžinąjį gyvenimą?“ Nepaisant mūsų religinių apeigų ar papročių, už jų visų slypi šis esminis klausimas. Priešpastatant pastarajam, kas dar iš tikrųjų svarbu būtybėms, kurių gyvenimas nusakomas kaip „garas, kuris trumpam pasirodo ir paskui išnyksta“ (Jok 4, 14)? Nes koks vienintelis belieka pasirinkimas be amžinojo gyvenimo, išskyrus amžinąją mirtį?

`2. Perskaitykite 1 Kor 15, 30–32. Ką Paulius čia pabrėžia, akcentuodamas amžinojo gyvenimo svarbą?`
														
Kad ir kokie abejotini jo motyvai, Įstatymo mokytojo klausimas buvo esminis, o nuolat budintis Jėzus išnaudojo bet kokią galimybę misijai, pasinaudodamas ja, kad laimėtų sielas.

`Kaip mes galime būti atidūs ir pasinaudoti visomis progomis liudyti, net jei aplinkybės nėra idealios?`