---
title:  Palaiminimas visam pasauliui
date:   16/10/2023
---

`2. Perskaitykite Pr 12, 1–3. Kaip Dievo paliepimas Abraomui buvo pašaukimas misijai?`	

Dievas tarė Abromui (kurio vardas vėliau buvo pakeistas į Abraomas) palikti savo kraštą bei žmones ir eiti į kitą kraštą. Visa tai buvo dalis Dievo sumanymo panaudoti Abraomą kaip priemonę įgyvendinti Jo dieviškuosius tikslus žemėje. Ir Abraomas išėjo kaip Viešpats liepė. Jei Dievas turi jums planą, tai gali būti raginimas palikti jūsų giminę ir kraštiečius bei eiti į tą vietą, kurią Jis jums numatė, kad galėtumėte Jam tarnauti, kad galėtumėte būti palaiminimu kitiems.

**3. Perskaitykite pateiktas eilutes. Ką kiekviena iš jų pasako apie Dievo Sandorą, Jo pažadą mums?**

`Pr 3, 15` 						

`Pr 17, 19` 						

`Sk 24, 17` 						
 
`Iz 9, 6` 							
 
`Dan 9, 24–27` 						

`Mt 1, 21` 						

Iš pateiktų eilučių aišku, kad Dievas ketino įvykdyti pažadą, duotą Edeno sode, kad Kažkas ateis išspręsti nuodėmės klausimą. Šis sprendimas, Jėzus Kristus – Mesijas, turėjo kilti iš Abraomo ir Izaoko giminės (per Sarą). Hbr 11, 9 parašyta, kad Izaokas ir Jokūbas buvo Dievo Abraomui suteikto palaiminimo pažado paveldėtojai.

Mes tiksliai nežinome, kiek pats Abraomas suvokė ar suprato, kaip per jį ateis pažadėtasis Ainis, bet jis vis tiek laikėsi tikėjimo. „Tikėdamas Abraomas paklausė šaukimo keliauti į šalį, kurią turėjo paveldėti, ir išvyko, nežinodamas kur einąs“ (Hbr 11, 8).

Koks pavyzdys mums!

`Tarkime, kad Dievas jus pašaukė eiti jums nežinant, kur einate? Kaip jūs reaguotumėte ir kodėl?`