---
title:  Dievo kvietimas misijai
date:   14/10/2023
---

### Šios savaitės tyrinėjimui skaitykite:
Pr 11, 1–9; Pr 12, 1–3; Dan 9, 24–27; Mt 1, 21; Pr 12, 10–13, 1; Apd 8, 1–4; Apd 1, 8.

> <p>Įsimintina eilutė:</p>
> „Bet kai ant jūsų nužengs Šventoji Dvasia, jūs gausite Jos galybės ir tapsite Mano liudytojais Jeruzalėje ir visoje Judėjoje bei Samarijoje ir ligi pat žemės pakraščių“ (Apd 1, 8).

Dievas kartais gali mus išvesti iš mums patogios aplinkos ir padaryti mus savo liudytojais. Kartais šis pokytis gali būti panaudotas Jo tikslų įgyvendinimui, pavyzdžiui, žmonių prie Babelio bokšto išsklaidymas. „Šis išsklaidymas buvo priemonė apgyventi žemę. Taigi Viešpaties tikslas buvo įvykdytas pasinaudojus tomis pačiomis priemonėmis, kuriomis žmonės naudojosi norėdami išvengti jo įgyvendinimo“ (E. Vait, Patriarchai ir pranašai, p. 89). Tuo tarpu Abraomas išvyko iš savo gimtosios šalies į kitą (Pr 12), kad galėtų liudyti. Jėzaus mokiniai pradėjo dirbti ne tik tarp savo tautiečių (Apd 3), bet ir kitų (Apd 8, 1–4). Apd 1, 8 Jėzus išdėstė evangelizacijos principą: jie pradės vietos mastu, Jeruzalėje ir Judėjoje, o paskui keliaus į Samariją ir galiausiai iki žemės pakraščių.

Tačiau net jei neišvyksime iš savo šalies, Dievas vis tiek nori, kad siektume laimėti aplinkinius žmones. Kai Jeruzalės bažnyčia darėsi patenkinta savimi, jos nariai buvo išblaškyti. Nors atėjo persekiojimas ir žmonės kentėjo, šie nelaimingi įvykiai tapo priemone gerajai naujienai sklisti visame pasaulyje.