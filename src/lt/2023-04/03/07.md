---
title:  Tolesniam tyrinėjimui
date:   20/10/2023
---

E. Vait, Apaštalų darbai, 21–27; p. 99–106.

> <p></p>
> „Prieš užžengdamas į dangų Kristus davė savo mokiniams užduotį. Jis pasakė, kad jie turės vykdyti testamentą, pagal kurį Jis paliko pasauliui amžinojo gyvenimo lobius. Jūs būsite Mano gyvenimo, kaip aukos už pasaulį, liudytojai, kalbėjo Jis jiems. Jūs matėte Mano darbus dėl Izraelio. Ir nors Mano tauta neatėjo pas Mane, kad turėtų gyvenimą, nors kunigai ir valdytojai padarė Man tai, ką žadėjo, nors jie atstūmė Mane, jie turės dar vieną galimybę priimti Dievo Sūnų. Jūs matėte, kad visus, kurie ateina pas Mane išpažinti savo nuodėmių, Aš mielai priimu. To, kuris atėjo pas Mane, Aš jokiu būdu neatstumsiu. Jums, Mano mokiniai, Aš pavedu šią gailestingumo žinią. Ją skelbkite ir žydams, ir pagonims – pirmiau Izraeliui, paskui visoms tautoms bei žmonėms ir visomis kalbomis kalbantiems. Visi, kurie patikės, bus suburti į Bažnyčią“ (E. Vait, Apaštalų darbai, p. 22).

Didžioji užduotis yra aiški: „Tad eikite ir padarykite Mano mokiniais visų tautų žmones“ (Mt 28, 19). Taigi esmė – eiti pas kitus, ypač kitų tautų žmones.

> <p></p>
> „Užduotis skelbti Evangeliją yra didžioji misionieriškoji Kristaus karalystės privilegija. Mokiniai turėjo uoliai darbuotis dėl sielų, visoms paskelbdami malonės kvietimą. Jiems nevalia buvo laukti, kol žmonės ateis pas juos; jie privalėjo patys eiti pas žmones su savąja žinia“ (E. Vait, Apaštalų darbai, p. 23).

> <p></p>
> „Mūsų pasaulyje esama daugybės žmonių, kurie yra arčiau Dievo karalystės, negu mums atrodo. Šiame tamsiame nuodėmės pasaulyje Viešpats turi miriadus brangių deimantų, pas kuriuos Jis nukreips savo pasiuntinius. Visur yra tų, kurie stos Kristaus pusėn. Daugelis Dievo išmintį įvertins labiau negu bet kokius žemiškus privalumus ir taps ištikimais šviesos nešėjais. [...] Įsitikinę, jog Petras veikė tiksliai pagal Dievo planą, o jų prietarai ir išskirtinumas stipriai prieštarauja Evangelijos dvasiai, jie šlovino Dievą sakydami: ‘Vadinasi Dievas ir pagonims davė atsivertimo malonę, kad jie gyventų’. Taip be kovos buvo pralaužtas išankstinis nusistatymas, apleistas per šimtmečius susiformavęs išskirtinumo jausmas ir atvertas kelias skelbti Evangeliją pagonims“ (E. Vait, Apaštalų darbai, p. 106).

**Klausimai aptarimui:** 

`1. Kaip apibrėžtumėte žodį „misija“, taikydami jį savo gyvenimui?`

`2. Kaip savo nusistatymu ir elgesiu galėtumėte kasdien išreikšti misiją? Kaip savo kasdieniuose reikaluose galite būti labiau orientuoti į misiją?`

`3. Kaip svarbu ištirti savo širdį ir ieškoti galios iš aukščiau, kad būtume apvalyti nuo išankstinių nusistatymų tų atžvilgiu, kurie nepanašūs į mus?`