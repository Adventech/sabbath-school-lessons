---
title:  Amžinoji Evangelija - misijos žinia
date:   10/10/2023
---

`3. Perskaitykite Apr 14, 6–7. Kokias Dievo misijos puses galite atpažinti amžinojoje Evangelijoje, kurią pristato pirmasis iš trijų angelų?`

Tai vienintelė vieta Šventajame Rašte, kurioje žodžiai amžinoji ir Evangelija yra susiję. Evangelija yra geroji naujiena, susijusi su malone, suteikta visiems per Jėzų Kristų. Jis atėjo į mūsų pasaulį, kad parodytų mums malonę ir tiesą (Jn 1, 14). Jis gyveno be nuodėmės ir mirė ant kryžiaus kaip pavaduojanti auka, prisiimdamas bausmę už mūsų nuodėmes (Iz 53, 4–5; 1 Pt 3, 18). Jis prisikėlė, sugrįžo į dangų, buvo išaukštintas Tėvo ir šiandien užtaria mus dangiškoje šventykloje (Apr 1, 18; Apd 2, 33; Hbr 7, 25). Jis greitai įvykdys savo didžiausią pažadą – sugrįžti didybėje ir šlovėje, ir galiausiai po tūkstantmečio įkurti Dievo karalystę žemėje (Jn 14, 1–4; Apd 1, 11; Apr 21, 1–4). Visa tai yra esminės amžinosios Evangelijos tiesos.

Įvertinant visa tai, nuostabu tai, kad ši žinia yra amžina. Tėra viena Evangelija, kuri gali mus išgelbėti. Ji išliks tokia pati, kol Dievo misija bus visiškai atlikta. Kitos evangelijos niekada nebus. Klaidamoksliai ateina ir išeina (Ef 4, 14), tačiau išganymo žinia, amžinoji Evangelija, nesikeičia, o tie, kurie tiki ir gyvena ja paklusdami, bus apdovanoti (žr. Įst 5, 33; Rom 2, 6).

Ta pati užduotis, pavesta pirmiesiems mokiniams, tenka ir mums šiandien. Turime ir toliau daryti žmones Kristaus mokiniais visur. Bet kokiais mokiniais? Gerais, sąžiningais, visiškai pasišventusiais, mylinčiais žmonėmis? Šios savybės būtinos, tačiau jų nepakanka. Turime sutelkti mokinių dėmesį į visus biblinius mokinystės elementus (Lk 9, 23; Jn 13, 34–35; 2 Kor 5, 17), siekdami galutinio tikslo – pasiruošti ir paruošti kitus Mokytojo, Jėzaus Kristaus antrajam atėjimui.

> <p></p>
> „Pranašystėje įspėjimas apie Teismą [Apr 14, 6–7], drauge su kitomis žiniomis, yra palydimas Žmogaus Sūnaus atėjimu dangaus debesyse. Pranešimais apie Teismą yra skelbiama, kad Kristaus antrasis atėjimas jau arti. Ir šis pranešimas yra vadinamas amžinąja Evangelija. Taigi skelbimas apie Kristaus antrąjį atėjimą, to atėjimo artumas yra parodytas kaip pagrindinė Evangelijos žinios dalis“ (E. Vait, Paslėpti lobiai, p. 198).  

`Kaip pirmojo angelo žinioje teismo samprata yra susijusi su amžinąja Evangelija? Kodėl Evangelija turi būti pagrindine teismo idėjai?`