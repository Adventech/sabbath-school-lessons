---
title:  Daryti mokiniais - misijos dėmesys
date:   09/10/2023
---

`2. Perskaitykite Mt 28, 16–20. Kokius mokinystės elementus galite išskirti šiose eilutėse?`

Mt 28, 16–20 užrašytas įsakymas paprastai įvardijamas Didžiąja užduotimi (Mt 28, 18–20), kuria Jėzus nurodo savo sekėjams eiti ir daryti žmones mokiniais, mokant juos tikėjimo ir bendrystės (taip pat žr. Mk 16, 15–16; Lk 24, 44–49; Jn 20, 21–23; Apd 1, 8).

Mt 28, 16–20 galima įžvelgti keturiais puses: (1) Jėzus nurodo savo mokiniams vykti į Galilėją ir susitikti su Juo (Mt 28, 16–17); (2) Jėzus ateina pas juos, paskelbdamas savo valdžią ir aukščiausiąją galią (Mt 28, 18); (3) Jėzus paveda savo mokiniams atlikti konkrečią užduotį – daryti žmones mokiniais (Mt 28, 19–20); ir galiausiai (4) Jėzus pažada būti su savo mokiniais iki pabaigos (Mt 28, 20).

Darymas mokiniais yra pagrindinis Didžiosios užduoties akcentas ir pagrindinis misijos tikslas. Pažodžiui, originalo graikų kalba Mt 28, 19 pradžioje parašyta: „Tad išėję padarykite mokiniais“ „Tad“ šiam pavedimui suteikia pagrindą, kuris ką tik buvo paaiškintas (Mt 28, 18) – Jėzaus valdžia ir aukščiausioji galia – visa dėl pergalės, pasiektos Jo prisikėlimu.

Svarbu pabrėžti, kad Didžiojoje užduotyje vienintelis liepiamosios nuosakos veiksmažodis yra „padarykite Mano mokiniais“. Mokyti visus, juos pakrikštyti ir dalytis Jėzaus mokymu su visu pasauliu yra mokinystės procesas. Čia Jėzus aiškiai nukreipia savo mokinius vienam tikslui – daryti mokiniais. Tai iš tiesų yra viena didžiausių su misija susijusių tekstų visame Šventajame Rašte. Ji baigiasi Jėzaus pažadu nuolat būti su savo sekėjais.

Akivaizdu, kad Didžioji užduotis buvo skirta ne tik pirmiesiems mokiniams, susirinkusiems tomis konkrečiomis aplinkybėmis. Jie negalėjo patys eiti ir padaryti Jėzaus „mokiniais visų tautų žmones“, įvykdydami jiems naują misiją – daryti mokiniais. Todėl ši užduotis yra visuotinė – kiekvienas tikras Jėzaus Kristaus sekėjas turi daryti mokiniais. Be to, žinia, kurią būtina perduoti – amžinoji Jėzaus Kristaus Evangelija – skirta visam pasauliui, be jokių geografinių, socialinių ar etninių apribojimų.

`Misija – daryti mokiniais. Kaip šis Mokytojo nurodymas veikia jūsų gyvenimą ir tarnavimą kitiems? Ką galite padaryti, kad labiau įsitrauktumėte į tai, kam buvote pašaukti?`