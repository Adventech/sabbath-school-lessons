---
title:  Dievo tauta - įrankiai misijai
date:   11/10/2023
---

Per visą istoriją Dievas visada turėjo tuos, kurie ištikimai atstovavo Jo charakteriui ir, paklusdami, vykdė Jo tikslus. Dievo tauta yra tie, kurie buvo pašaukti ir kurie priėmė Jo kvietimą tapti Jo malonės dalininkais. Visi jie buvo ir tebėra Dievo įrankiai Jo misijai vykdyti.

`4. Perskaitykite Pr 12, 1–3 ir Įst 7, 6. 11–12. Koks buvo pirmasis Dievo tikslas savo tautai Senajame Testamente?`

Dievo Sandora su Abraomu ir jo palikuonimis turėjo konkretų tikslą. Jie buvo pašaukti, sukurti ir paskirti tapti Dievo misijos įrankiais – palaiminimu tautoms (plg. su Įst 28, 10; Iz 49, 6). Tačiau jie buvo pasirinkti laikantis Dievo Sandoros, atsižvelgiant į numanomas tikėjimo ir paklusnumo sąlygas (Pr 22, 16–18; Iš 19, 5–6; Įst 28, 1–2; 2 Met 7, 14). Šis procesas, aplinkinių tautų pritraukimas į Izraelį, buvo Dievo „misijos strategija“ Senajame Testamente.

Naujajame Testamente Dievo misija tęsiasi. Prisikėlęs Viešpats ir Gelbėtojas dabar pradeda atnaujintą „misijos strategiją“ (žr. Mt 28, 18–20; Apd 1, 8), pagal kurią Kristaus mokiniai, sudarantys Bažnyčią, imasi misijos visam pasauliui, o ne kaip senovės Izraelio atveju, pasauliui ateinant pas Izraelį. Misija kilo ne iš Bažnyčios. Priešingai, Bažnyčia egzistuoja, nes Dievas vis dar turi įvykdyti misiją ir naudoja savo Bažnyčią jai įvykdyti.

Tačiau išlieka klausimas: kokia yra Bažnyčios misija? Ji yra tokia pati, kaip Bažnyčią pašaukusio Viešpaties: „Žmogaus Sūnus atėjo ieškoti ir gelbėti, kas buvo pražuvę“ (Lk 19, 10). Nors niekas iš mūsų Bažnyčioje negalime nieko išgelbėti, mes galime ir privalome nurodyti kitiems tą Vienintelį, kuris gali išgelbėti, tai yra Jėzų Kristų.

> <p></p>
> „Kristaus Bažnyčios misija yra gelbėti žūstančius nusidėjėlius. Tai reiškia atskleisti žmonėms Dievo meilę ir šios meilės veiksmingumu juos laimėti Kristui“ (E. Vait, „Testimonies for the Church“, 3 t., 381 p.). 

Kokia privilegija ir didžiulė atsakomybė!

`Bažnyčiai misija prilygsta orui mūsų gyvybei. Be oro mes mirštame. Be misijos Bažnyčia miršta. Ką galite padaryti asmeniškai, kad palaikytumėte savo bažnyčios gyvybę?`