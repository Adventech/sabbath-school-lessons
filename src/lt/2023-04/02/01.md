---
title:  Dievo misija mums. 2 dalis
date:   07/10/2023
---

### Šios savaitės tyrinėjimui skaitykite:
Jn 20, 21–22; Mt 28, 16–20; Apr 14, 6–7; Įst 7, 6. 11–12; Apr 7, 9–10.

> <p>Įsimintina eilutė:</p>
> „Tad eikite ir padarykite Mano mokiniais visų tautų žmones, krikštydami juos vardan Tėvo ir Sūnaus, ir Šventosios Dvasios“ (Mt 28, 19).

Dievo, kaip misijos Dievo, tema yra visame Šventajame Rašte. Tai yra jungiamoji žmonijos istorijos gija, parodanti Dievo tikslą Jo kūrinijai. Be to, ji sutvirtina dieviškąjį apreiškimą, kurio pagrindinis dėmesys tenka Dievo paveikslo atkūrimui Jo puolusiuose vaikuose (plg. Kol 3, 9–10; 1 Jn 3, 2).

Dievo misija taip pat yra pagrindas, kuris turėtų padėti suprasti Dievo Žodį mums. Skaitydami Raštą galime atpažinti Dievą, kuris tikslingai siekia ryšio su mumis. Nepaisant nuodėmės nulemto atskyrimo (Iz 59, 2), per savo misiją Dievas ir toliau atkuria nutrūkusius santykius su žmonija iki šlovingos akimirkos, kai Jis visa padarys nauja (Apr 21, 5).

Tuo tarpu Dievas nusprendė apsireikšti mums taip, kad mes suprastume Jo prigimtį ir tikslą, o svarbiausia – turėtume su Juo tikrą ir ilgalaikį ryšį. Kitaip tariant, mes ne tik Jį pažįstame, bet ir dalijamės su kitais šia savo patirtimi ir Jo išganinga meile.

Taigi Šventajame Rašte Dievas mums pateikia pagrindinius Jo misijos elementus.