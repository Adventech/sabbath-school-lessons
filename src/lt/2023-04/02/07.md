---
title:  Tolesniam tyrinėjimui
date:   13/10/2023
---

Paliudyti visoms tautoms. 
> <p></p>
> „Gelbėtojo žodžiai: ‘Jūs esate pasaulio šviesa’, parodo tai, kad Jis savo sekėjams pavedė pasaulinę misiją. Kaip saulės spinduliai prasiskverbia į atokiausius žemės rutulio kampelius, taip Dievas planuoja, kad Evangelija apšvies kiekvieną sielą žemėje. Jei Kristaus Bažnyčia vykdytų mūsų Viešpaties tikslą, šviesa pasiektų visus, kurie yra tamsoje ir mirties šešėlyje; užuot susirinkę kartu ir vengę atsakomybės bei kryžiaus nešimo, Bažnyčios nariai išsisklaidytų po visus kraštus, leisdami sklisti Kristaus šviesai, darbuodamiesi, kaip tai darė Jis sielų išgelbėjimui ir ši ‘karalystės Evangelija’ būtų greitai nunešta į visą pasaulį. Iš visų šalių aidi makedoniečių raginimas: ‘Ateikite ir padėkite mums’. Dievas atvėrė mums laukus. Dangiškos būtybės bendradarbiavo su žmonėmis. Apvaizda eina prieš mus, o dieviškoji galia bendradarbiauja su žmogiškomis pastangomis. Reikia būti akliems, jei nematome Viešpaties darbo, ir kurtiems, jei negirdime tikrojo Ganytojo kvietimo Jo avelėms. Kai kurie išgirdo Dievo kvietimą ir atsiliepė. Tegul dabar atsiliepia kiekviena pašvęsta širdis, siekianti skelbti gyvybę teikiančią žinią. Jei vyrai ir moterys nuolankiai ir ištikimai imsis Dievo jiems paskirto darbo, dieviškoji galia apsireikš daugeliui atsivertus į tiesą. Puikūs bus jų pastangų rezultatai“ (E. Vait, „The Advent Review and Sabbath Herald“, 1912 m. lapkričio 14 d.).

**Klausimai aptarimui:** 

`1. Bažnyčios įtakos bendruomenėje patikimumą daugiausia lemia tai, kiek mes – Kristaus kūnas – savo gyvenime parodome Dievo meilę, vykdydami Jo misiją. Kaip jūs asmeniškai reaguojate į šį iššūkį?`

`2. Jūsų manymu, kaip jūsų bažnyčią mato ir suvokia jūsų kaimynai ne adventistai? Iš kur jūs tai žinote? Jei kaimynai bažnyčią priima teigiamai, ką galite padaryti, kad dar labiau sustiprintumėte tokį nusistatymą? Jei nuomonė neigiama, ką galite padaryti, kad ją pakeistumėte?`

`3. Kodėl itin svarbu išlaikyti „amžinąją Evangeliją“ mūsų pasaulinės misijos centru? Kokią didžią viltį galime suteikti bet kam ir bet kur, kurios centru nėra didžioji viltis, kurią turime dėka Evangelijos, gerosios žinios, ką Jėzus padarė dėl mūsų ant kryžiaus?`