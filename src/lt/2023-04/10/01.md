---
title:  Misija nelaimėtiems. 1 dalis
date:   02/12/2023
---

### Šios savaitės tyrinėjimui skaitykite:
Apd 17; 1 Kor 2, 2; Rom 1, 18–25.

> <p>Įsimintina eilutė:</p>
> „Dievas, pasaulio ir visko, kas jame yra, kūrėjas, būdamas dangaus ir žemės valdovas, gyvena ne rankų darbo šventyklose“ (Apd 17, 24).

Nusakydamas tai, ką Paulius veikė Atėnuose, Lukas rašė: „Jis aiškinosi sinagogoje su žydais ir dievobaimingaisiais ir kasdien kalbėdavo susirinkusiems aikštėje“ (Apd 17, 17).

Žinoma, Pauliui būtų patogiausia darbuotis tarp žydų, savo kūno ir kraujo. Tačiau Paulius atsisakė tenkintis darbu tik tarp tautiečių. Jis taip pat buvo pašauktas laimėti ir kitus.

Arba Paulius galėjo darbuotis tik su „dievobaimingais“ pagonimis, kurių pasaulėžiūra jau iš esmės pasikeitė. Jie turėjo biblinį pamatą, kuriuo Paulius galėjo remtis, net jei jiems vis tiek reikėjo pažinti Dievą, kurio jie bijojo – Jėzų Mesiją.

Bet ne. Būdamas Atėnuose – mieste, garsėjančiame savo filosofija, Paulius siekė laimėti ir ten esančius žmones. Daugelio jų auklėjimas ir pasaulėžiūra radikaliai skyrėsi nuo žydų ir jų šventosios istorijos, kuri sudarė pagrindą tikėjimui, kurio Paulius norėjo išmokyti atėniečius.

Kaip Paulius siekė laimėti šiuos žmones ir ko galime pasimokyti iš jo bandymų?