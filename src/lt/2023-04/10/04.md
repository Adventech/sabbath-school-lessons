---
title:  Paulius ir nežinomas Dievas
date:   05/12/2023
---

Atkreipkite dėmesį, kad Paulius nepaniekino klaidingos atėniečių religijos ar netikrų dievų. Jis pabrėžė visas geras mintis, kurių buvo nedaug, ir pasinaudojo jomis.

`3. Perskaitykite Apd 17, 22–23. Ką Paulius čia darė, bandydamas laimėti šiuos žmones Evangelija?`
														
„Atėniečiai, man rodos, kad jūs visais atžvilgiais itin dievobaimingi“ (Apd 17, 22). Paulius pateikė pagonims komplimentų! Jų religija buvo visais atžvilgiais klaidinga, tačiau Paulius pagyrė jų pasišventimą jai, nes pastarasis net klaidingo dvasingumo atveju yra labiau pagirtinas, nei visiškas nesirūpinimas dvasingumu.

Paulius tęsė: „Vaikščiodamas ir apžiūrinėdamas jūsų šventenybes“ (Apd 17, 23). Apibūdindamas susipažinimą su Atėnų religija, Paulius išreiškė pagarbų nusistatymą. Jis neskubėjo kaip apsišaukėlis ekspertas, turintis visus atsakymus, kaip žmonėms reikia keistis. Tiesą sakant, jis buvo ekspertas ir iš tikrųjų turėjo atsakymus, kurių šiems žmonėms reikėjo! Bet jis taip neprisistatė, antraip būtų buvęs atstumtas. Vietoj to jis buvo laikomas tokiu žmogumi, kuriam rūpi žmonės ir kuris trokšta jiems gero.

Komentuodamas užrašą „Nežinomam dievui“ (Apd 17, 23), Paulius pasinaudojo tuo, ką galima laikyti bendru pagrindu. Jie tikėjo dievą (daug dievų), o tai buvo puiki pradžia (kai kurie žmonės anuomet netikėjo), galėjusi atverti kelią gilesniam pokalbiui. Jis nesišaipė iš neigiamos idėjos dėl aukuro nežinomam dievui. Vietoj to jis parodė pagarbą ir žavėjosi žmonėmis, kuriems pakankamai rūpėjo dvasiniai reikalai, dedamos pastangos ir išlaidos garbinant tai, ko jie net nežinojo, tam atvejui, kad jie ko nors nepraleistų.

Ar jie klydo? Žinoma, bet tai būtų galima išspręsti. Iš pradžių buvo svarbu, kad jie būtų pamaldūs tam, ką suprato. Paulius pripažino, kad tokiomis aplinkybėmis Šventoji Dvasia galėjo darbuotis. Paulius rado temą pokalbiui, kuris pažadintų jų susidomėjimą.

`Kokius tiltus ir sąlyčio taškus pastebite, kurie atvertų galimybes gilesniam pokalbiui su tais, su kuriais bendraujate?`