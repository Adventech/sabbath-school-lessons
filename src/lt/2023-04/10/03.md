---
title:  Paulius Areopage
date:   04/12/2023
---

Kad ir kur būtų, Dievo pašauktas Paulius visada skelbė Evangeliją. Būtent to jis siekė ir Atėnuose.

`2. Perskaitykite Apd 17, 18–21. Kokiais skirtingais būdais pagonys aikštėje reagavo į Pauliaus kalbą ir klausimus?`
														
Akivaizdu, kad Paulius, „svetimų dievybių skelbėjas“, aikštėje padarė įspūdį šiems žmonėms (Apd 17, 18), todėl jie nusivedė jį į Areopagą – miesto dalį, kurioje buvo sprendžiami teisiniai ir religiniai klausimai, nors neatrodo, kad Pauliui būtų grėsęs koks nors teismas. Atrodė derama išklausyti jį ir jo „naują mokslą“ (Apd 17, 19). Sunku būtų nekreipti dėmesio į Pauliaus iškalbingumą, uolumą ir sumanumą, net jei jis skelbė idėjas, kurios šiems žmonėms atrodė labai keistos.

Apd 17, 21 parašyta, kad atėniečiai nieko nedarė, tik kalbėdavo apie naujausias idėjas ir klausėsi jų. Ar Lukas juos kaltino tingumu? – Tikriausiai ne. Labiau tikėtina, kad jis nurodė, jog jie buvo patyrę mąstytojai ir diskutuotojai. Juk iš graikų kilo Sokratas, Platonas ir Aristotelis – filosofai, kurių įtaka siekia ir mūsų dienas. Atėnai šimtmečius buvo laikomi intelektualinės ir filosofinės minties centru. Nors kai kurie iš šių mąstytojų nebuvo ateistai, tikrai ne ta prasme, kaip šiandien galvojame apie ateizmą, daugelis jų filosofinių idėjų radikaliai skyrėsi nuo krikščionybės mokslo. Pavyzdžiui, sunku epikūrininkų ir stoikų filosofijoje rasti vietą kažkam panašaus į prisikėlusį Mesiją.

Atėnuose Paulius tikėjosi, kad Šventoji Dvasia galės panaudoti jo žinias ir oratorinius įgūdžius, kuriuos jis įgijo mokydamasis pas Gamalielį. Tačiau iš tikrųjų Pauliaus išsilavinimą Atėnų gatvėse labiau išnaudojo Šventoji Dvasia. 
> <p></p>
> „Klausydami jo samprotavimų, išmintingiausi miestelėnai liko apstulbinti. Jis parodė, jog yra susipažinęs su jų meno kūriniais, jų literatūra bei religija“ (E. Vait, Apaštalų darbai, p. 176).

`Po Pauliaus patyrimo Atėnuose su šiais pagonimis ir filosofais, jis rašė korintiečiams: „Mat buvau pasiryžęs tarp jūsų nežinoti nieko kito, tik Jėzų Kristų, ir tą nukryžiuotą“ (1 Kor 2, 2). Kokia yra pamoka mums, koks esminis Kristus turi būti mūsų žiniai, nepaisant to, kam skelbiame?`