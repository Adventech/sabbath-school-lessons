---
title:  Ribos peržengimas
date:   07/12/2023
---

`5. Perskaitykite Apd 17, 24–34. Kaip Paulius tęsė savo liudijimą?`
														
Įdomu tai, kad Paulius iš tikrųjų citavo kai kuriuos jų rašytojus, kurie, parašę kažką gana artimo Rašto tiesai, suteikė Pauliui galimybę dėstyti jo klausytojams toliau. Tai reiškia, jog jis pasinaudojo susipažinimu su jų įsitikinimais, kad su jais ieškotų bendros kalbos, ir tik po to dėstė toliau. Neabejotina, norint laimėti kitus, susipažinimas su tuo, kuo jie tiki, ir bendrų įsitikinimų paieška gali virsti galingu būdu laimėti žmones.

Taip pat atkreipkite dėmesį, kad Paulius naudojosi šiuo bendru supratimu dėstydamas tai, ką norėjo – Jėzaus prisikėlimą ir viltį, kurią Jis suteikė jiems visiems. Lukas aprašė reakciją į Pauliaus baigiamuosius žodžius apie prisikėlimą. Kai kurie šaipėsi iš tokios minties; kiti sakė norintys pasiklausyti Pauliaus šia tema kitą kartą; o kai kurie įtikėjo. Mums šiame pasakojime svarbiausia tai, kad visi jie iš tikrųjų klausėsi. Ir tai buvo Pauliaus viltis nuo pat pradžių.

Žinome, kad kai kurie žmonės atmes Evangeliją, bet turime padaryti viską, kas įmanoma, kad prieš jiems ją atmetant, jie suprastų, ką jie atmeta. Paulius, naudodamasis savo darbo tarp atėniečių metodu ir strategiškai išnaudodamas tai, ką apie juos išmoko, užtikrino, kad jie išgirstų, jog yra Dievas, kurio jie nežino, bet kuris juos sukūrė. Šis Dievas juos myli ir nori, kad jie Jį žinotų. Jis buvo jiems gailestingas, nepaisant jų neišmanymo. Tačiau Paskutiniojo teismo diena artėja. Ir jei visa tai atrodė pernelyg neįtikėtina, Kristaus prisikėlimas visam pateikė patikrinamų įrodymų.

Dabar, kai žmonės iš tikrųjų išgirdo ir suprato šią žinią, jie turėjo patys apsispręsti, ar ją atmesti, ar toliau gilintis. Kai kurie gilinosi toliau ir tapo Jėzaus sekėjais (Apd 17, 34).

**Iššūkis:** Maldoje paprašykite Dievą konkretaus vedimo, kaip geriausiai liudyti pažįstamam žmogui.

**Papildomas iššūkis:** Tirkite socialinę aplinką kaip galimą „areopagą“, kad galėtumėte pristatyti Evangeliją netikintiesiems kaip Paulius – aiškiai ir taktiškai.