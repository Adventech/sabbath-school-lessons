---
title:  Tolesniam tyrinėjimui
date:   08/12/2023
---

Viena iš pagrindinių Pauliaus patirties Areopage pamokų yra vietoje atliktas tyrimas, kaip laimėti netikinčiuosius, ir jo pastangomis Atėnuose susibūrusi nedidelė tikinčiųjų grupė.

> <p></p>
> „Įkvėptos plunksnos užfiksuoti apaštalo žodžiai, jo elgesio ir aplinkos aprašymas turės būti perduoti visoms būsimosioms kartoms, kad liudytų apie jo nepalenkiamą pasitikėjimą, jo drąsą, kai liko vienas ar susidūrė su priešais, ir pergalę, kurią iškovojo krikščionybei pačiame pagonybės žaizdre. Pauliaus žodžiuose slypi ištisas pažinimo lobynas Bažnyčiai. Jis buvo tokioj padėty, kai galėjo lengvai pasakyti tai, kas būtų suerzinę jo išdidžius klausytojus bei užtraukę sunkumų jam pačiam. Jei savo kalba jis būtų tiesiogiai puolęs jų dievus bei įžymius miesto žmones, Paulių galėjo ištikti toks pat likimas, kaip Sokratą. Tačiau įkvėptas dieviškos meilės jis atsargiai ir taktiškai nukreipė jų protus nuo pagoniškų dievybių ir atskleidė tikrąjį Dievą, kurio jie lig tol nepažinojo“ (E. Vait, Apaštalų darbai, p. 179).

Tiesiogiai bendraudamas su žmonėmis, tyrinėdamas jų kultūrą ir religiją bei gerbdamas jų pasišventimą dvasiniams klausimams, Paulius Atėnuose sugebėjo pasiekti šį tą įdomaus – tai, kas Bažnyčiai bus žinių lobynu. Jis vengė erzinti savo klausytojus. Tai jau buvo didelis, Dievo įkvėptas pasiekimas. Pasak E. Vait, tai yra žinių lobynas, į kurį mes, kaip bažnyčia, turime atkreipti dėmesį.

**Klausimai aptarimui:** 

`1. Koks yra pirmasis žingsnis kiekvienam, pradedančiam naują evangelizacinį darbą mieste, žvelgiant į Pauliaus darbą Atėnuose kaip pavyzdį?`

`2. Kokio elgesio reikalaujama iš krikščionio, kad nutiestų tiltus pas tuos žmones mieste (bet kur), kurie nepažįsta Dievo?`

`3. Kai mus provokuoja šiuolaikiniai stabai, ką turėtume vengti daryti, ypač pradžioje, pradėdami naujai darbuotis tarp šiuos stabus garbinančių žmonių?`

`4. Paulius galėjo tiesiog supažindinti žmones su šiuo juos mylinčiu Dievu, ir jie būtų buvę labai patenkinti. Bet tada jis peržengė ribą, kuri privertė žmones galvoti, kad jis pasidavęs iliuzijai, kai paminėjo prisikėlimą. Ar jam derėjo tai daryti? Kodėl, ar kodėl ne?`