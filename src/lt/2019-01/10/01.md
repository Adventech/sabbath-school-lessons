---
title:  Amžinoji Dievo Evangelija
date:   02/03/2019
---

###Šios savaitės tyrinėjimui skaitykite
Apr 14, 6–12; Mt 24, 14; Mok 12, 13–14; Iš 20, 2–11; Iz 21, 9; 34, 8–10.

> <p>Įsimintina eilutė:</p> 
> „Čia pasirodo ištvermė šventųjų, kurie laikosi Dievo įsakymų ir Jėzaus tikėjimo!“ (Apr 14, 12)

Apreiškimo knyga rodo, kad paskutiniaisiais laikais šėtono klasta bus tokia sėkminga, jog pasaulis apsispręs garbinti žvėrį ir priimti jo ženklą. Vis dėlto Apr 14, 1–5 sako mums, kad Dievas turės savo likutį, tuos, kurie liks ištikimi Viešpačiui, priešingai pasaulio daugumai.

Galų gale žmonės turės pasirinkti ne tai, garbinti ar ne (visi visada kažką garbina), bet ką garbinti. Žvėries garbintojai priims ženklą sau ant kaktos ar dešinės rankos, simbolizuojantį jų apsisprendimą tarnauti šiai atsimetimo sistemai protu ir darbais.

Tuo pat metu pasaulis liudys didžiulį Evangelijos skelbimą, kokio nebuvo nuo Sekminių dienos. Prieš Dievui išliejant teismus ant maištaujančios žmonijos, Jis siųs savo įspėjančią žinią. Šėtono veikla yra pasaulinė; taigi taip pat vyks paskutiniųjų laikų Evangelijos skelbimas. Dievas nenori, kad kas nors pražūtų, bet kad visi būtų išgelbėti, nes Kristaus mirtis skirta visai žmonijai. Klausimas, kas priims tai, kas parūpinta, o kas ne.
