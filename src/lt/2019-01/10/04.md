---
title:  III. Pirmojo angelo žinia. 2 dalis
date:   05/03/2019
---

Apreiškimo knyga rodo, kad esminiai klausimai paskutiniosios pasaulio istorijos krizės metu bus garbinimas ir paklusnumas Dievui, kuriuos atskleidžia Jo įsakymų laikymasis (Apr 14, 12). Pasaulio žmonės susiskirstys į dvi grupes – tuos, kurie bijo ir garbina Dievą, ir tuos, kurie bijo ir garbina žvėrį.

`3. Perskaitykite pirmus keturis iš Dešimties įsakymų (Iš 20, 2–11). Tada perskaitykite Apreiškimo 13. Kaip žvėries reikalavimas jį garbinti (Apr 13, 15), dvasios suteikimas žvėries atvaizdui, kad būtų garbinamas (Apr 13, 14–15), piktžodžiavimas Dievui ir Jo vardui (Apr 13, 5–6) ir žvėries (Apr 13, 16–17) ženklo pasidarymas nurodo į šėtono išpuolius prieš pirmus keturis iš Dešimties įsakymų galutinės krizės metu?`

Keturių pirmųjų iš Dešimties įsakymų esmė yra garbinimas. Apreiškimo knyga rodo, kad šie įsakymai taps ištikimybės Dievui matu paskutiniosios krizės metu. Galutinė kova tarp Kristaus ir šėtono bus akivaizdžiai susijusi su garbinimu ir pirmais keturiais įsakymais.

Esminis klausimas galutinės krizės metu yra pabrėžiamas antrame pirmojo angelo žinios paraginime. Raginimas garbinti „dangaus ir žemės, jūros ir vandens šaltinių Sutvėrėją!“ (Apr 14, 7) yra aiški nuoroda į ketvirtą iš Dešimties įsakymų (Iš 20, 11). Tai rodo, kad raginimas garbinti Dievą Kūrėją yra pateikiamas sabatos laikymosi kontekste.

Dešimtyje įsakymų, kaip ir visame Rašte, tikrasis garbinimas dera su tinkama diena garbinimui. Septintoji diena – sabata yra ypatingas mūsų santykių su Dievu ženklas (Iš 31, 13; Ez 20, 12). Pirmojo angelo žinia rodo, kad paskutiniaisiais laikais žmonės pasaulyje bus raginami sugrįžti ir garbinti gyvąjį Dievą Kūrėją bei suteikti Jam teisėtą vietą savo gyvenime. Ši žinia prieštarauja šėtono klastoms paskutiniaisiais laikais įtraukti pasaulį į klaidingą religiją, tarnauti ir garbinti netikrą dievą. Viso to centru bus ketvirtasis įsakymas, septintoji diena – sabata.

> <p></p>
> „Tuo tarpu, kai švenčiant netikrąją šabo dieną pagal valstybės įstatymą, priešingą ketvirtajam įsakymui, bus pripažįstama ištikimybė jėgai, kuri yra priešiška Dievui, tikrosios šabo dienos šventimas, paklūstant Dievo Įstatymui, bus ištikimybės Kūrėjui įrodymas. Kai vieni priima žymę, rodančią jos atsidavimą žemiškoms jėgoms, jie paženklinami žvėries ženklu, o pasirinkę ištikimybės dieviškajam autoritetui požymį, paženklinami Dievo antspaudu“ (E. Vait, Didžioji kova, 2017, 525 p.).
