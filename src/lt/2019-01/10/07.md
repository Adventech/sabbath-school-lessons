---
title:  Tolesniam tyrinėjimui
date:   08/03/2019
---

**Tolesniam tyrinėjimui:** E. Vait, Didžioji kova, 521–531p.

Apreiškimo knyga parodo, kad paskutiniaisiais laikais Dievo tautai pavesta skelbti paskutiniųjų laikų Evangeliją pasauliui. Šis darbas atrodo bauginantis, neįmanomas. Tačiau mums pažadėta Dievo galia.
>„Didysis evangelizavimo darbas neturi baigtis sumažėjus Dievo jėgos pasireiškimui, ženklinusiam jo pradžią... Žinia bus skelbiama ne įrodinėjant tiesą, bet Dievo Dvasia galingai įtikins žmones. Įrodymai buvo pateikti. Sėkla buvo pasėta, dabar ji sudygs ir duos vaisių“ (E. Vait, Didžioji kova, 2017, 530 p.).

Pasibaigus paskutiniosios Dievo žinios skelbimui išaiškės didelis atskyrimas, padalijantis žmones pasaulyje į dvi stovyklas – tuos, kurie turi santykius su Dievu, ir tuos, kurie apsisprendė sekti žvėrį. Šį atskyrimą simbolizuoja dvi pjūtys – derliaus [kviečių] nupjovimas (Apr 14, 14–16) ir vynuogės, kurias reikia suminti vyno spaustuve (Apr 14, 17–20). Tai yra Apreiškimo 17–18 tema.

**Klausimai aptarimui:** 

`1. Pagalvokite apie tai, kas skelbia trijų angelų žinią be septintosios dienos adventistų? Ką tai turėtų mums pasakyti apie mūsų darbo svarbą? Kiek rimtai mes to paisome?`

`2. Jūsų nuomone, kodėl tarp daugelio krikščionių teismas yra nepopuliari sąvoka? Kuo svarbi šiandieniams krikščionims teismo iki Kristaus atėjimo samprata? Kaip jūs galite padėti panašiai tikintiems geriau suprasti tikrąją teismo iki Kristaus atėjimo reikšmę?`

`3. Pagalvokite apie sabatos klausimą paskutiniųjų įvykių kontekste. Kodėl labai logiška, kad septintoji diena – sabata, duota pirmąją pasaulio sukūrimo savaitę (Pr 2, 2–3), atliktų esminį vaidmenį? Jei klausimas susijęs su tuo, ką mes garbiname, „dangaus ir žemės“ Sutvėrėją (Apr 14, 7) ar žvėries jėgą, ir jei septintoji diena – sabata yra seniausias, labiausiai pamatinis ir akivaizdus Dievo kaip „dangaus ir žemės“ Sutvėrėjo ženklas, kodėl sabata, kaip vienas iš Dievo įsakymų (Apr 14, 12), atlieka itin svarbų vaidmenį paskutinės krizės laikotarpiu?`
