---
title:  III. Angelas su išvyniota knygele
date:   12/02/2019
---

Šeštasis trimitas atveda mus prie paskutiniųjų laikų. Kas šiuo metu yra pašaukta Dievo tauta? Prieš septintą trimitavimą yra intarpas, paaiškinantis Dievo tautos užduotį ir patyrimą paskutiniaisiais laikais.

`3. Perskaitykite Apr 10, 1–4. Kas čia vyksta?`

Šis angelas, turintis Kristaus atvaizdą, laiko išvyniotą knygelę. Viena koja Jis stovėjo ant jūros, o kita ant sausumos, nurodant Jo visuotinę valdžią, ir tai, ką Jis tuoj paskelbs, yra visuotinai svarbu. Jis šaukia tarsi riaumojantis liūtas. Liūto riaumojimas simbolizuoja Dievo balsą (žr. Oz 11, 10).

Jonui neleidžiama užrašyti, ką sakė griaustiniai. Yra dalykų, susijusių su ateitimi, kurių Dievas per Joną neapreiškė.

`4. Perskaitykite Apr 10, 5–7. Palyginkite šias eilutes su Dan 12, 6–7. Kokie žodžiai joms bendri?`

Angelui sakant: „Tai bus netrukus“ (Apr 10, 6), – graikų kalbos žodis chronos nusako tam tikrą laikotarpį. Tai nurodo į Dan 12, 6–7, kur angelas sako, kad šventųjų persekiojimas truks vieną laikotarpį, du laikotarpius ir pusę laikotarpio arba 1260 metų (538–1798 m. po Kristaus). Po šio pranašiško laikotarpio ateis galas.

Žodžiai – tai bus netrukus yra susiję su laikotarpiais Danieliaus pranašystėse, ypač su 2300 pranašiškomis Dan 8, 14 dienomis (457 m. prieš Kristų – 1844 m. po Kristaus). Po šio laikotarpio nebebus pranašiškų laikotarpių. E. Vait teigia: 

> <p></p>
> „Šis metas, kurį angelas paskelbia iškilminga priesaika, yra... pranašiškas laikas prieš mūsų Viešpaties atėjimą. Tai reiškia, kad tauta nesulauks kito pranešimo apie konkretų laiką. Po šio laikotarpio, prasidėjusio 1842 m. iki 1844 m., negali būti aiškiai nusakomo pranašiško laiko. Ilgiausias skaičiavimas pasiekia 1844 m. rudenį“ (E. G. White Comments, The SDA Bible Commentary, vol. 7. 971 p.).

`Ką tai mums sako apie priežastis, kodėl turime vengti bet kokio ateities datų nustatinėjimo?`
