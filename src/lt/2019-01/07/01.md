---
title:  Septyni trimtai
date:   09/02/2019
---

### Šios savaitės tyrinėjimui skaitykite
Apr 8, 1–13; Sk 10, 8–10; Ez 10, 2; Apr 10, 1–11; Dan 12, 6–7; Apr 11, 1–13; Kun 16.

> <p>Įsimintina eilutė:</p>
> „Mat kai pasigirs septintojo angelo trimitavimas, bus atbaigtas Dievo slėpinys, kaip Jis yra paskelbęs gerąją naujieną savo tarnams pranašams“ (Apr 10, 7).

Penkto antspaudo simbolika mums parodo, kad engiamos tautos šaukimasis Dievo atspindi tikinčiųjų šauksmą visais amžiais. Jie pavaizduoti kaip sielos po aukuru, prašančios Dievo teisingumo ir išteisinimo: „Kaip ilgai, Valdove?“ (Apr 6, 10) Balsas iš dangaus paragino juos laukti, nes ateina diena, kai Dievas teis tuos, kurie jiems kenkė. Apr 6, 15–17 vaizduoja Jėzų grįžtantį į šią žemę ir atnešantį teismą tiems, kurie piktai elgėsi su Jo ištikimais sekėjais.

Penktojo antspaudo vaizdai parodo Dievo kenčiančios tautos patyrimus per visą istoriją nuo Abelio laikų iki to meto, kai Dievas galiausiai teis ir atlygins „už savo tarnų kraują“ (Apr 19, 2). Kenčianti Dievo tauta turi likti tvirta ir tikėti, kad Dievas girdi savo tautos maldas.

Iš septynių trimitų regėjimo matyti, kad per visą istoriją Dievas jau įsiterpė vardan savo engiamos tautos ir teisė tuos, kurie jai kenkė. Septynių trimitų tikslas yra užtikrinti Dievo tautą, kad dangus nėra abejingas jos kančioms.
