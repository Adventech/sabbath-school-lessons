---
title:  Tolesniam tyrinėjimui
date:   15/02/2019
---

**Tolesniam tyrinėjimui:** Septintasis trimitas (Apr 11, 15–18) įspėja dėl šios žemės istorijos pabaigos. Atėjo laikas Dievui parodyti savo galią ir viešpatavimą. Ši maištinga planeta, kuri buvo pavaldi šėtonui tūkstančius metų, netrukus bus pavaldi Dievui. Po Kristaus mirties ant kryžiaus ir Jo užžengimo į dangų šėtonas, kaip uzurpatorius, buvo amžiams išmestas iš dangaus, o Kristus buvo paskelbtas teisėtu žemės valdovu (Apr 12, 10), net jei šėtonas ir toliau kiek įmanydamas keltų sumaištį, jis žino mažai beturįs laiko (Apr, 12, 12). Septintasis trimitas skelbia, kad uzurpuojančių jėgų klausimas buvo išspręstas ir kad šis pasaulis galiausiai taps pavaldus Jo teisėtam viešpatavimui.
Septintasis trimitas apibūdina antrąją Apreiškimo knygos pusę, kurioje aptariami paskutiniai įvykiai: 
(1) Tautos įširdo: Apreiškimo 12–14 nusako šėtoną kaip kupiną įniršio (Apr 12, 17), kuris su savo dviem sąjungininkais – žvėrimi iš jūros ir žvėrimi nuo sausumos – ruošia pasaulio tautas kovoti prieš Dievo tautą. 
(2) Atėjo Tavo rūstybės laikas: Dievas reaguoja į tautų įniršį septyniomis paskutinėmis negandomis, kurios vadinamos Dievo rūstybe (žr. Apr 15, 1). 
(3) Metas teisti mirusius nusakytas Apr 20, 11–15. 
(4) Ir atsilyginti savo tarnams – Apreiškimo 21–22. 
(5) Sunaikinti tuos, kurie niokoja žemę: Apr 19, 2 sako, jog paskutiniųjų laikų Babilonas yra teisiamas, nes jis niokojo žemę. Šėtono, jo pavaldinių ir jo dviejų sąjungininkų sunaikinimas yra galutinis aktas didžiosios kovos dramoje (Apr 19, 11–20, 15).

**Klausimai aptarimui:** 

`1. Kartais pastebime, kad Evangelijos skelbimas gali būti „kartus“ (Apr 10, 10); mūsų žodžiai atmetami, išjuokiami ir mes patys galime būti atmesti ir išjuokti. Kartais skelbimas netgi gali sukelti priešpriešą. Kokias žinote Rašto asmenybės, kurios susidūrė su tokiais išmėginimais, ir ko mes galime pasimokyti iš jų patyrimo?`

`2. Apmąstykite šį teiginį: „Aš kelis kartus buvau įspėta dėl datų nustatinėjimo. Jau niekada Dievo tautai nebus duota žinios, kuri būtų pagrįsta laiku. Mums nežinomas nei metas, kai bus išlieta Šventoji Dvasia, nei Kristaus atėjimo metas (E. G. White, Selected Messages, book 1, 188 p.). Kokias pastebite problemas dėl išsamių su paskutiniaisiais įvykiais susijusių pranašiškų grafikų po 1844 m.? Kaip galima apsisaugoti ir išvengti šių spąstų, kuriuos paspendžia tokie grafikai?`
