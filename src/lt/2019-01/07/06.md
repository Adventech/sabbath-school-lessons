---
title:  V. Du liudytojai
date:   14/02/2019
---

`6. Perskaitykite Apr 11, 3–6. Kaip du liudytojai atspindi Zerubabelį ir Jozuę karaliaus ir kunigo vaidmenyse? žr. Zch 4, 2–3. 11–14.`

Dviejų liudytojų idėja kyla iš žydų teisinės sistemos, kuri teisybės nustatymui reikalavo bent dviejų liudytojų (Jn 8, 17). Du liudytojai simbolizuoja Raštą; bet jie taip pat gali simbolizuoti Dievo tautą, šiai liudijant Raštą. Šių dviejų negalima atskirti, nes Dievo tauta yra pašaukta skelbti pasauliui Raštą.

Liudytojai pranašauja apsivilkę maišais pranašiškuoju 1260 metų laikotarpiu (538–1798 po Kristaus). Tai nurodo į Apr 10, 11, kur Jonui liepta pranašauti. Tai rodo, kad šis raginimas pranašauti skirtas ir bažnyčiai, kuri ir toliau turi skelbti pasauliui Dievo tiesą. Maišas yra gedulo drabužis (Pr 37, 34); jis nurodo į sunkmetį, per kurį Dievo tauta turi eiti, jiems toliau pranašaujant.

`7. Perskaitykite Apr 11, 7–13. Savais žodžiais apibūdinkite, kas nutiko dviem liudytojams pranašiškųjų 1260 dienų pabaigoje.`

Žvėris, nužudantis du liudytojus, kyla iš paties šėtono buveinės. Šis liudytojų nužudymas istoriškai taikytinas ateistiniam išpuoliui prieš Raštą ir religijos išsižadėjimui, susijusiam su Prancūzijos revoliucijos įvykiais. Šiai antireliginei sistemai būdingas Sodomos moralinis nuopuolis, ateistinė Egipto arogancija ir Jeruzalės maištingumas. Tai, kas nutiko Jėzui Jeruzalėje, šiuo metu vyksta Raštui pagal šią antireliginę sistemą.

Liudytojų prisikėlimas rodo, kad po Prancūzijos revoliucijos kils didžiulis susidomėjimas Raštu, kada bus steigiamos Biblijos draugijos ir daugybė misijų.

Prieš pabaigą visas pasaulis paliudys visuotinį Rašto skelbimą, kokio nematė ankstesnė istorija. Šio paskutinio skelbimo padariniai bus karčiai saldūs, nes išprovokuos priešpriešą, kada demoniška veikla stebuklais paskatins pasaulį paskutinei kovai prieš ištikimus Dievo liudytojus (žr. Apr 16, 13–16).
