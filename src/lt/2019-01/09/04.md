---
title:  III. Žvėris nuo sausumos
date:   26/02/2019
---

Pirmoje Apreiškimo 13 pusėje apibūdinama viduramžių bažnytinė jėga, veikianti pranašiškuoju 1260 dienų / metų laikotarpiu. Per Prancūzijos revoliucijos įvykius ši religinė–politinė sistema buvo mirtinai sužeista. Tačiau mirštama žaizda galų gale užgijo, taigi ši sistema išliks gyvybinga. Antroje šio skyriaus pusėje apibūdinama, kaip ši mirštama žvėries žaizda gis.

`3. Perskaitykite Apr 13, 11. Kokios yra antrojo žvėries savybės? Atsižvelgiant į Apr 12, 14–16, kiek svarbu tai, kad šis žvėris atslenka nuo sausumos?`

Jonas mato kitą žvėrį atslenkant nuo sausumos. Tai parodo antrąjį žvėrį kaip jėgą, tokią pat kaip ankstesnę. Tačiau, skirtingai nei pirmojo žvėries siaubinga išvaizda, žvėries nuo sausumos išvaizda negąsdinanti. Jis turi „du ragus, panašius kaip į avinėlio“ (Apr 13, 11). Apreiškimo knygoje Avinėlis yra išskirtinis Kristaus simbolis. Taigi ši paskutiniųjų laikų galia primena Kristų.

Ši jėga, kurią simbolizuoja Kristų primenantis ir bažnyčiai draugiškas žvėris, pasirodo vietovėje, kuri apsaugojo moterį / bažnyčią nuo iš slibino nasrų paleistos upės pranašiškų 1260 dienų pabaigoje (Apr 12, 14–16). Akivaizdu, čia yra naujas veikėjas, atsiradęs kaip pasaulinė jėga po to, kai Prancūzijos revoliucijos įvykiuose žvėris iš jūros buvo mirtinai sužeistas, o tai reiškia, kad tai yra paskutiniųjų laikų veikėjas.

Tačiau tekstas rodo, kad ši Kristų primenanti galia pradės kalbėti kaip slibinas, kaip pats velnias. Ši paskutiniųjų laikų jėga stengsis, kad visas pasaulis garbintų pirmąjį žvėrį, kuris mirtinai sužeistas. Tai rodo, kad po viduramžių laikotarpio vietovė, vienu metu suteikusi bažnyčiai apsaugą ir prieglobstį, tam tikru laikotarpiu atliks persekiotojo vaidmenį paskutiniaisiais laikais.

> „Kuri Naujojo pasaulio nacija 1798 m. pradėjo įgauti jėgų ir ėmė stiprėti bei atkreipė į save pasaulio dėmesį? Šio simbolio pritaikymas nekelia jokių abejonių. Vienintelė nacija atitinka visas šios pranašystės detales ir neabejotinai rodo, kad tai Jungtinės Amerikos Valstijos“ (E. Vait, Didžioji kova, 2017, 381 p.).

`Kai Jungtinės Amerikos Valstijos pirmą kartą buvo įvardytos kaip šis žvėris, jos neturėjo tokios galios ir įtakos, kurią turi dabar. Kaip tai padeda užtvirtinti Jungtinių Amerikos Valstijų priskyrimą šioje pranašystėje nusakytai jėgai?`
