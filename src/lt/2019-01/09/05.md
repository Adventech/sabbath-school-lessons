---
title:  IV. Žvėries atvaizdas
date:   27/02/2019
---

`4. Perskaitykite Apr 13, 12–13. Kaip 1 Kar 18, 38 ir Apd 2, 3 padeda mums suvokti klastingos žvėries veiklos, didžiausias stebuklas tai – ugnies iš dangaus nuleisdinimas, prigimtį?`

Paskutiniaisiais laikais Avinėlį primenantis žvėris pradeda naudotis pirmojo žvėries galia, veikdamas Šventąją Dvasią primenančiu būdu. Šventajai Dvasiai naudojantis Kristaus galia, nukreipiant žmones į Jį (Jn 15, 26), ši žemiškoji jėga naudojasi visa žvėries iš jūros galia, nukreipdama žmones į jį.

Pataikaujantis pirmam žvėriui, Avinėlį primenantis žvėris verčia žmones žemėje garbinti pirmąjį žvėrį. Tekstas rodo, kad tai susiję su mirštamos žvėries žaizdos gijimu. Kaip Avinėlį primenantis žvėris vers pasaulį garbinti žvėrį iš jūros? – Iš pradžių kaip įtikinimo priemone naudodamasis stebuklais (Apr 13, 13–14), o paskutiniame etape – prievarta (Apr 13, 15–17).

Žvėries iš jūros mirštamos žaizdos gijimas simbolizuoja viduramžių religinės sistemos atkūrimą. Stebuklų pagalba, žvėris įtikins žemės gyventojus pasidaryti žvėries, gavusio mirštamą žaizdą, atvaizdą.

Simbolis yra tam tikros tikrovės kopija. Pasaulis bus paskatintas kurti religinę sistemą, kuri kai kuriais atžvilgiais atkartos tą, gyvavusią viduramžiais. Žmonės priims tuos klastingus stebuklus kaip dieviškosios galios apraiškas. Kai pilietinės ir politinės jėgos prisijungs prie pagrindinių religinių organizacijų, kad primestų žmonėms religiją, tada bus suformuotas žvėries atvaizdas.

Perskaitykite Apr 13, 14–15, o tada atkreipkite dėmesį, kaip kalba iš Pr 2, 7 paaiškina dvasios suteikimą žvėries atvaizdui, kuri leidžia jam veikti. Naudojant Pr 2, 7 kalbą, pranašystė mums sako, kad Avinėlį primenantis žvėris lems žvėries atvaizdą veikti panašiai, kaip Dievas sukurdamas ir suteikdamas žmogui gyvybę. Dėl priverstinio persekiojimo pasaulio žmonės bus gundomi pripažinti ir priimti pirmojo žvėries valdžią.

`Jei pats Dievas atsisakė priversti mus garbinti ir paklusti, netgi ryžosi kryžiui, užuot privertęs garbinti ir paklusti, ką mums tai sako apie šių paskutinių jėgų sąjungos piktumą?`
