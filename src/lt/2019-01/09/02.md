---
title:  I. Žvėris iš jūros
date:   24/02/2019
---

`1. Perskaitykite Apr 13, 1–4. 8 ir Apr 17, 8. Kokios yra šio žvėries savybės ir kokie yra jo buvimo etapai?`

Jonas mato, kaip baisus žvėris išnyra iš jūros. Nors žvėris yra politinė galia, žvėries iš jūros aprašymas rodo, kad tai ir religinė, ir politinė jėga. Jūra simbolizuoja audringas socialines ir politines aplinkybes po Romos imperijos žlugimo (žr. Dan 7, 2–3. 23–24).

Jonas apibūdina žvėrį išnyrant iš vandens. Žvėris turi septynias galvas ir dešimt ragų, kaip slibinas Apr 12, 3, parodant tarp šių dviejų ryšį. Ant žvėries galvų piktžodžiavimo vardai, o ant ragų diademos. Žvėries galvos yra jėgos, kuriomis šėtonas per visą istoriją persekiojo Dievo tautą (žr. Apr 17, 9–11). Piktžodžiavimo vardai nurodo į žvėries sau prisiskiriamą dangaus titulą. Dešimt ragų nurodo į Dan 7, 24, iš Romos imperijos kilusias tautas, šiai imperijai žlugus. Šios savybės nurodo į popiežišką Romos imperijos etapą.

Žvėriui išnyrant iš vandens jis primena leopardą, lokį ir liūtą. Šis žvėris apjungia keturių žvėrių (pasaulinių imperijų simboliai) savybes Dan 7, 2–7: Babilono, Medo Persijos, Graikijos ir Romos (Dan 7, 17). Tačiau Jonas juos išvardija atvirkštine tvarka, parodydamas, kad žvėris iš jūros yra susijęs su ketvirtuoju Danieliaus 7 žvėrimi, Romos imperija.

Slibinas atidavė žvėriui savo galybę, savo sostą ir didelę valdžią. Kaip Tėvas atidavė savo sostą ir galią Kristui (Apr 2, 27), taip slibinas investuoja į žvėrį, kaip savo koregentą [vienas iš bendrai valdančių asmenų] ir atstovą žemėje. Taip patvirtinama, kad žvėris iš jūros yra antrasis šėtoniškos trejybės narys, siekiantis užimti Jėzaus Kristaus vietą žmonių prote ir širdyje.

Apr 13, 5 teigia, kad žvėries veiklos laikotarpis trunka 42 pranašiškus mėnesius arba 1260 dienų, t.y. metų. Šis etapas baigiasi, kai viena žvėries galvų yra mirtinai sužeidžiama, lemiant laikiną žvėries mirtį. Žaizdai užgijus žvėris prisikelia. Tai sužavi pasaulį, ir jis garbina slibiną ir žvėrį.
