---
title:  Tolesniam tyrinėjimui
date:   01/03/2019
---

**Tolesniam tyrinėjimui:** Apreiškimo knyga rodo, kad istorijos pabaigoje sabata bus paklusnumo ženklas. Tačiau turime prisiminti, kad sekmadienio laikymasis savaime nereiškia, kad žmogus turi žvėries ženklą. Sekmadienio laikymasis taps „žvėries ženklu“ tik tuomet, kai žmonės, nepaisydami apgaulių, aiškiai suprasdami klausimus, susijusius su garbinimo dienos pasirinkimu, arba pasirinks Dievą, arba ne. Tačiau šis laikas vis dar ateityje.

> <p></p>
> „Niekas dar neturi žvėries ženklo. Išbandymo laikas dar neatėjo. Kiekvienoje bažnyčioje yra ištikimų krikščionių, neišskiriant Romos katalikų bendruomenės. Niekas nėra pasmerktas, kol asmuo negavo šviesos ir nepamatė ketvirtojo įsakymo pareigos. Bet kai bus išleistas įsakymas netikrai sabatai, ir garsus trečiojo angelo šauksmas įspės žmones dėl žvėries ir jo atvaizdo garbinimo, linija bus aiškiai nubrėžta tarp klastos ir tiesos. Tada tie, kurie vis tiek nusižengia, priims žvėries ženklą.“ (E. G. White, Evangelism, 234 p.)

Atminkime, šiandien sekmadienio laikymasis nepadaro nė vieno asmens labiau pražuvusiu, nei sabatos laikymasis – išgelbėtu. Tačiau ateina laikas, kai „žvėries ženklas“ taps pagrindiniu klausimu ir garbinimo dienos pasirinkimas bus ištikimybės išmėginimas. Apreiškimo knyga ragina Dievo tautą imti Raštą ir, širdį ištiriančia dvasia, asmeniškai tyrinėti pranašišką žodį ir dėti visas pastangas laimėti tiems, kurie šiandien yra nelaimėti Evangelija Kristui.

**Klausimai aptarimui:**

`1. Jums stebint šiandienes aplinkybes pasaulyje, kokias tendencijas matote religinėse ir politinėse srityse, kurios, atrodo, veda prie Apreiškimo 13 pranašystės išsipildymo?`

`2. Mums laukiant pabaigos, koks turėtų būti mūsų nusistatymas kitų denominacijų krikščionių atžvilgiu? Pagalvokite apie šį patarimą: „Mūsų tarnautojai turėtų stengtis būti artimi kitų konfesijų tarnautojams. Turėtų melstis už ir su šiais žmonėmis, dėl kurių Kristus tarpininkauja. Jiems tenka didi atsakomybė. Kaip Kristaus pasiuntiniai turėtume parodyti gilų ir nuoširdų susirūpinimą šiais kaimenių ganytojais.“ (E. G. White, Testimonies for the Church, vol. 6, 78 p.)`

`Kalbant apie mūsų nusistatymą kitų konfesijų krikščionių atžvilgiu, kaip mes galime išvengti rodyti nekrikščionišką dvasią? Kaip mes galime parodyti pagarbą jiems ir jų asmeniniam tikėjimui, nekompromituodami mūsų įsitikinimų?`
