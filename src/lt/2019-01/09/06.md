---
title:  V. Žvėries ženklas
date:   28/02/2019
---

Apreiškimo 13 rodo, kad Avinėlį primenantis žvėris paskutinės krizės laikotarpiu atliks pirmaujantį vaidmenį. Ši pasaulio galia sukurs pasaulinę sistemą, kuri atspindės viduramžių krikščionybę, siekiant kontroliuoti žmonių įsitikinimus.

`5. Perskaitykite Apr 13, 16–17 kartu su Įst 6, 4–8. Kaip ženklo ant kaktos ir dešinės rankos pasidarymas susijęs su Dievo įsakymais?`

Visų socialinių sluoksnių žmonės bus priversti pasidaryti žvėries ženklą ant dešinės rankos arba kaktos. Pasidaryti šį ženklą reiškia būti viena su žvėrimi. Kaip antspaudas identifikuoja priklausančius Dievui (Apr 14, 1), taip žvėries ženklas identifikuoja žvėries garbintojus.

Žvėries ženklas nėra kažkokia matoma žymė. Ženklo pasidarymas ant dešinės rankos ar kaktos yra pagrįstas Mozės izraelitams duotu įsaku prisirišti Dievo Įstatymą kaip žymę ant rankos ar kaktos (Įst 6, 8). Tai rodo, kad ženklas ant kaktos yra susijęs su Dievo Įstatymo įsisavinimu protu, o dešinės rankos – elgesiu, ką žmonės daro.

Galutinės krizės laikotarpiu pagrindiniai klausimai bus susiję su garbinimu ir paklusnumu Dievui laikantis Jo įsakymų (Apr 14, 12). Visų pirma sabatos įsakymas bus ištikimybės ir paklusnumo Dievui išbandymas. Kadangi sabata yra išskirtinis ištikimos Dievo tautos paklusnumo ženklas (Ez 20, 12), žvėries ženklas yra paklusnumo žvėriui ženklas.

Žvėries ženklas yra tiesioginis išpuolis prieš ketvirtą įsakymą. Ženklas veikia kaip Dievo įsakymų pakeitimas žmogiškais įsakymais. Didžiausias to įrodymas yra žmonių (žr. Dan 7, 25) kaip garbinimo diena įsteigtas sekmadienis [pirmoji savaitės diena], o ne septintoji diena – sabata, kuri įsakyta Rašte. Mes garbiname Viešpatį kaip Kūrėją; o septintoji diena – sabata, nuo mūsų pasaulio pradžios, yra Jo kaip Kūrėjo ženklas. Bandymu pakeisti Dievo kaip Kūrėjo ženklą kita diena mėginama nuslėpti Dievo vaidmenį ir galią.

`Palyginkite Apr 13, 14–18 su Dan 3, 1–7. Kokių paralelių galima įžvelgti šiame pasakojime ir kas įvyks paskutiniaisiais laikais?`
