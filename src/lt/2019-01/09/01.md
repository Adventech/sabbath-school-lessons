---
title:  Šėtonas ir jo du sąjungininkai
date:   23/02/2019
---

###Šios savaitės tyrinėjimui skaitykite
Apr 13; Apr 17, 8; Dan 7, 24; 2 Tes 2, 2–12; Apr 12, 14–16; 1 Kar 18, 38.

> <p>Įsimintina eilutė:</p>
> „Ir įnirto slibinas prieš moterį, ir metėsi kautis su kitais jos palikuonimis, kurie laikosi Dievo įsakymų ir saugoja Jėzaus liudijimą“ (Apr 12, 17).

Apreiškimo 12 baigiasi su įnirtusiu šėtonu, besiruošiančiu kovoti su ištikima Kristaus tauta. 13 skyrius vaizduoja piktąjį besirengiantį paskutiniam mūšiui, padedant dviem jo sąjungininkams, abiem pavaizduotais laukiniais žvėrimis. Priešybė Dievybės Trejybei (žr. Apr 1, 4–6), šios trys galios sudaro nešventą triadą, susivienijusią priešintis gelbėjančiai Dievo veiklai ir bandančią laimėti pasaulio ištikimybę.

Čia būtinas atsargumas. Iki šiol mes tyrinėjome jau išsipildžiusias pranašystes. Nuo šio taško mes daugiausia tyrinėsime, bet neapsiribojant tuo, vis dar turinčias išsipildyti pranašystes. Per jas Dievas mums parodo, kas įvyks paskutiniaisiais laikais, kad mums nebūtų staigmenų.

Tačiau mes turime prisiminti, kad nors šios pranašystės skelbia mums, kas įvyks pabaigoje, jos nesako, kada ir kaip rutuliosis paskutinieji įvykiai. Todėl turime būti atsargūs, kad nespėliotume apie tai, ko mums pranašystė nesako. Nepamirškime, Apreiškimo knygos pranašystės turi praktinius tikslus: mokyti mus, kaip gyventi šiandien ir būti pasirengusiems ateičiai.
