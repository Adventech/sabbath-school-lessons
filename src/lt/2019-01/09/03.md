---
title:  II. Žvėries iš jūros veikla
date:   25/02/2019
---

Ankstesnėje dalyje tyrinėjome, kad Apr 13, 5 kalbama apie konkretų persekiojimo laikotarpį. 42 žvėries veiklos mėnesiai yra tas pats 1260 dienų moters / bažnyčios persekiojimo Apr 12, 14 laikotarpis. Pranašiškos dienos simbolizuoja metus. Atitinkamai, 538 m. po Kristaus žymi šio pranašiško laikotarpio pradžią, kai Romos bažnyčia su popiežiumi kaip galva, įsitvirtino kaip bažnytinė valdžia, viduramžiais dominavusia Vakarų pasaulyje. Prancūzijos revoliucijos įvykiai lėmė žvėriui mirtiną žaizdą 1798 m. po Kristaus, taip laikinai sustabdant bažnyčios engiančią valdžią ir valstybinę religiją.

`2. Palyginkite Apr 13, 5–8 su Dan 7, 24–25 ir 2 Tes 2, 2–12. Kaip žvėries iš jūros veikla atspindi mažojo rago ir nedorybės žmogaus aprašymus?`

Žvėries veikla per pranašišką 1260 dienų laikotarpį yra apibūdinama piktžodžiavimu. Naujajame Testamente piktžodžiavimas gali reikšti lygybės su Dievu (Jn 10, 33; Mt 26, 63–65) ir išimtinių Dievo teisių (Mk 2, 7) siekimą. Žvėries iš jūros piktžodžiavimas yra nukreiptas prieš Dievą: „piktžodžiavo Dievui, niekino Jo vardą, Jo buveinę – tuos, kurie gyvena danguje“ (Apr 13, 6). Dievo buveinė yra dangiška šventykla, kur Kristus tarnauja mūsų išgelbėjimui. Žvėris iš jūros neigia Kristaus tarpininkavimo darbą, pakeisdamas jį žmogiška sistema, teigiančia, kad ji vykdo išgelbėjimą ir atleidžia nuodėmes, aktai, kurie yra piktžodžiavimo esmė.

Apreiškimo 13 rodo didį atsimetimą krikščioniškoje bažnyčioje, kuris įvyko Vakarų Europos valstybinei bažnyčiai, globojamai Romos, priskiriant Dievo vietą ir Jo išskirtines teises popiežiui kaip bažnyčios galvai. Tarpininkaujanti Kristaus tarnystė dangiškoje šventykloje buvo pakeista bažnytine kunigyste. Atsisakiusieji paklusti Romai patyrė persekiojimą ir kankinystę. Nors šiandien tokie pareiškimai yra laikomi grubiais, net nepakančiais, dabartis negali ištrinti istorijos, kad ir kiek to nori tam tikri žmonės.

`Kaip mes galime būti ištikimi pranašystėms, susijusioms su bažnyčios istorija, ir tuo pat metu būti malonūs ir atsargūs, pristatydami šias tiesas kitiems?`
