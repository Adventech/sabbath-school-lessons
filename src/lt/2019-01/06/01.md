---
title:  Antspaudu paženklinta Dievo tauta
date:   02/02/2019
---


### Šios savaitės tyrinėjimui skaitykite
Apr 7; 2 Pt 3, 9–14; Įst 8, 11–17; Apr 14, 4–5. 12; 17, 5; Rom 3, 19–23.

> <p>Įsimintina eilutė:</p>
> „Jie atėjo iš didžio sielvarto. Jie išplovė savo drabužius ir juos išbalino Avinėlio krauju“ (Apr 7, 14).

Septynių antspaudų atplėšimo žinia rodo, kad kiekvienas, teigiantis tikįs Kristų, susiduria su palaiminimais dėl ištikimybės arba prakeiksmais dėl neištikimybės. Pirmieji keturi antspaudai nusako drausmines Dievo priemones, kad išgelbėtų savo tautą nuo jų dvasinio mieguistumo ir taptų pergalingi. Tačiau Dievo tauta taip pat kenčia neteisybę ir priespaudą priešiškame Evangelijai pasaulyje. Šeštojo antspaudo nuplėšimo metu Dievas yra pasirengęs kovoti su tais, kurie kenkia Jo tautai.

Septintas skyrius įterpiamas tarp šeštojo ir septintojo antspaudų. Šeštasis antspaudas priveda mus prie Kristaus antrojo atėjimo. Nedoriesiems susiduriant su teismu, Apreiškimo 7 taip pat mums sako, kad stovintieji Kristaus atėjimo dieną buvo paženklinti antspaudu.

Apreiškimo 7 įvardija paskutiniųjų laikų Dievo tautą prieš Antrąjį atėjimą. Kitos jos savybės pateikiamos Apr 14, 1–5. Tarp šeštojo ir septintojo trimitų (Apr 10, 1–11, 14) yra ir kitas tarpsnis. Pastarasis atitinka 7 skyriuje nusakomų įvykių laikotarpį ir apibūdina paskutiniųjų laikų Dievo tautos patyrimą ir užduotį.
