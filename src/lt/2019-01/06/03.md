---
title:  II. Antspaudu paženklinta Dievo tauta
date:   04/02/2019
---

`2. Perskaitykite Apr 7, 4–8. Koks yra Dievo paženklintųjų skaičius? Kokia yra šio skaičiaus reikšmė?`

Paženklintųjų skaičiaus paskelbimu užbaigiamas ženklinimas antspaudu. Jonas girdi, kad jų skaičius yra 144 tūkstančiai iš 12 Izraelio giminių. Šis skaičius turi būti suprantamas ne pažodžiui, reikia suvokti jo reikšmę. 144 tūkstančiai yra 12 padauginta iš 12 padauginta ir iš 1000. Dvylika yra Dievo tautos simbolis: Izraelio giminių ir bažnyčios, pastatytos ant 12 apaštalų pamato, skaičius (Ef 2, 20). Taigi skaičius 144 tūkstančiai reiškia Dievo tautą paskutiniaisiais laikais, tai yra šiuolaikinio Izraelio apraiška.

Aišku, kad 12 giminių Apreiškimo 7 neturi būti suprantamos pažodžiui, nes šiandien nebėra 12 Izraelio giminių. 10 giminių buvo paimtos į nelaisvę po asirų pergalės (2 Kar 17, 6–23), jos integravosi į kitas tautas. Šiandien judaizmo nesudaro12 giminių.

Be to, 12 giminių sąrašas Apreiškimo 7 nėra įprastas. Pirma gimine vietoj Rubeno yra įvardintas Judas. Be to, Dano ir Efraimo giminės yra praleidžiamos, o jų vietoje yra Juozapo ir Levio giminės. Akivaizdi priežastis, dėl kurios Dano ir Efraimo giminės neįvardintos, yra ta, kad Senajame Testamente šios dvi giminės atsimetė ir garbino stabus (Ts 18, 27–31; Oz 4, 17).

Apreiškimo 7 giminių sąrašas yra ne istorinis, o dvasinis. Jis sako mums, kad Dano ir Efraimo giminėms dėl neištikimybės nėra vietos Dievo antspaudu paženklintos tautos gretose. Be to, Naujajame Testamente bažnyčia vadinama 12 Izraelio giminių (Jok 1, 1). 12 giminių Apreiškimo 7 yra visa Dievo tauta, žydai ir pagonys.

144 tūkstančiai nusakyti kaip į karą žygiuojanti senovės Izraelio kariuomenė. Senovės Izraelyje karinį vienetą sudarė tūkstantis karių (Sk 31, 3–6). Simbolinis skaičius 144 tūkstančiai žymi bažnyčios kovotojus, t.y. 144 karinius vienetus po 1000, pasirengusius paskutinei kovai (Apr 17, 14), prieš du miriadus miriadų priešo kariuomenėj (Apr 9, 16).

`Mums ne visada gali patikti kariuomenės simbolika, nors pastaroji Rašte dažnai pasitaiko. Kaip Didžiosios kovos tikrovė gali padėti mums suvokti, kokia priderama yra karinė simbolika?`
