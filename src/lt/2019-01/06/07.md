---
title:  Tolesniam tyrinėjimui
date:   08/02/2019
---

**Tolesniam tyrinėjimui:**  E. G. White, Selected Message, book 3, 353-357 p.

144 tūkstančių tapatybė yra uoliai aptariamas klausimas. Atrodo, Apreiškimo knygoje akivaizdu tai, kad 144 tūkstančiai yra paskutinė Dievo tautos karta paskutinėmis šios žemės istorijos dienomis. Mes žinome, kad jie patirs septynių paskutinių negandų laikotarpį (žr. Apr 7, 15–17) ir kad jų ištikimybė bus išmėginta kaip jokios ankstesnės kartos.

Tačiau mums neatskleista, kas bus toje grupėje. Tai vienas iš slėpinių, kurio Dievas neapreiškė (Įst 29, 29). Tik ateitis atskleis, kas bus šios išganytų šventųjų grupės dalis. Dėl to mes esame įspėti:

>„Kristus sako, kad bažnyčioje bus tų, kurie pristatys pasakas ir prielaidas, kai Dievas suteikė didžias, pakylėjančias, kilninančias tiesas, kurias būtina išlaikyti prote. Žmonėms priimant šią ar kitą teoriją, kai jie smalsauja sužinoti kažką, ko jiems nereikia, Dievas jų neveda. Ne Jo valia, kad Jo tauta pateiktų kažką, ką reikėtų numanyti, ko nemoko Žodis. Ne Jo valia, kad jie įsiveltų į kovą dėl klausimų, kurie nepadės jiems dvasiškai, pvz.; Kas yra šimtas keturiasdešimt keturi tūkstančiai? Dievo išrinktieji tai, be abejonės, netrukus sužinos“ (E. G. White, Selected Messages, book 1, 174 p.).

**Klausimai aptarimui:** 

`1. Pagalvokite apie šį įspėjimą: „Stenkimės kovoti visomis mums Dievo duotomis jėgomis, kad būtume tarp šimto keturiasdešimt keturių tūkstančių“ (E. G. White Comments, The SDA Bible Commentary, vol. 7, 970 p.). Kaip jūs galite praktiškai pritaikyti šiuos žodžius? Kaip šis siekis veikia jūsų kasdienius sprendimus?`

`2. Svarbi 144 tūkstančių paskutinių laikų šventųjų savybė yra naujos giesmės giedojimas. Jums apmąstant savo gyvenimą, ar jūsų dabartinis dvasinis gyvenimas atspindi naujo patyrimo su Dievu giesmę? Gal jūsų gyvenimas atspindi Dievo praeities darbus jūsų gyvenime, stingant įrodymų dėl esamo pasišventimo? Kaip jūsų dabartinis gyvenimas atspindi naują dvasinio gyvenimo ir patyrimo su Kristumi giesmę?`

`3. Koks yra skirtumas tarp tiesiog žinių apie Kristų ir tikro Jo pažinimo? Jei kas nors jūsų paklaustų: „Koks yra Kristus?“ – ką atsakytumėt, ir kodėl?`
