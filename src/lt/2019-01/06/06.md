---
title:  V. Išgelbėjimas – iš mūsų Dievo ir Avinėlio
date:   07/02/2019
---

`6. Perskaitykite Apr 14, 5 kartu su 2 Pt 3, 14. Apreiškimo knyga Dievo tautą paskutiniaisiais laikais nusako kaip „be dėmės“. Kaip tai pasiekiama?`

Galutinė 144 tūkstančių savybė – „jų lūpose nerasta melo, jie be dėmės“ (Apr 14, 5). Čia minimas melas susijęs su šėtono klastomis paskutiniaisiais laikais (Apr 13, 14). Daugumai pasaulio gyventojų apsisprendus tikėti piktojo melu, Dievo tauta paskutiniaisiais laikais gaus meilę tiesai, kad būtų išganyta (2 Tes 2, 10–11).

„Be dėmės“ (graikiškai – amōmos, „be priekaištų“) susijęs su 144 tūkstančių ištikimybe Kristui. Senajame Testamente Abraomas (Pr 17, 1) ir Jobas (Job 1, 1) buvo be priekaištų, nors jie ir nusidėjo, kaip visi. Prieš du tūkstančius metų krikščionys buvo raginami būti šventi ir be dėmės Dievo akivaizdoje (Ef 5, 27; Fil 2, 15).

`7. Perskaitykite Rom 3, 19–23. Kodėl visada privalome atminti šią esminę tiesą?`

Paskutinėmis šio pasaulio istorijos dienomis 144 tūkstančiai galingai atspindės Kristaus charakterį. Jų išgelbėjimas atspindės tai, ką dėl jų atliko Kristus, o ne jų šventumas ir darbai (žr. Ef 2, 8–9). 144 tūkstančiai išplovė savo drabužius ir juos išbalino Avinėlio krauju (Apr 7, 14), todėl jie Dievo akivaizdoje randami „nesutepti ir nepeiktini“ (2 Pt 3, 14).

>„Mes turime būti apvalyti nuo viso žemiškumo, kol atspindėsime mūsų Gelbėtojo paveikslą ir tapsime dangiškos prigimties dalininkais... Pasibaigus gyvenimo kovai, kai šarvai yra padėti prie Jėzaus kojų, kai šventieji pašlovinami, tik tada bus saugu pareikšti, kad esame išgelbėti ir be nuodėmės.“ (E. G. White, Selected Messages, book 3, 355 p.)
 
`Kaip mes galime gyventi pašvęstai, aktyviai ruošiantis amžinybei, nepatenkant į perfekcionizmo ir fanatiško šventumo spąstus? Kodėl mes visuomet privalome atminti didžias tiesas, randamas Rom 3, 19–23?`
