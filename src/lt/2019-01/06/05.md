---
title:  IV. Tie, kurie lydi Avinėlį
date:   06/02/2019
---

`4. Perskaitykite Apr 14, 1–5. Kokios yra trys pagrindinės 144 tūkstančių savybės? Kaip pastarosios susijusios su paskutiniųjų laikų šventųjų apibūdinimu Apr 14, 12?`

Apr 14, 4–5 144 tūkstančiai apibūdinami kaip tie, kurie laikosi Dievo įsakymų ir Jėzaus tikėjimo (Apr 14, 12). Nors per paskutinį sunkmetį jie patyrė šėtono rūstybės pilnatvę, jie liko tvirti dėl glaudžių santykių su Jėzumi.

`5. Apr 17, 5 kontekste, kokia prasme 144 tūkstančiai nesusitepė su moterimis? Kaip tai susiję su tuo, kad jie yra atpirkti iš žmonijos, „pirmienos Dievui“ (Apr 14, 4)?`

Seksualinis amoralumas yra neištikimybės Dievui simbolis. Apr 17, 5 kalbama apie paskutiniųjų laikų ištvirkėlę Babelę ir jos dukteris, su kuriomis ištvirkavo visi pasaulio žmonės (žr. Apr 18, 3). Tačiau 144 tūkstančiai liks ištikimi Kristui ir jie priešinasi sutepantiems santykiams su Babilonu ir atsimetėlių religijomis. Jie „lydi Avinėlį, kur tik Jis eina.“ (Apr 14, 4)

144 tūkstančiai toliau apibūdinami kaip „atpirkti iš žmonijos, pirmienos Dievui ir Avinėliui“ (Apr 14, 4). Senovės Izraelyje pirmienos buvo geriausias Dievui atnašaujamas derlius. Žodis „pirmienos“ reiškia visus Dievo išgelbėtus žmones, priešingai pasauliečiams (žr. Jer 2, 3; Jok 1, 18). 144 tūkstančiai yra ypatingi ne ta prasme, kaip jie yra išgelbėti, bet todėl, kad jie buvo pakeisti nematant mirties. Taigi jie yra didesnio išgelbėtųjų per visus amžius derliaus pirmienos (žr. Apr 14, 14–16).

`Kaip net mums nežinant gali kilti pavojus dėl dvasinio ištvirkavimo? Kodėl apgaudinėjame save, jei manome, kad mums toks pavojus negresia?`
