---
title:  Dievo tauta miestuose
date:   12/01/2019
---

### Šios savaitės tyrinėjimui skaitykite
Apr 2, 8–11; 3, 7–11; 2, 12–17; 14, 12; 2, 18–29; 3, 1–6; 3, 14–22; Iz 61, 10.

> <p>Įsimintina eilutė:</p>
> „Kas turi ausis, teklauso, ką Dvasia skelbia Bažnyčioms!“ (Apr 3, 22)

Iš Patmo Jėzus per Joną siuntė laišką su septyniais pranešimais savo tautai. Nors šie pranešimai iš pradžių buvo susiję su bažnyčiomis Azijoje Jono dienomis, jie taip pat buvo parašyti visiems krikščionims per visą istoriją.

Šių pranešimų palyginimas rodo, kad jie atitinka tą pačią šešeriopą struktūrą. Kiekvienas pranešimas prasideda Jėzaus kreipimusi į konkrečią bažnyčią pavadinimu. Antroji dalis prasideda fraze: „Tai sako tas, kuris...“, ir Jėzus prisistato kiekvienai bažnyčiai paminėdamas Jį apibūdinančias savybes, užrašytas 1 skyriuje. Šie Jėzaus apibūdinimai buvo pritaikyti konkretiems kiekvienos bažnyčios poreikiams. Taigi Jėzus sako, kad gali padėti skirtinguose jų sunkumuose ir aplinkybėse. Po to Jėzus pateikia bažnyčios vertinimą ir tada pataria bažnyčiai kaip išspręsti savo bėdas. Galiausiai kiekvienas pranešimas baigiamas raginimu išgirsti Dvasią ir pažadą tiems, kas nugalės.

Tyrinėjant pranešimus sužinosime, kad Jėzus sugebėjo patenkinti kiekvienos bažnyčios poreikius, nepriklausomai nuo aplinkybių. Taigi, be abejo, Jis taip pat gali patenkinti ir mūsų poreikius.
