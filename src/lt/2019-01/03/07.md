---
title:  Tolesniam tyrinėjimui
date:   18/01/2019
---

**Tolesniam tyrinėjimui:** E. Vait, Apaštalų darbai, 429–439 p.

Septyni pranešimai bažnyčioms rodo septynių bažnyčių dvasinį nuosmukį. Efezo bažnyčia vis dar ištikima, nors ji prarado pirmąją meilę. Smirnos, Pergamo ir Filadelfijos bažnyčios buvo ištikimos; tik nedaugelis aikštingų narių buvo neištikimi. Tiatyrai buvo pasidalinusi bažnyčia su dviem jos ištikimybės Kristui etapais. Sardų bažnyčia buvo labai keblioje padėtyje. Dauguma šioje bažnyčioje buvo nukrypę nuo Evangelijos, o likutis simbolizavo kelis ištikimuosius. Laodikėjos bažnyčia buvo tokioje padėtyje, kad apie ją negalima pasakyti nieko gero.

Baigdamas kiekvieną pranešimą Jėzus duoda pažadus tiems, kurie priima Jo pamokymą. Vis dėlto galima pastebėti, kad kartu su akivaizdžiu dvasiniu bažnyčių nuosmukiu proporcingai didėja pažadai. Pradedant nuo Efezo, sulaukusio tik vieno pažado, kiekvienai bažnyčiai ritantis žemyn dvasine prasme, kiekviena sulaukia daugiau pažadų už ankstesnę. Galiausiai Laodikėjos bažnyčia, sulaukusi tik vieno pažado, gavo didžiausią – atsisėsti šalia Jėzaus soste (Apr 3, 21).

**Klausimai aptarimui:**

`1. Kaip šis pažadų didėjimas, kartu su dvasiniu bažnyčių nuosmukiu, atsispindi teiginyje: „kur buvo apstu nuodėmės, ten dar apstesnė tapo malonė“ (Rom 5, 20)? Pagalvokite apie tai, atsižvelgiant į šį teiginį: „bažnyčia, nors nusilpusi ir su trūkumais, yra vienintelis objektas žemėje, kuriam Kristus teikia aukščiausią pagarbą. Jis nuolat žiūri į ją su rūpestingumu ir ją stiprina savo Šventąja Dvasia“ (Ellen G. White, Selected Messages, book 2, 396 p.).`

`2. Krikščionys dažnai sako, kad sunku būti krikščioniu pramoniniuose ir komerciniuose didmiesčiuose. Ko galima pasimokyti iš to, kad klestinčiuose Azijos miestuose buvo krikščionių, kurie liko ištikimi Evangelijai ir nepasidavė pagoniškos aplinkos spaudimui? Pagalvokite apie tuos krikščionis Azijoje, atsižvelgdami į Jėzaus maldą Jn 17, 15–19. Kaip sąvoka būti pasaulyje, bet ne iš pasaulio taikytina šiandieniams krikščionims, ypač gyvenantiems didmiesčiuose?`

`3. Kaip mes, adventistai, galėtume geriau paisyti žodžių, duotų mums žinioje laodikiečiams?`