---
title:  II. Kristaus žinia Pergamui
date:   14/01/2019
---

Pergamas buvo įvairių pagoniškų kultų centras, įskaitant graikų gydymo dievo Asklepijo kultą, kuris buvo vadinamas „Gelbėtoju“, ir simbolizuojamas gyvate. Žmonės ateidavo iš visur į Asklepijaus šventyklą išsigydyti. Pergamas atliko pagrindinį vaidmenį propaguojant imperatoriaus garbinimą, kuris, kaip ir Smirnoje, buvo privalomas. Nestebina, kad parašyta, jog krikščionys Pergame gyveno mieste, „kur gyvena šėtonas“ ir kur buvo jo sostas.

`3. Perskaitykite Apr 2, 12–15. Kaip Jėzus prisistato šiai bažnyčiai? Kaip Jėzus įvertino jos dvasinę būklę?`

Pagonybės ir didžiųjų šventyklų apsuptyje Pergamo krikščionys susidūrė su pagundomis tiek iš išorės, tiek iš bažnyčios vidaus. Nors dauguma jų liko ištikimi, kai kurie, vadinami mikalojininkais, pasisakė už kompromisą su pagonybe, kad išvengtų persekiojimo. Jie yra susieti su kita eretikų grupe, pavadinta Balaamo vardu, kuris gundė izraelitus pakeliui į pažadėtą kraštą (Sk 31, 16). Šios dvi grupės pasisakė už pagoniškų papročių laikymąsi, kad išvengtų persekiojimo sukeltų nepatogumų.

`4. Perskaitykite Apr 2, 16–17. Ką Jėzus ragina bažnyčią daryti, kad padėtų jiems pagerinti dvasinę būklę? Kokius pažadus Jėzus jiems duoda?`

Žinia Pergamo bažnyčiai taip pat tinkamai apibūdina bažnyčios padėtį po 313 m. po Kristaus. Nors krikščionybė laimėjo kovą prieš pagonybę, daugelis bažnyčioje pradėjo pasiduoti kompromisui. Nors kai kurie nesvyravo ir liko ištikimi Evangelijai, ketvirtasis ir penktasis amžius liudijo dvasinį nuosmukį ir atsimetimą, kurio metu bažnyčia kovojo ir aiškiai pralaimėjo gundyme einant į kompromisą.

`Ką reiškia neišsiginti „Mano tikėjimo“ (Apr 2, 13; taip pat žr. Apr 14, 12)? Ką tai mums pasako apie tikėjimo kilmę ir mūsų šventą pareigą tvirtai jo laikytis, net esant mirties grėsmei, o gal net ir pavojingesnei – kompromisų grėsmei?`