---
title:  I. Septynių paskutiniųjų negandų reikšmė
date:   10/03/2019
---

Šiuo metu žmonės sąmoningai apsisprendė rinktis Dievą arba Babiloną. Dabar Kristus yra pasirengęs ateiti. Tačiau prieš Jam ateinant, kenkiantys vėjai, kurie buvo laikomi (Apr 7, 1–3), dabar paleidžiami.

`1. Perskaitykite Apr 15, 1 kartu su Apr 7, 1–3 ir Apr 14, 9–10. Ką egiptiečių kančios, paisant šių negandų konteksto, pasako apie jų tikslą ir prasmę?`

Septynios paskutinės negandos vadinamos „paskutinėmis“, nes jos ateina po septynių negandų trimitų. Trimitai apima laikotarpį, aprėpiantį visą krikščionišką erą, ir jų taikymas yra apribotas. Jie pučiami, kol vis dar skelbiama Evangelija (Apr 10, 8–11, 14) ir vyksta užtarimas (Apr 8, 2–5). Jie sumaišyti su gailestingumu, o jų tikslas – atvesti Dievo tautos priešus į atgailą.

Kita vertus, septynios paskutinės negandos yra išliejamos prieš pat Antrąjį atėjimą, o kai kurios iš jų apima visą žemę. Jos išliejamos ant tų, kurie, kaip faraonas, užkietino savo širdį ir neatgailavo (žr. Apr 16, 11). Dievo rūstybė yra Jo reakcija į žmonių priimamus sprendimus (žr. Rom 1, 26–28), o pražuvusieji dabar pjauna savo sprendimų padarinius.

`2. Perskaitykite Apr 15, 5–8 kartu su Iš 40, 34–35 ir 1 Kar 8, 10–11. Ką teiginys – „niekas negalėjo įžengti šventyklon“ (Apr 15, 8) pasako apie septynių paskutinių negandų laiką?`

Posakis „niekas negalėjo įžengti šventyklon“ (Apr 15, 8) nurodo, kad baigėsi malonės laikas. Pasibaigus Kristaus tarpininkavimo tarnystei danguje, galimybės atgailauti galiausiai nebėra. Tai rodo, kad paskutinės negandos nieko neparagins atgailauti, bet tik atskleis pasirinkusiųjų Babilono pusę širdžių kietumą, paskatinant juos dar labiau nekęsti Dievo.

`Pažvelkime į šiandienį pasaulį, kuris tik blogės. Ko tai, kad negandos buvo ilgam atidėtos, mus moko apie Dievo malonę ir kantrybę?`
