---
title:  V. Susibūrimas galutiniam mūšiui
date:   14/03/2019
---

`6. Perskaitykite Apr 16, 16. Kaip šėtonui seksis paskutine apgaule suburti pasaulio žmones Harmagedono mūšiui?`

Klaidinantys demoniški stebuklai padės pasiekti pasaulinę sėkmę. Atsisakydami tikros Evangelijos žmonės tikės melu, kurį lydės apgaulingi stebuklai (žr. 2 Tes 2, 9–12). Jie susiburs simbolinėje žydų vietoje, vadinamoje Harmagedonu, reiškiančiu Megido kalną. Megidas buvo miestas su tvirtove, Jezreelio slėnyje arba lygumoje prie Karmelio kalno papėdės ir tai buvo svarbi strateginė vieta. Jezreelio lyguma buvo žinoma dėl daugelio lemiamų mūšių Izraelio istorijoje (žr. Ts 5, 19; 6, 33; 2 Kar 9, 27; 2 Kar 23, 29–30).

Apreiškimo knygoje šis motyvas panaudotas iš Izraelio istorijos, norint pavaizduoti paskutinę didžią kovą, vadinamą Harmagedonu, tarp Dievo ir blogio jėgų. Pasaulio žmonės vaizduojami kaip vieninga armija, vadovaujama šėtoniškos lygos.

Megido kalnas, atrodo, reiškia Karmelio kalną, kuris yra netoli miesto. Tai buvo vieno iš svarbiausių Izraelio istorijoje mūšių vieta, įtraukusi pranašą Eliją ir Baalo pranašus (1 Kar 18). Klausimas buvo susijęs su tuo, kas yra tikrasis Dievas. Iš dangaus nužengusi ugnis parodė, kad Viešpats buvo vienintelis tikrasis Dievas ir vienintelis, kurį reikia garbinti. Apr 13, 13–14 nusako žvėrį nuo sausumos, nuleisdinantį ugnį iš dangaus, klastojant Dievo darbą ir klaidinant visą pasaulį.

Harmagedonas yra ne karinis mūšis, kuris bus kovojamas Artimuosiuose Rytuose, o dvasinė kova tarp Kristaus ir tamsos jėgų (žr. 2 Kor 10, 4). Paskutiniame mūšyje kartą ir visiems laikams sprendžiamas klausimas, kas yra teisėtas visatos valdovas. Paskutinio mūšio padariniai bus tokie kaip ant Karmelio – galutinė Dievo pergalė prieš tamsos jėgas.

`Daugelį metų žmonės žvelgia į politinius ir karinius neramumus Artimuosiuose Rytuose kaip į pabaigos ženklus ir Harmagedoną. Nepaisant daugybės prognozių ir datų nustatinėjimų, Harmagedonas, kokį jie įsivaizduoja, dar neprasidėjo. Kaip mes galime apsisaugoti nuo panašių klaidamokslių aiškinant šiuos vietinius įvykius kaip Rašto pranašystės išsipildymą?`
