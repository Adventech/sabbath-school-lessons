---
title:  Paskutinės septynios negandos
date:   09/03/2019
---

### Šios svaitės tyrinėjimui skaitykite
Apr 15, 1; 7, 1–3; 14, 9–10; 16, 1–12; 17, 1; Dan 5; Apr 16, 16; 2 Tes 2, 9–12.

> <p>Įsimintina eilutė:</p>
> „Kas gi nesibijotų, Viešpatie, ir negerbtų Tavojo vardo?! Juk Tu vienas šventas! Visos tautos ateis ir šlovindamos puls veidu prieš Tave, nes paaiškėjo Tavo teisūs sprendimai“ (Apr 15, 4).

Apr 11, 18 apibendrina pasirengimą paskutiniam mūšiui prieš Dievo likutį taip: „Tautos įširdo“. Atėjo rūstybės laikas Dievui į tai reaguoti, išliejant paskutines septynias negandas (Apr 15, 1).

Apreiškimo 15 prasideda septyniais angelais su septyniais dubenimis, pilnais šios Dievo rūstybės. Tačiau prieš tai nusakoma ištikima Dievui tauta (Apr 15, 1–4). Jie apibūdinami kaip pergalėję žvėrį ir jo atvaizdą, stovintys tarsi ant stiklo jūros ir giedantys Mozės ir Avinėlio giesmę, primenant žydus prie Raudonosios jūros krantų švenčiant Dievo pergalę prieš egiptiečius (Išėjimo 15).

Šie pergalėję šventieji yra tie patys, kurie vadinami 144 000 Apr 14, 1–5. Nepriėmę žvėries ženklo, jie yra apsaugoti nuo naikinančių paskutiniųjų septynių negandų padarinių. Netrukus jų mirtingi kūnai bus pakeisti (1 Kor 15, 51–54) ir jie prisijungs prie prisikėlusiųjų šventųjų, Jėzui ateinant su galybe ir šlove (1 Tes 4, 17).
