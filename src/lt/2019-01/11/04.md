---
title:  III. Eufrato upės išdžiūvimas
date:   12/03/2019
---

`4. Perskaitykite Apr 16, 12 kartu su Apr 17, 1 ir Apr 17, 15. Ką simbolizuoja Eufratas? Kuo svarbus Eufrato išdžiūvimas septynių paskutiniųjų negandų kontekste?`

Senajame Testamente Eufratas buvo kritinė priemonė Izraelio priešų – Babilono ir Asirijos palaikymui (Iz 7, 20; Jer 46, 10). Upė tekėjo per Babiloną ir buvo svarbi miestui, nes drėkino pasėlius ir tiekė vandenį žmonėms. Babilonas be Eufrato negalėjo išlikti.

Apr 17, 1 apibūdina paskutiniųjų laikų Babiloną kaip sėdintį ant didžiųjų vandenų, galbūt nurodant į Eufratą (žr. Jer 51, 13). Apr 17, 15 paaiškina, kad vandenys, ant kurių sėdi paskutiniųjų laikų Babilonas, – tai jį palaikantys žmonės; pasaulinės civilinės ir politinės valdžios sistemos. Tačiau šios valdžios galiausiai išsižadės jų paramos.

Šeštosios negandos vaizdavimas atspindi įvykį, kai senovės Babiloną užėmė persas Kyras (žr. Danieliaus 5). Pasak antikos istoriko Herodoto, naktį karalius Belšacaras ir jo didžiūnai šventė, o persai nukreipė Eufratą ir įžengė į miestą upės vaga, ir taip užėmė miestą.

Simbolinis Eufrato išdžiūvimas Apr 16, 12 lemia Babilono žlugimą paskutiniaisiais laikais. Kadangi Eufratas Apreiškimo knygoje simbolizuoja pasaulines civilines ir politines valdžias, teikiančias paramą Babilonui, Eufrato išdžiūvimas simbolizuoja jų paramos nutraukimą ir vėlesnį Babilono užpuolimą, taip nulemiant pastarojo žlugimą.

Pasaulio žmonėms matant suirutę gamtoje (žr. Apr 16, 10–11), jie atsigręžia į Babiloną apsaugos. Tačiau penktajai negandai ištikus Babilono sostą, jie supranta, kad ieškoti ten pagalbos bergždžia. Jausdamiesi apgauti, jie atsigręžia prieš Babiloną, lemdami jo žlugimą (žr. Apr 17, 16). Tačiau, tyrinėjome, jų širdys lieka užkietintos Dievui ir Jo tautai. Dėl to jie tampa derlinga dirva paskutiniajai klastai, kuria šėtonas patraukia pasaulį didžiam mūšiui prieš Dievą.

`Kaip jūs supratote, jog rizikinga pasitikėti žmonėmis ir žmogiškomis institucijomis?`
