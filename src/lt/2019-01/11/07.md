---
title:  Tolesniam tyrinėjimui
date:   15/03/2019
---

**Tolesniam tyrinėjimui:** „Kad atsiskleistų stebukladarių demonų jėga, greitai danguje pasirodys siaubingi antgamtinio pobūdžio vaizdai. Demonų dvasios nusileis ant žemės karalių ir viso pasaulio, kad tvirtai supančiotų juos apgavystėmis ir skatintų susijungti su šėtonu jo galutiniame mūšyje su dangiškąja valdžia. Šios jėgos vienodai apgaus ir valdovus, ir pavaldinius... Baigiamasis didžiosios apgavystės dramos veiksmas bus tuomet, kai pats šėtonas vaidins Kristų. Bažnyčia ilgai tvirtino, kad į Išgelbėtojo atėjimą žiūri kaip į vilčių išsipildymą. Dabar didysis apgavikas sudarys vaizdą, kad Kristus atėjo. Skirtingose žemės dalyse šėtonas pasirodys žmonėms didinga akinančiai spindinčia būtybe, pagal apaštalo Jono aprašymą panašia į Dievo Sūnų. (žr. Apr 1, 13–15) Jį supančiai šlovei neprilygsta niekas, ką mirtingieji yra matę iki šiol savo akimis. Orą pripildys pergalingai šauksmai: ‘Kristus atėjo! Kristus atėjo!‘ Žmonės klumpa dievinti jį… Ramia, užjaučiančia intonacija jis pateikia keletą pačių gailestingiausių dangiškųjų tiesų, kurias pasakė Kristus; jis išgydo žmonių ligas ir, prisiėmęs Kristaus charakterį, patvirtina pakeitęs šabo dieną į sekmadienį ir visiems sako švęsti dieną, kurią palaimino. Jis skelbia, kad tie, kurie užsispyrę švenčia septintąją dieną – keikia jo vardą, atsisakydami klausyti angelų, pasiųstų nešti jiems šviesą ir tiesą. Tai įžūli, beveik neįveikiama apgavystė“ (E. Vait, Didžioji kova, 2017, 541 p.).

**Klausimai aptarimui:** 

`1. Perskaitykite Jėzaus įspėjimą Apr 16, 15, įterptą į pasirengimo Harmagedono mūšiui aprašą. Atkreipkite dėmesį į panašų ankstesnį Kristaus įspėjimą Laodikėjos bažnyčiai (Apr 3, 18). Kaip tai parodo Laodikėjai skirtos žinios svarbą Dievo tautai, gyvenančiai pasirengimo paskutiniam mūšiui laikotarpiu? Kaip ši žinia taikytina jums asmeniškai?`

`2. Balti drabužiai Apreiškimo knygoje simbolizuoja Kristaus teisumą (Apr 3, 4–5; 19, 7–9). Tik apsirengusieji Kristaus teisumo drabužiais galiausiai išsilaikys per paskutinę krizę. Kaip žmogus išplauna savo drabužius ir juo išbalina Avinėlio krauju (Apr 7, 14)?`
