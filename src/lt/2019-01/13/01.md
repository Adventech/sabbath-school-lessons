---
title:  „Aš visa darau nauja“
date:   23/03/2019
---

### Šios savaitės tyrinėjimui skaitykite
Apr 19, 6–19; Jn 14, 1–3; 2 Tes 1, 8–10; Apr 21, 1–21; Jer 4, 23–26; 1 Kor 6, 2–3.

> <p>Įsimintina eilutė:</p>
> „O Sėdintysis soste tarė: ‘Štai Aš visa darau nauja!‘ Ir sako: ‘Rašyk, nes šitie žodžiai patikimi ir tikri‘“ (Apr 21, 5).

Paskutiniųjų laikų Babilono sunaikinimas yra bloga žinia bendradarbiavusiems su šia atsimetusia religine sistema. Tačiau Dievo tautai tai yra gera žinia (Apr 19, 1–7). Babilonas buvo atsakingas už jos persekiojimą ir žalą jai per pasaulietines politines jėgas (Apr 18, 24). Šio didžio priešo sunaikinimas reiškia išlaisvinimą ir išgelbėjimą.

Sunaikinus Babiloną, Dievo tautos malda penktojo antspaudo kontekste yra atsakyta. Jų šauksmas: „Kiek ilgai, Viešpatie“, – reiškia engiamos ir kenčiančios Dievo tautos šauksmą nuo Abelio iki tuomet, kai Dievas galutinai apgins savo tautą (Ps 79, 5; Hab 1, 2; Dan 12, 6–7). Apreiškimo knyga užtikrina Dievo tautai, kad pikta, priespauda ir kentėjimas baigsis.

Atėjo laikas Kristui įkurti savo amžinąją karalystę. Likusiuose Apreiškimo knygos skyriuose aprašoma ne tik paskutiniųjų laikų Babilono, bet ir šėtono bei viso pikto sunaikinimas. Mes taip pat matome amžinosios Dievo karalystės įkūrimą.
