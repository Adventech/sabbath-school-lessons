---
title:  I. Avinėlio vestuvių pokylis
date:   24/03/2019
---

`1. Perskaitykite Apr 19, 6–9 kartu su Jn 14, 1–3. Kaip vestuvės tinkamai vaizduoja ilgai lauktą Kristaus ir Jo tautos sąjungą?`

Tekstuose Viešpats naudoja senovės žydų vestuvių simbolius, ​​kad išmokytų mus tiesos. Būsimas jaunikis eidavo į jaunosios namus. Gavusi kraitį, pora buvo laikoma susituokusia, tačiau jie negalėjo kartu gyventi. Jaunikis grįždavo į savo tėvo namus, kad paruoštų jiems vietą. Jaunoji pasilikdavo savo tėvo namuose, kad pasiruoštų. Pabaigęs darbus, jaunikis grįždavo pasiimti jaunosios į savo tėvo namus, kur vykdavo vestuvės.

Prieš du tūkstančius metų Kristus paliko savo dangiškus namus dėl savo nuotakos žemėje. Atidavęs savo gyvybę kaip kraitį Golgotoje, Jis grįžo į savo Tėvo namus paruošti vietos savo nuotakai (žr. Jn 14, 2–3), o ji liko žemėje, ruoštis. Paskutiniaisiais laikais Jis sugrįš ir pasiims ją į savo Tėvo namus.

Apr 19, 8 teigia, kad Kristus nuotakai davė apsivilkti spindinčia, tyra drobe. Tai rodo, kad Dievo tauta nepasiekė jokių nuopelnų savo darbais. Dievo tautos drabužiai reiškia teisius šventųjų darbus, kuriuos lėmė jų sąjunga su Kristumi, kuris joje gyvena. Šie drabužiai buvo išplauti Avinėlio krauju (Apr 7, 14). Būdamas žemėje Jėzus pasakojo palyginimą apie vestuves. Tačiau vienas svečias pageidavo apsivilkti savo drabužiu, užuot vilkėjęs karaliaus duotą vestuvių drabužį, ir jis buvo išmestas iš vestuvių (Mt 22, 8–14).

Apr 3, 18 parodo, kad Kristaus teikiami balti drabužiai yra didžiausias Dievo tautos, gyvenančios paskutiniaisiais laikais, poreikis. Jėzaus patarimas laodikiečiams „pirkti“ iš Jo šiuos drabužius rodo, kad Jis už savo pasiūlymą kažko prašo. Mes atsisakome savarankiškumo ir pasikliovimo savimi ir juos iškeičiame į ištikimybę ir paklusnumą Kristui bei pasitikėjimą Jo nuopelnais, kaip vienintele išganymo viltimi.

`Mes nesame išgelbėjami darbais, bet kokie jūsų teisūs darbai padeda apibrėžti jūsų gyvenimo būdą?`