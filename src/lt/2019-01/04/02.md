---
title:  I. Dangaus sosto vieta
date:   20/01/2019
---

Pradedant Apr 4, 1, Jėzus kviečia Joną į dangų, kad jam būtų parodyta panoraminė istorijos apžvalga nuo jo dienų iki Kristaus sugrįžimo.

`1. Perskaitykite Apr 4, 1–8 kartu su Ez 1, 26–28. Atsižvelgiant į Apr 5, 11–14, ką mes galime sužinoti apie dangaus sosto vietos didybę?`

Apaštalas per atvirus vartus pažvelgė į dangaus šventyklą ir Dievo sostą. Pastarasis simbolizuoja Dievo valdžią ir kūrinijos valdymą, tuo metu sostą juosianti vaivorykštė reiškia Jo ištikimybę savo tautai. Tačiau šėtonas, Jo uzurpatoriškas priešas, ginčijo Dievo valdžią. Pagrindinis ginčas tarp Dievo ir šėtono yra pagrindinis klausimas apie tai, kas turi teisę valdyti. Dangiškosios tarybos, susirinkusios prie dangiškojo sosto, tikslas buvo visiems laikams išspręsti Dievo teisingo visatos valdymo klausimą.

`2. Perskaitykite Apr 4, 8–11 ir Apr 5, 9–14. Ką iš šių eilučių galima sužinoti apie tikrą garbinimą? Kodėl Viešpats Dievas vertas būti garbinamas 4 skyriuje ir kodėl Avinėlis to vertas Apr 5, 9–14?`

Apreiškimo 4 pateikiamas bendras dangiškos šventyklos sosto ir čia vykstančio garbinimo aprašas. Nors garbinimas 4 skyriuje šlovina Dievo galią kurti, 5 skyrius šlovina nužudyto Avinėlio parūpintą atpirkimą. Tai rodo, kad tikras garbinimas šlovina galingus Dievo kūrimo ir atpirkimo darbus. Dievas, pradžioje sukūręs pasaulį, turi galią ir sugeba taip pat atkurti jį į pradinę būklę ir paversti jį amžinais namais savo tautai, ką Jis ir pažadėjo padaryti.

`Pagalvokite apie tai, ko moko Evangelija: Tas, kuris sukūrė ne tik mus ir mūsų pasaulį, bet ir visatą, taip pat buvo dėl mūsų nužudytasis Avinėlis (Apr 5, 12). Kokią nuostabią viltį tai teikia pasauliui, kupinam skausmo ir sąmyšio?`