---
title:  II. Dangaus susirinkimas aplink sostą
date:   21/01/2019
---

Apr 4, 4 vyresniųjų aprašymas rodo, kad jie nėra angeliškos būtybės. Rašte titulas „vyresnieji“ visada taikomas žmonėms. Priešingai angelams, visada esantiems Dievo akivaizdoje, šie vyresnieji sėdi sostuose. Jų dėvimi balti drabužiai yra Dievui ištikimų žmonių drabužiai (Apr 3, 4–5). Pergalės vainikai (graikiškai – stephanoi) ant galvų yra skirti tik pergalingiems šventiesiems (Jok 1, 12). Visa tai rodo, kad 24 vyresnieji yra pašlovinti šventieji.

Skaičius 24 yra simbolinis, susidedantis iš dviejų 12, kurie Rašte yra Dievo tautos simbolis. 24 vyresnieji gali simbolizuoti Dievo tautos visumą, tiek iš Senojo, tiek Naujojo Testamento laikų. Skaičius 24 taip pat atspindi 24 kunigus, kurie pakaitomis tarnavo žemiškoje šventykloje (1 Met 24, 1–19).

Tai, kad 24 vyresnieji Rašte niekada nebuvo paminėti anksčiau, reiškia, jog jie yra nauja grupė aplik dangaus sostą. Jie galėjo čia būti atvesti prieš pat šiuos įvykius. Greičiausiai jie yra prisikėlusieji iš numirusių Jėzaus mirties metu (Mt 27, 51–53). Pasak Ef 4, 8, kai Jėzus pakilo į dangų, Jis kartu nusivedė daug belaisvių.

24 vyresnieji pakilo su Jėzumi į dangų kaip žmonijos atstovai liudyti Dievo elgesio sąžiningumą įgyvendinant išganymo planą. Apreiškimo 4 jie atvedami prie dangiškojo sosto kartu su likusiu susirinkimu, kad pasveikintų Jėzų po Jo pergalingos mirties ant kryžiaus ir liudytų Jo išaukštinimą Jo dangiškai padėčiai Jo užžengimo metu.

`3. Apr 4, 6–8 taip pat minimos keturios būtybės. Palyginkite jų apibūdinimą su keturiais gyvūnais Ez 1, 5–14 ir Ez 10, 20–22 ir serafais Iz 6, 2–3.`

Keturios būtybės – tai išaukštintieji angelai, tarnaujantys Dievui kaip Jo atstovai ir Jo sosto sargai (Ps 99, 1). Jų sparnai simbolizuoja tai, kad jie greitai vykdo Dievo įsakymus, o jų akys nurodo į jų išmintį. Jų panašumas į liūtą, veršį, žmogų ir erelį gali būti laikomi pasaulio sukūrimo tvarkos simboliu. Jų buvimas simbolizuoja visą Dievo kūriniją aplink sostą.