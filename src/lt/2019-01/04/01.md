---
title:  Avinėlis soste
date:   19/01/2019
---

###Šios savaitės tyrinėjimui skaitykite
Apr 4; Ez 1, 5–14; Apr 5; Ef 1, 20–23; Hbr 10, 12; Apd 2, 32–36.

> <p>Įsimintina eilutė:</p>
> „Nugalėtojui Aš leisiu atsisėsti šalia savęs, savo soste, panašiai kaip Aš nugalėjau ir atsisėdau šalia savo Tėvo Jo soste“ (Apr 3, 21).

Ankstesnis regėjimas vaizdavo Kristaus pranešimus Jo tautai žemėje. Dabar regėjimas pereina nuo žemės į dangų ir sutelkia dėmesį į tai, „kas toliau turi įvykti“ (Apr 4, 1) – ateitį.

Apreiškimo knygos 4–5 skyrių regėjimai pateikia panoraminę didžiosios kovos apžvalgą. Taigi, kaip ir Apreiškimo 12 skyriuje, 4–5 skyrių vaizdiniai simbolizuoja išganymo plano istoriją, pradedant Kristaus tarnyste žemėje. Tačiau prieš ateities apreiškimą mes matome Kristaus inauguraciją po Jo tarnystės Golgotoje. Tokiu būdu 4–5 skyriuose pateikiamas dangaus požiūris į ateities įvykių reikšmę, užrašytų likusioje šios knygos dalyje.

Taip pat pastebėtina, kad nors pranešimai septynioms bažnyčioms buvo užrašyti šiek tiek tiesiogine kalba, dabar šioje knygoje vartojama simbolinė kalba, kurią ne visada lengva suprasti. Ši kalba yra paimta iš Dievo tautos istorijos, užrašytos Senajame Testamente. Teisingam Apreiškimo knygos aiškinimui būtina gerai suprasti jos simbolinę kalbą, Senojo Testamento šviesoje.