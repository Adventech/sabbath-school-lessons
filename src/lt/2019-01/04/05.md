---
title:  IV. Avinėlis soste
date:   23/01/2019
---

`6. Perskaitykite Apr 5, 8–14 kartu su Ef 1, 20–23 ir Hbr 10, 12. Ką šios eilutės kartu sako apie tai, kas turėtų teikti mums didelę viltį ir paguodą pasaulyje, kuris pats mažai teikia ir vilties, ir paguodos?`

Kristui Avinėliui artėjant prie sosto, Jis paėmė ritinį. Šiuo aktu Jam buvo suteikta visa valdžia ir galia (žr. Ef 1, 20–22). Tuo metu visa visata pripažino teisų Kristaus valdymą žemėje. Kas pražuvo su Adomu, su Kristumi sugrįžo.

Kristui imant ritinį, visos žmonijos likimas pavedamas į Jo rankas. Keturios būtybės ir 24 vyresnieji parpuolė prieš Jį ir garbino, kaip Apr 5, 9: „Vertas esi paimti knygą ir atplėšti jos antspaudus, nes buvai nužudytas.“ Tokiu būdu išaukštinti angelai ir atpirktos žmonijos atstovai patvirtina Kristaus auką vardan žmonijos. Savo krauju Jis sumokėjo išpirką už puolusius žmones ir siūlo jiems visą atpirkimo viltį bei žada ateitį, kurią mes vargiai galime įsivaizduoti.

Prie keturių būtybių ir vyresniųjų prisijungė nesuskaičiuojamas skaičius angelų ir šlovino naują Karalių soste: „Vertas Avinėlis, kuris buvo nužudytas, imti galybę ir lobį, ir išmintį, ir stiprybę, ir pagarbą, ir šlovę, ir gyrių!“ (Apr 5, 12)

Tuo metu visa kūrinija danguje ir žemėje susijungia, teikdama karališką pagarbą tiek Tėvui, tiek Kristui: „Sėdinčiajam soste ir Avinėliui tebūnie gyrius ir pagarba, ir šlovė, ir valdžia per amžių amžius!“ (Apr 5, 13) Jų gyriui keturios būtybės pritarė – amen, o 24 vyresnieji puolė ant žemės, taip baigiant šį triukšmingą šventimą aplink dangaus sostą.

`Fizikai spėlioja, kad vieną dieną visata sudegs, savaime suirs arba tiesiog plyš pusiau. Kokia priešprieša Dievo Žodyje nusakomai ateičiai? Kaip mes galime net ir dabar pradėti džiaugtis ateitimi, kuri mūsų laukia?`