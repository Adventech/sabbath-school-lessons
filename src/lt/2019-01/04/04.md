---
title:  III. Užantspauduotas ritinys
date:   22/01/2019
---

`4. Perskaitykite Apr 5, 1. Atsižvelgiant į Iz 29, 11–12, ką reiškia ritinio užantspaudavimas?`

Graikų kalboje tekstas rodo, kad ritinys buvo ant sosto Tėvo dešinėje. Buvo laukiama To, kuris vertas jį paimti ir atsisėsti soste.

E. Vait žodžiais, užantspauduotame ritinyje yra

> <p></p>
> „Dievo apvaizdos istorija, pranašiškoji tautų ir bažnyčios istorija. Čia užrašyti dangaus žodžiai, Jo autoritetas, Jo įsakymai, Jo Įstatymas, visi simboliniai Amžinojo patarimai ir visų valdančiųjų jėgų tautose istorija. Į ritinio simbolinę kalbą įtraukta įtaka kiekvienai tautai, kalbai ir genčiai nuo žemės istorijos pradžios iki jos pabaigos“ (E. White, Manuscript Releases, vol. 9, 7 p.).

Trumpai tariant, užantspauduotame ritinyje yra Dievo slėpinys, susijęs su Jo planais išspręsti nuodėmės problemą ir išgelbėti puolusius žmones. Visiškas šio slėpinio įgyvendinimas įvyks Kristaus antrojo atėjimo metu (žr. Apr 10, 7). 

`5. Perskaitykite Apr 5, 2–7. Kodėl Kristus yra vienintelis visoje visatoje, vertas atverti ritinį ir atplėšti antspaudus?`

Krizė aplink sostą yra susijusi su šėtono maištu. Ši planeta, nors ir sukurta Dievo, buvo valdoma uzurpatoriaus, šėtono. Jono verksmas išreiškia Dievo žmonių raudas nuo Adomo dienų, kad jie būtų išgelbėti iš nuodėmės vergijos. Užantspauduotame ritinyje užrašytas Dievo sumanymas išspręsti nuodėmės problemą. Neabejotina, su savo neišmatuojama galia pats Dievas galėtų įgyvendinti šį planą. Vis dėlto puolusios žmonijos atpirkimas reikalavo kažko ypatingo, o tai buvo Jėzus, nugalėjęs ir todėl vertas imti knygą, viešpatauti šioje žemėje ir tapti mūsų Tarpininku dangiškoje šventykloje.

`Kaip mes mokomės Jėzų laikyti svarbiausiu mūsų krikščioniškam patyrimui?`