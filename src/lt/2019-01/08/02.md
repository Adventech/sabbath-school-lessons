---
title:  I. Moteris ir slibinas
date:   17/02/2019
---

`1. Perskaitykite Apr 12, 1–4. Jonas regėjo du didžius simbolinius ženklus, iš kurių pirmasis yra nėščia moteris. Kas yra moteris ir ko moko šios eilutės?`

Moterimi Rašte simbolizuojama Dievo tauta (2 Kor 11, 2): skaisti moteris simbolizuoja ištikimuosius tikinčiuosius, tuo tarpu ištvirkėlė – atsimetusius tikinčiuosius. Prieš Kryžių, moteris Apreiškimo 12 pirmiausia simbolizuoja Senojo Testamento laikų Izraelį, per kurį Mesijas atėjo į pasaulį (Apr 12, 1–5); 13–17 eilutėse ji simbolizuoja krikščionių bažnyčią.

Ši moteris nusakoma kaip apsisiautusi saule ir tvirtai stovinti ant mėnulio. Saulė Rašte gali simbolizuoti Kristaus (Mt 17, 2; Apr 1, 16) ir Jo tautos šlovę (Mt 13, 43). Mėnulis, atspindintis saulę, nurodo į Senojo Testamento Evangelijos pažadus.

Kitas Jono regėtas simbolis buvo baisus ugniaspalvis slibinas. Jis vėliau įvardytas kaip velnias ir šėtonas, senoji gyvatė (Apr 12, 9). Tekstas sako, kad jis uodega nušlavė trečdalį žvaigždžių ir nužėrė jas žemėn. Uodega simbolizuoja apgaulės įrankį (Iz 9, 14–15; Apr 9, 10). Nupuolęs iš savo išaukštintos padėties danguje (Iz 14, 12–15), šėtonas sugebėjo suvilioti daugybę dangaus angelų, kurie tapo piktomis dvasiomis (2 Pt 2, 4; Jud 6) ir susivienijo prieš Dievą bei Jo išgelbėjimo darbą per visą didžiosios kovos istoriją.

`2. Perskaitykite Apr 12, 1–5. Slibinas įvardytas – „senoji gyvatė“ (žr. Apr 12, 9). Koks yra ryšys tarp Pr 3, 15 ir senosios gyvatės vaizdavimo, siekiančios sunaikinti moters palikuonį?`

Nuo pat pradžių šėtonas laukė Mesijo – gimsiančio kūdikio, kad jį prarytų. Visas vaizdas baigiamas trumpomis scenomis: Mesijas pagaliau gimsta, slibinas Jo neprarijo, o „kūdikis buvo paimtas pas Dievą, prie Jo sosto“ (Apr 12, 5).

`Pasak Apr 12, 11, kaip Dievo tauta gali įveikti šėtoną jos gyvenime? Kaip Jėzaus pergalė prieš šėtoną guodžia jus jūsų dvasinėje kovoje su nuodėme?`
