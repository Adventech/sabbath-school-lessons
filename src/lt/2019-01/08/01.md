---
title:  Šėtonas – nugalėtas priešas
date:   16/02/2019
---

### Šios savaitės tyrinėjimui skaitykite
Apr 12; Pr 3, 15; Iz 14, 12–15; Dan 7, 23–25; 2 Tes 2, 8–12; Apr 13, 13–14; 19, 20.

> <p>Įsimintina eilutė:</p>
> „Bet jie nugalėjo jį Avinėlio krauju ir savo liudijimo žodžiu. Jie nebrangino savo gyvybės ir nebijojo mirti“ (Apr 12, 11).

Apreiškimo 12 prasideda su paskutiniaisiais laikais susijusi knygos dalis. Pirmojoje šios knygos dalyje apibūdinama dvasinė bažnyčios kova priešiškame pasaulyje krikščioniškos eros laikotarpiu, o antroje dalyje dėmesys skiriamas įvykiams, vedantiems prie Antrojo atėjimo ir Dievo karalystės.

12 skyriaus tikslas yra suteikti mums bendrą vaizdą, susijusį su paskutine pasaulio istorijos krize. Šis skyrius pasako mums, kad paskutiniųjų laikų įvykiai yra besitęsiančios kovos tarp Kristaus ir šėtono dalis.

Apreiškimo knygoje šėtonas yra didžiausias Dievo ir Jo tautos priešas. Jo būtis yra tikra, ir jis atsakingas už visą blogį ir maištavimą visatoje. Jis žino, jog jo paskutinę galimybę laimėti prieš Dievą lemia pergalė paskutiniame mūšyje. Taigi jis sutelkia visas pastangas ruošiantis šiam įvykiui.

Apreiškimo 12 regėjimas buvo skirtas užtikrinti Dievo tautą, kad šėtonas yra nugalėtas priešas. Tas pats Kristus, nugalėjęs šėtoną savo žemiškos tarnystės laikotarpiu, ant kryžiaus ir po Jo užžengimo, taip pat nugalės jį pabaigoje. Todėl vienintelė viltis Dievo tautai paskutiniaisiais laikais yra Kristus.
