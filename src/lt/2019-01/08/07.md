---
title:  Tolesniam tyrinėjimui
date:   22/02/2019
---

**Tolesniam tyrinėjimui:** E. Vait, Didžioji kova, 2017, 449–459 p.

Apreiškimo 12 tikslas visų pirma yra pasakyti Dievo tautai, kad paskutiniųjų laikų įvykiai yra didžiosios kovos tarp Kristaus, šėtono ir jo demoniškų jėgų dalis. Ši knyga ją įspėja, su kuo ji susiduria šiandien ir su kuo susidurs ateityje, t.y. dar labiau patirs gudrų ir įniršusį priešą. Paulius įspėja mus dėl paskutiniųjų laikų: „dėl šėtono įtakos lydės įvairūs galingi darbai, ženklai ir netikri stebuklai, ir visokios nedoros apgaulės einantiems į pražūtį už tai, kad atsisakė mylėti tiesą, kuri būtų juos išganiusi“ (2 Tes 2, 9–10).

Apreiškimo knyga ragina mus rimtai paisyti ateities ir mūsų priklausomybę nuo Dievo laikyti prioritetu. Kita vertus, Apreiškimo knyga mus užtikrina, kad nors šėtonas yra stiprus ir patyręs priešas, jis nėra pakankamai stiprus, jog įveiktų Kristų (žr. Apr 12, 8). Dievo tauta viltį gali rasti tik Tame, kuris praeityje nugalėjo šėtoną ir jo demoniškas jėgas. Ir Jis pažadėjo būti su Jo ištikimais sekėjais „per visas dienas, net iki pasaulio pabaigos“ (Mt 28, 20).

**Klausimai aptarimui:** 

`1. Septintosios dienos adventistai mato save atitinkančius paskutiniųjų laikų likučio savybes. Kokia privilegija! Taip pat – atsakomybė (žr. Lk 12, 48). Kodėl mes turime būti atsargūs ir nemanyti, kad šis vaidmuo garantuoja mums asmeninį išgelbėjimą?`

`2. „Mes per daug kalbame apie šėtono galią. Tiesa, šėtonas yra galingas kūrinys; bet dėkui Dievui už galingą Gelbėtoją, kuris išmetė piktąjį iš dangaus. Mes kalbame apie mūsų priešą, mes dėl jo meldžiamės, mes galvojame apie jį; ir jis vis daugiau ir daugiau apima mūsų vaizduotę. O kodėl gi nekalbėjus apie Jėzų? Kodėl negalvojus apie Jo galią ir meilę? Šėtonas džiaugiasi tuo, kad mes išpučiame jo galią. Laikykitės Jėzaus, mąstykite apie Jį ir pamatysite, kad pasikeisite ir tapsite panašūs į Jį“ (E. G. White, Advent Review and Sabbath Herald, 1889 m. kovo 19 d.). Kaip krikščionys išpučia šėtono galią? Kita vertus, kokie kyla pavojai neigiant ne tik šėtono galios, bet ir jo paties buvimo tikrovę?`
