---
title:  IV. Kova prieš likutį
date:   20/02/2019
---

`5. Perskaitykite Apr 12, 17. Prieš ką šėtonas kovoja paskutiniaisiais laikais?`

Žodis „kitais“ arba likutis nusako tuos, kurie liko ištikimi Dievui, kai dauguma atsimetė (1 Kar 19, 18; Apr 2, 24). Paskutiniaisiais laikais, daugumai pasaulio žmonių pasirinkus šėtono pusę, bus tokių, kurie liks ištikimi Kristui ir kurie patirs didžiausią šėtono įniršį.

`6. Kokios yra dvi likučio savybės Apr 12, 17? Kaip žmogus gali būti užtikrintas, kad priklauso paskutiniųjų laikų Dievo likučiui?`

Paskutiniaisiais laikais likutis laikosi Dievo įsakymų. Apreiškimo 13 rodo, kad pirmoji dekalogo dalis bus esminė paskutiniųjų laikų kovoje. Keturi pirmieji įsakymai yra susiję su garbinimu. Paskutiniosios krizės pagrindinis klausimas – kas turi būti garbinamas? Nors žmonės pasaulyje apsispręs garbinti žvėries ženklą, likutis garbins Dievą Kūrėją (Apr 14, 7), o ketvirtasis įsakymas konkrečiai nurodo į Dievą kaip mūsų Kūrėją, o tai viena iš priežasčių, dėl kurios mes tikime, kad šis įsakymas atliks pagrindinį vaidmenį paskutiniosios krizės metu.

Antroji likučio savybė paskutiniaisiais laikais yra ta, kad jie laikosi „Jėzaus liudijimo“ (Apr 19, 10), ta pati eilutė paaiškina, kad tai yra „pranašystės dvasia“. Jono dienomis posakis „pranašystės dvasia“ reiškė pranašystės dovaną. Posakis „Jėzaus liudijimas“ reiškia Jėzų liudijant per pranašystės dovaną, kaip Jis tai darė per Joną (Apr 1, 2). Apreiškimo knyga rodo, kad paskutiniaisiais laikais Dievo tauta turės pranašišką dovana, kad vestų juos tais sunkiais laikais, nes šėtonas stengsis ją suvedžioti ir sunaikinti. Mums, adventistams, ši dovana buvo suteikta per E. Vait tarnystę ir raštus.

`Kokias nuostabias įžvalgas, suteiktas per pranašystės dvasią, pastebite jūs? Kokia mums tenka atsakomybė su šia dovana, asmeniškai ir kaip bažnyčiai?`
