---
title:  III. Kova žemėje
date:   19/02/2019
---

`4. Perskaitykite Apr 12, 13–14. Kadangi buvo išmestas iš dangaus, šėtonas pratęsė savo puolimą prieš bažnyčią pranašiškų 1260 dienų laikotarpiu. Kaip tuo metu Dievas rūpinosi bažnyčia?`					
							
>„Šėtono kaip brolių kaltintojo iš dangaus išmetimas buvo atliktas didžio Kristaus darbo paaukojant savo gyvybę. Nepaisant nuolatinės šėtono priešpriešos, atpirkimo planas buvo vykdomas... Žinodamas, kad jo užgrobta karalystė galiausiai bus iš jo atimta, šėtonas nusprendė negailėti pastangų ir pražudyti kuo daugiau pagal Dievo paveikslą sukurtų gyvybių. Jis nekentė žmogaus, nes Kristus jam parodė itin atlaidžią meilę ir gailestingumą, tad piktasis nusprendė panaudoti visokeriopą klastą žmogaus atžvilgiu, kad tik jis pražūtų; savo tikslo šėtonas siekė dar didesnėmis jėgomis dėl savo beviltiškų aplinkybių“ (E. G. White, The Spirit of Prophecy, vol. 3, 194 p.).

Neabejotina, šėtonas tęsia savo veiklą žemėje, išliedamas savo rūstybę prieš didžios Kristaus meilės žemėje sulaukusią bažnyčią. Tačiau dangaus apsaugą bažnyčia surado dykumoje pranašiškuoju 1260 dienų laikotarpiu, laukdama Kristaus sugrįžimo.

Šėtono persekiojimo laikotarpis Apreiškimo 12 minimas du kartus – 1260 dienų (Apr 12, 6) ir laikotarpio, dviejų laikotarpių ir pusės laikotarpio kontekste (Apr 12, 14). Jie abu nurodo į mažojo rago, paminėto Dan 7, 23–25, veiklą. Rašte pranašiškos dienos simbolizuoja metus. Istorinis laikotarpis, geriausiai atitinkantis šį pranašišką laikotarpį, yra 538–1798 m. po Kristaus, kada Romos bažnyčia, kaip bažnytinė galia, dominavo Vakarų pasaulyje, kol Prancūzijos revoliucijos įvykiai atvedė prie engiančios Romos galios pabaigos, bent jau laikinai.

Pasibaigus pranašiškam moters laikotarpiui dykumoje, šėtonas surengia naują išpuolį, kad sunaikintų Dievo bažnyčią. Slibinas iš savo nasrų paleido upę lyg vandenį, kad sunaikintų moterį. Rašte potvynis dažnai yra persekiojimo simbolis (Iz 59, 19). Tą akimirką draugiška žemė sugėrė upę ir išgelbėjo moterį, suteikdama jai saugų prieglobstį.

`Pagalvokite, kiek truko persekiojimas, 1260 metų. Ką tai turėtų mums pasakyti apie mūsų ribotą supratimą, kodėl tokie dalykai kaip Kristaus sugrįžimas, atrodo, užtrunka itin ilgai, bent jau mūsų požiūriu?`
