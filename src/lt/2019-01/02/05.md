---
title:  IV. Kristaus žinia aniems ir šiems laikams
date:   09/01/2019
---

`6. Perskaitykite Apr 1, 11. 19–20. Jėzus taip pat davė Jonui atskirus pranešimus septynioms Azijos bažnyčioms. Ką tai, kad provincijoje buvo daugiau nei septynios bažnyčios, sako apie simbolinę šių pranešimų reikšmę krikščionims apskritai?`

Pranešimai, kuriuos Jėzus pavedė Jonui nusiųsti septynioms bažnyčioms, yra užrašyti Apreiškimo knygos 2 ir 3 skyriuose. Jų reikšmės taikomos trimis lygmenimis:

**Istorinis pritaikymas.** Šie pranešimai iš pradžių buvo išsiųsti septynioms bažnyčioms, esančioms klestinčiuose pirmojo amžiaus Azijos miestuose. Čia krikščionys susidūrė su rimtais iššūkiais. Kai kurių miestų šventyklose buvo garbinamas imperatorius, ištikimybės Romai ženklan. Imperatoriaus garbinimas tapo privalomas. Taip pat buvo tikimasi, kad piliečiai dalyvaus viešuose renginiuose ir pagoniškose religinėse apeigose. Kadangi daugelis krikščionių atsisakė tame dalyvauti, jie susidūrė su sunkumais, kartais net kankinimais. Kristaus pavedimu, Jonas parašė septynis laiškus, kad padėtų šių problemų ištiktoms bažnyčioms.

**Pranašiškasis pritaikymas.** Tai, kad Apreiškimo knyga yra pranašysčių knyga, tačiau kadangi priimti šiuos pranešimus buvo pasirinktos tik septynios bažnyčios, taip pat nurodo į pranašišką pranešimų pobūdį. Dvasinės sąlygos septyniose bažnyčiose sutampa su Dievo bažnyčios dvasinėmis sąlygomis skirtingais istoriniais laikotarpiais. Septyni pranešimai skirti, dangaus požiūriu, pateikti panoraminę krikščionybės dvasinės būklės apžvalgą nuo pirmojo amžiaus iki pabaigos.

**Visuotinis pritaikymas.** Nors iš pradžių siųsti bažnyčioms Azijoje, septyni pranešimai taip pat apima pamokas, taikytinas įvairiems krikščionims visais šimtmečiais. Pranešimai buvo išsiųsti kartu kaip vienas laiškas, kuris turėjo būti skaitomas kiekvienoje bažnyčioje (Apr 1, 11). Tokiu būdu pranešimai simbolizuoja skirtingus krikščionis skirtingose vietose ir įvairiais laikais. Pavyzdžiui, nors bendrai dabartinė krikščionybė primena Laodikėją, kai kurie krikščionys gali susitapatinti su kitos bažnyčios savybėmis. Gera žinia yra ta, jog, nepaisant mūsų dvasinės būklės, Dievas „priima puolusius žmones tokius, kokie jie yra“ (E. White, Selected Messages, book 1, 22 p.).

`Įsivaizduokite, jei Viešpats parašytų laišką jūsų vietinei bendruomenei, kaip toms septynioms bažnyčioms, apie iššūkius, su kuriais ji susiduria, taip pat apie jos dvasinę būklę. Kas tokiame laiške galėtų būti parašyta?`
