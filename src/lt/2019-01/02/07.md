---
title:  Tolesniam tyrinėjimui
date:   11/01/2019
---

**Tolesniam tyrinėjimui:** E. Vait, Apaštalų darbai, 422–428 p.

> „Jono persekiojimas tapo malonės priemone. Patmas sužibo prisikėlusio Gelbėtojo šlove. Jonas matė Kristų žmogaus pavidalu, vinių, kurie visada bus Jo šlovės ženklai, žymes Jo rankose ir kojose. Dabar jam dar kartą leista pamatyti prisikėlusį Viešpatį, apgaubtą tokia šlove, kurią pamatęs žmogus gali išgyventi. Kristaus apsireiškimas Jonui turėtų būti visiems, tikintiesiems ir netikintiesiems, įrodymas, kad mes turime prisikėlusį Kristų. Tai bažnyčiai turėtų suteikti gyvos galios. Kartais Dievo tautą supa tamsūs debesys. Atrodo, ją užgoš priespauda ir persekiojimai. Tačiau tokiais laikais suteikiamos didžiausios pamokos. Kristus dažnai pasirodo kalėjime ir apsireiškia išrinktiesiems. Jis yra su jais ugnyje. Kaip tamsiausią naktį žvaigždės šviečia ryškiausiai, taip nuostabiausi Dievo šlovės spinduliai pasirodo giliausiame sielvarte. Juo tamsesnis dangus, tuo ryškesni ir įspūdingesni yra Teisumo Saulės, prisikėlusio Gelbėtojo spinduliai.“ (E. White, The Youth’s Instructor, April 5, 1900)

**Klausimai aptarimui:**

`1. Jonas dalijasi su skaitytojais tuo, ką matė ir girdėjo Patme. Skaitant Apr 1, 12–20, ką jūs matote ir girdite? Kokius paguodos žodžius įžvelgiate tame, kas čia atskleista?`

`2. Pirmasis angelas Apr 14, 7 primygtinai ragina žemės gyventojus paskutiniaisiais laikais pašlovinti „dangaus ir žemės, jūros ir vandens šaltinių Sutvėrėją!“ Ši kalba paimta iš Iš 20, 11. Ką tai sako mums apie sabatą paskutiniaisiais laikais, kaip atskleista Apreiškimo knygoje?`

`3. Daug krikščionių susiduria su keista ironija. Kuo ilgiau jie yra bažnyčioje, tuo lengviau jų tikėjimui menkti arba net mirti. Tačiau turėtų būti priešingai. Galų gale, kuo ilgiau mes vaikštome su Jėzumi, tuo daugiau turėtume sužinoti apie Jį ir Jo meilę mums. Kaip tuomet galime išlaikyti tikėjimo ugnį ne tik degančią, bet degančią vis ryškiau, kaip ir turėtų būti?`
