---
title:  Tarp žibintuvų
date:   05/01/2019
---

### Šios savaitės tyrinėjimui skaitykite
Apr 1, 9–18; Apd 7, 54–60; Mt 12, 8; Iš 20, 11; Dan 10, 5–6; Apr 1, 20; Apr 2, 1–7.

> <p>Įsimintina eilutė:</p>
> „Nugalėtojui Aš leisiu atsisėsti šalia savęs, savo soste, panašiai kaip Aš nugalėjau ir atsisėdau šalia savo Tėvo Jo soste“ (Apr 3, 21).

Psalmėje 73 nusakytas psalmisto sumišimas, jam stebint bedievių gyrimąsi ir išdidumą. Priešingai nei teisieji, jie gyvena gerai ir nevargsta. Ši neteisybė psalmistui kėlė didelį nerimą (Ps 73, 2–16), ir sumišęs jis nuėjo į šventyklą (Ps 73, 16–17). Ten, Dievo akivaizdoje, jis giliau suvokė šį reikalą.

Po kelių šimtmečių senyvas apaštalas atsidūrė uolėtos salos kalėjime dėl savo ištikimo liudijimo. Sielvarte jis sulaukė žinios, kad jo globojamos bažnyčios kenčia. Vis dėlto, tą kritinę akimirką jis patyrė regėjimą ir pamatė prisikėlusį Kristų dangaus šventykloje. Čia, kaip ir psalmistui, Viešpats Jonui apreiškė keletą šio gyvenimo paslapčių ir kovą, kurią atneša gyvenimas. Ši šventykla suteikė jam Kristaus buvimo ir rūpinimosi garantiją, kurią jis turėtų perduoti šioms bažnyčioms ir kitoms krikščionių kartoms per visus šimtmečius iki šio pasaulio istorijos pabaigos.
