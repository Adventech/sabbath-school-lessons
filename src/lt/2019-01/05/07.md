---
title:  Tolesniam tyrinėjimui
date:   01/02/2019
---

**Tolesniam tyrinėjimui:** E. G. White, „Testimonies to Ministers and Gospel Workers“, 457-460 p.

Septynių antspaudų nuplėšimo regėjimas simboliškai rodo, kad Dievas rūpinasi savo tauta žemėje. Kaip pažymėjo Kenetas Strand (Kenneth A. Strand):

>„Šventajame Rašte yra patikinimas, kad Dievas visada rūpinosi savo tauta: kad pačioje istorijoje Jis visada yra, kad palaikytų juos, ir kad, esant didelei eschatologinei atomazgai, Jis suteiks jiems visišką išteisinimą ir nesuvokiamai gausų atlygį amžiname gyvenime. Apreiškimo knyga gražiai priima ir tęsia šią temą, todėl Apreiškimo knyga jokiu būdu nėra kažkokia neaiški apokalipsė, kuri apskritai nėra suderinama su bibline literatūra; ji perteikia Rašto žinios širdį ir esmę. Iš tikrųjų, kaip aiškiai pabrėžia Apreiškimo knyga, Gyvasis – tas, kuris nugalėjo mirtį ir kapą (Apr 1, 18) – niekada neišsižadės savo tikinčiųjų sekėjų ir kad jie, net jiems patiriant kankinystę, yra pergalingi (Apr 12, 11), jų laukia gyvenimo vainikas (Apr 2, 10; 21, 1–4; 22, 4) (Kenneth A. Strand, The Seven Heads: Do They Represent Roman Emperors? in Symposium on Revelation–Book 2, Daniel and Revelation Committee Series (Silver Spring, Md.: Biblical Research Institute, 1992), vol. 7, p. 206.

**Klausimai aptarimui:** 

`1. Kokias vertingas pamokas išmokote iš septynių antspaudų atplėšimo? Kodėl, jei tai neišmokytų nieko kito, tai turėtų parodyti jums, kad ir kokie blogi dalykai nutiktų žemėje, Dievas vis dar yra aukščiausias Valdovas, ir galiausiai bus įvykdyti visi pažadai, kuriuos turime Kristuje?`

`2. Atkreipkite dėmesį į šį teiginį: „Bažnyčia yra žmonių išgelbėjimui Dievo sukurtoji institucija. Jos užduotis – tarnystė, jos misija – nešti pasauliui Evangeliją“ (E. Vait, Apaštalų darbai, 9 p.). Pagalvokite apie savo vietinę bendruomenę. Kaip ji galėtų būti labiau ištikima, kad laimėtų žmones Evangelijos žinia?`

`3. Klasėje atsakykite į V dalies paskutinį klausimą. Kas gali ištverti Jo atėjimo dieną ir kodėl jie gali ištverti? Aptarkite atsakymo reikšmę, kaip mes šiandien turėtume gyventi, kad būtume pasiruošę Jo atėjimo dienai.`
