---
title:  Septyni antspaudai
date:   26/01/2019
---

### Šios savaitės tyrinėjimui skaitykite
Apr 6, 1–14; Kun 26, 21–26; Ez 4, 16; Įst 32, 43; 2 Tes 1, 7–10.

> <p>Įsimintina eilutė:</p>
> „Vertas esi paimti knygą ir atplėšti jos antspaudus, nes buvai nužudytas ir atpirkai Dievui savo krauju žmones iš visų genčių, kalbų, tautų ir giminių. Iš jų Tu padarei mūsų Dievui karalystę bei kunigus, ir jie karaliaus žemėje“ (Apr 5, 9–10).

Apreiškimo 6 tęsiasi 4–5 skyrių vaizdas, apibūdinantis Kristų, kuris, paimdamas užantspauduotą ritinį, sugebėjo atgauti tai, kas buvo prarasta per Adomą. Dabar Jis yra pasirengęs nuplėšti ritinio antspaudus ir vykdyti išganymo planą iki galo.

Sekminės žymi prasidėjusį Evangelijos skelbimą, per kurį Kristus plečia savo karalystę. Tad antspaudų nuplėšimas yra susijęs su prasidėjusiu Evangelijos skelbimu, vykdytu po Sekminių, ir Evangelijos atmetimo padariniais. Septintojo ir paskutiniojo antspaudo nuplėšimas priveda mus prie šio pasaulio istorijos pabaigos.

Apr 3, 21 paaiškina mums septynių antspaudų reikšmę: „Nugalėtojui Aš leisiu atsisėsti šalia savęs, savo soste, panašiai kaip Aš nugalėjau ir atsisėdau šalia savo Tėvo Jo soste“. 4 ir 5 skyriai pasakoja mums apie Kristaus pergalę ir Jo išaukštinimą į Jo Tėvo sostą, o 7 skyrius – apie nugalėtojus priešais Kristaus sostą. Todėl 6 skyrius yra apie Dievo tautos pergalės procesą, kad jie galėtų dalytis Jėzaus sostu.
