---
title:  III. Ketvirtasis antspaudas
date:   29/01/2019
---

`4. Perskaitykite Apr 6, 7–8. Kas čia vaizduojama? Kaip šis vaizdas susijęs su ankstesniu?`

Ketvirto antspaudo žirgo spalva graikų kalboje nusakyta žodžiu chloros, o tai pelenų pilkumo, yrančio lavono spalva. Raitelio vardas yra Mirtis; tuo tarpu paskui jį seka mirusiųjų pasaulis. Šiems dviem leista žudyti žmones kardu, badu, maru ir žvėrių dantimis ketvirtadalyje žemės.

Ketvirtasis antspaudas sukelia marą ir mirtį. Detalus vaizdas perteikia Dievo Žodžio dvasinio bado dėl Evangelijos atmetimo, kuris neišvengiamai veda į dvasinę mirtį, tiesą.

Gera žinia ta, kad Mirties ir mirusiųjų pasaulio galia yra labai ribota; jiems suteikiama valdžia tik ketvirtadalyje žemės. Jėzus užtikrina mus, kad Jis turi mirties ir mirusiųjų pasaulio raktus (žr. Apr 1, 18).

`5. Dar kartą peržiūrėkite pranešimų turinį Efezo, Sardų, Pergamo ir Tiatyrų bažnyčioms Apreiškimo 2. Palyginkite aplinkybes tose bažnyčiose su pirmųjų keturių antspaudų vaizdiniais. Kokias paraleles tarp jų pastebite?`

Septyni antspaudai vaizduoja bažnyčios ateitį. Kaip ir septynių bažnyčių atveju, antspaudai sietini su skirtingais krikščioniškos istorijos laikotarpiais. Apaštališkuoju laikotarpiu Evangelija sparčiai plinta visame pasaulyje. Po to sekė persekiojimo laikotarpis Romos imperijoje nuo pirmojo iki ketvirtojo amžiaus pradžios, kaip parodyta antruoju antspaudu. Trečias antspaudas atkreipia dėmesį į ketvirtojo ir penktojo amžių kompromisą, kuris Rašte nusakytas dvasiniu badu, lėmusiu Tamsiuosius viduramžius. Ketvirtasis antspaudas tiksliai nusako dvasinę mirtį, būdingą krikščionybei Tamsiųjų viduramžių laikotarpiu.

`Apr 6, 6 sako, kad „aliejui ir vynui“ trečiojo antspaudo badas žalos nepadarys. Aliejus simbolizuoja Šventąją Dvasią, o vynas – išgelbėjimą Jėzuje Kristuje. Ką tai mums sako apie aplinkybes, kad net kai Dievo Žodžio stokojama, Šventoji Dvasia vis tiek darbuojasi, o išganymas vis dar yra prieinamas visiems, ieškantiems tiesos?`
