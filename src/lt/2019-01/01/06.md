---
title:  V. Pagrindinė Apreiškimo knygos mintis
date:   03/01/2019
---

Apreiškimo knygos įžangos išvada nurodo į tikrą visos knygos dėmesio centrą: Jėzaus sugrįžimas šlovėje ir galybėje. Kristaus pažadas ateiti dar tris kartus pakartotas knygos pabaigoje (Apr 22, 7. 12. 20).

`5. Perskaitykite Apr 1, 7–8. Šios eilutės formuluotė kyla iš kelių pranašiškų tekstų: Dan 7, 13–14; Zch 12, 10; Mt 24, 30. Ką šios eilutės mums sako apie Antrojo atėjimo tikrumą?`

Apreiškimo knygoje Kristaus antrasis atėjimas yra pabaiga, link kurios istorija eina. Antrasis atėjimas ženklins šio pasaulio istorijos pabaigą ir amžinosios Dievo karalystės pradžią, taip pat laisvę nuo bet kokio blogio, kančių, skausmo ir mirties. 

Kaip ir visas Naujasis Testamentas, Apr 1, 7 nurodo į tikrą ir asmeninį Kristaus atėjimą šlovėje ir galybėje. Kiekvienas žmogus, įskaitant „tuos, kurie Jį perdūrė“, paliudys Jo atėjimą. Šie žodžiai nurodo į ypatingą konkrečių žmonių prisikėlimą prieš pat Kristaus sugrįžimą, įskaitant ir tuos, kurie Jį nukryžiavo. Nors Jėzus savo atėjimu atneš išlaisvinimą tiems, kurie Jo laukia, Jis atneš teismą tiems, kurie atsisakė Jo malonės ir meilės.

Kristaus atėjimo tikrumas patvirtinamas žodžiais – „Taip, amen!“ (Apr 1, 7) „Taip“ yra išverstas iš graikų kalbos žodžio nai, o „amen“ hebrajų kalboje yra pritarimas. Šie du žodžiai kartu išreiškia užtikrintumą. Pastaruoju ir užbaigiama ši knyga (taip pat žr. 22, 20).

> „Tikėjimas veikiu Žmogaus Sūnaus atėjimu dangaus debesyse neleis tikram krikščioniui tapti nerūpestingam ir neatsargiam kasdieniuose gyvenimo reikaluose... Jų teisingumas, ištikimybė ir sąžiningumas yra išmėginti ir įrodyti laikinuose dalykuose“ (E. White, Testimonies for the Church, vol. 4, 309 p.).

`Duotas pažadas yra tik tiek tvirtas, kiek tvirta pažadą duodančio asmens sąžinė ir jo gebėjimas pažadą įgyvendinti. Kaip tai, kad Dievas, kuris praeityje laikėsi visų savo pažadų, patikina jus dėl to, jog Kristus sugrįš antrą kartą, kaip Jis pažadėjo?`
