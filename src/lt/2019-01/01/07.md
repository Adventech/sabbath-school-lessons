---
title:  Tolesniam tyrinėjimui
date:   04/01/2019
---

**Tolesniam tyrinėjimui:** E. Vait, „Testimonies to Ministers and Gospel Workers“, 112–119 p.

„Šis apreiškimas buvo duotas tam, kad guostų ir vestų Bažnyčią per visą krikščionybės laikotarpį... Apreiškimas yra tai, kas apreikšta. Pats Viešpats apreiškė savo tarnui šioje knygoje surašytas paslaptis, nes norėjo, kad jos būtų prieinamos tyrinėti visiems. Šios tiesos skirtos ir tiems, kurie gyveno Jono laikais, ir tiems, kurie gyvena šioms paskutiniosiomis žemės istorijos dienomis. Kai kurios šioje pranašystėje pavaizduotos scenos jau įvyko praeity, kai kurios vyksta dabar, keletas atskleidžia didžiosios kovos tarp tamsos jėgų ir dangaus Kunigaikščio pabaigą, o kai kurios liudija apie atpirktųjų triumfą bei džiaugsmą atnaujintoje žemėje. Tegul niekas nemano, jog dėl to, kad jie nesugeba išaiškinti kiekvieno Apreiškimo knygos simbolio, yra beprasmiška tyrinėti šią knygą, stengiantis suvokti jos tiesų prasmę. Tas, kuris apreiškė šias paslaptis Jonui, uoliam tiesos ieškotojui suteiks nuovoką apie dangiškus dalykus. Tie, kurių širdys atviros priimti tiesą, bus įgalinti suprasti jos mokymus ir gaus palaiminimą, pažadėtą tiems, kurie yra ‘pranašystės žodžių skaitytojas ir klausytojai, tie, kurie laikosi, kas joje parašyta‘ (Apr 1, 3)“ (E. Vait, Apaštalų darbai, 432 p.).

**Klausimai aptarimui:** 

`1. Jei Apreiškimo knyga yra Jėzaus Kristaus apreiškimas, kodėl žodis apokalipsė šiandien turi neigiamą reikšmę? Ką tai mums pasako apie tarp krikščionių paplitusį suvokimą, susijusį su šia knyga? Kodėl žodis baimė dažnai siejamas su Apreiškimo knygos pranašystėmis?`

`2. Pagalvokite apie neišsipildžiusias žmonių prognozes, susijusias su paskutiniųjų laikų įvykiais ir Jėzaus antruoju atėjimu, per pastaruosius 20 metų. Nepaisant šių žmonių širdies motyvų (kurie mums vis tiek nežinomi), kokie yra neigiami šių neišsipildžiusių prognozių rezultatai? Kaip pastarieji verčia jaustis tuos, kurie tikėjo šiomis prognozėmis? Kaip jie apskritai paskatina apie krikščionis mąstyti tuos, kurie pastebi, jog šios prognozės neišsipildė? Kaip mes, tikintys pranašystėmis ir paskutiniųjų laikų įvykius laikantys orientyru, užtikriname tinkamą pusiausvyrą, kaip mes suprantame pranašystę ir kaip jos mokome kitus?`
