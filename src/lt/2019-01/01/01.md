---
title:  Evangelija iš Patmo
date:   29/12/2018
---

### Šios savaitės tyrinėjimui skaitykite
Apr 1, 1–8; Jn 14, 1–3; Įst 29, 28; Jn 14, 29; Rom 1, 7; Fil 3, 20; Dan 7, 13–14.

> <p>Įsimintina eilutė:</p>
> „Palaiminti pranašystės žodžių skaitytojas ir klausytojai, tie, kurie laikosi, kas joje parašyta, nes laikas jau arti“ (Apr 1, 3).

Apreiškimo knygos pranašystės buvo atskleistos regėjime apaštalui Jonui daugiau kaip prieš devyniolika šimtmečių jo ištrėmimo metu mažoje uolėtoje Egėjo jūros saloje Patmas (Apr 1, 9). Apr 1, 3 teigia, kad knyga turi būti garsiai perskaityta bažnyčioje. Ši eilutė žada palaiminimą skaitančiajam garsiai, taip pat ir klausantiems. Klausytojai yra susirinkusieji bažnyčioje, norintys išgirsti žinią. Tačiau jie yra palaiminti ne dėl to, kad jie tiesiog skaito ar klauso, bet laikosi knygos žodžių (žr. Apr 22, 7).

Apreiškimo knygos pranašystės yra Dievo rūpinimosi savo tauta išraiška. Jos mums kalba apie šio gyvenimo trumpumą ir trapumą, išganymą Jėzuje ir mūsų pašaukimą skelbti Evangeliją.

Rašto pranašystės yra tarsi tamsioje vietoje šviečiantis žiburys (2 Pt 1, 19). Jos skirtos vesti mus gyvenimo keliu šiandien ir suteikti mums vilties ateičiai. Mums reikės šio pranašiško vadovo, kol ateis Kristus ir bus įkurta amžina Dievo karalystė.
