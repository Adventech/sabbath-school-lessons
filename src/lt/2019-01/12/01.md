---
title:  Babilono teismas
date:   16/03/2019
---

### Šios savaitės tyrinėjimui skaitykite
Apr 17, 1–18; Jer 51, 13; Apr 13, 1–10; Iš 28, 5–6.36–38; 30, 9; Apr 2, 20–23; Apr 13, 5–8.

> <p>Įsimintina eilutė:</p>
> „Ir išgirdau iš dangaus kitą balsą, skelbiantį: ‘Išeik iš Babelės, Mano tauta, kad nedalyvautum jos nuodėmėse ir nepatirtum jos negandų! Mat jos nuodėmės pasiekė dangų, ir Dievas prisiminė jos piktenybes‘“ (Apr 18, 4–5).

Tyrinėjome, kad šešta neganda lemia simbolinį Eufrato išdžiūvimą, nusivylusiems pasaulio žmonėms neberemiant išpopuliarėjusio paskutiniųjų laikų Babilono. Tačiau pastarojo kritimą lydi išplitę demoniški veiksmai klastojant Dievo darbą, atliekant didžiulius stebuklus, iš kurių akivaizdžiausias – ugnies nuleisdinimas iš dangaus, o tai tikriausiai yra klaidingas religinis prabudimas (Apr 13, 13). Demoniška veikla sėkmingai suvienija visą pasaulį, jį paruošiant Harmagedono mūšiui prieš Dievui ištikimą likutį.

Galutinio mūšio pradžioje, kaip septintoji neganda, įvyksta didelis žemės drebėjimas. Pastarasis sugriauna Babilono vienybę ir jį suskaldo į tris dalis (Apr 16, 18–19). Paskutiniųjų laikų Babilonas vaizduojamas kaip trumpalaikės šėtono trejybės – slibino, žvėries iš jūros ir žvėries nuo sausumos – susijungimo miestas, sąjungoje su religinėmis pasaulio galiomis prieš Dievo tautą. Ši vienybė sugriaunama nulemiant paskutiniųjų laikų Babilono žlugimą.

Būtina prisiminti, kad Apr 16, 19 skelbia tik paskutiniųjų laikų Babilono žlugimą. 17–18 skyriuose pasakoma, kaip šis žlugimas iš tikrųjų įvyks. Prieš nusakant paskutiniųjų laikų Babilono žlugimą ir jo priežastis (Apr 17, 12–18, 24), Apreiškimo 17 apibūdina šią paskutiniųjų laikų atskalūnišką religinę sistemą, šį kartą pavadinant ištvirkėle, sėdinčia ant žvėries, kuri kartu su savo dukterimis suvedžioja pasaulį prieš Dievą (Apr 17, 1–11).
