---
title:  II. Ištvirkėlė ant žvėries
date:   18/03/2019
---

`3. Perskaitykite Apr 17, 3. Jonui buvo pasakyta, kad ištvirkėlė sėdi ant didžiųjų vandenų, jis ją mato sėdinčią ant žvėries. Kaip vandenų ir žvėries simboliai deramai apibūdina Babilono rėmėjus?`

Kai Jonas buvo nuneštas į dykumą, jis regėjo moterį, sėdinčią ant skaisčiai raudono žvėries, o ne ant vandenų. Ištvirkėlė simbolizuoja religinę sistemą, o žvėris – politinę galią. Religijos, sėdinčios ant pasaulietinių ir politinių galių, simbolis nurodo į dvi atskiras struktūras, ko nebuvo praeityje, kai religija ir politika buvo jungtinės. Tačiau pranašystė rodo, kad šios dvi susijungs paskutiniaisiais laikais. Sėdėjimas ant žvėries reiškia dominavimą; tai rodo, kad ši laikina religinė sistema dominuos pasaulietinių ir politinių jėgų atžvilgiu.

`4. Kokios ištvirkėlės savybės nurodo į slibiną, žvėrį iš jūros ir žvėrį nuo sausumos Apreiškimo 12 ir 13?`

Ištvirkėlė vaizduojama ekstravagantiška, apsivilkusi purpuru ir raudonu drabužiu, išsipuošusi auksu, brangakmeniais ir perlais; antikoje toks buvo kekšių paprotys, siekiant sustiprinti jų gundymo galią (Jer 4, 30). Kaip kraujo spalva, skaisčiai raudona atitinka šios religinės sistemos engiantį charakterį.

Ištvirkėlės drabužiai taip pat primena vieną iš Senojo Testamento vyriausiojo kunigo drabužių, kurio spalvos buvo violetinė, raudona ir auksas (Iš 28, 5–6). Užrašas ant jos kaktos taip pat primena užrašą – „Pašvęsta Viešpačiui“ ant vyriausiojo kunigo turbano (Iš 28, 36–38). Taurė jos rankoje primena liejamąją atnašą šventykloje (Iš 30, 9). Su savo istorine religine išvaizda, ši paskutiniųjų laikų religinė sistema tampa galingu šėtono įrankiu nuviliojant pasaulį nuo Dievo. Tačiau, nepaisant jos išvaizdos, ši religinė sistema yra ištvirkėlių ir šlykštybių motina.

Ištvirkėlė Babelė toliau apibūdinama kaip girta nuo šventųjų ir Jėzaus liudytojų kraujo, kurie mirė dėl to, kad liudijo Kristų. Tai susieja paskutiniųjų laikų Babiloną su Vakarų Europos viduramžių atsimetusia krikščionybe, kurią vedė popiežius, ir ji atsakinga už milijonų krikščionių, kurie liko ištikimi Evangelijai, mirtį.

`Ištvirkėlės Babelės apibūdinimas atspindi Jezabelę Tiatyrų bažnyčioje (žr. Apr 2, 20–23). Kaip panašumai tarp šių dviejų moterų paaiškina paskutiniųjų laikų Babilono charakterį?`