---
title:  III. Žvėries tapatybė
date:   19/03/2019
---

Apr 17, 6–7 Jonas stebėjosi regėdamas ištvirkėlę, tikriausiai todėl, kad joje įžvelgė Apreiškimo 13 žvėries iš jūros panašumų, kuris kovojo ir nugalėjo Dievo tautą (Apr 13, 5–7). Šis persekiojimas privertė moterį bėgti į dykumą 1260 metų laikotarpiu viduramžiais (Apr 12, 13–14). Nepaisant ekumenizmo amžiaus, protestantams derėtų prisiminti siaubingus praeities persekiojimus, nes, pasak pranašystės, kažkas panašaus vėl pasikartos, tik dar blogesnio.

`5. Perskaitykite Apr 17, 8. Palyginkite šią eilutę su Apr 13, 8. Kaip Apr 13, 3 paaiškina tris žvėries gyvavimo ir veiklos etapus?`

Skaisčiai raudonas žvėris atpažįstamas kaip tas, kuris buvo, bet jo nebėra, jis ruošiasi iškopti iš bedugnės ir eina į pražūtį. Ši tridalė frazė visų pirma yra Dievo vardo Jehova klastotė: „kuris yra, kuris buvo ir kuris ateis“ (Apr 1, 4; taip pat žr. Apr 4, 8). Ji taip pat nurodo į tris žvėries gyvavimo etapus: (1) Žvėris „buvo“, t.y. egzistavo praeityje. Tai reiškia žvėries veiklą per pranašišką 1260 dienų laikotarpį (žr. Apr 13, 5). (2) „Bet jo nebėra“. Su mirštama žaizda (žr. Apr 13, 3) žvėris įžengė į savo nebuvimo fazę, bent jau kaip persekiotojo, 1798 m. Jis kurį laiką išnyko iš pasaulio; tačiau jis išgyveno. (3) Galiausiai mirštamai žaizdai užgijus žvėris prisikels gyvenimui su visu šėtono pykčiu.

Apreiškimo 17 apibūdina Apr 13, 1–8 žvėrį tuo metu, kai jo mirštama žaizda gyja. Ant šio prisikėlusio žvėries sėdi ištvirkėlė Babelė. Dar kartą bus trumpalaikė religijos ir politikos sąjunga, kaip viduramžiais, ir vėl bus persekiojimai.

>„Kai sukils priešininkai, vėl įsiviešpataus fanatizmas ir nepakantumas, įsiliepsnos persekiojimai – veidmainiai bei abejojantys susvyruos ir atsisakys savo tikėjimo. Tačiau tikrasis krikščionis stovės tvirtas kaip uola – jo tikėjimas bus stipresnis, jo viltis – šviesesnė negu geriausiomis dienomis“ (E. Vait, Didžioji kova, 2017, 522 p.). Kokį perspėjimą turėtume įsidėmėti dėl šių žodžių apie tai, koks dabar turi būti mūsų krikščioniškas patyrimas, net prieš rutuliojantis paskutiniesiems įvykiams?