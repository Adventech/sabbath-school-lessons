---
title:  Tolesniam tyrinėjimui
date:   22/03/2019
---

**Tolesniam tyrinėjimui:** Prieš Babilono baigtį balsas iš dangaus ragina Dievo tautą, vis dar esančią Babilone: „Išeik iš Babelės, Mano tauta“ (Apr 18, 4). Daug Dievo garbintojų vis dar yra Babilone dėl įvairių priežasčių. Jiems Dievas naudoja savo paskutiniųjų laikų bažnyčią, kad šiuos žmones ragintų išeiti iš šios atsimetusios religinės sistemos, kad jie nedalyvautų jos nuodėmėse. Jie turi išeiti iš jos, kad išvengtų jos likimo. Dievas nenori, kad kas nors Babilone pražūtų. Apr 19, 1–10 rodo, kad daug dievobaimingų žmonių Babilone reaguos į šį raginimą. Tad pagalvokite apie mums tenkančią didžiulę atsakomybę kaip Dievo bažnyčiai, likučiui. Ką tai turėtų mums pasakyti apie Dievo galios poreikį mūsų gyvenime?

**Klausimai aptarimui:** 

1. Apr 18, 4 rodo, kad Babilone yra daug dievobaimingų žmonių, kuriuos Dievas vadina – „Mano tauta“. Apmąstykite šį teiginį:

> <p></p>
> „Ši žinia turi būti skelbiama, bet, kol ji skelbiama, turėtume būti atsargūs nebrukti, nedaryti spaudimo ir nesmerkti tų, kurie neturi tos šviesos, kurią turime mes. Neturėtume persistengti ir brukti šią žinią katalikams. Tarp pastarųjų yra daug labai dorų krikščionių, kurie vaikšto visoje šviesoje, kuri šviečia jiems, ir Dievas darbuosis jų labui. Tie, kuriems teko didelės privilegijos ir galimybės ir kurie nepagerino savo fizinių, protinių ir moralinių galių,.. yra didesniame pavojuje ir labiau smerktini Dievo akivaizdoje nei tie, kurie klysta dėl doktrinų, bet kurie stengiasi gyventi darydami gera kitiems“ (E. White, Evangelism, 575 p.).

`Ką tai turėtų mums pasakyti apie mūsų elgesį su kitais?`

`2. Apreiškimo 17 aprašo ištvirkėlę ant skaisčiai raudono žvėries. 12-ame skyriuje moteris simbolizuoja ištikimą Dievo bažnyčią, 17 skyriuje minima moteris yra atsimetusi bažnyčia, viliojanti pasaulį nuo Dievo. Jūsų nuomone, kokie yra jų panašumai ir skirtumai? Svarbiau, ko mes galime išmokti iš šio palyginimo?`

`3. Šios savaitės tekstai vaizduoja labai niūrią religinio ir politinio pasaulio padėtį paskutiniaisiais etapais prieš pergalingą Kristaus grįžimą. Ką tai turėtų mums pasakyti apie mūsų ištikimybės ir tyrumo svarbą dabar šiai Dievo duotai žiniai? Perskaitykite Apr 16, 15, raginimą ištikimybei pasaulio atsimetimo akivaizdoje. Kaip mes dabar galime taikyti šį įspėjimą sau?`