---
title:  Kyras - pateptasis
date:   26/06/2025
---

Kyrui užėmus Babilono miestą, Dievo tautai nelaisvė baigėsi, persai leido hebrajams grįžti į pažadėtą kraštą ir atstatyti šventyklą. Valdant Kyrui, Persijos imperija tapo didžiausia istorijoje, o istorikas Tomas Holland šią imperiją vadina „didžiausiu teritorijų sutelkimu pasaulyje“ (Tom Holland, Dominion Basic Books, Kindle Edition, 25 p.).

Kaip diktavo persų paprotys, Kyras netgi buvo vadinamas „Didžiuoju karaliumi“ arba „Karalių karaliumi“.

Kyras simbolizuoja, kas įvyks, kai Kristus sugrįš pasiimti savo Bažnyčios – Jis yra Karalius iš rytų (Mt 24, 27), kariaujantis su Babilonu ir išlaisvinantis savo tautą, kad jie galiausiai pabėgtų iš Babilono ir sugrįžtų į pažadėtą kraštą. (Apr 19, 11–16) Štai kodėl Dievas Kyrą vadina pateptuoju (Iz 45, 1); šis garsusis persas ne tik išlaisvino Dievo tautą, jo žygis prieš Babiloną taip pat simbolizuoja Kristaus antrąjį atėjimą.

`5. Perskaitykite 2 Met 36, 22–23. Kaip pasakojimas apie Kyrą sutampa su pasakojimu apie Nebukadnecarą? Kuo šie pasakojimai skiriasi? Kokia įsako reikšmė? Koks šio įsako poveikis Jėzaus pirmam atėjimui praėjus šimtmečiams?`

Pirminė Senojo Testamento knygų eilės tvarka mūsų dienomis buvo pakeista, kad Senasis Testamentas baigtųsi Malachijo knyga, o anksčiau Senasis Testamentas baigėsi čia – šiuo Kyro įsaku. Kita Šventojo Rašto kanono knyga buvo evangelija pagal Matą, prasidedanti Kristaus, kurį Kyras simbolizavo, gimimu. Kyras pradėjo žemiškosios šventyklos atstatymą; Jėzus pradės savo tarnystę dangiškoje šventykloje, o tai ves prie Jo sugrįžimo ir mūsų išvadavimo.

Žinoma, Kyras nebuvo tobulas Kristaus simbolis; joks simbolis tobulai neatspindi tikrovės, todėl turime būti atsargūs, kad neįžvelgtume kiekvienoje detalėje to, ko nėra. Nepaisant visko, jis iš esmės yra „Gelbėtojo“ simbolis.

`Žavi tai, kad Dievas akivaizdžiai panaudojo pagonių karalių Jo valiai vykdyti. Tai yra, nepaisant to, kaip viskas mums atrodo išoriškai, kaip galime suprasti tiesą, kad ilgainiui paskutiniųjų laikų įvykiai rutuliosis taip, kaip Viešpats išpranašavo?`