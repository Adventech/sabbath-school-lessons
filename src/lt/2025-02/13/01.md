---
title:  Pabaigos vaizdiniai
date:   21/06/2025
---

### Šios savaitės tyrinėjimui skaitykite:
Mt 12, 38–42; Jonos 3, 5–10; Apr 18, 4; Dan 5, 1–30; Dan 6, 1. Apr 16, 12–19; 2 Met 36, 22–23.

> <p>Įsimintina eilutė:</p>
> „Esu hebrajas, – atsakė jis, – garbinu VIEŠPATĮ, dangaus Dievą, kuris padarė jūrą ir sausumą“ (Jonos 1, 9).

Šią savaitę paskutinį kartą pažvelgsime į pasakojimus, kurie padės išsiaiškinti mūsų supratimą, susijusį su paskutiniųjų dienų įvykiais. Šį kartą tyrinėsime Jonos misiją Ninevėje; Babilono griūtį; ir Kyro, Persijos karaliaus, kuris išlaisvino Dievo tautą ir leido jiems grįžti į pažadėtą kraštą, atėjimą.

Pastarieji, kaip ir kiti mūsų ištyrinėti pasakojimai, turėjo didelę reikšmę kiekvienai kartai. Tačiau jie taip pat turi ypatingą reikšmę paskutinėms kartoms, kurios gyvens prieš Kristaus sugrįžimą. Tai reiškia, kad šiuose istoriniuose pasakojimuose galime įžvelgti tai, kas gali padėti mums geriau suprasti turimą tiesą.

Visuose šiuose pasakojimuose, nusakančiuose paskutinių dienų įvykius, taip pat privalome prisiminti, kad turime būti atsargūs ir žvelgti į šias temas bei vaizdinius plačiai, ir nesistengti ištyrinėti kiekvienos detalės iki absurdo. Kaip ir Jėzaus palyginimuose, turėtume ieškoti esmės ir principų. Neturėtume „išspausti“ kiekvienos smulkmenos, tikėdamiesi atrasti paslėptą tiesą. Vietoj to turėtume ieškoti kontūro, principų; iš jų galime atrasti paskutiniosioms dienoms aktualių detalių.