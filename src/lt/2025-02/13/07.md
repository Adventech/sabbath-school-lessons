---
title:  Tolesniam tyrinėjimui
date:   27/06/2025
---

E. Vait, Pranašai ir karaliai, p. 369–371.

„Kiekvienai tautai, iškilusiai istorijos arenoje, buvo leista užimti savo vietą žemėje, kad būtų nustatyta, ar ji įgyvendins Budėtojo ir Šventojo paskirtį. Pranašystės nusakė didžiųjų pasaulio imperijų – Babilono, Medijos ir Persijos, Graikijos ir Romos – iškilimą ir eigą. Istorija kartojosi kiekvienoje iš jų, taip pat ir mažiau galingesnėje tautoje. Kiekviena išgyveno išbandymo laikotarpį, kiekviena patyrė nesėkmę, jų šlovė išblėso, o galia pasitraukė.

Nors tautos atmetė Dievo principus ir tuo sąlygojo savo žlugimą, tačiau akivaizdu, jog dieviškasis planas veikė visais laikais“ (E. Vait, Pranašai ir karaliai, p. 369).

Jeremijo 18 pranašas stebi, kaip puodžius lipdo ir formuoja molį. Būtent šį vaizdinį, puodžiaus, lipdančio molį, Dievas naudojo aiš kindamas Biblijos pranašysčių sąlygiškumo principą. Ir tik tam, kad suprastume, ką Viešpats kalbėjo per Jeremiją, sakydamas: „Kartais pagrasinu kuriai nors tautai ar karalystei, kad išrausiu ją iš šaknų, suardysiu ir sunaikinsiu, bet jei ta tauta, kuriai grasinau, nusigręžia nuo savo nedorumo, Aš pakeičiu savo mintį apie bausmę, kuria maniau ją nubausti. O kartais pažadu kuriai nors tautai ar karalystei, kad ją stiprinsiu ir duosiu žemės, bet jeigu ši tauta elgiasi nedorai Mano akyse, neklausydama Mano balso, Aš pakeičiu savo mintį apie gera, kuriuo žadėjau ją laiminti“ (Jer 18, 7–10).

**KLAUSIMAI APTARIMUI:**

`1. Pagalvokite apie Jėzaus žodžius, kad Ninevei bus lengviau teismo dieną nei Dievo tautai, nuklydusiai nuo tiesos (Mt 12, 39–42). Ko Dievo Bažnyčia gali pasimokyti iš šio įspėjimo?`

`2. Atkreipkite dėmesį į E. Vait teiginį, kad su kiekviena atėjusia imperija „istorija kartojosi“ (E. Vait, Pranašai ir karaliai, p. 369). Kokių, jūsų manymu, yra panašumų tarp visų pranašystėje išvardytų imperijų? Kaip jos ėjo tuo pačiu pranašišku keliu? Kaip mūsų pasaulis taip pat eina šių imperijų keliu?`

`3. Pagalvokite, kad dažnai ne protas, intelektas sulaiko žmones nuo tikėjimo, o širdis. Kaip šis supratimas gali paveikti tai, kaip jūs liudijate kitiems?`