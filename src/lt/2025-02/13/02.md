---
title:  Nenoringas pranašas
date:   22/06/2025
---

Pasakojimas apie Joną (Jonos 1–4 sk.), nors ir trumpas, daro didelį poveikį. Daugelis tikinčiųjų atrado savo atspindį šiame nenoringame pranaše. Šiame pasakojime taip pat yra nuostabių užuominų apie ateities įvykius.

`1. Perskaitykite Mt 12, 38–42. Kurias pasakojimo apie Joną dalis nurodė Jėzus, kreipdamasis į Rašto aiškintojus ir fariziejus? Kokių pamokų, susijusių su teismu, galima rasti Jo teiginyje?`

Jėzus sakė, kad yra didesnis už Joną. Jis žinojo, kad atėjimas į šį pasaulį reikš kryžių, ir Jis vis tiek atėjo „ieškoti ir gelbėti, kas buvo pražuvę“ (Lk 19, 10). Jona tris dienas išbuvo „jūrų pabaisos pilve“ dėl savo nuodėmių; Jėzus tris dienas gulėjo kape dėl mūsų. To reikėjo norint išgelbėti pražuvusiuosius.

Šiandien Joną žinome kaip nenoringą pranašą, nenorėjusį vykti į Ninevę. Žmogiškuoju požiūriu tai suprasti lengva – asirų santvarka buvo itin žiauri. Asirijos freskose gausu neįprasto žiaurumo vaizdinių – užkariautieji buvo nužudomi žiauriausiais įsivaizduojamais būdais. Kas norėtų skelbti atgailavimą asirų sostinėje?

Šiame pasakojime yra svarbi detalė, galinti nurodyti paskutiniųjų dienų likučio judėjimą. Paklaustas, kas jis toks, Jona atsakė: „Esu hebrajas; garbinu VIEŠPATĮ, dangaus Dievą, kuris padarė jūrą ir sausumą“, – teiginys, primenantis pirmojo angelo žinią (Jonos 1, 9; Apr 14, 7). Iš tiesų, pabrėžimas, kad Viešpats „padarė jūrą ir sausumą“, be abejo, nusako Jį kaip Kūrėją. Tai yra pagrindas, kodėl turėtume Jį garbinti, o paskutiniųjų dienų įvykiams svarbiausia bus garbinimas.

Tuo pačiu metu mes taip pat buvome apkaltinti skelbiantys galimai nepopuliarią žinią dvasiniame Babilone. Sakyti: „Išeik iš Babelės, Mano tauta“ (Apr 18, 4), reiškia sakyti pasauliui, kad šis turi atgailauti – tai žinia, kuri beveik visada sukeldavo neigiamą daugelio žmonių reakciją – net ir tada, kai buvo perteikta pačiu maloniausiu būdu. Kas iš mūsų liudydamas nesulaukė neigiamų ar net priešiškų atsakymų? Tai tiesiog „darbo“ dalis.

`Kiek Jonos atrandate savyje? Kaip galite atsikratyti tokio neigiamo nusistatymo?`