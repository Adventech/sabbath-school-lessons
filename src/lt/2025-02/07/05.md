---
title:  Dievas tarp savo tautos
date:   14/05/2025
---

Eidami paskui Dievą debesyje, izraelitai sustodavo kelionėje į pažadėtą kraštą, pastatydavo palapinę, o paskui aplink ją statydavo savo stovyklą – po tris gentis kiekvienoje pusėje. Dievo Artumas nusileis į Švenčiausiąją vietą ir apsigyvens su Jo tauta.

**4. Kiekvienoje iš keturių padangtės pusių buvo po vieną dominuojančią giminę. Kas buvo šios keturios giminės, pasak Skaičių 2?**

`Sk 2, 3 (rytų pusėje):`

`Sk 2, 10 (pietų pusėje):`

`Sk 2, 18 (vakarų pusėje):`

`Sk 2, 25 (šiaurės pusėje):`

Atkreipkite dėmesį, kad kiekviena dominuojanti giminė iškeldavo savo vėliavą, parodydami, kas jie. Nors Šventajame Rašte nėra aiškiai išdėstyta, ką vaizdavo kiekviena vėliava, tačiau yra įdomus paprotys, kažkiek pagrįstas giminių ypatybėmis, aprašytomis Pradžios 49 ir Pakartoto Įstatymo 33, kiekvienai iš keturių kompaso krypčių priskiriant vieną iš keturių simbolių. „Pasak rabinų papročio, Judo vėliavoje buvo liūtas, Rubeno – žmogus arba žmogaus galva, Efraimo – jautis, o Dano – erelis; kad keturios būtybės, Ezechielio aprašyti kerubai, būtų pavaizduoti šiose keturiose vėliavose“ (Carl Friedrich Keil ir Franz Delitzsch, „Commentary on the Old Testament“, vol. 1 (Peabody, MA: Hendrickson, 2011), 660 p.).

Žinoma, galima ir netiksliai suprasti papročius, bet vis tiek įdomu palyginti šį seną paprotį su Biblijoje aprašyta Naująja Jeruzale. Štai kas įdomaus išryškėja – keturiose miesto pusėse yra vartai, pristatantys po tris gentis (Apr 21, 12–13).

Izraelio stovyklos, ir Naujosios Jeruzalės aprašymai pabrėžia vieną esminę tiesą – Dievas ketina pritraukti žmoniją prie savo sosto. Apreiškimo knyga mus moko: „Viešpats, Visagalis Dievas, ir Avinėlis yra jo šventykla“ (Apr 21, 22).

`Žinoma, mes negyvename Izraelio stovykloje. Bet kaip dabar savo gyvenime galime priartėti prie Dievo?`