---
title:  Du kerubai
date:   12/05/2025
---

Kai tik mūsų pirmieji tėvai buvo išvaryti iš sodo, Dievas suteikė Mesijo viltį (Pr 3,15). Tada Jis pastatė galingą simbolį prie Edeno vartų – du kerubus su nuostabia šviesa tarp jų. Neturėtume pamiršti, kad šis vaizdinys labai primena Sandoros Skrynią, Dievo sosto simbolį (Iš 25, 18).

`2. Perskaitykite Pr 3, 21–24. Koks darbas buvo pavestas kerubams ir kodėl?`

Nors kerubams tikrai buvo suteikta atsakomybė neleisti nusidėjėliams prieiti prie gyvybės medžio (Pr 3, 22), jie taip pat buvo vilties, pažado, kad vieną dieną žmonės bus sugrąžinti į rojų, simbolis. „Rojus dar ilgai viešėjo po to, kai žmogus jau nebevaikščiojo jo takais. Puolusiai giminei ilgą laiką buvo leista žvelgti į doros buveinę, bet įėjimą į ją sergėjo angelai. Kerubų saugomuose sodo vartuose buvo galima išvysti Dievo šlovę. Čia Adomas ir jo sūnūs ateidavo Dievo pašlovinti. Čia jie atnaujindavo savo įžadus laikytis to Įstatymo, už kurio pažeidimą jiems užsivėrė rojaus vartai. [...] Tačiau atėjus galutinio atnaujinimo valandai, kai regėsime naują Dangų ir naują Žemę (Apr 21, 1), jis turės būti atnaujintas, bus žavingesnis nei pirmasis“ (E. Vait, Patriarchai ir Pranašai, p. 41).

Pr 3, 24 formuluotė taip pat įdomi – Biblija nurodo, kad Dievas „pastatė“ kerubus į rytus nuo Edeno, o originalus hebrajiškas žodis yra shakan, kurio šaknis kaip ir žodžio, reiškiančio šventą „padangtę“ (žr. Iš 25, 9; Sk 3, 26), kur Dievas gyveno su savo tauta. Nors Biblijoje nėra termino Shekinah, reiškiančio Dievo Artumą, šis terminas taip pat pagrįstas šiuo žodžiu, dažnai – „padangtė“. Pažodžiui shakan galima išversti taip: „Dievas pastatė į rytus nuo Edeno sodo kerubus“.

Biblijoje kerubai siejami su Dievo Artumu (žr. 1 Met 13, 6; Ps 80, 2; Iz 37, 16), ypač su Jo sostu – vieta, kur skelbiamas Jo vardas. Derėtų pastebėti, kad 24 vyresnieji, sėdintys prie Dievo sosto, Apreiškimo 4 ir 5, šlovina Jį ir skelbia Jo teisę valdyti, nes Jis visa sukūrė (Apr 4, 11). Tai gali padėti mums suprasti sosto menės vaizdą ir mūsų, kaip nusidėjėlių, kuriems atleista, vaidmenį santykiuose su mūsų Kūrėju.