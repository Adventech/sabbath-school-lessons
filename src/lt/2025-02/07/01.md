---
title:  Pagrindas pranašystėsm
date:   10/05/2025
---

### Šios savaitės tyrinėjimui skaitykite:
Iz 6, 6–8; Pr 3, 21–24; Ez 1, 4–14; Apr 4, 1–11; Sk 2, 3–25; Iz 14, 12–14.

> <p>Įsimintina eilutė:</p>
> „Tada išgirdau Viešpaties balsą: Ką Man siųsti? Kas gi bus Mūsų pasiuntinys? O aš atsiliepiau: Štai aš, siųsk mane!“ (Iz 6, 8)

Dievo teisė valdyti visatą yra pagrįsta Jo, kaip visa sukūrusiojo padėtimi (Apr 4, 11), taip pat Jo charakteriu. Būtent pažindami teisų Dievo charakterį pradedame suprasti, kaip ir kodėl nuodėmingi žmonės stokoja Dievo garbės (Rom 3, 23).

Šią savaitę tyrinėsime sosto menės regėjimus ir svarstysime, kaip žmonija yra susijusi su šventuoju Dievu ir kaip Kristaus auka atkuria mus ir priartina prie sosto. Dievas planuoja mus atkurti ne tik kaip asmenis, bet ir kaip žmoniją apskritai, kad mes dar kartą atskleistume Jo šlovę likusiai kūrinijai. Ištyrinėję kitas Biblijos dalis galime rasti svarbių užuominų, padedančių suprasti ir pradėti branginti tą didį pašaukimą, kurį Dievas skyrė mums, atleidimo ir atpirkimo sulaukusiems nusidėjėliams.

Žmonių maištas galiausiai ir amžinai bus baigtas. Be to, mylintis Dievas, Jo savęs išsižadantis ir pasiaukojantis charakteris spindės dar ryškiau nei pradžioje, kai žmonija buvo sukurta pagal pirminį sumanymą. Nors Dievas niekada nebuvo paskyręs, kad žmonija pultų, per kryžių mylintis Dievo charakteris buvo parodytas nepaprastu būdu.