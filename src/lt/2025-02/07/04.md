---
title:  Tarsi žėruojanti žarija
date:   13/05/2025
---

Kerubai, ar primenantys žmogų (Ez 10, 8), ar iš aukso nukalti jų simboliai (Iš 25, 18), minimi visame Senajame Testamente. Jie dažnai vaizduojami kaip stovintys šalia Dievo sosto ir spinduliuojantys Jo šlovę visatai. Kerubai taip pat buvo išsiuvinėti ant dangų ir uždangos priešais Šventų Švenčiausiąją (Iš 26, 1). Psalmių knygoje Aukščiausiojo galia kūrinijos atžvilgiu poetiškai nusakyta kaip Dievas, kurį skraidina kerubai (Ps 18, 11). Dievas įsakė, kad ant Sandoros Skrynios būtų du kalstyto aukso kerubai, vienas priešais kitą išskleistais sparnais (Iš 25, 18–20).

`3. Perskaitykite Ez 1, 4–14. Kokių panašumų matote tarp šių eilučių ir vaizdinių Iz 6, 1–6 ir Apr 4, 1–11?`

Ezechieliui buvo parodyta įspūdinga Dievo galia. Iš pradžių šis vaizdas painus, atitinkant keblią padėtį, kurioje anuomet atsidūrė Dievo tauta – išrinktoji tauta ne pažadėtame krašte, bet Babilono nelaisvėje. Ezechielis, tyrinėdamas regimą vaizdą, pažvelgė aukštyn ir matė Dievo sostą aukščiau visko.

Atkreipkite dėmesį į svarbius panašumus kituose „sosto“ regėjimuose. Gyvų būtybių, apie kurias liudijo Ezechielis, veidai tokie pa tys kaip ir Jono regėjime nusakytų būtybių – liūto, erelio, veršio ir žmogaus.

Paslaptingos būtybės su keturiais veidais Ezechielio knygoje nėra konkrečiai įvardintos; bet vėliau, kitame sosto menės vaizdinyje (žr. Ez 10, 1–21), jie vadinami kerubais, taip pat skaitome apie žėruojančias žarijas Izaijo serafų regėjime. Jie tokiais pat Jono regėjime paminėtų būtybių veidais.

Kai tik matome Dievo sostą – ar virš Sandoros Skrynios, kuri buvo Dievo susitikimo su Moze vieta (Iš 25, 22), ar kvapą gniaužiančiuose pranašų regėjimuose – kerubai visada yra šalia. Jie yra glaudžiai susieti su Dievo sostu. Visi Dievo kūriniai buvo sukurti taip, kad atspindėtų Jo šlovę – nesvarbu, ar kalbame apie žmoniją, sukurtą pagal Jo paveikslą, ar apie angeliškas būtybes, užimančias vietą šalia Jo šlovingo sosto.

`„Šventas, šventas, šventas Viešpats, visagalis Dievas“. Kaip jūs skiriatės nuo šventumo, kurį čia liudijo Ezechielis? Ką jūsų atsakymas sako apie Evangelijos būtinybę jums?`