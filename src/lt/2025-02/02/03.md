---
title:  Dievo meilės supratimas
date:   07/04/2025
---

Dalis nuodėmingos prigimties paveldėjimo reiškia, kad mūsų visatos suvokimą sutepė mūsų pačių polinkis savanaudiškumui ir puikybei. Mes suvokiame pasaulį per mūsų riboto proto prizmę, o ne visažinio Dievo akimis (akivaizdu). Galbūt jokia kita sąvoka nuodėmingos žmonijos nebuvo labiau iškreipta už „meilę“. Populiarioji kultūra linkusi aukštinti tokį meilės supratimą, kada orientuojamasi į savirealizaciją, o ne į kitus. Dėl tokio egocentriško nusistatymo šia tema mums sunku suprasti, ką šia tema mąsto Dievas.

Meilės prigimties suvokimas yra svarbus Biblijos pranašysčių supratimui. Viena iš pagrindinių didžiosios kovos temų yra esminis nesusipratimas, susijęs su Dievo charakteriu. E. Vait baigė savo knygą „Didžioji kova“ rašydama: „Visata yra nesutepta. Visa neaprėpiama kūrinija pulsuoja vieningai ir džiaugsmingai. Nuo To, kuris visa sukūrė, į visas beribės erdvės sritis liejasi gyvybės, šviesos ir džiaugsmo srautas. Nuo mažiausio atomo iki didžiausio pasaulio, visi gyvi ir negyvi kūriniai savo tikruoju grožiu ir tobulu džiaugsmu skelbia, kad Dievas yra meilė“ (Didžioji kova, 2017, p. 587).

`2. Perskaitykite Pr 22, 1–13. Pirmą kartą meilė Biblijoje paminėta Pr 22, 2. Ko šis pasakojimas mus moko apie Dievo meilės prigimtį?`

Biblijoje pirmą kartą aptikus konkrečią sąvoka, gali būti naudinga surasti pirmą tos pačios sąvokos paminėjimą kitose Biblijos knygose, ypač evangelijose. Meilė pirmą kartą paminėta evangelijose šiose eilutėse: Mt 3, 17; Mk 1, 11; Lk 3, 22 ir Jn 3, 16.

Pavyzdžiui, pirmasis meilės paminėjimas evangelijoje pagal Joną (Jn 3, 16) yra ypač nušviečiantis – atrodo, kad čia užsimenama apie Izaoką ant aukuro. Abraomas taip tikėjo Dievu, kad jis Juo pasikliovė ir apsisprendė tikėti, kad Dievas gali prikelti jo sūnų, jei jis jį paaukotų (Hbr 11, 19). Čia numatyta Dievo meilė žmonijai. Jis mylėjo mus taip, „jog atidavė savo viengimį Sūnų“ (žr. Pr 22, 2; 12, 16) ir tada prikėlė Jį iš numirusių. Taigi mums apreikšta tokia meilė, pasiaukojanti meilė, kuria Dievas myli mus.

`Kaip mes net galime pagalvoti apie tokios pasiaukojančios meilės rodymą kitiems, kuria Dievas myli mus? Kodėl daugumai iš mūsų tokia meilė nebūtinai yra pagrindinė?`