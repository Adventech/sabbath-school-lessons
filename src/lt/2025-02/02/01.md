---
title:  Pradžios knygos pamatas
date:   05/04/2025
---

### Šios savaitės tyrinėjimui skaitykite:
Iz 40, 7–8; Pr 22, 1–13; Jn 3, 16; Apr 5, 5–10; 1 Kor 15, 15–19; Apr 12, 1–9.

> <p>Įsimintina eilutė:</p>
> „Rytojaus dieną, matydamas ateinantį Jėzų, Jonas prabilo: Štai Dievo Avinėlis, kuris naikina pasaulio nuodėmę!“ (Jn 1, 29)

Viena iš pagrindinių problemų, susijusių su šiuolaikiniu Biblijos pranašysčių aiškinimu, pavyzdžiui, Apreiškimo knygoje, yra ta, kad aiškinantieji nesugeba atpažinti senųjų Apreiškimo knygos šaknų. Rašęs šią knygą darė prielaidą, kad skaitytojas išmano Senąjį Testamentą ir vartoja auditorijai gerai žinomas sąvokas. Nors pravartu visoje Biblijoje ieškoti eilučių, panašių į tas, kurias tyrinėjate Apreiškimo knygoje, yra ir pagrindinės eilutės, padedančios suprasti Apreiškimo knygą geriau nei kitos eilutės. Tai ypač pasakytina apie Pradžios knygą, kurioje nusakytas kelias, kaip mūsų pasaulis pateko į nuodėmingą chaosą. Beveik kiekviena Apreiškimo knygoje paminėta esminė sąvoka tam tikra forma pateikiama pirmuosiuose Biblijos skyriuose.

Šią savaitę tyrinėsime keletą esminių Apreiškimo knygos sąvokų. Jų yra daug, todėl pasirinksime keletą labai svarbių minčių iliustravimui, kad, supratęs senovinius Apreiškimo knygos pagrindus, mokinys galėtų įžvelgti daugybę teksto niuansų, kurių kiekvienas gali leisti suprasti svarbių pamokų apie žmonijos prigimtį. Dievas ir kova, vykstanti mūsų visatoje, taigi ir mūsų gyvenime.