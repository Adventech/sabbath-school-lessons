---
title:  Gyvatė
date:   10/04/2025
---

Garbinimo klausimas yra pagrindinė Apreiškimo knygos tema. Klaidingų garbinimo sistemų sumanytojas ir įgalintojas įvardijamas slibinu (Apr 13, 2–4), o gyvatiškas šio puolusio kerubo aprašymas nėra atsitiktinis. Tai akivaizdžiai grąžina mus į Edeno sodą, kada žaltys įžengė į rojų ir įtikino Adomą bei Ievą sekti paskui jį ir taip maištauti prieš Kūrėją.

`5. Palyginkite Pr 3, 1–5 ir Apr 12, 1–9. Kokios yra bendrosios temos kiekviename pasakojime? Kaip Pradžios knygoje pateiktos žalčio pristatymo detalės padeda mums suprasti kai kuriuos klausimus, kurie privedė prie Apreiškimo knygoje paminėtos kovos danguje?`

Šventajame Rašte yra du pasakojimai, kada šėtonas suvedžiojo visą pasaulį. Pradžios knygoje, kai buvo tik du žmonės; vėliau – Apreiškimo 12 ir 13 pateiktame pasakojime, kur šėtonas įvardijamas kaip tas, kuris „suvedžiodavo visą pasaulį“ (Apr 12, 9), ir kaip tas, kuris atidavė žvėriui galybę ir suvedžiojo visą žemę garbinti jį (Apr 13, 2–3). Viena iš Biblijos pranašysčių temų – tai nekintantis didžiosios kovos pobūdis. Dievo charakteris ir Žodis nesikeičia, nesikeičia ir velnio užmojai.

Laimei, kadangi didžiosios kovos pobūdis nesikeičia, o Šventojo Rašto pranašystėse turime aiškius atskaitos taškus, krikščionys gali atsijoti ir suprasti, kur gali slypėti dvasiniai spąstai. Dievas visada bus toks, koks yra. Tas pats pasakytina ir apie velnią. Šėtonas gali slėptis po tūkstančiais maskuočių, tačiau tūkstantmečiai puolusios žmonijos istorijos kartu su Apreiškimo knygoje išdėstytu pranašišku scenarijumi rodo, kad jis niekada nenukrypsta nuo to plano, kuriuo naudojosi Edene. Dievas pažadėjo mums išmintį ir įžvalgą (Jok 1, 5), o apsiginklavę Šventojo Rašto patikimumu, mes neprivalome pasiduoti velnio melui. Nors, deja, itin daug jį pamėgo, taip pat daugelis jį pamėgs.

`Apsvarstykite, kaip kultūra keičiasi laikui bėgant. Keičiasi visuomenės normos; tai, kas kažkada buvo priimtina, tampa nebepriimtina, ir atvirkščiai. Atsižvelgiant į tai, kad pagrindiniai didžiosios kovos klausimai ir asmenybės nesikeičia, į ką krikščionys turėtų atsižvelgti tyrinėdami besikeičiančią kultūrą? Pavyzdžiui, pats pirmasis velnio melas – jūs nemirsite, bet būsite kaip Dievas – kas jūsų šiandieninėje kultūroje primena šiuos žodžius?`