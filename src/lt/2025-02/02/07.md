---
title:  Tolesniam tyrinėjimui
date:   11/04/2025
---

E. Vait, Apaštalų darbai, p. 429–431.

Daugelis pasaulio religijų tiesiog tyrinėja idėjas; krikščioniškos religijos idėjos, priešingai, yra įtvirtintos istoriniuose įvykiuose. Biblija yra pasakojimas apie Dievo sąveiką su žmonija per visą istoriją, o tyrinėdami tūkstančius metų trukusią tokią sąveiką galime daug sužinoti apie nuoseklų Dievo charakterį.

Tačiau kartais krikščionys skundžiasi, neva pavargsta klausytis to paties. Kartais, kai viešai skelbiame mūsų išskirtinę pranašišką žinią, manome, kad ją jau girdėjome ir nieko naujo nesužinosime.

Tačiau tai, jog mūsų žinia yra nekintanti ir nuosekli, nereiškia, kad ji yra supaprastinta ar neužginčijama. Priešingai, tyrinėjant informaciją, kuri mums perduodama iš begalinio Dievo, greitai paaiškėja, kad ši žinia neišsemiama.

Viena iš priežasčių, kodėl E. Vait įvardijo Apreiškimo knygos parašymo priežastį, tai krikščionių Bažnyčios įsitvirtinimas jos istorinėje žinioje visiems laikams. „Jaunesnieji darbininkai [anuomet]... pavargo nuo dažnai kartojamų tiesų. Geisdami kažko naujo ir stulbinančio, jie pamėgino įvesti į mokymą naujas fazes“ (Apaštalų darbai, p. 430.). Šiuo atžvilgiu tai nėra tik knyga apie ateitį; tai taip pat knyga apie praeitį, skirta išlaikyti mūsų istorinį tikėjimą, kad mūsų nesuklaidintų noras siekti išskirtinumo.

**KLAUSIMAI APTARIMUI:**

`1. Šventasis Raštas niekada nenuvilia pateikdamas naują informaciją ir naują supratimą. Kaip suderinti norą išmokti ko nors naujo su svarba išlikti įsitvirtinusiems tiesose, kurios mums jau buvo suteiktos?`

`2. Kaip bažnyčia turėtų reaguoti į naujus pranašystės aiškinimus? Nors žinome, kad visada yra ko išmokti, kaip atskirti, ar nauja šviesa yra būtina, ar tik mada, ar net klaidamokslis?`

`3. Antrojo pasaulinio karo metu Ramiajame vandenyne gulėdamas jūreivis sušuko medikui: „Aš esu našlaitis. Kai aš numirsiu, kas mane prisimins?“ Medikas atsakė: „Aš visada tave prisiminsiu“. Kad ir kokie geranoriški būtų mediko žodžiai, anksčiau ar vėliau mirs ir jis, o kartu su juo ir našlaičio jūreivio atminimas. Kaip šis pasakojimas padeda mums suvokti, kad visas mūsų gyvenimas yra beprasmis, jei galutinį žodį taria mirtis?`