---
title:  "Izaoko klausimas: kurgi avis?"
date:   08/04/2025
---

Biblijoje seh (hebrajiškai–- avis) pirmą kartą paminėta tame pačiame pasakojime, kuriame paminėta meilė, Pradžios 22. Avinėlis, žinoma, yra vienas iš svarbiausių Apreiškimo knygos simbolių, kurioje Jėzus daugiau nei dvidešimt kartų pavadintas „Avinėliu“. Viename iš įspūdingiausių Apreiškimo knygos vaizdinių – Jonui regint Dievo sostą ketvirtame ir penktame skyriuose – Avinėlis atlieka esminį vaidmenį.

`3. Perskaitykite Pr 22, 7–8; Iš 12, 3–13; Apr 5, 5–10. Kaip pasakojimas apie ketinimą paaukoti Izaoką padeda suprasti avinėlio simbolį? Kaip šis pasakojimas siejasi su tuo, ką Jonas regėjo Apreiškimo 5?`

Pirmasis seh (avis) paminėjimas Biblijoje pateikiamas Izaoko klausimo forma: Kurgi avis? (Pr 22, 7) Įdomu tai, kad likusiose Biblijos knygose į šį klausimą atsakoma labai išsamiai. Kitos 38 Senojo Testamento knygos veda skaitytoją keliu, kada atsakymų į Izaoko klausimą vis daugiau ir daugiau – nuo Paschos apeigų iki ankstyvosios Dovydo veiklos ir toliau. Visame pasakojime yra daugybė su Mesiju susijusių pranašysčių, kurios numato atsakymą į Izaoko klausimą. Naujajame Testamente atsakoma į šį klausimą, kada Jėzus pasirodė kūne, tarnavo savo tautai ir galiausiai paaukojo savo gyvybę ant kryžiaus.

Tuo tarpu perskaitykite, kaip pirmą kartą Avinėlis paminėtas evangelijoje pagal Joną, Jn 1, 29–34. Atrodo, kad Jonas Krikštytojas asme niškai atsako į Izaoko klausimą, o aplinka negalėtų būti tinkamesnė. Nusidėjėliai atgailauja ir krikštijasi panardinant į vandenį, simbolizuojant nusidėjėlio mirtį ir naujo gyvenimo pradžią. Šiame kontekste staiga pasirodė Jėzus, Dievo Avinėlis, ir, pasak Mato, balsas iš dangaus paskelbė: „Šitas yra Mano mylimasis Sūnus, kuriuo Aš gėriuosi“ (Mt 3, 17). Atkreipkite dėmesį, kaip balsas, Viešpaties angelas iš dangaus, pateikė sprendimą Abraomo ir Izaoko aplinkybėms (Pr 22, 11–14).

Išnarpliojus visus siūlus paaiškėja, kad Jėzus, Dievo Avinėlis, mus vaduoja. Tai labai apšviečia mūsų supratimą, susijusį su Jono regėtu nužudytu Avinėliu.

`Kodėl žinojimas, kad Jėzus mus pavaduotoja, yra pamatinis mūsų išganymui? Kokią viltį turėtume be Jo kaip pavaduotojo, ypač teisme?`