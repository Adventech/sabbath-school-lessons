---
title:  Nojaus evangelizacija
date:   02/06/2025
---

Petras primena, kad daugelis bus nepasiruošę Kristaus sugrįžimui, nes to norės (2 Pt 3, 5), kaip nutiko prieš tvaną. Šiandien, nors pasaulis bendrai prisimena tvaną (daugybė pasaulio kultūrų pasakoja apie niokojantį tvaną, nuo senovės graikų iki majų), pasakojimas apie Nojų yra bene vienas labiausiai išjuokiamų biblinių pasakojimų. Kaip buvo pranašauta, pasaulis noriai laiko šį pasakojimą mitu, kad ir kaip aiškiai jis išdėstytas Senajame Testamente ir daug kartų paminėtas Naujajame Testamente.

`3. Mt 24, 37–39 Jėzus pasakė, kad padėtis pasaulyje primins tai, „kaip yra buvę Nojaus dienomis“. Palyginkite šias eilutes su Pr 6, 1–8. Kokios buvo moralinės aplinkybės, lėmusios tvaną? Kuo panašūs šie du laikmečiai?`

Atidus tyrinėjimas išryškina dar vieną svarbią pamoką Dievo tautai paskutinėmis dienomis. Hbr 11, 7 parašyta, kad Nojus „pasistatė laivą savo šeimynai išgelbėti; tikėdamas jis pasmerkė pasaulį ir paveldėjo tikėjimo teisumą“.

Įsivaizduokite, kad skelbiate daugiau nei šimtmetį ir neturite ką parodyti, išskyrus savo šeimą laive. Jei Nojus būtų buvęs šiuolaikinis evangelistas, mums galėtų kilti pagunda jį prilyginti nesėkmei – dešimtmečius trukęs skelbimas ir, atrodytų, be rezultatų.

Laimei, šiuo metu daugelis pasaulyje labai priima trijų angelų žinią. Evangelizacija – skelbiant išskirtinę likučio žinią – daugelyje vietų yra neįtikėtinai efektyvi, ir daugelis priima Viešpatį. Mes dar nepasiekėme taško, kai nėra rezultatų, nors mums buvo pasakyta, kad ateina akimirka, kai „baigsis malonės laikas ir jos durys bus uždarytos. Taigi vienas trumpas sakinys: ‘Kurios buvo pasiruošusios, įėjo kartu su jaunikiu į vestuves, ir durys buvo uždarytos’, nukelia mus į tą laiką, kai Išgelbėtojo tarnyste šventykloje baigsis didysis žmonijos išgelbėjimo darbas“ (E. Vait, Didžioji kova, 2017, p. 371). Iki tol Bažnyčia turi ką veikti.

`Kaip galime išmokti nenusiminti, jei mūsų asmeninės pastangos evangelizuoti šiuo metu neduoda daug vaisių? Kodėl turime tęsti savo pastangas? (Jn 4, 37)`