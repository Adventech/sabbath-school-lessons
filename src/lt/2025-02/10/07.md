---
title:  Tolesniam tyrinėjimui
date:   06/06/2025
---

E. Vait, Patriarchai ir pranašai, p. 72–74.

„Vyriausiasis kunigas negali apginti nei savęs, nei savo tautos nuo šėtono kaltinimų. Jis netvirtina, kad Izraelis be kaltės. Vilkėdamas purvinais drabužiais, simbolizuojančiais žmonių nuodėmes, kurias jis prisiima kaip jų atstovas, jis stovi priešais angelą, išpažįsta jų kaltę, bet rodo į jų atgailą bei nusižeminimą ir pasikliauja nuodėmes atleidžiančio Atpirkėjo gailestingumu. Tikėdamas jis remiasi į Dievo pažadus. [...] Šėtonas kaltina tuos, kurie ieško Viešpaties, ne todėl, kad jų nuodėmės sukelia jam apmaudą. Anaiptol. Jis džiaugiasi jų ydingais charakteriais, nes žino, kad gali įgyti teisę juos valdyti tik tuomet, kai jie nusižengs Dievo Įstatymui. Jo kaltinimai kyla tik iš neapykantos Kristui. Išgelbėjimo plano dėka Jėzus sudaužo šėtono galią valdyti žmonių šeimą ir gelbsti sielas iš jo įtakos. [...] Savo jėgomis žmogus negali atremti priešo kaltinimų. Nuodėmės suterštais drabužiais, išpažindamas savo kaltę, jis stovi Dievo akivaizdoje. Tačiau mūsų Gynėjas Jėzus pateikia save kaip veiksmingą prašymą už tuos žmones, kurie atgailaudami ir tikėjimu atsidavė Jo globai. Jis gina juos remdamasis stipriausiu argumentu – Golgota – ir nugali jų kaltintoją. Jėzaus tobulas klusnumas Dievo Įstatymui suteikė Jam galią danguje ir žemėje, todėl Jis meldžia savo Tėvą pasigailėjimo ir suderinimo kaltiems žmonėms“ (E. Vait, Patriarchai ir pranašai, p. 403–405).

**KLAUSIMAI APTARIMUI:**

`1. Jėzus pasakė savo mokiniams, kad jie yra pasaulyje, bet ne iš pasaulio.
(Jn 15, 19; Jn 17, 14–16.) Kaip suderinti mūsų pareigą laimėti
pasaulį ir būtinybę išlikti nesuterštais „šiuo pasauliu“? (Jok 1,
27)`

`2. Ko Nojaus tarnystė prieš tvaną mus moko apie tai, kaip vyksta didžioji
kova? Kaip šiandien atliekame tą patį vaidmenį?`

`3. Prieš ugniai iš dangaus praryjant nedorėlius (kaip Sodomą), Dievas
prikelia juos iš numirusių ir leidžia šėtonui trumpam su jais
dirbti (Apr 20, 7–9). Jūsų manymu, kodėl tai būtina, kol Dievas viską
sutvarkys?`

`4. Apsvarstydami pasakojimus, kuriuos tyrinėjome šią savaitę, kokių
atsargumo priemonių galime įžvelgti savo gyvenimui? Ko šie pasakojimai
moko apie jūsų viltį Kristuje?`