---
title:  Teismas iki Kristaus atėjimo
date:   05/06/2025
---

Danieliaus 7 teismo aprašymas leidžia mums žvilgtelti už uždangos ir suteikia pagarbią baimę keliančią galimybę pamatyti, kaip Dievas sprendžia nuodėmės klausimą, tuo pačiu atpirkdamas norinčiuosius gyventi Sandoros santykiuose su Juo.

`6. Perskaitykite Dan 7, 9–10. 13–14. 22. 26–27 pateiktą teismo aprašymą. Kam skiriamas didžiausias dėmesys teisme? Koks yra teismo nuosprendis? Ką tai mums sako apie išganymo planą?`

Neabejotina, kad žmoniją teisia Dievas. Mok 12, 14 patikina mus, kad „Dievas kiekvieną pašauks atsakyti už darbą“, o Paulius primena, kad mums nereikia vieniems kitų teisti, nes „visi turėsime stoti prieš Dievo teismą“ (Rom 14, 10). Dievui, žinoma, nereikia įrašų, kad žinotų, kas yra išgelbėtas ar pražus, bet angelai, kurie visą laiką tyrinėjo išganymo planą (1 Pt 1, 12), turėtų klausimų. Jie buvo šėtono maišto liudininkai ir matė, kaip trečdalis dangaus angelų buvo išvaryti iš dangaus (Apr 12, 4), o dabar Dievas atveda mus savo akivaizdon. Dievas atveria knygas ir leidžia šventiesiems viską pamatyti.

Pasakojimas apie Abraomo maldavimą dėl Sodomos ir Gomoros – tam tikra prasme teismo – suteikia mums svarbios įžvalgos, susijusios su teismu. Sodomos nuodėmės akivaizdžiai buvo tiriamos; Dievas mini, kad šio miesto nedorumas pelnė jam tokią reputaciją, kad šauksmo prieš jį itin padaugėjo (Pr 18, 20). Tačiau ne tik Sodoma ir Gomora buvo tiriamos prieš jų sunaikinimą. Dievas taip pat leido Abraomui ištirti, ar Dievas elgiasi teisingai, nuspręsdamas sunaikinti nedorėlius.

Tuo tarpu, kas pasirodo teisme danguje Danieliaus 7 – Žmogaus Sūnus, Jėzus (Dan 7, 13; taip pat Mt 20, 28), ir Jo pasirodymas yra vienintelė priežastis, kodėl šio teismo nuosprendis yra palankus Aukščiausiojo šventiesiems (Dan 7, 22). Tik dėka Jo nepriekaištingo teisumo Jo tautai teisme niekas negresia.

Įsivaizduokite, kad stovite teisme ir visos jūsų paslaptys atskleistos mūsų švento Dievo akivaizdoje. Kokia vienintelė jūsų viltis šiame teisme? (Skaitykite paskutinę šios temos dalį.)