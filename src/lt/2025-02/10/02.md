---
title:  Avinėlio rūstybė
date:   01/06/2025
---

`1. Perskaitykite Apr 6, 12–17. Apsvarstykite, kaip šie žmonės reagavo į netikėtus paskutiniųjų dienų įvykius. Ką išduoda jų reakcija?`

Įdomu tai, kad pražuvusieji nešaukė: „Kas tai?“, arba: „Kas visa tai lemia?“ Panašu, kad jie žino, kas vyksta. Jie Jėzų vadina Avinėliu, vadinasi kažką žino apie Kristų. Atrodo, jog jie taip pat žino, kad „atėjo didi Jų rūstybės diena“ ir kad jie atsidūrė beviltiškoje padėtyje: „Kas galės ištverti?“

Prieš pabaigą Evangelija skelbiama visoms žemės tautoms (Mt 24, 14), o trijų angelų žinia perduodama visai planetai. Vis dėlto bus žmonių, kurie bus užklupti netikėtai – ne dėl informacijos stokos, o dėl atsisakymo tikėti ir paklusti. Tai bus priežastis, kodėl tokie žmonės pražus paskutinėmis dienomis.

`2. Perskaitykite Mt 24, 36–44. Ką Jėzus mums sako, ko turėtume pasimokyti iš pasakojimo apie Nojų?`

Jėzus paminėjo pasakojimą apie tvaną, norėdamas mus įspėti, kad Jo antrasis atėjimas daugeliui bus netikėtas. Kaip ir Antrojo atėjimo atveju, tvanas pasauliui buvo netikėtas ne dėl informacijos stokos. Nojus 120 metų skelbė pasauliui, kuris atsisakė tikėti. Jiems buvo pasakyta, kas bus. Jie tiesiog netikėjo.

Tuo tarpu daugelis žmonių tikino, jog ilgai trunkantis laikotarpis reiškia, kad pranašystės yra klaidingos. Remdamasis pasakojimu apie tvaną kaip kontekstu, Petras rašė: „Pirmiausia turite žinoti, kad paskutinėmis dienomis pasirodys šaipūnai, kupini pajuokos. Jie gyvens savo geiduliais ir kalbės: Kur Jo pažadėtas atėjimas? Juk nuo to laiko, kai užmigo protėviai, visa pasilieka kaip buvę nuo sutvėrimo pradžios“ (2 Pt 3, 3–4). Bėgant metams šis jausmas tik stiprės.

`Asmeniniu patyrimu, Jėzaus antrasis atėjimas (kai kuriais atvejais trečiasis) niekada neužtrunka ilgiau nei akimirką po mirties, ir mes visi žinome, kaip greitai prabėga gyvenimas. Kaip toks nusistatymas galėtų padėti mums suprasti „delsimą“?`