---
title:  Pasakojimas apie Sodomą ir Gomorą
date:   03/06/2025
---

Aprašydamas paskutinių dienų įvykius, Petras tiesiogiai rėmėsi dar vienu svarbiu Senojo Testamento pasakojimu – Sodomos ir Gomoros sunaikinimu. Lygumos miestai išgarsėjo dėl nedorybių ir tapo pirmuoju pavyzdžiu, kai apgyvendintas vietoves sunaikino ugnis iš dangaus.

`4. Perskaitykite 2 Pt 2, 4–11; Jud 5–8; Ez 16, 46–50 ir atkreipkite dėmesį į visas detales. Kokios moralinės aplinkybės lėmė šių miestų sunaikinimą ir kokių panašumų yra su šiandiena?`

Sodomos ir Gomoros pavyzdys yra aiškus perspėjimas gyvenantiems paskutinėmis dienomis – galiausiai nedorėlius sunaikins ugnis, kaip tai aiškiai parašyta Apreiškimo 20. Nuodėmė yra nepaprastai klastinga, nes apakina mus, neleidžia mums pamatyti mūsų širdies būklės, dangstant nusižengimus po pasiteisinimų sluoksniu, o kitų daromos nedorybės dažnai mums yra akivaizdžios. Tame pačiame skyriuje, kuriame Dievas kalbėjo apie tai, kiek meilės Jis išliejo savo tautai, Jis taip pat turi įspėti tautą, kad nors ji nepadarė tų pačių nuodėmių (Ez 16, 47), ji iš tikrųjų tapo blogesnė už Sodomą.

Izraelis kekšavo (Ez 16, 41), dvasiškai svetimavo. Įsivaizduokite Dievo tautos nuostabą, jiems išgirdus, kad jie nedoresni už tuos, kurie garsėjo savo nedorumu.

Tai nieko naujo ne tik senovės Izraelio, bet ir visos žmonijos atveju. Rom 1, 18–32 Paulius pateikė ilgą žmonių blogybių sąrašą, kuris galėtų būti sudarytas remiantis šiandienos laikraščiais. Pauliaus išvardintomis pagonių nuodėmėmis buvo siekiama ne sukelti žydų pranašumo jausmą, bet kad Dievo tauta pagaliau suprastų savo nuodėmių rimtumą. Natanas padarė tą patį, kalbėdamas su Dovydu – jis papasakojo apie turtingą žmogų, paveržusį iš skurdžiaus avelę. Šis pasakojimas pažadino Dovydo pyktį (2 Sam 12, 5), nors neteisybė atrodė akivaizdi; net tada prireikė Natano pareiškimo: „Tu esi tas žmogus!“ (2 Sam 12, 7), kad Dovydas pasakojime pamatytų save.

Svarbu atsiminti, kad Biblija pirmiausia skirta ne pasauliui, o Dievo tautai. Kai matome bjaurias kitų žmonių nuodėmes, įvardintas, pavyzdžiui, Apreiškimo 13 ar Apreiškimo 17, tai yra įspėjimas, kad ir mes galime patekti į tuos pačius spąstus.