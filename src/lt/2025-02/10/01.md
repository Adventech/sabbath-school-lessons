---
title:  Kurie gyvename amžių pabaigoje
date:   31/05/2025
---

### Šios savaitės tyrinėjimui skaitykite:

Apr 6, 12–17; Mt 24, 36–44; Pr 6, 1–8; 2 Pt 2, 4–11; Pr 18, 17–32; Dan 7, 9–10.

> <p>Įsimintina eilutė:</p>
> „Visa tai jiems atsitiko kaip pavyzdys, ir buvo užrašyta įspėti mums, kurie gyvename amžių pabaigoje. Todėl, kas tariasi stovįs, težiūri, kad nepultų“ (1 Kor 10, 11–12).

Biblijoje gausu pasakojimų apie Dievo tautą, pasakojimų, kurie susiję su ateities įvykiais ir kurie padeda mums suprasti turimą tiesą. Kai kurie iš šių pasakojimų stebina tuo, kad paskutiniųjų dienų įvykius nusako itin smulkiai, suteikiant mums platesnį pagrindą aiškiam Danieliaus knygos ir Apreiškimo knygos pranašysčių supratimui.

Nepažeisdamas asmens sąžinės laisvės, Dievas sugebėjo pakreipti įvykius taip, kad jie visiškai atitiktų tai, kas išpranašauta paskutinėms dienoms. Kai kurie iš šių svarbių pasakojimų yra akivaizdūs, nes Naujajame Testamente konkrečiai nurodyta, kad jais nusakyti paskutinių dienų įvykiai: Sodoma ir Gomora, tvanas ir t.t. Kitus būtina kruopščiai apmąstyti ir ištyrinėti, kad būtų galima išgauti iš jų mums Dievo Žodyje pateiktas tiesas.

Ateinančias kelias savaites tyrinėsime daug svarbių pasakojimų, kad sužinotume, ką jie gali pasakyti apie tokius įvykius kaip Jėzaus antrasis atėjimas, tiriamasis teismas, paskutiniųjų laikų priespauda ir kt. Visų jų centre ir centras yra Kristus, nes Jis turi būti visų mūsų pranašiškų tyrinėjimų pagrindas ir galutinis tikslas.