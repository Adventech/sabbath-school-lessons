---
title:  Tolesniam tyrinėjimui
date:   13/06/2025
---

E. Vait, Patriarchai ir pranašai, p. 417–418.

„Šėtonas sukels pasipiktinimą mažuma, kuri atsisako priimti populiarius papročius ir tradicijas. Svarbius postus užimantieji, autoritetingi žmonės prisijungs prie nedorėlių ir žemai nupuolusiųjų, kad kurtų planus prieš Dievo tautą. Savo panieką jie pridengs turtais, genialumu ir išsilavinimu. Persekiojantieji Bažnyčios vadovus, tarnautojus ir narius susimokys prieš juos. Balsu ir plunksna, iškalbingumu, gąsdinimais ir patyčiomis jie sieks pakirsti jų tikėjimą. Melagingais pasisakymais ir patyčiomis jie kurstys žmonių aistras. Negalėdami prieštarauti biblinės sabatos dienos gynėjams žodžiais Taip sako Šventasis Raštas, persekiotojai imsis žiaurių potvarkių, kad kompensuotų šį trūkumą. Įstatymų leidėjai, norėdami užsitikrinti populiarumą ir elektoratą, paklus reikalavimui išleisti sekmadienio šventimo įstatymą. Tačiau tie, kurie bijo Dievo, negalės priimti nuostatų, kurie pažeidžia vieną iš Dešimties Dievo įsakymų. Šiame mūšio lauke vyks paskutinė didžioji gėrio ir blogio kova. Tačiau mes nesame palikti abejoti jos baigtimi. Šiandien, kaip Esteros ir Mordechajo dienomis, Viešpats apgins savo tiesą ir savo tautą“ (E. Vait, Patriarchai ir pranašai, p. 418).

**KLAUSIMAI APTARIMUI:**

`1. Jūsų manymu, kodėl Dievas leidžia savo tautai patirti sunkius laikus? Kokia prasmė tai leisti?`

`2. Kaip tikintysis apskritai pasiruošia galimiems sunkumams, kurie gali kilti dėl ištikimybės Kristui? Kur rasti vilties sunkiomis aplinkybėmis?`

`3. Jūsų manymu, kodėl mes linkę dėmesį telkti į sunkumus pabrėžiančias pranašysčių detales ir leidžiame joms užtemdyti platesnį vaizdą, kuris nurodo geras naujienas?`

`4. Pas jus ateina draugas, perskaitęs Apreiškimo knygą, ir patikina, kad ji jam atrodo „siaubinga“. Kokį metodą naudotumėte, kad padėtumėte jam aiškiau suprasti ir rasti ramybę?`

`5. Kažkas sako: „Nesu tikras, kad Dievas mane myli. Jei žinotumėte, ką aš padariau, suprastumėte kodėl“. Ką atsakytumėte? Kaip pasakojimas apie Rūtą ir Esterą atsispindi jūsų supratime?`