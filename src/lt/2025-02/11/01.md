---
title:  Rūta ir Estera
date:   07/06/2025
---

### Šios savaitės tyrinėjimui skaitykite:
Rūt 1, 1–5; Rūt 2, 5–20; Job 1, 6–11; Mt 4, 8–9; Est 3, 1–14; Apr 12, 14–17.

> <p>Įsimintina eilutė:</p>
> „Kai tik jis pamatė karalienę Esterą, stovinčią kieme, ji rado malonę jo akyse. Karalius ištiesė Esterai aukso skeptrą, kurį laikė rankoje. Priėjusi prie jo, Estera palietė skeptro galą“ (Est 5, 2).

Šią savaitę toliau tyrinėsime pasakojimus, kuriuose numatomi paskutiniųjų dienų įvykiai. Naudodamas tikrus įvykius ir žmones, Dievas padeda mums pamatyti aplinkybes Jo akimis ir suprasti vėliau išsipildančias pranašystes, kurios duotos tam, kad sustiprintų mūsų tikėjimą.

Mūsų dėmesys kryps į dvi svarbias moteris, kurios palietė daugybės kartų širdis – Rūtą ir Esterą. Viena iš jų buvo nuosavybės teisių netekusi našlė, kuri atrado viltį sutikusi malonų Boazą, savo giminaitį atpirkėją. Krikščionims jų santuoka tapo mėgstamiausiu meilės pasakojimu dėl to, kaip jis atspindi Kristaus meilę mums. Kita – jauna mergina, gyvenusi svetimame krašte, sužinojusi apie sąmokslą sunaikinti jos tautą ir atsidūrusi dramatiškų įvykių centre, siekiant išgelbėti tautą.

Žinoma, pranašystėse moteris yra galingas Dievo Bažnyčios simbolis, atskleidžiantis Dievo nusistatymą savo tautos atžvilgiu. Pažvelkime į biblinius pasakojimus apie šias dvi moteris, kurių gyvenimo aplinkybės buvo įamžintos Dievo Žodyje, ir pasimokykime iš jų patyrimo.