---
title:  Kaip tik tokiam metui, kaip dabar
date:   12/06/2025
---

Deja, kai kurie krikščionys linkę gilintis į sunkumus Biblijos pranašystėse. Matome, kad laukia sunkūs laikai, o pranašysčių tyrinėjimas gali tapti pagrįstas baime, sutelkiant dėmesį į sunkumus, o ne į pažadėtą pasakojimo sprendimą. Nors Dievas nenusako ateities rožinėmis spalvomis ir tiesmukai išdėsto įvykius nuo dabar iki didžiosios kovos pabaigos, svarbu visada perskaityti pasakojimą iki galo.

Pranašystėms būdinga bendra struktūra, Dievui atskleidžiant tiesą apie netvarką, kurią lėmė žmonių maištas, ir parodant mums padarinius. Bet Jis visada suteikia viltį. Kai kurie, žvelgdami į pranašystes, susijusias su paskutine krize – „Jokūbo sunkumų metu“ žiūri su baime ir drebėdami. Neabejotina, pabaigos akimirkos Dievo tautai nebus lengvos. Bet kaip patikimas sunkių laikų išpranašavimas, taip pat tvirtas ir išgelbėjimo pažadas.

Apreiškimo 12 neapykantos vedamas velnias persekioja Kristaus nuotaką keršydamas, bet Dievas įsikiša, kad ją išgelbėtų. Pasakojime apie Esterą taip pat yra graži karalienė, kuri atlieka pagrindinį vaidmenį, ir Dievas ją galingai naudojo, kad išgelbėtų savo tautą.

`5. Perskaitykite Est 4, 13–14; Est 5, 1–3; Est 9, 20–28. Ko galime pasimokyti iš šių eilučių, susijusių su mūsų sunkiomis aplinkybėmis paskutinėmis žemės istorijos akimirkomis?`

Dievas subūrė likučio Bažnyčią konkrečiam istorijos tarpsniui. 1260 tamsiųjų viduramžių dienų artėjant į pabaigą, Dievas išvedė savo nuotaką iš slėptuvės (plg. Apr 12, 14), kad ji neštų pasauliui paskutinę Jo malonės žinią – trijų angelų žinią. Esame čia „kaip tik tokiam metui“ (Est 4, 14).

Estera suprato, kad jai neteks vienai atlaikyti Hamano vykdomą jos tautos persekiojimą – ji sulaukė karaliaus malonės, ir jos tauta galiausiai buvo išgelbėta. Mes taip pat nesame vieni paskutinėmis žemės istorijos akimirkomis – Karalius yra mūsų pusėje, ir Dievo tauta taip pat bus išgelbėta.

`Bent jau šiame pasakojime Dievo tautai viskas susiklostė gerai. Vis dėlto ne visada taip nutinka, ar ne? Kodėl tuomet turime į viską žvelgti ilgalaikėje perspektyvoje, kad išlaikytume Kristuje turimą viltį?`