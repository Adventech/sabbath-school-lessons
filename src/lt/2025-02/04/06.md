---
title:  Šviesa pagonims
date:   24/04/2025
---

Pagrindinis tikslas, dėl kurio Dievas pašaukė Izraelio tautą, ne tam, kad pasmerktų likusį pasaulį, bet pastarajam išgelbėti. Žinoma, dauguma iš mūsų jaučiasi pasmerkti, kai susiduriame su teisiu kito asmens elgesiu; taigi Izraelio buvimas taip pat išryškino aplinkinių tautų nuodėmes ir savanaudiškumą. Tikintieji, gyvenantys santarvėje su Dievu, pabrėžia Jo teisų charakterį, o tai natūraliai patikina dėl nuodėmės. Idealiu atveju žmonių, kurie „laikosi Dievo įsakymų“ (Apr 14, 12), gyvenimas turėtų parodyti Jo charakterį.

Jei izraelitai būtų elgęsi taip, kaip privalėjo, ir darę tai, kas jiems buvo liepta, tautos būtų atėjusios pas juos taikiai, siekdamos daugiau sužinoti apie juos ir jų Dievą. Deja, kaip parodė nelaisvė Babilone, šios tautos atėjo kariauti.

Žinoma, puikiausias Dievo charakterio pavyzdys buvo Jėzus – vienintelis žmogus, kuris nepriekaištingai apreiškė Dievo charakterį. Tačiau Jo tobulas pavyzdys, kuris neabejotinai patikino širdis, buvo kaip paraginimas (žr. Jn 3, 16–21).

Galutinis Izraelio tautos pašaukimo tikslas buvo toks pat, kaip ir Dievo tikslas įkuriant Bažnyčią – Jis trokšta panaudoti savo tautą, kad pritrauktų nusidėjėlius prie Kristaus. Trijų angelų žinia, perduota per Jo Bažnyčią, skirta ne keletui išrinktųjų, bet „visoms tautoms, gentims, kalboms ir žmonėms“ (Apr 14, 6). Apr 18, 1 pranašaujama, kad prieš Kristaus sugrįžimą visa žemė bus apšviesta Dievo šlovės.

**6. Ko šios eilutės moko apie Dievo numatytą vaidmenį savo tautai šiame pasaulyje? Kaip galime pritaikyti šiuos principus sau?**

`a) Sk 14, 17–21`

`b) Iz 42, 6; Iz 49, 6; Iz 60, 3`

`c) Apr 18, 1–4`

`Dar kartą perskaitykite Apr 18, 1–4, kreipimąsi – „Mano tauta“; tai raginimas Dievo tautai išeiti iš Babilono. Kaip tai įvyks? Kitaip tariant, kaip mus, Bažnyčią, kuri nėra Babilone, Dievas gali panaudoti, kad pašauktų Dievo tautą, kuri vis dar yra Babilone?`