---
title:  Tolesniam tyrinėjimui
date:   25/04/2025
---

Iz 44, 24–45, 13.

„Iš pradžių slapta ir tyliai, o po to atviriau, stiprėdamas ir pradėdamas vadovauti žmonių protams, nedorybės slėpinys vykdė savo apgaulingą ir šventvagišką darbą. Beveik nepastebimai pagonybės papročiai rado kelią į krikščioniškąją Bažnyčią. Nuolaidžiavimo ir taikymosi dvasia buvo apribota tam tikram laikui žiauriais persekiojimais, kuriuos Bažnyčia iškentė vyraujant pagonybei. Kai persekiojimai liovėsi ir krikščionybė įėjo į teismus ir karaliaus rūmus, ji atsisakė Kristaus ir Jo apaštalų kuklumo bei nuolankumo, perėmė dirbtinį pagoniškų žynių ir valdovų iškilmingumą bei išdidumą. Dievo reikalavimus ji pakeitė žmonių priesakais ir padavimais. IV amžiuje tariamai atsivertė imperatorius Konstantinas. Šis įvykis sukėlė didelį džiūgavimą; pasaulis, apsigaubęs teisumo skraiste, įėjo į Bažnyčią, kurios nuosmukis jau tuomet sparčiai didėjo. Nors atrodė nuslopinta, bet iš tikrųjų pagonybė tapo nugalėtoja. Jos dvasia valdė Bažnyčią, o jos mokymas, apeigos ir papročiai buvo įtraukti į Kristų išpažįstančiųjų sekėjų tikėjimą ir pamaldas“ (E. Vait, Didžioji kova, 2017, p. 41.).

Atsižvelgiant į klausimą IV dalies pabaigoje, ar mums visiems negresia pavojus, ypač kuo ilgiau čia būsime, atsisakyti „Kristaus ir Jo apaštalų kuklumo bei nuolankumo“ dėl pasaulio pompastikos, galios, pagyrimų ir pagundų? Jei manome, kad taip nėra, apgaudinėjame save.

**KLAUSIMAI APTARIMUI:**

`1. Kai Dievas ištrėmė savo tautą į Babiloną, tai buvo ypač skausminga akimirka. Abraomas buvo pašauktas iš Chaldėjų krašto įkurti Sandoros tautą kaip šviesą planetai, o dabar jie buvo sukaustyti grandinėmis. Nelaisvėje Dievas parodė Izraeliui, kas būtų buvę, jei jie būtų likę ištikimi. Nebukadnecaras, sistemos, visiškai priešingos Dievui, galva, atėjo pas Kristų (Danieliaus 4). Baigiantis jų nelaisvės laikotarpiui, Dievas pašaukė Persijos karalių, kuris tarnautų kaip Kristaus pavyzdys, išlaisvindamas Jo tautą iš Babilono ir sugrąžindamas juos į Pažadėtą kraštą. Kyras nebuvo izraelitas, bet Dievas pasirinko jį parodyti pasauliui išgelbėjimo planą, kai Dievo Sandoros tauta buvo sugrąžinta į Jeruzalę. Ko galime pasimokyti apie tai, kaip Dievas žiūri į žmoniją, iš to, kad savo tikslams pasiekti pasitelkė žmones už Izraelio ribų?`

`2. Mes galime nebūti Babilone, bet kiek Babilono gali būti mumyse? Kaip atpažinti šią problemą ir kaip galime pasikeisti?`