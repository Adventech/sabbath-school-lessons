---
title:  Nimrodas ir Ninevė
date:   20/04/2025
---

Edenas buvo sukurtas kaip idealūs namai žmonijai. Atėjus nuodėmei, Dievas neturėjo kito pasirinkimo, kaip bent kol kas atskirti žmoniją nuo sodo ir gyvybės medžio.

Už šio sodo ribų žmonės turėjo sunkiai dirbti, kad užsitikrintų tolesnę būtį. Gyvenimas tapo sunkesnis; turėjome susitaikyti su skausmais ir veido prakaitu (Pr 3, 16–19). Mūsų pirmieji tėvai tikėjo, kad teisėtas Karalius užtikrins kelią atgal į sodą, ir aukojo prie Edeno vartų, ištikimai laukdami atpirkimo, kurį Dievas nuo pat pradžių siūlė puolusiam pasauliui.

„Rojus dar ilgai viešėjo po to, kai žmogus jau nebevaikščiojo jo takais. [...] Čia Adomas ir jo sūnūs ateidavo Dievo pašlovinti. Čia jie atnaujindavo savo įžadus laikytis to Įstatymo, už kurio pažeidimą jiems užsivėrė rojaus vartai. Kai blogio banga užliejo pasaulį, ir dėl savo didelio nedorumo žmonės nusipelnė būti sunaikinti tvanu, ta Ranka, kuri sukūrė Edeną, paėmė jį nuo Žemės. Tačiau atėjus galutinio atnaujinimo valandai, kai regėsime ‘naują dangų ir naują žemę’ (Apr 21, 1), jis turės būti atnaujintas, bus žavingesnis nei pirmasis“ (E. Vait, Patriarchai ir pranašai, p. 41).

Tačiau kiti kliovėsi žmogaus sukurtais „sprendimais“ mūsų naujai atrastoms problemoms, ir mes matome miestų-valstybių gimimą, bandymą susikurti lengvesnį gyvenimą ir galbūt bandyti susigrąžinti tai, kas buvo prarasta Edene.

`1. Perskaitykite Pr 10, 1–12. Čia Biblijoje pristatomi keli pagrindiniai politiniai veikėjai, randami visoje likusioje Biblijoje, įskaitant Ninevę ir Babiloną. Atsižvelgdami į tai, ką vėliau žinome apie šių miestų vaidmenis, kokią išvadą galime daryti iš šių eilučių?`

Kai kurie skaitydami apie Nimrodą darė išvadą, kad jis yra kilnus didvyris, panašiai kaip užkariautojai pagonių mitologijoje. Tačiau, kai Biblijoje jis apibūdinamas kaip „galiūnas žemėje“ ir „VIEŠPATIES malone galingas medžiotojas“, tai nėra komplimentas. Nimrodas buvo didis savo paties vertinimu, o galingas Viešpaties malone ta prasme, kad prieštaravo Dievui. Tai, ką matome šiose eilutėse, yra maišto prieš Dievą plitimas, maišto, kuris gyvuos tol, kol galiausiai visas maištas bus amžiams išnaikintas.

`Kodėl maišto prieš Dievą nuodėmė yra subtilesnė, nei mes galime suprasti? Kaip galime apsisaugoti nuo šios labai žmogiškos savybės?`