---
title:  "Tautos. 1 dalis"
date:   19/04/2025
---

### Šios savaitės tyrinėjimui skaitykite:
Pr 10, 1–12; Pr 12, 1–9; 1 Sam 8, 4–18; Mt 20, 25–28; Apr 18, 1–4.

> <p>Įsimintina eilutė:</p>
> „Jam buvo duota valdžia, garbė ir karalystė, idant Jam tarnautų visų kalbų tautos ir gentys. Jo valdžia yra amžina valdžia, tverianti amžinai, o Jo karalystė niekada nebus sunaikinta“ (Dan 7, 14).

Apreiškimo knyga parodo mums Dievo sprendimus dėl mūsų puolusio pasaulio. Paskutiniuose jos skyriuose atkuriamas priėjimas prie gyvybės medžio, prakeiksmas panaikinamas ir mes vėl priimami Dievo akivaizdon. Apreiškimo knyga tam tikrais atžvilgiais yra Pradžios knyga, bet nuo pabaigos į pradžią, todėl Pradžios knyga išlieka svarbi, padedanti suprasti, kaip iš pradžių rutuliojosi pasaulio problemos.

Vienas iš pagrindinių Danieliaus knygos ir Apreiškimo knygos klausimų yra pasaulinė valdžia, žmonių bandymai valdyti planetą, kuri teisėtai priklauso Dievui, kuris, kai šis siaubingas nuodėmės ir maišto epizodas bus amžinai pasibaigęs, galiausiai valdys teisumu.

Tai labai ilgas procesas, vedantis į šią akimirką, apimantis tūkstančius metų trukusius žmonių eksperimentus valdyti patiems. Jie niekada nepasiteisino; net ir tie, kurie išreiškė aukščiausius idealus, visada nuvildavo, dažnai siaubingai minėtų idealų atžvilgiu. Didžioji dalis liūdnos tūkstantmečius trukusios žmonijos istorijos yra ne kas kita, kaip pasakojimai apie tragediją, kurią mums sukėlė šios nesėkmingos sistemos. Ir bus tik blogiau, kol pagaliau bus įkurta Dievo „amžina karalystė“ (Dan 7, 27).