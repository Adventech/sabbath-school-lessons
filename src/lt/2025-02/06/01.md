---
title:  Atnašavimo supratimas
date:   03/05/2025
---

### Šios savaitės tyrinėjimui skaitykite:
Iz 1, 2–15; Hbr 10, 3–10; Iš 12, 1–11; 1 Kor 5, 7; Ag 2, 7–9; Iz 6, 1–5; Apr 4, 7–11.

> <p>Įsimintina eilutė:</p>
> „Jie giedojo naują giesmę, skelbdami: Vertas esi paimti knygą ir atplėšti jos antspaudus, nes buvai nužudytas ir atpirkai Dievui savo krauju žmones iš visų genčių, kalbų, tautų ir giminių“ (Apr 5, 9).

Kai Jėzus pasirodė netoliese, Jonas Krikštytojas pasakė: „Štai Dievo Avinėlis, kuris naikina pasaulio nuodėmę!“ (Jn 1, 29) Neabejotina, kad tai buvo užuomina apie gyvulių atnašavimą, parodant Kristaus pavaduojančią mirtį visos žmonijos labui.

Gyvulių aukojimo tema Biblijoje neišvengiama; ji tarsi raudona gija visuose puslapiuose ir atlieka esminį vaidmenį didžiai Apreiškimo knygos scenai, kai Jonui parodoma Dievo sosto aplinka (Apreiškimo 4 ir 5). Tai, kad Jėzus pasirodo šioje esminėje vietoje, atrodydamas „tarytum nužudytas“ Avinėlis (Apr 5, 6), yra svarbu, norint suprasti visą pranašišką epizodą.

Šią savaitę tyrinėsime tam tikras atnašavimo temas, kurios padeda suprasti Jėzų, nužudytą Avinėlį, aiškų sosto menės scenos Asmenį. Jis ten priimamas kaip vertas ir niekas kitas, tik Jo išskirtinumas byloja tai, ką Viešpats darė per aukojimo sistemą. Tai atskleidžia Jį kaip begalinės meilės Dievą, kuris paaukojo didžiausią auką – aktas, kuriuo mes ir kitos mąstančios visatos būtybės stebėsimės amžinai.