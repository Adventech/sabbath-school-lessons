---
title:  Tolesniam tyrinėjimui
date:   09/05/2025
---

Šventasis Raštas aiškiai parodo, kad Kristus yra vienintelis, vertas užtikrinti mūsų išganymą. Jo vienintelio gyvenimas buvo be nuodėmės, vienintelis tokio gyvenimo pavyzdys, tobulai teikiant Tėvui šlovę. Jis yra nepriekaištingas Dievo Avinėlis, dabar stovintis kaip žmonijos Galva kaip mūsų amžinasis saugumas. Tuo pat metu Jis prisiėmė mūsų kaltę sau, patenkindamas teismo nuosprendį, kuris yra Dievo atsakas į nedorybę. Jonui matant neįtikėtiną vaizdą, kai aplink Dievo sostą susirenka dangiškos būtybės, jam liepiama neverkti, „Štai nugalėjo liūtas iš Judo giminės“ (Apr 5, 5).

Taip pat pagalvokite, kokia pikta yra nuodėmė ir kokia iš tikrųjų yra puolusi žmonija, kad nuodėmės problemai išspręsti prireikė Jėzaus, paties Dievo, mirties. Be jokios abejonės, jei Dievas būtų galėjęs mus išgelbėti kokiu nors kitu būdu, nelaužydamas savo dieviškosios valdžios principų, Jis tikrai būtų tai padaręs.

„Už nusižengimą Dievo Įstatymui nusidėjėlis turėjo sumokėti gyvybe. Visoje Visatoje buvo tik vienas, žmogaus vardu galintis patenkinti šiuos reikalavimus. Kadangi Dievo Įstatymas yra toks pat šventas kaip pats Dievas, tik Tas, kas yra lygus Dievui, galėjo sumokėti už visą kaltę. Niekas, išskyrus Kristų, negalėjo išgelbėti nupuolusio žmogaus nuo Įstatymo bausmės ir vėl jį sutaikyti su Dangumi. Kristus ryžosi prisiimti nusidėjėlio kaltę ir gėdą – nuodėmę, tokią atstumiančią šventajam Dievui, kad ji turėjo perskirti Tėvą ir Jo Sūnų. Kristus nusprendė iškęsti giliausią vargą, kad išgelbėtų pražuvusią žmonių giminę“ (E. Vait, Patriarchai ir pranašai, p. 42).

**KLAUSIMAI APTARIMUI:**

`1. Jonas matė, kaip Avinėlis įeina į sosto menę, atrodė, tarytum Jis „nužudytas“. Apr 13, 8 parašyta, kad Jėzus buvo nužudytas. Ko apie Dievą moko tai, kad išganymo planas buvo paruoštas anksčiau, nei mums jo prireikė?`

`2. Daugelis ateistų mano, kad šaltoje, nerūpestingoje visatoje esame vieni. Priešingai, Raštas kalba ne tik apie Dievą, bet ir apie tai, kad Jis taip myli pasaulį, kad atėjo čia ir net mirė už jį. Kaip turi skirtis mūsų požiūris į pasaulį ir mūsų vietą jame, priešingai tiems, kurie visiškai netiki Dievu? Kitaip tariant, kaip Kryžiaus tikrovė turėtų paveikti viską, ką darome?`

`3. Kodėl Kristaus gyvenimas, mirtis ir prisikėlimas buvo vienintelė priemonė žmonijai išgelbėti? Vėlgi, ką tokia kaina mums sako apie tai, kokia pikta iš tikrųjų yra nuodėmė?`