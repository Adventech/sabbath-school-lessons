---
title:  "Tu viska sukūrei!"
date:   08/05/2025
---

Kai kuriais atvejais pranašai pakankamai priartėdavo prie Dievo regėjime, kad jiems buvo leista pamatyti Dievo sostą. Pastarąjį Ezechielis matė virš skliauto (Ez 1, 26); Izaijas aplankė šventyklą danguje, kad pamatytų sostą (Iz 6, 1), o viename iš aiškiausių mums pateiktų aprašymų Jonas buvo ten palydėtas regėjime Apreiškimo 4 ir Apreiškimo 5. Senojo Testamento šventyklos apeigų simboliai nurodė, kad yra tik vienas kelias, kuriuo žmonija galėjo patekti į Dievo Artumą – Kristaus kraujas. (Pavyzdžiui, Kun 16, 2. 14).

`5. Perskaitykite Iz 6, 1–5 ir Apr 4, 7–11. Kokios šių dviejų regėjimų detalės yra panašios? Atkreipkite dėmesį į įvykių eiliškumą – kokia tema pristatoma pirmiausia? Kas vyksta toliau? Kokia su Dievu susijusi tiesa pabrėžiama šiuose regėjimuose?`

Kiekviename iš šių sosto menės regėjimų dangiškos būtybės pirmiausia pabrėžia Dievo šventumą. Izaijo regėjimas įspūdingas – „šventykla prisipildė dūmų“, „drebėjo durų staktos“, serafams skel biant Dievo šventumą. Jono regėjime kerubai skelbia tą patį: „Šventas, šventas, šventas“. (Ez 10, 14–15 skaitykite apie kerubus.) Kiekvienam pranašui buvo parodyta akinanti Dievo šlovė.

Tada mums nusakyta pranašų reakcija. Izaijas sakė, kad jo lūpos suteptos (Iz 6, 5), o Jonas verkė, nes susidūrė su tragiška tiesa, kad neatsirado nė vieno verto (Apr 5, 4). Kai mums tiesiogiai parodomas Dievo vertumas, mes pagaliau pradedame suvokti žmogaus padėtį – esame visiškai neverti ir mums reikia Kristaus kaip mūsų Atpirkėjo.

Šėtonas metė daug kaltinimų Dievui, neva Jis yra savavališkas, savanaudis ir griežtas, tačiau net trumpa akimirka Dievo sosto menėje atskleidžia šėtono melą. Matydami Kristų tokį, koks Jis iš tikrųjų yra, „Avinėlis, kuris buvo nužudytas“ (Apr 5, 12), mes pamatote Tėvą tokį, koks Jis iš tikrųjų yra. Kaip guodžia žinojimas, kad matydami Jėzų matome, koks yra Tėvas (Jn 14, 9). O didžiausias apreiškimas, koks yra Tėvas, matomas Jėzuje, mirštančiame ant kryžiaus už mus.

Taigi kryžius mums turėtų parodyti, pirma, kaip stipriai Dievas mus myli, net pasiaukojo už mus; antra, kryžius turėtų parodyti mums, kokie esame nuodėmingi ir puolę, kad tik per kryžių galime būti išgelbėti.