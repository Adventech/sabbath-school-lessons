---
title:  Danieliaus 2
date:   28/04/2025
---

Būtent Babilono nelaisvėje per pranašą Danielių Dievas pateikė įtikinamiausius santykio tarp Jo tautos ir šio pasaulio karalysčių aprašymus. Jo tauta nebebuvo savarankiška; dabar jie supras savo sprendimo padarinius. (Ir, galbūt, pasimokys iš jų?)

`2. Perskaitykite Dan 2, 31–35, kur pateikiama plati pasaulio istorijos panorama iki paskutiniųjų laikų. Kokių svarbių tiesų moko šios nuostabios pranašystės?`

Devyniolikto amžiaus pabaigoje daugelis žmonių tryško nauju pasitikėjimu žmonijos pažanga. Pavyzdžiui, Paryžiaus paroda (1900 m.) buvo puikus optimizmo dėl ateities pavyzdys. Be abejo, su visa technologine ir mokslo pažanga daugelis baisiausių žmonijos problemų baigsis! Žmonijai įžengus į dvidešimtąjį amžių, tarp daugelio mąstytojų vyravo toks didelis optimizmas, kad Apšvietos idealai, tokie kaip žmogaus tobulumas ir proto galia, atneš žmonijai nuostabią naują erą.

Tačiau Pirmasis pasaulinis karas greitai sugriovė šias svajones ir iki XX amžiaus pabaigos dėl karo praradome daugiau nei 200 mln. gyvybių. Galbūt darėme pažangą technologine prasme, bet tikrai ne moraline. Perfrazuojant Mokslų daktarą Martiną Liuterį Kingą jaunesnįjį, mes turime valdomų raketų, bet žmonės nesivaldo. Ir tai labai baisus derinys.

Daugelis pranašysčių tyrinėtojų pastebėjo, kad Danieliaus 2 pirmiausia nusakyti taurieji metalai, o paskui minimi mažiau vertingi – auksą pakeičia sidabras, sidabrą – žalvaris, o žalvarį – geležis, kol lieka tik geležis ir molis.

Čarlzas Darvinas (Charles Darwin), Karlas Marksas ir kiti XIX amžiaus mąstytojai bandė mus įtikinti, kad žmonija kažkaip žengia aukštyn – kad mes vystomės biologiškai ir socialiai. Ir nors kai kuriais atžvilgiais žmogaus būtis pagerėjo (bent jau fiziniu lygmeniu), kas iš tikrųjų žvelgia į šio pasaulio ateitį, kaip jis dabar valdomas, su dideliu optimizmu dėl taikos, saugumo ir gerovės?

`Jėzus perspėjo: „Girdėsite apie karus ir karų gandus. [...] Tauta sukils prieš tautą ir karalystė prieš karalystę. Vietomis bus badmečių ir žemės drebėjimų“ (Mt 24, 6–7). Nepaisant šių įspėjimų, kaip galime guostis žinodami, kad buvome dėl jų įspėti iš anksto?`