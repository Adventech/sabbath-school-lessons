---
title:  Tarp jūros ir žemės
date:   30/04/2025
---

Bibliniai žemės ir jūros simboliai, ypač tie, kurie susiję su pranašystėmis, gali būti labai pamokantys. Apsvarstykite tuos Biblijos pranašystėse esančius žemės ir jūros simbolius, kurie smarkiai priešpriešinami.

„Simboliškai sugretinus žemę ir jūrą, žemė dažnai simbolizuoja sutvarkytą pasaulį ar net Izraelio žemę, o jūra reiškia pagonių tautas, kurios kelia grėsmę šiai žemei“ (Beatrice S. Neall, „Sealed Saints and the Tribulation,” in Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), 260 p.).

Tokiu atveju žemė yra stabilumo vieta, pagrįsta Dievo valdžia; jūra simbolizuoja nestabilių tautų sąmyšį, pagrįstą žmogiška puikybe.

`4. Atsižvelgdami į anksčiau pateiktą mintį, perskaitykite Apr 12, 15–16 ir Apr 13, 1. 11. Atkreipkite dėmesį į vandenų ir žemės greti nimą. Kaip pastarieji naudojami ir ko jie gali mus pamokyti, kaip suprasti pranašystes?`

Atkreipkite dėmesį, kad slibinas panaudojo vandenį moters (Bažnyčios) persekiojimui. Tyrinėjome, pranašystėse vanduo dažnai simbolizuoja pasaulietines vyriausybes ir sumaištį bei chaosą, kuris jas dažnai lydi. Taigi matome, kaip šėtonas galėjo panaudoti mases, skatinamas jų lyderių, persekioti Dievo tautai didžiąją dalį Bažnyčios istorijos.

Be to, Septintosios dienos adventistai Apr 12, 16 suprato kaip persekiojamų tikinčiųjų migraciją į Naująjį pasaulį. Jei mūsų supratimas, susijęs su žeme ir jūra, yra teisingas, ką tai sako apie Amerikos Respublikos įkūrimą?

Ar galėtume ją laikyti „žeme“, kaip „Pažadėta žeme“ – vieta, skirta Dievo tautai? Ar dėl to žvėris nuo sausumos pirmą kartą atrodo tarsi avinėlis? Nors Amerika niekada nebuvo „Naujasis Izraelis“, kaip mėgo manyti kai kurie pirmieji jos įkūrėjai, ji ilgą laiką buvo religinės laisvės žemė milijonams religiškai engiamųjų.

Deja, šis avinėlį primenantis žvėris vieną dieną kalbės „kaip slibinas“ (Apr 13, 11). Jungtinės Valstijos, kurios itin ilgai buvo persekiojamųjų religinės laisvės švyturys, taps dominuojančia religine persekiotoja! Tai dar vienas pavyzdys, kas atsitiko, kai žmonija pasirinko valdyti save, užuot paklususi Dievui.