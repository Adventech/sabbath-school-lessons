---
title:  "Tautos. 2 dalis"
date:   26/04/2025
---

### Šios savaitės tyrinėjimui skaitykite:
Pr 2, 9–17; Dan 2, 31–35; Iz 17, 12–13; Dan 7, 1–3; Rom 3, 10–19; Apr 12, 15–16; Apr 10, 1–11.

> <p>Įsimintina eilutė:</p>
> „Taikykitės ir žinokite, kad Aš esu Dievas! Iškilus tautose, iškilus žemėje“ (Ps 46, 11).

Šimtmečiais kai kurie žmonės ginčijosi, jog Dievas norėjo nuopuolio, neva Jis sumanė, kad žmonės pasiduotų nuodėmei ir mirtų, taip privesdami Jį – Jėzaus asmenyje – prie kryžiaus. Galų gale, kaip kitaip Jis galėjo taip galingai ir vaizdingai parodyti savo meilės žmonijai gelmes, nei mirdamas ant kryžiaus už juos? Trumpai tariant, Dievui reikėjo, kad žmonija pultų.

Tai siaubinga ir apgailėtina pozicija. Dievas niekada nenorėjo, kad nei šėtonas, nei žmonija pultų. Šėtono, o vėliau ir žmonijos maištas lėmė tragiškus padarinius, ir mūsų džiaugsmas Jame būtų išlikęs tobulas, jei mūsų pirmieji tėvai nebūtų puolę.

Šią savaitę toliau tyrinėsime klausimus, kuriuos lėmė nuopuolis ir žmonių valdžios troškimas, priešingai Dievo valdymui. Šios tiesos galingai apreikštos Danieliaus knygoje, kuri parodo, kad Dievas buvo teisus, kai įspėjo savo tautą dėl to, kas nutiks, kai jie nusigręš nuo Jo ir pasirinks žemiškus karalius. Būtent tai jie ir gavo – žemiškus karalius, nusidėjėliai viešpatavo nusidėjėliams – visada blogas derinys.