---
title:  Ir vėl pranašautum
date:   01/05/2025
---

Likučio Bažnyčia gimė Naujajame pasaulyje, būtent ten, kur XVII ir XVIII šimtmetyje bėgo ieškantieji religinės laisvės. Atsižvelgiant į ilgalaikes religines ir politines kliūtis, kurios egzistavo kitur, abejotina, ar šis judėjimas būtų buvęs toks greitas ar galingas kitoje vietoje, ne naujoje žemėje, kuri tapo Jungtinėmis Valstijomis.

`5. Perskaitykite Apr 10, 1–11, kur aprašytas šio judėjimo gimimas. Paieškokite tam tikrų elementų, kuriuos tyrinėjome, pavyzdžiui, tautas, sausumą ir jūrą. Laikydamiesi atitinkamo atsargumo, kad neįžvelgtumėte tekste to, kas jame nesakoma, kokių galimų įžvalgų galite rasti šiose eilutėse?`

Angelas šaukė galingu balsu, kaip tai daro trys Apreiškimo 14 angelai ir Apreiškimo 18 angelas. Tai neatidėliotina istorijos akimirka, kai likučio Bažnyčiai paskiriamas darbas dėl „daugelio žmonių, tautų, kalbų ir karalių“ (Apr 10, 11).

Angelas laikė „knygelę“ – tikriausiai Danieliaus knygą (žr. Dan 12, 4), kuri pirmą kartą atverčiama po daugelio kartų. Jis viena koja stovėjo ant jūros, kita – ant sausumos. Tai gali būti užuomina, kad žinia apima Žemės rutulį – ir Senąjį, ir Naująjį pasaulį. Tai taip pat gali būti užuomina, kad ši žinia skirta visoms tautoms – gyvenantiems sausumoje, ir tiems, kurie gyvena „pagonių“ jūroje.

Pagaliau pasaulis bus apšviestas Dievo šlovės, o paskutinė Apreiškimo 14 žinia bus perduota visiems. Kaip ir Izraelio atveju, mūsų kaip bažnyčios pareiga yra skelbti Evangeliją „visame pasaulyje paliudyti visoms tautoms. Ir tada ateis galas“ (Mt 24, 14).

Dievas stumia žmonijos istoriją link didžiosios išvados – žmonių imperijų pabaigos ir Kristaus atsisėdimo į sostą amžiams. Perskaitykite Dan 2, 34–35. 44–45. Biblijoje be jokios dviprasmybės aiškiai pasakyta, kad visos šios pasaulietinės karalystės išnyks, ir neliks jų bjauraus palikimo, o jų vietą užims amžina Dievo karalystė, kurioje nebebus nuodėmės, kentėjimų, ligų, blogio ir mirties.

`Pažiūrėkite, kaip tiksliai Danieliaus 2 ir 7 pranašystės numatė visų šių pasaulietinių imperijų atsiradimą ir žlugimą. Kodėl šis nuostabus tikslumas, pagalvojus, kada buvo parašyta Danieliaus knyga, turėtų padėti mums pasitikėti Juo dėl paskutinės ir amžinosios – Dievo – karalystės pažado?`