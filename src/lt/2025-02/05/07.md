---
title:  Tolesniam tyrinėjimui
date:   02/05/2025
---

E. Vait, Patriarchai ir pranašai, p. 86–91.

„‘Aš regėjau naują dangų ir naują žemę, nes pirmasis dangus ir primoji žemė išnyko.’ (Apr 21, 1) Ugnis, sunaikinusi nedorėlius, apvalo žemę. Pašalinti visi prakeikimo pėdsakai. Joks amžinai degantis pragaras neprimins atpirktiesiems baisių nuodėmės pasekmių.

Lieka tik vienas prisiminimas: nukryžiavimo žymės ant mūsų Atpirkėjo kūno. Jo sužalotoje kaktoje, Jo šone, Jo rankose ir kojose yra vieninteliai žiauraus nuodėmės darbo pėdsakai. Matydamas Kristaus šlovę, pranašas sako: ‘[Jo] žėrėjimas kaip saulės: du spinduliai švyti iš Jo rankos, iš ten, kur slypi Jo galybė.’ (Hab 3, 4) Pervertas šonas, iš kur tekėjo raudona srovelė, sutaikiusi žmogų su Dievu – tai Išgelbėtojo šlovė, čia slypi Jo galybė. Galingas, kad išgelbėtų atpirkimo auka, buvo pakankamai stiprus, kad įvykdytų teisingumą tiems, kurie paniekino Dievo malonę. Jo pažeminimo žymės – tai aukščiausia Jo garbė. Per amžių amžius Golgotos žaizdos šlovins Jį ir skelbs Jo galybę“ (E. Vait, Didžioji kova, 2017, p. 583.).

**KLAUSIMAI APTARIMUI:**

`1. Galų gale visi žemiški laimėjimai, kad ir kokie didingi, kad ir kokie įspūdingi, kad ir kokie baimę keliantys ir šlovingi, virs dulkėmis, pelenais ir galiausiai išnyks amžiams. Tai apima visus didelius ir šlovingus žemiškus pasiekimus, kuriuos galbūt įgyvendinote arba įgyvendinate dabar. Kodėl visada svarbu to nepamiršti? Kaip tai turėtų padėti prisiminti jūsų prioritetus?`

`2. Atidžiai pažvelkite į iš jūros išnirusį žvėrį, aprašytą Apr 13, 1–10. Kaip šis žvėris yra natūralus Babelės mąstymo padarinys? Akivaizdu, kad tai yra visų tautų suma, nuo Babilono iki mažojo rago. Kokias atskirų imperijų ypatybes pastebėjote, kurios išliko per visą laiką? Kaip pasaulis vis dar atspindi, pavyzdžiui, Babilono ar Romos vertybes?`

`3. Kaip mes, adventistai, užtikriname deramą pusiausvyrą tarp sekimo Viešpačiu ir paklusnumo bet kokios tautos ar vyriausybės įstatymams? Kas nutinka, kai paklusnumas vienam veda prie nepaklusnumo kitam?`