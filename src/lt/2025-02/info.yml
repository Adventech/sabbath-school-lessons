---
  title: "Užuominos, vaizdiniai ir simboliai  Biblijos pranašysčių tyrinėjimas"
  description: "Pirmojo Persijos įlankos karo metu (1991 m.) žinomas protestantų
rašytojas buvo įsitikinęs, kad Apreiškimo knyga numatė šį konfliktą.
Jo argumentas buvo pagrįstas tuo, kad kai kurie sraigtasparniai kare
atrodė kaip skėriai, nusakyti Apreiškimo 9. Ji atidarė bedugnės šulinį,
ir išsiveržė dūmai iš šulinio, tartum iš milžiniškos krosnies. Ir aptemo
saulė ir oras nuo šulinio dūmų, o iš dūmų pasipylė žemėn skėriai, ir
jiems buvo duota galia, kaip turi galią žemės skorpionai (Apr 9, 23).
Ne geriausias būdas aiškinti Biblijos pranašystes, ar ne? Tačiau tokie
aiškinimai yra ganėtinai dažni. Tiesą sakant, dešimtmečiais daugybėje
knygų, straipsnių, vaizdo įrašų ir internetinių svetainių, skirtų
pranašystėms, buvo pateikiama daugybė prognozių, įskaitant datų
nustatymą, susijusių su paskutiniaisiais įvykiais, dažniausiai susijusiais
su karais ar suirute Artimuosiuose Rytuose.
Visais atvejais, tarsi tai būtų staigmena, šios prognozės nepasitvirtindavo.
Septintosios dienos adventistai laikosi kitokio nusistatymo, orientuoto
į Kristų, kai pranašysčių dėmesys nėra sutelktas į vieną geografinę
vietą Artimuosiuose Rytuose ir šiaip karinius konfliktus, kurie ten
vyksta. Vietoj to, mes žiūrime į pranašystes per didžiosios Kristaus ir
šėtono kovos kontekstą  pasaulinę dvasinę kovą, kuri pasieks kulminaciją,
kai Dievo tauta, žydai ir pagonys (žr. Apr. 12, 17; Apr 14, 12)
susitiks galutinei krizei, kurios centras  Kūrėjo garbinimas (žr. Apr 14,
7), priešingai žvėriui ir jo atvaizdui.
Svarbiausias šių paskutinių dienų pranašysčių supratimo elementas
yra Danieliaus 2, kuriame yra ne tik istorinis pranašysčių kontūras,
bet ir jų aiškinimui būtinos priemonės, padedančios atskleisti pranašysčių
reikšmę.
Danieliaus 2 nusakytos keturios pasaulio imperijos  Babilonas,
Medų-Persija, Graikija, Roma  po jų Dievas įkuria savo amžinąją karalystę,
kuri niekada nebus sunaikinta; ši karalystė nebus perduota
kitai tautai. Ji sutrupins į šipulius visas anas karalystes ir padarys joms
galą, o pati tvers amžinai (Dan 2, 44). Danieliaus 7 ir 8 pranašystėse
pateikiamas tas pats kontūras  šių pasaulietinių imperijų atsiradimas
ir išnykimas, kol Dievo karalystė bus įsteigta amžiams.
Danieliaus 7 angelas mums viską paaiškina: Šie keturi galingi žvėrys
 tai keturi karaliai, kurie iškils žemėje. Bet Aukščiausiojo šventieji
gaus karalystę ir paveldės karalystę amžinai ir per amžių amžius
(Dan 7, 1718).
Keturios pasaulinės imperijos (Babilonas, Medų-Persija, Graikija ir
Roma) minimos nenutrūkstama seka per visą istoriją, kol po Jėzaus
antrojo atėjimo Dievas įkuria savo amžinąją karalystę.
Žinoma, mes vis dar esame čia, Romos, ketvirtos ir paskutinės žemiškosios
karalystės, laikotarpyje prieš Kristaus sugrįžimą.
Turėdami šią istorinę perspektyvą pranašysčių supratimo pagrindui,
šį ketvirtį tyrinėsime, kaip aiškinti Biblijos pranašystes, ypač kai
kurias užuominas, pasakojimus, vaizdinius ir metaforas, kurios atskleidžia
pranašišką tiesą ir paskutiniuosius įvykius.
Pradėsime Pradžios knygos pasakojimu apie pasaulio sukūrimą,
kuris yra svarbus ne tik pranašysčių supratimui, bet ir tolesniems
įvykiams, ypač kryžiui ir Jėzaus atpirkimo darbui, iki Babelės bokšto,
tarnystės Šventykloje, Psalmių ir net kai kurių Senojo Testamento
santuokų. Visuose šiuose ir dar daugiau įvykių galime rasti vaizdinių,
simbolių ir metaforų, kurios, su malda ir nuolankia dvasia (jei atsiverčiate
Bibliją maištaujančia širdimi, švaistote savo laiką), padės paskutiniųjų
laikų pranašystėms, ypač Apreiškimo knygoje, atgyti.
Trijų mėnesių tikrai neužtenka net norint pradėti tyrinėti visus pasakojimus
ir vaizdinius, kurie padeda atskleisti pranašišką tiesą. Kas
žino, mums gali prireikti amžinybės. Iki tol, Dievo padedami, tyrinėsime,
ką galime.
Shawn Boonstra (Šonas Bunstra) yra tarnystės Voice of Prophecy
(Pranašystės balsas) vedėjas / vadovas. Jo laidos ir knygos buvo įkvėpimo
šaltinis visame pasaulyje, o bėgant metams jo evangelizaciniai
renginiai buvo vedami visuose žemynuose, išskyrus Antarktidą.
"
  human_date: "Balandis  Gegužė  Birželis 2025"
  start_date: "29/03/2025"
  end_date: "27/06/2025"
  color_primary: "#7D7D7D"
  color_primary_dark: "#333333"