---
title:  Tam tikri pranašysčių principai
date:   29/03/2025
---

### Šios savaitės tyrinėjimui skaitykite:
Jer 9, 23–24; Ps 139, 1–6; Dan 12, 4; Apr 22, 10; 2 Tim 3, 15–17; Hbr 4, 12.

> <p>Įsimintina eilutė:</p>
> „Bet jei kas didžiuotųsi, tesididžiuoja, kad turi išminties pažinti Mane, pripažinti, kad Aš esu VIEŠPATS, kuris myli ištikimai, vykdo teisingumą ir teisumą žemėje. Tokiais žmonėmis Aš mėgaujuosi, – tai VIEŠPATIES žodis“ (Jer 9, 23).

Kaip dėl daugelio kitų Šventojo Rašto klausimų, krikščionys nesutaria dėl pranašysčių, ir dėl to kiti dažnai nusprendžia, kad Biblijos pranašysčių tyrinėjimas yra laiko švaistymas. Galų gale, jei krikščionys nesutaria dėl kiekvienos pranašiškos raidelės ir brūkšnelio, kiek pranašystės gali būti patikimos? Deja, daugelis tikinčiųjų taip pat pradeda galvoti, kad kai kurios Biblijos knygos, pavyzdžiui, Apreiškimo knyga, yra tiesiog nesuprantamos. Užuot jas skaitę, jie jų vengia, kartais raginami geranoriško pastoriaus, manančio, kad pranašysčių tyrinėjimas sukelia daugiau problemų nei išsprendžia klausimų.

Ne visada taip buvo. Pirmuosius aštuoniolika krikščionių istorijos šimtmečių daugumai krikščionių Biblijos pranašystės nekėlė bėdų ir buvo didžia dalimi sutariama dėl to, kokia yra pagrindinė pranašysčių žinia. Taip Dievas numatė: „Broliai, Viešpaties Jėzaus Kristaus vardu maldauju jus, kad visi vienaip sutartumėte ir pas jus nebūtų susiskaldymų, kad būtumėte vienos dvasios ir vienos minties“ (1 Kor 1, 10).

Šią savaitę tyrinėsime tam tikrus principus, kurie leidžia nuosekliai ir patikimai suprasti pranašystes.