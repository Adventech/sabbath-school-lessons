---
title:  Tolesniam tyrinėjimui
date:   04/04/2025
---

E. Vait, Didžioji kova, 2017, p. 276–280.

„Dvasininkai ir liaudis paskelbė, kad Danieliaus ir Apreiškimo knygų pranašystės yra nesuvokiamos ir paslaptingos. Tačiau Kristus nukreipė savo mokinių dėmesį į pranašo Danieliaus žodžius, susijusius su įvykiais, kurie turėjo įvykti jų laikais: ‘Skaitytojas teįsidėmi!’ (žr. Mt 24, 15) Todėl tvirtinimas, kad Apreiškimo knyga yra paslaptinga, kad jos negalima suprasti, prieštarauja žodžiams, kuriais prasideda ši kny ga: ‘Jėzaus Kristaus apreiškimas, kurį Dievas jam [Jonui] davė, kad jis atskleistų Jo tarnams, kas turi greitai įvykti. Palaiminti pranašystės žodžių skaitytojas ir klausytojai, tie, kurie laikosi, kas joje parašyta, nes laikas jau arti.’ (Apr 1, 1.3)

Neatsižvelgdami į Dievo įkvėptą liudijimą žmonės drįsta mokyti, jog Apreiškimo knyga yra neįmenama mįslė, knyga, kurios žmonės negali suprasti. Ši knyga yra atskleista paslaptis, atverta knyga. Apreiškimo knygos tyrinėjimas nukreipia žmogaus mintis į pranašo Danieliaus knygos pranašystes, abi šios knygos pateikia svarbiausią Dievo nurodymą žmonėms dėl įvykių pasaulio istorijos pabaigoje.

Pranašui Jonui buvo apreikštos įdomiausios ir labiausiai jaudinančios Bažnyčios išgyvenimų scenos. Jis matė Dievo tautos būseną, gresiančius pavojus, didžiąją kovą ir galutinį išgelbėjimą. Pranašas užrašė paskutiniųjų laikų žinias, kurios subrandins žemės derlių: arba pėdus dangaus aruodams, arba šiaudus naikinančiai ugniai. Jam buvo atskleistos labai svarbios tiesos, ypač dėl paskutiniųjų laikų Bažnyčios, kad tie, kurie nuo paklydimų gręšis į tiesą, žinotų apie jų laukiančius pavojus ir kovas. Niekas neturi likti tamsoje, nežinoti to, kas laukia Žemės“ (E. Vait, Didžioji kova, 2017, p. 295–296).

**KLAUSIMAI APTARIMUI:**

`1. Kaip pranašysčių tyrinėjimas gali sustiprinti jūsų tikėjimą? Kokios pranašystės – kai kurios parašytos prieš tūkstančius metų apie įvykius, kurie bus po šimtų, jei ne tūkstančių metų – padėjo sustiprinti jūsų pasitikėjimą Biblija ir, svarbiau, ją įkvėpusiu Dievu? Kaip, pavyzdžiui, Danieliaus 2 suteikia mums galingų ir logiškų priežasčių pasitikėti ne tik tuo, kad Dievas yra, bet ir žino ateitį?`

`2.Kaip geriausia apsisaugoti nuo daugybės perdėtų bandymų aiškinti pranašystes, kartais net mūsų pačių bažnyčioje? Kodėl turime būti atsargūs bei visa ištirti ir, kas gera, palaikyti (1 Tes 5, 21)?`

