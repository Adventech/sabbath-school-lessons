---
title:  Dievas nori būti suprastas
date:   31/03/2025
---

Turbūt niekas kitas taip nevargina, kaip būtinybė skubiai bendrauti, galbūt ligoninėje ar vaistinėje, svečioje šalyje, kurios kalbos nemoki. Jūs žinote, ką privalote pasakyti, bet neturite tinkamo žodyno išsireikšti.

Dievui iškyla kitokia problema. „Kaip aukštas dangus viršum žemės, taip Mano keliai viršija jūsų kelius ir Mano mintys – jūsų mintis“ (Iz 55, 9). Problema ne ta, kad Dievas neturi žodyno bendravimui su mumis; problema ta, kad mes neturime nei žodyno, nei protinių gebėjimų, kad galėtume visiškai Jį suprasti.

**2. Ką šios eilutės sako apie Dievo supratimą, lyginant su mūsiškiu?**

`Ps 139, 1–6`

`Ps 147, 5`

`Rom 11, 33`

`1 Jn 3, 20`

Tiesa ta, kad mes niekada iki galo nesuprasime Dievo minčių, nes Jis yra begalinis ir visažinis. Juk mes vos suprantame kūriniją; kaip mes visiškai suprastume jos Kūrėją? – Negalime.

Nors niekada visko nesuprasime, galime suprasti, ko reikia mūsų išganymui. (2 Tim 3, 14– 15) Apaštalai, aiškindami Evangeliją savo klausytojams, dažnai minėjo išsipildžiusias pranašystes, iš to galime daryti išvadą, kad vienas iš pagrindinių pranašysčių tikslų – iliustruoti išgelbėjimo planą. Galų gale, Biblijos pranašystės vienaip ar kitaip turi atvesti mus pas Jėzų ir prie pažado išgelbėti, ką Jis ir siūlo visai žmonijai.

Juk visa sukūręs Viešpats (žr. Kol 1, 16; Jn 1, 1–3) nužengė į šią žemę ir paaukojo save ant kryžiaus už kiekvieno žmogaus nuodėmes, net ir labiausiai apgailėtino. Taip, Dievas mus visus myli. Visa tai padaręs už mus, Viešpats akivaizdžiai norėtų, kad visi, įskaitant apgailėtinus, žinotų, ką Jis mums siūlo Jėzuje. Ir pranašystės gali tai padaryti.

`Taip, nors daug nežinome, kodėl itin svarbu dabar sutelkti dėmesį į tai, ką žinome, ir laikytis to, ką žinome, o ne būti apsėstiems to, ko nežinome?`