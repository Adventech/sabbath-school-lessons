---
title:  Tolesniam tyrinėjimui
date:   30/05/2025
---

Psalmė 133; Apd 1, 4–9; Apr 5, 4–7.

„Patriarchų laikais Šventosios Dvasios veikimas dažnai pasireikšdavo gana ryškiai, bet niekada neatsiskleisdavo jo pilnatvė. Dabar, paklusdami Išgelbėtojo žodžiui, mokiniai maldavo šios dovanos, ir danguje Kristus juos užtarė. Jis paprašė Dvasios dovanos, kurią galėtų išlieti ant savo žmonių“ (E. Vait, Apaštalų darbai, p. 29).

Mokiniams buvo liepta liudyti Kristų „ligi pat žemės pakraščių“ (Apd 1, 8), šiuo darbu bus skelbiamas Kristaus sugrįžimas (Mt 24, 14). Turime tęsti tai, ką jie pradėjo.

Kai Kristus mums liepė nešti Evangeliją pasauliui, Jis nepaliko mūsų vienų išsiaiškinti, kaip tai padaryti. Šis darbas prižiūrimas iš dangiškos šventyklos. Mūsų darbas glaudžiai susijęs su Kristumi – Jis mus veda ir įgalina. Tai Jo darbas, o ne mūsų – mums liepta sekti Jo pavyzdžiu. Atkreipkite dėmesį, kaip tai buvo daroma Izraelyje – Dievas liepė jiems laikytis Jo nurodymų, o tada padarė tai, kas neįmanoma. Dvasia jau veikia mūsų kaimynų širdį; mums liepta būti šalia, kai ateis apsisprendimo akimirka, kad galėtume paraginti juos prisijungti prie Dievo tautos, stovinčios su Avinėliu Sione. Mums nereikia išrasti naujų priemonių ir metodų, nes mes niekada nevadovavome šiam darbui.

**KLAUSIMAI APTARIMUI:**

`1. Yra daug nelaimėtų žmonių, nors trijų angelų žinia keliauja po visą pasaulį. Klasėje aptarkite, kaip mes, bažnyčia, galime geriau atlikti užduotį, kuriai atlikti Kristus pasitelkia mus. Kaip išmokti nenusiminti, kai tiek daug žmonių negirdėjo tiesos apie paskutiniąsias dienas?`

`2. Apreiškimo 5 Jonas liudija, kad užantspauduotas ritinys buvo duotas Avinėliui, nes Jis yra vertas. Kai Apreiškimo 6 atplėšiami ritinio antspaudai, mes matome Naujojo Testamento Bažnyčios istoriją aiškiai išpranašautą iki paskutiniųjų laikų. Ko šis aprašymas moko apie tai, kaip Dievas ketina užbaigti darbą?`

`3. Kokius matome dabartinius pasaulio įvykius, kurie gali lengvai lemti tai, ką mes žinome ateisiant iš Apreiškimo 13 ir 14? Kokios kliūtys išlieka?`