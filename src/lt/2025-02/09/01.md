---
title:  "Psalmės. 2 dalis"
date:   24/05/2025
---

### Šios savaitės tyrinėjimui skaitykite:

Psalmė 46; Jer 4, 23–26; Ps 47, 2–5; 1 Tes 4, 13–17; Psalmė 75; Apr 14, 6–12.

> <p>Įsimintina eilutė:</p>
> „Tegarbina, Dieve, Tave tautos, visos tautos Tave tešlovina! Žmonės džiūgaus ir krykštaus iš džiaugsmo, nes Tu valdai tautas teisingai; žemėje Tu vesi žmones.“ (Ps 67, 4–5). Galvodami apie paskutiniųjų laikų įvykius, mes linkę sutelkti dėmesį į Apreiškimo knygos žvėris ir galias. Žinoma, pastarieji atlieka svarbų vaidmenį. Priešingu atveju Dievas nebūtų jų minėjęs Biblijoje, kad mes suprastume, kas jie (Apr 1, 3).

Tačiau pranašystėje taip pat tyrinėjami esminiai klausimai, susiję su nuodėme ir kentėjimais, teismu, gėrio ir blogio kova, teisingumo ir neteisybės prigimtimi, persekiojimais ir panašiai.

Psalmėse taip pat labai nuodugniai tyrinėjami šie klausimai, gilinantis į beveik visas įmanomas žmogaus emocijas – nuo tamsaus nusivylimo iki neriboto džiaugsmo. Matome, kaip Izraelis ruošiasi kovai su tamsos jėgomis. Skaitome apie asmenis, kurie klausia, kodėl Dievas nesiima blogio klausimo sprendimo tiesiogiai ir nedelsiant – šį klausimą, be abejo, kelia visi. Atsakymams rasti mums rodoma šventykla, taip pat ne kartą Dievas nusakytas kaip Kūrėjas. Ar ne tie patys klausimai šiandieniniame kontekste rūpi ir mums?

Būtent todėl mes ir toliau tyrinėsime psalmes, kad sužinotume daugiau apie šias esmines tiesas.