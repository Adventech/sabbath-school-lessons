---
title:  Jam po kojomis
date:   27/05/2025
---

`3. Perskaitykite Ps 47, 2–5. Ką tai sako apie mūsų vietą Kristaus karalystėje?`

Ilguoju laikotarpiu – ateitis šviesi. Iki tol žmonija šios planetos valdymą yra perleidusi Liuciferiui, o kai šėtonas pasirodė dangaus sueigoje, paminėtoje Jobo knygoje, jis gyrėsi, kad ši žemė priklauso jam. „VIEŠPATS klausė šėtoną: Kur buvai? Klajojau po žemę, – atsakė VIEŠPAČIUI šėtonas, – ėjau joje sargybą“ (Job 1, 7).

Šėtonas deklaravo nuosavybę; koja senovėje simbolizavo nuosavybę. „Pakilk, pereik išilgai ir skersai kraštą, nes tau jį atiduosiu“ (Pr 13, 17).

`4. Palyginkite 1 Tes 4, 13–17 ir Zch 14, 4 bei atkreipkite dėmesį į Kristaus kojas. Kuo skiriasi šios eilutės ir ko jos mus moko apie šias dvi skirtingas, nors ir susijusias, Kristaus aukščiausios valdžios šiame pasaulyje puses?`

Apie Kristaus veiklą tūkstantmečio pabaigoje E. Vait rašė: „Kristus nusileidžia ant Alyvų kalno, iš kur pakilo po prisikėlimo ir kur angelai kartojo Jo pažadą sugrįžti. Pranašas sako: ‘VIEŠPATS, mano Dievas, ateis drauge su visais savo šventaisiais. Tą dieną Jo kojos stovės ant Alyvų kalno į rytus nuo Jeruzalės. Alyvų kalnas bus [...] perskeltas į dvi dalis labai plačiu slėniu [...]. VIEŠPATS bus Karalius visoje žemėje, tą dieną bus vienas VIEŠPATS ir vienas Jo vardas. (Zch 14, 5. 4. 9)

Naujoji Jeruzalė nužengia iš dangaus. Spindėdama akinančiu grožiu ji nusileidžia apvalytoje vietoje, pasiruošusioje ją priimti; Kristus su savo tauta ir angelais įžengia į šventąjį Miestą“ (E. Vait, Didžioji kova, 2017, p. 573).

`Pažvelkite į viltį, kuri mums buvo suteikta Jėzuje. Pagalvokite, koks sunkus būtų gyvenimas, jei viskas pasibaigtų amžina mirtimi. Viskas būtų beprasmiška, ar ne?`