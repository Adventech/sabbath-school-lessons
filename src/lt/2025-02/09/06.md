---
title:  Kad tavo išgelbėjimas būtų žinomas
date:   29/05/2025
---

`6. Perskaitykite Psalmę 67. Kaip ši šlovinimo giesmė paaiškina Dievo tautos vaidmenį Apr 14, 6–12?`

Masačiusetso Technologijų Instituto inžinieriai sukūrė naują juodą dangą, kuria nudažyti daiktai tampa beveik nematomi. Sukurta iš nanovamzdelių, ji daug kartų tamsesnė nei bet kuri kita juoda medžiaga. Ši nauja medžiaga gali sugerti 99,995 procentus visos matomos šviesos. Šia danga padengtų daiktų nepadaro matomais net ryškiausia šviesa.

Psalmė 67 prasideda kreipimusi į Dievą: „Tešviečia mums Jo veidas, kad Tavo kelias būtų žinomas žemėje“ (Ps 67, 2–3). Išganymo planu Dievas parūpino nusidėjėliams būdą, kaip juos grąžinti į tiesioginį šlovingą Jo Artumą, Jo šlovei jų nesunaikinant; net ir dabar, šiame gyvenime, Kristaus kryžius leidžia mums būti apšviestiems Dievo veido.

Tačiau yra ir dar kai kas – Dievas nori, kad mes atspindėtume Jo šviesą visam pasauliui. Tokia buvo užduotis Izraeliui – šventykla turėjo būti Maldos Namai visoms tautoms: „Aš nuvesiu į savo šventąjį kalną ir pradžiuginsiu juos savo Maldos Namuose. Malónios Man bus jų deginamosios atnašos ir skerdžiamosios aukos ant Mano aukuro, nes Mano Namai bus vadinami Maldos Namais visoms tautoms“ (Iz 56, 7).

Šioje psalmėje Dovydas mums primena, jog Dievas nori, kad Jo „kelias būtų žinomas žemėje, o Tavo išgelbėjimas visose tautose“ (Ps 67, 3). Deja, Dievo tautai dažnai nepavykdavo atlikti šios užduoties. Senajame Testamente yra keletas tamsių Izraelio įrašų, kaip ir krikščionių Bažnyčios įrašuose per pastaruosius du tūkstantmečius. Tarsi nudažėme savo širdį itin tamsia medžiaga, pasitenkindami Dievo šviesos sugėrimu jos neatspindint.

Kartais Dievo paskutiniųjų dienų judėjimą laikome savotiška išvykimo sale privilegijuotiesiems, kurie dažnai keliauja lėktuvu, ir atrodome gana patenkinti, kad likęs pasaulis turi laukti triukšmingoje ir nepatogioje salėje, nepasiruošęs kelionei. Tačiau Apreiškimo 14 likučio Bažnyčia nepasitenkina vien tik stovėdama Sione su Kristumi, mėgaudamasi Jo Artumu. Vietoj to, jie lekia per visą Žemę, ragindami pasaulį prisijungti prie jų ant šventojo Dievo kalno.

`Kokius įsipareigojimus turėtume jausti kaip bažnyčia ir asmeniškai, mokydami kitus itin mums brangių tiesų?`