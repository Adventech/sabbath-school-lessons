---
title:  Akivaizdi pagalba sunkumų metu
date:   25/05/2025
---

`1. Perskaitykite Psalmę 46. Kokią vilties žinią čia galime įžvelgti, kai patiriame dabartinius gyvenimo neramumus, ir kurie, mūsų žiniomis, ištiks žemę paskutinėmis dienomis, čia rutuliojantis didžiajai kovai?`

Atrodo, kad Psalmė 46 paliečia Laiško hebrajams temą – kad laukia kažkas geresnio. Jėzus pranoksta žemiškąjį vyriausiąjį kunigą, Jo auka pranoksta visas gyvulių aukas, o dangiškoji šventykla pranoksta tas, kurios buvo žemėje.

Tačiau šios psalmės nusistatymas kitoks. Autorius nepriešpriešina to, kas gera, su kažkuo dar geresniu; Jis priešpriešina maištaujantį pasaulį ir siaubingus padarinius su pažadu dėl geresnės ateities, kurią Dievas mums numatė.

Iš tiesų, ši psalmė kupina vilties ir pažadų, kad net nuniokojime, išmėginimuose, kentėjimuose ir karuose, galiausiai turime taikytis ir žinoti, „kad Aš esu Dievas“ (Ps 46, 11), ramiai tikėti, kad vieną dieną visa tai baigsis, o Dievas – „iškilus žemėje“ (Ps 46, 11).

Atkreipkite dėmesį ir šiuos žodžius: „Todėl nebijome, nors žemė sverdėtų, nors kalnai griūtų į jūrų gelmę“ (Ps 46, 3).

Antrojo atėjimo vaizdinių neįmanoma pamiršti: „Dangus atitrūko tarsi besivyniojantis knygos ritinys, ir visi kalnai ir salos buvo išjudinti iš savo vietų“ (Apr 6, 14). „Kaip laukti Dievo dienos, kaip skubinti jos atėjimą, kai dangūs suirs liepsnose ir stichijos sutirps iš karščio!“ (2 Pt 3, 12) Mūsų dabartinis pasaulis su visomis iš jo kylančiomis blogybėmis negyvuos amžinai, o tai, kas mums pažadėta po šio pasaulio, dabar mums sunkiai suvokiama. Tačiau kol kas reikia laikytis, išsaugoti tikėjimą ir kliautis Dievo apreiškimu, kurį turime, ypač Jėzuje ant kryžiaus.

`Kad ir kaip būtų blogai šiame pasaulyje (ir žinome, kad bus dar blogiau), kokią viltį turėtume įžvelgti pažinime, susijusiame su Dievo (pagalvokite apie kryžių) gerumu, galia ir charakteriu?`