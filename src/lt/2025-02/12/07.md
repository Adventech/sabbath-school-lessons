---
title:  Tolesniam tyrinėjimui
date:   20/06/2025
---

E. Vait, Didžioji kova, 2017, p. 550–564.

„Visais amžiais per šventuosius angelus Dievas stiprino ir gelbėjo savo tautą. Dangiškosios būtybės aktyviai dalyvavo žmonių reikaluose. Jie pasirodydavo apsirengę spindinčiais kaip žaibas apdarais, jie ateidavo kaip žmonės, vilkintys keliautojo apdarą. Dievo žmonėms angelai pasirodydavo ir žmogaus pavidalu. Lyg nuvargę jie ilsėdavosi vidurdienį po ąžuolais. Jie priimdavo žmonių svetingumą. Jie būdavo vedliai nakties užkluptiems keliautojams. Savo rankomis jie uždegdavo aukuro ugnį. Jie atidarydavo kalėjimo duris ir išlaisvindavo Dievo tarnus. Apsiginklavę dangiškais šarvais jie atėjo nuristi akmenį nuo Išgelbėtojo kapo.

Turėdami žmogaus išvaizdą, angelai dažnai dalyvaudavo teisiųjų susirinkimuose. Taip pat jie lankėsi ir bedievių susibūrimuose, pavyzdžiui, nuėjo į Sodomą, kad surašytų jos gyventojų darbus ir iš to būtų galima spręsti, ar šie peržengė Dievo kantrybės ribas. Viešpačiui malonu parodyti savo gailestingumą. Dėl keleto, kurie nuoširdžiai Jam tarnauja, Jis atitolina nelaimes ir pratęsia visų žmonių ramybę. Nusidedantys Dievui mažai tesuvokia, kad už savo gyvybes jie skolingi saujelei ištikimųjų, kuriuos jie išjuokia ir engia“ (E. Vait, Didžioji kova, 2017, 547 p.).

**KLAUSIMAI APTARIMUI:**

`1. Perskaitykite 2 Tim 1, 7. Aptarkite tai, kuo pranašystės jus labiausiai jaudina. Kaip mes galime atsikratyti baimės dvasios ir rasti Dievo vilties žinią net pranašystėse, kuriose kalbama apie persekiojimą dėl mūsų tikėjimo?`

`2. Nors šiuo metu gali būti sunku suprasti, kaip sabata ir sekmadienis galėtų tapti paskutiniųjų įvykių centru, pažiūrėkite, kaip greitai gali pasikeisti pasaulis. Ko ši tiesa turėtų mus išmokyti, kaip savo tikėjimą grįsti ne dabartiniais įvykiais, kurie gali akimirksniu pasikeisti, o tik apreikštu Dievo Žodžiu?`

`3. Pagalvokite apie Danieliaus 2 (net Danieliaus 7). Visos imperijos iškilo ir sugriuvo būtent taip, kaip išpranašauta. Šiandien, apžvelgdami istoriją, matome, kad imperijos susiformavo ir iširo kaip buvo pranašauta. Žvelgiant iš šiandienės mūsų perspektyvos, turi ateiti dar viena karalystė. Kuri tai karalystė ir kodėl galime būti užtikrinti, kad ši karalystė ateis kaip išpranašauta?`