---
title:  Danieliaus 2 ir istorinis pranašysčių aiškinimas
date:   15/06/2025
---

Viena iš galingiausių pranašysčių visame Šventajame Rašte yra Danieliaus 2. Rašydamas daugiau nei penkis šimtus metų prieš Kristų, pranašas išdėstė pasaulio istoriją, pradedant Babilonu, vėliau Medų- Persija, Graikija, Roma ir Romos imperijos susiskaldymu į šiuolaikines Europos tautas, kokios jos yra šiandien.

Kalbant apie šias Europos tautas, vienoje eilutėje parašyta: „jie maišysis vedybomis vieni su kitais, tačiau nebus vieningi, lygiai kaip geležis nesimaišo su moliu“ (Dan 2, 43). Ši pranašystė nuostabiai išsipildė. Tai yra, nepaisant visų mišrių santuokų tarp šių tautų (nuo kunigaikščių iki karo mokyklų studentų), jos išlieka susiskaldžiusios.

Pavyzdžiui, Didžiosios Britanijos monarchija vadinama Vindzoro namais – gražus angliškas pavadinimas. Tačiau pastarasis yra palyginti nesenas – 1917 m. Iki tol šeima buvo vadinama Saxe-Coburg- Gotha, aiškiai vokišku pavadinimu, nes daugelis britų karališkųjų asmenų, maišydamiesi vieni su kitais vedybomis, buvo vokiečių giminaičiai. Tačiau šių kraujo ryšių nepakako karui išvengti, todėl Pirmojo pasaulinio karo metais, norint atsiriboti nuo nekenčiamų priešų, pavadinimas buvo pakeistas į Vindzoro namus.

`1. Perskaitykite Dan 2, 31–45. Koks buvo Nebukadnecaro sapnas ir kaip Danielius jį aiškino?`

Visos Danieliaus knygos apokaliptinės pranašystės dera su išdėstymu Danieliaus 2. Tai yra, likusios šios pranašystės, pavyzdžiui, Danieliaus 2, seka vieną pasaulio imperiją po kitos, kol Dievas įkurs savo amžinąją karalystę (žr. Dan 2, 44; Dan 7, 13–14). Kitaip tariant, pranašystės išdėstytos nenutrūkstama imperijų seka, pradedant antika ir baigiant ateitimi, net iki mūsų laikų. Tai istorinis pranašysčių aiškinimas ir to reikalauja tekstas. Šis metodas yra labai svarbus norint suprasti paskutinių dienų įvykius, ypač tuos, kurie nusakyti Apreiškimo knygoje.

`Kaip Danieliaus 2 mums įrodo, kad Dievas ne tik žino ateitį, bet pastaroji galiausiai yra Jam pavaldi?`