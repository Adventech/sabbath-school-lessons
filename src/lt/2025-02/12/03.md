---
title:  Statulos garbinimas
date:   16/06/2025
---

Kad ir kokią ištikimybę Nebukadnecaras, sužavėtas to, ką padarė Danielius, iš pradžių rodė Danieliui ir jo Dievui (Danieliaus 2, ypač 46–48 eilutes), tai nesitęsė ilgai.

`2. Perskaitykite Dan 3, 1–12. Kokią reikšmę gali turėti tai, kad statula buvo auksinė ir kad karalius reikalavo ją garbinti?`

Karalius pabrėžė, kad nepaiso Dievo žinios, pastatydamas statulą tik iš aukso. Žinia? Babilonas niekada negrius, o Nebukadnecaras visada bus karalius. Ir kiekvienas, kuris išdrįstų mesti iššūkį šiai idėjai, bus nubaustas mirtimi. Tai yra galingas priminimas, jog žmogiškas apsisprendimo troškimas gali greitai apakinti mus ir neleisti pamatyti tiesos, kaip didžioji kova rutuliosis.

Kai kuriais atžvilgiais Nabukadnecaras primena Liuciferio savybes – jis buvo ambicingas, susireikšminęs ir ganėtinai išdidus, kad atvirai maištautų prieš Dievo valdžią. Kita vertus yra ir ryškių skirtumų – Nebukadnecaras ilgainiui įtikėjo gyvąjį Dievą ir, tikėtina, kad sutiksime jį karalystėje, kuriai jis iš pradžių itin priešinosi.

`3. Perskaitykite Dan 3, 17–18, trijų hebrajų žodžius, nepaklūstant karaliui. Ko tai mus moko apie tikėjimą ir ko kartais tikėjimas gali iš mūsų pareikalauti?`

Pagalvokite, kaip lengvai šie trys vyrai būtų galėję racionaliai išvengti šios pavojingos situacijos. Galų gale, ar jie nebuvo fanatikai, pasiruošę eiti į ugnį, kad tik nereikėtų garbinti statulos? Ar jie nega lėjo tiesiog apsimesti, neva jie užsiriša batus, ir tuo pat metu melstis savo Dievui? Ar tai, su kuo jie susidūrė, tikrai buvo verta jų pastangų? Akivaizdu, jog jie taip manė, nors jų žodžiai rodė, kad jie suprato, jog jiems grėsė mirtis.

`Kaip galime išvengti teisinimosi, suteikiančio mums galimybę eiti į kompromisą dėl mūsų tikėjimo? Ką sako ši eilutė, kurioje kalbama apie panašią pagundą: „Kas patikimas smulkmenose, tas patikimas ir dideliuose dalykuose, o kas neteisingas smulkmenose, tas neteisingas ir dideliuose dalykuose“ (Lk 16, 10)?`