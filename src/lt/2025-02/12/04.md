---
title:  Vėl statulos garbinimas
date:   17/06/2025
---

Tyrinėjantieji Bibliją jau seniai pastebėjo ryšį tarp Danieliaus 3 ir ko Apreiškimo knyga moko apie paskutiniųjų dienų įvykius. Ir taip yra dėl geros priežasties, nes Danieliaus 3 užrašytas įsakymas, už kurio nevykdymą buvo baudžiama mirtimi, statulos garbinimas (Dan 3, 15), atspindi tai, ko Apreiškimo knyga moko apie įsakymą, už kurio nevykdymą taip pat baudžiama mirtimi, garbinti žvėries atvaizdą. „Jam leista suteikti žvėries atvaizdui dvasią, idant žvėries atvaizdas imtų kalbėti, ir įsakyti, kad visi, kurie atsisakys pagarbinti žvėries atvaizdą, būtų žudomi“ (Apr 13, 15).

`4. Perskaitykite Apr 13, 11–17; Apr 14, 9. 11–12; Apr 16, 2; Apr 19, 20; Apr 20, 4. Koks čia yra kontrastas, priešpastatantis Dievo Įsakymus žmonių įsakymams?`

Dievo tauta yra pašaukta garbinti „dangaus ir žemės, jūros ir vandens šaltinių Sutvėrėją“, tai yra Kūrėją, priešingai žvėriui ir jo atvaizdui. Trys hebrajai, susidūrę su panašia grėsme, atsisakė garbinti kažką kita, išskyrus patį Dievą Kūrėją. Taigi, kad ir kokios skirtingos aplinkybės tarp to, kas atsitiko Dūros lygumoje ir įsakymo garbinti statulą, o ne Kūrėją, ir to, kas nutiks visame pasaulyje pasigirdus reikalavimui garbinti atvaizdą, o ne Kūrėją, principas yra toks pat.

`5. Perskaitykite Rom 1, 18–25. (Atkreipkite dėmesį į ryšį, susijusį su Dievo rūstybe, tarp Rom 1, 18 ir Apr 14, 9–10.) Kokiu būdu atvaizdo garbinimo klausimas yra tik dar viena to paties principo, susijusio su tuo, kam žmonės rodo ištikimybę, apraiška?`

Garbinimas nebūtinai reiškia nusilenkimą ir smilkalų smilkymą, nors ir tai gali būti garbinimo išraiška. Mes garbiname viską, kam rodome ištikimybę. Pagalvojus, kas yra Dievas, mūsų Kūrėjas, ir ką Jis padarė dėl mūsų Jėzuje – mūsų Atpirkėjas, žinoma, kad reikia garbinti tik Jį. Visa kita yra stabmeldystė. Galbūt tai padeda paaiškinti šiuos kietus Jėzaus žodžius: „Kas ne su Manimi, tas prieš Mane, ir kas su Manimi nerenka, tas barsto“ (Mt 12, 30). Paskutinieji įvykiai tiesiog bus dramatiškas šios tiesos pasireiškimas.