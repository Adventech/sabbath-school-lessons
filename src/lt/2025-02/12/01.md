---
title:  Pranašiški ženklai
date:   14/06/2025
---

### Šios savaitės tyrinėjimui skaitykite:
Dan 2, 31–45; Dan 3, 1–12. 17–18; Apr 13, 11–17; Rom 1, 18–25; Apd 12, 1–17; Mt 12, 9–14.

> <p>Įsimintina eilutė:</p>
> „Dievas juk davė mums ne baimės dvasią, bet galybės, meilės ir savitvardos dvasią“ (2 Tim 1, 7).

Šią savaitę tyrinėsime dar du biblinius pasakojimus, kuriuose nepaprastai detaliai numatomi paskutiniųjų dienų įvykiai.

Pirmiausia tyrinėsime pasakojimą apie Šadrachą, Mešachą ir Abed Negą, akivaizdžiai susijusį su Apreiškimo 13 nusakytais klausimais. Tada tyrinėsime Naująjį Testamentą ir pamatysime, kad pirmųjų krikščionių patyrimai taip pat gali mums padėti suprasti, ko tikėtis nuo dabar iki Kristaus sugrįžimo.

Abejuose pavyzdžiuose išryškinama nepaprasta drąsa ir paaiškėja, kad ramybę galima rasti pačiomis sudėtingiausiomis aplinkybėmis.

Jėzus nuolat mokė nebijoti, klausė: „Ko taip išsigandote, kodėl jūsų širdyse gimsta dvejonės?“ Svarbu atsiminti, kad pranašysčių centras yra Kristus, todėl turime sugebėti atrasti tą patį patarimą visose pranašystėse, susijusiose su paskutinėmis akimirkomis žemėje. Jis mokė: „Tegul neišsigąsta jūsų širdys! Tikite Dievą, tikėkite ir Mane!“ (Jn 14, 1)

Kitaip tariant, taip, paskutiniųjų dienų įvykiai bus sunkūs ir varginantys tiems, kurie sieks likti ištikimi Dievui. Tačiau galiausiai į šiuos įvykius turėtume žiūrėti su viltimi, o ne su baime.