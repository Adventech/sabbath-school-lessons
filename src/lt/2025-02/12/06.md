---
title:  Žvėries ženklas
date:   19/06/2025
---

Bėgant metams, o paskutiniųjų laikų įvykiams, tokiems kaip įsakymas žudyti ir vertimas imti žvėries ženklą, dar nesipildant, kai kurie reiškia abejones, netgi skepticizmą, kaip mes aiškinime paskutiniųjų laikų įvykius, įskaitant tai, kaip sabata ir sekmadienis gali būti galutinės kovos pagrindu.

Apreiškimo knyga aiškiai moko – arba mes garbiname Kūrėją, arba žvėrį ir jo atvaizdą. Ir kadangi septintoji diena – sabata yra Dievo kaip Kūrėjo pamatinis ženklas – duotas pačiame Edene (Pr 2, 1–3), neturėtų stebinti tai, kad kalbant apie Kūrėjo garbinimą sabata bus esminė. Be to, neatsitiktinai žvėries galia yra ta pati galia, kuri pakeitė biblinį sabatos įsakymą sekmadieniu, o toks pakeitimas visiškai nepagrįstas Šventuoju Raštu. Turint tai omenyje, mintis, kad sabata ir sekmadienis yra susiję su garbinimu – vėlgi, arba Kūrėjo (Apr 14, 6–7), arba žvėries, – yra suprantama. Be to, Naujajame Testamente yra septintosios dienos – sabatos prieš žmogiškąjį įstatymą pranašiškas ženklas.

`7. Perskaitykite šias eilutes: (Mt 12, 9–14; Jn 5, 1–16). Dėl kokių priežasčių religiniai vadovai norėjo nužudyti Jėzų?`

Mato 12, po to, kai Jėzus sabatą išgydė vyrą padžiūvusia ranka (Mt 12, 9–13), kaip reagavo religiniai vadovai? „Išėję fariziejai susimokė Jėzų pražudyti“ (Mt 12, 14). Mirtis dėl septintosios dienos – sabatos? Jn 5, 1–16, po kito stebuklingo išgydymo septintąją dieną, vadovai „persekiojo Jėzų, kad Jis taip darydavo šabo dieną“ (Jn 5, 16).

Mirtis dėl žmogaus papročių (niekas Rašte nedraudžia gydyti sabatą, kaip niekas Biblijoje nepakeitė sabatos sekmadieniu) prieš septintąją dieną – sabatą? Nors konkretus klausimas, čia susijęs su Jėzumi, nėra toks pat kaip paskutiniųjų laikų įvykių atveju, jis yra pakankamai artimas – žmogaus įstatymas prieš Dievo Įstatymą, ir abiem atvejais ginčijamas įstatymas yra susijęs bibline sabata.

`Mirti dėl vieno iš Dievo įsakymų? Kaip būtų galima lengvai pagrįsti išeitį iš tokių aplinkybių?`