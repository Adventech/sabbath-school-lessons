---
title:  Vienas kūnas
date:   13/04/2025
---

Nedaug biblinių metaforų taip pabrėžia artumą, kurio Dievas trokšta su savo tauta, kaip santuokos metafora. Pastaroji dažnai naudojama Biblijos pasakojime – ir itin akivaizdi Apreiškimo knygoje – todėl Biblijos tyrinėtojams būtina suvokti, ką Dievas nori pasakyti, panaudodamas šią metaforą savo Žodyje.

`1. Perskaitykite Pr 2, 23–25 ir Ef 5, 29–32. Kaip santuoka atspindi Kristaus ryšį su žmonija?`

Kartą, kai Jėzus kalbėjo su fariziejais, Jis citavo Pradžios knygos pasakojimą apie Adomo ir Ievos santuoką, o fariziejai greitai iškėlė klausimą: „O kodėl Mozė liepė duoti skyrybų raštą, atleidžiant žmoną?“ (Mt 19, 7)

Mozė, žinoma, buvo laikomas tautos įkūrėju. Įsivaizduokite, kad abejojate santuokos Autoriumi priešpriešindami Jį Jo paties pranašui. Jų elgesys buvo būdingas jų nusistatymui Jėzaus atžvilgiu: jie dažnai bandė įrodyti, kad Jo mokymas prieštarauja Šventajam Raštui.

Visą gyvenimą trunkanti ištikima santuoka buvo idealas, kurį Dievas nustatė kaip pamatą žmonijai. Deja, puolusi žmonija sugadino šią pamatinę Dievo dovaną.

Galbūt, atsižvelgiant į Šventajame Rašte teikiamą svarbą santuokai, pastaroji neatsitiktinai visada buvo nenumaldomai puolama. Kartu su sabatos diena tai yra viena iš dviejų dovanų, suteiktų mums Edene, ir abi jos buvo skirtos parodyti Dievo troškimą užmegzti artimus santykius su Jo kūrinija.

Santuoka, artimas dviejų netobulų žmonių susijungimas, visada sukels įtampą. Santuoka tarp Bažnyčios ir Kristaus yra tobulo Gelbėtojo susijungimas su netobula nuotaka. Vis dėlto apie Dievo meilę galime sužinoti iš to, ką siūlo gera santuoka.

`Štai trys santuokos principai. Pirma, atleisti savo sutuoktiniui, kad ir kaip jis to nenusipelnytų, kaip Kristus atleidžia mums, kad ir kaip mes to nenusipelnome. Antra, priimti savo sutuoktinį, jo klaidas ir visa kita, kaip Kristus priima mus, klystančius ir panašiai. Trečia, kaip Kristus mus iškėlė aukščiau savęs, taip savo sutuoktinį reikia iškelti aukščiau savęs. Kaip visi šie trys Evangelija pagrįsti principai galėtų padėti mums ne tik suprasti Dievo santykius su mumis, bet ir padėti santuokai apskirtai?`