---
title:  Teisiama ištvirkėlė
date:   17/04/2025
---

`6. Perskaitykite Apr 19, 1–9. Vienu metu švenčiami du įvykiai – ištvirkėlės galas ir Kristaus santuoka su Jo nuotaka. Kaip gali būti, kad abu šie įvykiai iš tikrųjų parodo teisų ir mylintį Dievo charakterį tuo pačiu metu?`

Neištikimybės kaina labai skausminga. Padariniai išsilieja vaikų ir kitų gyvenime. Netgi kantriausias iš sutuoktinių, kurio atžvilgiu buvo elgiamasi neteisingai, ilgainiui gali pastebėti, kad yra lemiama akimirka, po kurios santuoka nebegali būti išpirkta. Mūsų pasauliui pasiekus tašką, kai širdys bus labai užkietėjusios, nebeatgailaus, nebeliks prasmės tęsti istoriją ir leisti nežabojamai nuodėmei lemti kentėjimus. Nors ir skauda širdį dėl tų, kurie pražus, kentėjusieji šia- me pasaulyje dėl nuodėmių darymo, galės džiaugtis, kad tai pagaliau baigėsi ir kad pasaulis atkuriamas toks, kokį Dievas jį iš pradžių sumanė. Šį kartą nebus nusigręžta nuo Dievo, nes mes per klaidas supratome, kad Dievas buvo teisus dėl niokojimo, kurį lemia atsiskyrimas nuo Jo.

`7. Perskaitykite Apr 21, 1–4. Ką čia reiškia santuokos vaizdinys ir kodėl jis kupinas vilties bei pažadų? Kuo užtikriname šiose eilutėse pateiktą viltį?`

„Santuoka, sąjunga visam gyvenimui, yra Kristaus ir Jo Bažnyčios sąjungos simbolis. Dvasia, kurią Kristus apreiškia Bažnyčiai, yra dvasia, kurią vyras ir žmona turi parodyti vienas kitam“ (E. Vait, Liudijimai Bažnyčiai, 7 t., p. 46).

Kristus patyrė neįsivaizduojamą skausmą, kai žmonija Jį atstūmė ir Jam priklausančią meilę rodė kitiems dievams. Vis dėlto net ir tada Jis pasiaukojo už mus, sumokėdamas savimi už mūsų neištikimybę ir svetimavimą, kad nuo pastarųjų nusigręžę ir atgailaudami turėtume amžinojo gyvenimo pažadą.

`Perskaitykite 1 Pt 1, 18–19. Kas mums pasakyta šiose eilutėse, kas suteikia mums patikinimą dėl Apr 21, 1–4 nusakytos pabaigos?`