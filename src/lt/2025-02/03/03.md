---
title:  Gražioji nuotaka
date:   14/04/2025
---

Ezechielio 16 mums yra nuostabus Dievo pagarbos savo tautai vaizdinys. Izraelio tauta apibūdinta kaip apleistas kūdikis, paliktas lauke mirti. Jis parsinešė jį namo, apvalė ir, kai kūdikis užaugo ir tapo moterimi, vedė. Tai galingas mažai tikėtinos santuokos vaizdinys.

`2. Perskaitykite Ez 16, 4–14. Ko šios nuotakos išaukštinimo detalės moko apie Dievo ketinimus mūsų atžvilgiu?`

Dievas pasakė Izraeliui, kad Jo globoje ši tauta tapo „nepaprastai graži“ (Ez 16, 13). Kai Dievas pirmą kartą ją rado, ji niekam nepasirodė graži; ji buvo atstumtoji tarp kitų vaikų, išmesta laukan, tikintis, kad ji mirs. Bet kai Dievas atkreipė į ją dėmesį, ji darėsi vis gražesnė, kol patraukė pasaulio dėmesį. Pirmosiomis žydų karalių dienomis, valdant Dovydui ir Saliamonui, tai buvo ypač akivaizdu. Etiopijos karalienė netgi leidosi į specialią kelionę, kad pamatytų Izraelio spindesį!

Tačiau Izraelio grožis buvo Dievo dovana. Ji buvo graži – tautų aptariama – būtent todėl, kad ji buvo Jo nuotaka. Dievas sako, kad jos grožis „buvo tobulas Mano spindesiu, kurį tau suteikiau“ (Ez 16, 14).

Tai pasikartojanti tema Biblijoje – Dievo nuotaka graži ne dėl to, kad ji kažką padarė, o todėl, kad Dievas apdovanojo ją savo malone ir padarė ją tokia. Panašiai tikintieji atrodo gražūs dangui ne dėl to, ką jie padarė, tarsi pelnydami šį grožį, bet dėl Dievo palankumo, išganymo, kuriuo Jis apdovanojo tikinčiuosius. Mes esame gražūs, nes esame apgaubti Jo teisumu, paties „Dievo teisumu“ (2 Kor 5, 21).

Vis dėlto viskas gerai iki kitos Ezechielio knygos eilutės: „Bet tu, pasitikėdama savo grožiu, elgeisi su savo vardu kaip kekšė ir nešykštėjai kekšystės paslaugų kiekvienam praeiviui“ (Ez 16, 15). Mes buvome sukurti atspindėti Dievo gerumą ir šlovę. Kai Dievo kūriniai daro prielaidą, kad jų grožis yra jų pačių nuopelnas, tas grožis nuvertinamas ir laukia bėda.

`Kokie pavojai kyla, jei pasitikime savo „grožiu“? Tai yra, kaip galime manyti, kad mumyse pačiuose yra kažkas, kas suteikia mums nuopelnų Dievo akivaizdoje arba daro mus vertus Jo meilės? Kaip galime apsisaugoti nuo dvasinės puikybės?`