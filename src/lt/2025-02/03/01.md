---
title:  Santuokos vaizdiniai
date:   12/04/2025
---

### Šios savaitės tyrinėjimui skaitykite:
Pr 2, 23–25; Ef 5, 29–32; Ez 16, 4–14; Apr 18, 1–4; Pr 24, 1–4; Apr 19, 1–9.

> <p>Įsimintina eilutė:</p>
> „Ir sako man [angelas]: Rašyk: ‘Palaiminti, kurie pakviesti į Avinėlio vestuvių pokylį.’ Jis pridūrė: Šie žodžiai yra tikri Dievo žodžiai!“ (Apr 19, 9)

Biblijoje gausu meilės pasakojimų, kurie galingai atskleidžia išganymo ir Dievo meilės savo tautai puses. Patys artimiausi santykiai – santuoka – tai mokykla, kurioje, jei leisime sau tai patirti taip, kaip Dievas numatė, galime atrasti gilių pamokų apie Jo meilę mums, apie mūsų santykius su Juo ir apie tai, kokį kelią Jis nuėjo, kad mus atpirktų.

Šiuolaikinės meilės ir santuokos sampratos iškreipė mūsų gebėjimą branginti tai, ko Dievas siekia mus išmokyti per santuokos sandorą. Nors žmogaus nuodėmingumas labai iškreipė santuoką (ir beveik visa kita), pastaroji vis tiek gali būti galingas būdas tiesai atskleisti, netgi pranašiškai tiesai. Santuoka skirta ne tik tam, kad padarytų mus laimingus, bet ir būti mokykla, kurioje mes mokomės apie save ir mūsų santykius su Dievu.

Šią savaitę tyrinėsime įvairius būdus, kaip Dievo Žodis kalba apie santuokas, geras ir blogas. Tada šiuose pavyzdžiuose galėsime įžvelgti pamokų, kad geriau suprastume Dievo santykius su Jo tauta, net kai jie nepateisino vilčių, ir sužinosime apie Jo meilę tiesų, kurios gali padėti mums geriau suvokti paskutiniųjų laikų įvykius.