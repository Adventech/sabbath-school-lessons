---
title:  Izaokas ir Rebeka
date:   16/04/2025
---

Abraomui pasenus ir, be jokios abejonės, galvojant apie Dievo Jam duotus pažadus, susijusius su jo palikuoniu (žr. Pr 15, 5), jis pavedė savo vyriausiam ir patikimiausiam tarnui svarbią užduotį.

`4. Perskaitykite Pr 24, 1–4. Kodėl Abraomui buvo itin svarbu, kad jo sūnus nevestų „iš kanaaniečių dukterų“ (Pr 24, 3)?`

Kad ir koks išskirtinis atrodytų jo perspėjimas, Abraomo problema buvo dvasinė, o ne etninė; ji buvo teologinė, o ne tautinė. Abraomas labai gerai žinojo kanaaniečių religinių papročių iškrypimą, nekalbant apie stabų garbinimą, ir žinojo, kaip lengva būtų jo sūnui pasiduoti tokiems papročiams, jei jis vestų iš jų tarpo.

Iš tiesų, daug pasakojimų apie senovės Izraelį ir net krikščionių Bažnyčią šimtmečiais buvo, deja, tokie, kada Dievo tauta, turėjusi liudyti pasauliui, tampa pasaulio ir jo klaidamokslių bei religinių įsitikinimų dalimi. Galbūt puikus šios liūdnos tikrovės pavyzdys – tai bibli nės septintosios dienos, sabatos, pakeitimas sekmadieniu, pagoniška saulės diena, kuriai paskutinėmis dienomis teks lemiamas vaidmuo.

`5. Perskaitykite Pr 24, 57–67. Ko apie Kristų ir Jo Bažnyčią galime pasimokyti iš tam tikrų šio pasakojimo detalių? Ką, pavyzdžiui, galima sužinoti apie mūsų puolusią būklę iš to, kad Rebeka Izaokui buvo tolima giminaitė?`

Neabejotinai esame susiję su mūsų Kūrėju, nuo pradžios sukurti pagal Jo paveikslą. Mus nuo Jo atskyrė nuodėmė, tačiau vis tiek esame laikomi Jam tinkama nuotaka, nors savo spendimais galime padaryti santuoką audringesnę nei reikia.

`Taip, Dievas myli mus, savo nuotaką, labiau nei mes Jį. Kokius sprendimus galime ir turėtume priimti kiekvieną dieną, kurie gali sustiprinti mūsų meilę Dievui? Tuo pačiu metu, kokie sprendimai tik susilpnina mūsų meilę?`