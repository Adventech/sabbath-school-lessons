---
title:  Tolesniam tyrinėjimui
date:   18/04/2025
---

Jn 2, 1–11; Mt 22, 1–14; 2 Kor 11, 1–5 ir Mt 25, 1–13.

Suvokus, kiek daug žinių yra likusioje Biblijoje, padedančių suprasti pranašystes, gali kilti pagunda jas per daug taikyti. Ištisus šimtmečius kai kurie krikščionys pabrėždavo Biblijos pasakojimuose aptinkamą simboliką ir vaizdinius tiek, kad istorinį pasakojimą iš esmės imta traktuoti kaip mitą. Nors beveik visame Šventajame Rašte reikšmės sluoksnių daug, visada turime atsiminti, kad Dievas paima tikrus įvykius, kurių dalyviai yra tikri žmonės, ir panaudoja juos mokydamas mus apie būsimą Jo sąveiką su Bažnyčia.

Pavyzdžiui, vestuvės Kanoje gali padėti suprasti pranašystėse naudojamą santuokos metaforą, tačiau vestuvės buvo tikras įvykis. „Kristaus žodis gausiai patenkino puotos reikmę. Jėzaus malonė liejasi taip gausiai, kad išdildo žmonių neteisumą, atnaujina ir palaiko sielą“ (E. Vait, Su meile iš Dangaus, 2011, p. 127).

Arba, kaip ji čia rašo: „‘Tikrai Viešpats DIEVAS nedaro nieko, pirma neapreiškęs savo užmojo savo tarnams pranašams’; ‘Tai, kas apreikšta, amžinai yra mums ir mūsų vaikams’ (Am 3, 7; Įst 29, 28). Dievas davė tai mums, o pagarbų, pamaldų pranašų raštų tyrinėjimą lydės Jo palaiminimai“ (E. Vait, Su meile iš Dangaus, 2011, p. 205.).

KLAUSIMAI APTARIMUI:

`1. Perskaitykite Jn 2, 1–11. Evangelijoje pagal Joną yra daug elementų, kurie numato būsimą Kristaus darbą, o komentatoriai pastebėjo, kaip Jonas sąmoningai veda skaitytojus prie kryžiaus. Kur šiame pasakojime matote įvairias Kristaus charakterio ir būsimos karalystės puses? Ko tai mus moko apie išganymo planą arba apie galutinę santuokos šventę, pažadėtą Dievo Sūnui?`

`2. Palyginimas apie dešimt mergaičių yra plačiai žinomas ir labai mėgstamas Biblijos tyrinėtojų. Ko šis svarbus pasakojimas mus moko apie paskutinių dienų įvykius? Ar svarbu, kad jaunikis vėluoja? Ko šis palyginimas gali išmokyti apie mūsų asmeninius santykius su Kristumi, priešingai Kristaus santykiams su Bažnyčia?`

`3. Pagalvokite apie netinkamus papročius, kurie į krikščionybę atėjo iš išorės. Kokie dar klaidamoksliai atėjo, be akivaizdaus – sekmadienio, priešingo biblinei sabatai? Kaip jie atėjo ir ką galime padaryti ne tik norėdami apsisaugoti nuo jų patys, bet ir padėti kitiems pamatyti, ką jie iš tikrųjų reiškia? Kaip trijų angelų žinia yra bandymas tai padaryti, padėti žmonėms pamatyti klaidamokslius, kurie atėjo į tikėjimą?`