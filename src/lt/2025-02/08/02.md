---
title:  Mūsų vyriausiasis kunigas
date:   18/05/2025
---

Mozei prižiūrint palapinės statybą, jam nebuvo leista naudotis kažkokiu pasirinktu projektu. Pastarąjį jam davė Dievas, kuriuo Mozė turėjo vadovautis. „Žiūrėk, kad juos padarytum pagal pavyzdį, parodytą tau ant kalno“ (Iš 25, 40). Laiške Hebrajams skaitome, kad buvo naudojamas aukštesnės tikrovės, dangiškosios šventyklos pavyzdys.

`1. Perskaitykite Hbr 9, 11–15 apie Kristų, mūsų Vyriausiąjį Kunigą dangaus šventykloje. Ko tai moko apie Jo darbą vardan mūsų?`

Žemiškoji šventykla stulbinančiai detaliai simbolizavo Jėzų – nuo kunigo ir aukų iki baldų bei kitų sumanymo detalių. Visa tai kalba apie Jėzų.

Žinoma, Apreiškimo knygoje yra labai daug šventyklos simbolių. Apie šventyklos žvakidę užsimenama pradinėse eilutėse, Sandoros Skrynia aiškiai paminėta ketvirtame skyriuje, taip pat daugybė kitų užuominų, susijusių su šventykla. Nesuprantant Senojo Testamento šventyklos, neįmanoma suvokti, ką Jonas aprašė, išdėstydamas savo regėjimus. Paulius rašė, kad Izraelio išgyvenimai yra „kaip pavyzdys, ir buvo užrašyta įspėti mums, kurie gyvename amžių pabaigoje“ (1 Kor 10, 11).

Daug ko galime išmokti tyrinėdami šventyklos detales. Psalmių knygoje randame svarbų komponentą, padedantį suprasti kai kurias iš šių detalių – kaip Dievo tauta buvo asmeniškai susijusi su šventykla. Žvilgtelėjus į Dovydo santykį su šventykla ir jos apeigomis, paaiškėja Dievo tautos širdinga reakcija į tai, ką Mesijas dėl jų padarys. Ne tik pavyzdžiai padeda mums pamatyti Jėzų; mes taip pat galime įžvelgti asmeninį patyrimą tų, kurie suprato, ko Dievas mus mokė per šventyklą, ir taip patys pasimokyti patyrimo su Dievu.

Perskaitykite Psalmę 122. Nors negalime tiesiogine prasme įžengti į žemiškuosius „Viešpaties Namus“ (nes jų nėra, ir net jei jie būtų pastatyti toje pačioje vietoje, jie būtų beprasmiai), kokių detalių randama šioje psalmėje, galinčių padrąsinti dėl to, ką Kristus dėl mūsų padarė? Atkreipkite dėmesį į ramybės, saugumo, šlovinimo ir teismo temas.