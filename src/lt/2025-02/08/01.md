---
title:  "Psalmės. 1 dalis"
date:   17/05/2025
---

### Šios savaitės tyrinėjimui skaitykite:

Hbr 9, 11–15; Psalmė 122; Psalmė 15; Psalmė 24; Iš 33, 18–23; Psalmė 5; Ps 51, 9–17.

> <p>Įsimintina eilutė:</p>
> „Ir aš išvydau: štai Avinėlis bestovįs ant Siono kalno, o su Juo šimtas keturiasdešimt keturi tūkstančiai turinčių Jo ir Jo Tėvo vardus, įrašytus savo kaktose“ (Apr 14, 1).

Septintosios dienos adventistai įpratę ieškoti Apreiškimo knygos simbolių Senojo Testamento pasakojimuose, kad suprastų minėtus simbolius. Tačiau šie pasakojimai toli gražu nėra vienintelis geras šaltinis, bet jie randami visame Senajame Testamente.

Vienas ypač turtingas informacijos šaltinis yra Psalmių knyga, sakralinės poezijos rinkinys, kuriame tyrinėjama daugybė žmonių patyrimų ir sąveika su Dievu – nuo nusivylimo dėl nuodėmės ir kentėjimų iki neriboto džiaugsmo Jo Artume dėka Jo nuolatinių pažadų atleisti ir išgelbėti.

Atidžiai skaitydami psalmes randame detalių, dėl kurių Apreiškimo knyga atgyja, ypač Apreiškimo 14, kur aprašomas paskutinis Dievo likučio Bažnyčios darbas žemėje. Dievo tautai paskutinėmis dienomis buvo pavestas toks pat uždavinys, kaip ir senovės Izraeliui – mes turime būti šviesa tautoms, paskutinis gailestingas raginimas visiems žmonėms garbinti ir paklusti Kūrėjui.

Kai kurios Dievo giesmių knygos detalės gali leisti mums naujai suprasti ir branginti mums tekusį vaidmenį paskutinėmis žemės istorijos akimirkomis.