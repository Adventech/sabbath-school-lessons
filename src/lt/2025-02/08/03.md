---
title:  Ant siono kalno
date:   19/05/2025
---

Apreiškimo 14 randame Dievo tautą stovinčią ant Siono kalno. Tikrasis Siono kalnas yra senosios Jeruzalės vakaruose ir buvo laikomas Dievo sosto arba buvimo su Jo tauta vieta. Laikui bėgant šventyklos kalnas, esantis ant Morijos kalno, taip pat buvo tapatinamas su Siono kalnu.

Kitaip tariant, šis svarbus paskutinių dienų likučio vaizdavimas pateikiamas šventyklos kontekste, kaip ir dauguma pagrindinių Apreiškimo knygos temų. Avinėlio dėka Dievo tauta yra ant Jo šventos kalvos!

`2. Perskaitykite Psalmę 15 ir Psalmę 24, kur Dovydas pateikia labai svarbų klausimą: Kas gali gyventi Tavo šventame kalne? Palyginkite jo atsakymą šiose psalmėse su žmonių, stovinčių Sione, aprašymu Apr 14, 1–5. Kokius panašumus pastebite? Kaip prisijungti prie šios grupės? Kokią reikšmę turi tai, kad jų kaktose įrašytas Tėvo vardas? (Apr 14, 1)`

Tie, kuriems Dovydo psalmėje leidžiama būti Dievo akivaizdoje, tenka ganėtinai aukšta kartelė, atsižvelgiant į tai, kad jie paprasti nusidėjėliai. Kas iš mūsų gali nuoširdžiai pasakyti, kad visada elgėmės dorai? Ar visada kalbėjome tiesą iš grynos širdies (Ps 15, 2)? Nė vienas iš mūsų negalime tvirtinti, kad būsime saugūs „per amžius“ (Ps 15, 5). Jei sakytume, kad niekada nenusidėjome, Raštas moko, kad mumyse nebūtų „tiesos“ (1 Jn 1, 8).

Negalime padaryti jokios kitos išvados, išskyrus tą, kad Avinėlis leidžia mums stovėti Sione. Avinėlis nepaminėtas Dovydo psalmėje, bet Jis staiga pasirodo Apreiškimo 14. Tarsi Apreiškimo 14 atsako į Dovydo klausimą. Dabar, kai Dievo Avinėlis stovi Siono kalne, šventykloje, mes taip pat galime ten būti dėka Jo nepriekaištingo teisumo, kuris mums įskaitytas tikėjimu. „Dėl Jėzaus kraujo įgavę pasitikėjimo įžengti į šventovę nauju ir gyvu keliu, Jo atvertu mums pro uždangą, tai yra per Jo kūną“ (Hbr 10, 19–20). Kokią viltį turėtume be Jo kraujo? Tiesą sakant, jokios.

`Pagalvokite apie visus Biblijos pažadus, pergalę prieš nuodėmę. Kodėl, net ir turėdami šiuos pažadus, vis dar nesilaikome tobulo Jėzaus mums parodyto pavyzdžio ir kodėl mums reikia Jo kaip mūsų pavaduotojo nepriekaištingo gyvenimo?`