---
title:  Tolesniam tyrinėjimui
date:   23/05/2025
---

„Dovydo psalmėse atsispindi daugybė išgyvenimų – nuo kaltės suvokimo ir savęs pasmerkimo iki galiausio tikėjimo ir tobuliausio bendravimo su Dievu. Jo gyvenimo istorija liudija, jog nuodėmė užtraukia tik gėdą ir sielvartą, tačiau Dievo meilės ir gailestingumo gelmės yra neišmatuojamos, o tikėjimas pakelia atgailaujančią sielą, suteikdamas jai teisę būti Dievo vaiku. Iš visų patikinimų, kurie pateikiami Dievo Žodyje, šis yra vienas stipriausių Dievo ištikimybės, teisingumo ir Sandoros gailestingumo paliudijimas. [...] Prisiekiau savo tarnui Dovydui... Mano ranka visada bus su juo, o Mano petys jį stiprins. ...Jį lydės Mano ištikimybė ir gerumas, o jo galybė per Mano vardą bus išaukštinta. Pajungsiu jūrą jo valdžiai, upes – jo dešinei. Jis Man sakys: Tu mano Tėvas, mano Dievas, mano išganymo Uola! Padarysiu jį savo pirmagimiu, iškiliausiu iš Žemės karalių. Per amžius remsiu jį savo ištikimąja meile; Mano Sandora su juo liks visados tvirta (Ps 89, 4. 22. 25–29)“ (E. Vait, Patriarchai ir Pranašai, p. 618).

**KLAUSIMAI APTARIMUI:**

`1. Žmonijai apgailėtinai nepavyko laikytis su Dievu sudarytų sandorų. Dovydas, vyras pagal Dievo širdį, nepaisant kai kurių didelių jo klaidų, vis dar buvo veiksmingai naudojamas mums pranešti mūsų išganymo sąlygas. Kokia prasme Dovydas yra Jėzaus, kuris vardan mūsų nepriekaištingai laikėsi Dievo Sandoros, atspindys? Ir kodėl tai, ką Jėzus padarė dėl mūsų, yra vienintelė mūsų viltis?`

`2. Kurios psalmių eilutės jums atrodo ypač naudingos ar prasmingos, nes jose atsispindi jūsų išgyvenimai?`

`3. Kodėl psalmėse taip dažnai minima šventykla? Ko galime pasimokyti iš Dovydo meilės šventyklai? Kaip tai gali padėti mums branginti visa, kas suteikta Jėzuje, mūsų Vyriausiajame Kunige danguje, „kuris sėdi Dievo dešinėje ir net užtaria mus“ (Rom 8, 34)? Kodėl mums, net atpirktiems, reikia, kad Kristus mus užtartų danguje?`

`4. Remiantis anksčiau pateikta ištrauka iš E. Vait knygos, koks buvo jūsų patyrimas, kai Dievas pakėlė jūsų „atgailaujančią sielą“ ir suteikė „jai teisę būti Dievo vaiku“ po nuodėmės užtrauktos gėdos ir sielvarto?`