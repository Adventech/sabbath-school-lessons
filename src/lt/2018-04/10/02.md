---
title: Atkurta draugystė
date: 02/12/2018
---

Paulius ir Barnabas kartu darbavosi liudydami Jėzų. Bet jie nesutarė, ar jie gali pasikliauti baikščiu Jonu Morkumi (Apd 15, 36–39). Galimi pavojai skelbiant Evangeliją paskatino Joną Morkų pasitraukti nuo Pauliaus ir Barnabo ir grįžti namo (Apd 13, 13).

> <p></p>
> „Dėl tokio apsisprendimo Paulius kurį laiką nepalankiai, ir net griežtai, atsiliepė apie Morkų. Tačiau Barnabas buvo linkęs pateisinti šį žmogų dėl jo nepatyrimo. Jis nerimavo, kad Morkus visai neapleistų tarnavimo, nes įžvelgė jame savybes, dėl kurių Morkus būtų tinkamas ir naudingas Kristaus darbininkas“ (E. Vait, Apaštalų darbai, 127 p.).

Nors Dievas panaudojo visus šiuos vyrus, tarp jų kilusius klausimus reikėjo išspręsti. Apaštalas, skelbęs malonę, norėjo parodyti malonę jaunam pamokslininkui, kuris jį nuvylė. Atleidimo apaštalas turėjo atleisti. Jonas Morkus išaugo Barnabo globoje (Apd 15, 39), ir galiausiai Pauliaus širdį akivaizdžiai palietė pokyčiai.

`Kaip Pauliaus laiškai Timotiejui ir kolosiečiams atskleidžia jo atnaujintus santykius su Jonu Morkumi ir naują pasitikėjimą šiuo jaunu pamokslininku? Kol 4, 10–11; 2 Tim 4, 11.`

Nors smulkmenų apie Pauliaus susitaikymą su Jonu Morkumi nedaug, biblinis įrašas yra aiškus. Jonas Morkus tapo vienu iš patikimų apaštalo bendradarbių. Paulius labai rekomendavo Joną Morkų bažnyčiai Kolosuose. Savo gyvenimo pabaigoje, Paulius primygtinai paragino Timotiejų atsivesti Joną Morkų su juo į Romą, nes jis bus „naudingas padėjėjas“ (2 Tim 4, 11). Jaunasis pamokslininkas, kuriam Paulius akivaizdžiai atleido, praturtino jo tarnystę. Properša tarp jų buvo panaikinta, ir jie galėjo kartu darbuotis dėl Evangelijos. Nepaisant tarpusavio problemų, kad ir koks teisus Paulius jautėsi dėl savo ankstesnio nusistatymo Jono Markaus atžvilgiu, dabar viskas buvo praeityje.

`Kaip mes galime išmokti atleisti tiems, kurie mums pakenkia ar nuvilia? Tuo pačiu metu, kodėl atleidimas ne visada apima visišką ankstesnių santykių atkūrimą? Kodėl to ne visada reikia?`