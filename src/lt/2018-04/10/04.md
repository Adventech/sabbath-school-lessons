---
title: Dvasios dovanos vienybei
date: 04/12/2018
---

`Anksčiau tyrinėjome, jog bažnyčia Korinte turėjo gilių problemų. Kokius principus Paulius apibūdina 1 Kor 3, 5–11; 12, 1–11 ir 2 Kor 10, 12–15 gydymui ir atkūrimui, kurie yra esminiai bažnyčios vienybei?`

Šiuose tekstuose apaštalas išdėsto esminius bažnyčios vienybės principus. Jis nurodo, jog Jėzus naudoja skirtingus darbininkus, kad įvykdytų skirtingas tarnystes savo bažnyčioje, nors kiekvienas iš jų bendradarbiauja statant Dievo karalystę (1 Kor 3, 9).

Dievas ragina mus bendradarbiauti, o ne lenktyniauti. Kiekvienas tikintysis yra apdovanotas Dievo bendradarbiavimui tarnaujant Kristaus kūnui ir bendruomenei (1 Kor 12, 11). Nėra didesnių ar mažesnių dovanų. Visos reikalingos Kristaus bažnyčiai (1 Kor 12, 18–23). Dievo mums suteiktos dovanos nėra skirtos savanaudiškam pasirodymui. Šventoji Dvasia jas teikia tarnavimui ir Evangelijos skelbimui.

Lygintis su kitais yra neišmintinga, nes tai mus priverčia jaustis arba nedrąsiai, arba pasipūtusiai. Jei mes manome, kad kiti yra gerokai „pranašesni“ už mus, mes jaučiamės nusivylę, palyginę kitus su savimi, ir galime lengvai netekti drąsos, kad ir kokią tarnystę atliekame. Kita vertus, jei manome, kad mūsų darbas dėl Kristaus yra veiksmingesnis už kitų, mes didžiuojamės, o taip jaustis neturėtų joks krikščionis.

Abu nusistatymai blogina mūsų veiksmingumą Kristui ir bendrystei, kurią mes turime tarpusavyje. Mums darbuojantis toje įtakos sferoje, kurią Kristus mums pavedė, mes atrasime džiaugsmą ir pasitenkinimą liudydami Kristų. Mūsų darbai papildys kitų narių pastangas, o Kristaus bažnyčia padarys didžiulę pažangą karalystės link.

`Ar pagalvojate apie tai, kieno tarnystės dovanos privertė jus pavydėti? (Tai ne pernelyg sunku, ar ne?) Tuo pačiu metu, kaip dažnai didžiuojatės savo dovanomis, kurios skiriasi nuo kitų?`

`Mintis ta, kad Pauliui rūpėjo nuolatinė tikrovė puolusiuose žmonėse. Nepriklausomai nuo to, į kurią pusę mes pulsime, kaip mes galime mokytis nesavanaudiško nusistatymo, būtino palaikant mūsų vienybę Kristuje?`