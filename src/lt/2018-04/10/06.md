---
title: Atkūrimas ir vienybė
date: 06/12/2018
---

`Perskaitykite Mt 18, 15–17. Kokius tris žingsnius Jėzus mums pateikė, kad padėtų išspręsti konfliktus, kai mums pakenkė kitas bažnyčios narys? Kaip mums pritaikyti šiuos žodžius šiandienėmis aplinkybėmis?`

Patardamas (Mato 18) Jėzus troško išlaikyti tarpasmeninį konfliktą bažnyčioje kuo mažesnėje grupėje. Jis norėjo, kad du žmonės patys išspręstų problemą. Štai kodėl Jėzus pareiškia: „Jei tavo brolis tau nusikalstų, eik ir bark jį prie keturių akių“ (Mt 18, 15). Didėjant asmenų, dalyvaujančių konflikte tarp dviejų žmonių, skaičiui, gali kilti dar daugiau ginčų, o tai juo labiau gali paveikti kitų tikinčiųjų bendrystę. Žmonės palaiko puses, ir nubrėžiamos mūšio linijos. Tačiau kai krikščionys stengiasi išspręsti savo skirtumus atskirai krikščioniškos meilės ir tarpusavio supratimo dvasioje, sukuriama susitaikymo aplinka. Tuomet atmosfera tinkama Šventai Dvasiai juos paveikti, kol jie stengiasi išspręsti nesutarimus.

Kartais asmeninės pastangos konfliktams išspręsti būna bevaisės. Tokiais atvejais Jėzus ragina pasikviesti vieną ar du kitus asmenis. Šis antrasis susitaikymo proceso etapas visada turi būti vykdomas po pirmo žingsnio. Tikslas yra sutaikyti žmones, o ne juos toliau priešinti. Vienas ar du, kurie prisijungia prie nukentėjusiojo, neprivalo įrodyti savo tiesos ar prisidėti prie kito asmens kaltinimų. Jie ateina su krikščioniška meile ir gailestingumu kaip patarėjai ir maldos partneriai, norėdami kartu dalyvauti su dviem nesutariančiais žmonėmis.

Yra atvejų, kai visi bandymai nepadeda išspręsti problemos. Šiuo atveju Jėzus mums paveda iškelti klausimą bažnyčioje. Jis, be abejo, nekalba apie sabatos ryto pamaldų nutraukimą dėl asmeninio konflikto. Tinkama vieta iškelti klausimą, jei pirmieji du žingsniai nepadėjo sutaikyti abiejų šalių, yra bažnyčios taryba. Vėlgi, Kristaus tikslas yra sutaikymas. Nebūtina vieną šalį apkaltinti, o kitai atleisti.

> <p></p>
> „Nekentėkite pasipiktinimo, kad pastarasis virstų pagieža. Neleiskite žaizdai pūliuoti ir išplisti apnuodytais žodžiais, kurie užkrečia girdinčiųjų protą. Neleiskite karčioms mintims ir toliau tvindyti jūsų ir kito asmens protą. Eikit pas savo brolį ir nuolankiai bei nuoširdžiai pasikalbėkite su juo apie tai“ (E. White, Gospel Workers, 499 p.).