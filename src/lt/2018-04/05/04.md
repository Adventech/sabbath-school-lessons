---
title: Vienybės bendrystė
date: 30/10/2018
---

Reaguodami į Petro pamokslą ir raginimą atsiversti ir būti išgelbėtiems apie trys tūkstančiai žmonių apsisprendė priimti Jėzų kaip Mesiją ir įgyti Senojo Testamento pažadus Izraeliui. Dievas veikė visų šių žmonių širdyse. Daugelis girdėjo apie Jėzų ir galbūt atvyko iš toli į Jeruzalę su viltimi Jį pamatyti. Kai kurie galbūt matė Jėzų ir girdėjo Jo žinią apie Dievo išgelbėjimą, bet nepasišventė tapti sekėjais. Sekminių dieną Dievas stebuklingai paveikė mokinius ir panaudojo juos kaip liudytojus apie Jėzaus prisikėlimą. Dabar jie žino, kad Jėzaus vardu žmonės gali sulaukti nuodėmių atleidimo (Apd 2, 38).

`Perskaitykite Apd 2, 42–47. Kokia veikla šie ankstyvieji Jėzaus sekėjai užsiėmė kaip tikinčiųjų bendruomenė? Kas sukūrė šią nuostabią vienybės bendrystę?`

Įdomu, kad pirmoji veikla, kuria užsiima ši naujų tikinčiųjų bendruomenė, tai apaštalų mokslo laikymasis. Rašto mokymas yra svarbus būdas padėti naujai įtikėjusiems dvasiškai augti. Jėzus pavedė savo mokiniams misiją mokyti visko, ką Jis įsakė (Mt 28, 20). Ši nauja bendruomenė visą laiką mokėsi iš apaštalų apie Jėzų. Jie tikriausiai girdėjo apie Jėzaus gyvenimą ir tarnystę; Jo mokslą, palyginimus ir pamokslus; ir Jo stebuklus, kurie paaiškino, kad Jis įvykdė žydų Raštų pranašystes.

Jie taip pat leido laiką melsdamiesi ir laužydami duoną. Neaišku, ar duonos laužymas yra tiesioginis nurodymas į Viešpaties Vakarienę, ar paprasčiausią valgymą drauge, kaip numanoma iš Apd 2, 46. Iš tikrųjų bendrystės paminėjimas parodo, kad ši nauja bendruomenė dažnai ir nuolat leido laiką tiek Jeruzalės šventykloje, kuri ir toliau buvo jų pasišventimo ir garbinimo centras, tiek namuose. Jie buvo artimi. Jie valgė ir meldėsi kartu. Malda yra gyvybiškai svarbus tikinčiųjų bendruomenės elementas, ir yra būtina dvasiniam augimui. Ši nauja bendruomenė leido laiką garbindama. Parašyta, kad šios veiklos buvo laikomasi „ištvermingai“.

Ši tvirta bendrystė lėmė gerus santykius su Jeruzalės gyventojais. Naujai įtikėjusieji nusakyti kaip „visos liaudies mylimi“ (Apd 2, 47). Neabejotina, Šventosios Dvasios darbas jų gyvenime padarė didelį įspūdį aplinkiniams ir pasitarnavo kaip galingas liudijimas tiesai, kad Jėzus yra Mesijas.

`Ko jūsų vietinė bendruomenė gali pasimokti iš čia pateikto pavyzdžio dėl vienybės, bendrystės ir liudijimo?`