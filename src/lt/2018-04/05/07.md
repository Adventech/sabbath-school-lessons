---
title: Prisiminti vargšus
date: 02/11/2018
---

**Tolesniam tyrinėjimui:** E. Vait, Apaštalų darbai, 28–36 p.

> <p></p>
> „Šis tikinčiųjų išsilaisvinimas buvo Dvasios išliejimo vaisius. Atsivertusieji į Evangeliją buvo vienos širdies ir vienos sielos. Juos buvo užvaldęs vienas bendras interesas – jiems patikėtosios misijos sėkmė. Godumui neliko vietos jų gyvenime. Jų meilė artimui ir bendram reikalui buvo didesnė už meilę pinigams ir nuosavybei. Jų darbai liudijo, kad žmonių sielos jiems buvo vertingesnės už žemiškus turtus. Taip būna visada, kai gyvenime viešpatauja Dievo Dvasia. Tie, kieno širdys prisipildo Kristaus meilės, seks pavyzdžiu To, kuris dėl mūsų tapo vargšas, kad per Jo skurdą mes galėtume būti turtingi. Pinigai, laikas, įtakingumas – visos dovanos, kurias mokiniai gavo iš Dievo rankų, jiems buvo vertingos tik kaip Evangelijos darbo vykdymo priemonė. Taip buvo ankstyvojoje Bažnyčioje. Ir kai šiandieninėje Bažnyčioje matome, kaip per Dvasios jėgą nariai nusigręžia nuo pasaulietinių dalykų bei noriai aukoja, kad jų artimieji išgirstų Evangeliją, skelbiamos tiesos daro galingą įtaka klausytojams“ (E. Vait, Apaštalų darbai, 55 p.).

**Klausimai aptarimui:**

`1. Perskaitykite šios savaitės temos veiksnius, padėjusius sukurti ankstyvosios bažnyčios vienybę. Kaip mes, kaip bažnyčia šiandien, galime daryti panašius dalykus? T.y., ko mums galbūt trūksta, priešingai tam, kas tuo metu buvo būdinga tikintiesiems?`

`2. Kaip šių ankstyvų Naujojo Testamento bažnyčių pavyzdys dosniai aukojant, kad padėtų vargšams Jeruzalėje, yra pavyzdys šiandien mums? Kaip dėl kitų socialinių klausimų? Kaip vietinės bendruomenės gali įsitraukti į savo apylinkės bendruomenes, kad sumažintų skurdą ir pasirūpintų kitų esminiais poreikiais?`

`3. Kokias pamokas galime įžvelgti liūdname pasakojime apie Ananiją ir Sapfyrą? Kuo svarbi frazė Apd 5, 5; 5, 11 apie didžią baimę, kuri apėmė bažnyčią dėl šių dviejų mirčių?`

**Santrauka:** Ankstyvoji bažnyčia patyrė spartų augimą, nes Jėzaus mokiniai sąmoningai pasiruošė Šventosios Dvasios išliejimui. Jų bendrystė ir bendras tikėjimas buvo Šventosios Dvasios naudojama priemonė paruošti jų širdis Sekminėms. Po Sekminių Šventoji Dvasia toliau keitė šią naują bendruomenę, kaip tai atskleidžia jų dosnumas vienas kito atžvilgiu ir spartus bažnyčios augimas.