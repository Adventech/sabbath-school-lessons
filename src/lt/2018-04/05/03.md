---
title: Nuo Babilono iki Sekminių
date: 29/10/2018
---

Dvasinio pasiruošimo dienos, po Jėzaus užžengimo, pasiekė kulminaciją per Sekminių įvykius. Pirmoji eilutė sako mums, kad tą pačią dieną, prieš Šventosios Dvasios išliejimą ant mokinių, jie visi buvo vienoje vietoje, vieningi (Apd 2, 1).

Senajame Testamente Sekminės buvo antra iš trijų pagrindinių švenčių, kurioje privalėjo dalyvauti kiekvienas vyras izraelitas. Tai buvo penkiasdešimt dienų (graikiškai – pentekoste, penkiasdešimt dienų) po Paschos. Šios šventės metu žydai Dievui atnašavo savo vasaros derliaus pirmienas kaip padėkos auką.

Taip pat tikėtina, kad Jėzaus dienomis Sekminių šventė taip pat buvo skirta paminėti Įstatymo davimą ant Sinajaus kalno (Iš 19, 1). Taigi mes čia matome nuolatinę Dievo Įstatymo svarbą kaip krikščioniškosios žinios apie Jėzų, kurio mirtis suteikia kiekvienam atgailaujančiajam atleidimą už Dievo Įstatymo sulaužymą. Tad nestebina tai, kad viena svarbiausių eilučių, susijusių su paskutinėmis dienomis, yra susijusi su Įstatymu ir Evangelija: „Čia pasirodo ištvermė šventųjų, kurie laikosi Dievo įsakymų ir Jėzaus tikėjimo!“ (Apr 14, 12)

Taip pat, kaip ir ant Sinajaus kalno, kai Mozė gavo dešimt įsakymų (Iš 19, 16–25; Hbr 12, 18), daug nuostabių dalykų įvyko per šias Sekmines. „Staiga iš dangaus pasigirdo ūžesys, tarsi pūstų smarkus vėjas. Jis pripildė visą namą, kur jie sėdėjo. Jiems pasirodė tarsi ugnies liežuviai, kurie pasidaliję nusileido ant kiekvieno iš jų“ (Apd 2, 2–4).

`Perskaitykite Apd 2, 5–13. Kuo reikšmingas šis nuostabaus įvykis?`

Sekminės turėjo būti džiaugsminga šventė, skirta Viešpačiui už Jo palaiminimus. Galbūt dėl to čia metami neteisingi kaltinimai girtuokliavimu (Apd 2, 13–15). Dievo galia ypač pastebima stebukle kalbėti ir išgirsti įvairiomis kalbomis. Žydai iš visos Romos imperijos, atvykę į Jeruzalę dėl šios šventės, girdėjo Jėzaus, Mesijo, žinią savo gimtąja kalba.

Unikaliu būdu Sekminės padeda panaikinti pirminę žmonių šeimos sklaidą ir etninių grupių susiformavimą, kuris prasidėjo prie Babilono bokšto. Malonės stebuklas prasideda žmonių šeimos suvienijimui. Dievo bažnyčios vienybė pasauliniu mastu liudija apie Jo karalystės prigimtį kaip atkūrimą to, ko netekome Babilone.