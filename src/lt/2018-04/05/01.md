---
title: Vienybės patyrimas ankstyvoje bažnyčioje
date: 27/10/2018
---

### Šios savaitės tyrinėjimui skaitykite
Apd 1, 12–14; Apd 2, 5–13; Apr 14, 12; Apd 2, 42–47; Apd 4, 32–37; Apd 5, 1–11; 2 Kor 9, 8–15.

> <p>Įsimintina eilutė:</p>
> „Jie ištvermingai laikėsi apaštalų mokslo ir bendravimo, duonos laužimo ir maldų“ (Apd 2, 42).

Bažnyčios vienybė – tai bendro dvasinio patyrimo Jėzuje, kuris yra tiesa, rezultatas. „Aš esu kelias, tiesa ir gyvenimas. Niekas nenueina pas Tėvą kitaip, kaip tik per Mane“ (Jn 14, 6). Tvirti bendrystės saitai susiformuoja bendrame dvasiniame kelyje ir patyrime. Ankstyvieji adventistai tai patyrė Mileritų judėjime. Jų bendras patyrimas 1844 m. suvienijo jų širdis, jiems stengiantis paaiškinti savo nusivylimą. Iš šio patyrimo gimė Septintosios dienos adventistų bažnyčia ir tiesa apie teismą prieš Kristaus atėjimą ir visa, kas su tuo susiję.

Jėzaus mokinių patyrimas po Jo užžengimo į dangų liudija Dievo Žodžio, maldos ir bendrystės galią, kuriant vienybę ir darną tarp labai skirtingų tikinčiųjų. Šis patyrimas vis dar įmanomas šiandien.

> <p></p>
> „Aš tvirtai teigiu, kad bendrystė yra ypač svarbus elementas bendroms pamaldoms... Krikščioniui niekas nepakeis dvasinių saitų, suvienijančių jį su kitais tikinčiaisiais ir Viešpačiu Jėzumi Kristumi... Jėzus Kristus pirmiausia atveda sielą pas save, bet tada Jis visada sujungia tą sielą su kitais tikinčiaisiais savo kūne, bažnyčioje“ (Robert G. Rayburn, O Come, Let Us Worship (Grand Rapids: Baker Book House, 1980), 91 p.).