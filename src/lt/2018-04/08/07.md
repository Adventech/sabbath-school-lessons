---
title: Tolesniam tyrinėjimui
date: 23/11/2018
---

**Tolesniam tyrinėjimui:** E. White, Counsels to Writers and Editors, 28–32 p.; The Ellen G. White Encyclopedia, 778–779 p.

Kaip septintosios dienos adventistai mes dalijamės svarbiomis tikėjimo tiesomis, panašiomis į kai kurių kitų krikščioniškų organizacijų. Žinoma, centrinė tiesa – tai išgelbėjimas tik tikėjimu per Jėzaus atpirkimą ir pavaduojančią mirtį. Mes, kartu su kitais krikščionimis, tikime, kad mūsų teisumas yra ne mūsų darbai, bet Kristaus teisumas, kuris mums suteikiamas tikėjimu, kaip nepelnyta malonės dovana. Arba, kaip rašė E. Vait:

> <p></p>
> „Su Kristumi buvo pasielgta taip, kaip mes verti, kad su mumis galėtų būti elgiamasi taip, kaip Jis vertas. Jis buvo pasmerktas už mūsų nuodėmes, kurių Jis nepadarė, kad mes galėtume būti išteisinti per Jo teisumą, kurio neturime. Jis iškentė mūsų mirtį, kad mes galėtume gauti Jo gyvenimą“ (Su meile iš Dangaus, 19 p.). Tuo pačiu metu, atsižvelgiant į visas mūsų esmines tikėjimo tiesas, papročius ir gyvenseną, kurie kyla iš šių tiesų, mes esame unikalūs tarp krikščionių. Taip ir turėtų būti; jei ne, kam tada būtume, bent jau kaip septintosios dienos adventistai? Mūsų meilė Jėzui ir mokymas, kurį skelbiame, turėtų būti galingiausias mus vienijantis veiksnys.

**Klausimai aptarimui:**

`1. „Faith and Works“, 103 p., E. Vait lygina nuteisinimą su nuodėmių atleidimu. Kaip mūsų atleidimo ir nuteisinimo Kristuje branginimas yra mūsų bendrystės ir bendravimo su broliais ir seserimis pagrindas?`

`2. Pagalvokite apie tai, kokios svarbios yra mūsų doktrinos bažnytinės vienybės kontekste. T.y., kas subūrė milijonus žmonių iš daugybės skirtingų etninių, religinių, politinių ir kultūrinių sričių, jei ne mums bendros tikėjimo tiesos? Ką tai mums sako apie doktrinų svarbą, ne tik misijos ir skelbiamos žinios kontekstui, bet ir bažnyčios vienybei?`

`3. Mūsų pavadinimas – Septintosios dienos adventistai nurodo į du svarbius mokymus, septintą dieną sabatą ir Antrąjį atėjimą. Viena mūsų pavadinimo dalis nurodo į Pasaulio sukūrimą, kitą – atpirkimą. Kaip šie du mokymai susiję ir kokiais būdais jie kartu taip glaustai apibendrina tai, kas mes esame kaip tauta?`

**Santrauka:** Septintosios dienos adventistai laikosi daugybės tikėjimo tiesų. Kai kurios iš jų yra bendros ir kitiems krikščionims; kitos – ne. Kaip visuma šie mokymai sudaro mūsų kaip atskiros bažnyčios tapatybę ir yra mūsų vienybės pagrindas Jėzuje.