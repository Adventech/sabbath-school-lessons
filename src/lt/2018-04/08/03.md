---
title: Kristaus antrasis atėjimas
date: 19/11/2018
---

Apaštalai ir ankstyvieji krikščionys Kristaus sugrįžimą laikė palaiminta viltimi (Tit 2, 13), ir jie tikėjosi, kad visos pranašystės ir Šventojo Rašto pažadai bus įvykdyti Antrojo atėjimo metu. Septintosios dienos adventistai vis dar tvirtai laikosi šio įsitikinimo. Tiesą sakant, mūsų pavadinimas – adventistai, vienareikšmiškai tą nusako. Visi, kurie myli Kristų, laukia tikėdami tos dienos, kai jie galės mėgautis su Juo tiesiogine bendryste. Iki tos dienos Kristaus antrojo atėjimo pažadas daro įtaką mums kaip Dievo tautai.

`Ko šios eilutės moko apie tai, kaip Kristus sugrįš? Koks čia skirtumas nuo kai kurių paplitusių Kristaus sugrįžimo idėjų? Apd 1, 11; Mt 24, 26–27; Apr 1, 7; 1 Tes 4, 13–18; Apr 19, 11–16.`

Raštas pakartotinai tvirtina, kad Jėzus sugrįš savo atpirktųjų. Nereikėtų spėlioti, kada tai įvyks, nes pats Jėzus pasakė: „Tačiau tos dienos ir valandos niekas nežino, nei dangaus angelai, nei Sūnus, o vien tik Tėvas“ (Mt 24, 36). Mes ne tik nežinome, kada Kristus sugrįš, bet mums pasakyta, kad mes to nežinome.

Savo tarnystės pabaigoje Jėzus pasakė palyginimą apie dešimt mergaičių (Mt 25, 1–13), kad pavaizduotų bažnyčios patyrimą, laukiant Jo antrojo atėjimo. Dvi mergaičių grupės yra dvi tikinčiųjų rūšys, teigiančios, kad laukia Jėzaus. Paviršutiniškai šios dvi grupės atrodo panašios; bet kai Jėzus vėluoja, tikrasis jų skirtumas tampa akivaizdus. Viena grupė, nepaisant vėlavimo, išlaikė gyvą viltį ir tinkamai pasiruošė dvasiškai. Šiuo palyginimu Jėzus norėjo pasakyti savo mokiniams, kad krikščionių patyrimas nebūtų grindžiamas emociniu jauduliu ar entuziazmu, bet nuolatiniu pasikliovimu Dievo malone ir atkakliu tikėjimu, net jei nėra jokių apčiuopiamų Dievo pažadų įvykdymo įrodymų. Jėzus šiandien kviečia budėti ir būti pasirengusiems Jo sugrįžimui bet kada.

`Nors mūsų pavadinimas Septintosios dienos adventistai liudija apie tai, koks svarbus mums yra Antrasis atėjimas, kaip mes asmeniniame lygyje galime išlaikyti Antrojo atėjimo tikrovę prieš mus? Kaip mes, einant metams, galime nepadaryti klaidos, dėl kurios Jėzus įspėjo palyginime apie dešimt mergaičių?`