---
title: Išgelbėjimas Jėzuje
date: 18/11/2018
---

Nors kaip septintosios dienos adventistai mes turime daug bendro su kitomis krikščioniškomis bažnyčiomis, mūsų tikėjimo tiesų rinkinys sudaro unikalią biblinės tiesos sistemą, kurios krikščioniškame pasaulyje niekas neskelbia. Šios tikėjimo tiesos padeda apibrėžti mus kaip Dievo likutį paskutiniaisiais laikais.

`Perskaitykite Apd 4, 8–12; 10, 43. Kiek svarbia Jėzaus Kristaus vietą Petras laikė išganymo plano supratime?`

Apaštalas Paulius sakė korintiečiams, jog gera žinia yra ta, kad „Dievas Kristuje sutaikė su savimi pasaulį“ (2 Kor 5, 19). Kristaus mirtis yra mūsų sutaikymas su Tėvu, panaikinantis nuodėmės ir mirties properšą. Krikščionys šimtmečius mąsto Jėzaus mirties, prisikėlimo ir sutaikymo, kuriuos Jis atėjo įvykdyti, reikšmę. Šis sutaikymo procesas vadinamas „atpirkimu“. Tai buvimas viena arba sutarimas. Todėl atpirkimas reiškia santykių darną, o susvetimėjimo atveju ši darna būtų sutaikymo rezultatas. Taigi Bažnyčios vienybė yra šio sutaikymo dovana.

**Ko šie tekstai moko apie Jėzaus mirties ir prisikėlimo reikšmę?**

`Rom 3, 24–25` 						

`1 Jn 2, 2` 						

`1 Jn 4, 9–10` 						

`1 Pt 2, 21–24` 						

Nors Kristaus mirties ir prisikėlimo tikėjimo tiesa yra mums bendra su daugeliu kitų krikščionių bažnyčių, mes ją skelbiame amžinosios Evangelijos kontekste (Apr 14, 6), tai dalis trijų angelų žinios, paskelbtos Apr 14, 6–12. Kaip septintosios dienos adventistai mes pabrėžiame šią žinią, ko nedaro jokia kita krikščioniška bažnyčia.

`Kaip jūs galite išmokti visada atminti visą Kristaus mirties ir prisikėlimo tikrovę ir jos teikiamą viltį?`