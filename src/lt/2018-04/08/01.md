---
title: Vienybė tikėjime
date: 17/11/2018
---

### Šios savaitės tyrinėjimui skaitykite
Apd 4, 8–12; Apd 1, 11; Mt 25, 1–13; Hbr 9, 11–12; Iš 20, 8–11; 1 Kor 15, 51–54.

> <p>Įsimintina eilutė:</p>
> „Ir nėra niekame kitame išgelbėjimo, nes neduota žmonėms po dangumi kito vardo, kuriuo galėtume būti išgelbėti“ (Apd 4, 12).

1888 m. septintosios dienos adventistai uoliai aptarinėjo kai kurių pagrindinių Rašto eilučių aiškinimus. Nors pastoriai ir bažnyčios vadovai aptarinėjo dešimt ragų Danieliaus pranašystėse ir Įstatymą Gal 3, 24, nedaugelis suprato, kaip jų priešiška nuostata vieni kitų atžvilgiu sugriovė jų bendrystę ir draugystę ir taip pakenkė bažnyčios vienybei bei misijai.

E. Vait itin apgailestavo dėl tokių aplinkybių ir paragino visus, dalyvavusius šiuose aptarinėjimuose, atidžiai apmąstyti savo santykius su Jėzumi ir kaip mūsų meilė Jėzui turėtų pasireikšti elgesyje, ypač kai nesutariame. Ji taip pat pasakė, kad nederėtų tikėtis, jog visi bažnyčioje sutars dėl visų Rašto eilučių aiškinimų.

Tačiau ji taip pat pabrėžė, kad mes turėtume siekti supratimo ir vienybės esminių adventistų tikėjimo tiesų klausimais (žr. E. White, Counsels to Writers and Editors, 28–32 p.). Šią savaitę mes pažvelgsime į keletą esminių Rašto mokymų, kurie mus daro adventistais ir formuoja mūsų vienybę tikėjime.