---
title: Susiskaldymų priežastys
date: 06/10/2018
---

### Šios savaitės tyrinėjimui skaitykite
Įst 28, 1–14; Jer 3, 14–18; Ts 17, 6; 1 Kar 12, 1–16; 1 Kor 1, 10–17; Apd 20, 25–31.

> <p>Įsimintina eilutė:</p>
> „Pagarbi Viešpaties baimė – išminties pradžia, o Šventojo pažinimas – protas“ (Pat 9, 10).

Senojo Testamento pranašai pakartotinai ragino Izraelio tautą paklusti Dievo paliepimams. Nepaklusimas ir nerūpestingumas atves prie atsimetimo ir nevieningumo. Paklusnumas Dievo įsakams buvo skirtas kaip priemonė apsaugoti tautą nuo natūralių nuodėmės padarinių ir pašventinti juos tarp daugybės kitų tautų. Dievo valios laikymasis lems darną tarp žmonių ir sustiprins jų bendruomenės ryžtą atsispirti pagoniškiems ir nedoriems garbinimo papročiams, kurie supa juos beveik iš visų pusių. Dievas norėjo, kad Jo tauta būtų šventa ir liudytų aplinkinėms tautoms.

Kaip Viešpats jiems sakė, išvedęs žydus iš Egipto: „Žiūrėkite, kaip man Viešpats yra įsakęs, mokau dabar jus laikytis įstatų ir įsakų krašte, į kurį esate pasirengę įžengti ir jį paveldėti. Laikykitės jų ir vykdykite juos, nes tai parodys tautoms jūsų išmintį ir protingumą. Girdėdami apie visus šiuos įstatus, jie sakys: Iš tikrųjų išmintingi ir protingi yra žmonės šios didelės tautos!“ (Įst 4, 5–6)

Neabejotina, jei būtų ištikima, jo tauta būtų labai palaiminta ir būtų palaima kitiems. Tačiau neištikimybė lems daugybę problemų, nevieningumas – tik viena iš daugelio.