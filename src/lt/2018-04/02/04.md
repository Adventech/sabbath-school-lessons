---
title: Žydų tautos skilimas
date: 09/10/2018
---

Atsimetimo kelias ir jo sunkūs padariniai nepasireiškė per naktį. Tačiau netinkami sprendimai, susikaupę per ilgus amžius, galų gale atvedė prie baisių padarinių Dievo tautai.

`Perskaitykite pasakojimą apie karalių Rehabeamą 1 Kar 12, 1–16. Kas sukėlė šį baisų Dievo tautos skilimą?`

> <p></p>
> „Jei Rehabeamas ir jo nepatyrusieji patarėjai būtų supratę Dievo valią Izraeliui, jie būtų paklausę tautos prašymo dėl valdžios administracijos reformų. Tačiau apie Sicheme vykusio susitikimo metu tekusią galimybę jie nesugebėjo mąstyti priežasties ir padarinių kontekste, todėl amžinai susilpnino savo įtaką daugeliui žmonių. Jų išreikštas ryžtas įamžinti ir padidinti priespaudą, pradėtą Saliamono karaliavimo laikotarpiu, tiesiogiai prieštaravo Dievo planui Izraeliui ir suteikė žmonėms daugybę progų abejoti jų motyvų nuoširdumu. Šiuo neišmintingu ir beširdžiu bandymu parodyti galią karalius ir jo pasirinkti patarėjai atskleidė pozicijos ir valdžios išdidumą“ (E. G. White, Prophets and Kings, 90 p.).

**Ką šie teiginiai sako apie išminties poreikį priimant tinkamus sprendimus? Kur yra tikrosios išminties šaltinis?**

`Pat 4, 1–9`

`Pat 9, 10`

`Jok 1, 5`

Pasakojimas apie Rehabeamą, jo skubotumą ir neišmintingą sprendimą priversti savo tautą dirbti sunkiau, yra liūdnas įvykis Izraelio karalystės gyvenime. Karalius klausėsi patarimų iš dviejų patarėjų grupių, tačiau jo galutinis sprendimas klausyti mažiau patyrusių bendraamžių jaunų vyrų patarimo lėmė katastrofą karalystei, kurią per pastaruosius 80 metų pastatė jo tėvas Saliamonas ir senelis Dovydas. Patarimas, kad karalius turėtų įbauginti minią pareikšdamas, jog jis yra griežtesnis už savo tėvą, buvo kvailas. Jaunų patarėjų nuomone, atjausti tautą dėl jos reikalavimų, kad darbas būtų lengvesnis, buvo ne tas vadovavimo būdas, kurio karalius turėtų laikytis. Pasak jų, jis turėtų save parodyti kaip žiaurų ir rūstų. Galų gale jis pasirodė esąs smurtautojas, nenusipelnantis savo tautos ištikimybės. Taigi Dievo tauta susiskaidė, nors taip niekada neturėjo būti, ir to Dievas niekada nebuvo jai suplanavęs.