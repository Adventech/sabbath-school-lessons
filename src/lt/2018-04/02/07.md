---
title: Tolesniam tyrinėjimui
date: 12/10/2018
---

E. G. White, Prophets and Kings, 87–98 p.; E. Vait, Apaštalų darbai, 222–229 p.

> <p></p>
> „Viešpats trokšta, kad Jo pasirinkti tarnai žinotų, kaip susivienyti darnioms pastangoms. Kai kuriems gali atrodyti, kad kontrastas tarp jų dovanų ir kartu besidarbuojančiųjų dovanų yra per didelis, kad jie galėtų darniai vienytis; bet jiems prisiminus, kad reikia laimėti įvairias asmenybes, ir kad kai kurie atmes tiesą, kaip ji pateikta vieno darbininko, tačiau jų širdis Dievo tiesai atvers kito darbininko kitoks pristatymas, tikėkimės, kad jie stengsis darbuotis kartu vienybėje. Kad ir kokie skirtingi jų talentai, jie gali būti pavaldūs tai pačiai Dvasiai. Kiekvienu žodžiu ir poelgiu bus atskleisti malonumas ir meilė; ir kiekvienam darbininkui ištikimai užimant jam paskirtą vietą bus atsakyta į Kristaus maldą dėl Jo sekėjų vienybės, o pasaulis žinos, kad tai Jo mokiniai“ (E. G. White, Gospel Workers, 483 p.).

**Klausimai aptarimui:**

`1. Daryti tai, kas teisinga mūsų požiūriu, nieko naujo. Postmodernizmas, abejojantis idėja apie bet kokį centrinį ar pagrindinį intelektualinį ar moralinį autoritetą, gali nutiesti kelią tam tikrai moralinei anarchijai, apie kurią kalba Raštas. Kaip mes, kaip krikščionys ir bažnyčia bendrai, reaguojame į tokį iššūkį?`

`2. Apmastykite pasakojimą apie karalių Rehabeamą ir Izraelio pasidalijimą (1 Kar 12). Ko tai mus moko šiandien?`

`3. Ką gali daryti bažnyčios vadovai ir nariai, kad būtų išvengta nesutarimų ir uždarų grupių vietinėje bendruomenėje, kai jos atsiranda? Kaip svarbu išspręsti šiuos klausimus, kol jie subręsta ir užpūliuoja? Kaip mes, bažnyčios nariai, galime apsisaugoti, kad nepatektume į spąstus, į kuriuos kai kurie pateko Korinte?`

`4. Ištirkite Pat 6, 16–19 nesutarimų kontekste. Ko tai moko, kad išvengtumėte nesantaikos jūsų bažnyčioje?`

**Santrauka:** Rašte yra aplinkybių, kurios sukėlė nevieningumą. Dievo tautai ištikimai paklūstant, susiskaldymo pavojai labai sumažėjo. Teisėjų knygos ir Rehabeamo karaliavimo laikotarpio pavyzdžiai atvėrė duris susiskaldymui. Net Naujojo Testamento laikais išliko susiskaldymo galimybė. Tinkamas Dievo Žodžio supratimas ir pašvęstos pastangos jam paklusti yra geriausia apsauga nuo susiskaldymo ir trinties.