---
title: Susiskaldymai korinte
date: 10/10/2018
---

Deja, Dievo tautos susiskaldymo klausimas nesibaigė net Naujojo Testamento laikais.

Pavyzdžiui, keturi pirmi Pauliaus Pirmo laiško korintiečiams skyriai yra raginimas būti vieningiems. Viešėdamas Efeze Paulius išgirdo, kad Korinto bažnyčioje buvo įvairių susiskaldymų. Taigi jis savo laišką pradeda ilga įžanga apie bažnytinę vienybę ir būtinybe išvengti susiskaldymų. Pauliui rūpėjo šie įvykiai, ir įkvėptas jis siekė patarti, kad ištaisytų nepalankią padėtį.

`Pasak 1 Kor 1, 10–17, kas, atrodo, buvo nesutarimų, susiskaldymų ir ginčų priežastis?`

Paulius buvo susirūpinęs dėl savo brolių ir seserų Korinte, kai vienas iš Chloės namiškių jam papasakojo apie susiskaldymą ir ginčus. Pirmieji jo žodžiai parodo apaštalo susirūpinimą: „Broliai, Viešpaties Jėzaus Kristaus vardu maldauju jus, kad visi vienaip sutartumėte ir pas jus nebūtų susiskaldymų.“ Apaštalas priminė jiems, kad kaip krikščionys jie būtų „vienos dvasios ir vienos minties“ (1 Kor 1, 10). Nepaisant to, kas tiksliai sukėlė šį ginčą ir susiskaldymus, Paulius norėjo, kad tai liautųsi.

Paulius primena korintiečiams, kad krikščionys yra pašaukti sekti Kristų, o ne žmogų, kad ir koks talentingas, gabus ar pašauktas asmuo būtų. Nors susiskaldydami jie, atrodo, laikėsi tam tikros „šalies“, apaštalas vienareikšmiškai pareiškė, kad toks susiskaldymas prieštarauja Kristaus valiai. Jis teigė, kad krikščioniškos vienybės esmė yra Kristus ir Jo auka ant kryžiaus (1 Kor 1, 13).

Krikščioniškos vienybės šaltinis yra tiesoje Jėzuje Kristuje ir Jo nukryžiavime, o ne kažkur kitur, kad ir koks „vertas“ toks asmuo būtų mokytojas, pamokslininkas ar vadovas. Kryžiaus papėdėje mes esame viename lygyje. Mūsų krikštas yra Jėzuje, kuris vienintelis gali išgydyti mus nuo nuodėmės. Tačiau mes turime praktiškai darbuotis siekdami šios vienybės Kristuje.

Tai mums turėtų pasakyti, kad kaip septintosios dienos adventistai mes negalime nekreipti dėmesio į mūsų tikėjimo ir misijos vienybę. Susiskaldymai ir ginčai gali pakenkti mūsų bažnyčios vienybei šiandien, nebent Kristaus meilė ir viešpatavimas mus suvienija su Juo.

`Kaip mes galime išmokti išvengti pavojų, kuriuos Paulius čia mini? Kodėl visada turime būti atsargūs, kiek ištikimi esame kažkokiam kitam asmeniui, išskyrus Kristų?`