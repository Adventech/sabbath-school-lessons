---
title: Vienybės vaizdiniai
date: 03/11/2018
---

### Šios savaitės tyrinėjimui skaitykite
1 Pt 2, 9; Iš 19, 5–6; Ef 2, 19–22; 1 Kor 3, 16–17; 1 Kor 12, 12–26; Jn 10, 1–11; Ps 23.

> <p>Įsimintina eilutė:</p>
> „Kaip vienas kūnas turi daug narių, o visi nariai, nepaisant daugumo, sudaro vieną kūną, taip ir Kristus“ (1 Kor 12, 12).

Kiekvienas, tyrinėjęs Raštą, žino, kad jame apstu vaizdinių ir simbolių, nusakančių tikrovę, didesnę nei patys vaizdiniai ir simboliai. Pvz., visa aukojimo sistemos esmė Rašte tam tikra prasme yra daug didesnės tikrovės simbolis – Jėzaus ir viso išganymo plano.

Rašte yra daug kitokios rūšies vaizdinių, kartais net esminių elementų – vandens, ugnies, vėjo. Priklausomai nuo konteksto, tai yra vaizdiniai dvasinėms ir teologinėms tiesoms. Pavyzdžiui, kai Jėzus sakė: „Vėjas pučia, kur nori; jo ošimą girdi, bet nežinai, iš kur ateina ir kurlink nueina. Taip esti ir su kiekvienu, kuris gimė iš Dvasios“ (Jn 3, 8), vėjas buvo panaudotas kaip Šventosios Dvasios simbolis.

Raštas naudoja keletą vaizdinių, kad apibūdintų bažnyčioje esančią vienybę, kurią Dievas ragina parodyti pasauliui. Kiekvienas atskiras vaizdinys nėra užbaigtas pats savaime. Vietoj to apskritai šie vaizdiniai apreiškia daug dalykų apie bažnyčios vienybę, pavyzdžiui, bažnyčios santykius su Dievu, narių santykius su vienas kitu ir bažnyčios santykius su visa bendruomene.

Šios savaitės tema apžvelgs kai kuriuos vaizdinius ir tai, ką jie atskleidžia mums apie vienybę Kristuje.