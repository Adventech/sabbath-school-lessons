---
title: Tolesniam tyrinėjimui
date: 09/11/2018
---

**Tolesniam tyrinėjimui:** E. Vait, Su meile iš Dangaus, 443–449 p.; „Counsels for the Church“, 240–243 p.

> <p></p>
> „Jeruzalės šventyklos ir visur esančių graikų-romėnų statinių kontekste rašiusieji Naująjį Testamentą taiko šventyklos metaforą, kad tikintieji galėtų suvokti bažnyčios šventumą, Dievo vaidmenį steigiant ir ugdant bažnyčią, Kristaus ir Dvasios darbą bei tikinčiųjų vieningumą bažnyčioje. Architektūrinė sfera, atrodo, nurodo į statinio vaizdą. Tačiau metafora naudojama kartu su biologiniais vaizdiniais, o statymo procesas dažnai akcentuojamas. Vietoje statiško vaizdo mes esame skatinami pamatyti statymo proceso istoriją, o ne užbaigtą statinį. Bažnyčiai suteikiama nuostabi privilegija nuolankiai pripažinti savo gyvenime ir istorijoje gyvojo Dievo šventyklą (2 Kor 6, 16)“ (John McVay, “Biblical Metaphors for the Church: Building Blocks for Ecclesiology,” in Ángel Manuel Rodríguez, ed., Message, Mission, and Unity of the Church (Hagerstown, Md.: Review and Herald®, 2013), 52 p.).

**Klausimai aptarimui:**

`1. Apmąstykite biblinius bažnyčios vaizdinius. Kuris iš jų jums labiausiai patinka? Kodėl jums labiau patinka būtent tas vaizdinys? Kitų bažnyčios metaforų galima rasti šiose eilutėse: 1 Tim 3, 15; 2 Tim 2, 3–5; 1 Pt 2, 9. Ko dar šios metaforos moko apie bažnyčią?`

`2. „Dievas nori, kad Jo tauta būtų vieninga krikščioniškoje bendrystėje; pasitikėjimas mūsų broliais yra būtinas bažnyčios klestėjimui; veikimo sąjunga yra svarbi religinės krizės metu. Vienas neapgalvotas žingsnis, vienas neatsargus veiksmas gali pastūmėti bažnyčią į sunkumus ir išbandymus, dėl kurių ji gali neatsigauti daugelį metų“ (Ellen G. White, Testimonies for the Church, 3 t., 446 p.). Ko šis įspėjimas turėtų mus pamokyti apie tai, kaip rūpestingai mes turime saugoti bažnyčios vienybę? Kokį vaidmenį kiekvienas iš mūsų atlieka šitoje šventoje atsakomybėje?`

`3. Pirmoje šios temos dalyje pabrėžiama, kad net kaip „Dievo tauta“ turime pasikliauti tiktai Dievo malone išgelbėjimui, o ne mūsų pačių nuopelnais. Tiesą sakant, argi negalėtumėte teigti, kad pasikliovimas Dievo nuopelnais išgelbėjimui iš tiesų ir daro mus „Dievo tauta“? Kodėl tai yra ar nėra pagrįstas teiginys?`

**Santrauka:** Naujajame Testamente naudojamos skirtingos metaforos, iliustruojančios bažnyčios prigimtį ir misiją. Svarbiau, šios metaforos moko, kad Dievas labai rūpinasi savo tauta ir saugo ją. Šie vaizdiniai taip pat moko, kad Dievo tautos piliečiai yra glaudžiai susiję tarpusavyje ir kad mums reikia vienas kito, jog atliktume tą darbą, kurį mes esame pašaukti padaryti.