---
title: Tolesniam tyrinėjimui
date: 21/12/2018
---

E. White, „Testimonies to Ministers and Gospel Workers“, 485-505 p.; „Gospel Workers“ 483-485 p., 498-503 p.; „The Ellen G. White Encyclopedia“ 707-710 p.; 712-714 p.).

> <p></p>
> „Gero vadovavimo principai taikomi visoms visuomenės formoms, įskaitant bažnyčią. Tačiau bažnyčios vadovas turi būti daugiau nei vadovas. Jis taip pat turi būti tarnas. Būti vadovu ir tarnu, atrodo, yra akivaizdus prieštaravimas. Kaip galima vienu metu vadovauti ir tarnauti? Ar vadovas neužima garbės pozicijos? Ar jis nevadovauja ir nesitiki, kad kiti jam paklus? Tuomet, kaip jam užimti žemesnę tarno padėtį, priimti paliepimus ir juos vykdyti? Siekiant išspręsti šį paradoksą, turime žvelgti į Jėzų. Jis puikiai įvykdė tarnaujančio vadovo principą. Visas Jo gyvenimas buvo tarnavimas. Tuo pat metu Jis buvo didžiausias pasaulio regėtas vadovas“ (G. Arthur Keough, Our Church Today: What It Is and Can Be (Washington, D.C., and Nashville: Review and Herald, 1980), 106 p.).

**Klausimai aptarimui:**

`1. Įsigilinkite į tarnaujančio vadovo mintį. Kokių panašių pavyzdžių, jei apskritai tokių yra, galime rasti pasaulyje?`

`2. Dar kartą perskaitykite Mt 20, 25–28. Kas čia mums pasakyta apie tai, kaip Dievas supranta žodžio didžiausias reikšmę (Mt 20, 26), priešingai tam, kaip šis žodis suprantamas pasaulyje?`

`3. Jei viena iš bažnyčios vadovų užduočių yra išsaugoti vienybę, ką turėtume daryti, kai bažnyčios vadovai svyruoja, kai jų žmogiškumas neleidžia jiems būti nepriekaištingu pavyzdžiu?`

`4. Kodėl itin svarbu parodyti suklydusiems bažnytinę drausmę su maloningumo ir meilės dvasia? Kodėl šio proceso metu visada turime prisiminti Mt 7, 12?`

**Santrauka:** Gera bažnyčios organizacija yra svarbi bažnyčios misijai ir tikinčiųjų vienybei. Kristus yra bažnyčios Galva, o bažnyčios vadovai turi sekti Jo pavyzdžiu, nes jie vadovauja Dievo tautai. Vienybė išsaugoma per ištikimą Dievo Žodžio mokymą ir šiam Žodžiui ištikimą gyvenimą.