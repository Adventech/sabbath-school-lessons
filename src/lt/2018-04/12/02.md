---
title: Kristus - Bažnyčios galva
date: 16/12/2018
---

Jau tyrinėjome, Naujajame Testamente bažnyčia nusakoma kūno metafora. Bažnyčia yra Kristaus kūnas. Ši metafora nurodo į kelias bažnyčios puses ir santykius tarp Kristaus ir Jo tautos. Kaip Kristaus kūnas bažnyčia priklauso nuo Jo dėl pačio buvimo. Jis yra galva (Kol 1, 18; Ef 1, 22) ir bažnyčios gyvybės šaltinis. Be Jo nebūtų bažnyčios.

Bažnyčia taip pat gauna savo tapatybę iš Kristaus, nes Jis yra Šaltinis, Pamatas ir jos tikėjimo tiesų bei mokymų Kūrėjas. Tačiau bažnyčia yra kai kas daugiau nei šie dalykai, kad ir kokie svarbūs jie būtų bažnyčios tapatybei. Kristus ir Jo Žodis, kaip apreikšta Rašte, apibrėžia, kas yra bažnyčia. Taigi bažnyčia gauna savo tapatybę ir reikšmę iš Kristaus.

`Ef 5, 23–27 Paulius naudoja santykius tarp Kristaus ir Jo bažnyčios, kad parodytų, kokie santykiai turi būti tarp vyro ir žmonos. Kokios yra šios Kristaus ir Jo bažnyčios santykių pagrindinės idėjos?`

Nors mes galime atsargiai priimti paklusnumo sampratą dėl to, kaip per šimtmečius vadovai ja piktnaudžiavo, vis dėlto bažnyčios galva yra Kristus ir ji turi Jam paklusti. Mūsų pripažinimas Kristaus kaip bažnyčios galvos padeda mums prisiminti, kam turi priklausyti mūsų ištikimybė, t.y. pačiam Viešpačiui ir niekam kitam. Bažnyčia turi būti organizuota, tačiau tvarka visada turi būti pavaldi Jėzui, tikrajam mūsų bažnyčios Vadovui.

> <p></p>
> „Bažnyčia pastatyta ant Kristaus kaip ant jos pamato; ji turi paklusti Kristui kaip savo galvai. Ji neturi priklausyti nuo žmogaus ar būti jo valdoma. Daugelis tvirtina, kad Bažnyčioje jiems patikėtas postas suteikia jiems galią diktuoti, kuo turi tikėti ir ką daryti kiti žmonės. Dievas tokioms pretenzijoms nepritaria. Išgelbėtojas skelbia: Jūs visi esate broliai. Visiems kyla pagundos ir visi gali suklysti. Mums negali vadovauti jokia ribota būtybė. Tikėjimo Uola – tai gyvojo Kristaus buvimas Bažnyčioje. Tuo gali pasikliauti silpniausieji, o tie, kurie laiko save stipriausiais, jeigu nepasitikės Kristumi, taps silpniausiais“ (E. Vait, Su meile iš Dangaus, 2011, 383 p.).

`Kaip mes galime išmokti priklausyti nuo Kristaus, o ne nuo kokio nors kito „mirtingojo“, nes taip gali dažnai nutikti?`