---
title: Bažnyčios vienybės išsaugojimas
date: 18/12/2018
---

`Perskaitykite 2 Tim 2, 15 ir Tit 1, 9. Pasak Pauliaus patarimų Timotiejui ir Titui, kokie svarbiausi uždaviniai yra ištikimo bažnyčios vadovo ir vyresniojo atsakomybė?`

Atkreipkite dėmesį, kaip Paulius pabrėžia doktrinų ir mokymo tyrumą. Tai labai svarbu vienybei, ypač todėl, kad galima teigti, jog mūsų bažnyčią labiau nei kažkas kita vienija mokymas. Vėlgi adventistams, kaip žmonėms iš daugybės skirtingų gyvenimo sričių, kultūrų ir skirtingos istorijos, mūsų vienybė Kristuje yra pagrįsta Kristaus mums suteiktos tiesos supratimu. Jei mes nesuprantame šio mokymo, tada ateis tik chaosas ir susiskaldymai, ypač dėl to, kad pabaiga jau arti.

> <p></p>
> s„Aš karštai prašau dėl Dievo ir Kristaus Jėzaus, kuris teis gyvuosius ir mirusiuosius, dėl Jo apsireiškimo ir karalystės: skelbk žodį, veik laiku ir nelaiku, bark, drausk, ragink su didžiu kantrumu ir kaip išmanydamas. Ateis toks laikas, kai žmonės nebepakęs sveiko mokslo, bet, pasidavę savo įgeidžiams, susivadins sau mokytojų, kad tie pataikautų jų ausims; jie nukreips ausis nuo tiesos, o atvers pasakoms“ (2 Tim 4, 1–4). 

Šiais žodžiais Paulius įkvėptas mintis nukreipia į Jėzaus antrąjį atėjimą ir teismo dieną. Apaštalas naudojasi visu jam Dievo suteiktu autoritetu (žr. 1 Tim 1, 1), duodamas Timotiejui šį svarbų patarimą. Paskutiniųjų dienų kontekste, tarpstant klaidamoksliams ir nedorumui, Timotiejus turi skelbti Dievo Žodį. Tokiai tarnystei jis buvo pašauktas.

Tarnaudamas ir mokydamas Timotiejus turi barti, drausti ir raginti. Šie veiksmažodžiai primena Rašte užrašytą mokymą (2 Tim 3, 16). Akivaizdu, Timotiejaus darbas – tai laikytis, mokyti ir įgyvendinti tai, ką jis perskaito Šventajame Rašte, ir tai daryti su didžiuliu kantrumu. Griežtos ir sunkios bausmės retai sugrąžina nusidėjėlį Kristui. Remdamasis tuo, ką parašė Paulius, Šventosios Dvasios vedimu ir tarnaujančio vadovo nusistatymu, Timotiejus bažnyčioje bus galinga ir vienijanti jėga.

`Kas praktiškai padeda mūsų bažnyčios vadovams palaikyti vienybę bažnyčioje? Kaip mes galime užtikrinti, kad visada esame vienijanti, o ne skaldanti jėga, net ginčų metu?`