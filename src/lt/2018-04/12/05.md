---
title: Bažnyčios drausmė
date: 19/12/2018
---

Vienas iš pagrindinių bažnyčios organizacijos klausimų – drausmė. Kaip pastaroji padeda išsaugoti bažnyčios vienybę, kartais yra jautrus dalykas ir lengvai gali būti neteisingai suprastas. Tačiau bibliniu požiūriu bažnyčios drausmė orientuota į dvi svarbias sritis: doktrinos ir bažnyčios gyvenimo bei papročių tyrumo išsaugojimą.

Jau tyrinėjome, Naujasis Testamentas išlaiko Rašto mokymo tyrumą dėl atsimetimo ir klaidamokslių, ypač paskutiniaisiais laikais. Tas pat pasakytina ir apie bendruomenės garbingumo išsaugojimą, sergintis nedorumo, nesąžiningumo ir piktnaudžiavimo. Dėl šios priežasties Raštas sako, kad „yra naudingas mokyti, barti, taisyti, auklėti teisumui“ (2 Tim 3, 16).

`Perskaitykite Mt 16, 19; 18, 15–20. Kokius principus Jėzus davė bažnyčiai dėl drausmės ir prasikaltusiųjų įspėjimo?`

Raštas palaiko drausmės sampratą ir atsakomybę vienas kitam mūsų dvasiniame ir moraliniame gyvenime. Iš tikrųjų vienas iš bažnyčios skiriamųjų ženklų yra jos šventumas arba atsiskyrimas nuo pasaulio. Be abejo, Rašte randame daugybę sudėtingų aplinkybių pavyzdžių, reikalaujančių, kad bažnyčia veiktų ryžtingai prieš amoralų elgesį. Bažnyčioje turi būti išlaikytas doros matas.

`Kokių principų šios eilutės mus moko laikytis sprendžiant sudėtingus bažnyčios klausimus? Mt 7, 1–5; Gal 6, 1–2.`

Mes negalime paneigti Rašto mokymo dėl bažnyčios drausmės poreikio. Be jo mes negalime būti ištikimi Žodžiui. Tačiau atkreipkite dėmesį į daugelyje šių įspėjimų pastebimas atpirkimo pastangas. Kiek įmanoma, drausmė turėtų būti kuo labiau atperkanti. Taip pat privalu atminti, kad visi esame nusidėjėliai ir kad mums visiems reikia malonės. Tad taikydami drausmę turime tai daryti nuolankiai ir su dideliu supratingumu atsižvelgiant į mūsų pačių nesėkmes.

`Kaip mūsų santykiuose su tais, kurie klysta, galime išmokti labiau laikytis atpirkimo, o ne baudimo nusistatymo?`