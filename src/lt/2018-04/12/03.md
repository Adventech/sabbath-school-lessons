---
title: Vadovavimas tarnaujant
date: 17/12/2018
---

Per savo tarnystę su savo mokiniais Jėzus pakartotinai patyrė akimirkas, kai Jis turbūt nerimavo dėl to, kaip jie pavydėjo valdžios. Atrodė, apaštalai norėjo tapti galingais Jėzaus karalystės vadovais (Mk 9, 33–34; Lk 9, 46). Net paskutinės vakarienės metu tarp mokinių buvo pastebimi šie dominavimo ir viršenybės jausmai (Lk 22, 24).

`Vienos tokios progos metu Jėzus aiškiai išreiškė savo mintis dėl dvasinio vadovavimo Jo tautoje. Kokius vadovavimo principus įžvelgiame Jėzaus raginime Mt 20, 25–28? Kaip mes galime parodyti šį principą mūsų gyvenime ir ypač mūsų bažnyčiose?`

> <p></p>
> „Šiame glaustame tekste Jėzus pristato mums du valdžios modelius. Pirmasis yra Romos valdžios idėja. Šiame modelyje elitas laikosi hierarchiškai virš kitų. Jie turi įgaliojimus priimti sprendimus ir tikisi paklusnumo iš žemiau esančių asmenų. Jėzus aiškiai atmetė šį valdžios modelį, pasakęs: ‘Tarp jūsų to nebus‘. Vietoj to Jis pristatė mokiniams žadą atimantį naują valdžios modelį, visiškai atmetant jiems žinomą hierarchijos modelį“ (Darius Jankiewicz, „Serving Like Jesus: Authority in God’s Church“, Adventist Review, March 13, 2014, 18 p.).

Šiame pasakojime Jėzaus pristatyta valdžios samprata grindžiama dviem žodžiais: tarnas (diakonos) ir vergas (doulos). Nors Jėzus nenorėjo panaikinti visos valdžios struktūros, Jis norėjo pabrėžti, kad Bažnyčios vadovai pirmiausia turi būti Dievo žmonių tarnai ir vergai. Jų pozicijos yra ne tam, kad valdytų žmones ar dominuotų, nei suteiktų garbę ir reputaciją.

> <p></p>
> „Kristus savo karalystę kūrė kitais principais. Jis kvietė žmones ne valdyti, o tarnauti, stipriuosius ragino pakęsti silpnųjų trūkumus. Valdžia, padėtis, talentas, išsilavinimas tik dar labiau įpareigojo jų turėtoją tarnauti savo artimui“ (E. Vait, Su meile iš Dangaus, 2011, 504 p.).

`Perskaitykite Jn 13, 1–20. Kokį vadovavimo pavyzdį Jėzus parodė savo mokiniams? Ko Jėzus vis dar stengiasi išmokyti šiuo tekstu? Kaip mes galime parodyti šį principą visu mūsų elgesiu su kitais, bažnyčioje ir ne bažnyčioje?