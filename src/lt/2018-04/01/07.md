---
title: Tolesniam tyrinėjimui
date: 05/10/2018
---

**Tolesniam tyrinėjimui:** E. Vait, Patriarchai ir pranašai, 25–31 p., 92–97 p.

Pirminis Dievo tikslas sukuriant žmoniją taip pat atsispindi šeimos įsteigime (Pr 2, 21–24) ir sabatoje. Pastaroji buvo skirta visai žmonijai, kaip aiškiai nurodė Jėzus (Mk 2:27–28). Iš tikrųjų visuotinė sabatos prigimtis matoma pačiame Pradžios knygos pasakojime, kai Dievas atskyrė septintąją dieną ne tik prieš Izraelio pašaukimą kaip Jo Sandoros tautą, bet dar prieš nuodėmę. Kokia galinga ir vienijanti jėga galėtų būti sabata, jei visi žmonės jos laikytųsi. Būtent poilsio diena Dievas norėjo priminti Adomo ir Ievos palikuonims jų bendrą ryšį su Juo ir vieni kitais.

> <p></p>
> „Ir sabata, ir šeima buvo įsteigti Edene, ir Dievo tikslu jie yra neatskiriamai susieti. Šią dieną daugiau nei bet kurią kitą mes galime gyventi Edeno gyvenimą. Tai buvo Dievo planas, kad šeimos nariai būtų susiję darbu ir tyrinėjimu, garbinimu ir poilsiu, tėvas kaip savo šeimos kunigas, o tėvas ir motina – vaikų mokytojai ir draugai“ (E. G. White, Child Guidance, 535 p.).

**Klausimai aptarimui:**

`1. Kaip Pradžios knygos pasakojimas apie moters sukūrimą iš Adomo šonkaulio atskleidžia artimą ir glaudų ryšį tarp vyro ir žmonos? Ką tai mums sako, kodėl visame Rašte Dievas naudoja vyrą ir žmoną kaip artimo ryšio, kurio Jis siekia su savo tauta, pavyzdį?`

`2. Nors pasakojimas apie Babelio bokštą mums sako, kad etninė ir kalbinė žmonijos įvairovė nebuvo priminio Dievo plano žmonijai dalis, kaip šiandien galime peržengti tokius natūralius susiskaldymus? Kaip bažnyčia gali patirti vienybę ir darną, net jei ją sudaro daugybės tautų ir kalbų žmonės?`

`3. Kokios yra paralelės tarp senovės Izraelio ir mūsų kaip septintosios dienos adventistų pašaukimo? Svarbiau, ko galėtume pasimokyti iš izraelitų, kas padėtų mums būti ištikimiems dangaus pašaukimui Kristuje?`

**Santrauka:** Pirminis Dievo planas, kai Jis kūrė pasaulį, kad žmonija gyventų darniai ir vieningai kaip šeima. Pirmųjų tėvų nepaklusnumas sukėlė trikdžius Dievo plane. Tačiau Dievas pašaukė Abraomą pradėti tautą, per kurią Jis gali išlaikyti atgimimo pažadą, kuris yra tik Kristuje.