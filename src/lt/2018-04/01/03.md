---
title: Nuopolio padariniai
date: 01/09/2018
---

Nuopuolio padariniai buvo milžiniški. Adomo ir Ievos nepaklusnumas išdarkė darnią visų gyvybės formų tarpusavio priklausomybę. Blogiau, nepaklusnumas lėmė netgi šiandien egzistuojančius nesutarimą, nesantaiką ir susiskaldymą tarp žmonių. Nedarna pasireiškė nedelsiant, Adomui ir Ievai suverčiant kaltę dėl nuopuolio kitiems (Pr 3:12–13). Nuo to laiko viskas tik blogėjo.

`Perskaitykite Pr 3:16–19 ir Pr 4:1–15. Kas šiose eilutėse atskleidžia nuodėmės rezultatus ir jų įtaką darniam pasauliui, kurį Dievas sukūrė?`

Adomo nepaklusnumas lėmė daugybę įvykių ir padarinių, kurie laikui bėgant paveikė visą Dievo kūriniją. Pats gamtinis pasaulis pradėjo kentėti nuo nuodėmės padarinių. Žmogaus santykiai taip pat buvo paveikti. Kainas ir Abelis, du broliai, turėję mylėti ir rūpintis vienas kitu, tapo svetimi, nes norėjo laikytis savo savanaudiškų polinkių, o ne Dievo nustatyto garbinimo būdo. Šis susvetimėjimas lėmė smurtą ir mirtį. Vis dėlto Kaino reakcija buvo labiau nukreipta į Dievą nei Abelį. Jis pyko ant Dievo (Pr 4:5), ir šis pyktis sukėlė nepasitenkinimą Abeliu. Nepaklusnumas toliau kenkė žmonių santykiams.

„Viešpats matė, koks didelis buvo žmonių nedorumas žemėje ir kaip kiekvienas užmojis, sumanytas jų širdyse, linko visą laiką tik į pikta“ (Pr 6:5). Šis blogis galiausiai privedė prie tvano ir neįtikėtino pirminės Dievo kūrinijos sunaikinimo. Tačiau net tada Dievas neišsižadėjo žmonijos, bet paliko likutį, Nojų ir jo šeimą, naujai pradžiai.

Po tvano Dievas davė Nojui ir jo šeimai pažadą. Lankas danguje turėjo visada jiems priminti Jo rūpestį ir pažadus, Jo malonę ir gailestingumą (Pr 9:12–17, Iz 54:7–10). Dievas sudarė Sandorą su Nojumi ir atkūrė savo pradinį planą, kad gyvuotų vieninga žmogiškoji šeima, ištikima Jam ir Jo Žodžiui.

`Kaip nuodėmė lemia nedarną? Kokius dabar galėtumėte priimtų sprendimus, kad padėtumėte atkurti darną su tais, kuriuos jūsų sprendimai gali stipriai paveikti?`