---
title: Dievo išrinkta tauta
date: 04/10/2018
---

Pašaukdamas Abraomą būti Jo tarnu, Dievas išsirinko sau tautą, kuri atstovautų Jam pasaulyje. Šis pašaukimas ir išsirinkimas buvo Dievo meilės ir malonės aktas. Dievo pašaukimas Izraeliui buvo esminis Jo planui atkurti visą žmoniją po nuniokojimo ir nevieningumo, kurį sukėlė nuopuolis. Šventoji istorija – tai Dievo darbo siekiant šio atkūrimo tyrimas, o pagrindinė šio plano sudedamoji dalis buvo Sandora su Izraeliu.

`Pasak Įst 7:6–11, kodėl Dievas vadina Izraelį savo tauta? Kodėl Jis išsirinko Abraomo palikuonis kaip savo tautą?`

Dievo meilė žmonijai yra Izraelio kaip Jo išsirinktos tautos centras. Dievas sudarė Sandorą su Abraomu ir jo palikuonimis, kad išsaugotų žinias apie Dievą per savo tautą ir atneštų žmonijai atpirkimą (Ps 67:3). Tačiau tai, kad Dievas išsirinko Izraelį, yra aukščiausias meilės aktas. Abraomo palikuonys negalėjo niekuo pasigirti, kad pelnytų Dievo meilę. „Ne dėl to, kad būtumėte buvę gausesni už bet kokią kitą tautą, Viešpats pamilo jus ir išsirinko, nes jūs buvote skaičiumi mažiausi iš visų tautų“ (Įst 7:7).

Keistas Dievo vertinimas dėl savo tautos išsirinkimo. Nors žmonės žiūri į galią, išmintį ir pasitikėjimą savimi, atrinkdami vadovus, Dievas neišsirenka stiprių ir galingų, kad Jam tarnautų, bet tuos, kurie jaučia ar pripažįsta savo silpnumą, neišmanymą ir menkumą, kad niekas negalėtų girtis Jo akyse (1 Kor 1:26–31).

Tačiau pažvelkite į jiems tekusią garbę:

> <p></p>
> „Dievas norėjo, kad Izraelio tauta būtų išaukštinta ir pagirta. Jiems buvo suteikti visi dvasiniai privalumai. Dievas nesulaikė iš jų nieko, kas buvo naudinga jų charakteriui formuoti, kas padarytų juos Jo atstovais. Jų paklusnumas Dievo Įstatymui būtų padaręs juos klestėjimo stebuklu pasaulio tautoms. Tas, kuris galėjo apdovanoti juos išmintimi ir įvairiais gabumais, ir toliau būtų jų Mokytojas. Jis būtų juos išaukštinęs ir sutaurinęs per paklusnumą Jo Įstatymui. Jei būtų buvę paklusnūs, jie būtų apsaugoti nuo ligų, varginusių kitas tautas, ir būtų palaiminti intelekto jėga. Jų klestėjimas turėjo atskleisti Dievo šlovę, Jo didingumą ir galią. Jie turėjo būti kunigų ir kunigaikščių karalystė. Dievas suteikė jiems visas galimybes tapti didžiausia tauta žemėje“ (E. Vait, Paslėpti lobiai, 256 p.).

`Kokias paraleles galime įžvelgti tarp to, ką Dievas padarė senovės Izraelio atžvilgiu ir šiai tautai turėtą pašaukimą, ir ką Jis padarė dėl mūsų ir mums, septintosios dienos adventistams, skirtą pašaukimą? Atsakymus paruoškite pristatyti klasėje.`