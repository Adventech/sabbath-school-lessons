---
title: Meilė vienybės pamatas
date: 30/09/2018
---

Aiški žinia, kylanti iš pasakojimo apie pasaulio sukūrimą Pradžios 1 ir 2, yra visaapimanti darna, kuri buvo sukūrimo savaitės pabaigoje. Paskutiniai Dievo žodžiai, kad visa buvo „labai gera“ (Pr 1, 31), nusako ne tik estetinį grožį, bet ir kad nebuvo jokio blogio ar nesantaikos, kai Dievas baigė kurti šį pasaulį ir žmones, kurie turėjo jį apgyvendinti. Pradinis Dievo tikslas sukuriant pasaulį apima darnų visų gyvybės formų sambūvį ir tarpusavio priklausomybę. Tai buvo gražus pasaulis, sukurtas žmogiškai šeimai. Viskas buvo tobula ir verta Kūrėjo. Dievo idealas ir pirminis pasauliui skirtas tikslas buvo darna, vienybė ir meilė.

`Perskaitykite Pr 1:26–27. Ko šios eilutės moko apie žmogaus išskirtinumą, priešingai kitai žemiškai kūrinijai, kaip parašyta Pradžios 1 ir 2?`

Pradžios knygoje parašyta, kad Dievas žmogų sukūrė pagal savo paveikslą, ko pasakojime apie pasaulio sukūrimą nepasakyta apie nieką kitą. „Tuomet Dievas tarė: ‘Padarykime žmogų pagal mūsų paveikslą ir panašumą‘; [...] Dievas sukūrė žmogų pagal savo paveikslą, pagal savo paveikslą sukūrė jį; kaip vyrą ir moterį sukūrė juos“ (Pr 1:26–27). Nors teologai per amžius svarstė tikslią šio paveikslo ir paties Dievo prigimtį, daugelyje Šventojo Rašto vietų Dievo prigimtis yra meilė.

`Perskaitykite 1 Jn 4:7–8. 16. Kaip šios eilutės gali mums padėti suprasti, kaip mes buvome pradžioje sukurti ir kaip tai galėjo paveikti pirminę vienybę, pastebimą pasaulio sukūrime?`

Dievas yra meilė, ir todėl, kad žmonės taip pat gali mylėti (likusiai kūrinijai, be abejo, neįmanomu būdu), būti sukurtiems pagal Jo paveikslą turi reikšti galimybę mylėti. Tačiau meilė egzistuoja tik santykiuose su kitais. Taigi, kad ir ką reikštų būti sukurtiems pagal Dievo paveikslą, tai turi reikšti gebėjimą mylėti, ir mylėti giliai.