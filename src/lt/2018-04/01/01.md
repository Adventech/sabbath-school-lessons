---
title: Pasaulio sukūrimas ir nuopolis
date: 29/09/2018
---

### Šios savaitės tyrinėjimui skaitykite
Pradžios 1:26–27, 1 Jono 4:7–8.16, Pradžios 3:16–19, Pradžios 11:1–9, Galatams 3:29, Įst 7:6–11.

> <p>Įsimintina eilutė:</p>
> „Išvedęs jį [Abraomą] laukan, tęsė: ‘Pažvelk į dangų ir suskaičiuok žvaigždes, jei gali jas suskaičiuoti.‘ Po to tarė: ‘Tokie gausūs bus tavo palikuonys.‘ Jis patikėjo Viešpačiu, ir tai jam Viešpats įskaitė teisumu“ (Pr 15:5–6).

Dievo tautos istorija prasideda žmonių sukūrimu ir jų tragišku nuopuoliu. Bet koks bandymas suvokti vienybės prigimtį bažnyčioje turi prasidėti pirminiu Dievo planu sukuriant pasaulį ir atkūrimo būtinybe po nuopuolio.

Pirmieji Rašto skyriai apreiškia, kad Dievas norėjo, jog žmonija būtų viena šeima. Deja, ši vienybė buvo sudarkyta po nuopuolio tragedijos. Nesutarimų ir susiskaldymų šaknis išdygo tik nuodėmėje, nepaklusnumo padarinyje. Šio susiskaldymo užuominą pastebime Adomo ir Ievos santykiuose iškart po to, kai Dievas atėjo pas juos, kai jie valgė nuo uždrausto medžio (žr. Pr 3:11). Tad, be viso kito, ką įvykdys išganymo planas, šios pirminės vienybės atkūrimas taip pat yra vienas svarbiausių tikslų.

Abraomas, Dievo tautos tėvas, tapo esmine asmenybe Dievo išganymo plane. Šventajame Rašte Abraomas nusakytas kaip puikus „teisumo tikėjimu“ pavyzdys (žr. Rom 4:1–5), tokio tikėjimo, kuris suvienija Dievo žmones vienus su kitais ir su pačiu Viešpačiu. Dievas darbuojasi per žmones, kad atkurtų vienybę ir paskelbtų savo valią puolusiai žmonijai.