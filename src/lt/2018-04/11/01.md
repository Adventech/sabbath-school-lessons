---
title: Vienybė garbinime
date: 08/12/2018
---

### Šios savaitės tyrinėjimui skaitykite
Apr 4, 8. 11; Mt 4, 8–9; Dan 3, 8–18; Apr 14, 9; Apr 14, 6–7; Apd 4, 23–31.

> <p>Įsimintina eilutė:</p>
> „Ir aš pamačiau kitą angelą, lekiantį dangaus viduriu, turintį paskelbti žemės gyventojams, visoms tautoms, gentims, kalboms ir žmonėms amžinąją Evangeliją. Jis šaukė galingu balsu: ‘Bijokite Dievo ir atiduokite Jam pagarbą, nes atėjo Jo teismo valanda; nuolankiai pašlovinkite dangaus ir žemės, jūros ir vandens šaltinių Sutvėrėją!‘“ (Apr 14, 6–7)

Netrukus po Sekminių pirmieji krikščionys daug laiko praleido šlovindami. „Jie ištvermingai laikėsi apaštalų mokslo ir bendravimo, duonos laužimo ir maldų“ (Apd 2, 42). Džiaugsmas, kylantis iš Jėzaus kaip Mesijo pažinimo, Senojo Testamento pranašystės išsipildymo, pripildė jų širdis dėkingumo Dievui. Kokia garbė žinoti šią nuostabią tiesą! Šie ankstyvieji krikščionys jautė poreikį leisti laiką drauge, mokytis ir melstis, dėkoti Dievui už Jo apsireiškimą Jėzaus gyvenime, mirtyje ir prisikėlime bei už tai, ką Jis atliko jų gyvenime.

Pagal apibrėžimą Jėzaus Kristaus bažnyčia yra garbinančiųjų bendruomenė, kurią Dievas pašaukė būti dvasiniais namais, šventa kunigyste, kad atnašautų „dvasines aukas, priimtinas Dievui per Jėzų Kristų“ (1 Pt 2, 5). Padėka Dievui, išreikšta bendruomeniniu garbinimu, keičia žmogišką širdį ir mintis bei daro panašias į Dievo charakterį ir rengia juos tarnystei.

Šios savaitės pamokoje daugiausia dėmesio skiriama garbinimo reikšmei ir kaip garbinimas išsaugo Jėzaus tikinčiųjų vienybę.