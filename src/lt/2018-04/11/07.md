---
title: Tolesniam tyrinėjimui
date: 14/12/2018
---

**Tolesniam tyrinėjimui:** „The Ellen G. White Encyclopedia“, 1044–1046 p.; 1290-1291 p.

> <p></p>
> „Šabo diena, kaip atmintina kūrimo diena svarbi tuo, kad ji visuomet liudija tikrąją priežastį, kodėl Dievui reikia atiduoti pagarbą, – nes jis yra Kūrėjas, o mes Jo kūriniai. Todėl šabo diena sudaro viso Dievo garbinimo pagrindą, nes ji atskleidžia tą didžiąją tiesą be galo įspūdingai, kaip negali niekas kitas. Tikrasis Dievo garbinimo pagrindas, ne tik septintąją dieną, bet ir apskritai visuomet, yra skirtumas tarp Kūrėjo ir Jo kūrinių. Šis svarbus faktas niekada negali pasenti, nevalia jo užmiršti. Dievas įvedė šabo dieną Edeno sode, kad ši tiesa būtų užfiksuota žmonių sąmonėje. Tol, kol tas faktas, kad Jis yra mūsų Kūrėjas, bus priežastis Jį garbinti, šabo diena išliks reikšminga ir atmintina diena. Jei visi švęstų šabo dieną, žmonių mintys ir jausmai būtų nukreipti į Kūrėją kaip gerbimo ir šlovinimo objektą, niekada nebūtų stabmeldžių, ateistų ar netikinčiųjų. Šabo dienos šventimas yra ištikimybės tikrajam Dievui ženklas, dangaus ir žemės, jūros ir vandens šaltinių Sutvėrėjui. Taigi žinia, liepianti žmonėms šlovinti Dievą ir laikytis Jo įsakymų, ypač kviečia juos laikytis ketvirtojo įsakymo“ (E. Vait, Didžioji kova, 2017, 379 p.).

**Klausimai aptarimui:**

`1. Kadangi biblinės garbinimo, pasaulio sukūrimo ir išganymo sampratos yra itin glaudžiai susijusios, jūsų manymu, kodėl sabatos šventimas galėtų būti Dievo priešnuodis netikram garbinimui? Kokį vaidmenį sabata atlieka šioje paskutiniųjų laikų pranašystėje Apr 14, 6–7? Kodėl sabata užsimenama pirmojo angelo žinioje?`

`2. Dažnai apie garbinimą kalbame turinio prasme – ką turėtume daryti ar nedaryti garbinimo metu. Ar to pakanka? Kokia yra garbinimo esmė? Kaip jūsų vietinė bendruomenė patiria prasmingą garbinimą?`

`3. Kai kuriose visuomenėse garbinimas krikščionių bendruomenėje pamažėle pamirštamas arba jo išsižadama, net adventistų bendruomenėse. Ką jūsų vietinė bendruomenė gali daryti priešindamasi šiam polinkiui?`

**Santrauka:** Garbinimas – tai tikinčių krikščionių dėkingas atsakas Dievui už Jo išgelbėjimo dovaną. Tai taip pat yra esminis elementas krikščionių bendruomenės vienybei ir bendravimo patyrimui. Be maldos ir Rašto tyrinėjimo trokštant pažinti Dievo tiesą mums, mūsų bendruomenė nepasieks vienybės Kristuje.