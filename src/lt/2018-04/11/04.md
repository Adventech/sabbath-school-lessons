---
title: Pirmojo angelo žinia
date: 11/12/2018
---

Septintosios dienos adventistai Apr 14, 6–12 trijų angelų žinią mato kaip vaizduojančią jų misiją ir jų žinios esmę prieš pat Jėzaus antrąjį atėjimą (Apr 14, 14–20). Reikia „galingu balsu“ skelbti svarbią žinią visiems žemės gyventojams.

`Perskaitykite Apr 14, 6–7. Kokia yra pirmojo angelo žinia ir ką ji sako apie Dievą? Kodėl joje paminėtas garbinimas?`

Pirmojo iš trijų angelų žinia skelbiama visam pasauliui. Tai yra Jėzaus pranašystės įvykdymas Mt 24, 14. Šiame trijų angelų skelbime matomas skubumas ir jų misija. Pirmoji žinia primygtinai ragina žmones sutelkti dėmesį į Dievą, „nes atėjo Jo teismo valanda“ (Apr 14, 7). Jėzaus antrasis atėjimas yra katalizatorius teismui.

„Bijokite Dievo“, – sako angelas (Apr 14, 7). Tiems, kurie nepriima Dievo rimtai, ši žinia ir raginimas veikti tikrai sukelia baimę. Tačiau tiems, kurie yra Jėzaus sekėjai, šis raginimas kelia nuostabą ir pagarbą. Jie žvelgia į Dievą ir mato Jo pažadų įvykdymą. Juos apima dėkingumas ir pagarba Dievui.

„Nuolankiai pašlovinkite dangaus ir žemės, jūros ir vandens šaltinių Sutvėrėją!“ (Apr 14, 7) Ši kalba yra neabejotina nuoroda į sabatos įsakymą, pastarojo nuoroda į pasaulio sukūrimą (žr. Iš 20, 8–11). Dievas Kūrėjas, padaręs sabatą kaip atminimą savo galiai kurti, yra tas, kurį reikia garbinti ir gerbti.

Įdomu tai, kad paskutiniaisiais laikais garbinimas yra laikomas esminiu klausimu, susijusiu su žmonių ištikimybe. Ši pasaulinė žinia – tai raginimas garbinti Kūrėją.

> <p></p>
> „Paskutiniosios krizės esminis klausimas bus garbinimas. Apreiškimo knyga aiškiai parodo, kad išmėginimas bus ne draudimas garbinti, bet kas bus garbinamas. Galų gale pasaulyje bus tik dvi žmonių grupės, tie, kurie bijo ir garbina gyvąjį Dievą (Apr 11, 1. 18; 14, 7), ir tie, kurie nekenčia tiesos ir garbina slibiną ir žvėrį (Apr 13, 4–8; 14, 9–11). Jei garbinimas yra esminis klausimas paskutinėje kovoje, nestebina tai, kad Dievas siunčia savo paskutiniųjų laikų Evangeliją, ragindamas žemės gyventojus rimtai Jį priimti ir garbinti kaip Kūrėją, vienintelį, kuris vertas garbinimo“ (Ranko Stefanovic, Revelation of Jesus Christ: Commentary on the Book of Revelation (Berrien Springs, Mich.: Andrews University Press, 2002), 444, 445 p.).