---
title: Duonos laužymas ir maldos
date: 13/12/2018
---

Kad ir kokie iššūkiai ištikdavo ankstyvąją bažnyčią, ji buvo vieninga Jėzaus tikėjime ir tiesoje, kurią Jis jai patikėjo skelbti pasauliui. Štai ką Petras netgi vadino turima tiesa (2 Pt 1, 12). Taigi, vieninga tiesoje, ji išreiškė šią vienybę keliais būdais.

„Jie ištvermingai laikėsi... duonos laužymo ir maldų“ (Apd 2, 42). Šis duonos laužymo paminėjimas tikriausiai nusako bendrą vakarienę arba nuolatinį tikinčiųjų maitinimąsi kartu. Tam tikru bendros vakarienės metu asmuo galėjo ypatingai palaiminti duoną ir vyną, prisimenant Jėzaus mirtį ir prisikėlimą, tikintis, kad Jis greitai sugrįš. Ankstyvieji krikščionys skyrė laiko prisiminti Jėzaus gyvenimo ir tarnystės reikšmę ir mėgo kalbėti apie tai bendros vakarienės metu. Jų bendra vakarienė tapo garbinimo akimirka. „Jie kasdien sutartinai rinkdavosi šventykloje, o savo namuose tai vienur, tai kitur lauždavo duoną, džiugia ir tauria širdimi drauge vaišindavosi, garbindami Dievą, ir buvo visos liaudies mylimi. O Viešpats kasdien didino jų būrį tais, kurie ėjo į išganymą“ (Apd 2, 46–47). Neabejotinai šis bendravimo metas labai padėjo sustiprinti vienybės jausmą Jėzuje.

**Kokių yra pavyzdžių Apaštalų darbų knygoje, kaip ankstyvieji krikščionys kartu meldėsi? Ko jie meldė?**

`Apd 1, 14`

`Apd 4, 23–31`					

`Apd 12, 12`						

Ankstyvoji bažnyčia brangino galimybę tiesiogiai kreiptis į Dievą ir garbinimo metu visada teikdavo Jam prašymus. Pirmame laiške Timotiejui Paulius pamini maldos svarbą, kai krikščionys yra kartu (1 Tim 2, 1). Efeziečiams jis taip pat pabrėžė būtinybę melstis: „Kiekvienu metu melskitės Dvasioje visokeriopomis maldomis ir prašymais. Be paliovos budėkite, malda užtardami visus šventuosius ir mane“ (Ef 6, 18–19).

`Kaip mes galime patirti gilesnę vienybę per užtariančią maldą dėl bendro tikslo? Kaip ši malda padeda mums kaip bažnyčiai susivienyti?`