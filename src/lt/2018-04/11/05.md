---
title: Rašto tyrinėjimas ir bendravimas
date: 12/12/2018
---

`Perskaitykite Apd 2, 42. Kaip ankstyvieji krikščionys garbino?`

„Jie ištvermingai laikėsi apaštalų mokslo ir bendravimo“ (Apd 2, 42). Nuo seniausių bažnyčios akimirkų garbinimui buvo būdingas apaštalų mums suteiktas Dievo Žodžio tyrinėjimas. Pirmieji krikščionys buvo ištikimi, tyrinėdami Raštą, kas jame pasakyta apie Jėzų Kristų. Jie nuolat bendravo, kad dalintųsi vieni su kitais Dievo jiems suteiktais palaiminimais ir padrąsintų vieni kitus jų dvasinėje kelionėje su Dievu. Žodyje jie paisė šventų tiesų, tapusių jų žinios pasauliui pagrindu.

**Ką šios eilutės sako apie svarbą tyrinėti Dievo Žodį drauge su kitais tikinčiaisiais?**

`2 Kar 22, 8–13`

`Apd 17, 10–11`
						
`2 Tim 3, 14–17`						

> <p></p>
> „Visada, kai skelbiamos Evangelijos tiesos, tie, kurie nuoširdžiai trokšta elgtis teisingai, būna paskatinti uoliai tyrinėti Šventąjį Raštą. Jei paskutiniosiomis žemės istorijos dienomis tie, kuriems skelbiamos šios nesikeičiančios tiesos, sektų berėjiečių pavyzdžiu, kasdien tyrinėtų Šventąjį Raštą bei lygintų jį su girdėtuoju Dievo Žodžiu, šiandien būtų ne palyginti menka saujelė, o daugybė ištikimųjų Dievo Įstatymo reikalavimams“ (E. Vait, Apaštalų darbai, 172 p.).

Mes esame vieninga tauta, nes skelbiame Dievo Žodyje užrašytas tiesas. Tuo buvo užtikrinta Dievo bažnyčia pirmosiomis dienomis, ir tuo ji užtikrinta šiandien. Dievo Žodžio tyrinėjimas sudaro mūsų Dievo garbinimo ir mūsų kaip tautos, kuri buvo pašaukta skelbti trijų angelų žinią pasauliui, vieningumo pagrindą. Mums kaip šeimai susiburiant bendrauti ir garbinti, Šventasis Raštas mums kalba Dievo žodžius, kad vestų mus gyvenime ir ruoštų mūsų misijai ir Jėzaus antrajam atėjimui.

`Ar tvirtai stovite Rašto tikėjime? T.y., ar jūs esate pakankamai užtikrinti ir galite, kaip trys žydų jaunuoliai, stovėti tvirtai net mirties akivaizdoje?`