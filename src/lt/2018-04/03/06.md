---
title: Vienas tikėjimas meilėje
date: 18/10/2018
---

`Jn 17, 3 Jėzus sakė, kad amžinasis gyvenimas – tai pažinti Dievą. Perskaitykite 1 Jn 2, 3–6. Ką reiškia pažinti Dievą? Kaip mes parodome Dievo pažinimą kasdieniame gyvenime?`

Apskritai, nors šiandien žmonės nori laikyti save įstatymus vykdančiais piliečiais, tie patys žmonės dažnai menkina biblinį įsipareigojimą laikytis Dievo įsakymų. Kai kurie netgi teigia, kad Dievo malonė panaikina Dievo įsakymus. Bet tai nėra biblinis mokymas:

> <p></p>
> „Įsakymų laikymasis nėra sąlyga Dievo pažinimui, bet ženklas, kad mes pažįstame Dievą / Jėzų ir mylime Jį. Todėl Dievo pažinimas yra ne tik teorinės žinios, bet ir elgesys“ (Ekkehardt Mueller, The Letters of John (Nampa, Idaho: Pacific Press, 2009), 39 p.). 

Jėzus pats pabrėžė: „Jei Mane mylite, jūs laikysitės Mano įsakymų. Kas pripažįsta Mano įsakymus ir jų laikosi, tas tikrai Mane myli“ (Jn 14, 15. 21). „Iš to pažįstame mylį Dievo vaikus, kad mylime Dievą ir vykdome Jo įsakymus, nes tai ir yra Dievo meilė – vykdyti Jo įsakymus. O Jo įsakymai nėra sunkūs“ (1 Jn 5, 2–3).

`Perskaitykite Jn 13, 34–35. Kokį naują įsakymą Jėzus davė savo mokiniams, ir kaip tai susiję su Jėzaus sekėjų vienybės idėja?`

Įsakymas mylėti savo artimą pats savaime nebuvo naujas; pastarąjį galima rasti įsakuose, kuriuos Dievas davė Mozei (Kun 19, 18). Kas nauja Jėzaus įsakyme, kad Jo mokiniai mylėtų vienas kitą, kaip Jis juos mylėjo. Pasiaukojančios Jėzaus meilės pavyzdys yra nauja etika krikščionių bendruomenei.

Koks nuostabus mums buvo nustatytas matas! Jėzaus gyvenimas buvo praktiškas meilės parodymas. Visas malonės darbas yra nuolatinis tarnavimas iš meilės, savęs išsižadėjimas, pasiaukojimas. Mes galime įsivaizduoti, kad Kristaus gyvenimas buvo nenutrūkstamas meilės ir pasiaukojimo pasireiškimas kitų labui. Principas, skatinęs Kristų, turėtų skatinti Jo tautą visuose jų tarpusavio santykiuose. Tokia meilė būtų galingas liudijimas pasauliui. Tokia meilė taip pat būtų ir galinga jėga vienybei tarp mūsų.

`Kaip mes galime išmokti atskleisti Jėzaus parodytą pasiaukojančią meilę kitiems?`