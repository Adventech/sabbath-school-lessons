---
title: Vienybė tarp krikščionių
date: 17/10/2018
---

`Perskaitykite Mk 9, 38–41 ir Jn 10, 16. Ko Jėzaus atsakymas apaštalui Jonui mus moko apie išskirtinumą ir skubotus sprendimus, susijusius su tuo, kas yra tikras Jėzaus sekėjas?`

Septintosios dienos adventistai buvo linkę suprasti Jėzaus maldą Jono 17 kaip tiesiogiai taikytiną jų bažnyčiai. Mes turime būti vieningi kaip bažnyčia, kad įvykdytume misiją dalytis trijų angelų žinia su pasauliu. Šiuo klausimu ginčų nedaug.

`O kaip dėl vienybės su kitais krikščionimis? Kokie turi būti mūsų santykiai su jais, atsižvelgiant į tai, ko Jėzus meldė?`

Neabejotina, mes tikime, kad Dievas turi ištikimų žmonių ir kitose bažnyčiose, o ne tik mūsų. Be to, Raštas aiškiai parodo, kad Dievas turi sau ištikimus net Babilone: „Išeik iš Babelės, Mano tauta, kad nedalyvautum jos nuodėmėse ir nepatirtum jos negandų!“ (Apr 18, 4)

Tuo pačiu metu mes žinome, kad, pasak Apreiškimo knygos, tarp tų, kurie išpažįsta Kristaus vardą, yra daug atsimetėlių ir kad paskutinėmis dienomis daugybė netikrų krikščionių vienysis vieni su kitais ir su valstybe, kad sukeltų persekiojimą, nusakytą Apr 13, 1–17. Todėl adventistai visada labai atsargiai priimdavo kvietimus siekti vienybės su kitomis bažnyčiomis, pavyzdžiui, matomos ekumeniniame judėjime.

Tada, kokie turi būti mūsų santykiai su kitomis denominacijomis? E. Vait apie septintosios dienos adventistų bažnyčios bendradarbiavimą su kitais krikščionimis rašė, bent jau šiuo konkrečiu klausimu:

> <p></p>
> „Žmogui pavedus savo valią Dievo valiai, Šventoji Dvasia padarys įspūdį tų širdims, kuriems žmogus tarnauja. Buvo parodyta, kad mes neturime vengti W.C.T.U. darbuotojų [Krikščionių moterų susivaldymo unija, kurios skatino visišką susilaikymą nuo alkoholio. Red. pastaba]. Susivieniję su jais siekiant visiškos abstinencijos mes nekeisime savo pozicijos dėl septintosios dienos laikymosi, ir galime parodyti supratingumą dėl jų pozicijos blaivybės tema. Atverdami duris ir pakviesdami juos susivienyti su mumis dėl blaivybės klausimo, mes užsitikriname jų pagalbą šioje srityje; ir jie, susivieniję su mumis, girdi naujas tiesas, kurias Šventoji Dvasia nori parodyti širdims“ (Welfare Ministry, 163 p.).

Nors ji rašė konkrečiu klausimu, ji pateikė principus, kurių galime laikytis, mums bendraujant su kitais krikščionimis, ypač susivienijimo vardan tikslo klausimu.

Pirma, mes galime bendradarbiauti su jais socialiniuose interesuose. Antra, jei mes su jais susivienysime, turime tai daryti taip, kad neitume į kompromisą dėl mūsų įsitikinimų ar papročių. Trečia, mes galime ir turėtume pasinaudoti šia „vienybe“, kad pasidalytume su kitais brangiomis tiesomis, kuriomis mes buvome palaiminti.