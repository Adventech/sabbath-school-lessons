---
title: Jėzus meldžiasi už savo mokinius
date: 15/10/2018
---

`Perskaitykite Jn 17, 9–19. Ko Jėzus konkrečiai meldė dėl savo mokinių?`

Toliau Jėzus meldžiasi už savo mokinius, kuriems gresia rimtas pavojus prarasti tikėjimą Juo ateityje, kai Jis nebebus su jais kūne. Todėl Jis paveda juos savo Tėvui.

Jėzaus malda yra skirta jų apsaugai pasaulyje. Jėzus nesimeldžia už pasaulį, nes Jis žino, kad šis iš esmės prieštarauja Tėvo valiai (1 Jn 5, 19). Bet kadangi pasaulis yra vieta, kur mokiniai atliks savo tarnystę, Jėzus meldžiasi, kad jie būtų apsaugoti nuo pikto pasaulyje. Jėzui rūpi pasaulis; juk Jis yra jo gelbėtojas. Tačiau Evangelijos skelbimas yra susietas su tų liudijimu, kurie eis ir skelbs gerąją naujieną. Štai kodėl Jėzus turi juos užtarti, kad piktasis jų nenugalėtų (Mt 6, 13).

Tačiau vienas mokinys buvo nugalėtas. Anksčiau tą vakarą Jėzus pasakė, kad vienas iš jų nusprendė Jį išduoti (Jn 13, 18–30). Nors Jėzus pasako tai, kas apie Judo išdavystę išpranašauta Rašte (Ps 41, 10), Judas nebuvo likimo auka. Šventos Vakarienės metu Jėzus kreipėsi į jį meilės ir draugystės gestu (Jn 13, 26–30).

> <p></p>
> „Velykų vakarienės metu Jėzus, atskleisdamas išdaviko kėslus, įrodė savo dieviškumą. Jis švelniai įtraukė Judą į patarnavimą mokiniams. Tačiau ir paskutinis meilės kreipimasis liko nepaisytas“ (E. Vait, Su meile iš Dangaus, 666 p.).

Žinodamas, kad pavydas gali suskaldyti mokinius, kaip ir anksčiau Jėzus meldžiasi už jų vienybę. „Šventasis Tėve, išlaikyk juos savo vardu, kurį esi Man davęs, kad jie būtų viena kaip ir Mes“ (Jn 17, 11). Tokia vienybė yra ne žmogiškas pasiekimas. Tai gali būti tik dangaus malonės rezultatas ir dovana. Jų vienybė grindžiama Tėvo ir Sūnaus vienybe, ir pastaroji yra būtina sąlyga efektyviam tarnavimui ateityje.

Tiesa, jų pašventinimas taip pat yra būtinas tarnystei. Dievo malonės darbas mokinių širdims juos pakeis. Bet jei jie liudija Dievo tiesą, jie turi būti tos tiesos pakeisti.

`Ką reiškia „ne iš pasaulio“? Kaip mūsų gyvenimas ir tai, kaip mes gyvename, padaro mus „ne iš šio pasaulio`