---
title: Tuos, kurie mane įtikės
date: 16/10/2018
---

Po Jėzaus maldos už savo mokinius, Jis išplėtė savo maldą, įtraukdamas tuos, kurie Jį įtikės per mokinių žodį (Jn 17, 20).

`Perskaitykite Jn 17, 20–26. Koks didžiausias Jėzaus troškimas tiems, kurie vėliau įtikės Evangelijos žinią? Kodėl itin svarbu, kad ši malda būtų įvykdyta?`

Kadangi Tėvas ir Sūnus yra viena, Jėzus meldė, kad ateityje tikintieji taip pat būtų viena. Keliose Jono Evangelijos vietose Jėzus nurodė į Tėvo ir Sūnaus vienybę. Jie niekada neveikia nepriklausomai vienas nuo kito, bet visada yra viena visoje bendroje veikloje (Jn 5, 20–23). Jie vienodai myli puolusią žmoniją, kad Tėvas buvo pasiruošęs atiduoti savo Sūnų už pasaulį, o Sūnus buvo pasiruošęs dėl jo pasiaukoti (Jn 3, 16; 10, 15).

Vienybė, į kurią Jėzus čia nurodo, yra meilės ir tikslo vienybė, kaip tarp Tėvo ir Sūnaus.
„Iš to visi pažins, kad esate Mano mokiniai, jei mylėsite vieni kitus“ (Jn 13, 35). Atsiskleidžiant šiai meilės vienybei bus pastebimas viešas patvirtinimas jų santykių su Jėzumi ir su Tėvu.

> <p></p>
> „Tikros jų vienybės parodymas turėtų parūpinti įtikinamą liudijimą dėl Evangelijos tiesos“ (Andreas J. Köstenberger, John, Baker Exegetical Commentary on the New Testament (Grand Rapids: Baker Academic, 2004), 498 p.). 

Taip pasaulis žinos, kad Jėzus yra Gelbėtojas. Kitaip tariant, ši vienybė, kurios Jėzus meldė, negali būti nematoma.

`Kaip pasaulis gali įsitikinti Evangelijos teisingumu, jei jis nematys Dievo tautos meilės ir vienybės?`

> <p></p>
> „Dievas išveda žmones, kad jie stovėtų tobuloje vienybėje ant amžinosios tiesos pamato... Dievas sumanė, kad visi Jo žmonės pasiektų tikėjimo vienybę. Kristaus malda prieš pat Jo nukryžiavimą, kad Jo mokiniai būtų viena, kaip Jis su Tėvu yra viena, kad pasaulis įtikėtų, jog Jį siuntė Tėvas. Ši labiausiai paliečianti ir nuostabi malda siekia per amžius, net iki mūsų dienų; Jo žodžiai buvo tokie: ‘Ne tik už juos Aš meldžiu, bet ir už tuos, kurie per jų žodį Mane įtikės.‘ Kristaus sekėjai turėtų itin nuoširdžiai stengtis atsakyti į šią maldą savo gyvenime“ (Ellen G. White, Testimonies for the Church, vol. 4, p. 17).

`Ką mes darome savo gyvenime ir bažnyčiose, kad padėtume pasiekti čia paminėtą vienybę? Kodėl tam tikra svojo „aš“ mirties dalis yra itin svarbi kiekvienam iš mūsų, jei norime, kad mūsų bažnyčia būtų vieninga kaip pridera?`