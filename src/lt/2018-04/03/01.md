---
title: Kad visi jie būtų viena
date: 13/10/2018
---

### Šios savaitės tyrinėjimui skaitykite
Jono 17, 1–26; 1 Jono 5, 19; Jono 13, 18–30; Jono 5, 20–23; Morkaus 9, 38–41; Apreiškimo 18, 4; 1 Jono 2, 3–6.

> <p>Įsimintina eilutė:</p>
> „Ne tik už juos Aš meldžiu, bet ir už tuos, kurie per jų žodį Mane įtikės: tegul visi bus viena! Kaip Tu, Tėve, Manyje ir Aš tavyje, tegul ir jie bus viena Mumyse, kad pasaulis įtikėtų, jog Tu esi Mane siuntęs“ (Jn 17, 20–21).

Evangelija pagal Joną mums leidžia pažvelgti į Jėzaus susirūpinimą, nes horizonte pasirodė Jo išdavystė ir mirtis. Penkiuose esminiuose skyriuose (Jono 13–17) mums užrašyti paskutiniai Jėzaus žodžiai, kurie baigiasi tuo, kas kartais vadinama Jo „vyriausiojo kunigo malda“ (Jn 17).

> <p></p>
> „Tai deramas pavadinimas, nes mūsų Viešpats šitoje maldoje pasišvenčia aukai, tuo pat metu būdamas kunigu ir auka. Tuo pačiu metu tai yra pašventinimo malda tų, už kuriuos auka atnašaujama – tuos mokinius, kurie dalyvavo aukštutiniame kambaryje, ir tuos, kurie vėliau įtikės per jų liudijimą“ (F. F. Bruce, The Gospel of John (Grand Rapids: Eerdmans, 1983), 328 p.).

Šios maldos esmė – tai Jėzaus susirūpinimas dėl vienybės tarp Jo mokinių ir tų, kurie vėliau Jį įtikės. Pagrindinė tema maldoje: „Aš meldžiu už juos. Ne už pasaulį meldžiu, bet už Tavo Man pavestuosius. Jie juk yra Tavieji! Ir visa, kas Mano, yra Tavo, o kas Tavo – tai Mano, ir Aš pašlovintas juose“ (Jn 17, 9–10).

Jokia prasminga diskusija apie bažnytinę vienybę, apie mūsų vieningumą Kristuje, negali būti išbaigta be atidaus šios maldos tyrinėjimo. Ko Jėzus meldė, už ką Jis meldėsi, ir kokia yra Jo malda dėl mūsų šiandien?