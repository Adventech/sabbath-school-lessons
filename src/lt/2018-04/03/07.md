---
title: Tolesniam tyrinėjimui
date: 19/10/2018
---

**Tolesniam tyrinėjimui:** E. Vait, Didžioji kova (2017), 383–386 p.; „The E. G. White Encyclopedia“, 763 p.; 1110 p.

> <p></p>
> „Nors Septintosios dienos adventistų bažnyčia yra pasaulinė bažnyčia su daugybe vietinių bendruomenių, adventistai neteigia esantys visuotinė Bažnyčia. Visuotinė bažnyčia yra platesnė nei bet kokia denominacija. Ji matoma ir nematoma tiek, kiek ji susideda iš tų, kurie tiki Jėzų ir Jį seka. Šis konkretus teologinis klausimas yra pabrėžtinas, jei mes atsižvelgiame į atsimetimą tarp krikščionių, kruopščiai įvardytą Apreiškimo knygoje. Tyra Apreiškimo 12 bažnyčia yra priešpriešinama Apreiškimo 17 ištvirkėlei, Babilonui – didžiam miestui, kuris savo ruožtu yra priešpriešinamas Avinėlio nuotakai, šventam miestui arba Naujajai Jeruzalei Apreiškimo 21 ir 22. Pirmame amžiuje, visuotinė bažnyčia galėjo būti ganėtinai matoma, bet ją daug sunkiau ir sudėtingiau pamatyti, pavyzdžiui, tamsiųjų viduramžių laikotarpiu. Todėl adventistai neapriboja tikrosios Dievo bažnyčios sampratos savo pačių denominacija, nei jie automatiškai ją priskiria kitoms krikščioniškoms bažnyčioms. Tikroji Dievo bažnyčia susideda iš tų asmenų, kurie tikrai tiki Jį. Dievas juos žino. Adventistai, kita vertus, tvirtina, kad jie yra Dievo konkretus matomas paskutiniųjų laikų likutis iš Apreiškimo 12, 17 ir Apreiškimo 12–14 skyrių. Šiam likučiui būdingos vietinės ir visuotinės savybės (Apr 2, 24; 12, 17)“ (Ekkehardt Mueller, „The Universality of the Church in the New Testament,“ in Ángel Manuel Rodríguez, ed., and Message, Mission, and Unity of the Church (Silver Spring, Md.: Biblical Research Institute, General Conference of Seventh-day Adventists, 2013), p. 37.


**Klausimai aptarimui:**

`1. Kodėl Jėzaus maldos Jono 17 įvykdymas yra itin svarbus mūsų bažnyčiai? Ką Jėzaus troškimas pirmo amžiaus bažnyčios vienybei atskleidžia apie Jo troškimą šiandien mūsų bažnyčiai?`

`2. Ar jūsų vietinė bendruomenė bendradarbiavo su kitais krikščionimis tam tikrais klausimais? Kaip tai klostėsi? Kaip mes galime bendradarbiauti su jais, kai metas tam tinkamas, nepakenkiant jokioms iš mums suteiktų tiesų?`

`3. Kokia yra šio teiginio reikšmė „Didžiojoje kovoje“? Kaip mes tai galime padaryti tikrove tarp mūsų? „Jeigu tie, kurie laiko save Dievo tauta, priimtų šviesą, kuri šviečia jiems iš Viešpaties Žodžio, tai pasiektų vienybę, dėl kurios meldėsi Kristus ir kurią apaštalas apibūdina kaip Dvasios vienybę, kuri išsaugoma taikos ryšiu (Ef 4, 3–5). Jis sako: Vienas kūnas ir viena Dvasia, kaip ir esate pašaukti į vieną savo pašaukimo viltį. Vienas Viešpats, vienas tikėjimas, vienas krikštas“ (E. Vait, Didžioji kova, 328 p.).`

**Santrauka:** Jėzaus kaip vyriausiojo kunigo malda Jono 17 yra priminimas, kad Jėzui šiandien vis dar rūpi vienybė bažnyčioje. Jo malda turėtų būti mūsų malda, ir mes turėtume ieškoti būdų, kaip sustiprinti mūsų tikėjimą Dievo Žodžiu. Meilė vienas kitam taip pat turėtų būti būdinga mūsų santykiams su kiekvienu, įskaitant kitus krikščionis, nepriklausomai nuo teologinių skirtumų.