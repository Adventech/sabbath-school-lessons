---
title: Raktas vienybei
date: 20/10/2018
---

### Šios savaitės tyrinėjimui skaitykite
Ef 1, 3–14; Gal 4, 7; Ef 2, 11–22; 4, 1–6. 11; Mt 20, 25–28; Ef 5, 5–6, 9.

> <p>Įsimintina eilutė:</p>
> „Paskelbdamas mums savo valios slėpinį, kaip Jis panorėjo iš anksto nutarti Jame, amžių pilnatvei atėjus, visa, kas yra danguje ir žemėje, iš naujo suvienyti Kristuje kaip galvoje“ (Ef 1, 9–10).

Efezas buvo pagrindinis prekybos ir įtakos centras mažojoje Azijoje. Bažnyčią čia, Efeze, sudarė žydai, pagonys ir visų socialinių gyvenimo sričių žmonės. Tokia įvairiapusiška narystė galėjo būti linkusi į konfliktus kaip pasaulis, kuriame jie gyveno; t.y., jei ne Kristus ir vienybė, kurią jie turėjo Jame kaip Kristaus kūno nariai. Taigi Pauliaus susirūpinimas vienybe tarp Kristaus sekėjų yra pagrindinė jo Laiško efeziečiams tema.

Pauliaus vienybės samprata turi dvi puses: vienybę bažnyčioje, kur žydai ir pagonys susijungia viename kūne – Kristuje; ir vienybę visatoje, kurioje visi reiškiniai danguje ir žemėje atranda savo galutinę vienybę Kristuje.

Šios vienybės šaltinis yra Kristus. Pauliaus pavartoti – „Kristuje“ arba „su Kristumi“ šiame laiške kartojami daug kartų, siekiant parodyti, ką Dievas atliko dėl mūsų ir visatos per Jėzaus Kristaus gyvenimą, mirtį ir prisikėlimą. Galutinis Dievo išganymo planas – tai suvienyti visa per Kristų. Ši vienybė taps visiškai akivaizdi tik pasaulio pabaigoje.