---
title: Kilus nesutarimams
date: 10/11/2018
---

### Šios savaitės tyrinėjimui skaitykite
Apd 6, 1–6; 10, 1–23; Mt 5, 17–20; Apd 11, 3–24; Apd 15, 1–22; Am 9, 11–12.

> <p>Įsimintina eilutė:</p>
> „Ir visi, kurie esate pakrikštyti Kristuje, apsivilkote Kristumi. Nebėra nei žydo, nei graiko; nebėra nei vergo, nei laisvojo; nebėra nei vyro, nei moters: visi jūs esate viena Kristuje Jėzuje!“ (Gal 3, 27–28)

Viena sudėtingiausių kurios nors krikščionių bendruomenės užduočių – palaikyti vienybę atsiradus nuomonių skirtumams tam tikrais klausimais, susijusiais su bažnyčios tapatybe ir misija. Šie skirtumai gali lemti baisius padarinius.

Šiandienos krikščionių bendruomenės nesiskiria nuo tų, kurias matome Naujajame Testamente. Žmonės yra žmonės ir skirtumų bus, netgi dėl svarbių klausimų. Ankstyvieji krikščionys patyrė ginčų, kylančių iš tarpasmeninių prietarų ir Senojo Testamento pasakojimų bei papročių aiškinimų skirtumų. Šie ginčai galėjo sunaikinti bažnyčią dar kūdikystėje, jei ne išmintingi apaštalai ir vadovai, siekę Šventosios Dvasios ir Šventojo Rašto vedimo, kad išspręstų šią įtampą.

Prieš kelias savaites tyrinėjome, kaip ankstyvoji bažnyčia patyrė bažnytinę vienybę. Šią savaitę mes žvelgiame į tai, kaip ankstyvoji bažnyčia išsprendė vidinius konfliktus, kurie kenkė vienybei ir kėlė pavojų išlikimui. Kokie buvo šie konfliktai, kaip jie išsisprendė ir ko šiandien galėtume pasimokyti iš šių patyrimų?