---
title: Tolesniam tyrinėjimui
date: 16/11/2018
---

E. Vait, Apaštalų darbai, 99–106; 140–149;

> <p></p>
> „Šią problemą gvildenusią tarybą sudarė apaštalai ir mokytojai, išgarsėję ugdant iš žydų ir pagonių kilusių krikščionių Bažnyčias, bei rinktiniai atstovai iš įvairių vietovių. Dalyvavo vyresnieji iš Jeruzalės, pasiuntiniai iš Antiochijos, buvo atstovaujamos įtakingiausios bendruomenės. Taryba dirbo pagal tai, ką diktavo apšviestas protas, ir vadovavosi Dievo valios įkurtosios Bažnyčios orumu. Savo priimtų sprendimų rezultatu jie visi laikė tai, kad pats Dievas atsakė į svarstomą klausimą, suteikdamas pagonims Šventąją Dvasią; jie suprato, jog dabar telieka paklusti Dvasios vedimui. Dėl sprendžiamo klausimo nebuvo paragintas balsuoti visas krikščionių kūnas. Nutarimą, kuris vėliau tapo visuotinai priimtas krikščionių Bažnyčioms, priėmė bei išleido apaštalai ir vyresnieji broliai, įtakingi bei išmintingi žmonės. Tiesa, ne visiems toks sprendimas patiko; buvo ambicingų ir savimi pasitikinčių brolių, kurie su juo nesutiko. Šie žmonės nusprendė patys prisiimti atsakomybę ir darbuotis atskirai. Jie daug murmėjo, ieškojo klaidų, siūlė naujus planus ir ieškojo būdų, kaip sužlugdyti darbą žmonių, kuriuos Dievas paskyrė skelbti Evangeliją. Bažnyčia pirmą kartą susidūrė su tokiomis kliūtimis, kurios nuo tol lydės ją lig pat laikų pabaigos“ (E. Vait, Apaštalų darbai, 146 p.).

**Klausimai aptarimui:**

`1. Kokius žingsnius sprendžiant ginčus, nusakytus šią savaitę tyrinėtuose pasakojimuose, galima pritaikyti jūsų bažnyčios bendruomenei, jei kyla nesutarimų? Nepaisant to, kad bažnyčios problema čia buvo teologinė, ko galėtume pasimokyti iš šių pasakojimų, kurie gali padėti bažnyčiai, kai kultūriniai, politiniai ar etniniai klausimai kelia grėsmę vienybei? Kokius svarbius principus galime įžvelgti tame, ką matėme?`

`2. Dar kartą perskaitykite ištrauką iš E. Vait knygos. Nepaisant teigiamų rezultatų, kai kurie vis dar nebuvo patenkinti. Ko turėtume pasimokyti iš šios liūdnos tikrovės?`

**Santrauka:** Ankstyvajai bažnyčiai grėsė vidiniai konfliktai dėl daugelio klausimų, kurie galėjo padaryti žalingą poveikį. Matėme, kaip bažnyčia, vedama Šventosios Dvasios ir paklusdama Dievo Žodžiui, sugebėjo išspręsti šiuos ginčus ir išvengti susiskaldymų.