---
title: Jeruzalės susirinkimas
date: 14/11/2018
---

`Perskaitykite Apd 15, 1–2 ir Gal 2, 11–14. Kokie du dalykai sukėlė rimtą konfliktą ankstyvojoje bažnyčioje?`

Grėsmė bažnyčios vienybei, su kuria susidūrė ankstyvieji krikščionys, buvo tikra ir sudėtinga. Kai kurie žydai krikščionys manė, kad išganymas buvo skirtas tik tiems, kurie priklausė Dievo Sandoros tautai, ir tai reiškė, kad apipjaustymas būtinas. Šie žydai taip pat tikėjo, kad ištikimos gyvensenos dalimi buvo bet kokių ryšių su pagonimis vengimas, kurie galbūt galėtų apsunkinti jų pačių išgelbėjimą.

Žydai turėjo labai griežtus papročius dėl jų santykių su pagonimis. Šie papročiai greitai tapo kliūtimi naujai krikščionių bendruomenei, kai apaštalai pradėjo laimėti pagonis, norėjusius tapti Jėzaus sekėjais. Kadangi Mesijas yra Dievo Sandoros tautos Išganytojas, kaip išpranašauta Senajame Testamente, argi pagonys pirmiausia neturėjo tapti žydais, o tada laikytis tų pačių Sandoros taisyklių, jei norėjo būti išgelbėti?

`Perskaitykite Apd 15, 3–22. Kokie buvo Jeruzalės susirinkime iškelti klausimai?`

Čia ginčas kilo dėl giliai įsišaknijusių Senojo Testamento pasakojimų apie apipjaustymą ir santykius su pagonimis. Apaštalams, vyresniesiems ir delegatams iš Antiochijos susirinkus kartu, atrodo, diskusija tęsėsi ilgą laiką be jokio nutarimo.

Bet tada prabilo Petras, Barnabas ir Paulius. Petro kalba nurodė į Dievo jam duotą apreiškimą ir Šventosios Dvasios dovaną, kuri atvėrė kelią misijai pagonims. Tada Paulius ir Barnabas dalijosi savo pasakojimais apie tai, ką per juos Dievas padarė pagonims. Dėka to daugelis praregėjo ir pamatė naują tiesą. Petras pasakė: „Verčiau tikėkime Viešpaties Jėzaus malone būsią išgelbėti kaip ir jie“ (Apd 15, 11). Ilgamečiai papročiai atsiskleidė Evangelijos šviesoje.

`Ar jūsų nuomonė kada nors buvo pasikeitusi dėl gilaus įsitikinimo? Ko pasimokėte iš šio patyrimo, galbūt galinčio jums padėti tuomet, kai jums vėl gali tekti apmąstyti jūsų įsitikinimą?`