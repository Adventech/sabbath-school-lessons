---
title: Etniniai prietarai
date: 11/11/2018
---

`Perskaitykite Apd 6, 1. Kokia problema ankstyvojoje bažnyčioje paskatino žmones pasisakyti už sąžiningą ir teisingą našlių aprūpinimą maistu?`

Kai kurie ankstyvieji krikščionys atrodė nusiteikę prieš graikų našles ir joms parūpindavo mažiau maisto nei hebrajų našlėms. Šis šališkumas sukėlė nesantaiką ankstyvojoje tikinčiųjų bendruomenėje. Ar šališkumas buvo tikras, tekstas nesako. Pastarais sako tik tai, kad kai kurie žmonės tikėjo, jog taip buvo. Šis konfliktas labai anksti sukėlė pavojų bažnyčios vienybei. Įdomu, kad etninis susiskaldymas bažnyčioje buvo taip greitai pastebėtas.

`Perskaitykite Apd 6, 2–6. Kokios buvo paprastos ankstyvosios bažnyčios priemonės, siekiant išspręsti šį nesusipratimą?`

Ankstyvoji bažnyčia sparčiai augo, ir šis augimas apaštalams lėmė vis didesnę naštą. Šių septynių vyrų paskyrimas, tradiciškai vadinamų „diakonais“ (nors Naujajame Testamente jie taip nevadinami), sumažino įtampa Jeruzalės bažnyčioje ir leido daugiau žmonių įsitraukti į bažnyčios tarnystę.

Apaštalai atidžiai klausė graikiškai kalbančiųjų tikinčių skundus ir prašė jų sprendimo. Septynių vyrų paskyrimas tapti apaštalų padėjėjais buvo paliktas šiai grupei, ir jie rekomendavo septynis mokinius, visi jie graikiškai kalbantieji. Šie vyrai turėjo gerą vardą, pilni Šventosios Dvasios ir išminties (Apd 6, 3). Apaštalų tarnystė, kuri iki tol susidėjo iš Dievo Žodžio skelbimo ir maisto parūpinimo našlėms, buvo padalyta į dvi grupes, kiekvienai atliekant vienodai svarbią tarnystę skelbiant Evangeliją. Lukas vartojo tą patį žodį – „tarnystė“ (diakonia), nusakant ir apaštalų tarnystę skelbiant Žodį (Apd 6, 4), ir diakonų tarnystę aprūpinant maistu (Apd 6, 1).

`Ką reikšmingo įžvelgiate tame, jog vadovai sušaukė daug tikinčiųjų (Apd 6, 2), kad išspręstų problemą?`