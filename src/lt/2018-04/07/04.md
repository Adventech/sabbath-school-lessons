---
title: Dvasia veda
date: 13/11/2018
---

Pranešimai apie tai, kas atsitiko Kornelijui Cezarėjoje, netrukus pasiekė krikščionių bendruomenės vadovus Jeruzalėje ir jie paprašė Petrą paaiškinti įvykius. Jie įsižeidė dėl to, ką Petras padarė, nes žydų supratimu ištikimi Mozės Įstatymui žydai negalėjo valgyti su pagonimis (Apd 11, 3).

`Perskaitykite Apd 11, 4–18. Ką Petras pasakė paaiškindamas Šventosios Dvasios darbą ir Jos vedimą šiame įvykyje? Kokia buvo su šiais įvykiais susijusi jo pagrindinė mintis?`

Nors kai kurie kėlė klausimų dėl Petro elgesio ir jo sprendimo krikštyti šiuos pagonis, pakankamai liudytojų patvirtino (Apd 11, 12), kad Šventoji Dvasia iš tikrųjų apsireiškė kaip ir per Sekmines. Šiuo atveju Šventosios Dvasios vedimas ir vadovavimas yra neginčijamas ir Jos dovana pripažįstama. „Tai išgirdę, jie nusiramino ir ėmė šlovinti Dievą, sakydami: Vadinasi, Dievas ir pagonims davė atsivertimo malonę, kad jie gyventų“ (Apd 11, 18).

`Perskaitykite Apd 11, 19–24. Kas toliau įvyko ankstyvosios bažnyčios gyvenime?`

Galbūt kai kurie Jeruzalėje manė, kad tai, kas atsitiko Kornelijui ir jo namiškiams, bus išimtis ir toks patyrimas nepasikartos. Bet Šventosios Dvasios ketinimai buvo kitokie. Jėzaus mokiniams dėl persekiojimo, kilusio po Stepono mirties (Apd 8, 1), išsibarsčius už Jeruzalės ir Judėjos ir keliaujant į Samariją, Finikiją, Kiprą ir Antiochiją, vis daugiau pagonių priėmė Jėzų kaip savo Gelbėtoją. Tai Jėzus išpranašavo (Apd 1, 8). Nors šis pagonių antplūdis džiugino, jei įsivaizduotume save šių ankstyvųjų įtikėjusių žydų vietoje, nesunku suprasti, kodėl jie nebuvo užtikrinti, kaip reaguoti.

`Kaip mes galime laikytis siauro bažnyčios ir mūsų žinios požiūrio, galinčio trukdyti mūsų liudijimui?`