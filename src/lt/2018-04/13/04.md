---
title: Prisikėlimas ir atstatyti santykiai
date: 25/12/2018
---

Nuo pat pirmųjų Bažnyčios dienų Kristaus sugrįžimo pažadas, galbūt daugiau nei bet kas kitas, palaikė tikinčiųjų Dievą širdis, ypač per išmėginimus. Nepriklausomai nuo patirtų sunkumų, nepakeliamos širdgėlos ir skausmų, jie turėjo Kristaus sugrįžimo viltį ir visus nuostabius pažadus, susijusius su Antruoju atėjimu.

`Perskaitykite 1 Tes 4, 13–18. Kokie pažadai užrašyti šiame tekste? Ką tai sako apie atkurtų santykių viltį?`

Kristaus antrasis atėjimas giliai paveikia visą žmoniją. Svarbi Dievo karalystės įkūrimo pusė yra išrinktųjų surinkimas. „Jis pasiųs savo angelus, kurie skardžiais trimitų garsais surinks Jo išrinktuosius iš visų keturių šalių, nuo vieno dangaus pakraščio iki kito“ (Mt 24, 31). Šio surinkimo akimirką mirę teisieji prisikels ir gaus nemirtingumą (1 Kor 15, 52–53). „Pirmiausia prisikels mirusieji Kristuje“ (1 Tes 4, 16). Tai akimirka, kurios visi laukėme. Prisikėlusieji susitiks su tais, kurie laukė jų artumo ir meilės. Štai kaip Paulius džiaugiasi šiuo įvykiu: „Kurgi, mirtie, tavoji pergalė? Kurgi, mirtie, tavasis geluonis?!“ (1 Kor 15, 55)

Prisikėlimo metu keliasi ne ligoti, seni, nesveiki į kapą atgulę kūnai, bet nauji, nemirtingi, tobuli kūnai, nebepaženklinti nuodėmės, dėl kurios jie gedo. Prikelti šventieji patiria Kristaus atkūrimo darbo užbaigimą, atspindėdami tobulą Dievo atvaizdą, kaip per pasaulio sukūrimą (Pr 1, 26; 1 Kor 15, 46–49).

Jėzaus antrojo atėjimo metu, kai atpirkti mirusieji prisikels, gyvi teisieji žemėje bus pakeisti ir jiems bus suteiktas naujas, tobulas kūnas. „Juk reikia, kad šis gendantis [kūnas] apsivilktų negendamybe, šis marus [kūnas] apsivilktų nemarybe“ (1 Kor 15, 53). Taigi šios dvi atpirktųjų, prisikėlusiųjų ir pakeistų teisiųjų grupės kartu su jais bus pagautos „debesysna pasitikti Viešpaties ore ir taip visuomet pasiliksime su Viešpačiu“ (1 Tes 4, 17).

`Mūsų mokslo amžiuje netgi kai kurie krikščionys stengiasi atrasti natūralų visko paaiškinimą, net ir „stebuklų“. Ko prisikėlimo pažadas mus moko apie tai, kodėl tiktai antgamtiniai Dievo veiksmai gali mus išgelbėti?`