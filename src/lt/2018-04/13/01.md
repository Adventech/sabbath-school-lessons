---
title: Galutinis vienybės atkūrimas
date: 22/12/2018
---

### Šios savaitės tyrinėjimui skaitykite
Jn 14, 1–3; Iz 11, 1–10; Apr 21, 1–5; 1 Tes 4, 13–18; Apr 22, 1–5; Iz 35, 4–10.

> <p>Įsimintina eilutė:</p>
> „Pagal Jo pažadą mes laukiame naujo dangaus ir naujos žemės, kuriuose gyvena teisumas“ (2 Pt 2, 13).

Vienas didžiausių Rašto pažadų yra Jėzaus pažadas sugrįžti. Be šio pažado mes nieko neturime, nes mūsų vilties centras yra šis pažadas ir tai, ką jis mums reiškia. Kristui sugrįžus dangaus debesyse, viskas, kas yra žemiška ir sukurta žmogaus, todėl laikina ir kartais beprasmiška, išnyks. Po tūkstantmečio danguje ši žemė su savo karais, badais, ligomis ir tragedijomis bus padaryta nauja ir taps atpirktųjų gyvenamoji vieta, pagaliau viena su savo Viešpačiu ir vienas kitu.

Kristaus antrojo atėjimo viltis yra pagrindinė Naujojo Testamento tema ir krikščionys šimtmečius laukė šio pažado įvykdymo. Mes, kaip septintosios dienos adventistai, taip pat laukiame Jo sugrįžimo. Iš tikrųjų mūsų pavadinimas skelbia šią viltį.

Šioje paskutinėje temoje tyrinėsime šį pažadą ir tai, ką reiškia krikščionių vienybė. Mūsų vienybei Kristuje dažnai tenka iššūkiai dėl mūsų žmogiško ribotumo ir silpnybių. Tačiau mums daugiau nereikės ieškoti sprendimų dėl mūsų susiskaldymo, nes susiskaldymo nebebus. Antrojo atėjimo metu mes būsime viena su Viešpačiu, galiausiai vėl suvienyti ir sudarantys vieną atkurtą šeimą.