---
title: Kristaus sugrįžimo tikrumas
date: 23/12/2018
---

`Jn 14, 1–3 yra žinomiausias Jėzaus atėjimo pažadas. Ką šis pažadas jums sako apie tai, koks bus atpirktųjų gyvenimas naujojoje žemėje?`

Ankstyvieji krikščionys Kristaus sugrįžimą laikė palaiminta viltimi (Tit 2, 13). Jie tikėjosi, kad visos pranašystės ir Šventojo Rašto pažadai bus įvykdyti Antrojo atėjimo metu, nes toks yra krikščioniškosios piligrimystės tikslas. Visi, kurie myli Kristų, laukia dienos, kurią jie galės bendrauti su Juo tiesiogiai. Jo žodžiai šiose eilutėse rodo artumą ir draugystę, kuriais mes dalinsimės ne tik su Jėzumi, bet ir vienas su kitu.

Krikščionys tiki šiuo pažadu, nes Raštas mus užtikrina jo įvykdymu. Mes tuo užtikrinti, nes tikime Jėzaus žodžiais: „Vėl sugrįšiu“ (Jn 14, 3). Kaip Kristaus pirmasis atėjimas buvo išpranašautas, taip ir Jo antrasis atėjimas yra išpranašautas, net Senajame Testamente. Prieš tvaną Dievas pasakė patriarchui Henochui, kad Mesijo atėjimas šlovėje sunaikins nuodėmę. Jis pranašavo: „Štai atėjo Viešpats su miriadais savo šventųjų įvykdyti visiems teismo ir nubausti visų bedievių už visus bedieviškus darbus, už visus piktus žodžius, kuriuos prieš Jį kalbėjo bedieviai nusidėjėliai“ (Jud 14–15).

Tūkstantį metų prieš Jėzaus atėjimą į šią žemę, karalius Dovydas taip pat pranašavo apie Mesijo atėjimą, kad suburtų Dievo tautą. „Mūsų Dievas ateina, bet ne tyliai; pirma Jo – ryjanti ugnis, aplink Jį – smarki audra. Jis pasišaukia dangų ir žemę savo tautos teismui. ‘Atveskite Man ištikimuosius, kurie, atnašaudami auką, sudarė Sandorą su Manimi!‘“ (Ps 50, 3–5)

Jėzaus antrasis atėjimas yra glaudžiai susijęs su Jo pirmuoju atėjimu. Pranašystės apie Jo gimimą ir tarnystę (pvz., Pr 3, 15; Mch 5, 2; Iz 11, 1; Dan 9, 25–26) yra pamatas mūsų vilčiai ir tikėjimui su Jo antruoju atėjimu susijusiais pažadais. Kristus „pasirodė amžių pabaigoje, kad save aukodamas sunaikintų nuodėmę... taip ir Kristus, vieną kartą paaukotas, kad nuimtų visų nuodėmes, antrą kartą pasirodys ne dėl nuodėmių, bet Jo laukiančiųjų išganymui“ (Hbr 9, 26–28).

`Kaip jūs netgi dabar galite įžvelgti viltį ir paguodą Antrojo atėjimo pažade?`