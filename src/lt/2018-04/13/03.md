---
title: Atkūrimo pažadas
date: 24/12/2018
---

`Perskaitykite Iz 11, 1–10. Koks pažadas duotas Izraeliui ir ką jis sako apie amžinąją gyvenamą vietą atpirktiesiems?`

Raštas prasideda pasakojimu apie žemės sukūrimą (Pr 1, 2). Tai gražaus ir darnaus pasaulio, patikėto mūsų pirmiesiems tėvams – Adomui ir Ievai, apibūdinimas. Tobulas pasaulis ir namai žmonijai, kuriuos sukūrė Dievas. Paskutiniai du Rašto skyriai taip pat kalba apie tai, kad Dievas sukūrė tobulą ir darnų pasaulį atpirktam žmogui (Apr 21, 22), tačiau šį kartą tiksliau būtų sakyti – atkūrė, atkūrė žemę nuo nuodėmės žalos.

Daugelyje vietų Raštas sako, kad šie amžinieji namai išgelbėtiesiems bus tikra vieta, o ne išgalvota fantazija ar svajonė. Atpirktieji galės matyti, girdėti, užuosti, paliesti ir pajusti naują patyrimą, naują gyvenimą. Izaijo 11 pranašystė yra gražus pasakojimas apie Mesijo atėjimą, kuris sukurs naują erą. Jis padarys galą bet kokiam smurtui ir užtikrins amžiną ramybę. Dievo valdymas šiai naujajai žemei užtikrins visuotinę darną.

`Perskaitykite Apr 21, 1–5. Kas išnyks amžiams dėka šios naujos darnos?`

E. Vait rašė apie tai, kas laukia atpirktųjų:

> <p></p>
> „Einant amžinybės metams, jie atneš daug turtingesnių ir šlovingesnių Dievo ir Kristaus apreiškimų. Pažinimui augant, augs ir meilė, pagarba ir laimė. Kuo daugiau žmonės sužinos apie Dievą, tuo labiau jie žavėsis Jo charakteriu. Jėzui apreiškiant jiems atpirkimo turtus ir nuostabius laimėjimus didžiojoje kovoje su šėtonu, atpirktųjų širdys plaks su stipresniu pasišventimu ir vis garsiau gros aukso arfomis: dešimtys tūkstančių ir tūkstančių tūkstančiai balsų susivienys galingai šlovindami“ (E. White, The Story of Redemption, 432 p.).

`Kaip mes galime net dabar suprasti Dievo charakterį? Kaip gyvenimas darnoje ir vienybėje su kitais net dabar kažką apreiškia apie Dievo charakterį ir prigimtį?`