---
title: Naujoji žemė atpirktiesiems
date: 26/12/2018
---

„Štai jau kuriu naują dangų ir naują žemę. O to, kas buvo, niekas neatmins“ (Iz 65, 17). Ir Izaijas, ir Jonas (Apr 21, 1) matė pažadėtą naują žemę.

`Pagalvokite apie Jono minėtą nuostabų miestą atpirktiesiems, Naująją Jeruzalę Apr 21, 2. 9–27. Ką šios eilutės sako apie vienybę ir darną, kuri yra šiame mieste?`

`Perskaitykite Apr 22, 1–5. Gyvybės vandens upė, tekanti iš Dievo sosto su gyvybės medžiu vienoje ir kitoje pusėje, yra dar dvi svarbios naujojo miesto savybės. Koks bus jų tikslas naujojoje žemėje?`

Gyvybės medis, prie kurio Adomas nebegalėjo ateiti dėl savo nusižengimo (Pr 3, 22–24), bus Kristaus atstatytas Naujojoje Jeruzalėje. Priėjimas prie šio medžio yra vienas iš pažadų tiems, kurie nugalės (Apr 2, 7). Jo dvylika derlių, kiekvieno mėnesio vaisius, gali nurodyti į priežastį, kad naujoje žemėje „kiekvieną jaunatį ir kiekvieną šabą visa žmonija ateis Manęs pagarbinti, – sako Viešpats“ (Iz 66, 23). Tautų gydymo paminėjimas taip pat pabrėžia Dievo ketinimą pašalinti visas kliūtis tarp žmonių ir atkurti žmoniją pirminiam tikslui: atkurti visas tautas, gentis ir kalbas į vieną šeimą, gyvenančią darnoje ir ramybėje, susivienijusią teikti Dievui šlovę.

> <p></p>
> „Tautų gydymas simboliškai nurodo į visų nacionalinių ir kalbos kliūčių bei atskirties pašalinamą... Gyvybės medžio lapai gydo tautų tarpusavio nesantaiką. Tautos nebėra pagonys, bet vieningos kaip šeima, kaip ištikima Dievo tauta (Apr 21, 24–26). Tai, ko Michėjas laukė prieš šimtmečius, dabar įvykdoma: Tauta nebekels kalavijo prieš kitą tautą, nebebus mokomasi kariauti. Tuomet visi sėdės po savo vynmedžiais, po savo figmedžiais, ir nebus kam jų gąsdinti (Mch 4, 3–4; [palyginkite] Iz 2, 4). Ten prie gyvybės upės krantų atpirktieji kvies vienas kitą ateiti į savo vynmedžio ir figmedžio pavėsį (Zch 3, 10). Gydantys medžio lapai išgydys visas žaizdas – rasines, etnines, gentines ar kalbos, kurios šimtmečiais skaldė žmoniją“ (Ranko Stefanovic, Revelation of Jesus Christ: Commentary on the Book of Revelation, 593 p.).