---
title: Tolesniam tyrinėjimui
date: 28/12/2018
---

E. White, „Counsels for the Church“, 355–359 p.; „Resurrection“, 1082–1084 p.; „The Ellen G. White Encyclopedia“, 863-864 p.

> <p></p>
> „Mūsų Viešpaties prisikėlimas ir užžengimas yra tvirtas Dievo šventųjų pergalės prieš mirtį ir kapą, ir pažado, kad dangus yra atviras tiems, kurie išplauna savo drabužius ir išbalina juos Avinėlio krauju, įrodymas. Jėzus pakilo pas Tėvą kaip žmonijos atstovas, ir Dievas prikels tuos, kurie atspindi Jo paveikslą, kad matytų ir dalytųsi su Juo Jo šlove. Žemės piligrimams yra namai. Teisiesiems yra apsiaustai su garbės vainikais ir pergalės palmėmis. Viskas, kas mus glumino dėl Dievo apvaizdos, ateityje išaiškės. Tie dalykai, kuriuos sunku suvokti, bus paaiškinti. Maldos paslaptys atsiskleis. Kas mūsų ribotiems protams atrodė kaip painiava ir sulaužyti pažadai, atsiskleis kaip tobuliausia ir graži darna. Mes suprasime, kad begalinė Meilė įsakė patyrimus, kurie atrodė kaip sunkiausi išmėginimai. Mums suvokus švelnų rūpestį To, kurio dėka mums visa išeina į gera, mes neapsakomai džiaugsimės ir šlovinsime“ (E. White, Counsels for the Church, 358 p.).

**Klausimai aptarimui:**

`1. Nors kiti krikščionys (bet ne visi) tiki Jėzaus antruoju atėjimu, kuo unikali adventistų viltis, susijusi su Kristaus antruoju atėjimu?`

`2. Dvi žuvys plaukiojo ir viena paklausė kitos: „Kaip vanduo?“ Kita žuvis atsakė: „Kas yra vanduo?“ Mintis ta, kad mes galime taip priprasti prie tam tikrų dalykų, jog nebejaučiame, kokie jie paplitę. Pavyzdžiui, kaip mes, gimę nuodėmėje, kupini nuodėmės ir gyvenantys nuodėmingame pasaulyje, išties galime suvokti, kokia nuostabi bus nauja būtis naujame danguje ir naujoje žemėje? Tačiau, kad ir kokie bebūtų apribojimai, mes vis tiek turėtume stengtis įsivaizduoti, kokia ji bus?`

`3. Neabejotina, kad ir kokia bus mūsų būtis naujojoje žemėje, mes gyvensime vieningai su visais. Ką galime daryti dabar, kad pasiruoštume tam, kada tai įvyks?`

**Santrauka:** Raštas užtikrintai kalba apie metą, kai ši žemė bus atkurta ir nuodėmė bus sunaikinta amžinai. Pagaliau žmonija bus atkurta pirminiam tikslui ir visi žmonės gyvens darniai. Mūsų dabartinė dvasinė vienybė Kristuje, nors dabar ir ne visiškai suprantama, bus gyvoji ir amžinoji tikrovė.