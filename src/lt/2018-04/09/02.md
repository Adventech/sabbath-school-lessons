---
title: Jėzaus kryžius
date: 25/11/2018
---

Kaip ir daugelis kitų dvasinių palaiminimų, kuriuos Dievas suteikia savo tautai, bažnyčios vienybė taip pat yra Dievo dovana. Vienybė nėra žmogiškųjų pastangų, gerų darbų ir ketinimų rezultatas. Iš esmės Jėzus Kristus sukuria šią vienybę per savo mirtį ir prisikėlimą. Mums patikėjus Jo mirtimi ir prisikėlimu per krikštą ir mūsų nuodėmių atleidimu, įsitraukus į bendrystę, skelbiant trijų angelų žinią pasauliui, mes esame viena su Juo ir kitais.

`Perskaitykite Jn 11, 51–52 ir Ef 1, 7–10. Koks Jėzaus gyvenimo įvykis yra septintosios dienos adventistų vienybės pagrindas?`

„Jis [Kajafas] tai pasakė ne iš savęs, bet, būdamas tų metų vyriausiasis kunigas, pranašavo, jog Jėzui reikės mirti už tautą, ir ne tik už tautą, bet tam, kad suburtų į vienybę išsklaidytuosius Dievo vaikus“ (Jn 11, 51–52). Keista, kad Dievas panaudojo Kajafą paaiškinant Jėzaus mirties reikšmę, nors Kajafas nesuprato, ką jis darė, pasmerkdamas Jėzų mirčiai. Šis kunigas taip pat nenutuokė, koks gilus buvo jo pareiškimas. Kajafas manė, kad jis išsako tik politinį pareiškimą. Tačiau pastarąjį Jonas naudojo norėdamas atskleisti pamatinę tiesą apie tai, ką pavaduojanti Jėzaus mirtis reiškia visiems Dievą tikintiems žmonėms, kurie vieną dieną susiburs „į vienybę“.

Kad ir ką mes kaip septintosios dienos adventistai tikime, kad ir kokią žinią mes skelbtume vieni, mūsų vienybės pamatas – tai vieningas Kristaus mirties vardan mūsų pripažinimas.

Be to, mes taip pat patiriame šią vienybę Kristuje per krikštą. „Juk jūs visi tikėjimu esate Dievo vaikai Kristuje Jėzuje. Ir visi, kurie esate pakrikštyti Kristuje, apsivilkote Kristumi“ (Gal 3, 26–27). Krikštas – tai dar vienas saitas, kuriuo mes, adventistai, dalijamės, nes pastarasis simbolizuoja mūsų tikėjimą Kristumi. Mes turime bendrą Tėvą; taigi mes visi esame Dievo sūnūs ir dukterys. Ir mes turime bendrą Gelbėtoją, kurio mirtyje ir prisikėlime mes esame pakrikštyti (Rom 6, 3–4).

`Kad ir kokie būtų kultūriniai, socialiniai, etniniai ir politiniai skirtumai tarp mūsų kaip septintosios dienos adventistų, kodėl mūsų bendras tikėjimas Jėzų turėtų viršyti visus tokius susiskaldymus?`