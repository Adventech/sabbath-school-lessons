---
title: Tolesniam tyrinėjimui
date: 30/11/2018
---

E. G. White, „Evangelism“, 98–103 p.

Ši ištrauka padeda atskleisti, kaip ankstyvoji Bažnyčia, vieninga Kristuje, sugebėjo išlaikyti vienybę, nepaisant skirtumų, taigi ir būti galingu liudijimu pasauliui.

> <p></p>
> „Šventasis Raštas parodo, kaip Šventoji Dvasia vadovavo ankstyvosios Bažnyčios sprendimų priėmimo procesui. Tai atliekama bent trimis glaudžiai tarpusavyje susijusiais būdais: apreiškimais (pvz., Dvasia pasakydavo žmonėms, ką daryti: Kornelijui, Ananijui, Pilypui; ir galbūt burtų metimu), Šventuoju Raštu (Bažnyčia priėjo išvados naudodamasi Raštu) ir sutarimu (Dvasia veikė iš bendruomenės beveik nepastebimai, nulemdama sutarimą per dialogą ir tyrinėjimą, kurio pabaigoje bažnyčia suvokia, kad Dvasia joje darbuojasi). Atrodo, kad tikinčiųjų bendruomenėje prasidėjus kultūriniams, doktrininiams ir teologiniams ginčams, Šventoji Dvasia sprendimų priėmimo procese veikė per bendrą sutarimą. Šiame procese mes matome aktyvų tikinčiųjų bendruomenės, o ne tik jos vadovų vaidmenį, ir maldos svarbą supratimui. Šventosios Dvasios vadovavimas yra suvokiamas per tai, kad bendruomenė suprato Dievo Žodį, bendruomenės patyrimą ir jos poreikius bei per jos vadovų patyrimą, jiems tarnaujant. Įvairūs bažnytiniai sprendimai buvo priimami per procesą, vadovaujamą Šventosios Dvasios, kuriame Šventasis Raštas, malda ir patyrimas buvo teologinio apmąstymo elementai“ (Denis Fortin, „The Holy Spirit and the Church,“ in Ángel Manuel Rodríguez, ed., Message, Mission, and Unity of the Church, 321, 322 p.).

**Klausimai aptarimui:**

`1. Klasėje aptarkite atsakymus į ketvirtos dalies klausimą, kaip nuspręsti, kokie mokymai ir papročiai yra septintosios dienos adventistams svarbūs, o kokie – ne.`

`2. Koks turi būti mūsų santykis su kitų konfesijų krikščionimis, kurie, kaip ir mes, tiki Jėzaus mirtimi ir prisikėlimu?`

**Santrauka:** Labiausiai įtikinantis vienybės įrodymas yra tas, kad broliai ir seserys myli vienas kitą kaip Jėzus. Mūsų nuodėmių atleidimas ir išgelbėjimas, kuris mums kaip adventistams bendras, yra geriausi mūsų bendrystės saitai. Kristuje mes galime parodyti pasauliui mūsų vienybę ir liudyti apie mūsų bendrą tikėjimą. Mes esame pašaukti daryti nemažiau.