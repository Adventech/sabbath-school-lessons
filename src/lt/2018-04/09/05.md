---
title: Vienybė įvairovėje
date: 28/11/2018
---

Romiečiams 14 ir 15 apaštalas Paulius sprendžia klausimus, kurie giliai dalijo Romos bažnyčią. Jo reagavimas į šiuos klausimus buvo kvietimas romiečiams parodyti vienas kitam toleranciją ir kantrybę, o ne suskaldyti bažnyčią dėl šių rūpesčių. Ko mes galime pasimokyti iš jo patarimo?

`Perskaitykite Rom 14, 1–6. Kokie sąžinės klausimai paskatino bažnyčios narius Romoje teisti, o ne bendrauti vieniems su kitais?`

Labai tikėtina, kad šie klausimai buvo susiję su žydų apeiginiu nešvarumu. Pasak Pauliaus, tai buvo ginčai „dėl skirtingų nuomonių“ (Rom 14, 1), nurodant, kad tai nėra išgelbėjimo, bet nuomonių klausimai, kuriuos reikėtų palikti kiekvieno sąžinei (žr. Rom 14, 5).

Šie ginčai pirmiausia buvo susiję su maistu. Problema, kurią čia aptarė Paulius, nebuvo nešvarių gyvulių Kunigų 11 valgymas. Nėra įrodymų, kad ankstyvieji krikščionys Pauliaus laikais pradėjo valgyti kiaulieną ar kitus nešvarius gyvulius, ir mes žinome, kad Petras nevalgė tokio maisto (žr. Apd 10, 14). Taip pat, kad silpnieji valgė tik daržoves (Rom 14, 2) ir kad ginčas buvo susijęs su gėrimais (Rom 14, 17. 21) rodo, jog čia rūpėjo apeiginis nešvarumas. Tai tampa dar akivaizdžiau dėl žodžio netyru (koinos), vartojamu Rom 14, 14. Šis žodis pavartotas Senojo Testamento graikiškame vertime kalbant apie netyrus gyvulius, o ne nešvarius Kunigų 11. Matyt, romiečių bendruomenėje buvo žmonių, nevalgiusių bendrijoje, nes jie nebuvo įsitikinę, kad maistas buvo tinkamai paruoštas arba kad nebuvo paaukotas stabams.

Tas pat pasakytina ir apie kai kurių dienų laikymąsi. Čia nekalbama apie savaitinės sabatos laikymąsi, nes mums žinoma, kad Paulius jos nuolat laikėsi (Apd 13, 14; 16, 13; 17, 2). Tai tikriausiai nuoroda į įvairias žydų šventes arba pasninko dienas. Šiomis eilutėmis Paulius ragina toleruoti tuos, kurie yra nuoširdūs ir sąžiningi laikydamiesi šių apeigų tol, kol nemanoma, kad jos yra išgelbėjimo priemonė. Krikščionių vienybė pasireiškia kantrybe ir susivaldymu, kai mes ne visada sutinkame dėl nuomonių, ypač kai jos nėra esminės mūsų tikėjimui.

`Klasėje iškelkite šį klausimą: ar yra kas nors, ką tikime ir ko laikomės kaip septintosios dienos adventistai, ko visi, kurie teigia esantys adventistai, neturėtų tikėti ir laikytis?`