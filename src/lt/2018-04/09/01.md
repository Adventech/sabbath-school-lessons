---
title: Patikimiausias įrodymas
date: 24/11/2018
---

### Šios savaitės tyrinėjimui skaitykite
Jn 11, 51–52; Ef 2, 13–16; 2 Kor 5, 17–21; Ef 4, 25–5, 2; Rom 14, 1–6; Apd 1, 14.

> <p>Įsimintina eilutė:</p>
> „Jis tai pasakė ne iš savęs, bet, būdamas tų metų vyriausiasis kunigas, pranašavo, jog Jėzui reikės mirti už tautą, ir ne tik už tautą, bet tam, kad suburtų į vienybę išsklaidytuosius Dievo vaikus“ (Jn 11, 51–52).

Praeitą savaitę tyrinėjome, kaip vienybė yra matoma per bendrą žinią, sutelktą į Jėzų kaip į Gelbėtoją, ir į Šventojo Rašto tiesas, kurias reikia pabrėžti paskutiniaisiais laikais. Mes esame, kas esame, dėl žinios, kurią Dievas mums davė ir kurią mes turime skelbti pasauliui.

Šią savaitę dėmesį sutelksime į matomą bažnyčios vienybę, kaip pastaroji pasireiškia kasdieniame krikščionių gyvenime ir bažnyčios misijoje. Pasak Jėzaus, bažnyčia ne tik skelbia Dievo išgelbėjimo ir sutaikymo žinią. Bažnyčios vienybė taip pat yra esminė šio sutaikymo išraiška. Nuodėmės ir maištavimo persmelktame pasaulyje bažnyčia yra matomas gelbėjančio Kristaus darbo ir galios liudijimas. Be bažnyčios vienybės ir solidarumo jos bendrame liudijime, gelbėjanti kryžiaus galia šiame pasaulyje nebūtų akivaizdi.

> <p></p>
> „Vienybė su Kristumi įtvirtina vienybės ryšį tarp tikinčiųjų. Pasauliui ši vienybė yra labiausiai įtikinantis Kristaus didybės, dorybės ir Jo galios sunaikinti nuodėmę įrodymas“ (Ellen G. White Comments, The SDA Bible Commentary, vol. 5, 1148 p.).