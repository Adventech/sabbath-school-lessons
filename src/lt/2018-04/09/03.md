---
title: Sutaikymo tarnystė
date: 26/11/2018
---

Mūsų pasaulis tikrai žinomas dėl netvarkos, problemų, karų ir konfliktų. Visi šie veiksniai daro įtaką mūsų gyvenimui asmeniniame, bendruomeniniame ir nacionaliniame lygmenyse. Kartais atrodo, kad visas mūsų gyvenimas yra kova. Tačiau susiskaldymas ir netvarka negyvuos amžinai. Dievas siekia įtvirtinti kosminę vienybę. Nors nuodėmė lėmė nedarną, Dievo amžinasis sutaikymo planas atneša ramybę ir vientisumą.

Ef 2, 13–16 Paulius iškelia principus, kurie parodo, kaip Kristus elgėsi, kad sutaikytų tikinčiuosius: per savo mirtį ant kryžiaus Jėzus žydus ir pagonis padarė viena tauta ir sunaikino juos skiriančias etnines ir religines kliūtis. Jei Kristus sugebėjo tai padaryti žydams ir pagonimis pirmame šimtmetyje, kiek Jis vis dar gali sugriauti rasinių, etninių ir kultūrinių kliūčių ir sienų, kurios šiandien padalija žmones mūsų bažnyčioje?

Ir nuo šio atskaitos taško galime ištiesti pasauliui ranką.

`2 Kor 5, 17–21 Paulius teigia, kad Kristuje mes esame naujas kūrinys, sutaikytas su Dievu. Tuomet kokia yra mūsų tarnystė šiame pasaulyje? Kokius skirtumus galėtume nulemti mūsų bendruomenėse kaip vieninga bažnyčia?`

Kaip nauji Dievo kūriniai, tikintieji gauna svarbią tarnystę – trigubą sutaikymo tarnystę. (1) Mūsų bažnyčia susideda iš tikinčiųjų, kurie kažkada buvo atskirti nuo Dievo, bet per gelbstinčią Kristaus malonės auką dabar yra viena su Dievu Šventąja Dvasia. Mes esame likutis, pašauktas skelbti pasauliui paskutinę žinią. Mūsų tarnystė – pakviesti tuos, kurie vis dar yra atsiskirti nuo Dievo, susitaikyti su Dievu ir prisijungti prie mūsų ir mūsų misijos. (2) Bažnyčia taip pat yra Dievo tautos susitaikymas. Kad būtume vieningi Kristui, mes turime būti vieningi vieni kitiems. Tai ne tik aukštas idealas; tai turi būti matoma tikrovė. Susitaikymas vieniems su kitais, ramybė ir darna tarp brolių ir seserų yra neabejotinas liudytojas pasauliui, kad Jėzus Kristus yra mūsų Gelbėtojas ir Atpirkėjas. „Iš to visi pažins, kad esate Mano mokiniai, jei mylėsite vieni kitus“ (Jn 13, 35). (3) Per šią susitaikymo tarnystę bažnyčia sako visatai, kad Dievo atpirkimo planas yra tinkamas ir galingas. Didžioji kova yra susijusi su Dievu ir Jo charakteriu. Bažnyčiai ugdant vienybę ir susitaikymą, visata mato amžinąją Dievo išmintį (žr. Ef 3, 8–11).