---
title:  V. Keičianti atnaša už nuodėmę (Iz 53, 10–12)
date:   04/03/2021
---

4. Ką reiškia, kad Tarno gyvybė yra „atnaša už nuodėmę“ (Iz 53, 10)?

Hebrajų kalboje šis žodis reiškia „atlygio už kaltę atnašą“ (Kun 5, 14–6, 7; Kun 7, 1–7), galinčią sutaikyti dėl tyčinės kitų žmonių kaltės (Kun 6, 2–3). Izaijas tokias nuodėmes išskyrė (Iz 1–3; Iz 10, 1, 2; Iz 58). Be to, nusidėjėlis, prieš atnašaudamas auką, kad Dievas atleistų, turi atlyginti nukentėjusiajam padarytą žalą (Kun 6, 4–7; plg. Mt 5, 23–24). Netyčia netinkamai pasinaudojus tuo, kas priklauso Dievui, atlygis atitenka Jam (Kun 5, 16).

Dabar galime suprasti Iz 40, 2, kur Dievas guodžia savo ištremtą tautą sakydamas, kad ji sumokėjo pakankamą atlygį už savo nuodėmes.

Tačiau atlygiui būtina auka. Štai ji Izaijo 53 skyriuje – Dievo Tarnas vietoj ėriuko yra vedamas kaip avis skerdimui (Iz 53, 7) vardan paklydusių žmonių (Iz 53, 6).

Nors „atskirtas nuo gyvybės krašto“ (Iz 53, 8; plg. Dan 9, 26), visiškai sunaikintas atnašavimo, įžiebiančio mums viltį, Tarnas prisikelia iš mirties, iš krašto, iš kurio negrįžtama, kad būtų išaukštintas, kad pamatytų savo palikuonis ir sulauktų dar daug dienų (Iz 53, 10–12).

**5. Perskaitykite šiuos tekstus. Kaip kiekvienas atspindi tą pačią pagrindinę mintį kaip Izaijo 53?**

`Ps 32, 1–2`													
 
`Rom 5, 8` 													

`Gal 2, 16` 													

`Fil 3, 9` 														

`Hbr 2, 9` 													

`1 Pt 2, 24` 													

`Jei kas paprašytų jūsų viena pastraipa apibendrinti Iz 52, 13–53, 12, ką parašytumėte?`