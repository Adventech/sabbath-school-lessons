---
title:  IV. Nepasiekiami esame mes! (Iz 53, 3–9)
date:   03/03/2021
---

Kaip pažeidžiamas augalas, neturintis jokios ypatingos vertės, yra niekinamas (Iz 53, 2–3), taip čia nusakytas kenčiantis Tarnas. Izaijas mus greitai pravedė nuo nekaltos jaunystės prie bedugnės. Net turėdami anksčiau pateiktą informaciją, mes nesame pasirengę ta prasme, kad susitaikome su Tarno likimu. Priešingai! Izaijas mokė branginti mums gimusį Kūdikį, aukščiausią Ramybės Kunigaikštį. Kiti Jį niekina, bet mes žinome, kas Jis iš tikrųjų yra.

Sakoma: „Mes sutikome priešą, ir priešas esame mes“. Tarnas nėra pirmasis, kuris niekinamas, atstumiamas ar kenčia. Karalius Dovydas visa tai patyrė bėgdamas nuo savo sūnaus Abšalomo (2 Sam 15, 30). Tačiau šiam Tarnui kančią sukelia ne Jis pats ir ji neatsiranda dėl Jo nuodėmės. Jam tenka ne tik vieno asmens kaltė; „Viešpats užkrovė Jam mūsų visų kaltę“ (Iz 53, 6).

Atsakymas į klausimą „kodėl?“ – tai išmėginanti Izaijo tiesa: dėl Dievo meilės Jo Mesijas apsisprendžia kentėti. Bet kodėl? Izaijas taip užbaigia nesuvokiamą tiesą: Jis pasirinks kančią, kad laimėtų nepasiekiamus, t.y. mus!

Tie, kurie nesupranta, Tarną laiko „Dievo nubaustu“ (Iz 53, 4). Kaip Jobo draugai manė, kad jo nuodėmė galėjo nulemti jo kančią, ir kaip Jėzaus mokiniai klausė Jo: „Kas nusidėjo – jis pats ar jo tėvai, – kad gimė neregys?“ (Jn 9, 2) Mačiusieji Jėzų ant kryžiaus galvojo blogiausia. Argi Mozė nesakė, kad „tas, kuris kabo ant medžio, yra Dievo prakeiktas“ (Įst 21, 23; plg. Sk 25, 4)?

Vis dėlto visa tai buvo Dievo valia (Iz 53, 10). Kodėl? Nes „Kristus mus atpirko iš įstatymo prakeikimo, tapdamas už mus prakeikimu“ (Gal 3, 13). Nes Dievas „Tą, kuris nepažino nuodėmės, Jis dėl mūsų pavertė nuodėme, kad mes Jame taptume Dievo teisumu“ (2 Kor 5, 21).

> <p></p>
> „Už kokią kainą mes nupirkti! Štai kryžius, ir Auka ant jo. Pažvelkite į tas rankas, pradurtas žiauriomis vinimis. Pažvelkite į Jo kojas, prikaltas smaigais prie medžio. Kristus prisiėmė mūsų nuodėmes savo kūnu. Tos kančios, ta agonija yra jūsų atpirkimo kaina“ (E. Vait, „God’s Amazing Grace“, p. 172).

`Našta, kaltė ir bausmė už viso pasaulio nuodėmes – kiekvieną nuodėmę, padarytą kiekvieno nusidėjėlio – vienu kartu krito ant Kristaus prie kryžiaus, ir tai vienintelė priemonė mus išgelbėti! Ką tai sako apie nuodėmę, kokia ji pikta, kad reikėjo sumokėti tokią kainą, kad mus iš jos atpirktų? Ką tai mums pasako apie Dievo meilę, kad Jis tą atliko dėl mūsų, net ir už tokią didelę kainą?`