---
title:  Daryti tai, kas nesuvokiama
date:   27/02/2021
---

### Šios savaitės tyrinėjimui skaitykite:

Iz 50, 4–10; Iz 52, 13–53, 12; Iz 53, 3–9; Iz 53, 10–12.

> <p>Įsimintina eilutė:</p>
> „Bet Jis buvo sužalotas dėl mūsų nusižengimų, ant Jo krito kirčiai už mūsų kaltes. Bausmė ant Jo krito mūsų išganymui, ir mes buvome išgydyti Jo žaizdomis.“ (Iz 53, 5)

Kinijos krikščionis Lou Fukas (Lough Fook) atjautė tuos tautiečius, kurie tapo vergais Afrikos kasyklose. Jis norėjo suteikti jiems Evangelijos viltį, bet kaip juos pasiekti? Jis nusprendė parduoti save vergijon penkeriems metams. Jis buvo nugabentas į Demerarą, kur triūsė kasyklose ir pasakojo vergams apie Jėzų.

Lou Fukas mirė, tačiau 200 žmonių buvo išlaisvinti iš beviltiškumo, priėmus Jėzų kaip savo Gelbėtoją.

Nuostabus pasiaukojimas vardan kitų! Koks pavyzdys!

Atlikdamas tai, kas neįsivaizduojama, nuolankiai „priimdamas tarno pavidalą“ (Fil 2, 7), Jėzus taip pat pasiekė nepasiekiamus – jus, mane ir visą pasaulį, įklimpusius ir paklydusius nuodėmės bedugnėje.

Šią savaitę tyrinėsime, kaip šis neįtikėtinas įvykis buvo išpranašautas prieš šimtus metų, prieš jam išsipildant.