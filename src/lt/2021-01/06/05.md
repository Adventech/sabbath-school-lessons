---
title:  IV. Dangaus vartai (iz 13; 14)
date:   03/02/2021
---

Izaijo 14 šėtono, puolusio „Aušrinio“ („Liuciferio“), „Aušros sūnaus“ pajuoka (Iz 14, 12) sumaišoma su Babilono karalių pajuoka. Kodėl? Palyginkite Apr 12, 1–9, kur slibinas, įvardytas šėtonu (Apr 12, 9), bando praryti kūdikį, vos Jam gimus. Apr 12, 5 kūdikis akivaizdžiai yra Kristus. Bet būtent karalius Erodas bandė nužudyti Jėzų, kai Jis tebuvo kūdikis (Mato 2). Slibinas yra ir šėtonas, ir Romos galia, kuriai atstovauja Erodas, nes šėtonas veikia per žmones. Panašiai šėtonas buvo už Babilono karaliaus ir Tyro karaliaus slypinti galia.

`4. Kodėl vėliau „Babilonas“ simbolizuoja Romą (1 Pt 5, 13) ir piktąją galią Apreiškimo knygoje (Apr 14, 8; Apr 16, 19; Apr 17, 5; Apr 18, 2. 10. 21)?`

Kaip ir tikrasis Babilonas, Roma ir „Babilonas“ Apreiškimo knygoje yra išdidžios, negailestingos jėgos, engiančios Dievo tautą. Ypač Apr 17, 6, kur jos yra girtos „nuo šventųjų kraujo“. Jos maištauja prieš Dievą, ši mintis numatoma pačiame „Babilono“ pavadinime. Babiloniečių kalba pavadinimas – „bab ili“ reiškia „dievo (-ų) vartai“, nurodantis patekimą į dangaus pasaulį. Palyginkite Pradžios 11, kur žmonės statė Babelio (Babilono) bokštą, kad savo jėgomis įgytų imunitetą nuo bet kokios atskaitomybės Dievui.

Jokūbui pabudus iš sapno, kuriame jis matė laiptus, jungiančius dangų ir žemę, jis sušuko: „Tai ne kas kita kaip Dievo namai ir dangaus vartai“ (Pr 28, 17). Atminkite, kad „Dievo namai“ yra „dangaus vartai“; tai yra prieiga prie dangaus karalystės. Jokūbas tą vietą pavadino „Beteliu“ – „Dievo namai“.

„Dangaus vartai“ Betelyje ir „dievo (-ų) vartai“ Babilone buvo priešingi būdai pasiekti dangaus karalystę. Jokūbo laiptai buvo iš dangaus, iš viršaus apreikšti Dievo. Bet Babilonas su savo bokštais ir zikuratų šventyklomis buvo pastatytas žmonių nuo žemės dangun. Šie priešingi būdai žymi prieštaringus išganymo kelius – dangaus suteikta malonė prieš žmogaus darbus. Visa tikroji religija remiasi nuolankiu Betelio modeliu: „Jūs juk esate išgelbėti malone per tikėjimą“ (Ef 2, 8–9). Visa klaidinanti „religija“, įskaitant Įstatymo raidės prisilaikymą ir „pasaulietinį“ humanizmą, remiasi išpuikusio Babilono modeliu. Norėdami suprasti šių dviejų kelių kontrastą, skaitykite Jėzaus palyginimą apie fariziejų ir muitininką (Lk 18, 9–14).

`Net praleidęs keletą metų Zeno vienuolyne, kanadiečių dainų autorius Leonardas Kohenas pašnekovui sakė: „Aš nesu išgelbėtas“. Kaip manote, kokia buvo jo bėda šiandieninio tyrinėjimo kontekste? Ką jam reikėjo žinoti apie išganymą?`