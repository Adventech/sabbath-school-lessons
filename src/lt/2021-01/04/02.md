---
title: Išsipildžiusi pranašystė 
date:   17/01/2021
---

Iz 7, 14–16 Emanuelis yra ženklas, susijęs su konkrečia Ahazo dilema – prieš šiam vaikui, Emanueliui, sugebant atskirti įvairų maistą, „kraštas anų dviejų karalių, kurie tau kelia siaubą, bus nuniokotas“ (Iz 7, 16). Čia omeny turimi Sirija ir Šiaurės Izraelio kraštas bei jų karaliai (žr. Iz 7, 1–2. 4–9) ir pakartojamas Dievo pažadas, kad netrukus jų galia žlugs.

`1. Kodėl Izaijas mini, kad berniukas maitinsis „varške ir medumi“? Iz 7, 15.`

Asirai sunaikins Judo pasėlius ir laukus (Iz 7, 23–25). Taigi žmonės, įskaitant Senojo Testamento Emanuelį, kad ir kas jis būtų (Iz 7, 14–15), bus priversti maitintis kaip klajokliai (Iz 7, 21–22). Nors jie bus neturtingi, jiems pakaks maisto išgyvenimui.

`2. Kada išsipildė su Sirija ir Šiaurės Izraeliu susijusi pranašystė? 2 Kar 15, 29–30; 2 Kar 16, 7–9; 1 Met 5, 6. 26.`

Ši Izaijo pranašystė buvo duota apie 734 m. prieš Kristų. Reaguodamas į Ahazo kyšį, Tiglat Pileseras III padarė tai, ką greičiausiai vis tiek būtų padaręs – jis sutriuškino šiaurinę koaliciją, užkariavo Galilėją ir Šiaurės Izraelio Užjordanės regionus, ištrėmė dalį gyventojų ir pavertė šias teritorijas Asirijos provincijomis (734–733 m. pr. Kristų). Likusi Izraelio dalis buvo išgelbėta, kai Ozėjas, nužudęs karalių Pekachą, pasidavė ir sumokėjo duoklę. 733 ir 732 m. prieš Kristų Tiglat Pileseras užkariavo Sirijos sostinę Damaską. Tada jis Siriją pavertė Asirijos provincijomis. Taigi iki 732 m. prieš Kristų, apytiksliai dvejų metų laikotarpiu po Izaijo pranašystės, Sirija ir Izraelis buvo galutinai nugalėti, o su dviem karaliais, kurie grasino Ahazui, buvo viskas baigta.

Netrukus po to, kai Šalmaneseras V pakeitė Tiglat Pileserą III 727 m. prieš Kristų, Izraelio  karalius Ozėjas pražudė save politine prasme sukildamas prieš Asiriją. Asirai užėmė Samarijos sostinę 722 m. prieš Kristų ir ištrėmė tūkstančius izraelitų į Mesopotamiją ir Mediją, kur jie galiausiai susitapatino su vietiniais gyventojais ir prarado savo tapatybę (žr. Iz 7, 8, 65 metų laikotarpiu Efraimas net nebuvo tauta). Dievas pasakė, kas nutiks Judo priešams, tačiau Jo mintis Ahazui buvo tokia, kad tai įvyks bet kokiu atveju, net nepasikliaujant Asirija.

`Pagalvokite, jei jūs būtumėte gyvenę Šiaurinėje karalystėje, kol visa tai vyko, juk būtų lengva prarasti tikėjimą. Ką mes galime daryti šiandien, kad išlaikytume tikėjimą, jog rytojaus nelaimės atveju galėtume išlikti tvirti? žr. 1 Pt 1, 13–25.`