---
title:  II. Dangaus „magnetas“ (Iz 66, 1–19)
date:   22/03/2021
---

`3. Perskaitykite Iz 66, 1–19. Turint omenyje laiką, kada Izaijas rašė, kokia čia pateikiama pagrindinė jo žinia?`
														
Per pranašą Dievas pakartoja raginimą ir perspėjimą, kurie persmelkia Izaijo knygą – Dievas išgelbės ir sugrąžins nuolankiuosius, kurie dreba nuo Jo žodžio (Iz 66, 2. 5). Kaip Iz 40, 1, Jis juos paguos (Iz 66, 13). Bet Jis sunaikins tuos, kurie prieš Jį maištauja. Tai apima apeigas vykdančius veidmainius, kurių aukas Jis atmeta (Iz 66, 3–4; plg. Iz 1, 10–15), taip pat tuos, kurie nekenčia ir atmeta Jo ištikimuosius (Iz 66, 5). Taip pat tuos, kurie vykdo pagoniškas bjaurastis (Iz 66, 17), kaip antai vykdomos Jeruzalės šventykloje (Ez 8, 7–12).

`4. Perskaitykite Iz 66, 3. Ką sako ši eilutė? Kokie dvasiniai principai čia atskleidžiami? Kaip ta pati mintis gali būti išreikšta šiuolaikinės krikščionybės ir garbinimo kontekste?`
														
`5. Kaip Dievas primena magnetą, traukiantį tautas prie savęs? Iz 66, 18–19`

Po Jo priešų sunaikinimo (Iz 66, 14–17) Dievas apreiškia savo šlovę, kad taptų magnetu, traukiančiu žmones į Jeruzalę (plg. Iz 2, 2–4). Tarp jų Jis pastato ženklą, kuris čia neįvardytas, bet, matyt, nurodo į paskutinį Izaijo paminėtą ženklą – Dievas teikia savo tautai džiaugsmą ir ramybę bei atkuria jos kraštą (Iz 55, 12–13). Kai Jis apreiškia savo šlovę atkurdamas savo tautą po sunaikinimo, tai yra Jo atkurto palankumo ženklas, kaip ir po tvano Nojui Jis davė vaivorykštės ženklą (Pr 9, 13–17).

`6. Perskaitykite Iz 66, 5. Ką reiškia drebėti nuo Jo žodžio? Kodėl Viešpats nori, kad mes drebėtume nuo Jo žodžio? Jei jūs nuo jo nedrebėjote, ką tai galėtų pasakyti apie jūsų širdies būklę?`