---
title:  Planetos žemės atgimimas
date:   20/03/2021
---

### Šios savaitės tyrinėjimui skaitykite:

Iz 65, 17–25; Iz 66, 1–19; Iz 66, 19–21; Iz 66, 21; Iz 66, 22–24.

> <p>Įsimintina eilutė:</p>
> „Štai jau kuriu naują dangų ir naują žemę. O to, kas buvo, niekas neatmins, tai nė į galvą niekam nebeateis.“ (Iz 65, 17)

Vieną dieną dvylikametis berniukas, perskaitęs astronomijos knygą, atsisakė eiti į mokyklą. Jo motina jį nuvežė pas šeimos gydytoją, kuris paklausė: „Bili, kas nutiko? Kodėl nebenori mokytis ar eiti į mokyklą?“

„Nes, daktare, – sakė jis, – aš perskaičiau šioje astronomijos knygoje, kad vieną dieną saulė užges ir visa gyvybė žemėje išnyks. Nematau jokio tikslo ką nors daryti, jei galų gale viskas išnyks“.

Motina isteriškai rėkė: „Tai ne tavo reikalas! Tai ne tavo reikalas!“

Gydytojas nusišypsojo ir pasakė: „Bet, Bili, tau nereikia dėl to jaudintis, nes prieš tam įvykstant mes vis tiek visi seniai būsime negyvi“.

Be abejo, tai yra dalis problemos – galų gale mes visi mirsime.

Laimei, mūsų būtis neturi baigtis mirtimi. Priešingai, mums buvo pasiūlytas amžinas gyvenimas naujame pasaulyje.