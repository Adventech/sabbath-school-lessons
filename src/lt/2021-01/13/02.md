---
title:  I. Naujas dangus ir nauja žemė (Iz 65, 17–25)
date:   21/03/2021
---

`1. Perskaitykite Iz 65, 17–25. Kokį atkūrimą čia žada Viešpats?`

Dievas žada naują kūriniją, pradedant žodžiais: „Štai jau kuriu naują dangų ir naują žemę. O to, kas buvo, niekas neatmins, tai nė į galvą niekam nebeateis“ (Iz 65, 17). Šia nuostabia pranašyste Viešpats žada sukurti „Jeruzalę kaip ‘Džiaugsmą’, o jos žmones – kaip ‘Linksmybę’“ (Iz 65, 18). Mieste nebebus „verksmo“ (Iz 65, 19). Žmonės paprastai gyvens žymiai ilgiau nei šimtą metų prieš mirdami (Iz 65, 20). Jų darbas ir vaikai leis jais mėgautis (Iz 65, 21–23). Dievas atsilieps dar prieš jiems kreipiantis (Iz 65, 24).

`2. Kad ir kaip tai būtų gražu, kodėl tai nėra mūsų galutinio atkūrimo paveikslas, mūsų galutinė viltis?`
														
Iki šiol mums pateikiamas ramaus ilgo gyvenimo Pažadėtame krašte vaizdas. Nors žmonės gyvena ilgiau, jie vis tiek miršta. Kur yra esminis kūrinijos pertvarkymas, kurio tikimės, kai bus sukurti naujas dangaus ir nauja žemė? Kita eilutė mums sako: „Ganysis vilkas drauge su ėriuku, liūtas ės šiaudus kaip jautis, o žaltys mis dulkėmis. Nebebus užgavimo nei sunaikinimo visame Mano šventajame kalne“, – sako Viešpats“ (Iz 65, 25).

Kad mėsėdžiai, pavyzdžiui, liūtai, taptų vegetarais, reikia kur kas daugiau nei vegetariško maisto gaminimo pamokų. Norint, kad pasaulio būklė vėl būtų tobula, reikia iš naujo jį sukurti tokį, koks jis buvo prieš nuopuolį Edene.

Izaijo 65 Dievas pristato naujo dangaus ir naujos žemės sukūrimą kaip procesą, žingsnių ciklą, kuris prasideda Jeruzalės atkūrimu. Palyginkite Izaijo 11, kur Mesijas atneš teisingumą (Iz 11, 1–5). Tada galiausiai visame pasaulyje – šventame kalne bus taika; Izaijo 11 skyriuje naudojama simbolika primena Izaijo 65: „Vilkas viešės pas avinėlį... Liūtas ės šiaudus kaip jautis“ (Iz 11, 6–7). Nors Viešpaties šventas kalnas prasidės nuo Siono kalno Jeruzalėje, jis buvo tik pranašiškas ženklas ir simbolis to, ką Dievas žada galutinai padaryti naujame pasaulyje su savo išpirktais žmonėmis.

`Tarkime, užuot gyvenę 60, 70, 90 ar net 100 metų, dauguma žmonių gyventų milijoną ar daugiau metų. Kodėl pagrindinė žmonijos problema vis dėlto nebūtų išspręsta? Kodėl amžinasis gyvenimas yra vienintelis atsakymas į mūsų giliausius žmogiškus poreikius?`