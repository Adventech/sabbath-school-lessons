---
title:  Kilnusis ramybės kunigaikštis
date:   23/01/2021
---

### Šios savaitės tyrinėjimui skaitykite:

Iz 9, 1–5; Iz 9, 5–6; Iz 9, 7–10: 34; Iz 11; Iz 12, 1–6.

> <p>Įsimintina eilutė:</p>
> „Juk kūdikis mums gimė! Sūnus mums duotas! Jis bus mūsų valdovas. Jo vardas bus ‘Nuostabusis Patarėjas, Galingasis Dievas, Amžinasis Tėvas, Ramybės Kunigaikštis.ʼ“ (Iz 9, 5)

Mokslų daktaras Robertas Openhaimeris, prižiūrėjęs pirmosios atominės bombos gamybą, stojo prieš Kongreso komitetą [JAV]. Jo buvo klausiama, ar yra kokių nors būdų apsiginti nuo atminės bombos. – „Be abejo“, – atsakė puikus fizikas. „Ir kaip...“ Dr. Openhaimeris apžvelgė nutilusią, laukiančią auditoriją ir švelniai tarė: „Taika“ (Compiled by Paul Lee Tan, Encyclopedia of 7,700 Illustrations: Signs of the Times (Rockville, Md.: Assurance Publishers, 1985), p. 989).

Taika yra slapta žmonijos svajonė. Paskaičiuota, kad nuo rašytinės istorijos pradžios pasaulis taikiai gyveno tik apie 8 procentus laiko. Per tuos metus buvo sulaužyta mažiausiai aštuoni tūkstančiai sutarčių (Paul Lee Tan, 987 p.). Pusšimtį metų po Pirmojo pasaulinio karo, turėjusio pabaigti visus karus, pabaigos, kiekvieniems karo metams teko dvi minutės taikos.

1895 m. dinamito išradėjas Alfredas Nobelis skyrė apdovanojimą asmenims, kurie svariai prisideda prie taikos (Paul Lee Tan, 988 p.). Tačiau pastaraisiais metais net kai kurie Nobelio taikos premijos laureatai dalyvavo smurtiniame konflikte. 

Šią savaitę tyrinėsime apie vienintelį, kuris gali užtikrinti tikrą ir amžiną taiką.