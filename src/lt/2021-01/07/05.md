---
title:  IV. Kiti įvykiai (Iz 37, 21–38)
date:   10/02/2021
---

Anot Sanheribo, kaip rašoma jo Metraščiuose, jis užėmė keturiasdešimt šešis įtvirtintus miestus, apgulė Jeruzalę ir padarė Ezekiją Hebrają „kaliniu Jeruzalėje, jo karališkojoje rezidencijoje, kaip paukštį narve.“ (James B. Pritchard, editor, Ancient Near Eastern Texts Relating to the Old Testament (Princeton, New Jersey: Princeton University Press, 1969), 288 p.) Tačiau nepaisant jo pomėgio, papildančio jo didžiulį ego, propagandai, nei tekste, nei paveiksluose jis netvirtina užėmęs Jeruzalę. Žmogišku požiūriu tai stebina, atsižvelgiant į neišsenkančią Sanheribo galią ir tai, kad Ezekijas rengė prieš jį maištą. Maištavusieji prieš Asiriją gyveno trumpai ir mirdavo žiauriai.

Mokslininkai pripažįsta, kad net jei neturėtume biblinio įrašo, mes būtume priversti pripažinti, kad turėjo įvykti stebuklas. Tai, kad Sanheribas savo „neprilygstamų“ rūmų sienas išpuošė reljefais (iškaltais paveikslais), aiškiai vaizduojančiais jo sėkmingą Lachišo apgultį, atrodo kyla iš to, kad jam reikėjo veido apsaugos priemonės. Jei ne Dievo malonė, šiuose paveiksluose būtų pavaizduota Jeruzalė! Sanheribas nepapasakojo likusių įvykių, bet tai padarė Raštas.

`8. O kokie tie likę įvykiai? Iz 37, 21–37.`

Atsakydamas į Ezekijo visiško pasitikėjimo maldą, Dievas pasiuntė Judui visiško užtikrinimo žinią, kuri verda ištirpusios lavos įniršiu prieš išdidų Asirijos karalių, išdrįsusį suduoti dangiškam karalių Karaliui per skruostą (Iz 37, 23). Tuomet Dievas greitai įvykdė savo pažadą ginti Jeruzalę (2 Kar 19, 35–37; 2 Met 32, 21–22; Iz 37, 36–38).

Didelė krizė reikalauja didelio stebuklo, o pastarasis buvo didelis. Kūnų buvo daug – 185 000. Taigi Sanheribas neturėjo kito pasirinkimo, kaip grįžti namo, kur jis mirė (palyginkite Izaijo pranašystę Iz 37, 7–38).

„Hebrajų Dievas pranoko išdidų asirą. Aplinkinių tautų akyse buvo išaukštinta Jehovos garbė. Jeruzalėje žmonių širdys buvo kupinos švento džiaugsmo.“ (E. Vait, „Prophets and Kings“, p. 361) Be to, jei Sanheribas būtų užkariavęs Jeruzalę, jis būtų ištrėmęs gyventojus tokiu būdu, kad Judas būtų praradęs savo tapatybę, kaip Šiaurinis Izraelis. Žvelgiant iš vienos pusės, nebūtų likę žydų, iš kurių kilo Mesijas. Jų istorija būtų pasibaigusi. Bet Dievas išlaikė viltį gyvą.

`Ką atsakote į tokį netikinčiojo Biblija ar Biblijos Dievu klausimą: Ar teisinga, kad šie asirų kareiviai masiškai mirtų tik dėl to, kad jie gimė būtent ten? Kaip jūs asmeniškai suprantate Viešpaties veiksmus čia?`