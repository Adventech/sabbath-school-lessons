---
title:  II. Aukštos mintys ir keliai (Iz 55, 6–13)
date:   08/03/2021
---

`4. Kodėl Dievas sako, kad Jo mintys ir keliai yra aukštesni už mūsiškius, „kaip aukštas dangus viršum žemės“ (Iz 55, 8–9)? Jūsų manymu, ką tai reiškia?`
														
Nekyla abejonių, kad Dievo, sukūrusio visatą, kurioje net kai kurie paprasčiausi dalykai yra paslaptingi, kurių mūsų protas negali mėginti suvokti, keliai viršija mūsų supratimą. Todėl šis žinojimas, susijęs su begaliniu Jo pranašumu, turėtų padėti mums nuolankiai priimti Jo pagalbą (žr. Iz 57, 15.)

`5. Perskaitykite Iz 55, 6–9. Kokiame kontekste Viešpats kalba apie tai, kaip Jo keliai ir mintys viršija net mūsų vaizduotę? Pasak Jo, ką Jis daro, kas mums itin sunkiai suvokiama?`
														
Iš visų didžiųjų Visatos paslapčių, be abejo, didžiausia – tai išganymo planas, slėpinys, kurį mes vos galime mėginti suvokti (žr. Ef 6, 19). Kad Visatos Kūrėjas nusižemintų ir apsivilktų žmogiškumu, gyventų sunkumų ir kančių gyvenimą, o tada mirtų vardan mūsų kaip auka už nuodėmę, kad tik galėtų atleisti mums ir parodyti gailestingumą – tokia tiesa žavės Dievo kūrinių širdis visą amžinybę.

> <p></p>
> „Atpirkimo tema yra tokia, į kurią trokšta pažvelgti angelai; ji bus išpirktųjų tyrinėjama ir apgiedama visą amžinybę. Ar neverta dabar atidžiai ją apgalvoti ir ištirti? ... Ši tema yra neišsemiama. Kristaus įsikūnijimas, Jo permaldaujanti auka ir tarpininkavimo darbas užims kruopštaus tyrinėtojo mintis tol, kol tęsis laikas; ir nesuskaičiuojamus metus žvelgdamas į dangų jis sakys: ‘didis yra maldingumo slėpinys.’“ (E. Vait, „My Life Today“, p. 360)

`Pažvelkite į jūsų padarytus blogus dalykus: į žmones, kuriuos įskaudinote, į nemalonius jūsų ištartus žodžius, būdus, kuriais nuvylėte kitus, neminint savęs. Jėzuje visa tai jums gali būti atleista ir dabar jūs galite būti nepriekaištingi ir teisūs Dievo akivaizdoje. Jei tai nėra slėpinys, tuomet kas yra?`