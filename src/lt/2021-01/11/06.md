---
title:  V. Laikas mums (Iz 58, 13–14)
date:   11/03/2021
---

`9. Kodėl Izaijas aptaria sabatą Iz 58, 13–14? Kaip tai susiję su Permaldavimo dienos terminologija ankstesnėse eilutėse?`

Kasmetinė Permaldavimo diena būdavo sabatą. Ši ypatinga apeiginė sabata priminė savaitinę sabatą, nes buvo draudžiami bet kokie darbai (Kun 23, 27–32). Todėl, kaip pripažino ankstyvieji Septintosios dienos adventistai, taisyklė, kad Permaldavimo dienos poilsio laikotarpis truko nuo vakaro ligi vakaro (Kun 23, 32), sako mums, jog tas pats principas taikytinas ir savaitinei sabatai. Panašiai, nors Iz 58, 13–14 kontekstas yra susijęs su iškilmingos Permaldavimo dienos sabata, jo žinia taip pat taikytina savaitinei sabatai.

`10. Perskaitykite Iz 58, 13. Kokia diena turi būti sabata? Kaip galime padaryti asmeninį sabatos patyrimą tokiu, koks jis nusakytas čia? Be to, kai galvojate apie tai, ką reiškia sabata, kodėl tai turėtų būti tokia diena, kokia ji aprašyta šioje eilutėje?`
														
Izaijo 58 nagrinėjamos trys pagrindinės temos: savęs išsižadėjimas, socialinis gerumas ir sabata.

Kuo jos susijusios?

Pirmiausia, visoms trims svarbus dėmesio sutelkimas į Dievą, Jo prioritetus ir mūsų pripažinimą, kad priklausome nuo Jo. Antra, vykdydami visus tris paminėtus dalykus žmonės siekia šventumo, panašėdami į Dievą (žr. Kun 19, 2), kuris Kristaus kūne nusižemino (Fil 2, 8), kuris rodo pasiaukojantį gerumą (Jn 3, 16) ir kuris sabatą ilsėjosi, pasaulio sukūrimo savaitės pabaigoje (Pr 2, 2–3; Iš 20, 11).

`Pažvelkite į šias sąsajas tarp savęs išsižadėjimo, socialinio gerumo ir sabatos temų, kaip nusakyta Izaijo 58 – sabatos poilsis po savaitės darbų yra malonus žmonėms, nes jis leidžia jiems atsigauti (Iš 23, 12; Mk 2, 27); Jėzus parodė, kad geri darbai ir sabata dera (Mk 3, 1–5; Jn 5, 1–17); tikras sabatos laikymasis teikia džiaugsmą (Iz 58, 14), kaip ir pagalba kitiems (Iz 58, 10–11). Kas turi pasikeisti jūsų gyvenime, kad asmeniškai patirtumėte šiuos palaiminimus?`