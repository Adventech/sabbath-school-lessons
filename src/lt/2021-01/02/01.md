---
title:  Lyderystės krizė
date:   02/01/2021
---

### Šios savaitės tyrinėjimui skaitykite:

Iz 6, 1–4; Iz 6, 5–7; Iz 6, 8; Iz 6, 9–13.

> <p>Įsimintina eilutė:</p>
> „Karaliaus Uzijo mirties metais regėjau Viešpatį, sėdintį aukštame ir didingame soste. Šventyklą buvo pripildęs Jo apdaras.“ (Iz 6, 1)

Vieno savo mokinių paklaustas apie geros valdžios sudedamąsias dalis, Konfucijus atsakė: „Pakankamai maisto, pakankamai ginklų ir paprastų žmonių pasitikėjimas“. – „Bet, – paklausė mokinys, – tarkime, jūs neturite kito pasirinkimo, kaip tik atsisakyti vieno iš trijų, ko atsisakytumėte?“ – „Ginklų“, – atsakė Konfucijus. – Jo mokinys buvo atkaklus: „Tarkime, kad esate priverstas atsisakyti vienos iš dviejų likusių sudedamųjų dalių, ko atsisakytumėte?“ Konfucijus atsakė: „Maisto. Mat nuo senų laikų alkis buvo paplitęs tarp visų žmonių, tačiau žmonės, kurie nebepasitiki savo valdovais, iš tikrųjų yra pražuvę“ (Edited by Michael P. Green, 1500 Illustrations for Biblical Preaching (Grand Rapids, Mich.: Baker Books, 1989), p. 215).

Žmonės iš tikrųjų nori stiprios ir patikimos lyderystės. Kai vienas kareivis ryžosi antram tarnybos terminui, verbuotojas paklausė, kodėl jis nori vėl tarnauti. „Aš išbandžiau civilį gyvenimą“, – sakė jis, „bet niekas ten nevadovauja“.

Šią savaitę tyrinėsime Judo lyderystės krizę ir liūdnus jos rezultatus.