---
title:  III. Nauja asmenybė (Iz 6, 5–7)
date:   05/01/2021
---

Šventykloje tik vyriausiasis kunigas galėjo artintis prie Dievo šventų švenčiausioje Permaldavimo dieną, ir tik apsaugotas smilkalų dūmų uždangos, antraip jis mirtų (Kun 16, 2. 12–13). Izaijas (Iz 6, 4) primena debesį, kuriame Dievo šlovė pasirodė Permaldavimo dieną (Kun 16, 2). Apimtas baimės ir manydamas, kad mirs (palyg. Iš 33, 20; Ts 6, 22–23) Izaijas sušuko pripažindamas savo ir tautos nuodėmę (Iz 6, 5), o tai primena vyriausiojo kunigo išpažintį Permaldavimo dieną (Kun 16, 21). 

> <p></p>
> „Stovėdamas dangaus Artumo šviesoje šventyklos viduje, jis suprato, kad, paliktas savo netobulumui, jis negalės įvykdyti misijos, kuriai buvo pašauktas.“ (E. Vait, „Prophets and Kings“, p. 308)

`3. Kodėl serafas panaudojo žėruojančią žariją nuo aukuro, kad apvalytų Izaijo lūpas? Iz 6, 6–7.`

Serafas paaiškino, kad pranašo lūpų palietimas panaikina jo kaltę ir nuodėmę (Iz 6, 7). Nuodėmė neįvardijama, tačiau ji neapsiriboja tik nederama kalba, nes lūpos reiškia ne tik kalbą, bet ir visą žodžius ištariantį asmenį. Moraliai apvalytas, Izaijas dabar galėjo teikti Dievui tyrą šlovę.

Ugnis yra apvalymo priemonė, nes ji sudegina nešvarumus (žr. Sk 31, 23). Bet serafas naudojo ypatingos, t.y. šventos aukuro ugnies, kurią įžiebė pats Dievas ir kuri ten nuolat degė, žariją (Kun 16, 12). Taigi serafas padarė Izaiją šventą ir tyrą. Tačiau tai ne viskas. Šventyklos apeigų metu pagrindinė priežastis, dėl kurios žarija buvo imama nuo aukuro – kad būtų uždegami smilkalai. Palyginkite Kun 16, 12–13, kur vyriausiasis kunigas turi paimti smilkytuvą, pilną aukuro žarijų, ir naudoti jį smilkymui. Tačiau Izaijo 6 serafas žarija paliečia būtent Izaiją, o ne smilkalus. Nors Uzijas norėjo atnašauti smilkalus, Izaijas tapo tarsi smilkalai! Kaip šventa ugnis uždega smilkalus, kad pripildytų Dievo Namus šventais kvapais, ji uždegė pranašą, kad jis skleistų šventą žinią. Neatsitiktinai kitose Izaijo 6 eilutėse (Iz 6, 8 ir toliau) Dievas išsiunčia Izaiją pas Jo tautą.

`Su malda perskaitykite Izaijo reakciją (Iz 6, 5) į Dievo regėjimą. Kaip mes joje matome elementaraus klausimo išraišką, t.y. nusidėjėlių buvimą visatoje, kurią sukūrė „Šventas, šventas, šventas“, Dievas? (Iz 6, 3) Kodėl Kristus ant kryžiaus buvo vienintelis įmanomas atsakymas šiam klausimui? Kas įvyko ant kryžiaus, kas išsprendė šį klausimą?`