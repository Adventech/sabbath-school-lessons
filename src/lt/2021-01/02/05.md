---
title:  IV. Karališkasis siuntimas (Iz 6, 8)
date:   06/01/2021
---

„Tada išgirdau Viešpaties balsą: ‘Ką Man siųsti? Kas gi bus Mūsų pasiuntinys?’ O aš atsiliepiau: ‘Štai aš, siųsk mane!’“ (Iz 6, 8)

Apvalytas, Izaijas nedelsdamas atsiliepė į Dievo raginimą paskirti atstovą, kurį Jis galėtų siųsti savo vardu. Naujajame Testamente Izaijas būtų buvęs vadinamas apaštalu („siųstuoju“).

Įdomu tai, kad Izaijo knyga, kaip ir kai kurios kitos pranašiškos knygos, neprasideda tuo, kad pranašas apibūdina jo pranašišką pašaukimą (palyginkite Jer 1, 4–10; Ezechielio 1–3). Kitaip tariant, jis jau turėjo būti pašauktas pranašu, net prieš įvykius, aprašytus 6 skyriuje. Raštas iš tikrųjų moko, kad dangiškas susitikimas gali padrąsinti pranašą, net jei jo tarnystė jau prasidėjusi (Mozė (Išėjimo 34); Elijas (1 Karalių 19). Taip pat, priešingai kitiems pavyzdžiams, kai Dievas sako žmonėms, kad jie turi būti pranašai, Izaijo 6 skyriuje pranašas pasisiūlo konkrečiai misijai. Panašu, kad Izaijo 1–5 atspindi aplinkybes, kai Izaijas buvo pašauktas pirmą kartą, kada po šio įvykio Dievas paskyrė jį jo tarnystei, padrąsindamas jį šventykloje, ir dar kartą patvirtindamas jo kaip Dievo pranašo paskyrimą.

`4. Dievas padrąsino Izaiją Jo šventykloje. Ar yra kitų Rašto įrodymų, kad Dievo šventykla yra padrąsinimo vieta? Psalmė 73 (žr. Ps 73, 17); Hbr 4, 14–16; 10, 19–23; Apreiškimo 5. Ką šios eilutės mums sako?`
														
Dievo šventykloje ne tik apsireiškia nepaprasta galia; tai vieta, kur silpni ir netobuli žmonės, tokie kaip mes, gali rasti prieglobstį. Mes galime nusiraminti žinodami, kad Dievas siekia mus išgelbėti per Kristų, mūsų Vyriausiąjį Kunigą.

Jonas taip pat regėjo Kristų kaip tik ką paaukotą Avinėlį, perpjauta gerkle (Apr 5, 6). Tai nebuvo gražus reginys. Aprašymas pabrėžia, kad nors Kristus prisikėlė iš numirusių ir užžengė dangun, Jis nuolat primena tą Kryžiaus įvykį. Jis vis dar yra iškeltas, kad trauktų visus žmones prie savo aukuro.

`Kaip jūs atrandate padrąsinimą įžengdami į dangiškąją Dievo šventyklą tikėjimo ir maldos dėka? Hbr 4, 16 kviečia drąsiai artintis prie Dievo sosto, kad „patirtume gailestingumą ir rastume malonę gauti pagalbą deramu laiku“. Jei jūsų kas paklaustų, kaip atradote malonę ir gailestingumą deramu metu, ką atsakytumėte?`