---
title:  IV. Gailestingas Kūrėjas (Iz 40, 12–31)
date:   17/02/2021
---

`6. Kaip Izaijo 40 plėtojamos Dievo gailestingumo ir galios temos?`

Šiame skyriuje Dievo gailestingumas ir galia yra susipynę (žr. žemiau) ir netgi susimaišę, nes abu yra būtini, kad Dievas išgelbėtų savo tautą. Jis nori ją išgelbėti, nes yra gailestingas; Jis gali ją išgelbėti, nes yra galingas.

Gailestingumas (Iz 40, 1–5): paguoda, Viešpats ateina išgelbėti.

Galia (Iz 40, 3–8): šlovė, pastovumas prieš žmogišką trapumą.

Gailestingumas (Iz 40, 9–11): gera išgelbėjimo žinia, savo tautos Ganytojas.

Galia (Iz 40, 12–26): neprilygstamas Kūrėjas.

Gailestingumas (Iz 40, 27–31): kaip Kūrėjas suteikia galią silpniesiems.

Pristatęs Dievo galią Jo šlovės ir pastovumo atžvilgiu (Iz 40, 3–8), Izaijas toliau kalba apie Jo galią ir aukštesniąją išmintį, dėl kurių žemė ir žemės gyventojai atrodo menkučiai (Iz 40, 12–17). Izaijo stilius su retoriniais klausimais ir ryškiais palyginimais, susijusiais su žeme ir jos dalimis, primena Dievo atsakymą Jobui (Jobo 38–41).

`7. Koks yra atsakymas į retorinį Izaijo klausimą: „Į ką jums panašus Dievas“ (Iz 40, 18)?`

Izaijo ir Jobo atsakymas savaime suprantamas – į nieką. Dievas nepalyginamas. Tačiau Izaijas iškelia savo klausimą ir nurodo atsakymą, kurį daugelis senovės žmonių numanė savo elgesiu, t.y., kad Dievas yra tarsi stabas (Iz 40, 19–20).

Į tai Izaijas reaguoja. Jau atrodo kvaila naudoti stabą, pastarąjį lyginant su Dievu, tačiau norėdamas įsitikinti, jog žmonės tai supranta, jis gilinasi į Dievo išskirtinumą ir pateikia nenuginčijamą argumentą, kad Jis yra šventas Kūrėjas (Iz 40, 21–26).

`8. Kaip 27 eilutė parodo žmonių nusistatymą, į kurį dėmesį atkreipia Izaijo žinia? Kokiu būdu esame kalti dėl to paties nusistatymo?`
												
Dievo žinios tikslas – paguosti žmones, kuriems to reikia! Kaip ir Jobą, jų kančios juos supainiojo ir atgrasė nuo Jo charakterio.

`Peržvelkite šios dalies eilutes. Jos kalba ne tik apie Dievo gailestingumą ir Jo galią, bet ir apie tai, kad Jis yra Kūrėjas. Kodėl šią tiesą itin svarbu suprasti? Kaip sabata kiekvieną savaitę padeda sustiprinti šią esminę mintį?`