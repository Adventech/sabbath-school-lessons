---
title:  V. Jaučiantis ir kenčiantis tarnas (Iz 49, 1–12)
date:   25/02/2021
---

`8. Kas yra Dievo tarnas Iz 49, 1–12?`

Dievas pašaukia ir įvardija jį prieš jam gimus, padarė jo lūpas kaip kalaviją ir bus per jį pašlovintas. Dievas tarną naudoja, kad susigrąžintų Izraelio tautą sau, kad ji būtų viso pasaulio išganymo šviesa, sandora ir išlaisvintų kalinius. Šis aprašymas panašus į Izaijo 42 aprašymą, kur mes tarną tapatinome su Mesiju. Naujasis Testamentas tarno savybes priskiria Jėzui Kristui abiejų atėjimų metu: Mt 1, 21; Jn 8, 12; Jn 9, 5; Jn 17, 1–5; Apr 1, 16; Apr 2, 16; Apr 19, 15.

`9. Jei šis tarnas yra Mesijas, kodėl Dievas Jį vadina „Izraeliu“ (Iz 49, 3)?`

Anksčiau įvardijome, kad šiame Izaijo knygos skyriuje Dievo tarnas Izraelis / Jokūbas nusako tautą. Bet čia vardas „Izraelis“ (be lygiagrečios nuorodos į Jokūbą) aiškiai taikomas kiekvienam tarnui, kuris atkuria tautą Dievui (Iz 49, 5). Individualus tarnas tapo geriausiu tautos, kuri nuvylė, simboliu ar atstovu „Izraeliui“ (Iz 48, 1).

`10. Koks naujas elementas čia pasirodo? Iz 49, 4. 7.`

Čia yra pirmoji užuomina apie sunkumus, susijusius su tarno užduotimi. Jis rauda: „Veltui aš triūsiau, tuščiai ir be naudos jėgas eikvojau“ (Iz 49, 4). Ši mintis pasikartoja Dan 9, 26: „Pateptasis bus nužudytas, bet ne dėl savo kaltės“. Bet jis laikosi tikėjimo: „mano byla – pas Viešpatį, ir mano atlygis – mano Dievo rankoje“ (Iz 49, 4). Džonas Motjer (J. A. Motyer) rašo: „Taigi Izaijas išpranašauja tarną su tikra žmogiška prigimtimi, išmėgintą kaip mes, ir įrodžiusį, kad jis yra tikėjimo ištobulintojas, tikro, asmeninio tikėjimo, kuris vis dar gali pasakyti – ‘mano Dieve’, kai nebelieka nieko kito“ (The Prophecy of Isaiah: An Introduction and Commentary (Downers Grove, Illinois: InterVarsity Press), 1993), 387 p.).

Iz 49, 7 stulbina. Tarnas yra paniekintas, juo bjaurisi tautos, jis – valdovų tarnas, bet Viešpats jam sako: „Karaliai atsistos, tave pamatę, didžiūnai ir tie lenksis iki žemės dėl Viešpaties, kuris yra ištikimas, dėl Izraelio Šventojo, kuris tave išrinko“.

`Apžvelkite Kristaus tarnystę. Argi Jis neturėjo priežasčių išsigąsti, iki pat pabaigos? Nepaisant išorinių aplinkybių, Jis liko ištikimas. Ko tai moko mus apie darymą to paties, nepaisant išorinių aplinkybių?`