---
title:  Tarnauti ir gelbėti
date:   20/02/2021
---

### Šios savaitės tyrinėjimui skaitykite:

Iz 41; Iz 42, 1–7; Iz 44, 26–45, 6; Iz 49, 1–12.

> <p>Įsimintina eilutė:</p>
>  „Štai Mano tarnas, kurį Aš remiu, Mano išrinktasis, kuriuo Aš gėriuosi. Apgaubiau Jį savo dvasia, kad neštų tautoms teisingumą.“ (Iz 42, 1)

> <p></p>
> „Daugeliui atrodo didžiulė privilegija aplankyti Kristaus gyvenimo žemėje vietas, pavaikščioti Jo takais, pažvelgti į ežerą, ant kurio kranto Jis mėgo mokyti, į kalvas ir slėnius, į kuriuos taip dažnai krypo Jo akys. Bet mums nereikia keliauti į Nazaretą, Kafarnaumą ar Betaniją, kad eitume Jėzaus pėdomis. Mes atrasime Jo pėdsakų prie ligonio lovos, skurdžiose lūšnelėse, sausakimšose didelių miestų alėjose ir visur, kur esama žmonių širdžių, kurias reikia paguosti. Elgdamiesi taip, kaip elgėsi Jėzus, gyvendamas žemėje, mes vaikščiosime Jo pėdomis.“ (E. Vait, Su meile iš Dangaus, 2011, p. 594)

Izaijas kalbėjo apie Viešpaties tarną, su panašia gailestingumo misiją: „Nei palaužtos nendrės Jis nelauš, nei blėstančio dagčio negesins. Jis neš tikrą teisingumą; ... kad atvertum neregių akis, išvestum iš kalėjimo belaisvius, išvaduotum sėdinčius belangės tamsybėse.“ (Iz 42, 3. 7)

Pasižiūrėkime į šį Tarną. Kas Jis ir ką Jis įvykdo?