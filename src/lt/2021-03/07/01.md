---
title:  Poilsis, santykiai ir išgydymas
date:   07/08/2021
---

### Šios savaitės tyrinėjimui skaitykite:
Pr 42, 7–20; Mt 25, 41–46; Pr 42, 21–24; Pr 45, 1–15; Lk 23, 34; Pr 50, 15–21.

> <p>Įsimintina eilutė:</p>
> „O dabar nesikankinkite, nepriekaištaukite sau, kad čia mane pardavėte. Juk iš tikrųjų Dievas pasiuntė mane pirma jūsų išgelbėti gyvastį.“ (Pr 45, 5)

Vyras buvo apkaltintas moters išprievartavimu. Ji atpažino jį policijoje. Nors jo kaltei patvirtinti stigo įrodymų, moteris buvo įsitikinusi, kad „Džonis“ yra kaltas.

Taigi Džonis buvo įkalintas 14 metų už nusikaltimą, kurio nepadarė. Tik po to, kai jis buvo išteisintas dėka DNR tyrimo, „Džoana“ suprato savo baisią klaidą.

Ji norėjo susitikti su Džoniu, kai jis buvo paleistas. Ką darytų šis tiek metų kentėjęs vyras, susitikęs su moterimi, kuri sugriovė jo gyvenimą?

Ji buvo kambaryje ir laukė, kol jis ateis. Jam atėjus, ir jiems pažvelgus vienas kitam į akis, Džoana pratrūko ašaromis.

„Džonis tiesiog pasilenkė, paėmė mano rankas ir pažvelgęs į mane pasakė: ‘Aš tau atleidžiu’. Aš negalėjau tuo patikėti. Štai žmogus, kurio nekenčiau ir kuriam troškau mirties. O dabar jis čia, sako man, padariusiai jam tiek daug blogo, kad jis man atleidžia? Tik tada pradėjau suprasti, kas iš tikrųjų yra malonė. Ir tik tada pradėjau išgyti ir atradau atgaivą“.

Šią savaitę tyrinėsime atleidimą ir tai, ką jis gali padaryti neramių žmonių širdžiai.