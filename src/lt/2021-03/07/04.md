---
title:  Atleisti ir pamiršti?
date:   10/08/2021
---

Atleidimas buvo apibrėžtas kaip noras atsisakyti savo teisės į pasipiktinimą, smerkimą ir kerštą prasižengusiojo ar grupės, kuri elgiasi nederamai, atžvilgiu. Daktarė Merilin Armor (Marilyn Armour), šeimos terapeutė, dirbusi su Holokaustą išgyvenusiais žmonėmis, norėdama sužinoti, ką šie išgyvenę žmonės padarė, kad suprastų, kas jiems nutiko, rašo: „Visa atleidimo idėja yra sąmoningas aukos elgesys. Atleidimas neįvyksta tiesiog“.

Atleidimas nereiškia, kad nebus jokių padarinių. Atleidimas nereiškia, kad skriaudėjui leidžiama toliau piktnaudžiauti. Atleidimas reiškia, kad apmaudą ir keršto troškimą perduodame Dievui. Priešingu atveju pyktis, kartėlis, apmaudas ir neapykanta dar labiau pablogins tai, ką prasižengęs asmuo ar asmenys mums padarė.

`4. Ką atleidimas suteikia mums? Perskaitykite Mt 18, 21–35.`
														
Be abejo, viena iš esminių pusių mokantis atleisti, tai supratimas, kas mums atleista Kristuje. Mes visi nusidėjome ne tik kitiems žmonėms, bet ir Dievui.

Kiekviena nuodėmė iš tikrųjų yra nuodėmė mūsų Viešpačiui ir Kūrėjui; ir vis dėlto Jėzuje mes galime tikėtis visiško atleidimo už visas tas nuodėmes ne todėl, kad to nusipelnėme – ne, o tik dėl Dievo malonės mums. Suvokę šią šventą tiesą, priėmę šį atleidimą asmeniškai, patys patyrę Dievo atleidimo tikrovę, galime pradėti atleisti kitiems. Mes atleidžiame ne todėl, kad kiti to nusipelnė, bet todėl, kad sulaukėme atleidimo iš Dievo ir mums patiems to reikia. Be to, kaip dažnai mes nusipelnome atleidimo?

Tyrinėjome, Juozapas suteikė antrą galimybę santykiams su šeima. Čia nėra pagiežos; nebesugrįžtama prie praeities įvykių.

Nauja pradžia šeimoje beveik neįmanoma, kai kiekvienas tampa žinovais, mokančiais geriausiai pakenkti vienas kitam. Juozapas reagavo ne taip. Panašu, kad jis norėjo palikti praeitį ir žengti į priekį su meile ir priėmimu. Jei Juozapo nusistatymas būtų kitoks, šio pasakojimo pabaiga būtų kitokia, ne tokia laiminga.

`„Palaiminti, kurių nusikaltimai atleisti, kurių nuodėmės uždengtos; palaimintas vyras, kuriam Viešpats nuodėmės neįskaito!“ (Rom 4, 7–8) Ką Paulius mums sako apie tai, kas mums suteikta Jėzuje, ir kaip šis nuostabus pažadas turėtų paveikti mūsų santykius su tais, kurie mums pakenkė?`