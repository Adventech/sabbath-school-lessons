---
title:  Tolesniam tyrinėjimui
date:   13/08/2021
---

> <p></p>
> „Kaip Juozapą stabmeldžiams pardavė jo paties broliai, taip Kristų Jo aršiausiems priešams pardavė vienas Jo mokinių. Juozapas buvo neteisingai apkaltintas nedorumu ir įmestas į kalėjimą; taip pat ir Kristus buvo paniekintas ir atstumtas, kadangi Jo doras, nesavanaudiškas gyvenimas buvo priekaištas nuodėmei, ir nors niekuo neprasikaltęs, Jis buvo pasmerktas, remiantis melagingų liudininkų parodymais. Juozapo kantrybė ir romumas neteisybės ir priespaudos sąlygomis, nuoširdus jo atlaidumas ir kilnus geranoriškumas beširdžių brolių atžvilgiu simbolizuoja kantrybę, su kuria Išgelbėtojas pakėlė nedorų žmonių piktavališkumą ir įžeidinėjimus, ir atlaidumą ne vieno Jo žudikams, bet ir visiems, kurie ateina prie Jo, išpažindami savo nuodėmes ir trokšdami atleidimo.“ (E. Vait, Patriarchai ir pranašai, p. 189)

> <p></p>
> „Niekas negali pateisinti neatlaidžios dvasios. Tas, kuris yra negailestingas kitiems, rodo, kad jis nėra Dievo malonės dalininkas. Dievo atleidimas klystančiojo širdį pritraukia arčiau didžiosios, gailestingos širdies. Dieviškos užuojautos antplūdis užlieja nusidėjėlio sielą ir iš jos pereina į kitų sielas. Švelnumą ir gailestingumą, kurį Kristus atskleidė savo gyvenimu, rodys tie, kurie tapo Jo malonės dalininkai.“ (E. Vait, Paslėpti lobiai, p. 217)

**Klausimai aptarimui:** 

`1. Kažkas kartą pasakė: „Neatleidimas yra kaip nuodų gėrimas, tikintis, kad mirs kitas žmogus“. Ką reiškia šis teiginys?`

`2. Koks buvo viso plano, kurį Juozapas įgyvendino prieš atskleisdamas savo tapatybę, tikslas? Kaip tai pasitarnavo jam ir jo broliams?`

`3. Juozapo prievaizdas turėjo būti su Juozapo broliais susijusio plano dalimi (pvz., Pr 44, 1–12). Kaip atleidimo patyrimas veikia tuos, kurie yra tik stebėtojai?`

`4. „Dievas niekada neveda savo vaikų kitaip nei jie patys pasirinktų būti vedami, jeigu jie nuo pat pradžių matytų pabaigą ir įžvelgtų to tikslo, kurį jie įgyvendina kaip Dievo bendradarbiai, šlovę“. (E. Vait, „Su meile iš Dangaus“, 2011, 201 p.) Pagalvokite apie savo gyvenimą, kai apmąstysite šį teiginį. Kaip pastarojo supratimas gali padėti mums daugybėje išbandymų ir kovų?`