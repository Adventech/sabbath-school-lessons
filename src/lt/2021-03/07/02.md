---
title:  Akistata su praeitimi
date:   08/08/2021
---

Galų gale Juozapui viskas susiklostė tinkamai. Jis ne tik išėjo iš kalėjimo, bet ir tapo Egipto ministru pirmininku, paaiškinęs faraono sapnus (Pr 41). Jis vedė ir susilaukė dviejų vaikų (Pr 41, 50–52). Egipto sandėliai buvo pilni, o numatytas badas prasidėjo. Tada vieną dieną Juozapo broliai pasirodė Egipte.

`1. Perskaitykite pirmąjį Juozapo ir jo brolių susitikimą Pradžios 42, 7–20. Kam tas įmantrus planas? Ką Juozapas bandė padaryti per šį pirmąjį susitikimą?`
														
Juozapas turėjo galią ir galėjo atkeršyti savo broliams, nereikalaudamas pateisinimo. Tačiau Juozapui rūpėjo ne kerštas, o jo šeimos nariai namuose. Jis jaudinosi dėl tėvo. Ar jis vis dar gyvas, ar sutrikusi šeima neteko patriarcho? O kas nutiko jo broliui Benjaminu? Kaip tėvo džiaugsmas, Benjaminas dabar buvo toje pačioje padėtyje, kaip ir Juozapas. Ar pavojingas brolių pavydas persidavė Benjaminui? Juozapas dabar galėjo sutelkti dėmesį į šiuos pažeidžiamus šeimos narius ir tai darė.

Biblinių principų pritaikymas santykiams nereiškia, kad mes privalome susitaikyti su piktnaudžiavimu. Kiekvienas iš mūsų esame brangus Dievui. Jėzus už kiekvieną iš mūsų sumokėjo didžiausią kainą ant kryžiaus.

`2. Kodėl Jėzus taip asmeniškai priima prievartą ar nepriežiūrą kitų atžvilgiu? Perskaitykite Mt 25, 41–46.`
														
Mes visi buvome nupirkti Jėzaus krauju, ir teisiškai mes visi esame Jo. Engėjas užsipuola Jėzaus nuosavybę.

Seksualinė prievarta ir emocinis ar fizinis smurtas niekada neturi būti šeimos santykių dalimi. Tai nėra tik šeimos reikalas, kurį reikia išspręsti viduje. Tam reikia pagalbos iš išorės ir intervencijos. Jei jūs ar kas nors iš jūsų šeimos yra skriaudžiamas, kreipkitės pagalbos į patikimą specialistą.

`Kokius biblinius principus turite pritaikyti dabartiniams šeimos santykiams, kad ir kokie jie sudėtingi?`