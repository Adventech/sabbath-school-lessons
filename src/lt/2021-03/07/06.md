---
title:  Atgaiva po atleidimo
date:   12/08/2021
---

Juozapo šeima pagaliau atvyksta į Egiptą. Šeimoje nebėra tamsių paslapčių. Jo broliams teko prisipažinti pardavus Juozapą, kai paaiškino savo tėvui, kad, jo manymu, žuvęs sūnus dabar yra Egipto ministras pirmininkas.

Nors ne visada įmanoma ar išmintinga atkurti santykius, tai nereiškia, kad negalime atleisti. Galbūt negalėsime apsikabinti ir raudoti su savo skriaudėju, tačiau galbūt norėsime išreikšti savo atleidimą balsu ar laišku. O tada metas kuo labiau pamiršti skausmą. Galbūt tam tikras skausmas visada išliks, bet bent jau mes galime žengti išgijimo keliu.

`7. Perskaitykite Pr 50, 15–21. Dėl ko jaudinosi Juozapo broliai ir kodėl jiems derėjo dėl to jaudintis? Ką apie juos pasako ši baimė?`
														
Juozapo broliai jau septyniolika metų gyveno Egipte (Pr 47, 28), tačiau, mirus Jokūbui, jie bijojo, kad Juozapas atkeršys. Jie suvokė, kaip jie įskaudino Juozapą. Jis vėl patikino juos dėl atleidimo, dabar po tėvo mirties. Tai tikriausiai buvo naudinga Juozapui, taip pat ir jo broliams.

Jei žaizda gili, greičiausiai teks atleisti daug kartų. Kai sugrįš prisiminimai dėl skriaudos, mums reikės nedelsiant kreiptis į Dievą malda ir vėl apsispręsti atleisti.

`8. Perskaitykite Pr 50, 20. Kaip ši eilutė bent iš dalies padeda paaiškinti Juozapo troškimą atleisti brolių nuodėmę jam?`
														
Juozapas tvirtai tikėjo, kad jo gyvenimas buvo didžiojo Dievo plano dalis, padedant išgelbėti anuomet žinomą pasaulį nuo bado, o tada padėti jo šeimai įvykdyti Dievo pažadą padaryti juos didele tauta. Žinojimas, kad Dievas viršijo piktus brolių kėslus ir įgyvendino gėrį, padėjo Juozapui atleisti.

`Pasakojimas apie Juozapą baigėsi laimingai. Kaip mes reaguojame, kai pasakojimo pabaiga nėra tokia laiminga? Ar galima teigti (ilguoju laikotarpiu), kad kai nuodėmė bus sunaikinta ir baigsis didžioji kova, kai visi klausimai bus išspręsti – ar tai bus laiminga pabaiga? Kaip ši viltis gali padėti susitaikyti su neidealiomis pabaigomis?`