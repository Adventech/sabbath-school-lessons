---
title:  Šaknų išgydymas
date:   16/08/2021
---

Paralyžiuotasis buvo nuleistas prie Jėzaus, ir visų akys nukrypo į Jėzų. Ar Jis išgydys akivaizdų nusidėjėlį? Ar Jis tars žodį, sudrausmindamas ligą?

`2. Kaip Jėzus išgydė paralyžiuotąjį? Ką Jėzus pirmiausia dėl jo padarė? Perskaitykite Mk 2, 5–12.`
														
Kadangi mes mažai žinome apie ligą, kol nepastebime simptomų, dažnai apie ligą galvojame tik kaip apie simptomus. Manome, kad simptomų atsikratymas reiškia išgydymą. Jėzus elgiasi kitaip. Jis žino visų kančių ir ligų šaknį ir pirmiausia gydymą sutelkia į tai.

Paralyžiuotojo atveju, užuot iškart išgydęs akivaizdžius ligos padarinius, Jėzus eina tiesiai prie to, dėl ko šis vyras labiausiai nerimavo. Paralyžiuotasis labiau jautė kaltės ir atsiskyrimo nuo Dievo naštą, nei savo ligą. Dieve atgaivą radęs žmogus sugeba ištverti bet kokias fizines kančias, kurios gali jį ištikti šiame nuodėme sergančiame pasaulyje. Taigi Jėzus eina tiesiai prie šaknų ir pirmiausia atleidžia.

Religiniai vadovai buvo šokiruoti, išgirdę Jėzų skelbiant atleidimą. Atsakydamas į jų neišsakytus kaltinimus, Jėzus iškelia klausimą.

`3. Perskaitykite Mk 2, 8–9. Kokį iššūkį Jėzus iškelia ten buvusiems Rašto aiškintojams? Kokią problemą Jis iš tikrųjų sprendė?`
														
Kalbos paprastai yra menkavertės, bet ne tada, kai kalba Dievas. Galingu Dievo žodžiu viskas atsirado (Pr 1). Nors atleidimas nėra kažkas, ką galime pamatyti, jis brangiai kainuoja. Atleidimas kainavo Dievo Sūnaus gyvybę ant kryžiaus. Visa kita yra antraeilis dalykas. Norėdamas parodyti atleidimo galią ir tikrovę, Jėzus nusprendžia išgydyti paralyžiuotąjį.

Dievas pirmiausia nori išgydyti mūsų vidų. Ir tada Jis kartais nusprendžia mus nedelsiant išgydyti fiziškai, kaip ir paralyžiuotojo atveju, o kartais mums teks laukti prisikėlimo ryto, kad patirtume fizinį išgydymą. Šiaip ar taip, mūsų Gelbėtojas nori, kad net ir kančioje galėtume rasti atgaivą Jo meilėje, malonėje ir atleidime.

`Kaip galime rasti atgaivą ir ramybę, net jei į mūsų maldas dėl išgydymo, bent jau dabar, neatsakoma?`