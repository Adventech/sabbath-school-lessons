---
title:  Pernelyg pavargęs bėgti
date:   18/08/2021
---

Elijas buvo pernelyg pavargęs ir toliau bėgti. Taip, jis vėl meldėsi. Ši malda labai skiriasi nuo tikėjimo kupinos maldos, į kurią Dievas atsakė ant Karmelio kalno (1 Kar 18, 36–37) priešais Baalo kunigus ir pranašus, dvariškius ir paprastus žmones. Tai paprasta, trumpa beviltiškumo malda.

`5. 1 Kar 19, 4 Elijas sakė, kad jis nėra geresnis už savo protėvius. Apie ką jis kalbėjo?`

Kai Elijas pagaliau nusiramino, jį apėmė kaltės jausmas. Jis suprato, kad greitas jo pasitraukimas pakenkė tam, kas galėjo sukurti puikią progą reformai Izraelyje. Jis suprato, kad nuvylė tuos, kuriems jo reikėjo. Ir jis bejėgis ką nors padaryti. Taigi skaudžią apmąstymų akimirką, gerai žinodamas savo tautos istoriją, jis mato save tokį, koks yra iš tikrųjų.

Toks apreiškimas gali būti skausmingas kiekvienam iš mūsų, pamatyti save tokius, kokie esame iš tikrųjų, ar ne? Turėtume būti itin dėkingi už pažadą, juk kad ir koks nuodėmingas buvo mūsų gyvenimas, Kristuje Dievas matys mus tokius, kokį mato Jėzų. Kokios didesnės vilties galime tikėtis, kad tikėjimu galime pasikliauti Kristaus teisumu? (žr. Fil 3, 9)

Nepaisant to, depresija gali mus įsiurbti į tamsų savigraužos sūkurį. Kartais imame galvoti, kad mirtis yra vienintelė išeitis.

Atrodo, kad taip nutiko Elijui. Jam visko buvo per daug. Jis sakė: „Gana! – šaukė jis, – imk Viešpatie, imk mano gyvastį, nes aš nesu geresnis už savo protėvius“ (1 Kar 19, 4).

Gera žinia ta, kad didysis Gydytojas nesmerkė Elijo. Dievas geriau už mus supranta, su kuo susiduriame kovodami su depresija.

> <p></p>
> „Kartais galime nepastebėti Atpirkėjo, pasilenkusio virš mūsų su meile ir užuojauta. Bet yra būtent taip. Mes galime nejausti Jo prisilietimo, bet Jo gailestinga raka yra virš mūsų.“ (E. Vait, „Kelias pas Kristų“, 95 p.)

Dievas žino ir supranta, kad kelionė mums „per sunki“ (1 Kar 19, 7), tačiau kartais Jam tenka palaukti, kol nustosime bėgti. Tada Jis gali įsikišti.

Kartais skęstantieji taip susipainioja, kad grumiasi su gelbėtoju. Tuomet gelbėtojas turi atsitraukti ir laukti, kol auka iš tikrųjų neteks sąmonės, kad galėtų ją išgelbėti.

`Kokią viltį ir paguodą galite įžvelgti šiose eilutėse: Ps 34, 19; Mt 5, 1–3; Ps 73, 26; Iz 53, 4–6?`