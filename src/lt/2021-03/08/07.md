---
title:  Tolesniam tyrinėjimui
date:   20/08/2021
---

> <p></p>
> „Nuolat keičiantis aplinkybėms, pokyčiai tampa ir mūsų patyrimo dalimi; šie pokyčiai mus arba pakylėja, arba prislegia. Tačiau aplinkybių pasikeitimas negali pakeisti Dievo santykio su mumis. Jis yra tas pats vakar, šiandien ir per amžius; ir Jis prašo mūsų neabejotinai pasikliauti Jo meile.“ (E. Vait, „In Heavenly Places“, p. 120)

> <p></p>
> „Nuolat žiūrėkite į Jėzų, tikėjimu atnašaudami tylias maldas, laikykitės Jo galios, nesvarbu, ar patiriate akivaizdų jausmą, ar ne. Ženkite pirmyn, tarsi kiekviena malda būtų pateikta Dievo sostui ir į ją atsakytų Tas, kurio pažadai niekada nenuvilia. Eikite išvien, giedodami Dievui savo širdyje, net kai slegia našta ir liūdesys. Aš jums sakau kaip ta, kuri žino, šviesa ateis, džiaugsmas bus mūsų, o rūkas ir debesys atsitrauks. Iš šešėlio ir tamsos slegiančios galios pereiname į aiškią Jo buvimo šviesą.“ (E. Vait, „Selected Messages“, 2 t., p. 242)

**Klausimai aptarimui:** 

`1. Dažnai labai sunku padėti kenčiantiems nuo psichikos sutrikimų ar depresijos. Kokia būtų gera strategija jūsų bažnyčiai, kaip išmokti efektyviau tarnauti depresijos paliestiems žmonėms?`

`2. Mums dažnai sunku būti atviriems ir sąžiningiems Dievo akivaizdoje. Perskaitykite keletą psalmių ir atkreipkite dėmesį, kokie atviri ir sąžiningi prieš Dievą buvo kai kurie rašiusieji Bibliją. Kaip galime puoselėti atvirumo ir sąžiningumo atmosferą vietinėje bendruomenėje?`

`3. Melstis dažnai būna sunku, kai susiduriame su depresija. Aptarkite užtarimo maldos galią vardan tų, kurie negali melstis už save.`

`4. Kodėl itin svarbu prisiminti, kad tikėjimas nėra jausmas? Tai, kad esame prislėgti, netekę drąsos, bijome ir jaudinamės, dar nereiškia, kad mums trūksta tikėjimo ar pasikliovimo Dievu. Tai tik reiškia, kad šiuo metu mes esame prislėgti, netekę drąsos, bijome ir jaudinamės, juk mums visiems teko taip jaustis kažkuriuo laikotarpiu. Kaip mes galime suprasti, kad tokiais atvejais laikytis tikėjimo yra itin svarbu, kad ir kaip sunku tai atrodytų?`

`5. Kokią didelę viltį galite įžvelgti pasakojime apie paralyžiuotąjį, ypač, jei dėl nuodėmingos gyvensenos jus ištiko ligos ir negalavimai?`