---
title:  Laisvi ilsėtis
date:   14/08/2021
---

### Šios savaitės tyrinėjimui skaitykite:
Mk 2, 1–12; 1 Kar 18; 1 Kar 19, 1–8; Mt 5, 1–3; Iz 53, 4–6; 2 Kar 2, 11.

> <p>Įsimintina eilutė:</p>
> „Viešpats mano šviesa ir išgelbėjimas, tad ko turėčiau bijotis? Viešpats mano gyvenimo tvirtovė, tad prieš ką turėčiau drebėti?“ (Ps 27, 1)

Daugelis žmonių, su kuriais Jėzus susidūrė tarnaudamas žemėje, sirgo, kartais net mirtinai. Jie ėjo pas Jėzų išgyti ir pailsėti nuo savo kančių. Ir jie visada to sulaukdavo.

Kartais jie visiškai pasveikdavo Jam tiesiog ištarus žodį. Kartais Jis paliesdavo ligonius ir jie stebuklingai pasveikdavo. Kartais Jis juos išsiųsdavo, ir jie išgydavo jiems keliaujant. Jėzus išgydė vyrus, moteris, vaikus, žydus, ne žydus, turtingus ir vargšus, kuklius žmones. Baisiausi raupsų ir aklumo atvejai Jam nebuvo per sudėtingi. Iš tiesų, Jis net išgydė tuos, kurie sirgo baisiausiai iš visų – mirtimi.

Šią savaitę mes apžvelgsime du labai skirtingus išgydymo pavyzdžius. Vienu, ligonis taip sunkiai sirgo, kad net negalėjo pats ateiti pas Jėzų. Jo simptomai buvo aiškiai matomi visiems. Kitu atveju akivaizdžių simptomų nebuvo. Abiem atvejais išgydymas įvyko Dievo laiku ir būdu.

Tyrinėdami atgaivos nuo skausmo ir kančios temą, apsvarstysime klausimą, su kuriuo mes visi tam tikru metu susidūrėme krikščioniškame gyvenime. O kas nutinka, kai neatsiliepiama į mūsų maldas išgyti?

Kaip tada rasti atgaivą?