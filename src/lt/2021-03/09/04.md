---
title:  Naujos aplinkybės
date:   24/08/2021
---

Po 40 metų klaidžiojimo dykumoje užaugo nauja karta, turinti neaiškių prisiminimų, jei jų apskritai buvo, apie Egiptą. Jų gyvenimo patirtis labai skyrėsi nuo jų tėvų patirties. Ši nauja karta matė pasikartojančią tėvų tikėjimo stoką, todėl jiems taip pat teko klajoti dykumoje, išmirus jų tėvų kartai.

Jiems teko privilegija turėti šventyklą stovyklos centre ir jie regėjo debesies stulpą virš padangtės, parodantį Dievo artumą. Debesiui pajudėjus, jie žinojo, kad laikas krautis daiktus ir sekti paskui. Šis debesis, dieną teikęs pavėsį, o naktį – šviesą ir šilumą, nuolat priminė Dievo meilę ir rūpestį jais.

`4. Kas jiems asmeniškai priminė sabatos poilsį? Perskaitykite Iš 16, 14–31.`
														
Priešingai paplitusiai teologijai, šios eilutės įrodo, kad septintoji diena – sabata buvo duota anksčiau už Įstatymą Sinajuje.

Kas čia vyko?

Specialus Dievo parūpintas maistas kasdien priminė tai, kad Kūrėjas palaiko savo kūriniją. Dievas labai apčiuopiamai pasirūpino jų poreikiais. Kiekvieną dieną įvykdavo stebuklas, maistui pasirodant ir išnykstant kartu su saule. Kai kas nors mėgindavo kaupti kitai dienai, jis sugesdavo ir dvokdavo; vis dėlto kiekvieną penktadienį jo užteko dvigubai porcijai, o sabatai skirtas likutis stebuklingai išsilaikydavo šviežias.

Dabar Izraelis turėjo šventyklos apeigas ir visus įsakus bei nuostatus, užrašytus Kunigų ir Skaičių knygose. Vis dėlto pasenęs Mozė sukvietė visus ir pakartojo jų istoriją bei Dievo duotus įstatus (žr. Įst 5, 6–22).

Ši nauja karta pagaliau buvo pasirengusi įžengti į Pažadėtąjį kraštą. Izraeliui netrukus teks patirti vadovų pasikeitimą, o pasenęs Mozė norėjo užtikrinti, kad ši karta prisimintų, kas jie buvo ir kokia buvo jų misija. Jis nenorėjo, kad jie kartotų savo tėvų klaidas. Taigi jis kartojo Dievo įstatus. Pakartojami ir Dešimt įsakymų, kad ši karta, atsidūrusi prie Kanaano slenksčio, nepamirštų.

Mūsų asmeniniam patyrimui, Jėzaus antrasis atėjimas vyks vos už kelių akimirkų po mūsų mirties. Vadinasi, Jo sugrįžimas visada yra čia pat, galbūt net arčiau, nei mes galime įsivaizduoti.
 
`Kaip sabatos laikymasis mums primena ne tik tai, ką Dievas padarė dėl mūsų, bet ir tai, ką Jis padarys dėl mūsų sugrįžęs?`