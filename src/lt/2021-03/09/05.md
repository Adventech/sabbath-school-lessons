---
title:  Dar viena priežastis poilsiui
date:   25/08/2021
---

Izraelis įkūrė stovyklą rytinėje Jordano pusėje. Izraelitai buvo užėmę Bašano karaliaus ir dviejų amoritų karalių žemes. Dar kartą, šią lemiamą akimirką Mozė sukvietė Izraelį ir priminė, kad Sinajuje sudaryta Sandora buvo skirta ne tik jų tėvams, bet ir jiems. Tada jis pakartoja Dešimt įsakymų, dar kartą jų naudai.

`5. Palyginkite Iš 20, 8–11 ir Įst 5, 12–15. Kuo skiriasi sabatos įsakymas šiose eilutėse?`

Iš 20, 8 įsakymas prasideda žodžiu „atmink“. Įst 5, 12 žodžiu – „laikysiesi“. Žodis „atmink“ užrašytas šiek tiek vėliau pačiame įsakyme (Įst 5, 15). Šioje eilutėje izraelitams liepta atminti, kad jie buvo vergai. Nors ši karta užaugo laisva, jie visi būtų gimę vergijoje, jei ne stebuklingas išgelbėjimas. Sabatos įsakymas turėjo jiems priminti, kad tas pats Dievas, kuris buvo aktyvus pasakojime apie pasaulio sukūrimą, taip pat aktyviai veikė juos išlaisvindamas: „Kad išvedė tave iš ten Viešpats, tavo Dievas, galingai pakelta ranka“ (Įst 5, 15).

Ši tiesa dera tuometinėms izraelitų aplinkybėms, antrą kartą stovintiems prie Pažadėtojo krašto sienos, praėjus maždaug keturiasdešimt metų po to, kai pirmoji karta taip apgailėtinai nuvylė. Jie buvo bejėgiai užkariaudami šį kraštą, kaip ir jų protėviai pabėgti iš Egipto. Jiems reikėjo šio Dievo, kuris veiktų „galingai pakelta ranka“.

Sabatą netrukus papildys dar viena pusė. Kadangi Dievas yra išlaisvinimo Dievas, Izraelis turi laikytis sabatos dienos (Įst 5, 15).

Žinoma, pasaulio sukūrimas nėra toli nuo sabatos įsakymo, net Pakartoto Įstatymo 5, nepaisant skirtingos paskatos. Tam tikra prasme Izraelio išlaisvinimas iš Egipto yra naujojo kūrimo atspirties taškas, primenantis pasakojimą apie pasaulio sukūrimą Pradžios knygoje. Izraelis, kaip išlaisvinta tauta, yra naujas Dievo kūrinys (taip pat žr., pavyzdžiui, Iz 43, 15).

Kadangi Išėjimas laikomas laisvės nuo nuodėmės, tai yra atpirkimo, simboliu, sabatoje galime rasti ir kūrimo, ir atpirkimo simbolį. Taigi sabata labai realiai nurodo į Jėzų, mūsų Kūrėją ir Atpirkėją.

`Perskaitykite Jn 1, 1–13. Ko šios eilutės mus moko apie Jėzų kaip mūsų Kūrėją ir Atpirkėją?`