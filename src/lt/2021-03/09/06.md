---
title:  Sabatos laikymasis
date:   26/08/2021
---

Dievas liepė savo tautai laikytis sabatos. Kartu su įsakymais nežudysi ir nevogsi yra įsakymas atminti sabatą, nors Raštas mums nesako konkrečiai, kaip tiksliai jos laikytis.

`6. Kokia turėtų būti aplinka, kurią mes kuriame ir kurios siekiame sabatą? žr. Ps 92 ir Iz 58, 13.`

Kadangi sabatos laikymasis reiškia sukūrimo ir atpirkimo šventimą, jos atmosfera turėtų būti džiaugsmo ir žavesio Viešpatyje, o ne niūri.

Sabatos atminimas prasideda ne septintą dieną. Kadangi pirmoji sabata buvo pasaulio kūrimo savaitės kulminacija, todėl sabatos dieną turėtume atminti visą savaitę ir planuoti iš anksto atidėti savo savaitinį darbą ir taip sabatą išlaikyti šventą, kai ji ateis. Planuotas pasiruošimas per savaitę, ypač Pasirengimo dieną (Mk 15, 42) arba penktadienį, yra labai svarbus ir džiugina, kai laukiama šios ypatingos dienos.

`7. Kokią svarbią sabatos laikymosi pusę išryškina Kun 19, 3?`

Sabatos laikymasis reiškia ir mūsų santykių su šeima ir draugais puoselėjimą. Dievas suteikia laiko tikslingam bendravimui su visa šeima, be to, laikymasis apima poilsį net tarnams ir naminiams gyvuliams (žr. Iš 20, 8–11). Sabata ir šeima žengia išvien koja kojon.

Nors poilsis ir šeimos laikas yra svarbūs principai, sabatos laikymasis reiškia ir dalyvavimą bendruomeniškame, tikslingame Dievo garbinime su mūsų bažnyčios šeima. Būdamas žemėje, Jėzus dalyvavo pamaldose ir jas vedė (žr. Kun 23, 3; Lk 4, 16 ir Hbr 10, 25).

Nors mūsų savaitiniai įpročiai ir ritmai gali būti skuboti, vis dėlto giliai širdyje trokštame tikro sabatos poilsio, tikros bendrystės su mūsų Kūrėju. Atmindami nutraukti visas veiklas ir planuodami leisti laiką su Dievu bei puoselėti mūsų santykius, galime įžengti į sabatos ritmą ir poilsį.

`Koks buvo jūsų pačių su sabata susijęs patyrimas ir kokių palaiminimų galima patirti laikantis sabatos? Ką dar galite padaryti, kad sabata taptų šventu laiku?`