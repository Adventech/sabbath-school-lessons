---
title:  Poilsio ritmai
date:   21/08/2021
---

### Šios savaitės tyrinėjimui skaitykite:
Pr 1; Iš 20, 8–11; Iš 16, 14–31; Įst 5, 12–15; Ps 92; Iz 58, 13.

> <p>Įsimintina eilutė:</p>
> „Dievas palaimino septintąją dieną ir padarė ją šventą, nes tą dieną Jis ilsėjosi po visų kūrimo darbų.“ (Pr 2, 3)

Kas gali įsivaizduoti kūrimo darbus – šviesa tamsoje, gyvybės kupini vandenynai, skrendantys paukščiai? O antgamtiškas Adomo ir Ievos sukūrimas? Mums nesuvokiama, kaip Dievas tai padarė.

Bet tada, po viso šio aktyvaus kūrimo, Dievas atkreipė dėmesį į kažką kita. Iš pirmo žvilgsnio tai neatrodė įspūdinga, lyginant su nardančiais banginiais ar akinančiomis plunksnomis. Dievas tiesiog padarė dieną, septintą dieną, ir tada padarė ją ypatinga. Dar prieš žmonijai puolant į mūsų pačių sau primestą įtemptą gyvenimą, Dievas padarė ženklą kaip gyvą priemonę atminimui. Dievas norėjo, kad ši diena būtų laikas mums sustoti ir sąmoningai džiaugtis gyvenimu – diena būti, bet nedaryti, švęsti, džiaugtis žolės, oro, laukinės gamtos, vandens, žmonių dovana, o svarbiausia – džiaugtis kiekvienos geros dovanos Kūrėju.

Šis kvietimas tęsis net ir tada, kai pirmoji pora bus išvaryta iš Edeno. Dievas norėjo užtikrinti, kad kvietimas išlaikytų laiko išbandymą, todėl, nuo pat pradžių Jis įaudė jį į patį laiko audinį.

Šią savaitę tyrinėsime nuostabų Dievo kvietimą septintą dieną vėl ir vėl patirti dinamišką poilsį.