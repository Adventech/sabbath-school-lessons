---
title:  Tolesniam tyrinėjimui
date:   10/09/2021
---

> <p></p>
> „Mes ne visada norime ateiti pas Jėzų su savo išbandymais ir sunkumais. Kartais mes išliejame savo bėdas žmogaus ausims ir pasakojame apie savo kančias negalintiems mums padėti, ir nepatikime visko Jėzui, kuris sugeba sielvartingą kelią pakeisti džiaugsmo ir ramybės keliais. Savęs išsižadėjimas, pasiaukojimas suteikia kryžiui šlovę ir pergalę. Dievo pažadai yra labai brangūs. Turime tyrinėti Jo Žodį, jei norime sužinoti Jo valią. Įkvėpimo žodžiai, juos kruopščiai ištyrus ir jų laikantis praktiškai, ves mus aiškiu keliu, kur mes galime vaikščioti nesuklupdami. O, kad visi tarnautojai ir žmonės atneštų savo naštą ir sumišimą Jėzui, kuris pasiruošęs juos priimti ir suteikti jiems ramybę bei atgaivą! Jis niekada neišsižadės tų, kurie Juo pasitiki.“ (E. Vait, „The Signs of the Times“, 1887 m. kovo 17 d., p. 161)

> <p></p>
> „Ar gali, brangus jaunime, su džiaugsminga viltimi laukti to meto, kai Viešpats, tavo teisusis Teisėjas, išpažins tavo vardą Tėvo ir šventųjų angelų akivaizdoje? Geriausias pasiruošimas Kristaus antram atėjimui yra tvirtas tikėjimas didžiu išganymu, kurį mums atnešė Jo pirmasis atėjimas. Privalote tikėti Kristumi kaip asmeniniu Gelbėtoju.“ (E. Vait, „Our High Calling“, p. 368)

**Klausimai aptarimui:** 

`1. Kuo ypatinga septintoji diena – sabata, kad ji nurodo Jo tautai į dangišką poilsį? Tai yra, kaip sabatos poilsis mums yra amžinybės pavyzdys?`

`2. Permaldavimas reiškia sutaikymą ir nurodo kelią atgal pas Dievą. Pagalvokite apie šį svarbų teiginį Rom 5, 11: „Negana to, dar galime didžiuotis Dievu per mūsų Viešpatį Jėzų Kristų, kuris mus sutaikė“. Jei kas nors jūsų paklaustų: „Ką reiškia susitaikyti su Dievu ir kokį skirtumą jūsų gyvenime nulėmė šis sutaikymas“, ką atsakytumėte?`

`3. Kaip krikščionims išvengti dėmesio sutelkimo į mažmožius? Kas skatina mus sutelkti dėmesį į bendrą Dievo Žodžio vaizdą?`

`4. Dar kartą pagalvokite apie visas klaidas ir tikėjimo stoką, kurias Izraelio vaikai parodė dykumoje. Nors jiems tekę iššūkiai skiriasi nuo mūsiškių (mes neklaidžiojame po didžiulę dykumą), kokie yra bendri principai? Tai yra, kaip savo pačių krikščioniškame gyvenime galime susidurti su tais pačiais iššūkiais, kurie teko jiems, ir kaip mes galime pasimokyti iš jų klaidų?`