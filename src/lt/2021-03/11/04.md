---
title:  Atilsio „pavyzdys“
date:   07/09/2021
---

Be pavyzdžių, kuriuos jau tyrinėjome, ši tipų ir simbolių idėja gali būti taikoma ir biblinei poilsio sampratai. Norint tai pamatyti, reikia tyrinėti Laišką hebrajams.

`3. Perskaitykite Hbr 4, 1–11. Ką reiškia likęs pažadas įžengti į Jo atilsį? Kaip Izraelio patyrimas Išėjimo laikotarpiu ir klajonės po dykumą suteikia papildomų įžvalgų, susijusių su idėja įžengti į Dievo atilsį?`
														
Čia labai svarbi ištvermės ir ištikimybės tema. Nors, kalbant apie septintąją dieną – sabatą, pagrindinis šių eilučių (ir ankstesnių; žr. Hbr 3, 7–19) dėmesys iš tikrųjų yra kvietimas Dievo tautai išlikti ištvermingai tikėjimu; tai yra, išlikti ištikimai Viešpačiui ir Evangelijai.

Šios eilutės primena skaitytojui rimtai paistyti pamokų, susijusių su tuo, kaip Dievas vedė praeityje, „kad niekas nebenupultų, sekdamas neklusniųjų pavyzdžiu“ (Hbr 4, 11). Atkreipkite dėmesį, čia slypi proga! Izraelis girdėjo Evangeliją, tačiau šis žodis neišėjo jiems į naudą. Užuot stiprinę tikėjimą pasikliovimu ir paklusnumu, izraelitai pasirinko maištą (plg. su Hbr 3, 7–15), taigi niekada nepatyrė atilsio, kurio Dievas jiems troško.

Hbr 4, 3 nurodo į glaudų tikėjimo ir atilsio santykį. Į jo atilsį galime įžengti tik tada, kai tikime ir pasikliaujame tuo, kuris žadėjo atilsį ir kuris gali įvykdyti šį pažadą, aišku, Jėzumi Kristumi.

`4. Dar kartą perskaitykite Hbr 4, 3. Kokia buvo pagrindinė minėtų žmonių problema? Kokią pamoką čia galime įžvelgti mes, kaip ir jie „gavę gerąją naujieną“ (Hbr 4, 2)?`
														
Ankstyvoji krikščionių bendruomenė priėmė ankstesnį Dievo apreiškimą (kurį mes vadiname „Senuoju Testamentu“) ir tikėjo, kad Jėzus Kristus yra Dievo Avinėlis, auka už jų nuodėmes. Tikėdami auka, jie galėjo patirti išganymą Jėzuje ir visa kita, kas mums pasiūlyta Jame.

`Kaip supratimas, ką reiškia būti išgelbėtam Jėzaus krauju, gali padėti mums įžengti į tokį atilsį, kurį galime turėti Jėzuje, žinant, kad mes išgelbėti malone, o ne darbais?`