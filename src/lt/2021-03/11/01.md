---
title:  Ilgėjimasis kažko daugiau
date:   04/09/2021
---

### Šios savaitės tyrinėjimui skaitykite:
1 Kor 10, 1–11; Kun 4, 32–35; Jn 1, 29; Hbr 4, 1–11; Ps 95, 8–11.

> <p></p>
> „Tie įvykiai yra mums pavyzdys, kad negeistume blogio, kaip anie geidė.“ (1 Kor 10, 6)

Karalienės meno muziejuje Niujorke, JAV yra didžiausias pasaulyje architektūrinis miesto modelis, vaizduojantis visus Niujorko pastatus. Masteliu 1: 1 200 (2,5 cm atitinkant 33 metrus) jis užima beveik 870 kvadratinių metrų plotą. Jį 1964 m. baigė 100 meistrų, dirbusių daugiau nei trejus metus. Jis buvo atnaujintas 1990 m. ir neatspindi 2021 m. miesto vaizdo. Tai nuostabiai sudėtinga ir išsami originalo kopija.

Galų gale tai vis tiek tėra kopija, modelis, atvaizdavimas kažko didingo, didesnio, gilesnio ir daug sudėtingesnio už patį modelį.

Iš tikrųjų tokie yra visi modeliai. Jie nėra originalai, o tik pastarųjų simboliai. Modelis padeda suvokti originalo esmę, tačiau niekada negali jo pakeisti. Veikiau modelis yra skirtas padėti žmonėms geriau suprasti originalą.

Šventasis Raštas yra kupinas miniatiūrinių veiklos ir nuostatų modelių, kurie visi nurodo į didesnę, dangišką tikrovę. Hebrajams 4 padeda mums atrasti vieną iš šių tikrovių, susijusių su bibliniu poilsio klausimu.