---
title:  Pakrikštyti su Moze
date:   05/09/2021
---

`1. Perskaitykite 1 Kor 10, 1–11. Ką Paulius norėjo pasakyti savo skaitytojams Korinte, pateikdamas pavyzdį?`
														
Graikiškas terminas, pavartotas 1 Kor 10, 6 (ir 1 Kor 10, 11), daugumoje vertimų yra – „pavyzdys“ (typos). Anglų kalboje žodis tipas yra pagrįstas šiuo graikų kalbos daiktavardžiu. Tipas (ar pavyzdys) niekada nėra originalas, bet tam tikras simbolis ar originalo atvaizdas. Tai yra kažko kito pavyzdys.

Hbr 8, 5 yra geras pavyzdys tokio pobūdžio santykiui: „Tie žmonės [Senojo Testamento šventykloje tarnavę kunigai] tarnauja dangiškųjų dalykų paveikslui ir šešėliui, panašiai kaip buvo pamokytas Mozė, kai rengėsi statyti padangtę: Žiūrėk, – sakyta jam, – kad viską padarytum pagal tą pavyzdį, kuris tau buvo parodytas ant kalno“.

Ši eilutė hebrajų kalboje pabrėžia tiesioginį ryšį tarp dangiškosios ir žemiškosios tikrovės, o tada joje cituojama Iš 25, 9, kur Dievas liepė Mozei pastatyti padangtę (pagal tą pavyzdį), kurį jis matė ant kalno. Esmė ta, kad žemiškoji šventykla su visomis apeigomis ir tvarkomis buvo pavyzdys, simbolis to, kas vyksta danguje, kur Jėzus yra mūsų Vyriausiasis Kunigas dangiškoje šventykloje.

Turėdami tai omenyje, galime geriau suprasti, apie ką Paulius rašė 1 Korintiečiams 10. Šiose eilutėse Paulius apžvelgė kai kuriuos pagrindinius Dievo tautos patyrimus dykumoje pakeliui į Pažadėtąjį kraštą. „Mūsų protėviai“ reiškia jų protėvius žydus, kurie išėjo iš Egipto, laikėsi po debesiu, perėjo jūrą ir visi buvo pakrikštyti naujam gyvenimui, laisvam nuo vergijos.

Paulius šiuos svarbius stabtelėjimus dykumos kelionėje laiko asmeninio krikšto pavyzdžiu ar tipu. Laikantis Pauliaus supratimo, nuoroda į dvasinį maistą turi reikšti maną (palyginkite su Iš 16, 31–35). Izraelis gėrė iš uolos, kurią Paulius įvardija Kristumi (1 Kor 10, 4). Pagalvokime, pavyzdžiui, apie Jėzų kaip apie gyvybės duoną (Jn 6, 48) ir kaip apie gyvąjį vandenį (Jn 4, 10), ir visa tai suprantama. Taigi Paulius čia naudoja Senojo Testamento istoriją kaip pavyzdį dvasinėms tiesoms atskleisti, kurį šiandien galima pritaikyti atskiriems krikščionims.

`Pagalvokite apie izraelitų išėjimo patyrimą. Kokių dvasinių pamokų galime įžvelgti jų pavyzdyje – ir gerame, ir blogame, kurį jie mums paliko?`