---
title:  Dangaus miesto užkariavimas
date:   09/09/2021
---

Pagrindinės Hebrajų 4 mintys tampa ypač akivaizdžios skaitant Hbr 4, 8–11. Jozuė neįvedė Izraelio į atilsį. Taigi, kadangi Dievas nėra melagis, turi būti dar vienas „atilsis“ Dievo tautai. Ši grupė nesudaryta tik iš tikinčiųjų žydų. Ją sudaro visi priėmusieji Jėzų kaip savo asmeninį Gelbėtoją.

`7. Perskaitykite Gal 3, 26–29 ir atkreipkite dėmesį į Dievo Sandoros tautos savybes po kryžiaus. Ką Pauliaus žodžių kontekste reiškia tai, kad nebėra nei žydo, nei graiko, nei vergo, nei laisvo, nei vyro, nei moters?`
														
Kartais Hebrajams 4 buvo naudojamas pabrėžiant septintos dienos – sabatos laikymąsi, o kiti šį skyrių naudojo ginčydami sabatos poilsio pagrįstumą, atsižvelgiant į tai, kad yra dar vienas (baigmės meto) poilsis. Nei viena, nei kita pozicija gerai neatspindi Rašto. Vietoj to, tekstas sako, kad baigmės meto dėmesys ypatingam Dievo poilsiui buvo nuo pat pasaulio sukūrimo ir kad sabatos šventimas leidžia patirti nedidelį, savaitinį to baigmės meto poilsio skonį. Iš tiesų, žydams sabata suprantama kaip nedidelis „olam haba“ („ateisiančio pasaulio“) pirmtakas.

Sabatos poilsis, skirtas Dievo tautai, primenantis Dievo poilsį pirmąją sabatą žemės istorijoje, reiškia, kad mes galime liautis atlikinėti savo darbus ir pasikliauti, kad Jis įvykdys išganymo pažadą mums.

Priešingai nei teigia kai kurie aiškintojai, kontekstas nepatvirtina teiginio, kad sabatos įsakymas buvo įvykdytas išganyme, kurį atnešė Kristus, todėl krikščionims nereikia jo vykdyti. Galutinis poilsis, mums pažadėtas per tai, ką Kristus atliko dėl mūsų, nepakeičia biblinės septintos dienos – sabatos; priešingai, jis sabatą įtvirtina.

Pasaulyje, kuriame aukštinami sunkiu darbu daug pasiekę žmonės, ilsėtis Jėzuje ir pasikliauti, kad Jo malonės pakanka mus išgelbėti ir pakeisti, tikrai yra prieštaravimas kultūrai.

`Kaip galite padėti rasti atilsį Jėzuje manantiems, jog jų nuodėmės yra per didelės, kad jų širdies negalima pakeisti ir kad jų atvejai yra tikrai beviltiški? Kokia Rašto vieta su jais pasidalytumėte?`