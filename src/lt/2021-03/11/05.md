---
title:  Neužkietinkite savo širdžių
date:   08/09/2021
---

`5. Perskaitykite Hbr 4, 4–7 ir Ps 95, 8–11. Koks perspėjamas čia užrašytas, tiek psalmėse, tiek Laiške hebrajams, ir ką jis turėtų mums sakyti šiandien?`
														
Hbr 4, 4–7 cituojamas ir pasaulio sukūrimo aprašymas, ir Ps 95,11, minint izraelitų neištikimybę ir dėl jos jų nesugebėjimą įžengti į poilsį, kurio Dievas jiems troško.

Iš tiesų, Ps 95, 8–11 sieja Izraelio patyrimą dykumoje su Dievo poilsiu ir mini dangaus priesaiką, kad netikintis Izraelis neįžengs į Jo poilsio kraštą, kuris iš pradžių buvo siejamas su Pažadėtu kraštu.

Žinoma, Izraelis tikrai įžengė į Pažadėtąjį kraštą. Nauja karta tai padarė ir, padedama Dievo, užėmė krašto tvirtoves ir ten apsigyveno.

Tačiau izraelitai neįžengė į Dievo atilsį ta prasme, kad daugelis nepatyrė išganymo Jėzuje tikrovės, nes jų tikėjimo stoka pasireiškė akivaizdžiu nepaklusnumu. Nors poilsis buvo susijęs su kraštu, jis apėmė ne tik žmonių gyvenamą vietą.

`6. Hbr 4, 6 moko, kad girdėjusieji dangaus tikro poilsio pažadą, neįžengė dėl nepaklusnumo. Koks yra ryšys tarp nepaklusnumo ir neįžengimo į Dievo poilsį?`
														
„Šiandien“ reiškia skubumą. „Šiandien“ reiškia, kad nebėra laiko blaškytis. „Šiandien“ reikalauja atsako ir sprendimo dabar.

Paulius pabrėžia žodį sēmeron – „šiandien“ ir iš tikrųjų pažymi, koks jis buvo svarbus poilsio kontekstui. Tuo tarpu Ps 95, 7–8 yra perspėjimas ir prašymas Dievo tautai nekartoti protėvių klaidų, kad galėtų įžengti į poilsį, kuris randamas tik mums Dievo siūlomame išgelbėjime.

`Ką mums dabar turėtų reikšti žodžiai: „Jei šiandien išgirsite Jo balsą, neužkietinkite savo širdžių“? Kuo svarbus žodis šiandien? Juk psalmininkas jį pavartojo prieš tūkstančius metų. Nepaisant to, kodėl jis vis tiek turėtų būti toks pat svarbus mūsų šiandienai, kaip ir tiems, kurie jį girdėjo prieš tūkstančius metų?`