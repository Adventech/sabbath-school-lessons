---
title:  „Mano jungas švelnus“
date:   28/07/2021
---

Jau minėjome, kad žodį „jungas“ Matas šiame skyriuje vartoja atkartodamas judaizmo sampratą ir kitus Naujojo Testamento tekstus, nurodančius į neteisingą Įstatymo supratimą.

`5. Graikų kalboje žodis „švelnus“ Mt 11, 30 taip pat gali būti išverstas – „geras, malonus, naudingas ir palankus“. Daugelis aplinkinių mano, kad Dievo Įstatymas yra sunkus, sunkiai įvykdomas ir kartais nereikšmingas. Kaip galime padėti jiems atrasti Įstatymo grožį ir įkvėpti meilę Įstatymo Davėjui?`														

Tėvai visada prisimena tą akimirką, kai jų vaikas žengė pirmąjį žingsnį. Po svirduliuojančio pirmojo žingsnio seka bandomasis antras, paskui trečias, o tada greičiausiai vaikas suklumpa ir nugriūva. Gali būti šiek tiek ašarų ir galbūt net mėlynė, tačiau pajutęs judėjimo laisvę vaikas atsistos ir bandys dar kartą. Žingsnis, griuvimas, atsistojimas, žingsnis, griuvimas, atsistojimas. Tai kartojasi daug kartų, kol vaikas pradeda saugiai vaikščioti. Vis dėlto suklupimo ir griuvimo metu išdidus veidelis pergalingai pareiškia: Tėti, mama, aš galiu vaikščioti!

Ėjimas su Jėzumi ne visada yra lengvas, bet jis visada geras ir teisingas. Mes galime suklupti; mes netgi galime pulti; ir vis tiek galime atsistoti ir toliau eiti su Juo mūsų pusėje.

`6. Gal 5, 1 Paulius rašė: „Kristus mus išvadavo, kad būtume laisvi. Tad stovėkite tvirtai ir nesiduokite vėl įkinkomi į vergystės jungą!“ Ką tai reiškia? Kaip Kristus mus išvadavo? Kuo skiriasi Kristaus jungas nuo vergystės jungo, dėl kurio Paulius mus įspėja?`
														
Mes galime būti tikri, kad ir ką Paulius tiksliai norėjo pasakyti rašydamas apie vergystės jungą, jis neturėjo omenyje paklusnumo Dievo Įstatymui, dešimčiai įsakymų. Priešingai, per paklusnumą, tikėjimą, supratimą, kad išganymas mums yra užtikrintas, pagrįstas ne Įstatymu, o mus apgaubiančiu Kristaus teisumu, mes galime patirti tikrą atgaivą ir laisvę.

`Kodėl gyvenimas paklusnumu Dievo Įstatymui užtikrina didesnę atgaivą nei gyvenimas nepaklūstant šiam Įstatymui?`