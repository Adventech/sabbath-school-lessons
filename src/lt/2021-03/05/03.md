---
title:  "„Imkite ant savo pečių mano jungą“"
date:   26/07/2021
---

`2. Perskaitykite Mt 11, 29–30. Kodėl Jėzus mums liepia imti Jo jungą iškart po to, kai Jis pakvietė mus pavesti Jam mūsų naštą ir rasti tikrą atgaivą?`
														
Po pirmojo paliepimo „ateiti“ Mt 11, 28, Mt 11, 29 seka dar du paliepimai.

„Imkite“ ir „mokykitės“ auditorijos (ir skaitytojo) dėmesį sutelkia į Jėzų. Turime imti Jo jungą ir mokytis iš Jo.

Artimi Dievybės santykiai tarp Tėvo ir Sūnaus (paminėti jau Mt 11, 25–27) pateikia galingą iliustraciją, kuri gali paaiškinti palyginimą apie jungą šiose eilutėse. Ir Tėvas, ir Sūnus dirba vieningai, kad išgelbėtų žmoniją. Nors jungas yra paklusnumo simbolis (žr. Jer 27), tai taip pat yra palyginimas, nusakantis vieningą tikslą. Mes imame Jo jungą ir priimame Jo mums pavedamą užduotį, kad laimintume aplinkinius. Mes nenešame Jo jungo; mes tiesiog pajungti Jam, nes Jo jungas „švelnus“ ir Jo našta „lengva“ (Mt 11, 30).

Antrasis paliepimas – „mokykitės iš Manęs“ pakartoja šią sampratą. Graikų kalboje veiksmažodis „mokytis“ yra susijęs su terminu „mokinys“. Kai mokomės iš Jėzaus, iš tikrųjų esame Jo mokiniai. Paklusnumas ir pasišventimas yra mokinio savybės.

`3. Kuo skiriasi – „vargstate“ (Mt 11, 28) ir Jo jungo ėmimas (Mt 11, 29)?`
														
Jungas buvo įprasta su Įstatymu susijusi judaizmo metafora. Apd 15, 10 ji pavartota ryšium su apipjaustymu. Gal 5, 1 Jėzaus siūloma laisvė priešpriešinama vergystės jungui, kuris yra nuoroda į Įstatymą kaip į išganymo priemonę. Jėzaus jungas pabrėžia paklusnumą ir pasišventimą sekti Jo pėdomis ir dalyvauti Jo misijoje. Nors negalime tikėtis kažką pridėti prie išganymo, kurį Jėzus laimėjo ant kryžiaus, galime tapti Jo pasiuntiniais ir pasidalyti gerąja žinia su aplinkiniais. Jėzaus Įstatymo aiškinimas, kaip išdėstyta Kalno pamoksle (Mato 5–7), yra radikalesnis net už fariziejų sampratą. Jis reikalauja širdies operacijos ir mūsų motyvų pakeitimo – ir Jo jungas yra švelnus, Jo našta lengva (Mt 11, 30).

`Koks nuostabus pažadas! Atgaiva mūsų sielai. Kaip ją patyrėte? Kokia tai atgaiva? Sutelkdami dėmesį į Jėzų ir į tai, ką Jis mums siūlo, kaip mes galime pradėti pažinti šią atgaivą?`