---
title:  "„Mano našta lengva“"
date:   29/07/2021
---

Paskutiniuose Jėzaus žodžiuose Mt 11, 30 pavartoti naštos simboliai: „Mano jungas švelnus, Mano našta lengva“.
	
`7. Mozė džiaugėsi pamatęs uošvį Jetrą, kai Izraelis išėjo iš Egipto ir perėjo jūrą. Perskaitykite Iš 18, 13–22. Kaip šiame pasakojime atrodo kito žmogaus naštos nešimas?`														

Iš 18, 13 mums pasakojama, kad žmonės ėjo pas Mozę sprendimų nuo ryto ligi vakaro. Tai pamatęs, Mozės uošvis nuoširdžiai prašė žento sukurti tvarką, kuri leistų jam sutelkti dėmesį į didelius dalykus, o kasdienius patikint kitų rūpesčiui. Šventajame Rašte sakoma, kad Mozė paklausė Jetro ir įgyvendino šiuos gyvenimą teikiančius pokyčius.

Kai Jėzus mums pasakė, kad Jo našta yra lengva, Jis norėjo mums priminti, jog galime pasikliauti Juo, galutiniu naštos nešėju. Kaip ir Mozė, turime suprasti, kad mums reikia kitų, kurie pasidalytų mūsų našta. 1 Kor 12, 12–26 Pauliaus simboliai, susiję su Kristaus kūnu, gerai parodo, kaip gali atrodyti bendra našta. Mums reikia veikiančio kūno, kad apskritai galėtume nešti naštą. Mums reikia kojų, rankų, pečių, raumenų ir sausgyslių, kad apskritai galėtume ką nors nešti.

`8. Perskaitykite Gal 6, 2. Kaip vienas kito naštos nešimas padeda mums įvykdyti Kristaus Įstatymą?`
														
Tiesioginis šios ištraukos kontekstas gali padėti. Gal 6, 1 Paulius teigia, kad jei brolis ar sesuo patenka į pagundą, turime atkurti tą asmenį švelnumo dvasia (prisiminkime Jėzaus teiginį Mt 11, 29, kad Jis nuolankus). Naštos nešimas reiškia iš kelio išklydusio asmens sugrąžinimą, padedant jam pamatyti dangaus malonę. Bet tai taip pat reiškia pagalbą vienas kitam, kai mes arba kiti patiriame sunkumus. Graikiškas terminas „našta“ gali nusakyti didelį svorį arba akmenį. Tai priminimas, kad mums visiems tenka naštų ir kad mums visiems reikia tų, kurie galėtų mums padėti jas nešti. Dalijimasis našta yra dangaus nustatyta bažnyčios veikla, reikalaujanti švelnumo, kurio rezultatas yra atjauta.
		
`Pagalvokite apie paskutinį kartą, kai kažkas padėjo jums nešti naštą, su kuria kovojote. Kodėl tai jums daug reiškė? Kieno naštą galite padėti nešti dabar?`