---
title:  "„Ateikite pas mane...“"
date:   24/07/2021
---

### Šios savaitės tyrinėjimui skaitykite:
Mt 11, 20–30; Mt 5, 5; Įst 18, 15; Gal 5, 1; Iš 18, 13–22; Gal 6, 2.

> <p>Įsimintina eilutė:</p>
> „Ateikite pas Mane visi, kurie vargstate ir esate prislėgti; Aš jus atgaivinsiu!“ (Mt 11, 28)

Koks nuostabus pažadas mums čia duotas Jėzuje. Galų gale, kas iš mūsų kartais nesijaučia vargstantis, ir jei ne dėl paties darbo (nors dažnai būtent dėl jo), bet vargo ir prislėgimo, kurį lemia pats gyvenimas? Ir Jėzus čia mums sako, kad Jis žino, ką patiriame, taip, Jis gali mums padėti, jei mes Jam leisime.

Ir tada, liepęs mums imti Jo jungą, Jėzus sako: „Mano jungas švelnus, Mano našta lengva“ (Mt 11, 30). Kitaip tariant, atsikratykite jungų ir naštų (atiduokite juos Man) ir vietoj to imkite Manąjį, nes Manąjį nešti lengviau.

Kaip galime patirti atgaivą, apie kurią kalba Jėzus? Juk mes gyvename pasaulyje, kur po nuodėmės Viešpats tarė Adomui: „Savo veido prakaitu valgysi duoną“ (Pr 3, 19). Taigi mes žinojome, ką reiškia vargti ir nešti naštą, kuri mums vieniems gali atrodyti per sunki.