---
title:  "„Aš romus ir nuolankios širdies“"
date:   27/07/2021
---

Romumas šiandien nepakankamai branginama savybė. Iš nuolankumo juokiamasi. Socialinė žiniasklaida išmokė mus kreipti dėmesį į garsius, triukšmingus, keistus, pašėlusius ir perdėtus veiksmus. Tikrai daug pasaulio savybių yra priešingos tam, ką Dievas laiko svarbiu ir vertingu.

> <p></p>
> „Tiesos pažinimas priklauso ne nuo intelekto, o nuo sielos tyrumo, nuoširdaus, atsidavusio tikėjimo. Tie, kurie nuolankia širdimi ieško Dievo vadovavimo, sulaukia Dievo angelų. Šventoji Dvasia duodama, kad atskleistų jiems gausius tiesos lobynus.“ (E. Vait, Paslėpti lobiai, p. 44)
 
`4. Perskaitykite Mt 5, 5; 1 Pt 3, 4 ir Iz 57, 15. Remdamiesi šiomis eilutėmis, kaip apibrėžtumėte romumą ir nuolankumą?`
														
Kristaus romumą ir švelnumą Paulius mini 2 Kor 10, 1. Romumu ir nuolankumu neapibūdinami pastumdėliai, kurie negali pastovėti už save. Pats Jėzus nesiekė priešpriešos ir dažnai jos vengė, nes Jo misija dar nebuvo įvykdyta (Jn 4, 1–3). Tačiau, kai priešprieša ateidavo pas Jį, Jis reaguodavo drąsiai. Tačiau tuo pačiu metu Jis kalbėjo maloniai. Pavyzdžiui, Jo rauda dėl Jeruzalės prieš pat kryžių buvo ne keiksmai, o ašarų kupini pražūtingos ateities paveikslai (Lk 19, 41–44).

Naujajame Testamente Jėzus dažnai nusakomas kaip antrasis Mozė. Jis kalba nuo kalno, išdėstydamas savo karalystės principus (Mt 5, 1). Jis stebuklingai parūpina maisto minioms (Mt 14, 13–21). Sk 12, 3 Mozė nusakytas kaip labai „kuklus“, o tai atkartoja Mt 11, 29. Žmonės, paliudiję, kaip pamaitinami 5000, stebisi: „Jis tikrai yra tas pranašas, kuris turi ateiti į pasaulį“ (Jn 6, 14) – nuoroda į Įst 18, 15 ir Mozės kaip pranašo vaidmenį.

Jėzaus nuolankumas ir romumas aiškiai pakeičia Mozės. Juk Jis yra mūsų dangiškas Gelbėtojas. Nors Mozė pasisiūlė pasiaukoti, kad išgelbėtų tautą (Iš 32, 32), jo mirtis nieko nebūtų laimėjusi, nes Mozė pats buvo nusidėjėlis ir jam reikėjo Išganytojo, kuris prisiims kainą už jo nuodėmes. Nors galime pasimokyti iš Mozės ir jo gyvenimo, Mozėje nėra išganymo.

Vietoj to mums reikia Gelbėtojo, kuris galėtų stoti į mūsų vietą ne tik kaip užtarėjas, bet ir kaip mūsų pavaduotojas. Užtarimas yra svarbus, tačiau tik Dievas, kabantis ant kryžiaus, kaip mūsų nuodėmių prisėmėjęs, kaip tas, kuriam teko bausmė už mūsų nuodėmes, gali išgelbėti mus iš tų Įstatymo padarinių, kurie mums teisėtai tenka dėl mūsų nuodėmių. Štai kodėl, kad ir koks puikus pavyzdys mums yra Jėzus, viskas būtų veltui be kryžiaus ir prisikėlimo.