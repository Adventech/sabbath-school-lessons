---
title:  Tolesniam tyrinėjimui
date:   30/07/2021
---

> <p></p>
> „Kai darbas jums atrodo sudėtingas, kai skundžiatės sunkumais ir išbandymais, sakydami, kad neturite jėgų atsilaikyti prieš pagundą, kad negalite nugalėti nekantrumo ir kad krikščioniškas gyvenimas yra darbas įkalnėn, būkite tikri, kad nešate ne Kristaus jungą; jūs nešate kito šeimininko jungą.“ (E. Vait, „Child Guidance“, p. 267)

> <p></p>
> „Būtinas nuolatinis budėjimas ir nuoširdus pasišventimas iš meilės, tačiau taip bus savaime, kai sielą išlaikys Dievo galia tikėjimu. Mes visiškai nieko negalime padaryti, kad sulauktume dangaus palankumo. Mes negalime pasikliauti savimi ar savo gerais darbais; bet kai ateiname pas Kristų kaip klystantys, nuodėmingi, galime atsigaivinti Jo meilėje. Dievas priims kiekvieną, kuris ateina pas Jį visiškai pasitikėdamas nukryžiuoto Išganytojo nuopelnais. Meilė veržiasi iš širdies. Galime nejausti ekstazės, tačiau yra nuolatinis, ramus pasitikėjimas. Kiekviena našta yra lengva; nes Kristaus jungas yra lengvas. Pareiga tampa džiaugsmu, o auka – malonumu. Kelias, kuris anksčiau atrodė apgaubtas tamsos, pasidaro šviesus nuo Teisumo saulės spindulių. Tai yra vaikščiojimas šviesoje, kaip Kristus yra šviesoje.“ (E. Vait, „Faith and Works“, p. 38)

**Klausimai aptarimui:** 

`1. Ar prisimenate tą akimirką ėjime su Jėzumi, kai pagaliau atsidavėte Jam? Pasidalykite šia akimirka klasėje ir ypatingą dėmesį skirkite tam, kodėl atsidavėte.`

`2. Ištirkite Jėzaus maldą Mt 11, 25–27 ir aptarkite klasėje, kaip mes susipažįstame su malone. Kodėl Dievas slepia nuo išminčių ir gudriųjų išganymo planą („tai“), bet apreiškia mažutėliams?`

`3. Kaip praktiškai galime padėti aplinkiniams, kovojantiems su našta, ateiti pas Jėzų ir atrasti atgaivą?`

`4. Nuodugniau apmąstykite mintį būti „romiu ir nuolankios širdies“. Ar tai nėra blogai žmogaus savigarbai? Ar neturėtume jaustis gerai dėl savęs, ypač dėl to, kad vis tiek kovojame su asmeninėmis abejonėmis? Kaip kryžius ir ką jis reiškia turėtų padėti mums suprasti, ką Jėzui reiškia būti „romiu ir nuolankios širdies?“ Tai yra, kryžiaus akivaizdoje, kodėl nuolankumas ir romumas yra vienintelis deramas nusistatymas?`