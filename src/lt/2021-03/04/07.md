---
title:  Tolesniam tyrinėjimui
date:   23/07/2021
---

> <p></p>
> „Dovydo atgaila buvo nuoširdi ir gili. Jis nesistengė sušvelninti savo nusikaltimo. Ir ne noras išvengti gresiančios bausmės įkvėpė jo maldą. [...] suprato, kokia užteršta jo siela, bjaurėjosi savo nuodėme. Dovydas nepasidavė nevilčiai. Turėdamas galvoje Dievo pažadus atgailaujantiems nusidėjėliams, jis tikėjo, kad sulauks atleidimo ir būsiąs priimtas. ‘Tikra auka Dievui – susigraudinusi dvasia; Tu, Dieve, nepaniekinsi širdies, susigraudinusios ir atgailaujančios’ (Ps 51, 19). Nors Dovydas parpuolė, Viešpats jį pakėlė. [...] Tačiau Dovydas nusižemino ir išpažino savo nuodėmę, o Saulius paniekino priekaištą ir neatgailaudamas užkietino savo širdį. Šis Dovydo istorijos epizodas yra [...] vienas iš įspūdingiausių mums duotų pavyzdžių apie žmonijos kovas ir pagundas, apie nuoširdžią atgailą [...] Per visus amžius [...] tūkstančiai Dievo vaikų, įvilioti į nuodėmę [...] prisimena [...] kaip nuoširdi Dovydo atgaila ir išpažintis buvo Dievo priimti [...] Tada ir jie taip pat įsidrąsina atgailauti ir vėl stengiasi nenukrypti nuo Dievo įsakymų. Jei kiekvienas [...] išpažins savo kaltę ir atgailaus nusižeminęs dvasioje, kaip padarė Dovydas, tikrai gali turėti viltį. [...] Viešpats niekuomet neatstums nuoširdžiai atgailaujančios sielos.“ (E. Vait, Patriarchai ir pranašai, p. 594–595)

**Klausimai aptarimui:** 

`1. Kaip galime rasti pusiausvyrą tarp būdingo nuodėmingumo ir atleidimo poreikio, tuo pat metu gyvenant kaip Visatos Karaliaus sūnums ir dukroms, kuriems atleista?`

`2. Kodėl kiekviena nuodėmė yra nusidėjimas Dievui? Ką reiškia nusidėti Dievui?`

`3. Ką galime pasakyti netikinčiam asmeniui, sielvartaujančiam dėl nekaltų žmonių kančių, pavyzdžiui, Urijos ar Dovydo ir Batšebos naujagimio? Kaip paaiškinti Dievo meilę ir teisingumą tokioje situacijoje? Kuo čia naudinga didžiosios kovos samprata?`

`4. Kodėl Rašte reikėjo dviejų skyrių liūdnam pasakojimui apie Dovydą ir Batšebą? Kokiam tikslui pasitarnauja šio pasakojimo perpasakojimas?`

`5. Apmąstykite tai, kad nuodėmė atskiria mus nuo Dievo, kaip moko Ps 51, 12–13. Koks buvo jūsų pačių patyrimas, kaip tai vyksta? Kaip jautėtės? Kaip paaiškintumėte, ką jaučiate per šį atskyrimą ir kodėl tai nemalonu? Kodėl malonės pažadas yra vienintelė išeitis?`