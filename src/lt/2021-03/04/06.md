---
title:  Dievo šviesos atšvaitai
date:   22/07/2021
---

Turbūt mums pats natūraliausias dalykas, po gėdingos nesėkmės patiriant atleidimą, yra mėginimas pamiršti, kad kažkas apskritai įvyko. Prisiminimai dėl nesėkmės gali būti skausmingi.

`9. Ką Dovydas norėjo padaryti dėl savo skaudaus patyrimo? Perskaitykite Ps 51, 15–21.`
														
Kai brangi vaza nukrenta ir sudūžta į šipulius, mes paprastai atsidūstame ir išmetame nereikalingas šukes. Japonijoje yra tradicinis menas, vadinamas kintsugi, kurio siekis – atkurti sudaužytą keramiką. Taurusis metalas, pavyzdžiui, skystas auksas ar sidabras, naudojamas šukėms suklijuoti, duženą paverčiant grožiu ir vertybe.

Kiekvieną kartą, kai Dievas atleidžia mūsų nusižengimus ir vėl iš naujo mus sukuria, kažkas pasikeičia. Brangus Dievo atleidimas suklijuoja mūsų palūžimą, o matomi įtrūkimai gali atkreipti dėmesį į Jo malonę. Mes galime tapti Dievo garsiakalbiais. „Mano liežuvis mėgausis Tavo teisumu“ (Ps 51, 16). Nesistengiame savarankiškai taisyti ar automatiškai tobulėti (net palaipsniui). Mūsų palūžusios dvasios, atgailaujančios širdies pakanka Dievo šlovinimui – ir tai yra šviesos spinduliai, kuriuos pasaulis gali pamatyti spinduliuojant. Mums suteikto atleidimo patyrimas vilioja kitus atleidimo ieškančius asmenis.

`10. Koks ryšys yra tarp Psalmės 51 ir 1 Jn 1, 9?`														

1 Jn 1, 9 yra Psalmės 51 santrauka. Dovydas žinojo, kad Dievas nepaniekins „susigraudinusios ir atgailaujančios širdies“ (Ps 51, 19), o Jonas mus patikina: „Jeigu išpažįstame savo nuodėmes, Jis ištikimas ir teisingas, kad atleistų mums nuodėmes ir apvalytų mus nuo visų nedorybių“ (1 Jn 1, 9). Mes galime pasikliauti Dievu ir Jo Žodžiu.

Vėlgi, Dovydas negalėjo atitaisyti milžiniškos žalos dėl savo elgesio ir pavyzdžio savo šeimai. Jis patyrė savo sprendimų ir elgesio padarinius. Ir vis dėlto Dovydas žinojo, kad jam atleista. Jis žinojo, jog jam reikia pasikliauti tikėjimu, kad vieną dieną ateis tikrasis Dievo Avinėlis ir stos į jo vietą.

`Kaip dabar galite išmokti pritaikyti 1 Jn 1, 9 pažadus savo gyvenimui? Kaip turėtumėte jaustis tą padarę ir žinodami, kad pažadas skirtas ir jums?`