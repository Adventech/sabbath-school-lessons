---
title:  Išsekę ir nuvargę
date:   18/07/2021
---

Malonų pavasario vakarą neramus karalius Dovydas vaikštinėjo ant savo rūmų stogo. Jis turėjo būti su savo kariuomene kitoje Jordano pusėje. Jis turėjo vesti Dievo tautą, kad ji nugalėtų amonitus ir galiausiai užtikrintų karalystei taiką.

`1. Nebuvimas ten, kur Dovydas privalėjo būti, atvėrė jam pagundų duris. Perskaitykite 2 Sam 11, 1–5. Kas nutiko ir kokią didelę nuodėmę padarė Dovydas?`														

Dovydas pamatė besimaudančią labai gražią moterį ant jos stogo. Tą vakarą jo nuodėmingi impulsai nugalėjo ir jis permiegojo su patikimo karininko žmona Batšeba. Kaip ir visi senovės karaliai, Dovydas turėjo absoliučią galią. Kaip karalius jis neprivalėjo laikytis taisyklių, kurioms turėjo paklusti visi kiti. Ir vis dėlto skaudus pasakojimas apie Dovydo šeimą po šių įvykių – aplinkybes pakeitusi akimirka mums primena tai, kad net būdamas karalius, jis nebuvo aukščiau Dievo Įstatymo.

Tiesą sakant, Įstatymas yra kaip apsauga, saugiklis, o kai net karalius išėjo už jo ribų, jam teko siaubingi padariniai. Kai tik Dovydas peržengė Dievo Įstatymo ribas, jis ėmė jausti jo poveikį visoms savo gyvenimo pusėms. Dovydas manė, kad jo aistringas meilės romanas liks nepastebėtas; vis dėlto Batšeba pastojo, o jos vyras toli.

`2. Perskaitykite 2 Sam 11, 6–27. Kaip Dovydas bandė nuslėpti savo nuodėmę?`
														
Žlugo net patys įmantriausi Dovydo sumanymai, kad Urija būtų namuose su žmona Batšeba. Urija buvo puikios reputacijos žmogus, atsakęs į subtilias Dovydo užuominas: „Skrynia ir Izraelis bei Judas būna palapinėse. Mano viešpats Joabas ir mano valdovo tarnai yra stovykloje atvirame lauke. Nejau aš eisiu į savo namus valgyti, gerti ir sugulti su žmona?“ (2 Sam 11, 11) Galų gale Dovydas beviltiškai grįžo prie nužudymo „per atstumą“, kad paslėptų savo nuodėmę.

`Sunku patikėti, kad Dovydas, kuriam Dievas davė itin daug, galėjo taip žemai pulti. Nesvarbu, kas mes esame, kokį įspėjimą visi turėtume įžvelgti šiame pasakojime?`