---
title:  Kažkas naujo
date:   21/07/2021
---

`7. Dovydui išpažinus savo nuodėmę, nebandant jos pateisinti ar užglostyti, jis kreipiasi į Dievą. Ko jis prašo Dievą? Perskaitykite Ps 51, 9–14.`														

Dovydo paminėtas apvalymas yzopu žinomas visiems izraelitams, kurie lankėsi šventykloje. Kalbėdamas apie apeiginį apsivalymą, aprašytą Mozės Įstatyme (Kun 14, 4), jis pripažino Aukos galią, kuri ateityje sunaikins pasaulio nuodėmę.

Dovydas taip pat prašo išgirsti „džiaugsmo“ ir „linksmybės“ žinią. Atsižvelgiant į jo milžinišką nuodėmę, ar tai nėra šiek tiek įžūlu?

Galbūt bus naudinga perskaityti šią perifrazę: „Pasakyk man, kad man atleista, jog vėl galėčiau įžengti į šventyklą, kur galiu išgirsti Tave garbinančiųjų džiaugsmą ir linksmybę“.

`8. Nusidėjus Adomui ir Ievai, pora pasislėpė nuo Dievo Artumo (Pr 3, 8). Jūsų manymu, kodėl Dovydo prašymas net ir po jo nuodėmės itin skiriasi? Perskaitykite Ps 51, 13–14.`
														
Dovydas nenori prarasti gyvenimo Dievo Artume. Jis supranta, kad be Šventosios Dvasios jis yra bejėgis. Jis žino, kaip lengvai pasidavė nuodėmei su Batšeba, ir kad vėl gali suklupti. Jo pasitikėjimas savimi yra sužlugdytas.

Dovydas supranta, kad ateities pergalės bus ne iš jo; jos ateis tik iš Dievo, nes jis visiškai priklauso nuo Dievo.

Pergalingo krikščioniško gyvenimo esmė nėra susijusi su mumis. Esmė yra Jėzus. Mes trokštame Jo Artumo; mes trokštame Jo Dvasios; norime Jo išganymo džiaugsmo. Mes pripažįstame poreikį būti atnaujinti ir atkurti. Mums reikia Jo atgaivos – atkūrimo iš dangaus. Pasaulio sukūrimo poilsis nėra itin nutolęs nuo atleidimo. „Sukurk man tyrą širdį, Dieve, ir atnaujink manyje ištikimą dvasią“ (Ps 51, 12) – vartojama pasaulio kūrimo terminologija. Senajame Testamente tik Dievas gali „kurti“ (bara), o kai mes būsime sukurti iš naujo, galėsime rasti atgaivą.

`Jei nepatyrėte išsivadavimo iš kaltos sąžinės džiaugsmo ir linksmybės, kas jus stabdo? Jei jus stabdo kaltė, ko galite pasimokyti iš šio pasakojimo, kas jums padėtų?`