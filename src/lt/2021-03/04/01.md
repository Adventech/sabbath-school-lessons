---
title:  Poilsio kaina
date:   17/07/2021
---

### Šios savaitės tyrinėjimui skaitykite:
2 Sam 11, 1–27; 2 Sam 12, 1–23; Pr 3, 1–8; 1 Jn 1, 9.

> <p>Įsimintina eilutė:</p>
> „Sukurk man tyrą širdį, Dieve, ir atnaujink manyje ištikimą dvasią.“ (Ps 51, 12)

Atrodo, kad daugelis žmonių labai ieško šiokios tokios ramybės ir tylos. Jie taip pat pasirengę už tai mokėti. Daugelyje didžiųjų miestų yra kambariai be interneto, kuriuos galima išsinuomoti. Taisyklės yra griežtos – jokio triukšmo, jokių lankytojų. Žmonės yra pasirengę mokėti, kad galėtų ramiai pasėdėti, tiesiog pamąstyti ar pasnausti. Oro uostuose yra miego dėžių, kurias galima išsinuomoti, arba triukšmą mažinančios ausinės yra populiarios. Pertraukai darbo vietoje galima nusipirkti drobinius gobtuvus, per kuriuos prakišama galva, arba sulankstomus privatumo skydus.

Tikras poilsis taip pat turi kainą. Nors žiniasklaidos atstovai nori priversti mus patikėti, kad galime patys nuspręsti savo likimą, o poilsis yra tik apsisprendimo ir planavimo klausimas, vis dėlto, bent jau svarstant sąžiningai, suprantame, kad nesugebame užtikrinti mūsų širdžiai tikro poilsio. Ketvirtojo amžiaus bažnyčios tėvas Augustinas savo garsiuosiuose „Išpažinimuose“ (1 tome) glaustai išdėstė apmąstymus apie Dievo malonę: „Tu sukūrėte mus sau, o mūsų širdis nerami, kol neranda atgaivos Tavyje“.

Šią savaitę mes trumpai tyrinėsime vyro pagal paties Dievo širdį gyvenimą, kad sužinotume, kaip jis suprato tikrąją atgaivos Dieve kainą.