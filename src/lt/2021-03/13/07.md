---
title:  Tolesniam tyrinėjimui
date:   24/09/2021
---

> <p></p>
> „Mes visi trokštame neatidėliotinų ir tiesioginių atsakymų į maldas ir esame linkę nusiminti, kai atsakymas vėluoja ar ateina kitoks, nei tikėjomės. Tačiau Dievas yra per daug išmintingas ir geras, kad visada atsakytų į maldas mūsų norimu būdu. Jis padarys mums daugiau ir geriau, užuot patenkinęs visus mūsų norus. Kadangi galime pasitikėti Jo išmintimi ir meile, neturėtume prašyti Jo sutikti su mūsų valia, bet turėtume siekti Jo tikslo ir jo įgyvendinimo. Mūsų norai ir interesai turėtų išnykti Jo valioje.“ (E. Vait, „Gospel Workers“, p. 219)

> <p></p>
> „Praeis tik šiek tiek laiko ir Jėzus ateis išgelbėti savo vaikų bei suteikti jiems paskutinį nemirtingumo prisilietimą... Kapai atsivers, o mirusieji išeis pergalingi, šaukdami: ‘Kurgi, mirtie, tavasis geluonis? Kurgi, kape, tavoji pergalė?’ Mūsų artimieji, miegantys Jėzuje, kelsis apsivilkę nemirtingumu.“ (E. Vait, „Counsels on Stewardship“, p. 350)

**Klausimai aptarimui:** 

`1. Pagalvokite apie didžiosios kovos tikrovę. Kaip jūs ją pastebite rutuliojantis pasaulyje? Kaip – savo asmeniniame gyvenime? Ji tikra, ar ne? Tiesą sakant, ji yra tikroviškesnė, nei daugelis žmonių galvoja, nes daugelis netiki tikru velniu. Kodėl su didžiąja kova susijęs supratimas yra itin svarbus ir padeda mums suvokti mūsų pasaulio būklę? Taip pat, kodėl mūsų supratimas, kaip baigsis ši didžioji kova, itin guodžia?`

`2. Pranašystės gali labai blaškyti, jei bandysime įžvelgti kažką daugiau nei tai, kas aiškiai apreikšta. Kaip dažnai bažnyčios nariai patekdavo į bėdą, prognozuodami nebūtus įvykius arba tikėdami kitų prognozėmis, kurios nepasiteisino? Kaip galime apsisaugoti nuo patekimo į tokius spąstus?`

`3. Klasėje peržvelkite Apr 14, 9–11 ir klausimą dėl tų, kurie garbina žvėrį bei jo atvaizdą ir neturi atilsio. Ką tai gali reikšti?`

`4. Aktuali tema bažnyčioje yra susijusi su tuo, koks vaidmuo mums tenka ar netenka iki Kristaus sugrįžimo. Kad ir kokios pozicijos asmuo laikytųsi šiuo klausimu, kodėl vis dar labai svarbu aktyviai dalyvauti skelbiant žinią apie Jo sugrįžimą į pasaulį?`