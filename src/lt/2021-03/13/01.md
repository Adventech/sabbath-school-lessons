---
title:  Galutinis poilsis
date:   18/09/2021
---

### Šios savaitės tyrinėjimui skaitykite:
Apr 1, 9–19; Mt 24, 4–8. 23–31; Apr 14, 6–12; Hbr 11, 13–16; Fil 4, 4–6.

> <p></p>
> „Bet skelbiame, kaip parašyta: ʼKo akis neregėjo, ko ausis negirdėjo, kas žmogui į mintį neatėjo, tai paruošė Dievas tiems, kurie Jį myli.ʼ“ (1 Kor 2, 9)

Ar kada nors jautėte, kad atsidūrėte didžiojoje kovoje, savotiškoje kovoje tarp gėrio ir blogio? Daugelis, net ir pasauliečiai, nujaučia šią tikrovę. Ir mes taip jaučiamės, nes, tiesą sakant, tai tiesa. Mes esame didžiojoje kovoje tarp gėrio ir blogio, tarp Kristaus (gerojo) ir šėtono (piktojo).

Taigi gyvenimas iš tikrųjų rutuliojasi dviem lygmenimis. Didžioji kova tarp Kristaus ir šėtono vyksta pasauliniu mastu, iš tikrųjų netgi kosminiu lygiu, nes ji prasidėjo danguje (Apr 12, 7). Tačiau dėl painių įvykių galime lengvai pamiršti bendrą vaizdą, Dievo planą šio pasaulio išgelbėjimui. Karai, politiniai neramumai ir stichinės nelaimės gali mus bejėgiškai sukaustyti baime. Tačiau pranašiškas Dievo vedimas gali padėti nepamiršti bendro vaizdo, kur einame ir kaip pasieksime tikslą.

Didžioji kova taip pat rutuliojasi daug asmeniškesniu lygmeniu. Visi mes kasdien susiduriame su tikėjimo iššūkiais, ir jei nebegyvensime Jėzaus antrojo atėjimo metu, taip pat susidursime su mirtimi. Šią savaitę tyrinėsime tai, kaip galime rasti atgaivą Jėzuje visuotinių neramumų ir nežinomos asmeninės ateities akivaizdoje, bent trumpuoju laikotarpiu. Ilgainiui viskas atrodo labai daug žadančiai! 