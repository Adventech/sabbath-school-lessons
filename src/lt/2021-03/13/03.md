---
title:  Atvirkštinis skaičiavimas
date:   20/09/2021
---

Ant Alyvų kalno Jėzus bendrais bruožais nupiešė istoriją, atsakęs į mokinių klausimus: „Pasakyk mums, kada tai įvyks? Ir koks Tavo atėjimo ir pasaulio pabaigos ženklas?“ (Mt 24, 3)

Gerai žinomas Jėzaus pamokslas, užrašytas Mato 24, apima nenutrūkstamą istorijos tėkmę nuo Jo dienų iki Antrojo atėjimo ir toliau.

Jėzus norėjo savo žmonėms visais amžiais pateikti apytikslį dangaus tvarkaraščio, susijusio su pabaigos meto pranašystėms, esmę, kad gyvenantieji paskutiniaisiais laikais galėtų būti pasirengę svarbiausiam įvykiui. Jis norėjo, kad galėtume užtikrintai ilsėtis Jo meilėje, net kai viskas aplinkui griūva.

Adventistai gerai žino Danieliaus knygoje apibūdintą metą „tokių vargų, kokių dar niekada nėra buvę nuo to laiko, kai atsirado tautos“ (Dan 12, 1). Jėzus nori, kad būtume pasirengę šiam įvykiui, kuris bus prieš Jo antrąjį atėjimą.

`2. Koks bus Jo atėjimas? Kaip išvengti suklaidinimo? Perskaitykite Mt 24, 4–8. 23–31.`
														
Jėzaus atėjimas bus tikras įvykis paskutiniaisiais laikais. Atsižvelgiant į tai, kiek pranašystėse numatyta vietos Jo sugrįžimui ir net Jėzaus pamoksluose, tai yra svarbus klausimas.

Paskutinį kartą visuotiniam kulminaciniam įvykiui buvo pasirengę vos aštuoni žmonės iš viso pasaulio. Antrojo atėjimo netikėtumą Jėzus lygina su šiuo įvykiu – tvanu (Mt 24, 37–39). Tačiau, nors niekas nežino Antrojo atėjimo dienos ar valandos (Mt 24, 36), Dievas davė mums pranašišką atvirkštinį skaičiavimą, kurį galime stebėti rutuliojantis mus supančiame pasaulyje.

`3. Mums buvo skirtas vaidmuo šioje pranašiškoje dramoje. Koks jis? Atkreipkite dėmesį į Mt 24, 9–14.`
														
Šioje kosminėje kovoje mes esame ne tik stebėtojai. Turime būti aktyvūs dalyviai skelbiant Evangeliją visam pasauliui, o tai reiškia, kad ir mes susidursime su persekiojimu.

`Ką reiškia ištverti iki galo? Kaip mes tai darome? Kokius sprendimus turime priimti kiekvieną dieną, kad mūsų meilė neatšaltų, kaip daugeliui praeityje ir daugeliui ateityje?`