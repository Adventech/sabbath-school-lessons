---
title:  Ilsėtis ramybėje
date:   22/09/2021
---

Jau ilgus šimtmečius krikščionys laukia Kristaus sugrįžimo. Tai tikrai visų mūsų vilčių kulminacija – ir ne tik mūsų, bet visų tikinčiųjų Dievą viltis per visą istoriją.

`6. Perskaitykite Hbr 11, 13–16. Koks didelis pažadas čia užrašytas ne tik gyvenusiems senovėje, bet ir mums?`
														
Daugeliu atžvilgių šios eilutės neturėtų prasmės, jei paplitęs tikėjimas, susijęs su mirtimi, būtų tiesa. Apie ką kalbama pateiktose eilutėse, kad šie žmonės negavo „pažadėtųjų dalykų“? Juk jei mirusieji dabar yra danguje su Jėzumi ir mėgaujasi dideliu atlygiu. Kai, pavyzdžiui, mirė Bilis Gremas (Billy Graham), mes ne kartą girdėjome, kad jis dabar, neva, yra danguje su Jėzumi.

Čia taip pat slypi ironija, nes dažnai mirties atveju mes girdime: „Tegul jis [ji] ilsisi ramybėje“. Bet kas čia vyksta? Ar šie žmonės ilsisi ramybėje, ar jie danguje daro viską, ką turėtų daryti (pavyzdžiui, stebi visas „linksmybes“ čia apačioje)?

`7. Kaip Jėzus apibūdina mirtį? Perskaitykite Jn 11, 11.`
														
Iš esmės, mintis apie jų ilsėjimąsi „ramybėje“, žinoma, yra tiesa apie tai, kas vyksta mirus, ar ne? Mirusieji, iš tikrųjų, ilsisi. „Tikinčiajam mirtis yra mažareikšmis dalykas. Kristus kalba apie ją kaip apie trumpą mirksnį. ‘Kas laikysis Mano žodžio, neragaus mirties per amžius’. Krikščioniui mirtis yra tik miegas, ramybės ir tamsos valandėlė. Su Kristumi Dieve slypi gyvybė, ir ‘kai apsireikš Kristus – jūsų gyvastis, su Juo ir jūs pasirodysite šlovingi.’“ (Jn 8, 51–52; Kol 3, 4) (E. Vait, Su meile iš Dangaus, 2011, p. 730)

Jėzus žmogaus būklę po mirties ir iki prisikėlimo ryto lygina su nesąmoningu miegu (Jn 11, 11. 14), tačiau Jis taip pat pabrėžė, kad tiek išgelbėtieji, tiek pražuvusieji gaus atlygį po prisikėlimo (Jn 5, 28–29). Jis pabrėžė būtinybę būti pasirengusiam mirčiai, kai tik ji ateis.

`Kaip guodžia žinojimas, kad mirę artimieji iš tiesų dabar ilsisi?`