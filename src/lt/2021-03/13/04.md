---
title:  Žygio įsakymas
date:   21/09/2021
---

Bendras pranašiškas istorijos paveikslas ne tik leidžia mums ramiai sėdėti ir nieko nedaryti rutuliojantis įvykiams, kurie tikrai mums nepavaldūs. Tad dažnai nusistatymas gali būti toks: „Paskutiniai įvykiai klostysis taip, kaip išpranašauta, tad ką mes galime padaryti, išskyrus paprasčiausiai žingsniuoti kartu su jais? Juk ką aš vienas galiu padaryti?“

Tačiau krikščionių nusistatymas juos supančio pasaulio ir ypač paskutiniųjų įvykių atžvilgiu turi būti kitoks. Apreiškimo 14 sako, kad mūsų tikslas šiuo istorijos laikotarpiu yra pasakyti kitiems apie Dievo teismą ir padėti jiems pasiruošti Jėzaus antrajam atėjimui.
 
`4. Perskaitykite Apr 14, 6–12. Ko čia mokoma ir ką mes turime skelbti pasauliui? Kodėl ši žinia itin skubi?`
														
Adventistai tiki, kad turima tiesa (2 Pt 1, 12) yra būtent šiose eilutėse, kurias mes vadiname „Trijų angelų žinia“. Čia mes randame mūsų pašaukimo šiuo metu žemės istorijoje esmę.

Atkreipkite dėmesį, kad žinia prasideda amžinąja Evangelija, nuostabia naujiena apie Kristaus mirtį ir prisikėlimą, kuria vienintele remiasi mūsų išganymo viltis. Taip pat yra žinia, kad „atėjo Jo teismo valanda“ (Apr 14, 7) – galingas orientyras, nurodantis į laiko pabaigą. Tada taip pat yra raginimas garbinti tą, „kuris sukūrė dangų ir žemę“, priešingai nei bauginantis perspėjimas apie tuos, kurie, pasilikę Babilone, garbina „žvėrį ir jo atvaizdą“. Galiausiai yra Dievo tautos paskutiniaisiais laikais apibūdinimas: „Čia pasirodo ištvermė šventųjų, kurie laikosi Dievo įsakymų ir Jėzaus tikėjimo!“

`5. Perskaitykite Apr 14, 11. Kas čia sakoma apie atilsio neturėjimą tiems, kurie garbina žvėrį ir jo atvaizdą?`
														
Garbinantiems žvėrį ir jo atvaizdą jokio atilsio nei dieną, nei naktį? Nors yra įvairių minčių, ką tai reiškia, visi sutiks, kad šie žmonės nepatiria tokio atilsio, kokį Dievas siūlo Jo ištikimiesiems.

`Jūsų manymu, kodėl pirmoji Trijų angelų žinios dalis yra amžinoji Evangelija? Kodėl skelbdami šią žinią pasauliui turime visada atminti šią nuostabią tiesą? Kuo Evangelijos suvokimas yra esminis atilsio sampratai?`