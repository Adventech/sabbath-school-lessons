---
title:  Tikėjimas prieš prielaidą
date:   08/07/2021
---

`9. Kokius panašumus matote tarp Izraelio klajonių dykumoje ir Dievo tautos, gyvenančios prieš pat Jėzaus antrąjį atėjimą? (žr. 1 Kor 10, 1–11)`														 

Per visą istoriją Dievo tauta klajoja dykumoje, ieškodama Pažadėto krašto. Ši dykuma turi daug veidų. Šiuo metu ji primena nesibaigiančią žiniasklaidos užtvanką, nuolatinius gaunamų pranešimų pyptelėjimus ir gilų nesibaigiančių pramogų ošimą. Žiniasklaida bando mums parduoti pornografiją vietoje meilės ir materializmą kaip atsakymą į mūsų problemas. Jei mes tiesiog galėtume būti šiek tiek atletiškesni, šiek tiek jaunesni, šiek tiek turtingesni, šiek tiek seksualesni – tai išspręstų visas mūsų problemas.

Kaip ir izraelitai, mes neramūs ieškodami ramybės, todėl dažnai jos ieškome netinkamose vietose.

`10. Kaip izraelitai reagavo į Dievo teismą Sk 14, 39–45?`
														
Izraelio reakcija į dangaus teismą yra įprasta. Mes nusidėjome, sakė jie. „Esame pasirengę eiti į tą vietą, apie kurią Viešpats kalbėjo“ (Sk 14, 40).

Pusiau pasišventimas yra tarsi blogai atlikta vakcinacija – ji neveikia. Šiandien gydytojai rekomenduoja skiepytis nuo hepatito B iškart po gimimo per pirmąsias 24 valandas. Tai gera pradžia. Tačiau po šio pirmojo skiepo, jei nėra dviejų ar trijų papildomų skiepų deramu laiku ir atitinkamomis dozėmis, tuomet nėra jokios apsaugos nuo hepatito B.

Maištingas Izraelio posūkis, apie kurį parašyta paskutinėse Skaičių 14 eilutėse, nulėmė mirtį ir nusivylimą, nes izraelitai dabar atsisako priimti naujus Dievo nurodymus ir atkakliai pradeda puolimą be Sandoros Skrynios ar Mozės vadovavimo.

Prielaida brangiai atsiėjo; ji atnešė mirtį. Labai dažnai spėliones lemia baimė. Kadangi kažko bijome, priimame tokius sprendimus, dėl kurių vėliau gailimės.

`Pagalvokite apie metą, kai vadovavotės tikėjimu, ir metą, kai pasikliovėte prielaida. Koks buvo esminis skirtumas?`