---
title:  Neramūs ir maištingi
date:   03/07/2021
---

### Šios savaitės tyrinėjimui skaitykite:
Sk 11, 1–33; Sk 12, 1–13; Sk 13, 27–33; Sk 14, 1–23; 1 Kor 10, 1–11; Sk 14, 39–45.

> <p>Įsimintina eilutė:</p>
> „Visa tai jiems atsitiko kaip pavyzdys, ir buvo užrašyta įspėti mums, kurie gyvename amžių pabaigoje.“ (1 Kor 10, 11)

Per amžius daug žmonių pastebėjo keistą, neramų šunų ir kitų naminių gyvūnų elgesį prieš didelius žemės drebėjimus.

Mokslininkai dabar nustatė, kad gyvūnai jaučia pirmąją žemės drebėjimo seisminę bangą – slėgio bangą – kuri jaučiama prieš antrinę drebėjimo bangą. Tai tikriausiai paaiškina pranešimus, kad gyvūnai būna suglumę ar neramūs prieš pat žemės drebėjimą. Kai kurie gyvūnai, pavyzdžiui, drambliai, gali jausti žemų dažnių garso bangas ir pirminių smūgių virpesius, kurių žmonės visiškai nejaučia.

Kelios minutės prieš 5,8 balų žemės drebėjimą 2011 m. rugpjūčio 23 d. Vašingtono valstijoje, kai kurie Smithsonian instituto nacionalinio zoologijos sodo gyvūnai pradėjo keistai elgtis. Tarp jų buvo lemūrai, pradėję garsiai staugti maždaug 15 minučių iki žemei pradedant drebėti.

Šią savaitę tyrinėsime keletą keisto žmogaus neramumo pavyzdžių, kurį sukėlė ne artėjanti stichinė nelaimė, kaip, pavyzdžiui, žemės drebėjimas, bet veikiau puolusių žmonių, nepatyrusių tokios atgaivos, kurią Kristus siūlo visiems, ateinantiems pas Jį tikėjimu ir paklusnumu, nuodėmingumas.