---
title:  Trijų dienų poilsis
date:   13/09/2021
---

Jonos bėgimas nuo Dievo atnešė bėdų. Jo trumpalaikis „poilsis“ buvo sutrikdytas, kai Dievas stebuklingai įsikišo audra. Joną nuo vandens kapo išgelbėjo Dievas, kuris liepė žuviai išgelbėti Joną.

Tačiau tik Jonai atsidūrus priverstiniame trijų dienų poilsyje didžuvės pilve jis supranta, kaip labai priklauso nuo Dievo. Kartais mus reikia nuvesti ten, kur neturime nieko, ką gali pasiūlyti šis pasaulis, kad suprastume, jog Jėzus yra tas, kurio mums išties reikia.

`2. Perskaitykite Jonos maldą žuvies pilve (žr. Jon 2, 1–9). Ko jis meldė?`
														
Nors jis buvo gelmėje, labai pavojingose aplinkybėse, Jonos malda susijusi su šventykla. Jis regės „Tavo šventąją buveinę“.

Kas čia vyksta?

Šventykla yra pagrindinė šios maldos vieta, ir šventykla apskritai turėtų būti esminė maldai. Senajame Testamente yra tik viena vieta, kur galima rasti Dievą. Jis yra šventykloje (žr. Iš 15, 17; Iš 25, 8). Šventykla yra pagrindinė maldos ir bendrystės su Dievu vieta.

Vis dėlto Jona nemini šventyklos Jeruzalėje. Veikiau jis kalba apie dangiškąją šventyklą (Jon 2, 7). Čia yra jo viltis, nes iš ten tikrai ateina Dievas ir Jo išgelbėjimas.

Jona pagaliau supranta šią svarbią tiesą. Jis patyrė Dievo malonę. Jis buvo išgelbėtas. Kai didžuvė jį išspjovė, jis asmeniškai supranta Dievo meilę jam, pabėgusiam pranašui. Jis tikrai suprato (net jei ir aplinkkeliais), kad vienintelis saugus kelias bet kuriam tikinčiajam yra siekis būti Dievo valioje.

Taigi dabar jis nusprendžia atlikti savo pareigą ir paklusti Dievo paliepimams, galiausiai keliauja į Ninevę, neabejotinai tikėjimu, eidamas link nepaprastai pikto miesto, kurio gyventojams gali nepatikti, kad šis svetimšalis pranašas jiems sakys, kokie jie nedori.

`Kartais mums gali tekti tiesiog atsitraukti nuo visko, kad naujai pažvelgtume į aplinkybes. Nors pasakojimas apie Joną, kuris stebuklingai išgyveno žuvies pilve, yra gana kraštutinis atvejis, kaip išėjimas iš sau įprastos aplinkos gali padėti pažvelgti į ją nauju ir galbūt būtinu požiūriu?`