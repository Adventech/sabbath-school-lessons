---
title:  Dvikryptė gatvė
date:   16/09/2021
---

Atrodo, kad Jona yra ne naudingas, bet labiau pritraukiantis bėdas. Ninevė buvo pavojinga, tačiau pasakojime apie Joną neatrodo, kad problema yra Ninevės žmonės. Jie supranta žinią ir greitai atgailauja. Misionierius Jona, atrodo, yra silpnoji grandis šiame pasakojime.

Dievas nepalieka nenoringo pranašo, nes žino, kad Jonai reikia misionieriškos kelionės į Ninevę tiek, kiek Ninevės žmonėms reikėjo išgirsti misionieriaus žinią.

`7. Perskaitykite Judo laišką. Kaip mes galime „išsilaikyti Dievo meilėje“ (Jud 21). Ką tai reiškia?`
														
Šiame trumpame Naujojo Testamento laiške Judas liepia (Jud 21) mums: „Išsilaikykite Dievo meilėje laukdami mūsų Viešpaties Jėzaus Kristaus gailestingumo amžinajam gyvenimui“.

Asmeniškas Dievo meilės ir malonės patyrimas nėra vienkartinis įvykis. Vienas iš užtikrintų būdų „išsilaikyti Dievo meilėje“ yra ištiesti ranką kitiems. Kitose eilutėse Judas liepia pasigailėti ir gelbėti kitus, traukiant juos iš ugnies.

`8. Perskaitykite Jud 20–23. Kas čia parašyta, kas susiję su pasakojimu apie Joną, ir ko tai moko mus?`
														
Dievas pašaukė Joną vykti į Ninevę, nes Jona tikriausiai neskyrė daug laiko santykių su asirais apmastymui prieš šį konkretų pašaukimą. Tikriausiai jis žinojo, kad jie jam nepatinka, tačiau pranašas nė neįsivaizdavo, kaip jis jų nekenčia ar kokių imsis kraštutinumų, kad jų išvengtų, net ir sulaukęs pašaukimo. Jona nebuvo pasirengęs danguje turėti kaimyną iš Ninevės. Jona neišmoko mylėti taip, kaip myli Dievas. Dievas pašaukė Joną vykti į Ninevę, nes Dievas myli šio miesto žmones ir nori, kad jie būtų Jo karalystėje. Bet Dievas taip pat pašaukė Joną, nes Jis jį myli. Jis nori, kad Jona augtų ir taptų panašesnis į Jį, jiems bendradarbiaujant. Dievas nori, kad Jona atrastų tikrą atgaivą, kuri patiriama tik palaikant gelbstinčius santykius su Juo ir vykdant Dievo valią, kuri apima ir rankos ištiesimą kitiems bei nurodymą į mūsų turimą tikėjimą ir viltį.

`Kiek laiko jūs praleidžiate darbuodamiesi kitų išganymui? Dvasine prasme, kaip šis darbas mums padeda atrasti tikrą atgaivą Jėzuje?`