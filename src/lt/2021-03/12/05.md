---
title:  Piktas, neramus misionierius
date:   15/09/2021
---

Deja, pasakojimas apie Joną nesibaigia 3 skyriumi.

`5. Perskaitykite Jon 4, 1–11. Kokia yra Jonos bėda? Kokią pamoką galime įžvelgti gana ydingame jo charakteryje?`
														
Jonos 4 prasideda pranašo pykčiu prieš Dievą, nes jo misija buvo labai sėkminga. Jona nerimauja dėl to, kad atrodys kvailai. Dievas skiria laiko pasikalbėti ir padiskutuoti su pranašu, kuris elgiasi kaip mažas vaikas, ištiktas susierzinimo priepuolio.

Čia yra įrodymas, kad tikriems Dievo sekėjams – net pranašams – gali tekti augti ir įveikti sunkumus.

> <p></p>
> „Kai Jona sužinojo apie Dievo tikslą išgelbėti miestą, kuris, nepaisant savo nedorumo, atgailavo pelenuose su ašutine, jis turėjo pirmasis džiaugtis dėl nuostabios Dievo malonės; bet vietoj to jis pradėjo svarstyti galimybę būti palaikytu netikru pranašu. Rūpestingai saugodamas savo reputaciją, jis nebematė be galo didelės sielų vertės tame nedorame mieste.“ (E. Vait, „Prophets and Kings“, p. 271)

Stebina Dievo kantrybė pranašui. Atrodo, kad Jis ketino naudoti Joną, o kai pranašas pabėga, Dievas siunčia audrą ir didžuvę, kad sugrąžintų bėglį. Ir net dabar, kai Jona prieštarauja, Dievas bando diskutuoti kartu su Jona ir jo nederamu nusistatymu, sakydamas jam: „Ar dera tau taip širsti?“ (Jon 4, 4)

`6. Perskaitykite Lk 9, 51–56. Kaip šis pasakojimas šiek tiek primena įvykius pasakojime apie Joną?`
														
„Dievas taip pamilo pasaulį, jog atidavė savo viengimį Sūnų, kad kiekvienas, kuris Jį tiki, nepražūtų, bet turėtų amžinąjį gyvenimą“ (Jn 3, 16) arba, kaip Dievas sako Jon 4, 11: „Argi neturėčiau Aš gailėtis Ninevės, to didžiojo miesto, kuriame yra daugiau negu šimtas dvidešimt tūkstančių žmonių, nemokančių atskirti kairės nuo dešinės, ir daug galvijų?“ Turėtume būti itin dėkingi, kad galų gale Dievas, o ne mes, yra širdies, minčių ir motyvų teisėjas.

`Kaip mes galime išmokti būti tokie atjautūs ir kantrūs kitiems, koks yra Dievas, ar bent išmokti atspindėti šią atjautą ir kantrybę?`