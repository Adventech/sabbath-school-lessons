---
title:  Neramus pranašas
date:   11/09/2021
---

### Šios savaitės tyrinėjimui skaitykite:
Jon 1–4; Jer 25, 5; Ez 14, 6; Apr 2, 5; Lk 9, 51–56; Jud 1–25.

> <p>Įsimintina eilutė:</p>
> „Argi neturėčiau Aš gailėtis Ninevės, to didžiojo miesto, kuriame yra daugiau negu šimtas dvidešimt tūkstančių žmonių, nemokančių atskirti kairės nuo dešinės, ir daug galvijų?“ (Jon 4, 11)

Vienas įdomiausių Šventojo Rašto pasakojimų yra apie Joną. Štai jis buvo Dievo pranašas, pašauktas Dievo, ir vis dėlto – kas? Jis bėgo nuo Dievo kvietimo. Tada, dramatiškai įtikintas persigalvoti ir paklusti Viešpačiui, jis elgėsi tinkamai, bet ką padarė vėliau? Skundėsi, kad žmonės, kuriems jis buvo pašauktas liudyti, iš tikrųjų atgailavo ir išvengė sunaikinimo, grėsusio jiems priešingu atveju!

Puikus pavyzdys, kai kažkas nerimsta, nėra ramus – net iki tokio lygio, kad sako: „Tad, Viešpatie, maldauju atimti man gyvybę, nes geriau man mirti, negu gyventi“ (Jon 4, 3).

Pats Jėzus minėjo pasakojimą apie Joną sakydamas: „Ninevės gyventojai teismo dieną kelsis drauge su šia karta ir ją pasmerks, nes jie atsivertė, išgirdę Jonos pamokslus, o štai čia daugiau negu Jona“ (Mt 12, 41). Iš tikrųjų, daugiau negu Jona! Priešingu atveju Jis negalėtų būti mūsų Išganytoju.

Šią savaitę tyrinėsime apie Joną ir tai, ko galime pasimokyti iš jo neramumo ir ramybės stokos.