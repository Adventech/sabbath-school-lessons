---
title:  Savanaudiškumas
date:   12/07/2021
---

Kaip ir drebulių bei jų požeminės šaknų sistemos atveju, savanaudiškumas yra didžiulės požeminės sistemos, vadinamos „nuodėme“, dalis, kuri neleidžia rasti tikros atgaivos Jėzuje. Atrodo, kad iš visų nuodėmės išraiškų mūsų gyvenime lengviausiai atsiskleidžia savanaudiškumas, ar ne? Daugumai iš mūsų egoizmas yra toks pat natūralus kaip kvėpavimas.

`2. Perskaitykite Lk 12, 13–21. Apibūdinkite klausimą, išryškintą Jėzaus palyginime. Ar ateities planavimas yra savanaudiškumas ir Dievo karalystės nepaisymas? Jei ne ar bent jau nebūtinai, tada dėl ko Jėzus mus perspėja?`
														
Šis palyginimas užrašytas tik Luko evangelijoje ir yra atsakymas į anoniminį auditorijos klausimą. Paklaustas apie paveldėjimą, Jėzus atsako atsisakydamas teisėjo vaidmens tarp brolių. Vietoj to, Jis nurodo į didesnę esminę problemą, būtent – egoizmą. Jis gilinasi, kad parodytų šaknis po individualiu mūsų elgesiu.

`3. Pagalvokite apie savanaudiškumo išraiškas savo gyvenime. Kaip egoizmas veikia mūsų santykius su Dievu, su sutuoktiniu ir šeima, su mūsų bažnyčios šeima, su kaimynais ir kolegomis darbe? Koks atsakymas randamas Fil 2, 5–8?`
														
Sutelkdamas dėmesį tik į savo poreikius ir ambicijas, anonimas, turtuolis iš Jėzaus palyginimo, pamiršo atsižvelgti į neregimą dangaus tikrovę. Daugiau ir geriau nėra pagrindiniai Dievo karalystės principai. Paulius siūlo mums pažvelgti į tai, kas skatino Jėzų, kai Jis nusprendė tapti mūsų pavaduotoju.

Fil 2, 5–8 aprašytas nesavanaudiškumo, nuolankumo ir meilės pagrindas. Jei meilė Dievui ir kitiems nelemia mūsų sprendimų ir prioritetų, mes ir toliau čia statysime sau didesnius klojimus ir sukrausime mažiau lobio danguje (Mt 6, 20).

`Kodėl itin lengva pasiduoti turto ir medžiaginės nuosavybės troškimui? Nors mums visiems reikia tam tikros pinigų sumos, kad išgyventume, kodėl atrodo, kad nesvarbu, kiek jų turime, visada norime daugiau?`