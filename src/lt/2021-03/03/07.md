---
title:  Tolesniam tyrinėjimui
date:   16/07/2021
---

> <p></p>
> „Jeigu žmogus koncentruojasi tik savyje, jo gyvenimas nebus nei vaisingas, nei tobulas. Jei priėmėte Kristų kaip savo asmeninį Gelbėtoją, jūs turite užmiršti save ir stengtis padėti kitiems. Kalbėkite apie Kristaus meilę, pasakokite apie Jo gerumą. Pasinaudokite kiekviena pasitaikančia proga. Neškite žmonių naštą savo širdyje, ir visomis priemonėmis, kurios yra jūsų galioje, stenkitės išgelbėti žūstančius. Jeigu jūs gavote Kristaus Dvasią – nesavanaudiškos meilės ir pasiaukojimo kitiems dvasią – jūs augsite ir brandinsite vaisius. Dvasios dovanos bręs jūsų charakteryje. Jūsų tikėjimas didės, jūsų įsitikinimai gilės, jūsų meilė bus tobula. Jūs vis labiau atspindėsite Kristaus panašumą tuo, kas tyra, kilnu ir meilinga.“ (E. Vait, Paslėpti lobiai, p. 51)

> <p></p>
> Sprendžiant bažnyčios narių tarpusavio klausimus, „suinteresuotų šalių pakalbis užsitęsė kelias valandas, ir buvo gaištamas ne tik jų laikas, bet ir Dievo tarnai buvo priversti jų klausytis, kai abiejų pusių širdys nebuvo pajungtos malonės. Jei puikybė ir savanaudiškumas būtų pastumti į šalį, dauguma sunkumų būtų išsisprendę per penkias minutes.“ (E. Vait, „Early Writings“, p. 119)

**Klausimai aptarimui:**  

`1. Klasėje pagalvokite apie praktinius savanaudiškumo įveikimo būdus. Kaip galite vienas kitą laikyti atskaitingu, kad šios idėjos galėtų tapti tikrove?`

`2. Ambicijos iš esmės nėra blogai. Vis dėlto, kaip galime numatyti ir įsivaizduoti didelius dalykus iš Dievo, nepasiduodami ambicijų spąstams?`

`3. Daugelis iš mūsų neparodo ambicijų, veidmainystės, savanaudiškumo ar pavydo išoriškai. Mes sugebame parodyti gerą išorę. Kaip ir didžiulė drebulės šaknų sistema, visos šios neigiamos savybės slypi po paviršiumi. Kaip praktiškai atrodo Dvasios vedamas charakterio pasikeitimas? Kaip galime išrauti neramumo šaknis ir rasti tikrą atgaivą Jėzuje?`

`4. Plačiau apsvarstykite savo atsakymą į paskutinį V dalies klausimą apie Antrojo atėjimo svarbą. Juk be jo, kokią viltį mes turime? Be jo, kuo gi būtų naudingas Kristaus pirmasis atėjimas, žinant, kad mirusieji miega iki prisikėlimo, kuris įvyks tik per Antrąjį atėjimą?`