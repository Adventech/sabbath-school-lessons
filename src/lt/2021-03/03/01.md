---
title:  Neramumo šaknis
date:   10/07/2021
---

### Šios savaitės tyrinėjimui skaitykite:
Mt 10, 34–39; Lk 12, 13–21; Fil 2, 5–8; Lk 22, 14–30; Mt 23, 1–13.

> <p>Įsimintina eilutė:</p>
> „Kur pavydas ir savanaudiškumas, ten ir netvarka bei įvairūs nedori darbai.“ (Jok 3, 16)

Drebulės yra gražūs medžiai, siekiantys 15–30 metrų aukštį. Jie veši šaltame klimate su vėsiomis vasaromis. Jų mediena naudojama baldams, degtukams ir popieriui gaminti. Elniai ir kiti gyvūnai atšiauriomis žiemomis dažnai minta jaunomis drebulėmis, nes jų žievėje yra daug maistinių medžiagų. Drebulėms reikia daug saulės, jos auga nuolat – net žiemą, todėl yra svarbus ėdesio šaltinis skirtingiems gyvūnams žiemą.

Tačiau drebulės labiausiai garsėja tuo, kad jų šaknų sistema viena didžiausių augalų pasaulyje. Šaknys kerojasi po žeme ir sudaro koloniją, kuri gali išplisti gana greitai, apimdama didelius plotus. Pavienės drebulės gali žaliuoti iki 150 metų, tačiau didesnis po žeme esantis organizmas gali gyvuoti tūkstančius metų.

Tyrinėdami šią savaitę norime atrasti mūsų neramumo šaknis. Daug dalykų gali trukdyti rasti tikrą atgaivą Jėzuje. Kai kurie iš jų yra akivaizdūs ir nereikalauja daug dėmesio. Kiti gali būti mums mažiau akivaizdūs ir, kaip didelės po žeme nematomos drebulių šaknys, mes ne visada galime suvokti nusistatymą ir elgesį, kurie skiria mus nuo mūsų Gelbėtojo.