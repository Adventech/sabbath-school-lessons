---
title:  Didžioji kova iš arti ir asmeniška
date:   05/08/2021
---

Iš pasakojimo žinome (Pr 39, 11–20), kad Juozapas kenčia dėl savo principingo sprendimo. Juozapas įmetamas į kalėjimą. Kaip Potifaro nuosavybė, Juozapas galėjo būti nužudytas vietoje, nieko neklausiant. Potifaras akivaizdžiai netikėjo savo žmona, bet turėjo saugoti savo reputaciją imdamasis veiksmų. Nepaisant siaubingų aplinkybių, Šventajame Rašte sakoma: „Viešpats buvo su Juozapu“ (Pr 39, 21).

Gyvenimas planetoje žemė ne visada teisingas. Už gerumą ne visada apdovanojama, o už pikta ne visada iškart baudžiama. Vis dėlto yra gera žinia – Juozapas gali rasti atgaivą net kalėjime, nes Dievas yra su juo. Kalėjime jis galėjo mąstyti apie jo aplinkybių nesąžiningumą, atsitraukti ir net išsiginti Dievo.

`7. Ką Juozapas veikė būdamas kalėjime? Kokie jo santykiai su aplinkiniais? Perskaitykite Pr 39, 21–40, 22.` 

Kalėjime Juozapas darbuojasi su tuo, kas tikra, o ne idealu. Jis bendradarbiauja; jis padeda kitiems, nors santykiai kalėjime toli gražu nebuvo tas idealas, kurio jis troško. Ir Juozapas nepasididžiuoja neprašydamas pagalbos, parodydamas, kad yra pažeidžiamas. Jis prašo vynininko pagalbos, paaiškinęs jo sapną.

`8. Kokį bendrą santykių paveikslą Paulius pateikia Ef 6, 1–13?` 
														
Mūsų santykiai yra miniatiūriniai didžiosios kovos tarp Dievo ir šėtono atspindžiai. Tai reiškia, kad nėra tobulų santykių. Kiekvieni santykiai privalo turėti augimo dinamiką, o šėtonas yra suinteresuotas naudotis visais mūsų santykiais, ypač tais, kurie yra arčiausiai mūsų, kad pakenktų ir sužlugdytų Dievo valią mūsų gyvenimui. Galime būti dėkingi, kad mums netenka patiems kovoti šios kovos. Dievo Žodis nustato mūsų santykių principus. Jo pažadas suteikti mums išminties (Jok 1, 5) taip pat taikytinas mūsų santykiams. Kaip jis buvo su Juozapu, Jis žada būti su mumis, kai mūsų santykiai atrodys sudėtingi.

`Pagalvokite apie Dievo pažadą Jok 1, 5 ir skirkite šiek tiek laiko maldai, kad jums būtų suteikta išminties santykiuose. Kaip galite būti atviri Šventosios Dvasios raginimams, kai bendraujate su žmonėmis?`