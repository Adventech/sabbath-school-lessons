---
title:  Tolesniam tyrinėjimui
date:   06/08/2021
---

> <p></p>
> Juozapo ir Potifaro žmonos įvykių kontekste E. Vait rašė: „Tai pavyzdys visoms kartoms, kurios gyvens žemėje. ... Dievas bus esama pagalba, o Jo Dvasia – skydas. Net sunkiausių pagundų apsuptyje yra jėgų šaltinis, į kurį galima kreiptis ir atsispirti. Kaip nuožmiai buvo užsipulta Juozapo moralė! Taip įvyko dėl įtakos, kuri dažniausiai suklaidina. Vis dėlto kaip greitai ir tvirtai jai buvo pasipriešinta. ... Savo reputaciją ir rūpestį jis atidavė į Dievo rankas. Ir nors kurį laiką kentėjo, kad būtų paruoštas svarbių pareigų užėmimui, vis dėlto Dievas saugojo jo reputaciją, apjuodintą nedoros kaltintojos, o vėliau, savo laiku, privertė ją sužibėti. Dievas net kalėjimą padarė keliu aukštyn. Dorybė laikui bėgant atneš savą atlygį. Skydas, apsaugojęs Juozapo širdį, buvo dievobaimingumas, dėl kurio jis liko ištikimas ir teisingas savo šeimininkui bei ištikimas Dievui. Jis niekino tą nedėkingumą, kuris paskatintų jį piktnaudžiauti savo šeimininko pasitikėjimu, nors jo šeimininkas galbūt niekada to nesužinotų.“ (E. Vait, „The Spirit of Prophecy“, 1 t., p. 132)

**Klausimai aptarimui:** 

`1. Buvimas formaliu krikščioniu ar kultūriniu adventistu mums nepadės rasti atgaivos santykiuose. Kuo skiriasi „kultūrinis“ adventistas nuo tikinčiojo?`

`2. Viena sesuo neseniai prisijungė prie bažnyčios. Ji ištekėjusi už netikinčiojo. Ji myli savo vyrą, bet jam nepatinka pokyčiai, kuriuos jis pastebi joje. Ką jūs patartumėte, remiantis bibliniais principais, jūsų naujai bažnyčios narei?`

`3. Levas Tolstojus rašė: „Visos laimingos šeimos yra vienodos; o nelaimingos – kiekviena vis kitaip“. Visos šeimos vienokiu ar kitokiu laipsniu kenčia dėl suirutės, nes visos yra sudarytos iš nusidėjėlių, kurių kiekvienas į šeimos santykius įneša savo suirutę. Kaip kiekvienas iš mūsų, Dievo malone, galime siekti laikytis biblinių principų – meilės, atleidimo, naštos nešimo ir pan., kad galėtume šiek tiek išgydyti šeimos santykius?`

`4. Daug žmonių patyrė staigią, netikėtą tragediją, nors iki jos šeimoje viskas buvo gerai. Kodėl tokiais atvejais labai svarbu laikytis tikėjimo, pažadų Dievo Žodyje? Ypač geru laikotarpiu, kodėl svarbu būti pasiruošusiems dvasiškai sunkiems laikams?`