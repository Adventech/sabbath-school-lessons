---
title:  Sabatos poilsis
date:   28/08/2021
---

### Šios savaitės tyrinėjimui skaitykite:
Pr 1, 26–27; Pr 9, 6; 2 Pt 2, 19; Rom 6, 1–7; Iš 19, 6; Jn 5, 7–16.

> <p>Įsimintina eilutė:</p>
> „Šešias dienas bus dirbama, o septinta diena yra visiško poilsio šabas – šventoji sueiga. Nedirbsite jokio darbo; tai šabas Viešpačiui visose jūsų gyvenvietėse.“ (Kun 23, 3)

Girdime visokiausių argumentų prieš septintąją dieną – sabatą, ar ne? Pradedant Jėzumi, kuris neva pakeitė sabatą sekmadieniu, ar kad Jėzus panaikino sabatą, ar kad tai padarė Paulius, ar kad apaštalai septintosios dienos sabatą pakeitė sekmadieniu prisikėlimo garbei ir pan. Pastaraisiais metais kai kurie argumentai tapo rafinuotesni, teigiant, kad, pavyzdžiui, Jėzus yra mūsų sabatos poilsis, todėl mums nereikia laikytis nei šios dienos, nei laikyti kažkurią kitą dieną šventa. Ir, žinoma, visada bus keistas argumentas, kad ilsėdamiesi septintą dieną mes kažkaip siekiame patekti į dangų.

Kita vertus, kai kurie krikščionys labiau susidomėjo paties poilsio arba poilsio dienos idėja, ir nors jie teigia, kad ši diena yra sekmadienis arba kad tai nesvarbu, jie suprato biblinę poilsio sąvoką ir kodėl ji svarbi.

Žinoma, būdami Septintosios dienos adventistai suprantame Dievo moralinio Įstatymo amžinumą ir kad paklusnumas ketvirtam įsakymui, kaip parašyta, ne labiau užtikrina patekimą į dangų, nei paklusnumas penktajam, šeštajam, pirmajam ar bet kuriam kitam įsakymui.

Šią savaitę mes atidžiau tyrinėsime poilsį, kurį Dievas mums davė sabatos įsakymu, ir kodėl jis svarbus.