---
title:  Ženklas, kad mes priklausome Dievui
date:   02/09/2021
---

Antrojo pasaulinio karo metu Anglija tikėjosi neišvengiamos Vokietijos armijos invazijos. Buvo pasirengta kuo labiau apginti salą. Paplūdimiuose buvo įrengti papildomi įtvirtinimai. Keliai, be abejo, padėtų priešui greičiausiai pasiekti savo tikslų, todėl strateginėse vietose buvo įrengtos kliūtys. Tada Anglijos valdžia padarė šį tą keisto. Priešo sulėtinimui ir suklaidinimui buvo pašalinti geležinkelio ir kelių ženklai. Akmenyje ar pastatuose išgraviruotus žymenis buvo neįmanoma nuimti, todėl jie buvo užtepti cementu.

Ženklai yra reikšmingi. Jie yra vadovai. Iki GPS laikų visi turėjome žemėlapius ir stebėjome ženklus.

`9. Kas yra sabata? Perskaitykite Iš 31, 13. 16–17. Kaip mes, tikintieji Dievo Įstatymo amžinumu, šiandien sau galime pritaikyti tai, kas čia parašyta?`
														
Nors šie žodžiai buvo užrašyti būtent senovės Izraeliui, mes, priklausantieji Kristui, esame „Abraomo palikuonys bei paveldėtojai pagal pažadą“ (Gal 3, 29), o sabata šiandien išlieka ženklu tarp Dievo ir Jo tautos. Išėjimo 31 pabrėžia, kad sabata  amžinai yra Dievo Sandoros ženklas (Iš 31, 16–17). Šis ženklas padeda mums pažinti mūsų Kūrėją, Atpirkėją ir Pašventintoją. Tai tarsi vėliava, iškeliama kas septynias dienas, kuri padeda atminti, nes esame linkę pamiršti.

Dievo sabata yra nuolatinis mūsų kilmės, išvadavimo, likimo ir atsakomybės priminimas atstumtųjų atžvilgiu. Tiesą sakant, sabata yra tokia svarbi, kad vietoj to, jog mes ateitume pas ją, ji kiekvieną savaitę ir be išimties ateina pas mus ir amžinai primena, kas mes esame, kas mus sukūrė, ką Jis dėl mūsų daro ir ką Jis galiausiai padarys, kai sukurs naują dangų ir naują žemę.

Šventas Dievas kviečia savo Sandoros partnerius apsvarstyti ritmą, kuris valdo tai, kas iš tikrųjų svarbu – gelbstinčius Kūrėjo ir Atpirkėjo santykius su Jo neklusniais kūriniais. Kiekvieną savaitę su Dievo jėga ir autoritetu, mums įsakyta laikytis poilsio, kuris mums buvo laisvai suteiktas Kristuje Jėzuje, kuris yra mūsų tikėjimo vadovas ir ištobulintojas. „Jis vietoj sau priderančių džiaugsmų, nepaisydamas gėdos, iškentėjo kryžių ir atsisėdo Dievo sosto dešinėje“ (Hbr 12, 2).

`Kaip jūs galite išmokti gilesnio patyrimo su Dievu sabatą?`