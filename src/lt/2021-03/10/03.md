---
title:  Švenčiant laisvę
date:   30/08/2021
---

Anksčiau tyrinėjome, sabata nurodo ne tik į pasaulio kūrimo dienas. Antrą kartą kartojant dešimt įsakymų, Mozė apžvelgia 40 Izraelio metų dykumoje. Šį kartą sakinys, įvardijantis sabatos šventumo priežastį, yra susijęs ne su pasaulio sukūrimu, bet išvadavimu iš vergijos ir nelaisvės Egipte (Įst 5, 12–15).

Ir nors šiandien mes nesame vergai Egipte, visi galime susidurti su kitokia vergija, kuri tam tikru požiūriu gali būti tokia pat slegianti.

`3. Su kokiomis kitomis vergovės formomis šiandien susiduriame? Perskaitykite Pr 4, 7; Hbr 12, 1 ir 2 Pt 2, 19.`
														
Sabata yra laisvės šventimas nuo visų mus pavergiančių dalykų. Sabata mums primena, kad yra laisvė nuo nuodėmės, bet ne mūsų pačių, o Dievo galia, kurią mums siūlo tikėjimas. Ji taip pat mums primena, kad ši laisvė yra nepelnyta. Izraelitų pirmagimius išgelbėjo avinėlio kraujas, užteptas ant durų staktų vakarą prieš jų išėjimą iš Egipto (Iš 12). Mes taip pat buvome išgelbėti Avinėlio krauju ir dabar turime vaikščioti laisvėje, kuri yra mūsų Kristuje Jėzuje.

`4. Perskaitykite Rom 6, 1–7. Ką čia Paulius sako, ką galima susieti su tuo, kas mums duota per sabatą?`
														
Įst 5, 15 formuluote: „Atsimink, kad tu esi buvęs vergas Egipto žemėje, kad išvedė tave iš ten Viešpats, tavo Dievas, galingai pakelta ranka“ – žmonėms dar kartą primenama, kad juos išgelbėjo Dievo darbas ir galia vardan jų. Kiek daugiau krikščionys turėtų suvokti, kad tik Kristaus darbas ir galia vardan mūsų išgelbėjo mus iš nuodėmės?

Šis įsakymas liepia ilsėtis išganyme, kurį Dievas mums parūpino savo galinga ranka. Mes esame laisvi nuo bandymų pelnyti teisumą, kai prisimename, kad Dievas yra Kūrėjas ir kad galime pasikliauti Juo, kad Jis mus sukurs iš naujo ir kad Jis net dabar gali išlaisvinti mus iš nuodėmės vergijos, jei to norime ir leisime Jam darbuotis mumyse.

`Koks buvo jūsų pačių patyrimas, susijęs su nuodėmės vergove? Kaip mes galime išmokti įsisavinti mums Jėzuje duotus pažadus, susijusius su laisve iš šios vergovės?`