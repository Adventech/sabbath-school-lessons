---
title:  Sabata ir pasaulio sukūrimas
date:   29/08/2021
---

Iš dešimties įsakymų tik ketvirtasis prasideda žodžiu „atmink“. Neparašyta „atmink nevogti“ ar „atmink negeisti“. Bet parašyta: „Atmink ir švęsk šabo dieną.“

Atminimo idėja nurodo į istoriją, į tai, kad kažkas nutiko praeityje, ką mums reikia atminti. Atmindami užmezgame ryšį su praeitimi, o „Atmink ir švęsk šabo dieną“ nurodo į pačią pasaulio sukūrimo savaitę.

`1. Perskaitykite Pr 1, 26–27 ir Pr 9, 6. Ko šios eilutės mus moko, kuo ypatingi žmonės ir kuo iš esmės skiriamės nuo likusių Dievo kūrinių žemėje? Ir kodėl itin svarbu suprasti šį skirtumą?`
														
Atmindami pasaulio sukūrimą, mes prisimename, kad esame sukurti pagal Dievo paveikslą, kas nepasakyta apie nieką kitą pasakojime apie sukūrimą. Akivaizdu, kad žmonės iš esmės skiriasi nuo bet kurios kitos būtybės planetoje, nepaisant to, kiek mus su kai kuriais kitais gyvūnais sieja DNR. Ir, priešingai paplitusiai mitologijai, mes nesame tik pažengusios beždžionės ar labiau išsivystęs kai kurių pirmykščių primatų variantas. Kaip žmonės, sukurti pagal Dievo paveikslą, esame unikalūs tarp viso to, ką Dievas sukūrė šiame pasaulyje.

`2. Kaip pasakojimas apie pasaulio sukūrimą mums primena mūsų santykį su kūrinija? Pr 2, 15. 19.`
														
Suvokimas, kad Dievas sukūrė ir mus supantį pasaulį, primena mūsų atsakomybę už kūriniją. Mes turime ją „valdyti“. Viešpatavimas nereiškia jos išnaudojimo. Turime valdyti kaip Dievo prievaizdai. Mes turime sąveikauti su gamta taip, kaip tai darytų Dievas.

Taip, nuodėmė viską sugadino ir sujaukė, tačiau ši žemė vis tiek yra Dievo kūrinys, ir niekas mums nesuteikia teisės ją išnaudoti, ypač kenkiant kitiems žmonėms, kas itin dažnai pasitaiko.

`Kaip sabatos laikymasis gali būti ne tik atminimo paminklas Dievui kaip Kūrėjui, bet ir gali padėti mums geriau suvokti, kad turime būti geri aplinkos prievaizdai?`