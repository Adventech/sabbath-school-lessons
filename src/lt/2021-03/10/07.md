---
title:  Tolesniam tyrinėjimui
date:   03/09/2021
---

> <p></p>
> „Visą savaitę turime atminti sabatą ir pasirengti laikytis jos, kaip reikalauja įsakymas. Mes turime ne tik laikytis sabatos kaip įsakymo.“ (E. Vait, „Testimonies for the Church“, 6 t., p. 353)

> <p></p>
> „Visas dangus laikosi sabatos, bet ne vangiai, nieko nedarant. Šią dieną visos sielos jėgos turėtų būti atsibudusios, nes argi mes nesutiksime su Dievu ir su savo Išganytoju Kristumi? Mes galime regėti Jį tikėjimu. Jis trokšta atnaujinti ir palaiminti kiekvieną sielą.“ (E. Vait, „Testimonies for the Church“, 6 t., p. 362)

> <p></p>
> „Dievo reikalavimai sabatos dieną dar didesni negu kitomis dienomis. Jo žmonės tą dieną atideda įprastus darbus ir leidžia laiką mąstydami bei melsdamiesi. Sabatos dieną jie prašo daugiau Jo malonių nei kitomis dienomis. Jie meldžia Jo ypatingo dėmesio. Jie trokšta didžiausių Jo palaiminimų. Kad išpildytų šiuos prašymus, Dievas nelaukia, kol praeis sabata. Dangaus darbas niekada nesustoja, ir žmonės neturi liautis daryti gera. Sabata neturi būti tuščiai praleistas laikas. Įstatymas draudžia pasaulietinį darbą Viešpaties poilsio dieną; triūsas dėl pragyvenimo turi būti nutrauktas; tądien nedera dirbti dėl pasaulietinių malonumų ar naudos; tačiau kaip Dievas sustabdęs savo kūrybinį darbą ilsėjosi sabatos dieną ir palaimino ją, taip ir žmogus turi atsisakyti kasdieninių užsiėmimų bei skirti tas šventas valandas sveikam poilsiui, garbinimui bei šventiems darbams. Kristaus atliktas darbas – ligonio išgydymas – buvo visiškai pagal Įstatymą. Jis pagerbė sabatą.“ (E. Vait, Su meile iš Dangaus, 2011, p. 181)

**Klausimai aptarimui:** 

`1. Daugelyje šalių aplinkos apsauga tapo labai audringa politine diskusija. Kaip mes, adventistai, galime būti geri gamtos prievaizdai, nesiimdami politinių klausimų?`

`2. Tarnavimas prasideda galvoje. Kaip galime ugdyti tarnavimo aplinkiniams (savo šeimai, bažnyčiai ir bendruomenei) nusistatymą? Kaip sabata mums suteikia daugiau galimybių tai padaryti?`

`3. Kiekvieną sabatą mums primenama, kad visą žmoniją sukūrė Dievas. Tai padeda mums pamatyti žmones Dievo akimis. Kaip sabata turėtų mums padėti prisiminti, kad rasiniai, etniniai, socialiniai ir ekonominiai bei lyčių skirtumai nėra svarbūs, kai atmename, kad žmogus padarytas pagal Dievo paveikslą ir yra Jo meilės objektas?`