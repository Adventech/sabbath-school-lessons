---
title:  Tarnavimu kitiems pagerbiame Dievo sabatą
date:   01/09/2021
---

Naujojo Testamento pasaulyje religiniai vadovai sabatos laikymąsi ištobulino iki meno. Buvo dešimtys draudimų ir taisyklių, padedančių laikytis sabatos.

Įskaitant draudimą nieko nerišti ar atrišti, atskirti du siūlus, gesinti gaisrą, gabenti kažką iš privačios valdos į viešą valdą ar gabenti tik tam tikrą atstumą viešojoje valdoje.

`7. Kuo Jėzus buvo apkaltintas Jn 5, 7–16?`
														
Visiškai nepaisydami nuostabaus Jėzaus stebuklo ir šio žmogaus išlaisvinimo iš ligos, vadovai siuto, kad išgydytas asmuo viešoje vietoje nešėsi savo gultą sabatą. Užuot pamatę, kaip „šabo Viešpats“ (Mk 2, 28) pasinaudojo šia ypatinga diena, vadovai ketino laikytis savo taisyklių ir nuostatų. Turime būti atsargūs, kad savaip ir mūsų kontekste nedarytume panašių klaidų.

`8. Kaip Iz 58, 2–3 išdėstoma Dievo tvarka sabatos laikymuisi?`
														
Dievas nenori tuščio garbinimo ar pamaldžios tylos. Jis nori matyti, kaip Jo tauta sąveikauja su aplinkiniais žmonėmis, ypač paniekintais ir atstumtaisiais.

Iz 58, 13–14 tai labai aiškiai pasakyta: „Jei šabo dieną nekelsi kojos iš namų ir Mano šventą dieną neužsiimsi savo reikalais, jei šabą laikysi žavesio diena, Viešpaties šventą dieną – šlovinga, jei švęsi ją, neidamas savo keliais, neieškodamas, kas tau naudinga, ir neleisdamas laiko tuščioms šnekoms, tai džiaugsiesi Viešpatyje, ir Aš pakelsiu tave virš žemės aukštumų, pamaitinsiu tave tavo tėvo Jokūbo paveldu“, – taip kalbėjo Viešpaties lūpos“.

Užsiėmimas „savo reikalais“ yra tolygu sabatos niekinimui. Žmonių planai nėra Dievo idealo sabatai dalis. Greičiau esame raginami kreipti dėmesį į tuos, kuriems sunku, kurie yra belaisviai, alkani ir nuogi, vaikšto tamsoje ir kurių vardo niekas nepamena. Labiau nei bet kuri kita savaitės diena sabata turėtų mus išvesti iš mūsų pačių ir savanaudiškumo ir padėti mums daugiau galvoti apie kitus ir kitų poreikius, o ne tik apie save ir mūsų poreikius.