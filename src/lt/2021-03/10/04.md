---
title:  Ateivis tavo gyvenvietėse
date:   31/08/2021
---

`5. Perskaitykite Iš 19, 6. Ką ši eilutė mums pasako apie senovės Izraelio padėtį? (taip pat žr. 1 Pt 2, 9)`
														
Izraelis buvo pašauktas iš Egipto būti Dievo Sandoros tauta, per kurią, jei ji liktų ištikima, Evangelija būtų paskelbta visam pasauliui. Be abejo, ši tauta buvo ypatingo Dievo rūpesčio objektas, jai buvo suteiktos ypatingos privilegijos, o kartu teko ir ypatingos pareigos.

`6. Perskaitykite Iš 23, 12. Kas čia dar vyksta? Ko ši eilutė mus moko apie Dievo požiūrį į kitus žmones, atskirai nuo pačių izraelitų?`
														
Daugelis žmonių nesuvokia sabatos universalumo. Žinoma, dažniausia klaida yra manymas, kad ji buvo skirta tik žydams, klaida, atskleista pirmuose dviejuose Pradžios knygos skyriuose. Juk Dievas sukūrė visus žmones; visi žmonės turėtų atminti sabatos dieną.

Nors visada turėtume atminti, ką mums reiškia sabata, taip pat turėtume prisiminti, ką ji turėtų mums pasakyti ir apie kitus. Tam tikra prasme mūsų poilsis ir ryšys su Kūrėju ir Atpirkėju paskatins mus automatiškai žvelgti į aplinkinius naujomis akimis, matyti juos kaip to paties Dievo, sutvėrusio ir mus, kūrinius, mylimus to paties Dievo, kuris mus myli ir kuris mirė ir už juos, ir už mus. Tyrinėjome (Iš 20, 10; Įst 5, 14), vergams, ateiviams, net gyvuliams turėtų būti suteiktas sabatos poilsis.

Tai, kad net ir ateivis izraelitų gyvenvietėse, tai yra net tas, kuris (dar) nėra Izraeliui duotų Sandoros pažadų dalininkas – kad net ir jis galėtų mėgautis sabatos poilsiu, pasako daug. Žmonės, net gyvuliai, niekada neturėtų būti išnaudojami ar engiami. Kiekvieną savaitę hebrajų tauta (ir mes taip pat) turėtų atminti, kiek daug bendro turi su kitais žmonėmis, ir net jei mes džiaugiamės palaiminimais ir privilegijomis, kurių kiti neturi, privalome atsiminti, jog vis dar esame tos pačios žmonijos dalis, todėl su kitais turime elgtis pagarbiai ir oriai.

`Kaip jūsų pačių sabatos laikymasis galbūt galėtų tapti palaiminimu tiems, kurie nesilaiko sabatos? Tai yra, kaip jūs galite naudoti sabatą kaip liudijimą kitiems?`