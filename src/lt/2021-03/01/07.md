---
title:  Tolesniam tyrinėjimui
date:   02/07/2021
---

**Tolesniam tyrinėjimui:**

> <p></p>
> „Rabinų požiūriu, religijos esmė – visada būti pasinėrusiems į veiklą. Išorinėmis apeigomis jie demonstruodavo savo ypatingą pasišventimą. Taip jų sielos atsiskyrė nuo Dievo, ir jie tapo sau pakankami. Tas pats pavojus vis dar egzistuoja. Kai veiklos darosi vis daugiau ir žmonės sėkmingai atlieka Dievo darbus, kyla pavojus imti pasitikėti žmogiškais planais bei metodais. Pradedama mažiau melstis, silpsta tikėjimas. Kaip ir mokiniams mums gresia prarasti priklausomybę nuo Dievo ir gelbėtoja laikyti savo veiklą. Mes turime niekuomet nenuleisti akių nuo Jėzaus ir suvokti, kad darbą atlieka Jo galybė. Nors mes turime uoliai darbuotis dėl pražuvusiųjų išgelbėjimo, reikia skirti laiko mąstymui, maldai Dievo Žodžiui tyrinėti. Tik daug meldžiantis atliktas darbas ir pašventintas Kristaus nuopelnų galiausiai pasirodys buvęs veiksmingas.“ (E. Vait, Su meile iš Dangaus, 2011, p. 330)

**Klausimai aptarimui:**

`1. Nuolatinis spaudimas visada viską atlikti gerai, būti prieinamu (fiziškai ar virtualiai) visą laiką ir bandyti įgyvendinti idealus, kurie nėra nei realistiški, nei Dievo duoti, gali sukelti žmonėms ligas – emocines, fizines ir dvasines. Kaip jūsų bažnyčia gali tapti svetinga vieta išsekusiems, pavargusiems žmonėms, trokštantiems poilsio?`

`2. Ar gali būti, kad esame per daug užsiėmę, netgi darydami gerus dalykus dėl Dievo? Pagalvokite apie Jėzų ir Jo mokinius Mk 6, 30–32 ir klasėje aptarkite šio pasakojimo pritaikomumą.`

`3. 1899 m. buvo pasiektas greičio rekordas. Kažkas iš tikrųjų automobiliu važiavo 39,24 mylių per valandą greičiu ir apie tai papasakojo! Šiandien, žinoma, automobiliai važiuoja daug greičiau. Mūsų mobiliųjų telefonų procesorių greitis yra daug spartesnis nei greičiausių didelių ankstesnės kartos kompiuterių. O kelionės lėktuvu yra greitesnės nei anksčiau, ir kas? Esmė ta, kad beveik viskas, ką darome šiandien, daroma greičiau nei anksčiau, ir, vis dėlto, kas? Mes vis dar jaučiamės skubinami ir nepakankamai pailsime. Ką tai turėtų mums pasakyti apie žmogaus prigimtį ir kodėl Dievas poilsį padarė itin svarbų, nes tai yra vienas iš Jo įsakymų?`

`4. Įsigilinkite į tai, kad dar Edene prieš nuodėmę buvo nustatytas sabatos poilsis. Be įdomios teologinės šios tiesos reikšmės, ką tai turėtų mums pasakyti apie poilsio būtinybę net ir tobulame pasaulyje, kuriame nebuvo nuodėmės?`