---
title:  Gyvenimas visą parą užimtoje visuomenėje
date:   26/06/2021
---

### Šios savaitės tyrinėjimui skaitykite:
Pr 2, 1–3; Jer 45, 1–5; Iš 20, 11; 2 Sam 7, 12; Mk 6, 30–32; Pr 4, 1–17.

> <p>Įsimintina eilutė:</p>
> „Trokštu ir ilgiuosi Viešpaties Šventyklos kiemų; mano kūnas ir širdis gieda iš džiaugsmo gyvajam Dievui.“ (Ps 84, 3)
  
Tik, tak. Stabiliai ir negailestingai tiksėjo laikrodis. Vos dvi valandos iki sabatos pradžios. Marija atsiduso apžvelgdama mažą butą. Vaikų žaislai vis dar mėtėsi po visą svetainę; virtuvėje buvo netvarka; jaunėlė Sara gulėjo lovoje karščiuodama; juk rytoj ji turėjo tarnauti sveikindama atvykstančius į bažnyčią, o tai reiškia, kad reikėjo išvykti iš namų 30 minučių anksčiau. Norėčiau ryt atrasti ramybę, – ilgesingai mąstė Marija.

Tuo pačiu metu kitoje miesto pusėje Marijos vyras Džošas (Josh) laukė eilėje sumokėti už savaitinius pirkinius. Eismas vėl buvo siaubingas. Eilės prie kasos buvo ilgos. Atrodė, kad visi apsipirkinėjo tuo pačiu metu. Man reikia šiek tiek pailsėti, negali taip tęstis, sunkiai sau atsiduso Džošas. Šiame gyvenime turi būti dar kažkas.

Mūsų gyvenimą reguliuoja piko valandos, darbo valandos, apsilankymai pas gydytoją, „Skype“ pokalbiai, apsipirkimas ir susirinkimai mokykloje. Nesvarbu, ar mes naudojamės viešuoju transportu, ar važiuojame paspirtuku, ar vairuojame mikroautobusą, vežiodami šeimą, nuolatinė sąveika su mus supančiu pasauliu grasina užgožti tai, kas iš tikrųjų svarbu.

Kaip atrasti atgaivą tokiame šurmulyje?