---
title:  Be jėgų
date:   28/06/2021
---

Miego trūkumas ir išsekimas dėl fizinio pervargimo yra tikros problemos. Vis dėlto nerimą kelia tai, kai jaučiamės „išsekę“ emociškai. Ir, žinoma, kai prie emocinių išbandymų prisideda miego stoka, galime itin nusiminti.

Jeremijo raštininkas Baruchas turėjo dažnai taip jaustis per neramius Jeruzalei metus, prieš chaosą, kančią ir sumaištį, kurie ištiks miestą po to, kai babiloniečiai jį sugriaus. 

`3. Perskaitykite Jer 45, 1–5. Užrašykite trumpą Barucho emocinės sveikatos diagnozę.`
														
Ar įsivaizduojate, kaip jaustumėtės, jei Dievas siųstų jums asmeniškai konkrečiai pritaikytą žinią? Baruchas sulaukė žinios tiesiai iš Dievo sosto kabineto (Jer 45, 2). Parašyta, kad tai įvyko „ketvirtais Judo karaliaus Jošijo sūnaus Jehojakimo metais“, 605 m. arba 604 m. prieš Kristų. Jer 45, 3 yra gera santrauka, kaip žmonės jaučiasi išsekę.

Iš viso to, ką Šventasis Raštas sako apie šį laikotarpį, akivaizdu, kad Barucho skundai nebuvo paviršutiniškos raudos. Jis turėjo rimtų priežasčių jaustis nusivylęs ir emociškai nuvargęs. Vyko daugybė blogų dalykų, ir jų turėjo padaugėti.
 
`4. Kaip Dievas reaguoja į Barucho skausmus? Perskaitykite Jer 45, 4–5.`
														
Dievo atsakas į tikrąjį Barucho skausmą mums primena tai, jog Dievo neviltis ir skausmas turėjo būti daug didesni nei Barucho. Jis pastatė Jeruzalę; Jis ketino ją nugriauti; Jis pasodino Izraelį kaip vynuogyną (Iz 5, 1–7); Jis ketino jį nuniokoti ir ištremti. To Viešpats nenorėjo savo tautai, bet tai turėjo įvykti dėl jų maišto prieš Jį.

Bet Barucho tunelio gale buvo šviesa. Dievas išsaugos Barucho gyvybę, net sunaikinimo, tremties ir netekties metu.

`Dar kartą perskaitykite Dievo žodžius Baruchui. Kokią bendrą žinią galime juose įžvelgti sau? Tai yra, ką ši žinia sako apie Dievo rūpestingumą, nepaisant mūsų aplinkybių?`