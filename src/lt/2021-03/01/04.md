---
title:  Poilsio apibrėžimas Senajame Testamente
date:   29/06/2021
---

Be abejo, mums visiems reikia poilsio, todėl ši tema aptinkama visame Rašte. Nors Dievas mus sukūrė veiklai, ta veikla turi būti pertraukta poilsio.

Pavyzdžiui, Hebrajų Senajame Testamente yra keletas terminų, nusakančių poilsį. Dievo poilsio naujai sukurtos septintosios dienos aprašyme Pr 2, 2–3 vartojamas veiksmažodis „šabat“ – „nutraukti darbą, ilsėtis, atostogauti“, kuris yra daiktavardžio „šabas, sabata“ forma. Tas pats veiksmažodis yra vartojamas Iš 5, 5 priežastine forma ir verčiamas kaip „užtikrinantis kam nors poilsį“ nuo darbo. Piktas faraonas kaltino Mozę, kad jis verčia „atleisti juos nuo lažo“.

Ketvirtojo įsakymo nuoroda į Dievo poilsį septintos dienos – sabatos metu išreiškiama hebrajų kalbos žodžiu „nuakh“ (Iš 20, 11; Įst 5, 14). Šis veiksmažodis Job 3, 13 išverstas kaip „ilsėčiausi“ arba, vaizdingiau tariant, „poilsiaučiau“, nurodant į Sandoros Skrynią Sk 10, 36; 2 Kar 2, 15 pažymima, kad Elijo dvasia „pasilieka“ su Eliziejumi.

Kita svarbi žodinė forma yra „šakat“ – „patirti ramybę, palengvėjimą, nutilti“. Ji pavartota Joz 11, 23, kur aprašyta, kad karas krašto nebevargino po to, kai Jozuė jį užkariavo. Jozuės ir Teisėjų knygose šis terminas dažnai reiškia „taiką“.

Veiksmažodis „raga“ taip pat vartojamas poilsiui nusakyti. Įspėjimuose dėl nepaklusnumo Pakartoto Įstatymo knygoje Dievas Izraeliui sako, kad tremtyje jis neras ramybės (Įst 28, 65). Tas pats veiksmažodis taip pat yra priežastinės formos Jer 50, 34, nusakant nesugebėjimą užtikrini ramybę.

`5. Perskaitykite Įst 31, 16 ir 2 Sam 7, 12. Apie kokį poilsį čia kalbama?`
														
Abejose eilutėse vartojama šnekamoji veiksmažodžio „šakab“ išraiška, pažodžiui reiškianti „atsigulimą, miegą“. Sandoroje su Dovydu Dievas pažada būsimam Izraelio karaliui: „Kai pasibaigs tavo dienos ir tu atsigulsi su savo protėviais, Aš iškelsiu po tavęs palikuonį“ (2 Sam 7, 12).

Ilgas (čia neišsamus) įvairių hebrajų kalbos veiksmažodžių, nusakančių poilsį, sąrašas padeda mums suprasti, kad teologinė poilsio samprata nėra susijusi su vienu ar dviem konkrečiais žodžiais. Mes ilsimės individualiai ir kartu. Poilsis veikia mus fiziškai, socialiai, emociškai ir neapsiriboja vien sabata.

`Mirtis tikrai yra priešas ir vieną dieną ji bus sunaikinta. Kad ir kaip gedime ir ilgimės mirusiųjų, kodėl guodžia žinojimas, jog bent jau kol kas jie ilsisi?`