---
title:  Neramus klajūnas
date:   01/07/2021
---

`7. Perskaitykite Pr 4, 1–12. Kas padarė Kainą „neramiu klajūnu“ (Pr 4, 12) žemėje?`
														
Rašte nėra aiškiai pasakyta, kodėl Dievas maloniai žvelgė į Abelį ir jo atnašą, bet ne į Kainą ir jo atnašą (Pr 4, 4–5). Tačiau mes žinome, kodėl. 

> <p></p>
> „Kainas kreipėsi į Dievą, murmėdamas ir širdyje netikėdamas žadėtąja auka ir būtinybe aukoti gyvulį. Jo auka nereiškė atgailos už nuodėmes. Jis manė, kaip ir daugelis dabar, kad tiksliai laikytis Dievo nurodyto gelbėjimo plano, reikalaujančio visiškai patikėti žadėtojo Išgelbėtojo atpirkimu, reikštų pripažinti savo silpnumą. Taigi nusprendė būti savarankiškas. Jis pristatė savo paties vertybes.“ (E. Vait, Patriarchai ir pranašai, p. 50)

Dievui pasakius, kad Kainas bus „klajūnas“ žemėje, nereiškia, kad tokiu jį padarė Dievas; veikiau taip nutiko dėl jo nuodėmingo elgesio ir nepaklusnumo. Neradęs atgaivos Dieve, Kainas suprato, kad negali jos rasti kitur, bent jau tikros atgaivos.

Hebrajų kalbos žodis, išverstas „maloniai pažvelgė“ (Pr 4, 4), taip pat gali reikšti – „atidžiai pažvelgė, atidžiai apsvarstė“. Kruopštus ir artimas Dievo žvilgsnis yra ne tiek į atnašą, kiek į atnašautojo nusistatymą. Kaino žemės derliaus atnašos nepriėmimas nėra savavališka kaprizingo Dievo reakcija. Atvirkščiai, nepriėmimas nusako procesą, kai atidžiai apsvarstomas ir pasveriamas atnašautojo charakteris, nusistatymas ir paskata. Tai geras tiriančiojo teismo pavyzdys.

`8. Perskaitykite Pr 4, 13–17 ir aprašykite Kaino reakciją į Dievo teismą.` 														

Mums bandant bėgti nuo Dievo Artumo, tampame neramūs. Dangaus malonės ilgesį stengiamės užpildyti daiktais, žmonių santykiais ar pernelyg užimtu gyvenimu. Kainas pradėjo dinastiją ir statė miestą. Tai puikūs pasiekimai, kalbantys apie ryžtą ir jėgas, tačiau jei tai bus bedievė dinastija ir maištingas miestas, pastangos galiausiai nieko neduos.

`Net jei galų gale kenčiame mūsų nuodėmių padarinius, kaip dažnai nutinka, kaip mes galime išmokti priimti atleidimą už jas per kryžių?`