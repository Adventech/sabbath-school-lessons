---
title:  "Kai niekas negalės nei prikti, nei parduoti"
date:   16/03/2023
---

Raštas nusako gąsdinantį pasaulio vaizdą prieš Jėzaus antrąjį atėjimą. Danielius kalba apie metą „tokių vargų, kokių dar niekada nėra buvę nuo to laiko, kai atsirado tautos“ (Dan 12, 1). Atsižvelgiant į kai kuriuos praeities vargus, metas, apie kurį jis čia kalba, turės būti blogas.

Apreiškimo knyga taip pat įvardija nerimą keliančius laikus prieš Kristaus sugrįžimą.

`6. Perskaitykite Apr 13, 11–17. Kaip finansiniai reikalai dera su paskutiniųjų laikų persekiojimais?`

Negalėtų nei pirkti, nei parduoti? Kiek mūsų gyvenimo šiandien susieta su pirkimu ir pardavimu? Mūsų darbas tam tikra prasme yra mūsų laiko, įgūdžių ir žinių pardavimas tiems, kurie nori jų įsigyti. Negalėjimas nei pirkti, nei parduoti reiškia nesugebėjimą sąveikauti visuomenėje. Tuomet spaudimas tiems, kurie lieka ištikimi, bus didžiulis. Be to, kuo daugiau pinigų turėsite, tuo daugiau turėsite turto šiame pasaulyje, bent jau medžiaginio turto, taigi, be abejo, spaudimas prisitaikyti bus dar didesnis.

Kaip tam ruoštis? Mes ruošiamės dabar, Dievo malone užtikrinti, kad nesame savo pinigų, to, kas pasaulyje, vergai. Jei nesame su jais susieti dabar, nebūsime susieti ir tada, kai, norint būti ištikimiems, teks jų atsisakyti.

`7. Perskaitykite Įst 14, 22 ir paskutinę 23 eilutės dalį. Ką Dievo tauta turėjo daryti su prieaugiu ar derliaus gausa kiekvienais metais? Kodėl Dievas liepė tai daryti?`

Dievas per Mozę paaiškino, kad viena iš priežasčių, kodėl Jis sumanė dešimtinės sistemą – „kad išmoktumei visad pagarbiai bijoti Viešpaties, savo Dievo“ (Įst 14, 23). Ps 31, 20 poetine kalba matome, kad baimė yra pasitikėjimo sinonimas.

„Koks nuostabus Tavo gerumas, sukauptas tiems, kurie Tavęs pagarbiai bijo, ir teikiamas tiems, kurie ieško Tavo užuovėjos“.

Šis lygiagretumas rodo, kad bijoti Viešpaties reiškia pasitikėti Juo. Todėl suprantame, jog Dievas sumanė dešimtinės sistemą, kad apsaugotų mus nuo savanaudiškumo ir skatintų pasitikėti, jog Jis mumis pasirūpins. Nors ištikimybė atnešant dešimtinę tikrai negarantuoja, kad žmonės galiausiai išliks ištikimi, tie, kurie nėra ištikimi dešimtinės atveju, neabejotinai patys save ruošia bėdai.