---
title:  Pirmenybė Dievui
date:   12/03/2023
---

`1. Perskaitykite 2 Met 20, 1–22. Kokių svarbių dvasinių principų šiame pasakojime galime įžvelgti sau, kad ir kokius sunkumus patirtume?`

Juozapato karaliavimo pabaigoje Judas buvo užpultas. Juozapatas buvo drąsus ir narsus žmogus. Daugelį metų jis stiprino savo kariuomenę ir įtvirtino miestus. Jis buvo gerai pasiruošęs sutikti beveik bet kokį priešą; tačiau šioje krizėje jis pasitikėjo ne savo jėgomis, o Dievo galia. Jis ėmėsi ieškoti Viešpaties ir paskelbė pasninką visame Jude. Visi žmonės susirinko į šventyklos kiemą, kaip pavojaus atveju to meldė Saliamonas. Visi Judo vyrai su savo žmonomis ir vaikais stovėjo Viešpaties akivaizdoje. Jie meldė, kad Dievas suklaidintų priešas, kad būtų pašlovintas Jo vardas. Tada karalius meldėsi: „Mūsų Dieve, argi Tu jų nenubausi? Juk mes bejėgiai prieš šią pulti ateinančią didžiulę kariauną! Mes nežinome, ką daryti, bet mūsų akys žvelgia į Tave“ (2 Met 20, 12).

Po to, kai jie taip pasišventė Dievui, Viešpaties Dvasia nužengė ant Dievo vyro, kuris tarė: „Nebijokite ir nedrebėkite dėl šios didžiulės kariaunos, nes šis mūšis Dievo, o ne jūsų. [...] Ne jums kovoti šiame mūšyje! Būkite pasiruošę, laukite ir liudykite pergalę Viešpaties!“ (2 Met 20, 15.17)

Taigi ankstų kitos dienos rytą karalius subūrė žmones su levitų choru priekyje Dievui šlovinti. Tada jis kreipėsi į juos: „Pasitikėkite Viešpačiu, savo Dievu, ir būsite tvirti! Pasitikėkite Jo pranašais, ir sėkmė jus lydės!“ (2 Met 20, 20) Tada choras pradėjo giedoti, o jų priešai naikino vienas kitą ir „nė vienas neišsigelbėjo“ (2 Met 20, 24). Judo vyrams prireikė trijų dienų, kad surinktų mūšio grobį, o ketvirtą dieną jie grįžo į Jeruzalę giedodami.

Žinoma, juos išgelbėjęs Dievas yra tas pats, kurį mes mylime ir garbiname, o Jo galia šiandien tokia pat didelė kaip ir anuomet. Iššūkis mums yra pasitikėti Juo ir Jo vedimu.

`Perskaitykite 2 Met 20, 20. Kokią ypatingą reikšmę ši eilutė turėtų turėti septintosios dienos adventistams?`