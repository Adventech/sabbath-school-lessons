---
title:  Prievaizdavimas sunkmečiu
date:   11/03/2023
---

### Šios savaitės tyrinėjimui skaitykite:
2 Met 20, 1–22; 1 Met 21, 1–14; 2 Pt 3, 3–12; 1 Jn 2, 15–17; Apr 13, 11–17.

> <p>Įsimintina eilutė:</p>
> „Atnašauk Dievui bendravimo auką ir vykdyk savo įžadus Aukščiausiajam. Šaukis Manęs vargo dieną; išgelbėsiu tave, ir tu Mane šlovinsi“ (Ps 50, 14–15).

Kartais atrodo, kad mūsų pasaulis nebevaldomas – karai, kraujo praliejimas, nusikalstamumas, amoralumas, stichinės nelaimės, pandemijos, ekonominis neužtikrintumas, politinė korupcija ir kt. Asmenys ir šeimos raginami pirmiausia galvoti apie savo išlikimą. Atitinkamai daug galvojama apie saugumo užtikrinimą šiais neapibrėžtais laikais, ir tai suprantama.

Gyvenimo vargai reikalauja didelės dalies kasdienio mūsų dėmesio. Skolų apmokėjimas, vaikų auginimas, turto išlaikymas reikalauja laiko ir apmąstymo. Žinoma, mums reikia ir drabužių, maisto bei pastogės. Kalno pamoksle Jėzus aptarė šiuos elementariausius poreikius ir pasakė: „Visų tų dalykų vaikosi pagonys. Jūsų dangiškasis Tėvas juk žino, kad viso to jums reikia. Jūs pirmiausia ieškokite Dievo karalystės ir Jo teisumo, o visa tai bus jums pridėta“ (Mt 6, 32–33).

Sunkmečiu, kai tenka labiau nei bet kada pasikliauti Viešpačiu, yra konkretūs žingsniai, pagrįsti bibliniais principais.