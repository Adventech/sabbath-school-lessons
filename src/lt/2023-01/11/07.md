---
title:  Tolesniam tyrinėjimui
date:   17/03/2023
---

Nors Raštas neįspėja dėl turtų, Biblija taip pat nesako, kad turtas didina dvasinį pasišventimą. Tiesą sakant, yra priešingas pavojus. 

> <p></p>
> „Meile pinigams ir turto siekimu jie tarsi auksine grandine prisirišę prie šėtono“ (E. Vait, Kelias pas Kristų, p. 46).

Tiesą sakant, nuo pat krikščionybės pradžios jokia Bažnyčia niekada nesinaudojo tokiais turtais ir patogumais, kokius šiandien naudoja Bažnyčia daugelyje pasaulio šalių. Klausimas, kokia kaina? Toks turtas neabejotinai daro įtaką mūsų dvasingumui – ir ne į gerą. O kaip kitaip? Nuo kada turtai ir medžiaginė gausa išugdė krikščioniškąsias savęs išsižadėjimo ir pasiaukojimo dorybes? Ar grįžtant namo prie šaldytuvų, prikimštų daugiau maisto nei galime suvalgyti, turint vieną ar du automobilius, kasmet atostogaujant, apsiperkant internetu, turint naujausius kompiuterius ir išmaniuosius telefonus, bus lengviau nemylėti pasaulio ar to, kas pasaulyje? Nors daugelis mūsų Bažnyčios narių neturi tokios prabangos, daug turi – ir tai kelia pavojų jų sielai. Nekalbame apie tuos „turtinguosius“, kurie yra milijonieriai ar dar turtingesni. Jie bent jau žino, kad yra turtingi, ir gali paisyti (jei taip nusprendžia) jiems tenkančių biblinių įspėjimų. Mes kalbame apie daugelį viduriniosios klasės žmonių, kurie – su išmaniaisiais telefonais, „iMac“, oro kondicionieriais ir visureigiais – yra pakankamai lengvabūdiški manydami, kad jie yra viso labo „viduriniosios klasės“ atstovai, todėl jiems neva negresia pavojus dvasiškai „užsimarinuoti“ savo gerovėje. Štai kodėl dešimtinė gali būti galinga dvasinė priemonė turto keliamam pavojui, net ir tiems, kurie nėra ypač „turtingi“.

**Klausimai aptarimui:**

`1. Net jei nesame turtingi atsižvelgiant į pasaulio matą, kodėl visi turime būti atsargūs dėl savo požiūrio į pinigus ir turtus?`

`2. Ką praktiškai, be dešimtinės, galime daryti, kas gali padėti mums įsitikinti, jog nesame pernelyg įsitraukę į šio pasaulio reikalus?`

`3. Kas nutiktų jums, jei staiga negalėtumėte nei nusipirkti, nei parduoti, nes esate iš tų, „kurie laikosi Dievo įsakymų ir Jėzaus liudijimo“ (Apr 14, 12)? Kaip sektųsi jūsų tikėjimui?`