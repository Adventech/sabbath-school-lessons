---
title:  Mes esame Dievo šeimos dalis
date:   01/01/2023
---

`1. „Dėl to aš klaupiuosi prieš Tėvą, nuo kurio kiekviena tėvystė danguje ir žemėje turi vardą“ (Ef 3, 14–15). Kokie vaizdiniai pabunda šiose eilutėse ir kokia viltis jose slypi?`

Tarnystės pradžioje Jėzus sakė: „Todėl melskitės taip: ‘Tėve mūsų, kuris esi danguje, teesie šventas Tavo vardas’“ (Mt 6, 9). Vėliau tą pačią maldą Jis pakartojo savo mokiniams (Lk 11, 2). Jėzus liepė mums vadinti savo Tėvą mūsų Tėvu danguje. Kai Jėzus po prisikėlimo susitiko su Marija, ji norėjo Jį apkabinti. „Jėzus jai tarė: ‘Nelaikyk Manęs! (arba „Neliesk Manęs“)Aš dar neįžengiau pas Tėvą. Verčiau eik pas Mano brolius ir pasakyk jiems: ‘Aš žengiu pas savo Tėvą ir jūsų Tėvą, pas savo Dievą ir jūsų Dievą’“ (Jn 20, 17).

Kadangi mes turime tą patį Tėvą kaip ir Jėzus, Jis yra mūsų brolis, ir mes visi esame broliai ir seserys Viešpatyje. Jėzus tapo žemiškos šeimos nariu, kad mes galėtume tapti dangiškos šeimos nariais. 

> <p></p>
> „Dangaus šeima ir žemės šeima susivienija“ (E. Vait, Su meile iš Dangaus, 2011, p.775).

`2. Perskaitykite Iš 3, 10; Iš 5, 1; Gal 3, 26. 29. Kas šiose eilutėse sakoma apie Dievo santykius su mumis? Kodėl tai turėtų būti didelis padrąsinimas?`

Priešingai požiūriui, kad esame tik šaltų, nerūpestingų gamtos dėsnių produktais, Šventasis Raštas ne tik moko, kad Dievas yra, bet ir kad Jis myli mus ir bendrauja su mumis taip, kad šiems santykiams nusakyti dažnai naudojamas šeimos pavyzdys. Ar Jėzus Izraelį vadina Mano tauta, ar mus – Dievo vaikais, ar Dievą – mūsų Tėvu, mintis vis tiek ta pati – Dievas myli mus taip, kaip vienas kitą turėtų mylėti šeimos nariai. Kokia gera žinia pasaulyje, kuris pats savaime gali būti labai priešiškas!

Įsivaizduokite pasaulį, kuriame su kiekvienu elgiamės kaip su šeimos nariu. Kaip mes galime išmokti bendrauti su visais žmonėmis kaip su savo broliais ir seserimis?