---
title:  Tolesniam tyrinėjimui
date:   06/01/2023
---

> <p></p>
> „Dievo meilė savo žemės vaikams stipresnė už mirtį. Atiduodamas savo Sūnų, Jis padovanojo mums visą dangų. Išgelbėtojo gyvenimas, mirtis ir užtarimas, angelų ir Šventosios Dvasios darbas, nuolatinis dangaus būtybių domėjimasis žemiškuoju gyvenimu – visa tai tarnavo žmonijos atpirkimui“ (E. Vait, Kelias pas Kristų, p. 23).

> <p></p>
> „Jei išsižadėjome savęs ir atsidavėme Kristui, esame Dievo šeimos nariai, todėl viskas Tėvo namuose yra mūsų. Mums pasiekiami visi Dievo lobiai ne tik šiame, bet ir būsimame pasaulyje. Angelų tarnavimas, Šventosios Dvasios dovanos, net Jo tarnų vargai – visa tai mūsų. Pasaulis ir visa, kas jame, priklauso mums tiek, kiek jis pasitarnauja mūsų gerovei“ (E. Vait, Kristaus kalno pamokslas, p. 101).

**Klausimai aptarimui:**

`1. Turėdami visas šias nuostabias dovanas, kurias Dievas teikia savo vaikams, esame priversti paklausti, kaip psalmininkas: „Kuo galiu atsilyginti Viešpačiui už visa, ko Jis dosniai man davė?“ (Ps 116, 12) Sudarykite Dievo palaiminimų ir dovanų sąrašą jūsų dvasiniam ir laikinam gyvenimui čia žemėje ir pasiruoškite pasidalinti juo klasėje. Ko sąrašas moko apie tai, kiek iš tikrųjų turėtumėte būti dėkingi Dievui?`

`2. Nors mes galvojame apie Dievą kaip apie mūsų Kūrėją, ir tai teisinga, Šventasis Raštas moko, kad Jis taip pat yra mūsų Išlaikytojas (žr. Hbr 1, 3; Job 38, 33–37; Ps 135, 6–7; Kol 1, 17; Apd 17, 28; 2 Pt 3, 7.) Nuo galaktikų kosmose iki mūsų širdžių plakimo, jėgų, kurios palaiko atomines daleles, sudarančias visą žinomą materiją, tik Dievo galia jas išlaiko. Kaip ši Rašto tiesa turėtų padėti mums suprasti, kokie yra mūsų įsipareigojimai Dievui, kaip naudojame tai, ką Jis mums davė? Kaip ši tikrovė padeda mums išlaikyti mūsų gyvenimą ir gyvenimo tikslą tinkamoje perspektyvoje?`

`3. Tyrinėjome, kodėl iš visko, ką Dievas mums suteikė, Jėzus ir išganymo planas yra didžiausia dovana. Kodėl tai tiesa? Ką turėtume be šios didžiausios dovanos ir vilties, kurią ji mums teikia? Rašytojas ateistas nusakė žmones kaip „gendančios mėsos gabalus ant irstančių kaulų“. Jei nebūtų Evangelijos dovanos, kodėl jo žodžiai turėtų prasmės?`





