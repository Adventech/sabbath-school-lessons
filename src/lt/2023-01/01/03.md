---
title:  Viskas priklauso Dievui
date:   02/01/2023
---

`3. Perskaitykite Ps 50, 10–12; Ps 24, 1; 1 Met 29, 13–14; Ag 2, 8. Kokia čia žinia, ką ši tiesa turėtų reikšti mums ir koks mūsų santykis su tuo, kas mums priklauso?`

1 Metraščių, pradedant 17 skyriumi, aprašytas karaliaus Dovydo troškimas statyti Dievui Namus. Jis pasidalijo šiuo troškimu su pranašu Natanu, kuris atsakė: „Daryk visa, ką turi širdyje“, „nes Dievas su tavimi“ (1 Met 17, 2). Bet tą naktį Dievo žodis pasiekė Nataną ir liepė pasakyti karaliui, kad jis negali statyti Dievo Namų, kadangi jis buvo karys. Vietoj jo šį darbą atliks jo sūnus. Dovydas paklausė, ar galėtų bent nubraižyti planus ir paruošti statybines medžiagas. Kai šis Dovydo prašymas buvo patenkintas, jis visą likusį gyvenimą kaupė didžiulį kiekį tašytų akmenų, kedro, geležies, aukso, sidabro ir vario, „kad nebuvo įmanoma jo pasverti“. Kai statybvietėje buvo paruoštos visos statybinės medžiagos, Dovydas sušaukė visus Izraelio vadovus šlovinimo ir padėkos apeigai.

1 Met 29, 13–14, pasak karaliaus Dovydo viešos maldos, kas iš tikrųjų parūpino visas statybines medžiagas, kurių paruošimui jis ir tauta skyrė laiko bei pinigų? Žinoma, iš esmės jis pasakė: „Mes tikrai negalime prisiimti nuopelnų už visas šias medžiagas, nes mes tiesiog grąžiname Tau tai, kas Tavo“.

Mintis svarbi mums visiems, ar turtingiems, ar vargšams (bet ypač turtingiesiems). Kadangi Dievas visa sukūrė pradžioje (žr. Pr 1, 1; Jn 1, 3; Ps 33, 6. 9), Jis iš tikrųjų yra teisėtas visko, kas sukurta, įskaitant viską, ką mes turime, Savininkas – kad ir kaip uoliai ir sąžiningai dėl to dirbome. Jei ne Dievas ir Jo malonė, mes nieko neturėtume, būtume niekas; iš tikrųjų mūsų net nebūtų. Taigi mes visada turime gyventi suvokdami, kad galiausiai visa, kas yra, priklauso Dievui, ir šlovindami Jį bei dėkodami Jam už Jo gerumą mums galime visada atminti šią svarbią tiesą.

`„Bet kas aš ir kas mano tauta, kad mes galime daryti šią geros valios atnašą?“ (1 Met 29, 14) Kokie gražūs principai išreiškiami šiais žodžiais ir kaip jie atspindi mūsų nusistatymą Dievo ir mūsų turto atžvilgiu?`

