---
title:  Žvilgsnio sutelkimas į laimikį
date:   23/03/2023
---

Po atsivertimo Paulius visiškai pasišventė Kristaus darbui. Dėl savo išsilavinimo ir aštraus proto jam galėjo pasisekti pasauliniu požiūriu. Kaip ir Mozė, Paulius nusprendė kentėti su ištikimais Dievo vaikais ir dėl Kristaus. Jis buvo plakamas, apsvaidytas akmenimis, įkalintas, išgyveno laivo sudužimą, patyrė badą, šaltį ir dar daugiau, kaip parašyta 2 Kor 11, 24–33. Kaip jis sugebėjo visa tai ištverti?

`6. Perskaitykite Rom 8, 16–18. Kaip tikėjimas, kad jis yra Dievo vaikas, paveikė jo ištikimybę?`

Pauliaus atsižvelgimas į atlygį ištikimiesiems skatinto jį kentėti dėl Kristaus. Iš kalėjimo jis rašė: „Vis dėlto, broliai, nemanau, kad jau būčiau tai pasiekęs. Tik viena tikra: pamiršęs, kas už manęs, aš veržiuosi pirmyn, į tikslą, siekiu laimikio aukštybėse, prie kurio Dievas kviečia Kristuje Jėzuje“ (Fil 3, 13–14).

`7. Perskaitykite 1 Tim 6, 6–12, kurias jau tyrinėjome, bet prie kurių verta sugrįžti. Kokia yra esminė šių eilučių žinia, ypač mums, krikščionims?`

Bibliniu požiūriu, gerovė – tai turėjimas to, ko jums reikia, tuomet, kai jums to reikia. Gerovė nėra turto kaupimas. Gerovei taip pat būtinas Dievo pažadas Fil 4, 19: „O mano Dievas iš savo turtų gausos Kristuje Jėzuje šlovingai patenkins visas jūsų reikmes“. Galiausiai, gerovė reiškia būti dėkingam už tai, ką turi Viešpatyje, ir pasitikėti Juo visame kame.

Dievas nežada savo vaikams, kad jie visi bus turtingi šio pasaulio gėrybėmis. Tiesą sakant, Jis sako, kad visi, kurie gyvena dievobaimingai, bus persekiojami. Tai, ką Jis siūlo, yra geriau už bet kokius pasaulietinius turtus. Jis sako: „Aš patenkinsiu tavo poreikius ir būsiu su tavimi, kur beeitum“. Galiausiai Jis suteiks savo ištikimiesiems tikrą turtą, atsakomybę ir amžinąjį gyvenimą. Koks nuostabus atlygis!

Savo gyvenimo pabaigoje Paulius galėjo pasakyti: „Aš jau esu atnašaujamas, ir mano iškeliavimas arti. Iškovojau gerą kovą, baigiau bėgimą, išlaikiau tikėjimą. Todėl manęs laukia teisumo vainikas, kuriuo mane tą Dieną apdovanos Viešpats, teisingasis Teisėjas, ir ne tik mane, bet ir visus, kurie su meile laukia Jo pasirodant“ (2 Tim 4, 6–8). Dievo malone vilkimės, kad visi galėtume pasakyti tą patį ir taip pat užtikrintai.