---
title:  Apyskaita
date:   22/03/2023
---

Jėzaus tarnystės pabaigoje Jo mokiniai priėjo prie Jo ir klausė: „Pasakyk mums, kada tai įvyks? Ir koks Tavo atėjimo ir pasaulio pabaigos ženklas?“ (Mt 24, 3) Jėzaus atsakymai į jų klausimus apima du skyrius. Mato 24 pasakoja apie mus supančio pasaulio ženklus, tokius kaip karai, nelaimės ir kt. Tada Mato 25 kalba apie sąlygas Bažnyčioje prieš pat Jėzaus sugrįžimą. Šias sąlygas iliustruoja trys pasakojimai, iš kurių vienas yra palyginimas apie talentus, mokantis, kaip Jo tauta naudojosi Dievo jiems suteiktomis dovanomis.

`4. Perskaitykite Mt 25, 14–19. Kas iškeliavo į svetimą šalį? Kam Jis patikėjo savo turtą? Ką reiškia „daryti apyskaitą“ (žr. Mt 25, 19)?`

Mes kartais talentus laikome prigimtinėmis dovanomis, pavyzdžiui, dainavimą, kalbėjimą ir pan., tačiau panašiame pasakojime apie minas Lk 19, 12–24 konkrečiai įvardyti pinigai ir jų valdymas. E. Vait taip pat rašė: 

> <p></p>
> „Man buvo parodyta, kad palyginimas apie talentus nėra iki galo suprastas. Ši svarbi pamoka buvo duota mokiniams paskutinėmis dienomis gyvenančių krikščionių labui. Ir šie gabumai nėra vien tik gebėjimas skelbti ir mokyti Dievo Žodžio. Palyginimas taikytinas laikinoms lėšoms, kurias Dievas patikėjo savo tautai“ („Testimonies for the Church“, 1 t., p. 197).

`5. Perskaitykite Mt 25, 20–23. Ką Dievas sako ištikimiems pinigų valdytojams, remiantiems Jo darbą? Ką reiškia žodžiai „eikš į savo šeimininko džiaugsmą“ (Mt 25, 23)?`

Visiškai natūralu, jog manome, kad kitas žmogus turi daugiau talentų už mus, todėl jis yra labiau atskaitingas Dievui. Tačiau šiame pasakojime žmogus, turėjęs tik vieną talentą – mažiausiai pinigų – pasirodė neištikimas ir neteko karalystės. Užuot galvoję apie kitų pareigas, dėmesį sutelkime į tai, ką Dievas patikėjo mums ir kaip galime tai panaudoti Jo šlovei.

`Kaip jums seksis, kai Dievas ateis daryti apyskaitos su jumis?`