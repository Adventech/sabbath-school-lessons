---
title:  Amžinasis gyvenimas
date:   20/03/2023
---

Kaip žmonių (norime to ar ne), mūsų laukia amžinybė. Pasak Rašto, ši amžinybė apsireikš vienu būdu iš dviejų, bent jau kiekvienam iš mūsų – arba amžinuoju gyvenimu, arba amžinąja mirtimi. Viskas. Nėra vidurio. Jokio blaškymosi, šiek tiek vienos ar kitos pusės. Vietoj to, yra viena (gyvenimas) arba kita (mirtis). Tai iš tikrųjų yra visko arba nieko atvejis.

`1. Perskaitykite Rom 6, 23 ir Jn 3, 16. Kokie variantai mums siūlomi?`

Sunku įsivaizduoti du ryškesnius ar labiau skirtingus pasirinkimus, ar ne?

Tikėtina, kad jei skaitote šias eilutes, pasirinkote amžinąjį gyvenimą arba tikrai galvojate apie jį. Dievas gali padaryti visa, ką Jis sako galintis – įvykdyti visus pažadus. Mums tenkanti dalis – tai tiesiog tikėti Juo, pasikliauti Jėzaus nuopelnais ir tikėjimu paklusti Jo Žodžiui.

`2. Perskaitykite Jn 14, 1–3. Koks yra Viešpaties patarimas mums 1 eilutėje ir ką Jis žada mums 2 ir 3 eilutėse?`

Paskutinėmis savo žemiškosios tarnystės dienomis Jėzus šiais nuostabiais vilties žodžiais padrąsino savo mokinius. Šie žodžiai pakels jų nuotaiką nusivylimo ir išmėginimų metu. Jie turėtų taip pat pasitarnauti ir mums. Jėzus nužengė iš dangaus ir užžengė į dangų bei mums pažadėjo: „Vėl sugrįšiu ir jus pas save pasiimsiu, kad jūs būtumėte ten, kur ir Aš“.

Ir, ko gero, labiau nei bet kas kitas, Kristaus mirtis ant kryžiaus Jo pirmojo atėjimo metu yra didžiausias Jo antrojo atėjimo garantas, nes be Antrojo atėjimo, kuo būtų naudingas pirmasis? Nors mes ir esame tikri, kad Jėzus mirė už mus ant kryžiaus, esame tikri dėl Jo pažado: „Vėl sugrįšiu ir jus pas save pasiimsiu, kad jūs būtumėte ten, kur ir Aš“ (Jn 14, 3).

`Įsigilinkite į tai, kad Kristaus pirmasis atėjimas yra Jo antrojo atėjimo garantija. Kas įvyko Pirmojo atėjimo metu, kas Antrąjį atėjimą padaro tokiu pažadu, kuriuo galime tikėti?`