---
title:  Atlygis už ištikimybę
date:   19/03/2023
---

`1. Perskaitykite Hbr 11, 6. Ką ši eilutė turėtų reikšti mums? Kaip turėtume reaguoti į tai, ką ji sako? Taip pat žr. Apr 22, 12; Iz 40, 10 ir Iz 62, 11. Ko visi šie tekstai mus moko?`

Dievo atlygis savo ištikimiems vaikams yra išskirtinis ir, kaip daugelis dvasinių dalykų, gali viršyti mūsų ribotą supratimą. 

> <p></p>
> „Žmonių kalba neįmanoma apibūdinti teisiųjų atpildo. Jis bus suprantamas tik tiems, kurie matys jį. Joks ribotas protas negali suvokti dieviškojo rojaus šlovės“ (E. Vait, Didžioji kova, 2017, p. 584).

Kalno pamoksle Jėzus vardijo palaiminimus: „Palaiminti jūs, kai dėl Manęs esate niekinami ir persekiojami bei meluojant visaip šmeižiami. Būkite linksmi ir džiūgaukite, nes jūsų laukia gausus atlygis danguje. Juk lygiai taip kadaise buvo persekiojami ir pranašai“ (Mt 5, 11–12). Išvardinęs tikinčiuosius Hebrajams 11, autorius pradeda kitą skyrių, paaiškindamas, kodėl Jėzus apsisprendė mirti ant kryžiaus.

„Todėl ir mes, šitokio debesies liudytojų apsupti, nusimeskime visas naštas bei nuodėmės pinkles ir ištvermingai bėkime mums paskirtose lenktynėse, žiūrėdami į savo tikėjimo vadovą ir ištobulintoją Jėzų. Jis vietoj sau priderančių džiaugsmų, nepaisydamas gėdos, iškentėjo kryžių ir atsisėdo Dievo sosto dešinėje“ (Hbr 12, 1–2).

Tačiau sulaukti atlygio už ištikimybę neprilygsta išgelbėjimui darbais. Kas iš mūsų ar iš Rašto asmenybių atliko pakankamai gerų darbų, kurie suteiktų kokių nors nuopelnų Dievo akivaizdoje? Niekas, žinoma. Tokia kryžiaus esmė. Jei būtume galėję išsigelbėti darbais, Jėzus niekada nebūtų nešęs kryžiaus. Vietoj to, išgelbėjimas tenka malonės dėka. „Bet jei malonės, tai ne dėl darbų, antraip malonė nebebūtų malonė“ (Rom 11, 6). Vietoj to, atlygis yra tik rezultatas, ką Dievas padarė dėl mūsų ir mumyse.

Kaip suprasti skirtumą tarp išganymo malone ir atlygio už darbus? Paruoškite savo atsakymą pristatyti pamokoje sabatą.