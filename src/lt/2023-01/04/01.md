---
title:  Aukos Jėzui
date:   21/01/2023
---

### Šios savaitės tyrinėjimui skaitykite:
2 Kor 9, 6–7; Įst 16, 17; Ps 116, 12–18; 1 Met 16, 29; Mk 12, 41–44; Mk 14, 3–9.

> <p>Įsimintina eilutė:</p>
> „Kuo galiu atsilyginti Viešpačiui už visa, ko Jis dosniai man davė? Kelsiu išganymo taurę ir vardu šauksiuosi Viešpaties. Savo įžadus Viešpačiui vykdysiu visos Jo tautos sueigoje“ (Ps 116, 12–14).

Be dešimtinės yra aukos, skiriamos iš 90 procentų, kurie lieka mums po to, kai dešimtinę grąžiname Dievui. Čia ir prasideda dosnumas. Dievo tauta aukodavo įvairias aukas, tokias kaip atnašos už nuodėmę, reaguojant į Dievo malonę, arba padėkos aukos, skirtos pripažinti Dievo apsaugą, sveikatos, klestėjimo ir palaikančios galios palaiminimai. Taip pat buvo aukojama vargšams, Maldos Namų statybai ir priežiūrai.

Kai galvojame apie Dievo mums skirtų dovanų mastą, pradedame suvokti, kad mūsų aukos yra kur kas daugiau nei tik automobilių stovėjimo aikštelės asfaltavimas ar drabužių pirkimas chorui. Atnešame aukas reaguodami į tai, ką Dievas padarė dėl mūsų, ypač per Jėzaus auką. „Mes mylime, nes Dievas mus pirmas pamilo“ (1 Jn 4, 19). Taigi bažnyčia, nesvarbu, ar tai būtų vietinė bendruomenė, konferencija ar pasaulinė, naudoja mūsų aukas Dievo darbo pažangai. Šią savaitę apžvelgsime, ko Raštas moko apie aukas, kurios yra prievaizdavimo dėl Dievo žemėje dalis.
