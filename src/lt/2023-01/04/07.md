---
title:  Tolesniam tyrinėjimui
date:   27/01/2023
---

Dangaus atminimo knygoje taip pat pažymima Dievo šeimos narių finansinė ištikimybė. 

> <p></p>
> „Užrašantis angelas tiksliai fiksuoja kiekvieną Dievui skirtą ir į iždą įdėtą auką, taip pat galutinį suteiktų priemonių rezultatą. Dievas žino kiekvieną Jo darbui skirtą pastangą ir aukojančiojo norą ar nenorą. Aukojimo motyvas taip pat įamžintas. Pasiaukojantys, pasišventę žmonės, kurie grąžina Dievui tai, kas yra Jo, kaip Jis iš jų reikalauja, bus apdovanoti pagal savo darbus. Net jei taip pašvęstos priemonės būtų naudojamos nederamai, nepasiekdamos aukotojo numatyto tikslo – Dievo šlovės ir sielų išganymo, – tie, kurie aukojo nuoširdžiai, tik Dievo šlovei, nepraras savo atlygio“ (E. Vait, „Testimonies for the Church“, 2 t., p.518).

> <p></p>
> „Dievas trokšta, kad žmonės melstųsi ir planuotų Jo darbo pažangą. Tačiau, kaip ir Kornelijus, mes turime ir melstis, ir aukoti. Mūsų maldos ir išmalda Dievo akivaizdoje turi išlikti kaip atminimas. Tikėjimas be darbų yra miręs; o be gyvo tikėjimo neįmanoma patikti Dievui. Turime melstis ir aukoti, ką galime, tiek savo darbu, tiek ištekliais, kad mūsų maldos būtų išklausytos. Jei parodysime tikėjimą, nebūsime Dievo pamiršti. Jis atsimena kiekvieną meilės ir savęs išsižadėjimo poelgį. Jis sudarys tokias galimybes, kad savo darbais galėsime parodyti tikėjimą“ (E. Vait, „Atlantic Union Gleaner“, 1903 m. birželio 17 d.).

**Klausimai aptarimui:**

`1. Kaip malda ir aukojimas dera? Tai yra, kaip malda gali padėti suprasti, ką, kada ir kiek aukoti?`

`2. Gerai žinomas JAV žurnalas aprašė jaunus Volstryto profesionalus, kurie uždirbdavo itin daug pinigų, tačiau buvo apgailėtini, tušti, kupini nerimo ir rūpesčių. Vienas iš jų, vertybinių popierių portfelio valdytojas, pasakė: „Kokia man nauda, jei po mano mirties šio portfelio vertė būtų padidinta vienu procentu?“ Ko galime pasimokyti iš šio pasakojimo, kaip aukojimas gali būti dvasiškai naudingas aukojančiajam, nes padeda išvaduoti iš turto apgaulės (Mt 13, 22)?`

`3. Atkreipkite dėmesį į pastabą anksčiau pateiktoje E. Vait ištraukoje dėl netinkamo lėšų panaudojimo. Kodėl mums, kurie aukojame, svarbu nepamiršti jos minties?`




