---
title:  Konkretūs projektai - aukos iš didelio stiklainio
date:   26/01/2023
---

Tyrimai parodė, kad tik apie 9 procentai žmonių turto yra likvidus ir gali būti paaukotas akimirksniu. Grynieji pinigai, čekiai, santaupos, rinkos fondai ir kt. paprastai laikomi likvidžiu turtu, bent jau juos turintiems. Didžioji dalis mūsų turto, apie 91 proc., yra „investuota“ į nekilnojamąjį turtą, pavyzdžiui, mūsų namus, gyvulius (jei gyvename kaime) ar kitus nelikvidžius daiktus.

Likvidaus ir nelikvidaus turto procentų skirtumą galima pavaizduoti įdėjus 1000 centų į du skirtingus stiklainius, kurių kiekvienas procentinis punktas atitinka 10 centų. Taigi jūsų 90 centų mažame stiklainyje, atitinkančiame 9 procentus likvidaus turto, ir 910 centų dideliame stiklainyje, atitinkančiame 91 procentą nelikvidaus turto.

Dauguma žmonių aukoja iš mažo stiklainio – iš savo likvidaus turto. Tai jų einamosios sąskaitos arba kišeninės lėšos. Bet kai asmuo dėl ko nors labai susijaudina, aukoja iš didžiojo stiklainio. Rašte daug tokių pasakojimų.

`7. Perskaitykite Mk 14, 3–9 ir Jn 12, 2–8. Kas buvo pagrindinės asmenybės Simono namuose? Kokia buvo Marijos dovanos vertė? Kodėl ji tuo metu patepė Jėzų?`

Marijos dovana buvo verta 300 denarų – visų metų atlygio. Greičiausia tai buvo auka iš „didžiojo stiklainio“. Po šio įvykio Judas išdavė Jėzų už šiek tiek daugiau nei trečdalį šios sumos – auka iš „mažojo stiklainio“, 30 sidabrinių (Mt 26, 15). Norint dosniai aukoti iš mūsų investicijų, reikia tikros meilės ir pasišventimo. Bet kai tampame godūs, kaip Judas, galime parduoti savo sielą beveik už dyką.

Barnabo darbai ir veikla Naujajame Testamente minimi 28 kartus. Mes jį visų pirma pažįstame kaip apaštalo Pauliaus bendradarbį ir kaip puikų misionierių. Tačiau viso to pagrindas yra pirmoje ištraukoje, kurioje jis paminėtas. Apd 4, 36–37 parašyta apie jo auką, iš tikrųjų, „didelį stiklainį“. Koks galingas Kristaus žodžių pavyzdys: „Nes kur tavo lobis, ten ir tavo širdis“ (Mt 6, 21).

`Kodėl aukojimas yra itin svarbus ir aukojantiems, ir gavėjams?`