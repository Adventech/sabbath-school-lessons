---
title:  Kokia dalis aukoms?
date:   23/01/2023
---

`2. Perskaitykite Įst 16, 17. Užuot įvardijęs procentus, kokį kriterijų Dievas pateikia kaip pagrindą mūsų aukai?`

Mūsų aukos – tai mūsų dėkingumo Dievui pripažinimas ir išraiška už Jo gausias gyvenimo dovanas, atpirkimą, išlaikymą ir nuolatinius įvairius palaiminimus. Taigi, kaip pažymėta anksčiau pateiktame tekste, mūsų aukų suma priklauso nuo to, kiek buvome palaiminti.

„Iš kiekvieno, kuriam daug duota, bus daug pareikalauta“ (Lk 12, 48).

`3. Perskaitykite Ps 116, 12–14. Kaip turėtume atsakyti į klausimą 12 eilutėje? Kaip pinigai dera su atsakymu?`

Kaip mes apskritai galėtume atsilyginti Dievui už visus Jo palaiminimus mums? Atsakymas paprastas – mes negalėtume. Atrodo, kad geriausia, ką galime padaryti, tai būti dosnūs Dievo darbui ir padėti savo artimiesiems. Išsiųsdamas savo mokinius į misionierišką kelionę, Jėzus jiems pasakė: „Dovanai gavote, dovanai ir duokite!“ (Mt 10, 8) Mūsų aukos prisideda prie Kristaus charakterio ugdymo. Aukojant mūsų savanaudiškumą keičia meilė; mes turime rūpintis kitais ir Dievo darbu, kaip tai darė Kristus.

Visada atminkime, kad „Dievas taip pamilo..., kad atidavė“ (žr. Jn 3, 16). Priešingai – kaip po nakties ateina diena – kuo daugiau kaupsime sau, tuo savanaudiškesni tapsime ir tuo labiau apgailėtini jausimės.

Mums tenka nuspręsti, kokią sumą aukosime ir kam teks mūsų dovanos. Tačiau aukoti Viešpačiui yra krikščioniška pareiga, nešanti dvasinius ir moralinius padarinius. To nepaisyti reiškia daryti sau dvasinę žalą, galbūt didesnę, nei mes suvokiame.

`Ką jūsų aukos ir požiūris į jas sako apie jūsų santykius su Dievu?`