---
title:  Paskata aukoti
date:   22/01/2023
---

Mes mylime Dievą, nes Jis pirmas mus pamilo. Mūsų aukos yra reakcija į Jo nuostabią dovaną mums – Jėzų. Aišku, kad 

> <p></p>
> „Viešpačiui nereikia mūsų aukų. Mes negalime Jo praturtinti savo dovanomis. Psalmininkas sako: ‘Visa iš Tavęs ateina, o mes duodame Tau tik tai, ką iš Tavo rankos esame gavę’. Tačiau Dievas leidžia mums parodyti, kad branginame Jo gailestingumą, kai pasiaukojančiai stengiamės tą patį daryti dėl kitų. Tik taip galime išreikšti savo dėkingumą ir meilę Dievui. Jis nepateikė kito būdo“ (E. Vait, „Counsels on Stewardship“, p.18).

Kai pavedame „savo“ pinigus Jėzui, tai iš tikrųjų sustiprina mūsų meilę Jam ir kitiems. Todėl pinigai gali būti galinga jėga gėriui. Jėzus daugiau laiko skyrė kalbėdamas apie pinigus ir turtus nei kokiai kitai temai. Viena iš šešių Mato, Morkaus ir Luko evangelijų tekstų yra susiję su pinigais. Geroji Evangelijos naujiena yra ta, kad Dievas gali mus išgelbėti nuo piktnaudžiavimo pinigais ir meilės pinigams.

`1. Perskaitykite Mt 6, 31–34 ir Įst 28, 1–14. Ką Dievas žada dėl mūsų padaryti, jei Jam paklusime? Ar melsti Dievo pažadų įvykdymo prilygsta savanaudiškumui?`

Mūsų aukos yra mūsų pasirengimo pasiaukoti dėl Dievo įrodymas. Tai gali būti gilus dvasinis patyrimas, išraiška to, kad mūsų gyvenimas yra visiškai pavestas Dievui kaip mūsų Viešpačiui. Kaip teigia angliškas posakis, turime „dėti pinigus ten, apie ką kalba mūsų lūpos“. Galime sakyti, kad mylime Dievą, bet dosnios aukos padeda atskleisti (ir net sustiprinti) šią meilę.

Auka ateina iš širdies, tikinčios asmeniniu Dievu, kuris nuolat tenkina mūsų poreikius, kaip Jam atrodo geriausia. Mūsų aukos pagrįstos įsitikinimu, kad Kristuje radome išganymo užtikrinimą. Jos nėra pataikavimas stengiantis nuraminti Dievą. Atvirkščiai, mūsų aukos kyla iš širdies, kuri tikėjimu priėmė Kristų kaip vienintelę ir pakankamą malonės bei atpirkimo priemonę.

`Perskaitykite 2 Kor 9, 6–7. Ką Viešpats mums čia sako? Ką reiškia aukoti kaip širdyje nutarus? Kaip išmokti aukoti linksmai?`