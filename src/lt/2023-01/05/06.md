---
title:  Terminai ir skolinimosi taškai
date:   02/02/2023
---

`7. Perskaitykite Įst 15, 1–5. Ko Viešpats reikalavo iš savo tautos, kaip apreikšta šiose eilutėse?`

Derant su kitais septintųjų metų įsakais (Iš 21, 2; Kun 25, 3–4), buvo pasakyta kaip elgtis ne tik su vergais, tarnais ir žeme, bet ir kaip turi elgtis skolintojai. Kadangi pastarieji nenorėjo atleisti jokių skolų, ilgiausiai asmuo galėjo būti skolingas septynis metus. Kad ir ką dar įžvelgtume šiuose tekstuose, jie rodo, kad Viešpačiui rūpi tokie finansiniai klausimai, ypač, kai jie susiję su izraelitais. Šie tekstai taip pat rodo, kad Viešpats pripažino skolos tikrovę, kad ir kokia bloga ji apskritai buvo. Jis taip pat pabrėžė, kad skolų reikia kiek įmanoma vengti.

Šiandien, priešingai, daugelis pasaulio šalių turi paskolas 30 ir 40 metų būstui įsigyti. Atrodo, kad viena iš priežasčių, kodėl namai tiek kainuoja, yra ta, kad galima gauti paskolą jiems įsigyti.

Tuo tarpu daugelis žmonių, tėvų ir studentų svarsto galimybę skolintis pinigų mokslams. Paprastai aukštojo mokslo diplomo įgijimas padidins asmens galimybes gauti pajamų visą likusį gyvenimą. Kai kuriems žmonėms gali tekti pasiskolinti pinigų, kad sumokėtų už mokslą, tačiau atminkite šiuos veiksnius. Pinigus teks grąžinti su palūkanomis. Stenkitės gauti visas įmanomas dotacijas ir stipendijas. Dirbkite ir taupykite mokslams. Lankykite tik tuos kursus, kurie užtikrins darbą. Tegul tėvai padeda. Bibliniais laikais tėvai duodavo savo vaikams dirbamos žemės, kad šie galėtų užsidirbti. Šiandien tokiam „paveldėjimui“ tikriausiai prilygtų išsilavinimas, kad vaikai galėtų tapti nepriklausomais suaugusiais.

Idealiame pasaulyje nebūtų skolinimosi ir skolų. Tačiau gyvename ne idealiame pasaulyje, kartais gali tekti skolintis. Tiesiog įsitikinkite, kad jums tektų geriausias įmanomas pasiūlymas ir geriausia palūkanų norma. Tada pasiskolinkite mažiausią sumą, kurios jums reikia, ir sumokėkite ją kuo greičiau, kad sutaupytumėte palūkanų išlaidas. Tačiau iš esmės, kiek tik įmanoma žmogiškai, turėtume stengtis išvengti skolų ir, vadovaudamiesi bibliniais finansiniais principais kasdieniame gyvenime, galime toli nueiti, kad išvengtume nereikalingų skolų ir siaubingos įtampos, kurią jos gali sukelti mums ir mūsų šeimai.

`Jei paskolinote pinigų, kiek sąžiningai, teisingai ir maloniai elgiatės su skolininkais? Kaip atrodysite Dievo akivaizdoje, kai teks duoti apyskaitą už tokius sandorius? (žr. Mok 12, 14)`