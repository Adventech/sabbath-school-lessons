---
title:  Dievo mokymo laikymasis
date:   30/01/2023
---

Mes esame medžiaginės būtybės ir gyvename medžiaginiame pasaulyje, kuris kartais gali labai vilioti. Turėtumėte būti padaryti iš plieno ir sintetinės alyvos, o ne kūno ir kraujo, kad kartais nejaustumėte medžiaginio turto viliojimo ir turto troškimo. Kas vienu ar kitu metu nesvajojo būti turtingu ar laimėti loterijoje?

Nors mes visi susiduriame su tuo ir nieko blogo, jei sunkiai dirbame, kad užsitikrintume gerą pragyvenimą ar net būtume turtingi, nė vienas neturėtume pakliūti į spąstus ir iš pinigų bei medžiaginio turto pasidaryti stabus. Mums pažadėta dangaus galia likti ištikimiems tam, ką žinome esant teisinga. Tai svarbu, nes pagunda dėl medžiaginio turto privedė prie daugelio sielų pražūties.

`2. Perskaitykite Mt 6, 24 ir 1 Jn 2, 15. Nors išreikšta skirtingai, kokia šių eilučių bendra tema?`

Deja, meilė pasauliui gali būti tokia stipri, kad žmonės įsiskolins, jog – kaip jie tikisi – patenkintų šią meilę (įsiskolinimas niekada nepadeda; žr. Mok 4, 8.)

Kadangi skolos yra vienos iš šėtono pinklių sieloms, tiesiog logiška, kad Dievas nenori, jog Jo vaikai įsiskolintų. Rašte yra Jo mums duotų patarimų, kurie nuves mus į finansinę laisvę.

`3. Perskaitykite Ps 50, 14–15. Kokiu nusistatymu turėtų gyventi Dievo tauta? Ką reiškia „vykdyti savo įžadus“?`

Mes tampame bažnyčios nariais šlovindami ir dėkodami mūsų Dievui, kuris mus sukūrė ir atpirko. Krikštijantis mūsų buvo paklausta: „Ar tikite bažnyčios organizacija? Ar jūsų tikslas – garbinti Dievą ir remti bažnyčią savo dešimtine ir aukomis bei savo asmeninėmis pastangomis ir įtaka?“ Kaip septintosios dienos adventistai, mes visi ištarėme – taip. Taigi šios eilutės (Ps 50, 14–15) yra pažadas tiems, kurie dėkoja Dievui ir ištikimai vykdo savo įžadus.

`Ką jūsų sprendimai byloja apie tai, kaip sekasi išvengti pasaulio vilionių? Kodėl sunkus darbas, norint užtektinai užsidirbti, nebūtinai prilygsta pelno ar pinigų stabui? Kaip galime suprasti skirtumą?`