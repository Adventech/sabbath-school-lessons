---
title:  Tolesniam tyrinėjimui
date:   03/02/2023
---

Trijų žingsnių įsiskolinimų panaikinimo procesas iš tikrųjų randamas E. Vait raštuose. Kai kurios svarbios mintys yra užakcentuotos.

Apsispręskite niekada neprisiimti dar vienos skolos. Atsisakykite tūkstančio dalykų, užuot puolę į skolas. Įsiskolinimas – tai jūsų gyvenimo prakeiksmas. Venkite skolų kaip raupų.

Sudarykite su Dievu sandorą, kad Jo laiminami sumokėsite skolas ir tada niekam nebūsite skolingi, net jei maitinsitės koše ir duona. ... Nesvyruokite, nenusivilkite ir neatsigręžkite. Atsisakykite savo skonio, atsisakykite pataikavimo apetitui, taupykite centus ir sumokėkite skolas.

> <p></p>
> „Padenkite įsiskolinimus kuo greičiau. Kai vėl būsite laisvas žmogus, niekam nieko neskolingas, pasieksite didelę pergalę („Counsels on Stewardship“, p.257).

Jei jums reikia papildomos pagalbos, kad išvengtumėte skolų, išbandykite šiuos patarimus:

Sudarykite biudžetą. Sudarykite paprastą biudžetą, užrašydami visas savo pajamas ir išlaidas/ pirkinius trijų mėnesių laikotarpiu. Daugelis nustemba sužinoję, kiek pinigų išleidžia nereikalingiems daiktams.

Atsikratykite kredito kortelių. Kreditinės kortelės yra viena iš pagrindinių šeimos įsiskolinimo priežasčių. Jas itin paprasta naudoti ir itin sunku apmokėti. Jei pastebėsite, kad kiekvieną mėnesį neapmokate visos kreditinių kortelių sumos arba naudojate jas pirkdami daiktus, kurių kitaip nebūtumėt pirkę, turėtumėte atsikratyti kreditinių kortelių, kol jos nepakenkė jums ar jūsų santuokai.

Taikykite ekonomines priemones. Kartais mes nežinome, kiek sutaupytume mėnesinių išlaidų, jei būtume atsargesni dėl kai kurių perkamų smulkmenų. Jos greitai susideda į ženklią sumą.

**Klausimai aptarimui:**

`1. Daugelio tautų, o taip pat ir atskirų asmenų įsiskolinimai yra stulbinantys. Koks buvo jūsų su skolomis ir problemomis, kurias skolos lėmė jums ar kitiems, susijęs patyrimas?`

`2. Ką jūsų vietinė bendruomenė galėtų padaryti, kad padėtų nariams išmokti valdyti skolas ar apskritai finansines problemas?`

`3. Kokių biblinių pažadų įvykdymo galite melsti, kad apsisaugotumėte nuo pasaulio vilionių ir finansinių pavojų, kuriuos mums gali lemti godumas?`