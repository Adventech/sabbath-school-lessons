---
title:  Su skolomis susijusios bėdos
date:   29/01/2023
---

`1. Perskaitykite Įst 28, 1–2. 12. Koks yra su skolomis susijęs Dievo idealas savo vaikams? Kaip jie gali pasiekti šį idealą? Ir nors šis kontekstas labai skiriasi nuo mūsų, kokius principus galime įžvelgti šiame kontekste ir juos pritaikyti?`

Tyrimai rodo, kad yra trys pagrindinės priežastys, dėl kurių žmonės patiria finansinių sunkumų. Čia jos pateikiamos atsižvelgiant į dažnumą.

Pirmasis – neišmanymas. Daugelis žmonių, net ir išsilavinę, yra finansiškai neraštingi. Jie tiesiog niekada nebuvo mokomi biblinių ar net pasaulietinių pinigų valdymo principų. Vis dėlto vilties yra! Šioje temoje pateikiamas šių principų ir jų pritaikymo aprašas.

Antroji finansinių sunkumų priežastis – godumas arba savanaudiškumas. Reaguodami į reklamą ir asmenines užgaidas, žmonės tiesiog gyvena nepaisydami galimybių. Jie nenori gyventi, vairuoti ar rengtis pagal išgales. Daugelis tų pačių žmonių taip pat jaučiasi esą tiesiog nepasiturintys, kad galėtų atnešti dešimtinę. Dėl to jie gyvena be Dievo pažadėtos išminties ir palaiminimo (žr. Mal 3, 10–11; Mt 6, 33). Šiems žmonėms taip pat yra vilties, tačiau reikia, kad pasikeistų jų širdis ir pasitenkinimo dvasia.

Trečia priežastis, kodėl žmonės patiria finansinių sunkumų, yra asmeninė nelaimė. Galbūt jie susidūrė su sunkia liga, neturėdami tinkamo sveikatos draudimo. Gali būti, kad juos paliko išlaidaujantis sutuoktinis. Turtą galėjo pasiglemžti stichinė nelaimė. Arba jie gimė ir užaugo didžiuliame skurde. Šiems žmonėms taip pat yra vilties. Nors jų kelias sunkesnis, jų bėdas galima įveikti. Permainos gali ateiti padedant krikščionims draugams; dievobaimingųjų patarimai ir (arba) pagalba; sunkus darbas kartu su geru išsilavinimu; ir Dievo palaiminimas bei apvaizda.

Kad ir kokia būtų priežastis, net jei tai būtų paties žmogaus kaltė, skolą galima sumažinti. Tačiau skolingi asmenys turės šiek tiek pakeisti savo gyvenimą, išlaidas ir finansinius prioritetus.

`Perskaitykite 1 Tim 6, 6–9. Ką Paulius čia sako, ko mums visiems reikia paisyti? Ką jums reiškia šie žodžiai ir kaip galite geriau laikytis to, ko čia mus moko Dievo Žodis?`