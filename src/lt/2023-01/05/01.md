---
title:  Skolų klausimas
date:   28/01/2023
---

### Šios savaitės tyrinėjimui skaitykite:
Įst 28, 1–2. 12; Mt 6, 24; 1 Jn 2, 15; Pat 22, 7; Pat 6, 1–5; Įst 15, 1–5.

> <p>Įsimintina eilutė:</p>
> „Turtuolis valdo vargšus, o kas skolinasi, tas tampa skolintojo vergu“ (Pat 22, 7).

Vienas iš skolos apibrėžimų – „gyventi šiandien iš to, ką tikitės uždirbti ateityje“. Šiandien skolos atrodo tarsi gyvenimo būdas, bet krikščionims tai neturėtų būti norma. Raštas atgraso nuo skolų. Šventajame Rašte yra mažiausiai 26 su skola susijusios nuorodos ir visos jos yra neigiamos. Neparašyta, kad skolintis pinigų yra nuodėmė, tačiau kalbama apie dažnai blogus skolinimosi padarinius. Dėl finansinių įsipareigojimų Paulius patarė: „Atiduokite visiems, ką privalote: kam mokestį – mokestį, kam muitą – muitą, kam baimę – baimę, kam pagarbą – pagarbą. Niekam nebūkite ką nors skolingi, išskyrus tarpusavio meilę“ (Rom 13, 7–8).

Kodėl skola yra beveik  tarptautinė rykštė visais lygmenimis – asmeniniu, įmonės ir vyriausybės lygiu? Kiekviena visuomenė visada turėjo bent mažą procentą įsiskolinusiųjų. Tačiau šiandien įsiskolinusiųjų dalis yra daug didesnė, ir tai beveik niekada nėra jiems naudinga.

Šią savaitę aptarsime skolų atsiradimo priežastis ir kaip su jomis kovoti. Galbūt neturite įsiskolinimų, bet galite pasidalyti šia vertinga informacija su šeima ir draugais, kuriems tai galėtų būti naudinga.
