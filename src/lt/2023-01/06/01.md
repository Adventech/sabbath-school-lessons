---
title:  Turto kaupimas danguje
date:   04/02/2023
---

### Šios savaitės tyrinėjimui skaitykite:
Pr 6, 5–14; Hbr 11, 8–13; 2 Kor 4, 18; Pr 13, 10–12; Pr 32, 22–31; Hbr 11, 24–29.

> <p>Įsimintina eilutė:</p>
> „O kokia gi žmogui nauda laimėti visą pasaulį, bet pakenkti savo gyvybei? Arba kuo žmogus galėtų išsipirkti savo gyvybę?!“ (Mk 8, 36–37)

Jėzus mums pateikė geriausią pasaulyje investavimo strategiją sakydamas: „Nesikraukite lobių žemėje, kur kandys ir rūdys ėda, kur vagys įsilaužia ir vagia. Verčiau kraukitės lobį danguje, kur nei kandys, nei rūdys neėda, kur vagys neįsilaužia ir nevagia“ (Mt 6, 19–20). Jėzus užbaigia šią investavimo strategiją sakydamas: „Nes kur tavo lobis, ten ir tavo širdis“ (Mt 6, 21). Kitaip tariant, parodyk, kam išleidi pinigus, o aš tau parodysiu, kur tavo širdis, nes kur tik padėsi pinigus, tavo širdis būtinai seks paskui, jei ji dar ten nenukeliavusi.

Ar norite savo širdies Dievo karalystei? Jei taip, tada padėkite savo pinigus ten, kur jie atneš amžiną atlygį. Skirkite savo laiką, pinigus ir maldas Dievo darbui. Jei tai padarysite, netrukus dar labiau juo susidomėsite, o širdis seks paskui. Šią savaitę apžvelgsime tekstus ir pavyzdžius, parodančius, kaip krauti lobį danguje ir galiausiai sulaukti amžino atlygio.
