---
title:  Tolesniam tyrinėjimui
date:   10/02/2023
---

Dievas laikėsi Jam tenkančios Sandoros dalies palaimindamas Abraomą. Ir Abraomas pagarbino Dievą, nekaupdamas lobių šioje žemėje. 

> <p></p>
> „Palikimo, kurį Dievas pažadėjo savo žmonėms, nėra šiame pasaulyje. Abraomas neturėjo nuosavybėje nė pėdos žemės (Apd 7, 5). Jis valdė didelį turtą ir naudojo jį Dievo garbei ir savo tautiečių labui, bet niekada neprisirišo prie šio pasaulio, savo namų. Dievas pašaukė jį palikti stabmeldiškus kraštiečius, žadėdamas jam Kanaano žemę amžinon nuosavybėn, tačiau nei jis, nei jo sūnus, nei jo sūnaus sūnus jos negavo. Panorėjęs turėti kapines numirusiems artimiesiems laidoti, Abraomas turėjo nusipirkti žemės iš kanaaniečių. Jo vienintelė nuosavybė Pažadėtoje žemėje buvo uoloje iškirstas kapas – Machpelos ola“ (E. Vait, Patriarchai ir Pranašai, p.129).

Gyvendami kartais susigundome turtu ir laisvalaikiu. Reikia tvirto tikėjimo, norint patirti atlygį po tam tikro laiko. 

> <p></p>
> „Kaip masalas Mozei buvo siūlomi didingi faraono rūmai ir valdovo sostas, tačiau jam buvo ne paslaptis ir tai, kad karališkose jų menėse pilna nuodėmingų malonumų, priverčiančių pamiršti Dievą. Jį masino aukščiau nei puošnūs rūmai, aukščiau valdovo karūnos švytinti garbė, kuri bus suteikta Aukščiausiojo šventiesiems nuodėmės nesuteptoje karalystėje. Tikėdamas jis regėjo tą amžinąją karūną, kurią Dangaus Karalius uždės ant nugalėtojo galvos. Šis tikėjimas paskatino jį nusigręžti nuo Žemės didžiūnų ir prisijungti prie nusižeminusios, vargingos, niekinamos tautos, kuri buvo pasirinkusi tarnystės Dievui, o ne nuodėmei kelią“ (E. Vait, Patriarchai ir Pranašai, p.194).

**Klausimai aptarimui:**
`1. Kas atsitiks su mūsų turtu, kai ateis Jėzus? (žr. 2 Pt 3, 10) Tiesą sakant, kas jam gali nutikti dar prieš ateinant Jėzui? (žr. Mt 6, 20) Kodėl tuomet visada svarbu į viską žiūrėti tinkamai?`

`2. Jėzus perspėjo dėl turto apgaulės (Mk 4, 19). Apie ką Jis kalbėjo? Kaip turtai gali mus apgauti?`

`3. Klasėje aptarkite, kaip Mozė galėjo pateisinti pasilikimą Egipte, užuot viską palikus ir su būriu vergų pabėgus į dykumą? Kas galiausiai turėjo paskatinti jį apsispręsti būtent taip, kaip jis apsisprendė?`