---
title:  Nuo apgaviko iki kunigaikščio
date:   08/02/2023
---

Būdamas jaunas vyras, kuris mylėjo ir bijojo Dievo, Jokūbas vis dėlto nusirito iki to, kad su savo motina Rebeka apgavo tėvą ir gavo jo palaiminimą. Dėl to suaugusiojo gyvenimą jis pradėjo turėdamas bėgti arba, galbūt, susidurti su ankstyva mirtimi. Rebeka liepė Jokūbui bėgti pas Labaną ir pasilikti „pas jį kurį laiką, kol atauš“ brolio įtūžis, tada pasiųsiu ką nors tave parvesti (Pr 27, 43–45). Jokūbas iš tikrųjų buvo bėglys 20 metų ir daugiau niekada nematė savo motinos veido.

`6. Perskaitykite Pr 32, 22–31. Kas čia nutiko Jokūbui ir kokių dvasinių pamokų galime įžvelgti šiame pasakojime apie Dievo malonę, net kai priimame nederamus sprendimus?`

> <p></p>
> „Nusižemindamas, atgailaudamas ir savęs atsižadėdamas šis nuodėmingas, klystantis mirtingasis įveikė Dangaus Didenybę. Jis virpėdamas, bet atkakliai nusitvėręs laikėsi Dievo pažadų, ir Beribės Meilės širdis negalėjo nusigręžti nuo nusidėjėlio maldavimo. Klaida, paskatinusi Jokūbą nusidėti, – apgaule gauti pirmagimystės teisę – dabar aiškiai buvo jam parodyta. Tada jis nepatikėjo Dievo pažadais, bet mėgino pats įvykdyti tai, ką Dievas būtų atlikęs Jam tinkamu laiku ir būdu. ... Jokūbas gavo taip trokštamą palaiminimą. Jo, kaip pasisavintojo ir apgaviko, nuodėmė buvo atleista“ (E. Vait, Patriarchai ir Pranašai, p.154–155).

`7. Perskaitykite Pr 49, 29–33. Nors Jokūbas Kanaane nebeturėjo jokio paveldo, kokius nurodymus jis davė savo sūnums dėl jo laidojimo? Kas taip pat palaidoti toje oloje? Kaip manote, kodėl Jokūbas to prašė?`

Raštas mums sako, kad visi trys patriarchai ir jų žmonos yra palaidoti toje pačioje oloje. Jokūbo pasitikėjimas Dievu buvo stiprus, ir jis laikė save svetimšaliu ir piligrimu krašte (žr. Hbr 11, 13). Nepaisant klaidų, jis išėjo iš namų nieko neturėdamas, o grįžo į Kanaaną turtingas vyras.

Nepaisant mūsų klaidų, Dievas vis tiek gali mus palaiminti. Tačiau geriau nuo pat pradžių išvengti klaidų! Su kokiais sprendimais dabar susiduriate ir kaip išvengti nederamų sprendimų?
