---
title:  Tikinčiųjų tėvas Abromas
date:   06/02/2023
---

Dievas pašaukė Abromą palikti tėvynę, gimines ir keliauti į jam parodytą kraštą. Taip prasidėjo Mesijo kraujo giminystės linija. Nors detalės nepateikiamos, Abromas turėjo iškeliauti iš savo gimtinės ir ankstyvųjų metų krašto. Žinoma, tai nebuvo lengvas sprendimas ir, be abejo, jis dėl to atsisakė kai kurių žemiškų malonumų ir patogumų.

`2. Perskaitykite Pr 12, 1–3. Kaip „visos žemės gentys“ rado palaiminimą dėl šio pažado ir dėl to, kad jį priėmė?`

Tai buvo didelis įvykis, pakeitęs Abraomo ir jo šeimos gyvenimą. „Tikėdamas Abraomas paklausė šaukimo keliauti į šalį, kurią turėjo paveldėti, ir išvyko, nežinodamas kur einąs“ (Hbr 11, 8). 

> <p></p>
> „Neabejojantis Abraomo klusnumas yra vienas labiausiai stulbinančių Biblijoje randamų tikėjimo įrodymų“ (E. Vait, Patriarchai ir Pranašai, p. 93).

Daugelis iš mūsų nenorėtų palikti savo tėvynės, draugų ir šeimos narių. Bet Abraomas tai padarė. Jis buvo patenkintas būdamas ten, kur jo norėjo Dievas. Kad ir kaip keistai tai atrodytų, Abraomas, Izaokas ir Jokūbas nepaveldėjo pažadėto krašto per savo gyvenimą, tačiau vis tiek liko ištikimi Dievui.

`3. Perskaitykite Hbr 11, 8–13. Kokia žinia mums čia aktuali?`

Abraomas aplinkiniams buvo žinomas kaip kunigaikštis. Jis buvo dosnus, drąsus, svetingas ir Aukščiausiojo Dievo tarnas. Jo su Dievu susijęs liudijimas buvo pavyzdinis. Dievo malone esame paveldėtojai su Abraomu. „Taip Abraomas patikėjo Dievu, ir tai jam buvo įskaityta teisumu. Taigi supraskite, kad Abraomo vaikai yra tie, kurie tiki“ (Gal 3, 6–7). „O jei priklausote Kristui, tai esate ir Abraomo palikuonys bei paveldėtojai pagal pažadą“ (Gal 3, 29).

Abraomo ir Nojaus atveju matome, kad asmuo, paklusdamas Dievui, priima esminį gyvenimą keičiantį sprendimą.

`Perskaitykite 2 Kor 4, 18. Kaip šios eilutės žinia turėtų paveikti mūsų priimamus dvasinius sprendimus? Kaip Mozė ir Abraomas laikėsi to paties principo?`