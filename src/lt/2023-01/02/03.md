---
title:  Ištikimai klausyti
date:   09/01/2023
---

Pakartoto Įstatymo knyga yra spausdintas Mozės atsisveikinimo žinios variantas antrajai izraelitų kartai po keturiasdešimties metų klajojimo dykumoje. Ši žinia buvo perduota Moabo lygumose į rytus nuo Jericho. Pakartoto Įstatymo knyga deramai vadinama „Atminimo knyga“.

Šioje knygoje Mozė apžvelgia ištikimus Dievo santykius su Izraeliu. Jis pasakoja apie keliones nuo Sinajaus kalno iki Kadeš Barnėjos Pažadėtos žemės pakraštyje, taip pat apie maištą ir 40 metų klajojimą dykumoje. Jis pakartojo Dešimt Dievo įsakymų, dešimtinės ir Dievo Namų sandėlio reikalavimus. Tačiau esminė Pakartoto Įstatymo knygos žinia yra patarimas paklusti Dievui ir sulaukti Jo palaiminimų. Mozė nusako Dievą kaip galintį ir trokštantį rūpintis savo tauta.

`3. Perskaitykite Įst 28, 1–14. Kokie palaiminimai žadami tautai? Bet ką jie turi daryti, kad sulauktų palaiminimų?`

Mozė labai norėjo, kad žmonės suprastų, jog Dievas jiems paruošė nuostabių, net stebuklingų palaiminimų. Jo žodžiai: „jei tik klausysi ir ištikimai laikysiesi“, leidžia suprasti, kad čia iškilo pavojus jų amžinam likimui. Itin galinga laisvo apsisprendimo tikrovės apraiška. Jie buvo Jo išrinktoji tauta, didelių palaiminimų ir didelių pažadų gavėjai, tačiau tie palaiminimai ir pažadai nebuvo besąlygiški. Juos reikėjo priimti ir imtis darbo.

Tai, ko Dievas jų prašė, jiems nebuvo per sunku vykdyti. „Tikrai šis įsakymas, kurį šiandien tau duodu, nėra tau nei per sunkus, nei per tolimas. Jis nėra danguje, kad turėtumei sakyti: ‘Kas iš mūsų gali užkopti į dangų jo parnešti ir perduoti, kad galėtume jo laikytis?’ Jis nėra nei anapus jūros, kad turėtumei sakyti: ‘Kas iš mūsų gali persikelti anapus jūros jo parnešti ir perduoti, kad galėtume jo laikytis?’ Ne! Tas žodis tau labai arti, jis tavo lūpose ir tavo širdyje, kad jį vykdytumei“ (Įst 30, 11–14).

Žinoma, be palaiminimų buvo ir perspėjimai dėl prakeikimų, kurie juos užklups, jei jie nepaklus (Įst 28, 15–68), tai yra, kokius padarinius atneš jų nuodėmė ir maištas.

`Ką mums šiandien reiškia „ištikimai klausyti“, ką Dievas mums liepia daryti?`