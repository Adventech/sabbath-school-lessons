---
title:  Dievo sandoros su mumis
date:   07/01/2023
---

### Šios savaitės tyrinėjimui skaitykite:
Mt 10, 22; Jn 6, 29; Įst 28, 1–14; Pat 3, 1–10; Mal 3, 7–11; Mt 6, 25–33.

> <p>Įsimintina eilutė:</p>
> „Bet jei ištikimai klausysi Viešpaties, savo Dievo, balso, uoliai vykdydamas visus Jo įsakymus, kuriuos šiandien tau duodu, Viešpats, tavo Dievas, išaukštins tave virš visų žemės tautų. Jei klausysi Viešpaties, savo Dievo, balso, tave pasieks ir užlies visi šie palaiminimai“ (Įst 28, 1–2).

Nuostabu, kad Dievas su mumis sudarė susitarimus (arba sandoras). Dauguma jų yra dvišaliai, o tai reiškia, kad abi šalys (Dievas ir žmonės) turi atlikti savo vaidmenį. Štai dvišalio susitarimo pavyzdys: „Jei tu darysi tai, tada Aš padarysiu tai“; arba: „Aš padarysiu tą, jei tu padarysi aną“.

Retesnis susitarimo tipas yra vienašalis. „Aš padarysiu tai, nepaisant to, ką darysi ar ko nedarysi tu“. Kai kurios Dievo sandoros su žmonija yra vienašalės. Pavyzdžiui: „Jis juk leidžia savo saulei tekėti blogiesiems ir geriesiems“ (Mt 5, 45). Kad ir ką darytume ar ko nedarytume, galime tikėtis, kad Dievas leis patekėti saulei ir lyti lietui. Po Tvano Dievas pažadėjo žmonijai ir visiems gyvūnams, kad niekada nebus kito tvano, kuris apimtų visą žemę (žr. Pr 9, 9–16), nepaisant mūsų darbų. Jis taip pat pažadėjo: „Ligi tik žemė tvers, sėja ir pjūtis, šaltis ir šiluma, vasara ir žiema, diena ir naktis nesiliaus“ (Pr 8, 22). Metų laikai ateis ir praeis, nepaisant to, ką mes darome.

Šią savaitę tyrinėsime kai kurias labai svarbias dvišales Dievo ir Jo vaikų sandoras. Melskimės, kad Dievo malone „laikytumės mums tenkančios sandoros dalies“.