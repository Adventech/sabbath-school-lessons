---
title:  "Pirmiausia ieškokite..."
date:   12/01/2023
---

Apie Jėzų pasakyta, kad paprasti žmonės Jo „norom klausėsi“ (Mk 12, 37). Dauguma žmonių didelėje minioje, kuri sekė Jėzų ir Jo klausėsi, buvo šios klasės nariai, paprasti žmonės. Jie buvo pamaitinti kalno šlaite ir girdėjo Kalno pamokslą. Jėzus jiems sakė: Iš esmės Aš suprantu, kad jūs trokštate pasirūpinti savo šeima. Jaudinatės dėl maisto ir gėrimo, kurių jums prireiks kasdien, ir dėl drabužių, kurių jums reikia šilumai ir apsaugai. Bet štai ką Aš siūlau...

`6. Perskaitykite Mt 6, 25–33. Kas čia buvo pažadėta ir ką žmonės turėjo padaryti, kad tie pažadai būtų įgyti?`

Daugelis Dievo pažadų turi dvišalės sandoros elementų. Tai yra, norėdami sulaukti palaiminimo, turime atlikti ir mums tenkančią dalį.

`7. Perskaitykite Iz 26, 3. Ko mūsų prašoma daryti, kad sulauktume Dievo ramybės?`

`8. Perskaitykite 1 Jn 1, 9. Ką Jėzus padarys, jei išpažinsime savo nuodėmes?`

`9. Perskaitykite 2 Met 7, 14. Kokios čia yra Dievo pasiūlymo sąlygos?`

Visose šiose ir daugelyje kitų eilučių kalbama apie svarbią sąlygą, kad nors Dievas yra nepriklausomas, nors Dievas yra mūsų Kūrėjas ir Išlaikytojas, ir nors išganymas yra nepelnyta malonės dovana, mes vis tiek turime atlikti savo vaidmenį didžiojoje kovoje čia, žemėje. Naudodamiesi šventa laisvos valios dovana, laisve apsispręsti, turime rinktis sekti Šventosios Dvasios raginimu ir paklusti tam, ką Dievas mus ragina daryti. Nors Dievas teikia mums palaiminimų ir gyvenimą, vietoj to galime rinktis prakeikimą ir mirtį. Nestebina, kad Dievas sako: „Rinkis gyvenimą, kad tu ir tavo palikuonys būtumėte gyvi“ (Įst 30, 19).