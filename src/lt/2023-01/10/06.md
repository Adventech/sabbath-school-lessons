---
title:  Dvasinis palikimas
date:   09/03/2023
---

Nors sunku žinoti, koks būtų gyvenimas žemėje, jei žmonės nebūtų nusidėję, viena tikrai galime žinoti – nebūtų kaupimo, godumo, skurdo – kas mūsų pasaulį kamuoja nuo rašytinės istorijos. Nuosavybės jausmas, tai, dėl ko dirbome, jei tai darėme sąžiningai, priklauso mums, vis dėlto yra gyvenimo apraiška puolusiame pasaulyje. Tačiau galų gale, nepaisant to, kiek mes turime ar neturime, visada svarbu atminti viena.

`5. Perskaitykite pateiktus tekstus. Kas joms visoms bendra ir kaip tai turėtų paveikti, ką darome su medžiaginėmis lėšomis, kuriomis mus palaimino Dievas? (Ps 24, 1; Hbr 3, 4; Ps 50, 10; Pr 14, 19; Kol 1, 15–17).`

Mes esame prievaizdai ir valdytojai to, ką Jis mums patikėjo; t.y., galiausiai visa priklauso Dievui, Jis suteikia mums gyvybę, būtį ir jėgų apskritai ką nors turėti. Taigi logiška, kad kai mums nebereikia to, ką Dievas mums davė, ir pasirūpinę savo šeima, visa grąžintume Jam.

> <p></p>
> „Aukodami Dievo darbui jūs kraunate sau lobį danguje. Visa, ką padedate aukštybėse, yra apsaugota nuo nelaimių ir praradimų bei tampa amžina, išliekančiu turtu, [ir] bus įrašyta į jūsų sąskaitą dangaus karalystėje“ (E. Vait, „Counsels on Stewardship“, p. 342).

Aukoti dabar, kol gyvename, išeina į naudą dėl daugybės priežasčių. Štai keletas:
1. Aukotojas iš tikrųjų gali matyti aukos rezultatą – naujas bažnyčios pastatas, jaunas žmogus studijuoja, finansuojama evangelizacijos kampanija ir kt.
2. Tarnystė ar asmuo gali patirti naudą dabar, kai to reikia labiausiai.
3. Po jūsų mirties tarp šeimos narių ar draugų nekils ginčų.
4. Tai geras šeimos vertybių – dosnumo ir meilės kitiems – pavyzdys.
5. Sumažėjęs turto mokestis.
6. Garantija, kad auka teks Jūsų norimam subjektui (jokio teismų ar nepatenkintų giminaičių kišimosi).
7. Parodoma, kad aukotojo širdis buvo pakeista iš savanaudiškos į nesavanaudišką.
8. Taip kraunamas lobis danguje.