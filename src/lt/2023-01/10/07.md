---
title:  Tolesniam tyrinėjimui
date:   10/03/2023
---

E. Vait parašė du skyrius šia svarbia mūsų turto paskirstymo tema. Knygoje „Testimonies for the Church“, 3 t., p. 116–130 ir „Testimonies for the Church“, 4 t., p. 476–485.

Taip pat yra skyrius, kuriame aptariamas palikimo planavimas knygoje „Counsels on Stewardship“, p. 323–335. E. Vait taip pat rašė: 

> <p></p>
> „Tai, ką daugelis siūlo atidėti iki mirties, jei jie būtų krikščionys, jie padarytų vis dar būdami tvirti. Jie pašvęstų save ir savo turtą Dievui, o vykdydami savo pareigas ir darbuodamiesi kaip Jo prievaizdai jaustųsi patenkinti. Tapę savo pačių valios vykdytojais, jie patys galėtų įvykdyti Dievo reikalavimus, užuot permetę atsakomybę kitiems“ (Testimonies for the Church, 4 t., p. 480).

Ką ji turi omenyje sakydama „savo pačių valios vykdytojais“? Įprastai testamento rengėjas paskiria testamento vykdytoją, kuris paskirstytų turtą pagal testamente išreikštą valią. Tapdami savo valios vykdytojais jūs tiesiog patys paskirstote savo turtą, kol esate gyvi. Tai darydami jūs būsite patenkinti matydami rezultatus ir žinodami, kad tinkamai elgiatės su Dievo patikėtais talentais.

Krikščioniui Kristaus antrasis atėjimas yra „palaimingoji viltis“. Mes visi įsivaizdavome, kaip bus nuostabu pamatyti Jėzų ateinantį dangaus debesyse. Nekantraujame išgirsti žodžius: „Gerai,  šaunusis ir ištikimasis tarne“. Bet ką daryti, jei mes mirsime prieš Jėzui sugrįžtant? Jei laikysimės Jo apreikštos valios, dabar galime jaustis patenkinti, matydami darbo pažangą dėl mūsų pastangų, žinodami, kad dėl mūsų testamento darbas tęsis ir mums mirus.

**Klausimai aptarimui:**

`1. Nors dabar galime krauti lobį danguje, kodėl tai neprilygsta bandymui pelnyti ar net „nusipirkti“ išganymą?`

`2. Nors turėtume būti dosnūs aukodami tai, ką turime, dabar, privalome būti ir išmintingi. Kaip dažnai girdėjome, kad žmonės, ypač tie, kurie nustato datas, ragina aukoti, nes toks ar anoks įvykis bus šią ar kitą dieną, ir kadangi tada mūsų pinigai bus nenaudingi, geriau juos skirti jo tarnystei dabar? Kaip mes galime išmokti atskirti šią gudrybę ir pagrįstus būdus, kuriais galime panaudoti savo pinigus Dievo darbui net ir dabar?`