---
title:  Pradėkite nuo asmeninių poreikių
date:   07/03/2023
---

Senojo Testamento laikais daugelis Izraelio vaikų buvo žemdirbiai ir gyvulių augintojai. Taigi kai kurie Dievo pažadėti palaiminimai buvo išdėstyti žemdirbių kalba. Pavyzdžiui, Pat 3, 9–10 Dievas sako, kad jei būsime finansiškai Jam ištikimi, mūsų „svirnai bus pilni grudų“. Tikėtina, kad daugelis krikščionių šiandien neturi svirno. Mes suprantame, kad Dievas palaimins mūsų darbą ar verslą, jei būsime pasiruošę Juo sekti ir Jam paklusti.

`3. Perskaitykite Pat 27, 23–27. Kaip paaiškintumėte šiandien gyvenantiems krikščionims: „Rūpinkis savo kaimenių būkle“?`

Kad ir kaip Raštas įspėtų turtuolius, jog šie neengtų vargšų arba nebūtų godūs, Šventasis Raštas niekada nesmerkia turto ar žmonių pastangų įgyti turtą, žinoma, jei jie to nedaro nesąžiningai ar engdami kitus. Tiesą sakant, Patarlių knyga moko, kad turime būti stropūs savo finansiniuose reikaluose, kad užtektų sau ir šeimai. „Bus pakankamai ožkos pieno maitintis tau, tavo šeimai ir tarnaitėms išlaikyti“ (Pat 27, 27).

Kaip perfrazuotume šią eilutę šiandienai? Galbūt: „Peržiūrėk savo finansus ir apibrėžk savo reikalų būklę“. Arba: „Sudaryk balansą ir suprask savo skolos bei nuosavybės santykį“. Kol esame darbingo amžiaus, tikslinga retkarčiais peržiūrėti testamentą ar kitus dokumentus bei turimą turtą ir prireikus juos atnaujinti. Tokie dokumentai kaip testamentai ir patikos fondai pateikiami ankstyvame paveldo planavimo procese, siekiant apsidrausti nuo ankstyvos mirties arba nuo tokių aplinkybių, kai dėl sveikatos priežasčių negalėtumėte nuspręsti, kam turtas turėtų atitekti. Mintis – iš anksto suplanuoti, kas atsitiks su jūsų turtu, kai jis nebebus jūsų.

Trumpai tariant, geras prievaizdavimas, kuo Dievas mus palaimino, susijęs ne tik su tuo, ką turime, kol esame gyvi, bet ir su tuo, kas nutinka mums išėjus – nes jei Viešpats nesugrįš kol esame gyvi, vieną dieną mūsų nebeliks, o mūsų medžiaginis turtas, ar mažai jo, ar daug, liks nežinioje. Vadinasi dabar turime pasirūpinti, kad tai, kuo buvome palaiminti, būtų palaiminimas kitiems ir Dievo darbui.

`„Nes turtai neamžini“ (Pat 27, 24). Kodėl svarbu tai prisiminti?`