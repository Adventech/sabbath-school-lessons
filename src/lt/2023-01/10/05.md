---
title:  Labdara mirties patale
date:   08/03/2023
---

4. Kokių principų galime įžvelgti toliau pateiktuose tekstuose apie tai, kaip turėtume elgtis su pinigais?

`1 Tim 6, 17`

`2 Kor 4, 18`

`Pat 30, 8`

`Mok 5, 10`

Pinigai gali stipriai paveikti žmones, dėl jų daugybė pražuvo. Kas nėra girdėjęs apie žmones, kurie dėl pinigų padarė baisių dalykų, nors ir taip jų daug turėjo?

Tačiau taip neturėtų būti. Dievo galia galime įveikti priešo bandymą paversti tai, kas turėjo būti palaiminimu (medžiaginis turtas), ir paversti jį prakeikimu.

Kalbant apie gerą prievaizdavimą ir planavimą, jog vieną dieną mirsime, vienas pavojus, su kuriuo susiduria žmonės, yra pagunda kaupti turtą dabar, pateisinant šį kaupimą mintimi, kad kai numirsiu, galėsiu visa paaukoti. Nors geriau nei tiesiog viską išleisti dabar (vienas milijardierius sakė, kad bus nugyvenęs amžių deramai tik tada, kai čekis už jo laidotuves bus atmestas dėl lėšų trūkumo), mes galime ir turėtume elgtis tinkamiau.

> <p></p>
> „Aš mačiau, kad daugelis susilaiko nuo Dievo darbo, kol yra gyvi, ramindami savo sąžinę, neva mirdami bus dosnūs; jie vargiai išdrįsta tikėti ir pasikliauti Dievu, kad galėtų ką nors aukoti gyvendami. Bet Kristus iš savo sekėjų reikalauja ne šio dosnumo mirties patale; jis negali pateisinti gyvųjų savanaudiškumo. Tie, kurie tvirtai laikosi savo turto iki paskutinės akimirkos, atiduoda jį mirčiai, o ne Dievo darbui. Nuostolių patiriama nuolat. Bankai žlunga, o turtas vartojamas labai įvairiai. Daugelis ketina ką nors daryti, bet jie vilkina reikalą, o šėtonas stengiasi, kad lėšos apskritai nepatektų į iždą. Jos prarandamos prieš jas grąžinant Dievui, o šėtonas džiaugiasi, kad taip yra“ (E. Vait, „Testimonies for the Church“, 5 t., p. 154).

`Kodėl turime būti atsargūs pateisindami tai, kaip naudojamės medžiaginiais palaiminimais?`