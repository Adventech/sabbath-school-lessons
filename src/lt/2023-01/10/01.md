---
title:  Grąža
date:   04/03/2023
---

### Šios savaitės tyrinėjimui skaitykite:
Lk 12, 16–21; Mok 2, 18–22; Pat 27, 23–27; 2 Kor 4, 18; Mok 5, 10; Kol 1, 15–17.

> <p>Įsimintina eilutė:</p>
> „Ir aš išgirdau iš dangaus balsą, kuris liepė: Rašyk: Nuo šiol bus palaiminti mirusieji, kurie miršta Viešpatyje. Taip, – sako Dvasia, – jie turi atilsėti nuo savo vargų, nes jų darbai juos lydi“ (Apr 14, 13).

Artėjant laikotarpiui, kai mes jau nebeuždirbame pinigų, mūsų finansinis dėmesys krypsta į mūsų turto išsaugojimą laukiant gyvenimo pabaigos. Perėjimas nuo darbo prie išėjimo į pensiją gali būti labai traumuojantis patyrimas. Kalbant apie mūsų finansus, koks yra geriausias kelias?

Žmonėms senstant, jie beveik natūraliai pradeda nerimauti dėl ateities. Dažniausios baimės – pernelyg ankstyva mirtis (kol dar nepasirūpinta šeima); pernelyg ilgas gyvenimas (turto ar santaupų stoka); katastrofiška liga (visi mano ištekliai gali būti išnaudoti vienu sykiu); protinė ir/ar fizinė negalia (kas manimi pasirūpins?).

Komentuodama šias baimes, E. Vait rašė: 

> <p></p>
> „Visas šias baimes primena šėtonas. [...] Jei jie užimtų tokią padėtį, kokią jiems paruošė Dievas, paskutinės jų dienos būtų geriausios ir laimingiausios. [...] Jie turėtų pamiršti nerimą ir naštas, kuo laimingiau išnaudoti laiką ir bręsti dangui“ (Testimonies for the Church, 1 t., 424 p.).

Šią savaitę tyrinėsime Dievo mokymą, susijusį su paskutiniaisiais mūsų metais. Ką turėtume daryti, ko vengti ir kokiais principais vadovautis?