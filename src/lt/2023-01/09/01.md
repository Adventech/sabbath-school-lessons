---
title:  Saugokitės godumo
date:   25/02/2023
---

### Šios savaitės tyrinėjimui skaitykite:
Iz 14, 12–14, Ef 5, 5; Joz 7; Jn 12, 1–8; Apd 5, 1–11; 1 Kor 10, 13.

> <p>Įsimintina eilutė:</p>
> „Žiūrėkite, saugokitės bet kokio godumo, nes jei kas ir turi apsčiai, jo gyvybė nepriklauso nuo turto“ (Lk 12, 15).

Godumas apibrėžiamas kaip besaikis jums nepriklausančių turtų troškimas. Godumas yra didelė nuodėmė, tiesą sakant, ji tokia didelė, kad paminėta kartu su melu, vogimu ar žmogžudyste; godumas toks žalingas, kad Dievas nusprendė įspėti dėl jo savo didžiajame moralės Įstatyme. „Negeisi savo artimo namų; negeisi savo artimo žmonos ar vergo bei vergės, ar jaučio, ar asilo, ar bet ko, kas priklauso tavo artimui“ (Iš 20, 17).

Godumas dažnai priskiriamas bjaurioms nuodėmėms, kurios neleis žmogui įžengti į Dievo karalystę. „Argi nežinote, kad neteisieji nepaveldės Dievo karalystės? Neklyskite! Nei ištvirkėliai, nei stabmeldžiai, nei svetimautojai nei sanguliautojai su vyrais, nei vagys, nei gobšai, nei girtuokliai, nei keikūnai, nei plėšikai nepaveldės Dievo karalystės“ (1 Kor 6, 9–10).

Godumas, turto prievartavimas, stabmeldystė, paleistuvystė ir svetimavimas? Taip parašyta, o šią savaitę tyrinėsime pavyzdžius, kokia tai baisi nuodėmė ir ką galime padaryti, kad ją įveiktume.