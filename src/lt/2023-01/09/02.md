---
title:  "Didžiausia pirmoji nuodėmė?"
date:   26/02/2023
---

Suprantama, dažnai kyla klausimas, kaip Dievo visatoje atsirado nuodėmė. Mes šiek tiek suprantame, kaip. Nuodėmės esmė buvo godumas. Galbūt godumas yra didžiausia pirminė nuodėmė.

`1. Perskaitykite Iz 14, 12–14. Kokios užuominos, susijusios su Liuciferio nuopuoliu, čia pateikiamos? Kaip godumas šiam nuopuoliui atliko lemiamą vaidmenį?`

> <p></p>
> „Nepatenkintas savo padėtimi, nors ji buvo garbingiausia iš visų angelų, jis išdrįso geisti garbės, kuri priklauso vienam Kūrėjui. Užuot siekęs padaryti Dievą aukščiausiu visų Jo sukurtų būtybių meilės ir ištikimybės objektu, jis stengėsi sau užsitikrinti jų tarnystę ir ištikimybę. O geisdamas šlovės, kuria beribis Tėvas apgaubė savo Sūnų, šis angelų kunigaikštis troško valdžios, kuri buvo išimtinė Kristaus teisė“ (E. Vait, Patriarchai ir Pranašai, p. 17).

`2. Perskaitykite Ef 5, 5 ir Kol 3, 5. Kam Paulius prilygina godumą ir kodėl?`

Dėmesį patraukia tai, kad Paulius du kartus godumą prilygino stabmeldystei. Žmonės pasiduoda stabmeldystei, kai garbina – tai yra pašvenčia savo gyvenimą – kažkam kitam, bet ne Dievui, kokiams nors kūriniui, bet ne Kūrėjui (Rom 1, 25). Ar gali godumas reikšti, kad geidžiame to, ko neturėtume geisti, ir to geidžiame taip stipriai, kad mūsų geismas, užuot Viešpats, tampa mūsų širdžiai svarbiausias?

Neabejotina, Liuciferis iš pradžių nesuvokė, kur jį nuves nederami norai. Taip gali nutikti ir mums. Įsakymas negeisti, vienintelis įsakymas, susijęs išskirtinai su mintimis, gali apsaugoti mus nuo darbų, dėl kurių sulaužytume ir kitus įsakymus (pvz., 2 Samuelio 11).

`Perskaitykite 1 Tim 6, 6–7. Kaip sutelkus dėmesį į tai, ką čia rašė Paulius, galime apsisaugoti nuo godumo?`