---
title:  Godumo įveikimas
date:   02/03/2023
---

Godumas yra širdies reikalas ir, kaip puikybė bei savanaudiškumas, dažnai nepastebimas, todėl gali būti itin mirtinas ir apgaulingas. Pakankamai sunku įveikti akivaizdžias nuodėmes – melavimą, svetimavimą, vogimą, stabmeldystę, sabatos nesilaikymą. Tačiau tai yra išoriniai nusižengimai, apie kuriuos turime pagalvoti prieš juos darydami. Bet nugalėti pačias nedoras mintis? Tai sunku.

`6. Perskaitykite 1 Kor 10, 13. Koks pažadas čia duotas ir kodėl jį itin svarbu suprasti godumo kontekste?`

Kaip tada, Dievo galia, galime apsisaugoti nuo šios pavojingai apgaulingos nuodėmės?
1. Apsispręskite tarnauti Dievui ir Juo pasikliauti bei būti Jo šeimos dalimi. „Rinkitės šiandien, kam tarnausite [...] bet aš ir mano šeima tarnausime Viešpačiui“ (Joz 24, 15).
2. Kasdien melskitės ir kartokite Mt 6, 13: „Ir nevesk mūsų į pagundą, bet gelbėk mus nuo pikto, nes Tavo yra karalystė ir galybė, ir garbė per amžius. Amen“. Užsigeidę kažko, ko, kaip žinia, neturėtumėte geisti, melskitės, prašydami pažadų įvykdymo pergalei, pavyzdžiui, 1 Kor 10, 13.
3. Nuolat tyrinėkite Raštą. „Branginu širdyje Tavo žodį, kad Tau nenusidėčiau“ (Ps 119, 11).
   Jėzus sprendė žmogaus/nuodėmės problemą. Jis buvo gundomas kiekvienu dalyku, kuriuo mes esame gundomi. Kad galėtų pasipriešinti, Jis ištisas naktis meldėsi savo Tėvui. Ir Jėzus nepaliko šios žemės tol, kol neparodė kelio savo pavyzdžiu ir pažadėjo galią, kad kiekvienas žmogus galėtų gyventi tikėjimu ir paklusnumu – išsiugdyti Kristaus charakterį.
   „Ieškokite Viešpaties, kai galima Jį rasti, šaukitės Jo, kai Jis arti. Tepalieka nedorėlis savo kelią ir nusidėjėlis – savo kėslus! Tegrįžta jis pas Viešpatį, kad jo pasigailėtų, pas mūsų Dievą, nes Jis labai atlaidus“ (Iz 55, 6–7).

`Kokie buvo godumo padariniai jūsų gyvenime, jei tokių buvo? Ko išmokote? Ko dar gali tekti iš to pasimokyti?`