---
title:  Tolesniam tyrinėjimui
date:   20/01/2023
---

E. Vait dokumentas dešimtinės tema „Testimonies for the Church“ 9 t., 245–252 p. III skyrius „Counsels on Stewardship“, p.65–107.

> <p></p>
> „Jei visos mūsų dešimtinės suplauktų į Viešpaties iždą, kaip derėtų, sulauktume tokių palaiminimų, kad dovanos ir aukos šventiems tikslams būtų dešimteriopai padaugintos ir kanalas tarp Dievo ir žmonių liktų atviras (E. Vait, „Testimonies for the Church“, 4 t., p.474). Tai nuostabus teiginys. Jei visi ištikimai atneštume dešimtinę, Dievas palaimintų mus lėšomis aukoms padidinti 1000 procentų.

> <p></p>
> „Malachijo 3 yra susitarimas, kurį Dievas sudarė su žmogumi. Čia Viešpats nurodo, ką Jis atliks apdovanodamas tuos, kurie ištikimai atneš dešimtinę ir aukas“ (E. Vait, „Review and Herald“, 1901 m. gruodžio 17 d.).

> <p></p>
> „Visi turėtų atsiminti, kad Dievo pažadai mums yra visų kitų pažadų pagrindas. Jis mums dosniai duoda, o susitarimas, kurį Jis sudarė su žmogumi, yra toks, kad dešimtoji Jo turto bus grąžinta Dievui. Viešpats maloningai patiki savo prievaizdams savo lobius, bet dėl dešimtinės Jis sako: ji priklauso Man. Lygiai taip, kaip Dievas pavedė savo turtą žmogui, taip žmogus turi ištikimai grąžinti Dievui dešimtinę nuo visko, ką turi. Šį išskirtinį susitarimą sudarė pats Jėzus Kristus“ (E. Vait, „Testimonies for the Church“, 6 t., p.384).

**Klausimai aptarimui:**

`1. Įsigilinkite į šią mintį, kad dešimtinės paprotys atsirado ne senovės Izraelyje. Kaip tai padeda mums suprasti šios mūsų pareigos Dievui amžinumą?`

`2. Klasėje aptarkite klausimą, pateiktą II dalies pabaigoje. Pagalvokite, kas nutiktų, jei žmonės nuspręstų savo dešimtinę siųsti kur nors kitur. Kas nutiktų mūsų bažnyčiai? Ar mes vis dar turėtume bažnyčią? Kuo netinkamas toks nusistatymas: mano dešimtinė itin maža, priešingai visam kitam, ji nesvarbi? O jeigu visi taip galvotų?`

`3. Pasidalykite su kitais tuo, ko išmokote ir ką patyrėte atnešdami dešimtinę. Ko apie šį paprotį galite išmokyti kitus?`




