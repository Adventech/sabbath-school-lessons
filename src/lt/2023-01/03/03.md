---
title:  Kur yra sandėlys?
date:   16/01/2023
---

`3. Perskaitykite Mal 3, 10. Ko galime pasimokyti iš šios eilutės apie tai, kur turėtų būti atnešama dešimtinė?`

Nors konkrečių nurodymų tekste nėra, vis dėlto akivaizdu, kad Dievo tauta žinojo, ką Jis turėjo omenyje vartodamas žodį – „sandėlį“. Dievas į savo nurodymus įtraukė: „kad būtų maisto Mano Namuose“. Jo tauta suprato, kad Dievo Namai iš pradžių buvo šventykla – prašmatni palapinė, pastatyta pagal konkrečius Mozei prie Sinajaus kalno duotus nurodymus. Vėliau, kai Izraelis gyveno Pažadėtame krašte, centrinė vieta pirmiausia buvo Šilojo mieste, o vėliau – Jeruzalės šventykloje.

`4. Perskaitykite Įst 12, 5–14. Šios eilutės nemoko, kad Dievo vaikai galėtų savo nuožiūra nuspręsti, kur atnešti dešimtinę. Kokių principų šiandien galime įžvelgi sau šiose eilutėse?`

Kaip Dievo šeimos nariai, norime suprasti ir vykdyti Jo valią, ką daryti su dešimtine. Raštas moko, kad tris kartus kiekvienais metais – per Paschą, Sekmines ir Palapinių šventę (Iš 23, 14–17) – Dievo tauta turėjo keliauti į Jeruzalę asmeniškai atnešti dešimtines ir aukas bei pašlovinti ir pagarbinti Dievą. Tada levitai paskirstydavo dešimtinę savo broliams visame Izraelyje (žr. 2 Met 31, 11–21; Neh 12, 44–47; Neh 13, 8–14). Laikydamasi šio biblinio centrinio sandėlio principo, Septintosios dienos adventistų bažnyčia paskyrė vietines konferencijas, misijas ir bažnyčios unijas pasaulinės bažnyčios sandėliais, iš kurių apmokama tarnystė.

Bažnyčios narių patogumui dešimtinės atnešamos į vietinę bendruomenę, kurios nariai atneša dešimtinę ir aukas, kai kurie naudojasi internetu, ir tai yra garbinimo patyrimo dalis. Tada vietiniai iždininkai dešimtinę siunčia į konferencijos sandėlį. Ši Dievo nustatyta ir paskirta dešimtinės valdymo sistema leido Septintosios dienos adventistų bažnyčiai turėti pasaulinį ir vis didėjantį poveikį pasaulyje.

`Įsivaizduokite, jei kiekvienas nuspręstų dešimtinę atiduoti tam, kam nori, pačios Adventistų bažnyčios sąskaita. Kas nutiktų mūsų bažnyčiai? Kodėl tai itin bloga mintis, prieštaraujanti Šventajam Raštui?`
