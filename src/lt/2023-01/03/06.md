---
title:  Sąžiningai arba ištikimai atnešta dešimtinė
date:   19/01/2023
---

`8. Perskaitykite 1 Kor 4, 1–2. Kokiais mūsų prašoma būti Dievo vaikais ir Jo palaiminimų prievaizdais?`

Ką reiškia būti ištikimam atnešant dešimtinę? Šią savaitę tyrinėjome keletą dešimtinės sudedamųjų dalių:
1. Sumą, kuri sudaro dešimtadalį arba 10 procentų mūsų pajamų arba prieaugio.
2. Atnešimą į sandėlį – vietą, iš kurios mokama Evangelijos tarnams.
3. Dievo pagerbimą pirmąja savo pajamų dalimi.
4. Panaudojimą deramam tikslui – tarnystės paramai.
   Bažnyčios narių pareiga – laikytis pirmųjų trijų punktų; sandėlio valdytojai yra atsakingi už tai, kad atneštos dešimtinės būtų panaudotos tinkamai.
   Be to, priešingai nei mūsų aukos, dešimtinė atnešama ne mūsų nuožiūra. Tiek dešimtinė, tiek sandėlis yra mūsų atsakomybės dalis. Mes nenustatome kriterijų; juos nustato Dievas. Jei negrąžinu visų 10 procentų savo prieaugio, neatnešu dešimtinės; ir jei aš neatnešu tų 10 procentų į sandėlį, taip pat negrąžinu dešimtinės.

`9. Perskaitykite Mt 25, 19–21. Kada esame šaukiami atsiskaityti už tai, kaip valdome Dievo lėšas? Kas pasakyta apie tuos, kurie buvo finansiškai ištikimi?`

> <p></p>
> „‘Atneškite visą dešimtinę į sandėlį’ (Mal 3, 10). Tai Dievo įsakymas, o ne raginimas būti dėkingiems ar dosniems. Tai paprasčiausio sąžiningumo reikalas. Dešimtinė priklauso Viešpačiui, ir Jis įpareigojo mus grąžinti Jam tai, kas yra Jo“ (E. Vait, Ugdymas, p.160). 

Prievaizdavimas yra išskirtinė privilegija ir atsakomybė. Jis mus laimina, palaiko ir prašo tik dešimtadalio, o tada panaudoja savo dešimtinę, kad pasirūpintų tais, kurie tarnauja, kaip tai darė dėl Levio giminės senovės Izraelio laikais.

Kai kurie teigia, kad jiems nepatinka, kaip panaudojamos jų dešimtinės, todėl arba jų neatneša, arba siunčia savo pinigus kur nors kitur. Tačiau kur Dievas pasakė: „Atneškite dešimtinę į sandėlį, bet tik tuo atveju, jei esate tikri, kad sandėlis ją panaudoja tinkamai“?