 ---
title:  Susitarimas dėl dešimtinės
date:   14/01/2023
---

### Šios savaitės tyrinėjimui skaitykite:
Pr 14, 18–20; Mal 3, 10; Įst 12, 5–14; Kun 27, 30; 1 Kar 17, 9–16; 1 Kor 4, 1–2.

> <p>Įsimintina eilutė:</p>
> „Atneškite visą dešimtinę į sandėlį, kad būtų maisto Mano Namuose, ir taip Mane išmėginkite, – sako Galybių Viešpats. – Aš tikrai atidarysiu jums dangaus langus ir pilte apipilsiu jus visokeriopa palaima“ (Mal 3, 10).

Pradžios 14 Abromas grįžo iš sėkmingos įkaitų gelbėjimo misijos, kurios metu išvadavo savo sūnėną Lotą, jo šeimą ir kitus iš Sodomos pagrobtus žmones. Sodomos karalius buvo itin dėkingas už išgelbėjimą, todėl pasiūlė Abromui visą karo grobį. Abromas ne tik atsisakė pasiūlymo, bet ir nuo visko davė Melchizedekui dešimtinę.

Iškart po to, kai Abromas davė dešimtinę, Viešpats pasakė: „Nebijok, Abromai, Aš tavo skydas. Tavo atpildas bus labai didelis“ (Pr 15, 1). Iš tikrųjų Viešpats sakė Abromui: Nesijaudink. Aš būsiu tavo gynėjas ir globėjas. Tada, daug vėliau, Mozė sakė Izraeliui, kai jie ruošėsi įžengti į Kanaaną: „Kasmet atskirsi dešimtą dalį viso savo pasėlių derliaus, užderėjusio dirvoje. ...kad išmoktumei visad pagarbiai bijoti Viešpaties, savo Dievo“ (Įst 14, 22–23).

E. Vait rašė: 

> <p></p>
> „Žmonės turėjo aukoti Dievui religiniais tikslais, kol Mozei buvo parodyta konkreti sistema, net Adomo laikais“ (Testimonies for the Church, 3 t., p. 393).

Ką visa tai reiškia mums šiandien?