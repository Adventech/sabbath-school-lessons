---
title:  Dešimtinės paskirtis
date:   17/01/2023
---

`5. Perskaitykite Kun 27, 30 ir Sk 18, 21. 24. Ką Dievas siūlo daryti su dešimtine?`

Kadangi visa priklauso Dievui (Ps 24, 1), akivaizdu, jog Jam nereikia pinigų. Tačiau, kadangi dešimtinė yra Jo, Jis mums nurodo, ką su ja daryti, t.y. panaudoti Jo dešimtinę Evangelijos tarnystei remti. Todėl tarnautojų poreikiais pasirūpinama dėka Dievo dešimtinės.

Levio giminei – tarnautojams Senojo Testamento laikais – nebuvo suteikta didelė nuosavybė, kaip kitoms giminėms. Leviui buvo suteikti tam tikri miestai, įskaitant prieglobsčio miestus, aplink kuriuos buvo pakankamai žemės asmeniniams sodams. Levitai buvo išlaikomi kitų izraelitų dešimtinėmis, ir jie patys taip pat atiduodavo dešimtinę nuo savo  pajamų.

`6. Perskaitykite Apd 20, 35. Kokia čia žinia ir kaip ji susijusi su dešimtinės klausimu?`

Dešimtinė yra svarbi, nes ji padeda užmegzti pasitikėjimo ryšį su Dievu. Norint paimti dešimtadalį savo pajamų ir jas „atiduoti“ (nors techniškai jos priklauso Dievui), tikrai reikia tikėjimo, o pastarasis augs tik juo naudojantis.

Pavyzdžiui, pagalvokite apie paskutiniuosius laikus, kai ištikimieji negalės nei pirkti, nei parduoti, kaip parašyta Apreiškimo 13–14 (žr. 11 temą). Išugdytas pasitikėjimas Dievu, Jo apvaizda, galia ir meile bus nepaprastai svarbūs, kai atrodys, kad visas pasaulis yra prieš mus. Ištikimai atnešdami dešimtinę tikrai galime išsiugdyti tokį pasitikėjimą. Dar prieš tam nutinkant, labai svarbu, kad mes visi išmoktume pasitikėti Dievu, nepaisant mūsų aplinkybių.

Antra pagrindinė finansinės ištikimybės priežastis – sulaukti pažadėtų apčiuopiamų Dievo palaiminimų. Dievo pažadėti palaiminimai yra susitarimo dėl dešimtinės dalis, ir jie yra tokie dideli, kad jiems nepakaks vietos. Turėdami perteklių galime padėti kitiems ir savo aukomis remti Dievo darbą.

`Kaip jūs patyrėte didžią tiesą, kad iš tikrųjų „palaimingiau duoti negu imti“?`