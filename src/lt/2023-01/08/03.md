---
title:  "Darbas - palaiminimas (Idealiu atveju)"
date:   20/02/2023
---

Nebent esate savarankiškai turtingas arba patikos fondo, kurį mama ir (arba) tėtis jums įsteigė, kad jums niekada gyvenime netektų dirbti nė dienos, gavėjas (daug skaitant apie šiuos vaikus, pinigai, turėję būti jiems palaima, dažnai priveda prie tragedijos jiems suaugus), anksčiau ar vėliau reikės dirbti. Žinoma, idealu yra susirasti jums patinkantį darbą, nešantį geras pajamas, įgusti jį atlikti, ir taip darbuotis visą savo darbingą amžių. Tai idealas; žinoma, aplinkybės ne visada taip susiklosto.

`3. Perskaitykite Pr 2, 15 (taip pat žr. Mok 9, 10 ir 2 Tes 3, 8–10). Kokią reikšmę turi tai, kad dar prieš atsirandant nuodėmei, Adomui (ir, žinoma, Ievai) buvo pavestas darbas? Kaip tai galėtų paaiškinti tie, kaip minėta anksčiau, kuriems niekada nereikėjo dirbti, kodėl, jie mano, kad jų aplinkybės yra prakeiksmas?`

Aišku, kad šis darbas nebuvo bausmė. Jis buvo sukurtas jų labui. Tai yra, net rojuje, pasaulyje, kuriame nebuvo nuodėmės, mirties ir kančios, Dievas žinojo, kad žmonėms reikia dirbti.

> <p></p>
> „Adomui buvo pavesta prižiūrėti sodą. Kūrėjas žinojo, kad Adomas negali būti laimingas be darbo. Sodo grožis jį džiugino, bet to nepakako. Jis turėjo darbuotis, kad mankštintų nuostabius kūno organus. Jei laimė būtų nieko neveikimas, šventam ir nekaltam žmogui nebūtų reikėję darbuotis. Bet Tas, kuris sukūrė žmogų, žinojo, kas bus jo laimė; ir vos tik jį sukūręs, Jis davė jam paskirtą darbą. Būsimos šlovės pažadas ir įsakymas, kad žmogus turi triūsti dėl kasdienės duonos, buvo paskelbtas iš to paties sosto“ (E. Vait, „Our High Calling“, 223 p.).

Tačiau net ir po nuopuolio, kai (kaip ir visa kita) darbas buvo suteptas nuodėmės, Dievas tarė Adomui: „Tebūna už tai prakeikta žemė; triūsu maitinsies iš jos visas savo gyvenimo dienas“ (Pr 3, 17). Atkreipkite dėmesį, Dievas prakeikė žemę „už tai“, dėl Adomo, numanant, kad jam reikės darbo, ypač po nuopuolio.

`Kodėl darbas, idealiu atveju, turėtų būti mums palaiminimas?`