---
title:  Tolesniam tyrinėjimui
date:   24/02/2023
---

> <p></p>
> „Jokia verslo struktūra ar gyvenimo planas negali būti patvarus ir užbaigtas, jeigu apima tik trumpus šio dabartinio gyvenimo metus, nesirūpinant nesibaigiančia ateitimi. [...] Joks žmogus negali susikrauti lobių danguje, nepraturtinęs ir nesutaurinęs savo gyvenimo žemėje“ (E. Vait, Ugdymas, p. 167).

> <p></p>
> „Sąžiningo verslo ir tikros sėkmės pagrindą sudaro Dievo nuosavybės pripažinimas. Visa ko Kūrėjas, Jis yra pirminis Savininkas. Mes – Jo prievaizdai. Viskas, ką mes turime, yra Jo duotas kreditas, kurį dera naudoti pagal Jo nurodymus“ (E. Vait, Ugdymas, p. 158).

Dėl spaudimo aprūpinti savo šeimą dažnai manome, jog mūsų darbas skirtas tik tam, kad gautume pajamas. Tačiau kaip krikščionys mes taip pat turime atlikti savo vaidmenį įvykdant didįjį Jėzaus pavedimą visiems Jo sekėjams. Pacitavusi šį pavedimą Mk 16, 15, E. Vait rašė: 

> <p></p>
> „Ne visi gali būti tarnautojai ar misionieriai tiesiogine to žodžio prasme, tačiau visi gali darbuotis su Juo skelbdami savo artimui gerąją naujieną. Šis įsakymas duotas visiems – dideliems ir mažiems, išsilavinusiems ir tamsuoliams, seniems ir jauniems“ (Ugdymas, p. 308).

> <p></p>
> „Mes turime atidžiau išstudijuoti Dievo planą mūsų gyvenimui. Kuo geriau atlikti mums po ranka esantį darbą, pavesti savo kelius Dievui bei stebėti Jo apvaizdos ženklus – štai taisyklės, kurios užtikrina saugų profesijos pasirinkimą“ (E. Vait, Ugdymas, p 312.).

**Klausimai aptarimui:**

`1. Kaip mes, krikščionys, apibūdiname, ką reiškia gyventi „sėkmingai“? Koks gali būti skirtumas tarp to, ką pasaulis apibrėžia kaip sėkmę, ir to, ką mes (idealiu atveju) turėtume laikyti sėkme? Pavyzdžiui, Jonas Krikštytojas. Kaip apibūdintumėte jo gyvenimą, kuris paniekinamai baigėsi kalėjime, dėl nedoros moters užgaidų? Ar pavadintumėte tai sėkme? Kokias priežastis galite pateikti savo atsakymui?`

`2. Kaip paaiškinti tai, kad yra daug labai „sėkmingų“ žmonių, kurie nesilaiko nė vieno Rašto principo, susijusio su turto valdymu ar gyvenimu apskritai? O kaip dėl tų, kurie bando jų laikytis, bet jiems nesiseka? Galbūt jie suserga arba ištinka nelaimė. Kaip suprasti tokias aplinkybes?`