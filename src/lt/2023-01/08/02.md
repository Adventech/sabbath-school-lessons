---
title:  Pirmiausia tai, kas svarbiausia
date:   19/02/2023
---

`1. Perskaitykite Mok 12, 1. Kokia čia žinia mums?`

Jaunimui bręstant į pilnametystę, kils minčių apie būtiniausius poreikius – maistą, drabužius ir pastogę. Pats Jėzus mums pasakė, kaip teikti pirmenybę poreikiams: „Jūs pirmiausia ieškokite Dievo karalystės ir Jo teisumo, o visa tai jums bus pridėta“ (Mt 6, 33). Žinoma, kurie yra vyresni ir jaunystėje nepasirinko Jėzaus, dar turi laiko priimti su prievaizdavimu susijusius teisingus sprendimus.

Tyrinėjome Pr 28, 20–22, kada Jokūbas priėmė keletą svarbių dvasinių ir finansinių sprendimų. Regėjime Viešpats prisistatė Jokūbui kaip „Viešpats, tavo senelio Abraomo ir Izaoko Dievas“ (Pr 28, 13). Tada Jokūbas, duodamas įžadą Dievui, pasakė: „Viešpats bus mano Dievas“ (Pr 28, 21).

`2. Perskaitykite Pr 29, 9–20. Kuo svarbus šio įvykio laikas Jokūbo gyvenime?`

Po to, kai Jokūbas prisiėmė dvasinius ir finansinius įsipareigojimus Dievui, Viešpats nukreipė jį pas Rachelę prie šulinio (žr. Pr 29, 9–20). Dera priimti su dvasiniu gyvenimu ir darbu susijusius sprendimus prieš santuoką. Jūsų būsimas sutuoktinis turėtų žinoti, su kuo jie susisaisto. Ar šis asmuo yra pasišventęs krikščionis? Kokį darbą jis ar ji atlikinės? Ar šis žmogus bus mokytojas, slaugytojas, teisininkas, darbininkas? Kokiam gyvenimui aš pasiryšiu? Kiti klausimai, į kuriuos būtina atsakyti prieš santuoką: koks asmens išsilavinimas? Kokia skola bus po santuokos? Ar aš noriu priimti šias aplinkybes kaip savo atsakomybės dalį?

`Perskaitykite 2 Kor 6, 14–15. Kodėl ieškant gyvenimo draugo svarbu atsižvelgti į šį principą? Nors tai negarantuoja geros santuokos, kodėl toks atsižvelgimas padėtų pagerinti santuokos galimybes?`