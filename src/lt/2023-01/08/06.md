---
title:  Dievo išminties pripažinimas
date:   23/02/2023
---

Pasaulyje yra begalė pinigų valdymo guru, bet Dievas įspėjo mus nesitarti su jais dėl turto, kurį Jis mums patikėjo, valdymo. „Laimingas, kas atmeta nedorėlių patarimus, kas neina nusidėjėlių keliu ir nebendrauja su pašaipūnais, bet džiaugiasi Viešpaties Įstatymu ir mąsto Jo Įstatymą dieną naktį. Jis lyg medis, pasodintas prie tekančio vandens, duodantis vaisių laikui atėjus, o jo lapai nevysta. Kad ir ką jis darytų, jam sekasi“ (Ps 1, 1–3).

Taigi žmogus, kuris mėgaujasi Viešpaties Įstatymu (Įstatymas plačiąja prasme čia gali reikšti Dievo Žodį), bus palaimintas. Argi tai ne paprasta? Ir jis klestės, jam seksis.

`6. Perskaitykite Pat 3, 5–8. Kaip mes taikome šį principą savo elementariems finansiniams reikalams?`

Biblinio mokymo, susijusio su finansų valdymu, apžvalga suteikia mums labai vertingų įžvalgų, kurių būtina paisyti. Pažvelkime į septynias iš jų.
1. Organizuotumas. Sudarykite išlaidų planą (Pat 27, 23–24). Daugelis šeimų tiesiog egzistuoja nuo atlyginimo iki atlyginimo. Be paprasto uždarbio, išlaidų ir taupymo plano gyvenimas yra labiau įtemptas.
2. Išleiskite mažiau nei uždirbate. Pasiryžkite gyventi pagal galimybes (Pat 15, 16). Daugelis šeimų Vakarų šalyse išleidžia daugiau nei uždirba. Tai įmanoma tik dėl kreditų ir paskolų prieinamumo. Daug problemų kamuoja tuos, kurie yra skolingi.
3. Kiekvienu mokėjimo laikotarpiu sutaupykite dalį sumos (Pat 6, 6–8). Taupome tam, jog ateityje turėtume lėšų didesniems pirkiniams ir kad pasirūpintume neplanuotomis išlaidomis – nelaimingi atsitikimai ar ligos. Kai kurias santaupas galima planuoti panaudoti tuomet, kai dėl amžiaus nebegalėsime dirbti.
4. Venkite skolų kaip COVID-19 metu. (Pat 22, 7). Palūkanos yra tos išlaidos, be kurių galite išgyventi. Turintis skolų arba iš skolintų pinigų gyvenantis asmuo ar šeima esamu laiku iš tikrųjų gyvena iš pinigų, kuriuos tikisi uždirbti ateityje. Jei gyvenime kažkas netikėtai pasikeis, gali kilti rimtų finansinių nepatogumų.
5. Būkite darbštūs. „Dykaduonis alksta ir nieko neturi, o darbštus žmogus vaišinsis prie turtingo stalo“ (Pat 13, 4).
6. Būkite finansiškai ištikimi Dievui (Įst 28, 1–14). Jokia šeima negali sau leisti gyventi be Dievo palaiminimo.
7. Atminkite, kad ši žemė nėra tikrieji mūsų namai. Mūsų prievaizdavimas daug pasako apie tai, kur slypi mūsų pagrindiniai prioritetai (žr. Mt 25, 14–21).