---
title:  Sėkmės planavimas
date:   18/02/2023
---

### Šios savaitės tyrinėjimui skaitykite:
Mok 12, 1; Pr 2, 15; 1 Tim 5, 8; Kol 3, 23–24; Pr 39, 2–5; Pat 3, 5–8.

> <p>Įsimintina eilutė:</p>
> „Ką tik darytumėte, darykite iš širdies, kaip Viešpačiui, o ne žmonėms, žinodami, kad iš Viešpaties gausite paveldą kaip atlyginimą. Tarnaukite Viešpačiui Kristui!“ (Kol 3, 23–24)

Daugelis žmonių nori gyventi „sėkmingai“ ir laimingai. Žinoma, puolusiame pasaulyje, kur akimirksniu gali ištikti tragedija ir nelaimė, šį tikslą ne visada gali būti lengva pasiekti.

Taip pat išlieka klausimas, kaip apibrėžiame „sėkmę“. Pavyzdžiui, Juozapo atvejis Egipte; jo gyvenimas tikrai būtų laikomas sėkmingu, ar ne? Iš kalėjimo į rūmus. Kita vertus, Jono Krikštytojo atvejis? Jis iš kalėjimo keliavo į kapą. Ar jo gyvenimas buvo sėkmingas? Vėlgi viskas priklauso nuo to, kaip apibrėžiate „sėkmę“.

Šią savaitę tyrinėsime „sėkmės“ temą pamatinių prievaizdavimo ir finansinių principų kontekste. Nesvarbu, kas mes esame ir kur gyvename, pinigai ir finansai bus mūsų gyvenimo dalis, patinka mums tai ar ne. Taigi kokie praktiniai žingsniai, nors ir negarantuojantys „sėkmės“, vis dėlto gali padėti išvengti įprastų spąstų ir klaidų, galinčių šiek tiek komplikuoti finansinę sėkmę?