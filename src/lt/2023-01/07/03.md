---
title:  Dievo rūpinimasis vargšais
date:   13/02/2023
---

Rašiusieji Bibliją įtraukė daug Dievo nuostatų, susijusių su vargšais, svetimšaliais, našlėmis ir našlaičiais. Turime įrašų apie tai iki pat Sinajaus kalno. „Šešerius metus sėsi savo žemę ir imsi jos derlių, bet septintais metais leisi jai pailsėti ir dirvonuoti. Tesimaitina iš jos jūsų beturčiai ir teėda laukiniai gyvuliai, kas nuo beturčių atliks. Taip pasielgsite ir su vynuogynais, ir su alyvmedžių sodais“ (Iš 23, 10–11).

`2. Perskaitykite Kun 23, 22 ir Įst 15, 11. Kokius principus turėtume įžvelgti šiuose tekstuose, nors kontekstas skiriasi nuo mūsų šiandieninio gyvenimo?`

Paprastai suprantama, kad žodis – „artimui“ čia reiškia bendrataučius izraelitus arba bendratikius. Mes taip pat juos laikome vargšais arba mažiausiais iš brolių. Psalmės nurodo, kaip turėtume elgtis su vargstančiais. „Ginkite silpnuosius ir našlaičius, saugokite vargdienių ir beturčių teises! Gelbėkite silpnuosius ir beturčius, gelbėkite juos iš nedorėlių nagų!“ (Ps 82, 3–4) Šis tekstas nurodo mums įsitraukti ne tik dalijant maistą.

Tada yra pažadai tiems, kurie padeda vargstantiems. „Kas duoda vargšui, tas pats nieko nestokos“ (Pat 28, 27). „Jei karalius sąžiningai teisia beturčius, jo sostas bus amžinai tvirtas“ (Pat 29, 14). Ir karalius Dovydas pažymėjo: „Laimingas, kas rūpinasi vargšais; nelaimės dieną jį Viešpats gelbės“ (Ps 41, 2). Tai senovės Izraelyje visada buvo prioritetas, net jei kartais primirštas.

Priešingai, net ir modernesniais laikais, ypač Anglijoje, plintant vadinamajam „socialiniam darvinizmui“, daugelis manė, kad padėti vargšams ne tik nebuvo jokios moralinės pareigos, neva to daryti nederėjo. Vietoj to, vadovaudamiesi gamtos jėgomis, kada stiprieji išgyvena silpnųjų sąskaita, „socialdarvinistai“ tikėjo, kad padėti vargšams, ligoniams, nepasiturintiems žmonėms būtų žalinga visuomenei, nes jei jų daugės, jie tik darys visos tautos socialinį audinį silpnesnį. Kad ir koks žiaurus, šis mąstymas buvo logiška tikėjimo evoliucija ir jos skelbiamo paklydimo išdava.

`Kaip Evangelija, mintis, kad Kristus mirė už visus, turėtų paveikti mūsų elgesį su kiekvienu, nepaisant to, kas jie?`