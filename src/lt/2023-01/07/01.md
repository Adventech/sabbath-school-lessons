---
title:  Mažiausiems iš šitų
date:   11/02/2023
---

### Šios savaitės tyrinėjimui skaitykite:
Lk 4, 16–19; Iz 62, 1–2; Įst 15, 11; Mt 19, 16–22; Lk 19, 1–10; Job 29, 12–16.

> <p>Įsimintina eilutė:</p>
> „Ir tars karalius stovintiems dešinėje: ‘Ateikite, Mano Tėvo palaimintieji, paveldėkite nuo pasaulio sukūrimo jums paruoštą karalystę!’“ (Mt 25, 34)

Raštas dažnai kalba apie svetimšalius (kartais vadinamus ateiviais), našlaičius ir našles. Ši grupė gali būti tie, kuriuos Jėzus pavadino mažiausiais iš Jo brolių (Mt 25, 40).

Kaip galime atpažinti šiuos žmones šiandien? Bibliniais laikais svetimšaliai buvo asmenys, kurie privalėjo palikti savo tėvynę galbūt dėl karo ar bado. Mūsų dienų atitikmuo galėtų būti milijonai pabėgėlių, kurie skursta dėl aplinkybių, kurių jie nepasirinko.

Našlaičiai – tai dėl karo, nelaimingo atsitikimo ar ligos netekę tėvų vaikai. Šiai grupei taip pat galėtų priklausyti tie, kurių tėvai yra kalėjime arba dėl kitų priežasčių negali būti šalia vaikų. Čia atsiskleidžia itin plati sritis tarnavimui.

Našlės – tai netekusios sutuoktinių dėl tos pačios priežasties kaip ir našlaičiai. Daugelis jų yra betėvės šeimos galva ir galėtų pasinaudoti pagalba, kurią gali suteikti bažnyčia.

Šią savaitę tyrinėsime, kadangi esame Dievo reikalų prievaizdai, kad padėti vargšams nėra tik galimybė. Tai sekimas Jėzaus pavyzdžiu ir paklusimas Jo įsakymams.