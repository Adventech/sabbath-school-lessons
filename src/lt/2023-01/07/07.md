---
title:  Tolesniam tyrinėjimui
date:   17/02/2023
---

> <p></p>
> „Kai ateis Žmogaus Sūnus savo šlovėje ir kartu su Juo visi angelai, tada Jis atsisės savo garbės soste. Jo akivaizdoje bus surinkti visų tautų žmonės, ir Jis perskirs juos. Taip Kristus ant Alyvų kalno pavaizdavo savo mokiniams didžiosios teismo dienos sceną. Jo sprendimą Jis pristatė kaip lemiamą. Kai priešais Jį susirinks tautos, bus tik dvi grupės žmonių, ir jų amžinasis likimas bus nuspręstas pagal tai, ką jie padarė ar atsisakė padaryti dėl Jo vargšo ir kenčiančio žmogaus asmenyje“ (E. Vait, Su meile iš Dangaus, 2011, p. 591).

> <p></p>
> „Atverdami duris Kristaus vargšams ir kenčiantiems, jūs priimate neregimus angelus. Jūs kviečiate dangiškąsias būtybes. Jos atneša šventą džiaugsmo ir ramybės atmosferą. Jos ateina su šlovinimu lūpose, o danguje girdėti atsakomoji gaida. Sulig kiekvienu malonės darbu ten skamba muzika. Tėvas, sėdintis soste, priskiria nesavanaudiškus darbininkus prie didžiausių savo lobių“ (E. Vait, Su meile iš Dangaus, 2011, p. 593).

**Klausimai aptarimui:**

`1. „Kadangi krašte beturčių niekada netrūks“ (Įst 15, 11). Be to, kad šie nors ir tūkstančių metų senumo žodžiai, deja, išsipildė, kaip juos suprasti šiandien? Kai kurie šiuos žodžius taiko taip, kad pateisintų nepadėjimą vargšams, samprotaudami: „Dievas pasakė, kad vargšų bus visada, tad nieko nepakeisi“. Kaip toks mąstymas klaidina?`

`2. Perskaitykite 1 Tim 6, 17–19: „Šio pasaulio turtuoliams įsakyk, kad nesididžiuotų ir nesudėtų vilčių į nepatikimus turtus, bet viltųsi Dievu, kuris apsčiai visko mums teikia mūsų džiaugsmui. Tegul jie daro gera, lobsta gerais darbais, esti dosnūs, dalijasi su kitais. Šitaip jie susikraus lobį – gerus pamatus ateičiai, kad pasiektų tikrąjį gyvenimą“. Atkreipkite dėmesį į pavojų – sudėti viltis į savo turtus, užuot viltis gyvuoju Dievu. Kodėl tai daryti itin lengva turintiesiems pinigų, nors jie žino, kad galiausiai net visi jų pinigai neišlaikys jų gyvų? Kodėl visi turime būti atsargūs ir nepasitikėti niekuo kitu, o tik gyvuoju Dievu?`