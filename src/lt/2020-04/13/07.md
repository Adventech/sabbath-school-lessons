---
title:  Tolesniam tyrinėjimui
date:   25/12/2020
---

E. Vait, Ugdymas, 349–358 p.; Didžioji kova, p. 573–587. 

> <p></p>
> „Liūtas, kurio čia tenka bijoti, ten gulės su ėriuku, ir Naujojoje Žemėje vyraus ramybė bei darna. Naujosios Žemės medžiai bus tiesūs ir didingi, be deformacijų. [...] Tegul viskas, kas gražu mūsų žemiškuose namuose, primena mums krištolinę upę ir žaliuojančius laukus, banguojančius medžius ir gyvas versmes, spindintį miestą ir baltai apsirengusius giedotojus iš mūsų dangiškųjų namų – to grožio pasaulio, kurio negali pavaizduoti joks menininkas ir negali nupasakoti mirtingojo lūpos. Pagalvokite apie išgelbėtųjų namus ir atminkite, kad jie bus šlovingesni, nei jūs galite įsivaizduoti.“ (E. Vait, „Heaven“, p. 133)

> <p></p>
> „Būgštavimai, kad paveldėjimas ateityje neatrodytų per daug materialus, daugelį paskatino sudvasinti netgi tas tiesas, kurios skatina mus į paveldėjimą žvelgti kaip į savo Tėvynę. Kristus užtikrino savo mokinius, kad Jis nuėjo paruošti jiems buveinės Tėvo namuose. Tie, kurie pripažino Dievo Žodžio pamokymus, žinos daug apie savo dangiškąsias buveines. [...] Žmonių kalba neįmanoma apibūdinti teisiųjų atpildo. Jis bus suprantamas tik tiems, kurie matys jį. Joks ribotas protas negali suvokti dieviškojo rojaus šlovės.“ (E. Vait, Didžioji kova, 2017, p. 584)

**Klausimai aptarimui:**

`1. Įsigilinkite į Paskalio teiginį apie žmones, kuriems, atrodo, nerūpi, ką atneš amžinybė. Kaip manote, kodėl žmonės tokie? Kodėl toks nusistatymas yra neracionalus?`

`2. Pamąstykite, kodėl amžinojo gyvenimo viltis yra tokia svarbi mūsų tikėjimui. Kodėl be jos mes iš tikrųjų nieko neturime?`

`3. Pagalvokite apie visas neįtikėtinas paslaptis, egzistuojančias gamtos pasaulyje. Nesvarbu, ar tai biologija, geologija, astronomija, fizika, chemija – visose srityse viskas pasirodo daug sudėtingiau, nei žmonės iš pradžių manė. Pavyzdžiui, mokslininkai daugiau nekalba apie „paprastas gyvybės formas“, nes, kaip paaiškėjo, net ir pačios paprasčiausios gyvybės formos nėra tokios jau paprastos. Kiekvienas naujas proveržis, kiekvienas naujas atradimas, atrodo, tik sukelia mums daugiau klausimų, reikalaujančių atsakymų. Kaip visa tai padeda mums suprasti, kiek išmoksime „tolimesnėje mokykloje“?`
