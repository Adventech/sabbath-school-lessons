---
title:  Dangus, ugdymas ir amžinas mokymasis
date:   19/12/2020
---

### Šios savaitės tyrinėjimui skaitykite:
Jn 3, 16; 1 Jn 5, 13; 1 Tim 1, 16; 1 Kor 13, 12; Zch 13, 6.

> <p>Įsimintina eilutė:</p>
> „Bet skelbiame, kaip parašyta: ‘Ko akis neregėjo, ko ausis negirdėjo, kas žmogui į mintį neatėjo, tai paruošė Dievas tiems, kurie Jį myli.ʼ“ (1 Kor 2, 9)

Poetas, bijodamas mirties, klausė, kaip žmogus gali gyventi „nežinant, kokia aušra, kokia mirtis, kokia lemtis laukė sąmonės anapus kapo?“ Savo poemoje jis sukūrė tai, ką jis vadino Pasirengimo pomirtiniam gyvenimui institutu. Vis dėlto, kaip galima pasiruošti pomirtiniam gyvenimui nežinant, kas asmeniui nutinka po mirties?

Laimei, Raštas leidžia mums žvilgtelti į dangaus klausimą, naująją žemę, mokymąsi ir gyvenimą amžinybėje. Visą ketvirtį tyrinėjome, jog Pasirengimo pomirtiniam gyvenimui institutas yra čia ir dabar, šiame gyvenime, o visas mūsų ugdymas – nepriklausomai nuo pasirinktų studijų – turėtų mus paruošti tam „pomirtiniam gyvenimui“.

Juk bet kuri mokykla gali suteikti daug geros informacijos, daug gerų praktinių ir naudingų žinių. Tačiau ką daryti, jei žmogus įgyja visų tų žinių, bet praranda amžinąjį gyvenimą? Šią savaitę tyrinėsime, ką įkvėpimas pasakoja apie aukščiausią ugdymo įstaigą, mokyklą, kuri tęsis amžinai ir kurioje mokysimės bei augsime visą amžinybę. Ten mes išmoksime dalykų, kurių šiame dabartiniame pasaulyje net negalime įsivaizduoti.
