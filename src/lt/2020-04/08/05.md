---
title:  IV. Išmintingi vyrai ir moterys
date:   18/11/2020
---

Žodžiai – mokykla, studijavimas ir ugdymas yra aiškiai suprantami mūsų laikais, tačiau Rašte jie nėra paplitę. Labiau paplitęs yra vienas žodis – išmintis / išmintingas. Pavyzdžiui, Senajame Testamente minimi išmintingi vyrai ir moterys (2 Sam 14, 2; Pat 16, 23).

`5. Perskaitykite 1 Kar 5, 9–14. Ko ši eilutė mus moko apie išminties svarbą?`
														
Karalius Saliamonas išskiriamas kaip labai išmintingas žmogus, galėjęs kalbėti apie gyvūnų ir augalų gyvenimą ir išmintingai dėstęs patarles, turint omenyje, kad jis buvo išsilavinęs (1 Kar 5, 9–14). Patarlių ir Mokytojo knygose yra daug išmintingų pamokymų daugybe temų, kurios priskirtos Saliamonui ir kitiems išminčiams (Pat 1, 1, Pat 25, 1, Pat 30, 1; Pat 31, 1).

Pasak Rašto, išmintis labai panaši į šių dienų ugdymą. Tai kažkas, ko moko tėvai ir mokytojai, ypač jaunuolius (Mok 12, 1), bet iš tikrųjų žmogus visą gyvenimą kaupia išmintį. Antra, išmintis paprastai turi praktinę pusę; pavyzdžiui, reikia mokytis iš skruzdėlių, kurios kaupia vasarą, kad pakaktų žiemai (Pat 6, 6–8).

Tačiau išmintis yra ne tik praktiška; ji taip pat turi teorinę pusę, nes prasideda tikėjimu į Dievą ir laikosi tam tikrų pamatinių principų (Apd 1, 7). Išmintis padeda mums gyventi atsakingai ir kitų labui, taip pat padeda apsaugoti mus nuo nelaimių. Galiausiai, kaip ir šiandienis ugdymas, išmintis neatsako į visus klausimus, kurių galime paklausti, tačiau ji suteikia mums galimybę pasitenkinti tuo, ką žinome, ir toliau ieškoti to, kas dar nežinoma, ir tai yra gera pozicija, kurioje galime mokytis pažinti Dievą ir pasitikėti Jo malone. Pasak Jer 18, 18, išmintingo mokytojo vaidmuo laikomas lygiaverčiu kunigo ir pranašo vaidmenims. Visi trys perduoda tautai savo žinias iš Dievo kaip Įstatymo mokymą, pamokančius patarimus ir konkrečią Dievo žinią.

`Kaip mes galime mokytis išminties ir ją perduoti tiems, kurie ateina po mūsų? Kodėl mums svarbu tai daryti?`
