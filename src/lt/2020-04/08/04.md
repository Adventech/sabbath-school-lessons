---
title:  III. Mozė ir pranašai
date:   17/11/2020
---

`4. Perskaitykite 2 Tim 3, 14–17. Ko šios eilutės mus moko apie Rašto vaidmenį krikščioniškam ugdymui?`
														
Pirmąją Rašto dalį nusakantis žodis „Tora“ kartais yra verčiamas žodžiu „Įstatymas“, iš dalies todėl, kad šiose knygose yra daug įsakų. Bet „Tora“ iš tikrųjų reiškia „mokymą“ arba „nurodymus“. Šis supratimas labai skiriasi nuo to, kas, daugelio manymu, yra Rašto „Įstatymas“, būtent taisyklės ir nuostatai, kurių turime laikytis, kad pelnytume Dievo malonę. – Ne. Įstatymas yra skirtas kaip mokymo medžiaga apie tai, kaip sėkmingai ir saugiai gyventi laikantis Sandoros santykių, kuriuos Dievas numatė, kai pirmiausia mus sukūrė.

Kitos dvi hebrajiškos Biblijos dalys – Pranašai, moko apie tai, kaip Dievo tautai sekėsi pritaikyti šią mokomąją medžiagą ir pagal ją gyventi (ankstyvieji pranašai arba istorinės knygos), ir ko tauta turėjo išmokti iš šios mokomosios medžiagos (vėlesni pranašai). Likusi Senojo Testamento dalis (hebrajų kalba vadinama „Raštais“) yra kupina sėkmingų ir mažiau sėkmingų mokytojų ir mokinių bei jų su ugdymu susijusių patyrimo pavyzdžių. Šių knygų ugdymo sėkmės pavyzdžiai būtų Estera, Rūta, Danielius ir Jobas. Tarp nesėkmių galėtų būti keturi Jobo draugai. Psalmės, be abejo, yra giesmės, bet net ir jose yra bent trys ugdymo psalmės: Psalmė 1, Psalmė 37 ir Psalmė 73.

Evangelijose gausu su ugdymo tikslais susijusios medžiagos, ypač Jėzaus palyginimų. Daugelis Pauliaus laiškų prasideda stipriu Evangelijos skelbimu, tačiau baigiasi mokomąja medžiaga, praktiniais patarimais, susijusiais su kasdieniu krikščionių gyvenimu. Apreiškimo knygoje apstu mokomosios medžiagos. Pavyzdžiui, visas atskleidimas apie Kristaus Bažnyčios ateitį užrašytas šioje knygoje, kurią atverti gali tik Dievo Avinėlis – Jėzus, Vyriausiasis Mokytojas (Apr 5, 1–5).

`Kai kas gali teigti, kad ne visa Mozės knygose esanti mokymo medžiaga taikytina mūsų laikams, ir tai teisinga. Įst 17, 14–20, nurodymuose dėl karalių, pateikiama keletas labai aiškių įsakų, kaip išrinkti žmogų, kuris eitų karališkąsias pareigas. Šiandien, savaime suprantama, mes neskiriame karalių bažnyčioje. Kaip mes užtikriname tinkamą visos šios mokomos Šventojo Rašto medžiagos pritaikymą mūsų laikmečiui?`
