---
title:  Ugdymas ir atpirkimas
date:   14/11/2020
---

### Šios savaitės tyrinėjimui skaitykite:
Pr 1, 26–27; Iz 11, 1–9; 2 Tim 3, 14–17; 1 Kar 5, 9–14; Jn 14, 17; 1 Kor 2, 1–16.

> <p>Įsimintina eilutė:</p>
> „Visas Raštas yra Dievo įkvėptas ir naudingas mokyti, barti, taisyti, auklėti teisumui.“ (2 Tim 3, 16)

Raštas pasakoja ilgą istoriją apie Dievą ir Jo tautą. Kartais ji laikoma pasakojimu apie bent jau laikinai išblėsusią meilę. Arba ji gali būti traktuojama kaip pasakojimas apie tėvą ir jo maištaujančius vaikus, kurie, galų gale, sugrįžta.

Tačiau šios savaitės mokymo tikslais Rašto pasakojime ieškosime kitos temos, būtent apie mokytoją ir jo mokinius. Jie neišlaiko išmėginimų, tačiau jis kantriai juos moko vėl ir vėl, kol galiausiai kai kurie pasimoko.

Rašto pasakojimas primena mūsų pačių istorijas, kurias mes taip gerai žinome, bet su viena išimtimi. Pasakojimui apie Dievą ir Jo tautą garantuojama gera pabaiga, tikslo pasiekimas. Dangaus malonė Jo tautai garantuoja šį rezultatą. Žmonėms tenkanti atsakomybė šiuose santykiuose dažnai buvo nesuprantama ir net bijota daugelio, kurie manė, kad ji yra varginanti. Bet iš tikrųjų Rašto pasakojimas iš esmės yra kvietimas pažinti Dievą ir suprasti Jo valią. Iš tikrųjų mokymasis pažinti Dievą yra svarbiausia mūsų reakcija į Jo malonę. Mes negalime pelnyti tokios malonės, bet galime jos išmokti. O kas gi yra krikščioniškasis ugdymas, jei ne, iš esmės, mokymas apie šią malonę?
