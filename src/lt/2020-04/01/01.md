---
title:  Ugdymas edeno sode
date:   26/09/2020
---

### Šios savaitės tyrinėjimui skaitykite:
Pr 2, 7–23; Pr 3, 1–6; 2 Pt 1, 3–11; 2 Pt 2, 1–17; Hbr 13, 7. 17. 24.

> <p>Įsimintina eilutė:</p>
> „Atmink, kokia didinga Dievo galybė! Kas gali taip pamokyti, kaip daro Jis? (Job 36, 22)

Daugelis Rašto tyrinėtojų žino Pradžios knygos 1–3 pasakojimą ir jo asmenybes – Dievą, Adomą, Ievą, angelus, žaltį. Aplinka – puikus sodas rojuje, vadinamame „Edenu“. Panašu, kad tema laikosi loginių įvykių rutuliojimosi. Dievas sukuria. Dievas įsako Adomui ir Ievai. Adomas ir Ieva nusideda. Adomas ir Ieva išvaromi iš Edeno. Tačiau atidžiau pažvelgus į pirmus Pradžios knygos skyrius, ypač per ugdymo prizmę, paaiškės su jos asmenybėmis, aplinkybėmis ir pasakojimu susijusios įžvalgos.

> <p></p>
> „Dar pasaulio pradžioje sukurta ugdymo sistema turėjo tapti žmogui modeliu per visus tolimesnius laikus. Kaip jos principų pavyzdys, Edene, mūsų pirmųjų tėvų namuose, buvo įkurta mokykla. Edeno sodas tapo mokyklos klase, gamta – vadovėliu, pats Kūrėjas – mokytoju, o žmonijos protėviai – mokiniais.“ (E. Vait, Ugdymas, p. 21)

Viešpats buvo šios pirmosios mokyklos įkūrėjas, direktorius ir mokytojas. Bet mums žinoma, kad Adomas ir Ieva galiausiai pasirinko kitą mokytoją ir pasidavė klaidamoksliams. Kas nutiko, kodėl ir ko naudingo šiandien galime pasimokyti iš šio ankstyvo su ugdymu susijusio pasakojimo?
