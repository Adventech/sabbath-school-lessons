---
title:  II. Darbas ir rūpinimasis
date:   07/12/2020
---

Profesija ar darbas yra susiję su „darymu“. Net ir tie, kurie daugiausia atlieka protinį darbą, kažkuriuo metu imasi ir fizinio darbo, net jei tai reiškia tik kompiuterio klaviatūros klavišų spaudinėjimą.

**2. Ko šios eilutės, kuriose darbą simbolizuoja „rankos“, moko mus apie darbą?**

`Įst 16, 15` 													

`Mok 9, 10` 													

`Pat 21, 25; Jer 1, 16`													

Dievas davė mums „rankų darbą“, kad galėtume rasti pasitenkinimą ir džiaugsmą (žr. Pat 10, 4; 12, 14). Psichologijoje „asmeninis veiksmingumas“ apibūdina įsitikinimą, kad kiekvienas žmogus gali gyvenime nuveikti ką nors reikšmingo. Asmeninis veiksmingumas nedidėja kartojant: „Manau, kad galiu! Manau, aš galiu!“ Pastarasis iš tikrųjų padidėja tik ką nors atlikus.

Nors mums suteiktas „rankų darbas“ yra Dievo palaiminimas mums (žr. Ps 90, 17), leidžiantis mums gyventi prasmingai, pagrindinis Dievo sumanymas yra tas, kad „mūsų rankų darbas“ laimintų kitus. Paulius rašo, kad turime darbuotis, nuveikdami ką nors naudingo savo rankomis, kad turėtume kuo pasidalyti su kitais. Paulius tikrai gyveno šiuo principu:

„Jūs gi žinote, kad mano ir palydovų reikalams tarnavo šitos va mano rankos. Ir aš jums visur rodydavau, kad, šitaip triūsiant, reikia paremti silpnuosius ir atminti Viešpaties Jėzaus pasakytus žodžius: ‘Palaimingiau duoti negu imti.’“ (Apd 20, 34–35)

Mums reikia atminti Nehemijo maldą: „O dabar, Dieve, sustiprink mano rankas!“ (Neh 6, 9)

`Koks jūsų požiūris į savo darbą? Kaip galėtumėte panaudoti savo darbą, kad labiau laimintumėte kitus?`
