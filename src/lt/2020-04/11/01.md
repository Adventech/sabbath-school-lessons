---
title:  Krikščionis ir darbas
date:   05/12/2020
---

### Šios savaitės tyrinėjimui skaitykite:
Pr 3, 19; Įst 16, 15; Iš 25, 10–30, 38; Gal 5, 22–26; Mok 9, 10; 1 Kor 10, 31.

> <p>Įsimintina eilutė:</p>
>  „Tad, mano mylimieji broliai, būkite tvirti ir nepajudinami, vis uoliau dirbkite Viešpaties darbą ir žinokite, kad jūsų triūsas ne veltui Viešpatyje.“ (1 Kor 15, 58)

Darbą sumanė Dievas. Tobulame pasaulyje prieš nuodėmę Dievas pavedė Adomui ir Ievai rūpintis sodu (Pr 2, 15). Kaip ir jų Kūrėjas, pagal kurio paveikslą jie buvo sukurti, jie turėjo užsiimti kūrybiniu darbu ir mėgstama tarnyste. T. y., net nepuolusiame pasaulyje, kuriame nebuvo nuodėmės, mirties ir kančių, žmonija turėjo dirbti.

Šiuo „tarpiniu laikotarpiu“ (po tobulo pasaulio ir prieš pažadėtąjį) esame pašaukti darbą laikyti vienu iš Dievo palaiminimų. Žydai kiekvieną vaiką mokė amato. Buvo sakoma, kad tėvas, kuris nemokys sūnaus amato, užaugins nusikaltėlį. Tuo tarpu Jėzus, Dievo Sūnus, daug metų praleido vykdydamas savo Tėvo valią sąžiningai dirbdamas dailide, galbūt aprūpindamas Nazareto žmones reikalingais baldais ir žemės ūkio įrankiais (Mk 6, 3). Visa tai taip pat buvo mokymo, skirto paruošti Jį ateinančiai tarnystei, dalis. Apaštalas Paulius vykdė Viešpaties darbą lygiai taip pat užtikrintai, kai jis pusantrų metų darbavosi kartu su Akvilu ir Priscile ausdami palapines, o sabatą mokė sinagogoje (Apd 18, 1–4; 2 Tes 3, 8–12). Šią savaitę tyrinėsime darbo ir jo vaidmens krikščioniškam ugdymui klausimą.
