---
title:  Tolesniam tyrinėjimui
date:   13/11/2020
---

> <p></p>
> „Širdis už viską vylingesnė ir nepataisomai pasiligojusi. Religijos profesoriai nenori atidžiai ištirti save, kad įsitikintų, ar jie tiki, ir baugina tai, kad daugelis pasitiki nepagrįsta viltimi. Kai kurie pasikliauja senu patyrimu, kuris buvo prieš daugelį metų; bet atėjus širdies ištyrimo metui, kai visi turėtų būti susipažinę su tokiu kasdieniu patyrimu, jie neturi ką prisiminti. Jie, atrodo, galvoja, kad tiesos išpažinimas juos išgelbės. Kai bus įveiktos tos nuodėmės, kurių Dievas nekenčia, Jėzus ateis ir vakarieniaus su jumis, o jūs su Juo. Tuomet semsitės dangiškos stiprybės iš Jėzaus, augsite Jame ir galėsite pergalingai pasakyti: Dėkui Dievui, kuris duoda mums pergalę per mūsų Viešpatį Jėzų Kristų. Viešpačiui būtų maloniau, jei drungni religijos profesoriai niekada nebūtų ištarę Jo vardo. Jie yra nuolatinė našta tiems, kurie ištikimai sektų Jėzų. Jie yra kliuvinys netikintiesiems, o piktieji angelai dėl jų džiūgauja ir tyčiojasi iš Dievo angelų, rodydami savo iškreiptą kelią. Tokie yra prakeikimas namuose ir svetur. Jie artinasi prie Dievo lūpomis, bet jų širdis toli nuo Jo.“ (E. Vait, „Spiritual Gifts“, 2 t., 227 p.)

**Klausimai aptarimui:**

`1. Iš Mk 7, 1–13 aišku, kad pagrindinė klaidinančio garbinimo sąlyga yra širdies bėda. Dievas nežiūri palankiai į garbinimą lūpomis, jei pastarasis nekyla iš mūsų širdies. Kodėl Evangelija ir pasakojimas apie Jėzaus mirtį vardan mūsų yra pats galingiausias būdas palenkti širdis nuoširdžiai mylėti Dievą?`

`2. Įsigilinkite į mintį apie Dievo garbinimą „dvasia ir tiesa“. Ar įmanoma daryti viena, bet nedaryti kito, ar tikras garbinimas reikalauja abiejų? Jei taip, kodėl?`

`3. Taip, mūsų širdis turi būti tyra, kad galėtume iš tikrųjų garbinti Dievą, bet ką tai reiškia? Ar reikia palaukti, kol būsime visiškai susijungę su Viešpačiu, kai mūsų gyvenime bus visiška tvarka, prieš mums pradedant garbinti? Kita vertus, kaip tikras garbinimas gali padėti jūsų širdžiai atsirasti deramoje vietoje, kalbant apie jus ir Dievą?`
