---
title:  V. Laikas bendruomenei
date:   17/12/2020
---

Jėzus parodė savo mokiniams kassavaitinį sinagogos lankymo paprotį. Po Jo prisikėlimo jie pastarąjį tęsė, kaip ir kiti Jėzaus sekėjai. Sinagoga tapo viena pagrindinių vietų apaštalams kelti klausimus, susijusius su prisikėlimu, o sabata suteikė galimybę bendruomenei susirinkti ir mokytis. Juk Jėzus buvo hebrajų Mesijas, paskelbtas Senajame Testamente, kuris buvo skaitomas sinagogose kiekvieną sabatą. Tad kokioje geresnėje vietoje tikintieji galėjo aukštinti Jėzų, jei ne sinagogoje, ypač liudydami žydams ir kitiems dievobaimingiesiems (Apd 13, 16. 26)?

`5. Perskaitykite pateiktas eilutes. Ką jos sako apie tai, kaip Jėzaus sekėjai liudijo viešose vietose? Skaitydami šias eilutes pagalvokite, kur jie kalbėjo, su kuo kalbėjo, kas buvo sakoma ir kokie buvo rezultatai Apd 13, 14–45; Apd 16, 13-14; Apd 17, 1–5; Apd 18, 4.`
														
Apaštalų liudijimas buvo ir asmeninis, ir pagrįstas Raštu. Paulius išsamiai išdėstė Izraelio istoriją, pradedant – „mūsų protėviais“ (Apd 13, 17) Egipte, ir pakartojo jų istoriją nuo įsikūrimo iki Teisėjų, Karalių, iki Dovydo, nuo kurio jis galėjo nesunkiai pereiti prie Jėzaus.

Paulius ir kiti taip pat parodė, kaip jų asmeninis patyrimas ir supratimas buvo pagrįstas Šventojo Rašto kontekstu. Jie pateikė informaciją, diskutavo ir aptarinėjo. Asmeninio liudijimo ir Rašto derinys skelbiant, mokant ir aptariant buvo labai galingas. Iš Rašto matyti, kad kai kurie religiniai vadovai pavydėjo apaštalams autoriteto ir iš to kylančios galios žmonėms, tiek žydams, tiek pagonims.

Septintosios dienos adventistų bažnyčios istorija taip pat stipri, su tvirtu liudijimu ir Rašto aiškinimu tiek pamokslaujant, tiek mokant / dalijantis. Sabatos mokyklos derinimas su pamaldomis (pamokslavimu) ir kitais susitikimais sabatą (pavyzdžiui, jaunimo susitikimai) užtikrina stiprią formalią bazę ugdymui Septintosios dienos adventistų pamaldose. Nors ją turi papildyti kitoks mokymosi patyrimas, ji yra esminė mokymosi patyrimui sabatą.
