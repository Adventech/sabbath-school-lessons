---
title:  Sabata. Dievo charakterio patyrimas ir gyvenimas
date:   12/12/2020
---

### Šios savaitės tyrinėjimui skaitykite:
Pr 1, 2; Iš 16, 14–29; Iz 58, 1–14; Mt 12, 1–13; Lk 13, 10–17.

> <p>Įsimintina eilutė:</p>
> „Ir pridūrė: ‘Šabas padarytas žmogui, ne žmogus šabui; taigi Žmogaus Sūnus yra ir šabo Viešpats.ʼ“ (Mk 2, 27–28)

Tarp savo laidos magistrantų Džodi (Jodie) buvo vienintelė septintosios dienos adventistė, o jos sprendimas nedalyvauti socialiniuose renginiuose sabatą jos įsitikinimus padarė labai matomus.

Vieną dieną jai paskambino viena jos draugė Geil (Gayle). Šios vyras šešioms savaitėms buvo išvykęs. Ji paklausė Džodi, ar ji norėtų praleisti ateinančius šešis penktadienio vakarus su ja, nes žinojo, kad Džodi vis tiek tais vakarais „nieko“ neveikia.

Kitus keturis penktadienio vakarus jos kartu valgė, grojo, dalijosi savo krikščionišku patyrimu ir mėgavosi viena kitos draugija. Penktąjį savaitgalį Geil pasakojo Džodi, kad apsipirkinėjo miesto centre ir žvilgtelėjo į savo laikrodį. Oi, pagalvojo ji. Sabata jau čia pat. Staiga ji suprato, kad per keturis penktadienio vakarus jos krikščioniškas patyrimas praturtėjo. Ji paaugo, daugiau sužinojo apie savo Dievą ir pagilino savo tikėjimą. Sabata buvo galimybė ugdymui ir asmeniniam tobulėjimui.

Tai įdomus pasakojimas apie tai, kaip mes galime sabatą laikyti ne tik diena poilsiui, bet ir ugdymo priemone.
