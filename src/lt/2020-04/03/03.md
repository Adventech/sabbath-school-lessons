---
title:  II. Liudytojas prieš tave
date:   12/10/2020
---

Mozei žinant, kad netrukus mirs, jis puikiai supranta aplinkybes. Jis žino, kad po jo mirties izraelitai pateks į pažadėtą Kanaano kraštą. Jis taip pat žino, kad pasiekę ilgą savo kelionės tikslą jie ims maištauti.

`2. Perskaitykite Įst 31, 14–27. Kaip Mozė ruošėsi prieš savo mirtį? Kas Mozei rūpėjo labiausiai ir kaip jis sprendė šiuos klausimus?`
														
Mozės tonas čia gali pasirodyti panašus į mokytojo, kurį netrukus pakeis jį pavaduojantis mokytojas. Jis žino, kad jo mokiniai netinkamai elgėsi jam būnant klasėje; jis nepasiduoda apgaulei ir negalvoja, kad jie nemaištaus, kai jo nebebus. Jis liepia levitams, nešusiems Sandoros Skrynią, padėti Įstatymo knygą šalia Skrynios, kad ji būtų liudytoja. Mozė paprasčiausiai neperduoda savo pamokų plano tam, kas jį pakeis. Jis palieka liudytoją. Mozė kalba apie Įstatymo knygą taip, lyg ji būtų gyva būtybė, galinti barti žmones.

`3. Pagalvokite apie Įstatymą kaip liudytoją prieš juos. Kaip mes suprantame šią mintį ir Naujajame Testamente? žr. Rom 3, 19–23. T. y., kaip Įstatymas nurodo mums į malonės poreikį?`
														
Pakartoto Įstatymo 31 Dievas liepia Mozei užrašyti giesmę, kurios Viešpats jį išmokė. Tada šios giesmės Mozė turi išmokyti izraelitus, kad, kaip parašyta 19 eilutėje: „ši giesmė būtų Mano liudijimas prieš izraelitus“. Vėlgi mes matome, kad Dievo nurodymai yra suasmeninti. Giesme lengviau dalytis. Ir kai giesmė yra liudijimas, ji gali priversti žmones pažvelgti į save ir pamatyti, ką ji apie juos sako.

`Netgi mums siekiant paklusti Dievo Įstatymui visomis Dievo suteiktomis jėgomis, kokiu būdu Jo Įstatymas veikia kaip liudytojas prieš mus? Ko šis liudytojas mus moko apie Evangelijos poreikį mūsų gyvenime?`
