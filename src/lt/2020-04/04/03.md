---
title:  II. Leibnico klausimas
date:   19/10/2020
---

Prieš daug metų vokiečių mąstytojas ir rašytojas Gotfridas Vilhelmas Leibnicas paklausė turbūt elementariausio ir esminio klausimo: „Kodėl apskritai yra kažkas, o ne – niekas?“

`2. Kaip šie tekstai atsako į Leibnico klausimą? Pr 1, 1; Jn 1, 1–4; Iš 20, 8–11; Apr 14, 6–7; Job 12, 7–10.`														

Įdomu, kad Rašte Dievo buvimas tiesiog numanomas. Pr 1, 1 neprasideda daugybe loginių argumentų (nors jų yra daug), susijusių su Dievo buvimu. Jo buvimas tiesiog numanomas (taip pat žr. Iš 3, 13–14) ir nuo pat pradžios įvardijami Dievas kaip Kūrėjas, Raštas ir visa jo puslapiuose atskleista tiesa.

Pasaulio sukūrimo doktrina taip pat yra viso krikščioniškojo ugdymo pagrindas. Viskas, kuo krikščionys tiki, remiasi pasaulio sukūrimo per šešias dienas doktrina. Raštas neprasideda teiginiu apie sutaikymą, apie Įstatymą, apie kryžių, apie prisikėlimą ar apie Antrąjį atėjimą.

Ne, jis prasideda teiginiu apie Dievą kaip Kūrėją, nes nė vienas iš šių mokymų neturėtų prasmės, jei ne Dievo kaip mūsų Kūrėjo tikrovė.

Taigi, vėl, biblinė pasaulėžiūra turi pabrėžti pasaulio sukūrimo doktrinos svarbą. Šis akcentavimas taip pat tampa labai svarbus, nes prieš šį mokymą pasisakoma vardan mokslo. Evoliucija – milijardų metų gyvybės vystymasis lėtai ir atsitiktinai daugybei milijonų sugriovė tikėjimą Raštu. Sunku įsivaizduoti mokymą, labiau prieštaraujantį Raštui ir krikščioniškam tikėjimui apskritai. Štai kodėl mintis, kad evoliucija gali būti kažkaip suderinta su bibline pasaulio sukūrimo doktrina, yra blogesnė už ateistinę evoliuciją. To padaryti neįmanoma, neišjuokiant Rašto ir viso krikščioniškojo tikėjimo.

`Dievas liepė mums kiekvieną savaitę skirti vieną septintąją savo gyvenimo pasaulio sukūrimo per šešias dienas atminimui, to Jis neliepė ryšium su jokiu kitu mokymu. Ką tai turėtų mums pasakyti apie šios pamatinės doktrinos svarbą krikščioniškos pasaulėžiūros atžvilgiu?`
