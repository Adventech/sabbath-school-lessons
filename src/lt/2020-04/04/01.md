---
title:  Viešpaties akys. Biblinė pasaulėžiūra
date:   17/10/2020
---

### Šios savaitės tyrinėjimui skaitykite:
Pat 15, 3; Job 12, 7–10; Ef 6, 12; Apr 20, 5–6; Jn 1, 1–14; Mk 12, 29–31.

> <p>Įsimintina eilutė:</p>
> „Dievo akys yra visur, jos stebi blogus ir gerus žmones.“ (Pat 15, 3)

Lenkų poetas Česlovas Milošas parašė eilėraštį, kuris prasideda įsivaizduojamų gyvūnų aprašymu: kalbančių triušių, kalbančių voverių ir panašiai. Jie „daug kuo panašūs į tikrus gyvūnus“, rašė jis, „kaip mūsų pasaulio sampratos panašios į tikrą pasaulį“. Tada, baigdamas eilėraštį, jis parašė: „Galvokite apie tai ir drebėkite“.

„Drebėjimas“ gali pasirodyti per griežtas žodis, tačiau tiesa, kad daug to, ką žmonės galvoja apie pasaulį, gali būti visiškai neteisinga. Pavyzdžiui, beveik 2000 metų protingiausių ir labiausiai išsilavinusių pasaulio žmonių manymu žemė buvo nejudantis visatos centras. Šiandien daugelis protingiausių ir labiausiai išsilavinusių žmonių tiki, kad žmonės išsivystė iš to, kas iš pradžių buvo paprasta gyvybės forma.

Žmonės niekada nežiūri į pasaulį iš neutralios pozicijos. Mes jį visada matome tik per filtrus, turinčius įtakos mus supančio pasaulio supratimui. Šis filtras vadinamas pasaulėžiūra ir labai svarbu, kad jaunimą ir net vyresnius bažnyčios narius išmokytume biblinės pasaulėžiūros.
