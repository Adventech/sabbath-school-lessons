---
title:  Tolesniam tyrinėjimui
date:   23/10/2020
---

> <p></p>
> „Esminis auklėjimo tikslas yra atkurti Dievo atvaizdą žmogaus sieloje.“ (E. Vait, Patriarchai ir pranašai, p. 487) 

Atsižvelgiant į šią mintį, galima suprasti, kodėl tvirta krikščioniška pasaulėžiūra yra būtina adventistų ugdymui. Galų gale, kaip jau tyrinėjome anksčiau, savaime išsilavinimas nebūtinai yra geras dalykas. Žmonės gali būti išsilavinę, net labai, idėjomis ir požiūriais, kurie prieštarauja Rašte randamiems principams. Štai kodėl septintosios dienos adventistų ugdymo sistema turi būti pagrįsta krikščioniška pasaulėžiūra. Tai reiškia, kad visos bendrosios ugdymo, mokslo, istorijos, dorovės, kultūros ir kitos sritys būtų dėstomos atsižvelgiant į ją, o ne tas, kurios jai prieštarauja ar net ją ignoruoja. Taip pat, kaip minėta anksčiau ir ką verta pakartoti – nėra tokio dalyko kaip neutrali pozicija; į visą gyvenimą, į tikrovę žiūrima per asmeninius pasaulėžiūros filtrus, nesvarbu, ar ta pasaulėžiūra yra nuosekliai ir sistemingai apgalvota, ar ne. Taigi labai svarbu, kad biblinė pasaulėžiūra būtų viso Septintosios dienos adventistų ugdymo pagrindas.

**Klausimai aptarimui:**

`1. Kokių galite prisiminti pavyzdžių iš istorijos, kai visos ugdymo sistemos buvo (ar net yra) labai destruktyvios? Kokios buvo tos vietos, ko ten buvo mokomi studentai ir ko iš jų galime pasimokyti? Kaip mes galime apsaugoti savo ugdymo sistemas nuo šių žalingų įtakų?`

`2. Šią savaitę apžvelgėme keletą pagrindinių krikščioniškos pasaulėžiūros punktų: Dievo buvimą, pasaulio sukūrimą, Raštą, atpirkimo planą ir Dievo Įstatymą. Kokios kitos svarbios dalys turėtų būti įtrauktos į visišką krikščioniškos pasaulėžiūros formavimą?`

`3. Aštuonioliktojo amžiaus mąstytojas kartą rašė: „O, sąžine! Tu esi dieviškasis instinktas, tu esi tam tikras vedlys neišmanantiems ir ribotiems, nors ir išmintinga bei laisva – tu esi neklystanti gėrio ir blogio teisėja, verčianti žmogų panašėti į Dievybę“. Kuo teisinga ar neteisinga tokia pozicija?`

`4. Dar kartą perskaitykite šį E. Vait teiginį: „Esminis auklėjimo tikslas yra atkurti Dievo atvaizdą žmogaus sieloje“. Ką tai reiškia? Kaip tai parodo, kodėl adventistų ugdymas turi skirtis nuo to, kaip pasaulis suvokia ugdymą?`
