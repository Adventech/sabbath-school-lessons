---
title:  III. Vyriausiojo mokytojo minčių suvokimas
date:   27/10/2020
---

`5. Kas Pauliui kėlė nerimą, jam rašant laišką krikščionių bendruomenei Filipuose? Fil 2, 1–4; Fil 4, 2–3.`
														
Fil 2, 1–11 yra vienos giliausių Rašto eilučių. Čia aptariamas Kristaus buvimas, Jo dieviškumas, įsikūnijimas, žmogiškumas, susitaikymas su mirtimi ant kryžiaus. Jose apibūdinamas ilgas, sunkus Jėzaus kelias žemyn iš dangaus į Golgotą (Fil 2, 5–8). Jos apibūdina, kaip Tėvas išaukština Jėzų iki visuotinio garbinimo (Fil 2, 9–11). Į šias eilutes sudėta daug nuostabios tiesos.

`6. Kaip Paulius pristato Fil 2, 5–11? Jūsų manymu, kurių iš apaštalo pagerbtų Jėzaus gyvenimo įvykių tikimasi, kad jie atsispindės filipiečių gyvenime? Fil 2, 6–11.`
														
Paulius tikisi, kad tikintieji Filipuose, linkę ginčytis, pasimokys iš Jėzaus ir Jo įsikūnijimo. Jei Jėzus galėjo tapti žmogumi, „priimdamas tarno pavidalą ir tapdamas panašus į žmones“ (Fil 2, 7), ir net paklusti nukryžiavimui, kiek labiau jie turėtų vienas kitam paklusti iš meilės?

Mums primenama, kad iš Vyriausiojo Mokytojo Jėzaus galima daug išmokti. Mes mokomės iš Jo minčių, kuriomis Jis dalijosi savo žemiškos tarnystės metu. Mes mokomės iš Jo padarytų stebuklų ir to, kaip Jis elgėsi kitų atžvilgiu. Ir mes galime pasistengti vadovautis Jo pavyzdžiu mūsų santykiuose su kitais, matydami Jo didelį maloningumą ir apsvarstydami Jo norą iškeisti dangaus šlovę į ėdžias (kokia pamoka mums!).

Priešingai, pasaulis mus dažnai kviečia išaukštinti save, girtis savo pasiekimais. Betliejaus ėdžios ir Vyriausiasis Mokytojas mus moko kitko – kad didis Dievo ugdymo ir išganymo darbas atliekamas ne išaukštinant save, bet nusižeminant Dievo akivaizdoje ir tampant tarnais kitiems.

`Su kokiomis aplinkybėmis jūs susiduriate dabar, kai jūsų nuolankumas galėtų jums būti galimybe atspindėti Kristų kitiems?`
