---
title:  Jėzus – vyriausiasis mokytojas
date:   24/10/2020
---

### Šios savaitės tyrinėjimui skaitykite:
Hbr 1, 1–4; 2 Kor 4, 1–6; Jn 1, 14. 18; Jn 14, 1–14; Fil 2, 1–11; 2 Kor 5, 16–21.

> <p>Įsimintina eilutė:</p>
> „Pats Dievas, kuris yra taręs: ‘Iš tamsos tenušvinta šviesa!ʼ – sušvito mūsų širdyse, kad pažintume Dievo šlovę, spindinčią Kristaus veide.“ (2 Kor 4, 6)

Bilis Gremas (Billy Graham) pasakojo nutikimą, kai lankėsi karo lauko ligoninėje kartu su generolu. Vienas jaunas kareivis „buvo taip sužalotas, kad gulėjo veidu į neštuvus“. Gydytojas sušnibždėjo Gremui: „Abejoju, ar jis kada nors vėl vaikščios“. Kareivis paprašė generolą: „Pone, aš kovojau už jus, bet niekada jūsų nemačiau. Ar galėčiau pamatyti jūsų veidą?“ Generolas atsigulė po neštuvais ir kalbėjosi su kareiviu. Gremui stebint, ant generolo skruosto nukrito kareivio ašara.

Jėzaus gimimo metu žmonija buvo sužalota ir kraujavo, jai reikėjo išgydančios Dievo vizijos. Atrodė, tarsi žmonija prašytų: „Dieve, ar galėtume pamatyti Tavo veidą?“ Siųsdamas savo Sūnų į šią planetą, Tėvas siuntė Vyriausiąjį Mokytoją misijai – parodyti žmonijai Jo veidą. Nuo tada turime nuostabią privilegiją regėti „Dievo šlovę, spindinčią Kristaus veide.“ (2 Kor 4, 6)

Stebėdami, kaip Vyriausiasis Mokytojas atkeliauja į Žemę, ko galime iš Jo pasimokyti?
