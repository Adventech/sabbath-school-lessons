---
title:  Tolesniam tyrinėjimui
date:   30/10/2020
---

E. Vait, „Ugdymas“, p. 83–95. 

> <p></p>
> „Dievo atsiųstame Mokytojuje susikoncentruoja visas tikro ugdymo darbas. Šiandien apie šį darbą, kaip ir apie tą, kurį Jis atliko prieš tūkstantį aštuonis šimtus metų, Išgelbėtojas kalba: ‘Aš esu Pirmasis ir Paskutinysis, ir Gyvasis [...] Aš esu Alfa ir Omega, Pradžia ir Pabaiga.ʼ (Apr 1, 17. 18; 21, 6) Esant tokiam Mokytojui, tokiai dieviško auklėjimo galimybei, būtų didžiausia kvailystė siekti išsilavinimo atskirai nuo Jo – siekti būti išmintingiems be Išminties; būti teisingiems atmetant Tiesą; ieškoti apšvietimo be Šviesos ir egzistencijos be Gyvybės; nusigręžti nuo gyvojo vandens Versmės ir pasidirbinti kiauras statines, kurios praleidžia vandenį. Štai Jis vis dar kviečia: ‘Jei kas trokšta, teateina pas Mane ir tegu geria. Kas Mane tiki, kaip Raštas sako, iš jo vidaus plūs gyvojo vandens srovės. [...] O kas gers vandenį, kurį Aš duosiu, tas nebetrokš per amžius, ir vanduo, kurį jam duosiu, taps jame versme vandens, trykštančio į amžinąjį gyvenimą.ʼ“ (Jn 7, 37. 38; 4, 14) (E. Vait, Ugdymas, p. 95)

> <p></p>
> „Brangus mokytojau... Šie visų mokytojų Kunigaikščio žodžiai, gyvenimas ir metodai yra aukščiausias pasirengimas jūsų darbui. Pažvelkite į Jį – štai jūsų tikrasis idealas. Žiūrėkite į Jį, gyvenkite Juo, kol dieviškojo Mokytojo Dvasia paims jūsų širdį ir gyvenimą. ‘Viešpaties šlovę atspindėdami, daromės panašūs į Jo atvaizdą.ʼ (2 Kor 3, 18) Tai – mokytojo įtakos savo mokiniams paslaptis. Mąstykite apie Jį.“ (E. Vait, Ugdymas, p. 328)

**Klausimai aptarimui:**

`1. Kokios vertybės ir elgesys būtų svarbūs mokytojams ir mokiniams krikščionims, kurie rimtai paiso idėjos mokytis iš „Vyriausiojo Mokytojo“ įsikūnijimo?`

`2. Krikščionims tėvams ir mokytojams tenka aukštas matas – atspindėti Dievo charakterį, kaip jis atsiskleidžia Jėzaus įsikūnijime. Ką derėtų daryti nepasiekus šio aukšto mato?`

`3. Klasėje aptarkite klausimą V dalies pabaigoje. Ko Jėzaus gimimas, gyvenimas ir mirtis mus moko apie Dievo charakterį? Kodėl tai turėtų mus paguosti, ypač didelių išbandymų metu?`
