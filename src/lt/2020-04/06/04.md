---
title:  III. Rabi Jėzus
date:   03/11/2020
---

Iš visų Naujojo Testamento skyrių pradžios nėra geriau žinomos už šią: „Pradžioje buvo Žodis. Tas Žodis buvo pas Dievą, ir Žodis buvo Dievas.“ (Jn 1, 1) Ir Jono 1 skyriuje netrukus prasidės nepamirštama eilutė: „Tas Žodis tapo kūnu ir gyveno tarp mūsų; mes regėjome Jo šlovę – šlovę Tėvo viengimio Sūnaus, pilno malonės ir tiesos.“ (Jn 1, 14)

`4. Perskaitykite Jn 1, 1–14. Ką šios eilutės pasako apie tai, kas buvo Jėzus ir ką Jis čia veikė? Ką tai turėtų pasakyti apie Jėzų kaip puikų Mokytojo pavyzdį?`
														
Tas pats Dievas, kuris kalbėjo su Adomu ir Ieva sode, o su Jokūbu tyruose, dabar pasirodo kaip Asmuo. Naujasis Testamentas sako, kad Dievas įsikūnijo Jėzuje. Per Jėzų galime sužinoti Dievo valią ir Dievo kelią, nes Jėzus buvo Dievas.

Toliau skyriuje pasakojama, kad Jonas Krikštytojas buvo toks įtikinantis skelbėjas, kad net religiniai vadovai iš Jeruzalės įtarė, jog jis gali būti ypatingas. Bet jis ruošė kelią didesniam už save. Netrukus pasirodys stebėtinai ypatingas, o Jonas Krikštytojas nebus vertas Jam „atrišti apavo dirželio“ (Jn 1, 27). Kitą dieną jis pamatė Jėzų ir paskelbė, kad Jis – Dievo Sūnus. Tądien, o vėliau ir kitą dieną, jis pavadino Jėzų Dievo Avinėliu.

Du Jono Krikštytojo sekėjai nusprendė patys sekti Jėzumi. Kai Jėzus paklausė, ko jie ieško, jie pavadino Jį „Rabi“ (tai reiškia Mokytojau) (Jn 1, 38).

Taigi Jėzus yra rabi, mokytojas, bet tokio mokytojo kaip Jis niekada nebuvo, nes Jis yra ir Dievas. Kitaip tariant, Dievas atėjo pas žmones kaip žmogus, ir tokiu pavidalu Jis veikė kaip rabi, mokytojas. Nestebina, kad E. Vait Jėzų pavadino 

> <p></p>
> „Didžiausiu Mokytoju, kokį tik pasaulis matė“ („Signs of the Times“, 1886 m. birželio 10 d). 

Juk šis Mokytojas buvo Dievas.

`Atsižvelgiant į tai, kas Jėzus buvo, kodėl verta iš Jo mokytis geriausių dvasinės tiesos mokymo būdų? Ko mes galime išmokti iš Jėzaus, kodėl mokymui svarbu ne tik tai, ką sakome, bet ir tai, ką darome?`
