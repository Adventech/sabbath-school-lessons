---
title:  IV. Moteris atsikalbinėja
date:   04/11/2020
---

Jėzus yra Vyriausiasis Mokytojas. Tikras Dievo charakteris šviečia Jo mokyme, taip pat ir Jo gyvenime. Taigi vienas Evangelijos pasakojimas juo labiau stebina, nes parodo, kad kai kas nors Jėzui atsikerta, Jis vis tiek klauso.

`5. Perskaitykite pasakojimą apie Jėzaus susidūrimą su pagone (arba kanaaniete) moterimi iš Tyro ir Sidono srities (Mt 15, 21–28; Mk 7, 24–30). Atkreipkite dėmesį, kad Jėzaus draugų rato vyrai yra jai nekantrūs ir, atrodo, kad net Jėzus ją atstumia. Ką jūs manote apie šios moters drąsą? Ko šis pasakojimas mus moko apie tai, kaip pats Jėzus mokė kitus?`
														
Jėzus buvo netoli Tyro ir Sidono. Jis atėjo į vietą, kur buvo gausu nepažįstamųjų ir vyravo etninė įtampa. Graikiškai kalbantys miestiečiai iš aukšto žiūrėjo į žydų ūkininkus kaime, o žydų žemdirbių požiūris buvo toks pat miestiečių atžvilgiu.

Neilgai trukus Erodas, gimtosios Jėzaus Galilėjos valdytojas, įvykdė mirties bausmę Jonui Krikštytojui. Bet Jonas buvo tas žmogus, kurio vizijai Jėzus iš esmės pritarė, ir mirties bausmė atrodė pranašaujanti nerimą. Jėzus pradėjo akis į akį susidurti su misijos pavojumi.

Pajutęs įtampą, Jėzus įžengė į namus, tikėdamasis, taip rašo Morkus, kad niekas apie tai nežinos (Mk 7, 24). Bet ši moteris jį rado.

To meto ir vietos kultūroje moteris neturėjo teisės ginti savo teises. Be to, ši moteris priklausė kultūrai ir etninei grupei, kuriai žydai skyrė mažai laiko, ir dėl to jos padėtis buvo dar nepalankesnė.

Tačiau šios moters dukra sirgo. Ji norėjo pagalbos ir atkakliai jos prašė.

Jėzus jai atsakė: „Nedera imti vaikų duoną ir mesti šunyčiams.“ (Mt 15, 26) Tokia pastaba galėjo užgauti jos jausmus.

Ir tada atsitiko kažkas nepaprasto. Ji sureagavo. Šunys jai buvo pažįstami gyvūnai, skirtingai nei žydams, kurie jų nelaikė naminiais gyvūnėliais, ir ji pasakė: „Taip, Viešpatie, bet ir šunyčiai ėda trupinius, nukritusius nuo šeimininko stalo.“ (Mt 15, 27)

Jos pastaba padaro įtaką. Tai atrodo įtikinama. Ir Jėzus išgydė jos vaiką.

`„Tebūnie tau, kaip prašai.“ (Mt 15, 28) Kaip mes suprantame šiuos žodžius? Kaip mes reaguojame, kai ne viskas vyksta taip, kaip mes norime?`
