---
title:  Daugiau vyriausiojo mokytojo pamokų
date:   31/10/2020
---

### Šios savaitės tyrinėjimui skaitykite:
Pr 3, 1–11; Rom 5, 11–19; Pr 28, 10–17; Jn 1, 1–14; Mt 15, 21–28; Mk 10, 46–52.

> <p>Įsimintina eilutė:</p>
> „Tuomet Jėzus jam tarė: ‘Eik, tavo tikėjimas išgelbėjo tave.ʼ Jis tuoj pat praregėjo ir nusekė paskui Jėzų keliu.“ (Mk 10, 52)

Kam iš mūsų neteko jaustis sugėdintam ar sugėdintai? Kas iš mūsų nėra padaręs to, apie ką sunku galvoti, ar to, kas verčia mus gūžtis nuo minties, kad kažkas apie tai žino? Greičiausiai mums visiems teko tai patirti, ar ne?

Įsivaizduokite, ką reiškė būti Adomu ir Ieva po to, kai pora valgė uždrausto medžio vaisiaus. Arba kai Jokūbas apgavo savo tėvą, kad gautų savo brolio palaiminimą, o tada turėjo bėgti nuo savo brolio pykčio. Kaip jis miegojo naktį? Įsivaizduokite, kad esate nutverta svetimautoja (Jn 8, 4). Tai patyrė ir Dovydas, o Psalmė 32 yra jo skaudi su šiuo įvykiu susijusi išraiška ir išpažintis.

Aišku, tai yra viena iš priežasčių, kodėl Evangelija yra visuotinė, ir Kristaus mirtis skirta visai žmonijai. Nepriklausomai nuo mūsų skirtumų, mus tikrai vienija viena – mūsų bendras nuodėmingumas.

Taigi tikrasis krikščioniškas ugdymas turi kreipti mus į vienintelį sprendimą mūsų gana niūriai būklei. Šią savaitę tyrinėsime vienintelį sprendimą – mūsų Vyriausiąjį Mokytoją.
