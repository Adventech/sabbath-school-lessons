---
title:  Tolesniam tyrinėjimui
date:   04/12/2020
---

Mokslas, itin daug dalykų aiškinantis teisingai, supranta pasaulio atsiradimą neteisingai dėl dviejų pagrindinių priežasčių: pirma, mokslas, tiriantis gamtinį pasaulį, privalo ieškoti atsakymų tik natūraliame pasaulyje; antra, mokslas daro prielaidą, kad gamtos dėsniai turi išlikti nekintantys. Tačiau abi jos yra netinkamos, kalbant apie pasaulio atsiradimą.

Tarkim, pirmoji prielaida, kuriai būtinos natūralios priežastys natūraliems įvykiams. Ji praverčia sekant uraganus, bet yra bevertė pasaulio atsiradimo atveju, prasidedančiu: „Pradžioje Dievas sukūrė dangų ir žemę“ (Pr 1, 1). Ko mokslas, neigiantis antgamtinį pasaulio atsiradimą, gali mus išmokyti apie visiškai antgamtiškas ištakas?

O gamtos nekintamumas? Atrodo, kad jis prasmingas, išskyrus tai, kad Rom 5, 12 – „Todėl, kaip per vieną žmogų nuodėmė įėjo į pasaulį, o per nuodėmę mirtis, taip ir mirtis prasiskverbė į visus žmones, nes visi nusidėjo“ – numano natūralią aplinką nevientisą ir skirtingą nuo visko, su kuo dabar susiduria mokslas. Pasaulis, kuriame mirties nebuvo, iš esmės skiriasi nuo to pasaulio, kurį galime tyrinėti šiandien, ir, jei manysime, kad jie yra labai panašūs, kai iš tikrųjų jie tokie nėra, nuklysime.

Taigi mokslas neteisingai aiškina pasaulio atsiradimą, nes jis paneigia dvi esmines kūrinijos puses: už jos slypinčią antgamtinę jėgą ir radikalų fizinį nenuoseklumą tarp pirminės kūrinijos bei to, kas dabar yra prieš mus.

**Klausimai aptarimui:**

`1. Klasėje aptarkite grožį. Kas yra grožis? Kaip mes jį apibrėžiame? Kaip krikščionis gali apibrėžti ir suprasti grožį skirtingai nuo nekrikščionio?`

`2. Kristus galėjo ateiti į žemę kaip puikus mokslininkas, kuriam būtų gausiai atlyginta už novatoriškus tyrimus. Jis galėjo pelnyti visą šlovę kaip muzikos atlikėjas. Vietoj to Jis atėjo ir mokėsi kaip nuolankus dailidė. Jis dalyvavo sukuriant pasaulį, tačiau mokėsi kaip paprastas asmuo ir klusniai vykdė savo pareigas. Kokį padrąsinimą tai teikia mums, kad ir kur būtume mums tekusioje ugdymo ar profesinėje kelionėje?`

`3. Nors ne kiekvienas krikščionis yra pašauktas mokyti mokyklose, krikščionys gali bet kada mokyti kitus žodžiu ir darbu, tikslingai ar to nesuvokiant. Dėl šios priežasties, kokius įpročius krikščionis turėtų ugdytis ir kaip Kristaus mokinys, ir kaip pasaulio mokytojas?`
