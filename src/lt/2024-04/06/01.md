---
title:  Daugiau liudijimų apie Jėzų
date:   02/11/2024
---

### Šios savaitės tyrinėjimui skaitykite:
Jn 3, 25–36; Jn 1, 32–36; Dan 7, 18; Jn 6, 51–71; Jn 5, 36–38; Jn 7, 37–53.

> <p>Įsimintina eilutė:</p>
> „O Aš, kai būsiu pakeltas nuo žemės, visus trauksiu prie savęs“ (Jn 12, 32).

Jėzus stebino pasakodamas ne tik apie save, apie tai, kas Jis yra, apie tai, kas Jį siuntė, ar apie tai, iš kur Jis atėjo. Jis taip pat parodė, kas Jis yra, savo padarytais stebuklais ir ženklais. Kaip kai kurie atvirai liudijo apie Jėzų: „Daugelis iš minios įtikėjo Jį ir kalbėjo: Argi atėjęs Mesijas padarytų daugiau ženklų, kaip kad šitas yra padaręs?!“ (Jn 7, 31)

Savo žodžius Jis pagrindė darbais, kurie įrodė Jo žodžių tikrumą.

Tačiau dramai tęsiantis tarp žmonių prasidėjo susiskaldymas. Vyro išgydymas prie Betzatos tvenkinio lėmė kai kurių vadovų pyktį. Diskusija Kafarnaume po 5000 pamaitinimo baigėsi tuo, kad daugybė Jėzų atmetė. Lozoriaus prikėlimas vieniems pažadino tikėjimą, o kituose sukėlė priešiškumą, kuris prives prie Jėzaus teismo ir mirties bausmės.

Šią savaitę tyrinėsime apie tuos, kurie liudijo apie Jėzų. Kiekviename iš šių įvykių atsiskleidžia tai, kas iš tikrųjų yra Jėzus, ir kartu jie sukuria gilesnę Jėzaus, Mesijo, viziją.