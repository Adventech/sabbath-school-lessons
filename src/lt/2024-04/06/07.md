---
title:  Tolesniam tyrinėjimui
date:   08/11/2024
---

E. Vait, Su meile iš Dangaus, 2011 p. 348–360 p. 574–580.

„‘Pas ką mes eisime?!’ Izraelio mokytojai buvo formalizmo vergai. Fariziejai ir sadukiejai nuolat kivirčijosi tarpusavyje. Palikti Jėzų reiškė patekti tarp ritualų bei apeigų saugotojų ir ambicingų žmonių, kurie siekė sau šlovės. Nuo tada, kai mokiniai priėmė Kristų, jie patyrė daugiau ramybės bei džiaugsmo nei per visą savo ankstesnį gyvenimą. Kaip jie galėjo grįžti pas tuos, kurie tyčiojosi iš nusidėjėlių Draugo ir Jį persekiojo? Jie taip ilgai laukė Mesijo; štai Jis atėjo, ir jie negalėjo nusigręžti nuo Jo Artumo į tuos, kurie troško Jo gyvybės ir persekiojo juos už tai, kad jie tapo Jo sekėjais.

‘Pas ką mes eisime?!’ Atsitraukti nuo Kristaus mokymo, Jo meilės ir gailestingumo pamokų ir eiti į netikėjimo tamsą, pasaulio nedorybes? Nors daugelis, regėję nuostabius Išgelbėtojo darbus, Jį paliko, Petras išreiškė mokinių tikėjimą: ‘Tu – Dievo Šventasis’. Vien nuo minties, kad gali prarasti šį sielos inkarą, juos apimdavo baimė ir sielvartas. Likti be Išgelbėtojo reiškė nevaldomu laivu išplaukti į tamsią, audringą jūrą“ (E. Vait, Su meile iš Dangaus, 2011, p. 359).

**Klausimai aptarimui:**

`1. Klasėje pakalbėkite apie sudėtingą klausimą, kodėl kai kurie žmonės, gavę Jėzaus Mesijo ir krikščionybės tiesos įrodymą, mielai jį priima, o kiti, gavę tuos pačius įrodymus, juos atmeta?`

`2. Kokia gali būti svarbesnė tiesa už tą, kad Jėzus Kristus mirė už mūsų nuodėmes? Tačiau kaip mes sužinojome šią esminę tiesą? Mokslo, prigimtinės teisės, prigimtinės teologijos, logikos, proto pagalba? Nors paminėtos sritys iš tikrųjų gali paskatinti mus tikėti Dievu Kūrėju, Pirmąja Priežastimi, Nepajudinama Varomąja Jėga, bet nė viena iš jų, nei pavieniui, nei kartu, negalėtų mūsų išmokyti svarbiausios tiesos, kurią privalome žinoti – Kristus mirė už mūsų nuodėmes. Ko tai, kad visos šios sritys net iš principo negalėjo atvesti mūsų prie svarbiausios tiesos, kurią iš tikrųjų privalome žinoti, turėtų išmokyti mus, kaip itin svarbu, kad Raštas taptų mūsų galutiniu ir aukščiausiu autoritetu tikėjimo klausimais?`

`3. Kodėl tikėjimui gali būti itin svarbu atminti tai, ką Dievas padarė asmens gyvenime?`