---
title:  Minios liudijimas
date:   07/11/2024
---

„Paskutinę, iškilmingiausiąją šventės dieną Jėzus stovėjo ten ir šaukė: Jei kas trokšta, teateina pas Mane ir tegu geria. Kas Mane tiki, kaip Raštas sako, iš to vidaus plūs gyvojo vandens srovės“ (Jn 7, 37– 38).

Jonas daugybę kartų užrašė Jėzaus drąsius teiginius apie save, apie tai, kas Jis buvo ir ką Jis atėjo daryti.

Jn 7, 37–38 yra dar vienas pavyzdys to, ką Jėzus teigė apie save ir ką Jis darys visiems, kurie ateis pas Jį. Tai taip pat buvo stulbinantys teiginiai.

`6. Kai Jėzus kalbėjo žydams, dalyvaujantiems Palapinių šventėje, kaip reagavo didžioji dalis minios? Jn 7, 37–53.`

Kai kurie sakė, kad Jis buvo pranašas, kaip Mozė seniai išpranašavo (Įst 18, 15–19). Kiti manė, kad Jėzus yra Kristus (Mesijas). Tačiau iškilo argumentas, jog Mesijas neateis iš Galilėjos, kad Jis turi būti iš Dovydo giminės ir turėjo gimti Betliejuje – visa tai buvo tiesa apie Jėzų (plg. Mato 1–2), nors atrodė, kad daugelis to nežinojo!

Jo žodžiai glumino net Jį suimti pasiųstus sargybinius. Fariziejai atsakė sargybiniams dar vienu klausimu. „Ar tiki Jį bent vienas iš vyresnybės ar fariziejų?“ (Jn 7, 48) Šis fariziejų klausimas suteikė Jonui galimybę vėl paminėti Nikodemą, kuris po susitikimo su Jėzumi siekė apsaugoti Jėzų nuo jų kėslų. „Ar leidžia mūsų Įstatymas pasmerkti žmogų, jeigu jis pirmiau neištardytas ir nėra žinoma, ką jis padaręs?“ (Jn 7, 51)

Ar Nikodemas priėmė Jėzų kaip Mesiją? Nors šis įvykis to neįrodo, tai, ką jis padarė tarp šio poelgio ir po Jėzaus mirties (Jn 19, 39–40), Raštas pateikia tvirtų įrodymų, kad Nikodemas iš tikrųjų Juo įtikėjo.

Taigi atsakymas į jų klausimą buvo: Taip, iš tikrųjų vienas iš fariziejų tikrai Juo tikėjo.

`Perskaitykite Jn 7, 49. Ką sakė vadovai, parodę panieką minioms, kurios sekė Jėzų? Kokia čia gali būti pamoka?`