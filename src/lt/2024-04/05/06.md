---
title:  Samariečių liudijimas
date:   31/10/2024
---

`9. Perskaitykite Jn 4, 27–29. Kokio stebinančio darbo moteris ėmėsi?`

Jėzaus pokalbį su moterimi nutraukė mokinių sugrįžimas. Nors ir nustebę, kad Jis kalbėjosi su moterimi, jie Jo neklausinėjo. Vietoj to jie ragino Jį pavalgyti.

Moteris tuo tarpu paliko savo vandens indą ir nuskubėjo į miestą pasidalinti su kitais tuo, ką ką tik patyrė su Jėzumi.

`10. Perskaitykite Jn 4, 30–42. Kas nutiko po šio susitikimo ir ko jis moko apie tai, kaip galima skelbti Evangeliją?`

Atrodo keista, kad Jėzaus pasakojimas apie pjūtį nutrauktų daugelio miesto gyventojų atsivertimo istoriją. Tačiau Jonas norėjo, kad pamatytume, kaip Jėzus suprato, kas vyksta. Dalintis išgelbėjimo planu su samariete Jam buvo daug svarbiau už valgį. Jo tikslas buvo sielų vedimas į išganymą, ir Jis pasinaudojo šia proga mokydamas savo sekėjus, kad būtina skubiai dalytis Evangelija su visais žmonėmis, net ir su tais, kurie nepanašūs į mokinius.

Evangelijoje pagal Joną yra daug svarbių minčių. Tikrai tarp jų yra ir Jn 4, 39–42. Daugelis samariečių įtikėjo dėl moters, kuri paliudijo: „Jis man pasakė viską, ką esu padariusi“ (Jn 4, 39).

Samariečiai paprašė Jėzaus pasilikti su jais. Rezultatas buvo toks, kad dar daugiau įtikėjo dėl Jėzaus žodžio. „O moteriai jie pasakė: Dabar mes tikime ne dėl tavo šnekos. Mes patys išgirdome ir žinome, kad Jis iš tiesų yra pasaulio Išganytojas“ (Jn 4, 42).

`Ką šis pasakojimas turėtų mums pasakyti apie tai, koks galingas gali būti net vieno žmogaus liudijimas? Kaip stipriai liudijate, ką Jėzus padarė jūsų gyvenime?`