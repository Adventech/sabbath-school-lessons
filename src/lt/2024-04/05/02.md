---
title:  Susitikimo aplinka
date:   27/10/2024
---

`1. Perskaitykite Jn 4, 1–4. Koks buvo ne pirminis klausimas, vedęs Jėzų per Samariją?`

Fariziejai išsiaiškino, kad Jėzaus mokiniai krikštijo daugiau žmonių už Jono Krikštytojo mokinius. Tokios aplinkybės galėjo lemti įtampą tarp Jono sekėjų ir Jėzaus mokinių. Jono mokiniai, savaime suprantama, pavydėjo dėl savo mokytojo reputacijos ir padėties (Jn 3, 26–30). Įspūdinga, ką Jonas atsakė, kad jam skirta mažėti, o Jėzui augti (Jn 3, 30). Tikriausiai norėdamas išvengti priešpriešos, Jėzus iškeliavo iš Judėjos į Galilėją. Samarija buvo tiesiausias kelias tarp šių dviejų vietovių, tačiau tai nebuvo vienintelis įmanomas maršrutas. Pamaldūs žydai eidavo ilgu keliu link Užjordanės į rytus. Tačiau Jėzui rūpėjo misija Samarijoje.

`2. Perskaitykite Jn 4, 5–9. Kaip Jėzus pasinaudojo šia galimybe pradėti pokalbį su moterimi prie šulinio?`

Jokūbo šulinys buvo visai šalia Sichemo, o Sicharas, iš kurio buvo ši moteris, maždaug už 1,5 kilometro. Jėzus sėdėjo prie šulinio, o Jo mokiniai buvo išėję į miestą pirkti maisto. Jis neturėjo galimybės pasisemti gaivinančio šulinio vandens. Kai moteris atėjo pasisemti vandens, Jis paprašė jos atsigerti.

Jono 3 nustebina, kad Nikodemas, žydų vadovas ir rabinas, nusižeminęs ateina pas Jėzų. Jis atėjo naktį, kad niekas nematytų. Tačiau Jono 4 moteris slėpėsi vidury baltos dienos, galbūt vengdama susitikimo su kitomis moterimis, kurios galimai atėjo dienos pradžioje arba pabaigoje, kai buvo vėsiau. Galų gale, kodėl ji ėjo tokį ilgą kelią atsinešti vandens ir vidury dienos, kai buvo karšta? Kad ir kokia būtų priežastis, susitikimas su Jėzumi pakeis jos gyvenimą.

Kokie įvykiai klostysis toliau? Žydų mokytojas priešpastatomas prastos reputacijos samarietei. Koks kontrastas! Vis dėlto šiame konkrečiame kontekste atsiskleidžia nepaprastas susitikimas.

`Kokie yra jūsų kultūros tabu, kurie gali trukdyti liudyti kitiems? Kaip išmokti juos peržengti? Paruoškite atsakymą pristatyti klasėje.`