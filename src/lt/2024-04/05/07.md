---
title:  Tolesniam tyrinėjimui
date:   01/11/2024
---

E. Vait, Su meile iš Dangaus, 2011, p. 159–169.

„Vos atradusi Išgelbėtoją, moteris atvedė pas Jį ir kitus. Ji pasirodė besanti geresnė misionierė nei Jo mokiniai. Mokiniai neįžvelgė Samarijoje nieko, kas rodytų, jog šį lauką verta įdirbti. Jų mintys buvo nukreiptos į didžiulį darbą ateity. Jie nematė, jog derlius, kurį reikia nuimti, jau pribrendęs. Tačiau per jų niekinamą moterį Gelbėtoją išgirdo visas miestas. Ji iš karto atnešė savo tėvynainiams šviesą.

Šios moters pavyzdys rodo, kokią įtaką daro veiksmingas tikėjimas Kristumi. Kiekvienas tikras mokinys gimsta į Dievo karalystę kaip misionierius. Tas, kuris geria gyvąjį vandenį, tampa gyvybės versme. Gavėjas tampa davėju. Kristaus malonė sieloje yra kaip šaltinis dykumoje, galintis atgaivinti visus ir paskatinantis žūstančius atsigerti gyvojo vandens“ (E. Vait, Su meile iš Dangaus, 2011, p. 169).

**Klausimai aptarimui:**

`1. Klasėje apsvarstykite atsakymus į paskutinį I dalies klausimą. Būkite ypatingai nuoširdūs šiuo klausimu. Kokie yra jūsų kultūros tabu ir išankstiniai nusistatymai, kurie iš tikrųjų gali trukdyti jums liudyti kitiems?`

`2. Jūsų manymu, kodėl Jėzus buvo itin šiltai priimtas samariečių, tačiau ne kai kurių savo tautiečių?`

`3. Įsivaizduokite save samarietės vietoje. Ateina visiškai nepažįstamas žmogus ir pasako jai, kad Jis žino giliausias jos paslaptis. Kaip kas nors, juo labiau nepažįstamasis, galėjo jas žinoti? Nestebina tai, kad ji susižavėjo Jėzumi. Ką šis pasakojimas turėtų pasakyti apie tai, kad Viešpats apie mus žino viską, net giliausias, tamsiausias paslaptis, kurių nenorėtume atskleisti? Vis dėlto, ką tai, kaip Jis elgėsi su ja, mums sako apie Jo troškimą elgtis su mumis, net Jam žinant mūsų paslaptis? Kokią paguodą galite įžvelgti šioje tiesoje?`

`4. Kokios evangelijos pagal Joną temos, kurias iki šiol tyrinėjome, atsiskleidžia Jėzaus tarnystėje samarietei prie šulinio?`