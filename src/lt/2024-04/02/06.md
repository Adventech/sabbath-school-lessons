---
title:  Lozoriaus prikėlimas
date:   10/10/2024
---

Jono 11 kupinas liūdesio – liūdna žinia dėl brangaus draugo ligos (Jn 11, 1–3); rauda dėl jo mirties (Jn 11, 19. 31. 33); seserų gedėjimas, kad Lozorius nebūtų miręs, jei Jėzus būtų buvęs šalia (Jn 11, 21. 32); ir paties Jėzaus verksmo (Jn 11, 35).

Tačiau Jėzus užtruko dvi dienas prieš iškeliaudamas pas Lozorių (Jn 11, 6), net paaiškindamas, jog Jis džiaugėsi, kad neiškeliavo anksčiau (Jn 11, 14–15). Taip buvo pasielgta ne dėl kietaširdiškumo. Atvirkščiai, toks elgesys turėjo apreikšti Dievo šlovę.

Jn 11, 17–27 parašyta, kad Lozorius buvo miręs keturias dienas. Po keturių dienų jo kūnas jau pūvą ir, kaip sakė Morta: „Viešpatie, jau dvokia. Jau keturios dienos, kaip jis miręs“ (Jn 11, 39). Neabejotina, Jėzaus delsimas tik padėjo įvykusį stebuklą padaryti dar labiau stebinantį. Prikelti pūvantį lavoną? Kaip dar Jėzus galėjo įrodyti, kad Jis iš tikrųjų yra pats Dievas?

Kaip Dievui, sukūrusiam gyvybę, Jėzui buvo pavaldi mirtis. Taigi Jėzus pasinaudojo šia galimybe, Lozoriaus mirtimi, apreikšdamas esminę tiesą apie save. „Aš esu prisikėlimas ir gyvenimas. Kas tiki Mane, nors ir numirtų, bus gyvas. Ir kiekvienas, kuris gyvena ir tiki Mane, neragaus mirties per amžius“ (Jn 11, 25–26)

`5. Perskaitykite Jn 11, 38–44. Ką Jėzus padarė, kad patvirtintų savo teiginį?`

Kaip Jėzus parodė, kad Jis yra pasaulio šviesa (Jn 8, 12; Jn 9, 5), suteikdamas akliesiems regėjimą (Jn 9, 7), taip ir čia Jis prikėlė Lozorių iš mirusių (Jn 11, 43–44), parodydamas, kad Jis yra prisikėlimas ir gyvenimas (Jn 11, 25).

Šis stebuklas labiau nei bet kuris kitas parodo Jėzų kaip Gelbėtoją, kaip patį Dievą. Taip stipriai palaikoma Jono tema, kad Jėzus yra Dievo Sūnus ir kad tikėdami galime turėti gyvenimą per Jį (Jn 20, 30–31).

Tačiau iki šio nuostabaus pasakojimo pabaigos (Jn 11, 45–54), kada daugelis mačiusiųjų įtikėjo (Jn 11, 45), atsiskleidžia galinga, bet liūdinanti ironija. Jėzus parodė, kad Jis gali prikelti mirusiuosius, bet šie žmonės galvojo galintys Jį sustabdyti nužudydami Jį? Koks žmonijos keistybės pavyzdys, priešingas Dievo išminčiai ir galiai!