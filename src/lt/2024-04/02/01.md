---
title:  Dieviškumo ženklai
date:   05/10/2024
---

### Šios savaitės tyrinėjimui skaitykite:
Jn 6, 1–15; Iz 53, 4–6; 1 Kor 5, 7; Jn 6, 26–36; Jn 9, 1–41; 1 Kor 1, 26–29; Jono 11.

> <p>Įsimintina eilutė:</p>
> „Jėzus jai tarė: Aš esu prisikėlimas ir gyvenimas.

Kas tiki Mane, nors ir numirtų, bus gyvas“ (Jn 11, 25). Raštas aiškiai sako, kad Jėzus Kristus yra amžinasis Sūnus, viena su Tėvu, nesukurtas. Jėzus yra Tas, kuris sukūrė visa, kas tik yra sukurta (Jn 1, 1–3). Taigi Jėzus buvo visada; nebuvo laiko, kai Jis neegzistavo. Nors Jėzus atėjo į šį pasaulį ir prisiėmė mūsų žmogiškumą, Jis visada išlaikė savo dieviškumą ir tam tikromis akimirkomis Jėzus pasakė ir darė tai, kas atskleidė šį dieviškumą.

Ši tiesa buvo svarbi Jonui, todėl, pasakodamas apie kai kuriuos Jėzaus stebuklus, Jonas jais nusakė Kristaus dieviškumą. Jėzus ne tik sakė tai, kas atskleidė Jo dieviškumą, bet ir pagrindė savo žodžius darbais, kurie parodė Jo dieviškumą.

Šią savaitę tyrinėsime tris didžiausius Jėzaus dieviškumo ženklus. Stebina tai, kad kiekvienu atveju kai kurie žmonės netikėjo stebuklu ar nesuvokė jo reikšmės. Kai kuriems tai buvo nusigręžimo nuo Jėzaus metas; kitiems – gilėjančio aklumo laikas; tretiems – laikas planuoti Jėzaus mirtį. Dar kitiems – laikas patikėti, kad Jėzus yra Mesijas.