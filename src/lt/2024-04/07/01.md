---
title:  Palaiminti tie, kurie tiki
date:   09/11/2024
---

### Šios savaitės tyrinėjimui skaitykite:
Jn 8, 54–58; Pr 12, 3; Rom 4, 1–5; Jn 12, 1–8; Jn 19, 4–22; Jn 20, 19–31; Danieliaus 2; Danieliaus 7.

> <p>Įsimintina eilutė:</p>
> „Jėzus jam ir sako: Tu įtikėjai, nes pamatei. Palaiminti, kurie tiki nematę!“ (Jn 20, 29)

Visoje evangelijoje pagal Joną yra įvairių žmonių – skirtingos kilmės, įsitikinimų ir patyrimo – visi liudijo, kas buvo Jėzus. „Štai Dievo Avinėlis!“ (Jn 1, 36) „Radome Mesiją!“ (Jn 1, 41) „Radome Tą, apie kurį rašė Mozė“ (Jn 1, 45). „Rabi, Tu Dievo Sūnus, Tu Izraelio karalius!“ (Jn 1, 49) „Ar tik Jis nebus Mesijas?!“ (Jn 4, 29) „Mes patys išgirdome ir žinome, kad Jis iš tiesų yra pasaulio Išganytojas“ (Jn 4, 42). „Viešpatie, pas ką mes eisime?! Tu turi amžinojo gyvenimo žodžius“ (Jn 6, 68). „Aš tikiu, jog Tu Mesijas, Dievo Sūnus, kuris turi ateiti į šį pasaulį“ (Jn 11, 27). „Buvau aklas, o dabar regiu“ (Jn 9, 25). „Štai jūsų karalius!“ (Jn 19, 14) „Aš nerandu Jame kaltės“ (Jn 19, 6). „Mano Viešpats ir mano Dievas!“ (Jn 20, 28)

Kas buvo kai kurie šie žmonės ir kodėl jie taip pat liudijo apie Jėzaus tapatybę?