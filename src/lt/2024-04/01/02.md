---
title:  Vestuvės Kanoje
date:   29/09/2024
---

`1. Perskaitykite Jn 2, 1–11. Kokį ženklą Jėzus padarė Kanoje ir kaip tai padėjo Jo mokiniams Juo patikėti?`

Jėzaus padarytas stebuklas, paverčiant vandenį vynu, užtvirtino mokinių sprendimą sekti Jėzumi. Argi tai negalėjo būti galingas ženklas, parodantis, kad Jis yra iš Dievo? (Jie tikriausiai dar nebuvo pasirengę suprasti, kad Jis yra Dievas.)

Mozė buvo izraelitų vadas ir išvedė Izraelį iš Egipto „ženklais ir nuostabiais darbais“ (Įst 6, 22; Įst 26, 8). Dievas jį panaudojo išlaisvindamas Izraelį iš egiptiečių. (Jis tam tikra prasme buvo jų „gelbėtojas“.)

Dievas per Mozę paskelbė, kad ateis pranašas, panašus į Mozę. Dievas liepė Izraeliui Jo klausyti (Įst 18, 15; Mt 17, 5; Apd 7, 37). Šis „pranašas“ buvo Jėzus ir Jono 2 Jėzus padarė savo pirmąjį ženklą, nurodžiusį į Izraelio vaikų išlaisvinimą iš Egipto.

Nilo upė buvo pagrindinis egiptiečių išteklius ir dievybė. Viena iš negandų buvo upės vandens pavertimas krauju. Kanoje Jėzus padarė panašų stebuklą, bet užuot pavertęs vandenį krauju, pavertė jį vynu.

Vanduo buvo šešiuose vandens induose, naudojamuose žydų apeiginio apvalymo tikslais, dar labiau susiejant šį stebuklą su bibline išganymo tema. Pasakodamas apie vandens pavertimą vynu ir taip primenant Išėjimą, Jonas nurodė į Jėzų kaip į mūsų Išganytoją.

Ką stalo prievaizdas manė apie Jėzaus parūpintą neraugintą vyną? Jį nustebino gėrimo kokybė ir, nežinodamas Jėzaus padaryto stebuklo, pagalvojo, kad geriausias vynas buvo laikytas pabaigai.

Graikiškas terminas oinos vartojamas nusakyti ir šviežioms, ir raugintoms vynuogių sultims („The Seventh-day Adventist Bible Dictionary“, 1177 p.). E. Vait rašė, kad stebuklingai padarytas vynas buvo nealkoholinis (žr. Su meile iš Dangaus, 2011, p. 128). Neabejotina, kad šių įvykių liudytojus nustebino tai, kas įvyko.

`Dėl kokių priežasčių jūs sekate Jėzumi? (Mums buvo duota daug priežasčių, ar ne?)`