---
title:  Jėzaus teiginiai
date:   03/10/2024
---

Stebuklas prie Betzatos tvenkinio suteikė puikią galimybę Jonui pabrėžti, kas yra Jėzus. Jonas devyniose eilutėse apibūdino stebuklą ir apytiksliai 40 eilučių apibūdino Tą, kuris padarė šį stebuklą.

`7. Perskaitykite Jn 5, 16–18. Kodėl Jėzus buvo persekiojamas už savo darbą sabatos dieną?`

Jn 5, 18 gali kelti nerimą, nes atrodo, kad Jėzus nesilaikė sabatos. Tačiau atidžiau perskaičius Jn 5, 16–18 matyti, kad Jėzus teigė, jog Jo „darbas“ sabatą neprieštarauja Jo santykiams su Tėvu. Dievas išlaiko visatą ir sabatą. Vadinasi Jėzaus darbai sabatą buvo dalis Jo dieviškumo. Religiniai vadovai persekiojo Jį dėl tariamo sabatos laužymo ir teigimo, kad Jis lygus Dievui.

`8. Perskaitykite Jn 5, 19–47. Ką Jėzus pasakė, kad padėtų vadovams pamatyti Jį Tuo, Kuo Jis iš tikrųjų yra, tvirtinimą, kurį galingai pagrindė ką tik Jo padarytas stebuklas?`

Jėzus savo darbą gynė trimis žingsniais. Pirmiausia Jis paaiškino savo artimus santykius su Tėvu (Jn 5, 19–30). Jėzus nurodė, kad Jis ir

Jo Tėvas elgiasi darniai, net kad Jėzus turi galią teisti ir prikelti mirusiuosius (Jn 5, 25–30).

Antra, Jėzus įvardijo keturis „liudytojus“ savo gynybai – Joną Krikštytoją (Jn 5, 31–35), Jėzaus daromus stebuklus (Jn 5, 36), Tėvą (Jn 5, 37–38) ir Šventąjį Raštą (Jn 5, 39). Kiekvienas iš šių „liudytojų“ kalba Jėzaus naudai.

Galiausiai Jn 5, 40–47 Jėzus pateikė savo kaltintojams jų pačių pasmerkimą, atskleisdamas kontrastą tarp Jo tarnystės ir jų savanaudiškumo. Jis sakė, kad juos apkaltins pats Mozė (Jn 5, 45–47), į kurį jie buvo sudėję savo viltis.

`Kaip galime apsisaugoti ir nepakliūti į spąstus, kai tikime Dievą, net turime teisingas doktrinas, bet visiškai nepasišvenčiame Kristui? Paruoškite savo atsakymą pristatyti klasėje sabatą.`