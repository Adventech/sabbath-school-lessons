---
title:  Tolesniam tyrinėjimui
date:   04/10/2024
---

„Jėzus neįtikinėjo luošio, kad Dievas jam padės. Žmogus galėjo abejoti ir toliau ir prarasti vienintelę galimybę pasveikti. Tačiau jis patikėjo Kristaus žodžiu, veikė pagal jį, ir jėgos sugrįžo.

Toks pat tikėjimas dvasinį išgijimą gali atnešti ir mums. Nuodėmė atskyrė mus nuo Dievo gyvybės. Mūsų sielos suparalyžiuotos. Patys mes galime gyventi šventai ne daugiau nei tas bejėgis, kuris neįstengė pakilti. [...] Tegul šie nusivylusieji pakelia akis aukštyn. Gelbėtojas palinkęs prie atpirktųjų savo krauju su neapsakomu švelnumu ir gailesčiu klausia: ‘Ar norėtum pasveikti?’ Jis pakelia jus sveiką bei ramų. Nelaukite, kol pajusite, jog esate pasveikę. Tikėkite Jo žodžiu, ir jis išsipildys. Tebūna jūsų valia Kristaus pusėje. Norėkite Jam tarnauti, ir veikdami pagal Jo žodį, jūs gausite jėgų. Kad ir kokie blogi būtų įpročiai bei aistros, kurioms ilgai nuolaidžiaujant, supančiojama siela bei kūnas, Kristus gali ir nori jus išvaduoti. Jis įkvėps gyvybę sielai, kuri mirusi ‘savo nusikaltimais’ (Ef 2, 1). Jis išvaduos belaisvį, surakintą silpnumo, nelaimių ir nuodėmės grandinių“ (E. Vait, Su meile iš Dangaus, 2011, p. 177).

„Jėzus atmetė kaltinimą šventvagyste. Jis tvirtino turėjęs teisę atlikti tai, kuo buvo kaltinamas, nes esąs Dievo Sūnus, viena su Juo prigimtimi, valia ir tikslu“ (E. Vait, Su meile iš Dangaus, 2011, p. 182).

**Klausimai aptarimui**

`1. Apmąstykite šios savaitės temą. Tikėjimas nulėmė tai, kad šie išgijimai    būtų įmanomi. Vadovai, priešingai, parodė abejonių ir netikėjimo    pavojų. Kodėl neturėtume painioti klausimų (visi turime    klausimų) su abejonėmis? Kodėl tai nėra tas pat ir kodėl svarbu    žinoti skirtumą?`

`2. Perskaitykite paskutinį V dalies klausimą. Kodėl, kaip septintosios    dienos adventistai, turime būti ypač atsargūs dėl šio pavojaus?    Kad ir kaip svarbu, pavyzdžiui, žinoti ir net laikytis sabatos arba    žinoti apie mirusiųjų būklę – kodėl šios tiesos mūsų neišgelbėja?    Kas mus išgelbėja ir kaip?`

`3. Atidžiai perskaitykite Jn 5, 47. Kaip šiandien neigiantieji, pavyzdžiui,    pasaulinį tvaną arba pasaulio sukūrimą per šešias dienas,    daro būtent tai, dėl ko Jėzus čia įspėjo?`