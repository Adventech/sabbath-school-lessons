---
title:  Užkietintos širdys
date:   02/10/2024
---

Ženklai, darbai ir stebuklai patys savaime neįrodo, kad pastarieji daromi Dievo valia. Tačiau, kita vertus, kai jie yra atliekami Dievo valia, pavojinga jų nepaistyti.

`5. Perskaitykite Jn 5, 10–16. Ko galime pasimokyti iš stebinančio religinių vadovų širdies kietumo Jėzaus ir Jo ką tik atlikto stebuklo atžvilgiu?`

Kai Jėzus apsireiškė išgydytam žmogui, šis iškart pasakė religiniams vadovams, kad tai Jėzus. Būtų pagrįsta manyti, kad tai tinkamas laikas šlovinti Dievą, bet vietoj to vadovai „persekiojo Jėzų, kad Jis taip darydavo sabatos dieną“ (Jn 5, 16).

Gydyti sabatą buvo leidžiama tik kritiniu atveju. Šis vyras buvo neįgalus 38 metus; taigi jo išgijimas vargu ar buvo skubus reikalas. Tada, kam reikėjo, kad jis atsikeltų ir imtų savo gultą? Pagalvojus, juk kažkas, turintis Dievo galią padaryti tokį stebuklą, taip pat žinotų, ar sabatą leidžiama nešti gultą namo. Akivaizdu, kad Jėzus siekė jiems apreikšti gilesnes Rašto tiesas, ne tik žmogaus sukurtas taisykles ir nuostatas, kurios kai kuriais atvejais užgožė tikrąjį tikėjimą.

`6. Ko šie kiti pasakojimai moko apie tai, kaip žmonės gali tapti dvasiškai užkietėję, nepaisant įrodymų? (Jn 9, 1–16; Mk 3, 22–23; Mt 12, 9–14)`

Kaip šie religiniai vadovai galėjo būti tokie akli? Tikėtinas atsakymas, kad taip įvyko dėl jų pačių sugedusių širdžių, klaidingo įsitikinimo, kad Mesijas dabar išvaduos juos iš Romos jungo, ir dėl jų meilės valdžiai bei pasišventimo Dievui. Visa tai prisidėjo prie to, kad jie atmetė Tiesą, kuri stovėjo priešais juos.

`Perskaitykite Jn 5, 38–42. Koks buvo Jėzaus įspėjimas? Ko galime pasimokyti iš šių žodžių? Tai yra, kas gali būti mumyse, kas apakina mus tiesoms, kurias turime žinoti ir laikytis savo gyvenime?`