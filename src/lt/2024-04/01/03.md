---
title:  Antrasis ženklas Galilėjoje
date:   30/09/2024
---

Visos savo žemiškos tarnystės metu Jėzus darė stebuklus, padėjusius žmonėms Juo tikėti. Jonas užrašė šiuos stebuklus, kad ir kiti tikėtų Jėzumi.

`2. Perskaitykite Jn 4, 46–54. Kodėl evangelistas grįžo prie vestuvių puotos stebuklo?`

Pasakodamas apie antrąjį ženklą, kurį Jėzus padarė Galilėjoje, Jonas priminė pirmąjį ženklą, vestuvių Kanoje metu. Tarsi Jonas sakytų: Ženklai, kuriuos padarė Jėzus, padės jums suprasti, kas Jėzus toks. Tada Jonas pridūrė: „Tai buvo antras ženklas, kurį Jėzus padarė, sugrįžęs iš Judėjos į Galilėją“ (Jn 4, 54).

Iš pradžių Jėzaus atsakymas į didiko prašymą gali pasirodyti griežtas. Tačiau jis savo sūnaus išgydymą nustatė tikėjimo Jėzumi matu. Jėzus perskaitė jo širdį ir tiksliai nurodė dvasinę ligą, kuri buvo gilesnė nei jo sūnaus gyvybei pavojinga liga. Lyg perkūnas iš giedro dangaus, vyras staiga suprato, kad jo dvasinis skurdas gali kainuoti sūnaus gyvybę.

Svarbu pripažinti, jog stebuklai patys savaime neįrodė, kad Jėzus buvo Mesijas. Kiti irgi padarė stebuklų. Vieni buvo tikri pranašai, kiti netikri. Stebuklai tik atskleidžia antgamtišką tikrovę; jie patys savaime nereiškia, kad juos daro Dievas. (Šėtonas gali daryti „stebuklus“, jei žodžiu „stebuklai“ turime omenyje antgamtinius darbus.)

Iš sielvarto didikas pavedė save Jėzaus gailestingumui ir meldė Jį išgydyti jo sūnų. Jėzaus atsakymas buvo užtikrintas. Jis pasakė: „Eik, tavo sūnus gyvas!“ (Jn 4, 50) Žodis „gyvas“ graikų kalba yra esamojo laiko veiksmažodis. Toks vartojimas vadinamas „tam tikra būsimojo laiko forma“, kai apie būsimą įvykį kalbama taip užtikrintai, tarsi jis jau būtų įvykęs. Vyras neskubėjo namo, bet, tikėdamas Jėzumi, kitą dieną grįžo namo – pamatęs, kad būtent tada, kai Jėzus ištarė šiuos žodžius, sūnui karščiavimas atslūgo.

Kokia galinga priežastis tikėti Jėzumi!

`Net jei pamatytume stebuklą, į ką dar turime atsižvelgti, prieš automatiškai nusprendžiant, kad stebuklas yra Dievo darbas?`