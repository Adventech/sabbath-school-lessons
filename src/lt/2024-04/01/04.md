---
title:  Stebuklas prie Betzatos tvenkinio
date:   01/10/2024
---

Kitas Jono užrašytas stebuklas įvyko prie Betzatos tvenkinio (Jn 5, 1–9). Buvo tikima, kad angelui sujudinus vandenį pirmas sergantis žmogus, įžengęs į vandenį, pasveiks. Dėl to priėjimai prie tvenkinio buvo perpildyti tų, kurie tikėjosi pasveikti kita proga. Jėzus nuėjo į Jeruzalę ir, eidamas pro tvenkinį, pamatė laukiančią minią.

Tai bent turėjo būti vaizdas! Visi šie žmonės, kai kurie sunkiai sirgo, laukė ir laukė išgydymo vandenyje, kurio tikrai nesulauks. Kokia proga Jėzui!

`3. Perskaitykite Jn 5, 1–9. Kadangi visi prie tvenkinio akivaizdžiai norėjo pasveikti, kodėl Jėzus klausė paralyžiuotojo, ar jis norėtų pasveikti (Jn 5, 6)?`

Ilgai sergant liga tampa norma ir, kaip bebūtų keista, kartais gali būti sunku atsisveikinti su negalia. Vyras savo atsakymu parodė, kad norėjo pasveikti. Bėda ta, kad jis išgijimo ieško netinkamoje vietoje – o Tas, kuris padarė žmogaus kojas, stovėjo tiesiai priešais jį. Vyras mažai išmanė, kas su juo kalbėjosi; nors išgijęs jis galėjo pradėti suprasti, kad Jėzus iš tiesų buvo ypatingas.

„Jėzus neprašė šio kančios išsekinto žmogaus Jį įtikėti. Jis tepasakė: ‘Kelkis, imk savo gultą ir eik!’ Bet žmogaus tikėjimas įsitvirtino tame žodyje. Kiekvienas nervas ir raumuo suvirpėjo nauja gyvybe, ir sveikata sugrįžo į jo luošas rankas ir kojas. Jis neabejodamas pakluso Kristaus įsakymui, ir visi jo raumenys vykdė Jo valią. Pašokęs ant kojų, jis pasijuto aktyvus žmogus. Jėzus neįtikinėjo luošio, kad Dievas jam padės. Žmogus galėjo abejoti ir toliau ir prarasti vienintelę galimybę pasveikti. Tačiau jis patikėjo Kristaus žodžiu, veikė pagal jį, ir jėgos sugrįžo“ (E. Vait, Su meile iš Dangaus, 2011, p. 176).

`Vėliau Jėzus sutiko tą patį vyrą šventykloje ir pasakė: „Štai tu esi pasveikęs. Daugiau nuodėmių nedaryk, kad neatsitiktų kas blogesnio!“ (Jn 5, 14). Koks ryšys tarp ligos ir nusidėjimo? Kodėl turime suprasti, kad ne visos ligos yra tiesioginė konkrečių mūsų gyvenimo nuodėmių padarinys?`