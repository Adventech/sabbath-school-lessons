---
title:  Kelią rodantys ženklai
date:   28/09/2024
---

### Šios savaitės tyrinėjimui skaitykite:
Jn 2, 1–11; Jn 4, 46–54; Jn 5, 1–16; Mk 3, 22–23; Mt 12, 9–14; Jn 5, 16–47.

> <p>Įsimintina eilutė:</p>
> Savo mokinių akivaizdoje Jėzus padarė dar daugel kitų ženklų, kurie nesurašyti šitoje knygoje. O šitie surašyti, kad tikėtumėte, jog Jėzus yra Mesijas, Dievo Sūnus, ir tikėdami turėtumėte gyvenimą per Jo vardą“ (Jn 20, 30–31).

Kodėl Jonas parašė Evangeliją? Ar jis norėjo pabrėžti Jėzaus stebuklus? Arba pabrėžti kai kuriuos konkrečius Jėzaus mokymus? Kokia buvo priežastis rašyti evangeliją?

Šventosios Dvasios galia Jonas paaiškino, kodėl. Jis sakė, kad nors apie Kristaus gyvenimą būtų galima parašyti daug daugiau (Jn 21, 25), jo įtraukti pasakojimai buvo užrašyti tam, „kad tikėtumėte, jog Jėzus yra Mesijas, Dievo Sūnus, ir tikėdami turėtumėte gyvenimą per Jo vardą“ (Jn 20, 31).

Šią savaitę tyrinėsime kai kuriuos ankstyvuosius Jėzaus stebuklus – nuo vandens pavertimo vynu vestuvėse, labai sergančio kažkieno sūnaus išgydymo iki vyro išgydymo prie Betzatos tvenkinio.

Jonas šiuos stebuklus vadino ženklais. Jis turėjo omenyje ne kelio ženklus, o veikiau stebuklingus įvykius, nukreipiančius į gilesnę tikrovę – Jėzų kaip Mesiją. Visuose šiuose pasakojimuose matome pavyzdžius žmonių, kurie atsiliepė tikėjimu. Jų pavyzdžiai kviečia mus daryti tą patį.