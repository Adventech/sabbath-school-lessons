---
title:  Jėzus Senojo Testamento pranašystėse. II Dalis
date:   20/11/2024
---

Jėzus sakė religiniams vadovams: „Jūs tyrinėjate Raštus, nes manote juose rasią amžinąjį gyvenimą. Tie Raštai ir liudija apie Mane“ (Jn 5, 39). Koks teiginys apie save!

Skaičiavimai skiriasi, tačiau kai kurie tyrinėtojai teigia, kad Jėzus iš Nazareto įvykdė šimtus Senojo Testamento pranašysčių. Kad ir koks būtų šis skaičius, tikimybė, jog vienas asmuo išpildys net kelias iš jų, juo labiau visas, yra stulbinanti. Retkarčiais panaudojamas toks pavyzdys – įsivaizduokite, kad Teksaso valstijos dydžio plotas padengtas monetomis, kurių sluoksnis beveik 61 cm storio, o viena moneta nudažyta rožine spalva, ir jos visos sumaišomos. Tada asmeniui užrištomis akimis suteikiama viena galimybė ištraukti rožinę monetą. Kokia tikimybė, kad vienu bandymu jis ištrauks rožinę monetą?

Neabejotina – Kristaus gimimas, gyvenimas ir mirtis buvo išpranašauti Senajame Testamente, stulbinantis Jo kaip laukto Mesijo tapatybės įrodymas. Jonas nuolat nurodė šias Senojo Testamento eilutes, norėdamas pasakyti, kas buvo Jėzus, ir kodėl mes turėtume tikėti Juo ir priimti Jo siūlomą išganymą.

**4. Ką kiekviena iš šių evangelijos pagal Joną eilučių atskleidžia apie Jėzų kaip Mesiją išsipildant pranašystes?**

`Jn 12, 13; Ps 118, 26`

`Jn 12, 14–15; Zch 9, 9`

`Jn 13, 18; Ps 41, 10`

`Jn 19, 37; Zch 12, 10; Zch 13, 6`

`Kiek esate užtikrinti tuo, kuo tikite? Jei kas nors mestų jums iššūkį, kodėl tikite Jėzumi kaip Mesiju, ką galėtumėte atsakyti ir kodėl, patvirtindami šį tikėjimą?`