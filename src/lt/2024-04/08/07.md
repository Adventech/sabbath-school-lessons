---
title:  Tolesniam tyrinėjimui
date:   22/11/2024
---

E. Vait, Su meile iš Dangaus, 2011, 616–634 p.

„Tiesa buvo patikėta žydų tautai kaip aukso lobis. Žydų religinė tarnystė, turinti dangaus antspaudą, buvo įvesta paties Kristaus. Atpirkimo tiesos buvo apgaubtos simboliais ir vaizdiniais. Tačiau, kai Kristus atėjo, žydai nepripažino Jo, nors Jį nurodė visi tie simboliai. Jie turėjo Dievo Žodį savo rankose, tačiau tradicijos, kurios būdavo perduodamos iš kartos į kartą, ir išankstinis Šventojo Rašto aiškinimas paslėpė nuo jų tiesą, kokia ji yra Jėzuje. Šventojo Rašto dvasinė prasmė buvo prarasta. Visų žinių lobynas buvo jiems atviras, bet jie Jo neatpažino.

Dievas neslepia savo tiesos nuo žmonių. Savo veiksmais jie padaro ją sau nesuprantamą. Kristus suteikė žydams daug įrodymų, kad Jis yra Mesijas, tačiau Jo mokymas reikalavo ryžtingai keisti jų gyvenimą. Jie pamatė, kad, jei priims Kristų, turės atsisakyti savo pamėgtų taisyklių ir tradicijų, savo išdidžių, nedorų papročių. Nesikeičiančios amžinos tiesos reikalavo aukotis. Todėl jie nenorėjo priimti tvirčiausio įrodymo, kurį Dievas būtų galėjęs duoti jiems, kad susitirpintų jų tikėjimą. Jie kalbėjo, kad tiki Senojo Testamento Raštais, tačiau atsisakė priimti jame esančius liudijimus apie Kristaus gyvenimą ir Jo charakterį. Jie bijojo, kad gali būti nugalėti, kad nereiktų atsiversti ir atsižadėti savo išankstinių nuomonių. Evangelijos lobis, Kelias, Tiesa ir Gyvenimas, buvo tarp jų, tačiau jie atmetė didžiausią dovaną, kurią Dangus galėjo padovanoti“ (E. Vait, Paslėpti lobiai, p. 82).

**Klausimai aptarimui:**

`1. Kaip Jėzaus gyvenime išsipildžiusios pranašystės stiprina tikėjimą?`

`2. Kokios trys ar keturios pagrindinės kliūtys trukdė religiniams vadovams tikėti Jėzumi? Kaip tie patys principai pasireiškia ir šiandien?`

`3. Ištirkite, kuo šiandien kliaujatės. Kaip manote, kas sustiprintų jūsų tikėjimą?`

`4. Ko jūsų atsakymas į II dalies pabaigoje pateiktą klausimą turėtų išmokyti mus apie Šventojo Rašto autoritetą ir kodėl turime atmesti viską, kas kelia abejonių neginčijamu Šventojo Rašto autoritetu?`