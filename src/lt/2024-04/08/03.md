---
title:  Šventojo Rašto autoriteto vaidmuo
date:   18/11/2024
---

Be konkrečių ženklų ir liudijimų, kuriais Jonas įvardijo Jėzų kaip Mesiją, Jonas taip pat nurodė į Senojo Testamento autoritetą ir pranašystes, kuriose numatytas Kristaus darbas. Senasis Testamentas yra itin svarbus ne tik evangelijai pagal Joną, bet ir visam Naujajam Testamentui. Tai, kas Jėzus buvo, iš kur atėjo, ką darė ir ką darys – paremta Šventuoju Raštu, šiuo atveju Senuoju Testamentu.

`2. Perskaitykite šias eilutes: Jn 5, 39–40. 46-47. Ko jos moko apie Jėzaus nusistatymą Šventojo Rašto autoriteto atžvilgiu?`

Visose evangelijose Jėzus ne kartą minėjo Šventojo Rašto autoritetą kaip pagrindinį Jo liudytoją. Pavyzdžiui, Jėzus dažnai naudojo Senojo Testamento įvykius nurodydamas į save ir tai, ką Jis darė. Toliau pateiktas vienas atvejis, kai Jis panaudojo įvykį iš Sk 21, 5–9. „Kaip Mozė dykumoje iškėlė žaltį, taip turi būti iškeltas ir Žmogaus Sūnus“ (Jn 3, 14). Čia Jėzus ne tik išdėstė pasakojimą, bet, naudodamasis juo nurodė į save, iš esmės pateikdamas mums autoritetingą aiškinimą, ką šis pasakojimas reiškia.

Ne tik Jėzus, bet ir kiti naudojo Senąjį Testamentą, norėdami nurodyti į Jėzų. Pavyzdžiui, ankstyvuose evangelijos pagal Joną skyriuose skaitėme Pilypo žodžius: „Radome Tą, apie kurį rašė Mozė Įstatyme ir Pranašai“ (Jn 1, 45).

Perskaitykite šiuos tekstus: Jn 13, 18; Jn 17, 12; Jn 19, 24. 28. 36. Ko jie moko apie Šventojo Rašto autoritetą, kaip jį suprato Jėzus ir Jonas? Ką tai turėtų mums pasakyti apie lemiamą vaidmenį, kurį visas Šventasis Raštas turi atlikti ir mūsų tikėjimui?

`Kokios jėgos šiandien subtiliai arba atvirai siekia pakirsti mūsų tikėjimą Rašto autoritetu? Paruoškite atsakymą pateikti Sabatos mokykloje.`