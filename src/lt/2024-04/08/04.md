---
title:  Jėzus Senojo Testamento pranašystėse. I dalis
date:   19/11/2024
---

Diskutuodamas su religiniais vadovais apie savo tapatybę, Jėzus patvirtino Šventojo Rašto autoritetą. Iš pirmo žvilgsnio atrodytų, kad Jam to daryti nereikėjo, nes religiniai vadovai tikėjo Raštu. Nepaisant to, Jėzus pabrėždavo Šventojo Rašto autoritetą ir tai darė norėdamas parodyti jiems, kas Jis yra – kad ir kokios užkietėjusios būtų jų širdys, kad ir kaip jie stengtųsi priešintis įsitikinimui.

Tuo tarpu Jonas daug tiesiogiai citavo Senąjį Testamentą, nurodydamas, kad Jėzuje išsipildė su Mesiju susiję Senojo Testamento pažadai.

**3. Kaip susiję šie Naujojo Testamento ir Senojo Testamento tekstai? Tai yra, kaip Naujajame Testamente pavartotos šios eilutės, kad liudytų apie Jėzų?**

`Jn 1, 23; Iz 40, 3` 

`Jn 2, 16–17; Ps 69, 10` 

`Jn 7, 38, Jer 2, 13` 

`Jn 19, 36; Sk 9, 12` 

Ne tik Jonas, bet ir Petras, Paulius, Matas, Morkus, Lukas ir visi rašiusieji Naująjį Testamentą, Šventosios Dvasios įkvėpti, ne kartą pabrėžė Jėzaus iš Nazareto gyvenimą, mirtį, prisikėlimą ir atsisėdimą Dievo soste kaip Senojo Testamento pranašysčių išsipildymą.

Nors Jėzus nuolat nurodydavo mokiniams Šventąjį Raštą, išpranašavusį Jo tarnystę, kada mokiniai pagaliau suprato, kad Šventasis Raštas mokė apie Jį? Tik po to, kai Jis mirė, prisikėlė ir jiems pasirodė, jie pagaliau tai suprato. „Tik paskui, Jam prisikėlus iš numirusių, mokiniai prisiminė Jį apie tai kalbėjus. Jie įtikėjo Raštu ir Jėzaus pasakytais žodžiais“ (Jn 2, 22; taip pat Jn 20, 9).