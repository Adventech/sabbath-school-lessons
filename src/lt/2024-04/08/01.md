---
title:  Senojo Testamento pranašysčių išsipildymas
date:   16/11/2024
---

### Šios savaitės tyrinėjimui skaitykite:
Jn 5, 17. 20. 36–40. 46-47; Jn 13, 18; Jn 17, 12; Jer 2, 13; Zch 9, 9; Jn 8, 12–30.

> <p>Įsimintina eilutė:</p>
> „Aš turiu aukštesnį liudijimą negu Jono: tie darbai, kuriuos Man skyrė nuveikti Tėvas, patys darbai, kuriuos Aš darau, liudija apie Mane, kad Mane yra siuntęs Tėvas“ (Jn 5, 36)

Evangelijoje pagal Joną vėl ir vėl parodoma visa, ką Jėzus pasakė ir padarė, kas atskleidė, kad Mesijas (hammašiach), Kristus, atėjo į Izraelį. Ir iš tikrųjų, Jis atėjo kaip vienas iš jų, žydas, gimęs Betliejuje, kaip ir nusakė Šventasis Raštas.

Tačiau, kaip rašė Jonas: „Jis buvo pasaulyje, ir pasaulis per Jį atsiradęs, bet pasaulis Jo nepažino“ (Jn 1, 10).

Jis buvo pasaulyje, pasaulis buvo sukurtas per Jį, bet pasaulis Jo nepažino? Tai nuostabus pareiškimas. Ir, kaip skaitome evangelijoje pagal Joną bei kitose evangelijose, daugelis žmonių Jo nepažino, nors turėjo pažinti, ypač dėl visko, ką Jėzus padarė ir pasakė. Juolab todėl, kad Senojo Testamento raštai nurodė į Jį.

Šią savaitę apžvelgsime, kaip Jonas apreiškė Jėzų kaip Mesiją, taip pat pažvelgsime į tai, kodėl kai kurie žmonės vis dar atmetė Jį, nepaisant visų svarbių priežasčių, patvirtinančių Jį kaip Kristų.

Ko galime pasimokyti iš jų klaidų?