---
title:  "Pradžioje - Dievo Žodis"
date:   13/10/2024
---

`1. Perskaitykite Jn 1, 1–5. Ką šios eilutės atskleidžia apie Žodį, Jėzų Kristų?`

Evangelija pagal Joną prasideda šia nuostabia mintimi: „Pradžioje buvo Žodis. Tas Žodis buvo pas Dievą, ir Žodis buvo Dievas“ (Jn 1, 1). Šiame viename gražiame sakinyje slypi sunkiai suvokiama ir gili mintis.

Pirma, evangelistas įvardija pasakojimą apie pasaulio sukūrimą, Pr 1, 1, „Pradžioje“. Žodis jau buvo prieš visatos pradžią. Taigi Jonas patvirtino Jėzaus amžinąjį buvimą.

Toliau: „Tas Žodis buvo pas Dievą“. Jn 1, 18 nurodoma, kad Jis yra Tėvo prieglobstyje. Kad ir kaip bandytume įsivaizduoti, ką tai tiksliai reiškia, viena yra tikra – Jėzus ir Tėvas yra artimi.

Tada parašyta: „Ir Žodis buvo Dievas“. Bet kaip Žodis gali būti su Dievu ir tuo pat metu būti Dievu? Atsakymas randamas graikų kalboje. Graikų kalboje čia pavartotas žymimasis artikelis, o ne bendrinis artikelis. Taigi mums svarbu tai, kad graikų kalboje žymimasis artikelis nurodo ypatybes, konkretų daiktą ar asmenį.

Pasakyme „Žodis buvo pas Dievą“ prieš žodį „Dievą“ pavartotas žymimasis artikelis, taigi čia minimas konkretus Asmuo, Tėvas. Žodis buvo pas Tėvą. Pasakyme „ir Žodis buvo Dievas“ prieš žodį „Dievas“ nėra artikelio, nors šiame kontekste minimos dieviškumo ypatybės. Jėzus yra Dievas – ne Tėvas, bet vis tiek yra Dievo Sūnus, antrasis Dievybės Asmuo.

Apaštalas patvirtina šią mintį, nes Jn 1, 3–4 parašyta, kad Jėzus yra visko, kas yra atsiradę, Kūrėjas. Viskas, ko kažkada nebuvo, atsirado tik per Jėzų, Dievą Kūrėją.

„Per visą amžinybę Viešpats Jėzus Kristus buvo viena su Tėvu; Jis buvo ‘Dievo atvaizdas’, Jo didybės ir galybės atvaizdas, ‘Dievo šlovės atšvaitas’“ (E. Vait, Su meile iš Dangaus, 2011, p. 13).

`Kodėl visapusiška Kristaus dievystė yra itin svarbi mūsų teologijai? Ką prarastume, jei Jėzus kažkuria prasme būtų tik sukurta būtybė? Paruoškite atsakymą pristatyti klasėje ir būkite pasirengę aptarti, kodėl amžinoji Kristaus dievystė itin svarbi mūsų tikėjimui.`