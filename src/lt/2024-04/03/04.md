---
title:  Žodžio girdėjimas arba negirdėjimas
date:   15/10/2024
---

`3. Perskaitykite Jn 1, 9–13. Kokią nemalonią tikrovę čia Jonas nusako, kaip žmonės reaguoja į Jėzų?`

Įžangoje, Jn 1, 1–18, parašyta ne tik tai, kas yra Jėzus Kristus, Žodis (logos), bet ir Jo santykiai su žmonėmis. Jn 1, 9 Jis pavadintas tikrąja šviesa, kuri apšviečia kiekvieną žmogų. Jis apšviečia pasaulį, daro jį suprantamą. Kaip sako K. Luisas (C. S. Lewis): „Tikiu krikščionybe taip, kaip tikiu, kad patekėjo saulė, ne tik todėl, kad ją matau, bet ir todėl, kad dėka jos matau visa kita“ („Ar teologija yra poezija? (Samizdat University Press, 2014, 15 p.), pirmą kartą išleista 1944).

Taip pat perskaitykite Jn 1, 9. Šviesa ateina pas visus, bet ne visi ją priima. Toliau tyrinėsime, o tai yra pagrindinė evangelijos pagal Joną tema – kaip žmonės priima arba atmeta Jėzų. Ši tema prasideda čia. Liūdna dėl to, kad Mesijas atėjo pas savuosius, Izraelio tautą, bet daugelis nepriėmė Jo kaip Mesijo.

Romiečiams 9–11 Paulius dėstė tą pačią tragišką temą, kad daugelis žydų atmetė Jėzų. Tačiau Paulius nebaigė neigiama gaida, mokydamas, kad daugelis žydų, kartu su pagonimis, priims Jėzų kaip jų Mesiją. Iš tiesų, jis perspėjo pagonis, kad jie nesipuikuotų prieš žydus. „Tad jeigu tu buvai iškirstas iš prigimtojo laukinio alyvmedžio ir prieš prigimtį įskiepytas tauriajame alyvmedyje, tai dar lengviau anie bus priskiepyti pagal prigimtį savajame alyvmedyje“ (Rom 11, 24).

Panašiai Jonas sakė, kad visi, kurie priims Jėzų kaip Gelbėtoją, taps Dievo vaikais. Tai vyksta tikint Jo vardą. (žr. Jn 1, 12–13)

Čia yra ryšys tarp įžangos ir šios evangelijos pabaigos. Jn 20, 31 apaštalas išdėstė, kodėl rašė: „kad tikėtumėte, jog Jėzus yra Mesijas, Dievo Sūnus, ir tikėdami turėtumėte gyvenimą per Jo vardą“. Taigi įžanga ir pabaiga sudaro tam tikrą vienybę, susijusias sąvokas, apimančias viską, kas vyksta tarp jų. Ši sąsaja rodo pagrindinį evangelijos pagal Joną tikslą – kad žmonės būtų išgelbėti tikint Jėzumi Kristumi kaip savo Gelbėtoju.

`Kaip pasikeitė jūsų gyvenimas tapus Dievo sūnumi ar dukra?`