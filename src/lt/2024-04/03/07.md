---
title:  Tolesniam tyrinėjimui
date:   18/10/2024
---

E. Vait, Su meile iš Dangaus, 2011, p. 13–21. „Viešpats Jėzus Kristus, Dievo Sūnus, buvo amžinai, atskiras Asmuo, tačiau viena su Tėvu. Jis buvo nepranokstama dangaus šlovė. Jis buvo dangiškųjų protų Vadas, o angelų garbinimą priėmė kaip savo teisę. Tai nebuvo Dievo apiplėšimas (Pat 8, 22–27).

Tiesoje, kad Kristus buvo viena su Tėvu prieš pasaulio sukūrimą, yra šviesa ir šlovė. Tai šviesa tamsoje, todėl ji spindi dieviška, pirmine šlove. Ši tiesa, pati savaime itin slėpininga, paaiškina kitas tiesas, nors ją gaubia neprieinama ir nesuvokiama šviesa“ (Ellen G. White Comments, The Seventh-day Adventist Bible Commentary, vol. 5, p. 1126).

„Jėzus pasakė: ‘O Aš, kai būsiu pakeltas nuo žemės, visus trauksiu prie savęs’ (Jn 12, 32). Kristus turi būti apreiškiamas nusidėjėliui kaip Gelbėtojas, mirštantis už pasaulio nuodėmes. Žvelgdami į Dievo Avinėlį, nukryžiuotą ant Golgotos kryžiaus, mes pradedame suprasti atpirkimo paslaptį. Tuomet Dievo gerumas veda mus į atgailą. Mirdamas už nusidėjėlius, Kristus parodė beribę meilę. Jei tik nusidėjėlis suvokia šią meilę, ji suminkština jo širdį, pavergia protą ir atveda sielą į atgailą. [...] Bet visos jų pastangos pasitaisyti, visi nuoširdūs troškimai elgtis tinkamai yra ne kas kita, kaip Kristaus kvietimas. Jie nepastebi, kad Šventoji Dvasia pabudina jų sąžinę ir keičia gyvenimą. Matant Kristų, nukryžiuotą ant Golgotos kryžiaus už mūsų nuodėmes, Dievo įsakymai sugrįžta į žmonių sąmonę“ (E. Vait, Kelias pas Kristų, p. 26–27).

**Klausimai aptarimui**

`1. Kodėl Jonas pradėjo kalbėti apie Jėzų kaip apie Kūrėją? Ką tai mums sako apie pasaulio sukūrimo svarbą visai teologijai? Kodėl tada svarbu teisingai suprasti pasaulio sukūrimą, kaip apreikšta Šventajame Rašte?`

`2. Įsigilinkite į I dalies pabaigos klausimą. Ką tai reikštų kryžiui, jei užuot ant jo mirus amžinam Dievui, būtų mirusi sukurta būtybė? Ką prarastume, jei Jėzus būtų ne amžinasis Dievas?`