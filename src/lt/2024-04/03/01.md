---
title:  "Užkulisinis pasakojimas – įžanginė dalis"
date:   12/10/2024
---

### Šios savaitės tyrinėjimui skaitykite:
Jn 1, 1–5; Pr 1, 1; Jn 1, 9–13; Jn 3, 16–21; Jn 9, 35–41; Mt 7, 21–23; Jn 17, 1–5.

> <p>Įsimintina eilutė:</p>
> „Pradžioje buvo Žodis. Tas Žodis buvo pas Dievą, ir Žodis buvo Dievas“ (Jn 1, 1).

Pirmą savaitę tyrinėjome evangelijos pagal Joną pabaigą, išsiaiškindami, kodėl jis parašė šią evangeliją. Šią savaitę grįšime į Evangelijos pradžią, kur Jonas nurodo kryptį, kuria jis, Šventosios Dvasios įkvėptas, ketina nukreipti skaitytoją. Pirmaisiais savo žodžiais ir pastraipomis rašiusieji Naująjį Testamentą dažnai pateikia temas, kurias ketina aprėpti. Taip darė ir Jonas, kurio temos pristatomos kaip didžiojo kosminio užmojo dalis, įvardijanti svarbiausias tiesas apie Jėzų Kristų – tiesas, kurios siekia laikus iki pasaulio sukūrimo.

Tokia knygos pradžia skaitytojams, jau žinantiems, kad Jėzus yra Mesijas (Kristus), suteikia pranašumo, kurio neturėjo šioje knygoje minimos asmenybės. Skaitytojas gali aiškiai matyti didžias temas, prie kurių evangelistas grįžta pasakodamas apie Jėzų. Šios didžios temos yra įtrauktos į istorinį Jėzaus žemiškojo gyvenimo laikotarpį.

Šios savaitės pamoka prasidės įžangine dalimi (Jn 1, 1–18) ir apibendrins pagrindines temas. Tada šios temos bus tyrinėjamos ir kitose evangelijos pagal Joną vietose.