---
title:  Tolesniam tyrinėjimui
date:   27/12/2024
---

Dievo mąstymas labai skiriasi nuo žmogiškojo. Dievas dalijasi savo išmintimi su mumis per savo Žodį, Bibliją, veikiant Šventajai Dvasiai. Mes nusprendžiame, ar norime vaikščioti tamsoje, ar priimti šviesą, ateinančią iš Jėzaus Kristaus, kaip apreikšta Žodyje.

Šio sprendimo dalis yra mūsų pačių pasišventimas Jėzui Kristui, Dievo Sūnui ir žmonijos Atpirkėjui. Šventosios Dvasios galia Dievas Tėvas Jėzaus gyvenimu, mirtimi ir prisikėlimu apreiškė mums savo meilės gelmes. Mes žinome apie Jėzų, nes Jo gyvenimas, mirtis ir prisikėlimas užrašyti Dievo Žodyje.

„Nuolatinis Dievo angelų kelias – iš žemės į dangų ir iš dangaus į žemę. Patarnaujant angelams, Kristus daro Dievo jėga stebuklus sergantiems ir kenčiantiems. Būtent per Kristų, patarnaujant Jo dangiškiems pasiuntiniams, mus pasiekia visi Dievo palaiminimai. Prisiėmęs žmogiškumą mūsų Išgelbėtojas susivienijo su nupuolusių Adomo sūnų ir dukterų interesais, o savo dieviškumu laikosi Dievo sosto. Todėl Kristus yra žmonių bendravimo su Dievu ir Dievo su žmonėmis tarpininkas“ (E. Vait, Su meile iš Dangaus, 2011, p. 122).

**Klausimai aptarimui:**

`1. Kuris iš visų evangelijos pagal Joną pasakojimų jums garsiausiai kalba apie Dievo meilę ir charakterį? Pasidalinkite klasėje, kodėl šis pasakojimas itin prikausto jūsų dėmesį.`

`2. Kaip reikėtų ieškoti tiesos praktiškai?`

`3. Kodėl paprastai sunku nelaikyti savęs tiesos teisėju? Ar mes apskritai galime tai padaryti, ar mūsų žmogiškumas tam tikru mastu vis tiek paveiks mūsų nusistatymą Šventojo Rašto atžvilgiu? Kodėl turime tai pripažinti ir kaip nuolankumas padeda atsisakyti išankstinio nusistatymo Dievo Žodžio atžvilgiu?`

`4. Vakarų krikščionybės istorija kupina siaubingų pavyzdžių, kas nutinka, kai Dievo Žodis yra pavaldus žmogiškai politikai ir išankstiniam nusistatymui. Kokie yra kai kurie iš šių pavyzdžių ir ko iš jų šiandien galime pasimokyti apie pavojų, kada žmogiškas supratimas tampa vyraujančiu matu „aiškinant“ Bibliją?`

`5. Savais žodžiais apibendrinkite evangelijos pagal Joną paveikslą. Kokia jos pagrindinė žinia mums šiandien?`