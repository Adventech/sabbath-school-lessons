---
title:  Žiūrėti į Jėzų
date:   23/12/2024
---

`2. Perskaitykite Jn 21, 20–22. Koks klausimas nuvedė Petrą klaidingu
   keliu? Kaip Jėzus padėjo grįžti į deramą kelią?`

Grąžinęs Petrą į tarnystę Jėzus pasakė: „Sek paskui Mane!“ (Jn 21, 19) Tikriausiai tai buvo tikrąja šio žodžio prasme Jėzaus sekimas paplūdimiu. Taip buvo todėl, kad Petras atsigręžė ir pamatė Jėzų sekantį
Joną, ir jis teiravosi apie Joną. „Viešpatie, o kas šitam bus?“ (Jn 21, 21)

Grąžindamas Petrą į tarnystę, Jėzus numatė Petro mirtį (Jn 21, 18).
Atrodo, kad Petrui taip pat buvo smalsu dėl Jono mirties. Jėzus nukreipė Petro dėmesį į sekimą Juo, kad jis nesijaudintų dėl to, kas nutiks kitam mokiniui.

`3. Perskaitykite Jn 21, 23–25. Kaip buvo neteisingai suprastas Jėzaus
   teiginys? Kaip apaštalas Jonas ištaisė šį nesusipratimą?`

Žmonės neteisingai suprato, ką Jėzus turėjo omenyje sakydamas:
„Jei noriu, kad jis pasiliktų, kolei ateisiu, kas gi tau? Tu sek paskui
Mane!“ (Jn 21, 22) Jie manė, jog tai reiškia, kad Jėzus sugrįš prieš Jono
mirtį. Laikui bėgant ir Jonui pasenus, tokios aplinkybės virstų krize, jei
jis mirtų (ir, žinoma, jis mirė) Jėzui negrįžus. Jonas ištaisė šią klaidingą
nuomonę, nurodydamas, kad taip Jėzus išreiškė savo valią, o ne pranašavo ateities įvykius.

Ši mintis, sutelkti dėmesį į Jėzų, o ne į kitus žmones, galingai įveda
į likusios šios savaitės temos tyrinėjimą. Jėzus ir tik Jėzus yra mūsų
Gelbėtojas. Žmonės neišvengiamai nuvils, galbūt net įskaudins.
Nuo III iki V dalies aptariamos tiesos bus susijusios su Dievo Žodžio supratimu, siekiant pažinti ir sekti Jėzų, kuris vienintelis turėtų
būti mūsų Mokytojas ir Vadovas, nepaisant kitų vedimo, pagalbos ir
patarimų mums.

`Kaip dažnai kiti, į kuriuos galbūt žiūrėjote pagarbiai, jus nuvylė? Ko
pasimokėte iš šio patyrimo, net jei pamokos buvo sunkios?`