---
title:  Susitikimas Galilėjoje
date:   22/12/2024
---

`1. Perskaitykite Jn 21, 1–19. Kokios esminės tiesos čia atskleidžiamos, ypač apie Dievo malonę ir žmogaus nuolankumą?`

Jono 20 baigiasi knygos tikslu, o tai logiška pabaiga, tačiau yra dar vienas skyrius. 21 skyrius prasideda kai kuriems mokiniams grįžtant į Galilėją, Petrui pasiūlius naktį žvejoti ežere. Atrodo, kad grįžo seni laikai, o mokiniai ėmėsi seno amato – žvejybos. Tačiau tą naktį jie nieko nesugavo.

Ryte paslaptingas nepažįstamasis krante liepė užmesti tinklą į dešinę nuo valties. Tada jie sugavo tiek žuvų, kad negalėjo patraukti tinklo. Tai priminė jų tarnystės su Jėzumi pradžią (žr. Lk 5, 1–11). Jonas iš karto atpažino Jėzų ir pranešė Petrui, kuris tuoj pat šoko į vandenį ir nuplaukė į krantą.

Jėzus Petro tris kartus klausė apie meilę Mokytojui. Prieš nukryžiavimą Petras primygtinai teigė, kad paaukotų savo gyvybę už Jėzų (Jn 13, 37). Štai tada Jėzus išpranašavo, kad jis tris kartus Jo išsigins (Jn 13, 38). Šį kartą susitikus Galilėjoje Petras atskaitos tašku laikė ne save, o Jėzų: „Viešpatie, Tu viską žinai; Tu žinai, kad Tave myliu“ (Jn 21, 17).

Kai kurie pastebi, kad Jėzus, klausinėdamas Petrą (išskyrus paskutinį kartą), vartojo veiksmažodį agapaō, reiškiantį mylėti, ir kad Petras visada atsakė fileō, o tai reiškia mylėti kaip draugą. Rodos, kad Petras nepamilo stipriau.

Tiesą sakant, Petro atsakymo esmė – nuolankumas. Tikėtina, kad dėl patirtos nesėkmės Petras nuolankiai vartojo kitą žodį, nedrįsdamas pernelyg pasitikėti savimi. Būtent šį nuolankumą, kuris tapo itin svarbiu ir leido Petrui grįžti į tarnystę, Jėzus ir priėmė. Neabejotina, kad nuolankumas yra viena svarbiausių savybių tarnystei, nes tuomet dėmesys sutelkiamas į Jėzų Kristų, o ne į save.

Petro sugrąžinimas į tarnystę ir jo kaip vadovo vaidmuo ankstyvojoje Bažnyčioje yra vienas stipriausių įrodymų, kad Jėzus prisikėlė iš numirusių. Būtų sunku paaiškinti Petro svarbą, jei Jėzus nebūtų sugrąžinęs jo tarnystei kitų mokinių akivaizdoje.

`Kodėl nuolankumas itin svarbus kiekvienam, norinčiam pažinti Viešpatį? Kuo bent vienas iš mūsų galėtų didžiuotis kryžiaus šviesoje?`