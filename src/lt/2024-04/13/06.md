---
title:  Pasilikti Jėzuje
date:   26/12/2024
---

`7. Perskaitykite Jn 12, 32. Kaip šis stulbinantis teiginys nusako Jėzaus Kristaus galią?`

Šį ketvirtį tyrinėjome, kad evangelija pagal Joną traukia mus prie Jėzaus, bet tik tuo atveju, jei norime pažinti Dievą ir vykdyti Jo valią. Visoje evangelijoje pagal Joną žmonės, kurie sutinka Jėzų, arba priima šviesą ir auga, arba atmeta šviesą ir tampa akli. Nikodemas, moteris prie šulinio, valdytojas, vyras prie Betzatos tvenkinio, 5000 pamaitintųjų duona ir žuvimi, Jėzaus broliai, religiniai vadovai, aklas gimęs vyras, Marija ir Morta, Pilotas – visi susitiko su Jėzumi ir priėmė sprendimus, susijusius su tiesa ir šviesa, kurią Jis atnešė.

Teologija „iš apačios“ prasideda žmogaus argumentacija, kuria siekiama nustatyti ir ištirti Dievo buvimą ir prigimtį. Tokiu atveju žmogaus išankstinis nusistatymas, ydingas, puolęs, rodo viršenybę dieviško, švento, tobulo, visažinio atžvilgiu. Teologija „iš apačios“ garantuotai suklaidins žmones, kaip tai buvo praeityje ir bus ateityje (žr. Apr 14, 1–12), kai žmogiškoji išmintis, siekdama nustumti dieviškąją, sieks pasaulyje įtvirtinti klaidinantį garbinimą.

`8. Perskaitykite Jn 15, 1–11. Kokia yra dvasinio augimo ir dvasinės sveikatos paslaptis?`

Esmė – tai ryšio su Jėzumi palaikymas. Jis yra Dievo Žodis, gyvybės duona, pasaulio šviesa, avių vartai, gerasis Ganytojas, prisikėlimas ir gyvenimas, kelias, tiesa ir gyvenimas, tikrasis vynmedis.

Dievybės nariai ir Jų Žodis, Biblija, yra tarsi magnetai. Jei nesipriešinsime, jie mus trauks. „Dievo balsas mums kalba per Jo Žodį, ir yra daug balsų, kuriuos išgirsime; bet Kristus pasakė, kad turėtume saugotis tų, kurie sakys: štai čia Kristus, arba: Jis tenai. Kaip žinosime, kad jie neturi tiesos? Tik viską tikrindami Šventuoju Raštu“ (E. Vait, „The Advent Review and Sabbath Herald“, 1888 m. balandžio 3 d). Tada turime pavesti savo pažiūras Dievo Žodžio mokymui.