---
title:  Šviesa ir tamsa
date:   24/12/2024
---

`4. Perskaitykite Jn 1, 4–10; Jn 3, 19–21; Jn 5, 35; Jn 8, 12; Jn 9, 5; Jn 11, 9–10; ir Jn 12, 35. Kas čia priešpastatoma ir kodėl šis kontrastas yra esminis norint suprasti tiesą?`

Pasaulis yra tamsoje; jis vengia šviesos ir pats negali rasti kelio pas gyvąjį Dievą, asmeninį kūrinijos, apreiškimo ir atpirkimo Dievą.

„Žmonija pati savaime niekada negali perprasti dieviškų dalykų. ‘Ar gali išžvalgyti Visagalio gelmes? Jos gilesnės už dangų, ir ką tu gali padaryti? Jos gilesnės už Šeolą, ir ką tu sužinosi?’ (Job 11, 8) Tik įsūnijimo dvasia gali apreikšti mums Dievo gelmes, ko ‘akis neregėjo, ko ausis negirdėjo, kas žmogui į mintį neatėjo“ (E. Vait, Su meile iš Dangaus, 2011, p. 381).

Tik Jėzus Kristus „Jį atskleidė“, Tėvą (Jn 1, 18). Graikų kalbos žodis exēgeomai reiškia – „paaiškinti“, „išaiškinti“, „atskleisti“. Jonas pristatė Jėzų kaip dangiškąjį pasiuntinį, kuris paaiškina, ką reiškia pažinti Dievą. Tik per Jėzų galime pažinti Dievą.

`5. Perskaitykite Jn 8, 42–44. Kaip Jėzus nusakė klaidinantį pamatą, kuriuo rėmėsi religiniai Izraelio vadovai?`

Tie, kurie nesilaiko tiesos, kalba iš savęs. Jie teksto reikšmę suvokia tik žmogiškuoju požiūriu. Priešingai, turime pripažinti, kad Kristus yra pasaulio šviesa, ir sekti Juo aiškindami Jo Žodį. Velnias „kalba, kas jam sava“ (Jn 8, 44). Jei nesame atsargūs ir nepavesime savęs tikėjimui bei paklusnumui Dievui, mums gresia tas pat – skaityti tekstą remiantis tik asmeniniais norais, pageidavimais ir asmeniniu supratimu, o tai padaryti yra daug lengviau, nei įsivaizduojame.

`Kaip jūs reaguojate į tiesas, kurios priverčia pasijausti nepatogiai, priešingai tam, kaip jūs turėtumėte į jas reaguoti?`