---
title:  "„Atlikta!“"
date:   17/12/2024
---

Jn 19, 17–22 parašyta, kad Pilotas lotynų, graikų ir hebrajų kalbomis padarė užrašą: „Jėzus Nazarietis, žydų karalius“ (Jn 19, 19). Religiniai vadovai norėjo, kad užrašas būtų pakeistas. Pilotas nesileido į kalbas ir užrašas liko – nebylus tiesos liudijimas ir vienas iš ženklų, kad nukryžiuotas Jėzus yra karaliaus soste. Štai Jėzus, tikrasis jų karalius, žydų karalius, prikaltas prie kryžiaus kaip nusikaltėlis. „Aukštesnė galia nei Pilotas ar žydai pasirūpino, kad tasai užrašas būtų prikaltas Jėzui virš galvos. Per Dievo apvaizdą jis turėjo skatinti mąstyti ir tyrinėti Raštus“ (E. Vait, Su meile iš Dangaus, 2011, p. 694).

`3. Perskaitykite Jn 19, 25–27. Koks čia užrašytas jaudinantis su Jėzaus motina susijęs įvykis prie kryžiaus?`

Tarp tų, kurie tądien stovėjo prie kryžiaus, buvo Jonas, mylimasis mokinys, Marija, Jėzaus motina ir kiti. Prieš daugelį metų Simeonas išpranašavo šį patyrimą, kai Juozapas ir Marija atnešė Jėzų į šventyklą palaiminimui (plg. Lk 2, 34–35). Dabar mirties akimirkomis Jėzus kalbėjo savo motinai: „Moterie, štai tavo sūnus! Paskui tarė mokiniui: Štai tavo motina!“ (Jn 19, 26–27)

`4. Perskaitykite Jn 19, 28–30. Kokią reikšmę turi mirštančio Jėzaus žodis: „Atlikta!“`

Graikų kalbos veiksmažodis teleō (baigti, įvykdyti, atlikti) 28 eilutėje („viskas įvykdyta“) yra tas pats veiksmažodis, kaip ir 30 eilutėje (atlikta). Be to, susijęs žodis teleioō (užbaigti, išpildyti) taip pat užrašytas 28

eilutėje, parodant Rašto išsipildymą („išsipildytų Raštas“). Kad ir kokie siaubingi būtų šie vaizdai, viskas buvo išpildyta, atlikta, įvykdyta. Jėzui pasakius: „Atlikta!, Jis užbaigė, įvykdė darbą, kurį Tėvas Jam pavedė atlikti.

`Ką kiekvienam iš mūsų reiškia Jėzaus ištartas žodis „atlikta“? Kas buvo atlikta ir kaip tai taikytina mūsų gyvenimui?`