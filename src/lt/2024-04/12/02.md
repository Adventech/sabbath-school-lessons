---
title:  Kas yra tiesa?
date:   15/12/2024
---

Jn 18, 28–32 Jėzaus teismas nėra išsamiai aprašytas. Dėmesys sutelktas į Jėzų, atvestą pas Poncijų Pilotą.

`1. Perskaitykite Jn 18, 33–38. Apie ką kalbėjo Pilotas ir Jėzus?`

Valdytojas klausė Jėzaus, ar Jis yra žydų karalius? (Jn 18, 33) Tai pirmas šio titulo paminėjimas, bet ne paskutinis. Jėzus teiravosi Piloto, ar jis pats to klausia, ar kiti taip sakė. Jo klausimas privertė valdytoją susimąstyti, ar jis supranta, su kuo kalba. Skaitytojas jau žino, kad Jėzus yra Karalius, o valdytojas?

Pilotas atsakė klausimu: „Bene aš žydas?! Tavoji tauta ir aukštieji kunigai man Tave įskundė. Sakyk, ką esi padaręs!“ (Jn 18, 35) Tai buvo išsisukinėjimas, kurį lėmė susierzinimas dėl taiklaus Jėzaus klausimo. Tai buvo pirmasis valdytojo žingsnis šalinantis tiesos, leidžiant išankstiniam nusistatymui užtemdyti nuovoką.

Jėzus atsakė, kad Jo karalystė ne iš šio pasaulio (Jn 18, 36). Tada Pilotas įžvalgiai darė išvadą, kad Jėzus iš tikrųjų teigia esąs karalius (Jn 18, 37). Tai vedė prie svarbaus Jėzaus paaiškinimo, kad Jis gimė tam, jog liudytų tiesą ir kad kiekvienas žmogus, kuris „brangina tiesą“, klauso Jo balso (Jn 18, 37).

Tada Pilotas klausė: „O kas yra tiesa?!“ (Jn 18, 38) Bet jis nelaukė atsakymo. Vietoj to jis išėjo į lauką bandydamas išgelbėti Jėzų nuo minios.

Tiesa – tai evangelijos pagal Joną tema. Kaip amžinasis Žodis (logos, Jn 1, 1–5), Jėzus yra Šviesa ir Tiesa. Visa tai priešinga tamsai ir klaidamoksliams. Jis pilnas „malonės ir tiesos“ (Jn 1, 14). Malonė ir tiesa atėjo per Jį (Jn 1, 17). Jonas Krikštytojas paliudijo tiesą (Jn 5, 33). Jėzus patvirtino, kad Jo Tėvas yra „tiesakalbis“ (Jn 7, 28). Pats Jėzus išgirdo tiesą iš savo Tėvo (Jn 8, 40). Jėzus yra „kelias, tiesa ir gyvenimas“ (Jn 14, 6). Dievo Žodis yra „tiesa“ (Jn 17, 17). Nepaisant klausimo, Pilotas praleido galimybę sužinoti tiesą dėl savo išankstinio nusistatymo, ankstesnių sprendimų ir spaudimo.

`Kaip jūs suprantate Jėzaus kaip Tiesos idėją?`