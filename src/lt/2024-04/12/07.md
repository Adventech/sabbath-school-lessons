---
title:  Tolesniam tyrinėjimui
date:   20/12/2024
---

E. Vait, Su meile iš Dangaus, 2011, p. 705–712; 724–730; 731–736. Clifford Goldstein, „Risen: Finding Hope in the Empty Tomb“ (Nampa, ID: Pacific Press, 2020).

„Pilotas troško išvaduoti Jėzų. Bet jis matė, jog negalės to padaryti išsaugodamas savo paties postą bei garbę. Užuot praradęs pasaulietišką valdžią, jis nusprendė paaukoti nekaltojo gyvybę. Kaip daugelis, kad išvengtų netekčių ar kančių, aukoja principus! Sąžinė ir pareiga liepa daryti viena, bet savi interesai – ką kita. Galinga srovė nuneša neteisinga linkme, ir tas, kuris eina į kompromisą su blogiu, panardinamas į juodžiausią kaltės tamsą“ (E. Vait, Su meile iš Dangaus, 2011, p. 686).

„Kristus neatidavė gyvybės, kol neatliko darbo, kuriam buvo siųstas, tad išleisdamas kvapą Jis sušuko: ‘Atlikta!’ (Jn 19, 30) Mūšis buvo laimėtas. Jo dešinioji ranka, Jo šventa ranka laimėjo Jam pergalę. Kaip Užkariautojas Jis iškėlė savo vėliavą amžinosiose aukštybėse. Argi nesidžiaugė angelai? Visas dangus triumfavo Gelbėtojui negalėjus. Šėtonas buvo sutriuškintas ir žinojo, kad jo karalystė žlugo.

Angelams ir nenusidėjusiems pasauliams šūksnis ‘Atlikta!’ buvo labai reikšmingas. Didysis atpirkimo darbas buvo atliktas ne tik dėl mūsų, bet ir dėl jų. Jie kartu su mumis dalijasi Kristaus pergalės vaisiais“ (E. Vait, Su meile iš Dangaus, 2011, p. 705).


**Klausimai aptarimui:**

`1. Kokie sprendimų priėmimo procesai gali padėti jums nepadaryti tos klaidos, kurią padarė Pilotas?` `2. Kodėl Jėzus turėjo mirti vietoj mūsų? Kodėl Jis turėjo užimti mūsų vietą? Kodėl Jo mirtis buvo būtina, jei norime būti išgelbėti? Kokios Šventojo Rašto eilutės patvirtina jūsų atsakymą?` `3. Koks yra Šventojo Rašto įrodymų ir istorinių įrodymų santykis, kai kalbama apie tikėjimą Jėzaus prisikėlimu? Tai yra, kokie istoriniai įrodymai stipriai patvirtina Jėzaus prisikėlimą?` `4. Pagalvokite apie 1 Kor 15, 12–20. Kaip suprasti mintį, kad be Kristaus prisikėlimo „užmigusieji Kristuje yra žuvę“ (1 Kor 15, 18), jei „užmigusieji Kristuje“ nedelsiant patenka į dangų? Kaip Pauliaus žodžiai patvirtina tiesą, kad mirusieji miega iki prisikėlimo Kristaus sugrįžimo metu?`