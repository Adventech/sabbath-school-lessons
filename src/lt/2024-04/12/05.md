---
title:  Tuščias kapas
date:   18/12/2024
---

`5. Perskaitykite Jn 20, 1–7. Kuo mums svarbu tai, kas parašyta šiose eilutėse?`

Jėzus mirė vėlyvą penktadienio popietę ir prisikėlė anksti sekmadienį. Kadangi artinosi sabata, kai Jis buvo palaidotas (Jn 19, 42), laidojimo procesas buvo atliktas skubotai ir nebaigtas. Kad ir kaip mylėjo Jėzų, Jo sekėjai laikėsi sabatos ir nėjo prie kapo (plg. Mk 16, 1; Lk 23, 56). Po sabatos keletas moterų nupirko kvepalų, kuriuos sekmadienio rytą atsinešė prie kapo. Jų nuostabai akmuo buvo nuritintas, o kapas buvo tuščias.

Marija Magdalena buvo viena iš tų, kuri anksti atėjo prie kapo. Ji nubėgo pasakyti Petrui ir Jonui, ką matė. Ten nubėgo du vyrai. Jonas aplenkė Petrą ir atbėgo pirmas. Pasilenkęs, jis pažvelgė į vidų ir pamatė drobules, į kurias Jėzus buvo įvyniotas. Bet jis nėjo į kapą.

Tačiau Petras įėjo į vidų ir pamatė drobules. Jis taip pat matė skarą, buvusią ant Jėzaus galvos, bet ji buvo padėta atskirai. Ji buvo suvyniota ir palikta atskirai.

`6. Perskaitykite Jn 20, 8–10. Ką reiškė suvyniota galvos skara?`

Petrui įėjus į kapą, po jo įėjo ir Jonas. Jn 20, 8 parašyta, kad jis įėjo, pamatė ir įtikėjo. Kodėl pamatęs ten gulinčias drobules ir atskirai paD dėtą galvos skarą, suvyniotą, Jonas įtikėjo, kad Jėzus prisikėlė iš numirusių?

Norint atsakyti į šį klausimą, reikia pagalvoti, kodėl kapas apskritai buvo tuščias. Paprasčiausias atsakymas būtų – kapų plėšikai. Tačiau šis paaiškinimas negalimas dėl trijų priežasčių. Pirma, Matas pasakoja, kad kapas buvo saugomas (Mt 27, 62–66), todėl kapo apiplėšimas yra mažai tikėtinas. Antra, kapų plėšikai paprastai vagia vertybes, o ne įrančius kūnus. Trečia, kapų plėšikai skuba ir nesuvynioja skarų. Todėl nestebina tai, kad Jonas, pamatęs suvyniotą galvos skarą, įtikėjo, jog Jėzus prisikėlė iš numirusių.