---
title:  "Šlovės valanda – kryžius ir prisikėlimas"
date:   14/12/2024
---

### Šios savaitės tyrinėjimui skaitykite:
Jn 18, 33–19, 5; Jn 19, 17–22; Jn 19, 25–27; Lk 2, 34–35; Jn 20, 1–18; 1 Kor 15, 12–20.

> <p>Įsimintina eilutė:</p>
> „Tuomet Pilotas Jį paklausė: ‘Vadinasi, Tu esi karalius?’ Jėzus atsakė: ‘Tu pasakei, kad Aš esu karalius. Aš tam esu gimęs ir atėjęs į pasaulį, kad liudyčiau tiesą. Kas tik brangina tiesą, klauso Mano balso’“ (Jn 18, 37).

Jėzaus nukryžiavimas ir prisikėlimas yra evangelijos pagal Joną kulminacija. Pirmieji dešimt skyrių apima maždaug trejus su puse metų; 11–20 skyriai, priešingai, apima maždaug vieną ar dvi savaites. Keturiose evangelijose Jėzaus mirtis pristatoma skirtingai. Nors pasakojimai yra suderinami, kiekvienas rašęs pabrėžia esmę, ypač susijusią su konkrečios evangelijos temomis. Matas pabrėžė Šventojo Rašto išsipildymą; Morkus – Jėzaus krikštą ir kryžių; Lukas daugiausia dėmesio skyrė kryžiui kaip išgydymui ir išganymui (pasakojimas apie nusikaltėlį ant kryžiaus).

Tačiau Jonas pristatė kryžių kaip Jėzaus atsisėdimą į sostą, itin susijusį su Jo valandos idėja, kuri daug kartų minima evangelijoje pagal Joną (Jn 7, 30; Jn 8, 20; Jn 12, 27). Ši atsisėdimo soste idėja yra ironiška, nes nukryžiavimas buvo pats bjauriausias ir gėdingiausias romėnų naudotas būdas žudyti. Šis kontrastas parodo Jono pateiktą giliai ironišką simboliką – Jėzus mirė gėdingai, bet, tuo pačiu metu, tai yra šlovingas Jo, kaip Išgelbėtojo, atsisėdimas į sostą.