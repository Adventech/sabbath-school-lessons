---
title:  Jėzus ir Marija
date:   19/12/2024
---

`7. Perskaitykite Jn 20, 11–13. Kas čia įvyko, kas parodo, kodėl Marija Magdalena vis dar nesuprato tuščio kapo reikšmės?`

Prieš šią eilutę Marija tekste paskutinį kartą paminėta pasakojanti Petrui ir Jonui apie tuščią kapą (Jn 20, 2). Jie nubėgo prie kapo, o ji ten grįžo kiek vėliau. Petrui ir Jonui apžiūrėjus kapą, jie tiesiog išėjo. Tačiau Marija grįžo ir verkdama ten užtruko. Neabejotina, kad tomis dienomis ji daug verkė. O dabar dar ir tai? Pasilenkusi ji pažvelgė į vidų.

Jos nuostabai kape buvo du baltai apsirengę angelai, sėdintys ten, kur gulėjo Jėzaus kūnas. Jie jos klausė: „Moterie, ko verki?“ (Jn 20, 13) Ji sielvartaudama atsakė, kad jie paėmė jos Viešpatį, ir ji nežinojo, kur Jį padėjo.

`8. Perskaitykite Jn 20, 14–18. Kas Marijai pakeitė aplinkybes?`

Ašarotomis akimis Marija pasisuko ir pamatė, kad kažkas stovi už jos. Žodžiais, panašiais į angelų žodžius, Nepažįstamasis klausė: „Moterie, ko verki? Ko ieškai?“ (Jn 20, 15) Ji manė, kad kalbėjosi su sodininku ir prašė jo pagalbos surandant Jėzaus kūną.

Nepažįstamasis ištarė vieną žodį: „Marija!“ Tai buvo vieno žodžio apreiškimas, pakeitęs pasaulį. Staiga nustebusi Marija atpažino, kad su ja kalbėjosi prisikėlęs Jėzus, ir pažino Jį. Jėzus primygtinai reikalavo, kad ji Jo nelaikytų (neliestų), nes Jis turi užžengti pas savo Tėvą. Jos užduotis – eiti ir pasakyti mokiniams, kad Jis žengia „pas savo Tėvą ir jūsų Tėvą, pas savo Dievą ir jūsų Dievą“ (Jn 20, 17). Marija įvykdė šią misiją. Ji papasakojo mokiniams, kad matė Viešpatį, taip pat papasakojo visas kitas detales, kuriomis Jis pasidalijo su ja (Jn 20, 18).

`Perskaitykite 1 Kor 15, 12–20. Pasak Pauliaus, kokia nauda iš mūsų krikščioniškojo tikėjimo, jei Kristus nebūtų prikeltas iš numirusių?`