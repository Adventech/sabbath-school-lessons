---
title:  Jėzus ir Tėvas
date:   09/12/2024
---

Mes buvome Dievo sukurti asmeniniam ryšiui su Juo (Pr 1, 26–27). Tačiau dėl nuodėmės šie santykiai buvo iš esmės suardyti. Tiesioginį to poveikį galime pamatyti pasakojime apie Edeno sodą.

`2. Perskaitykite Pr 3, 7–9. Kaip šios eilutės atskleidžia nuodėmės padarytą žalą ir ką reiškia, kad Dievas jų ieškojo, o ne atvirkščiai?`

Dievystės ketinimas – išgydyti visą žmoniją dėl nuodėmės sukeltos žalos, net jei visa žmonija nepriimtų to, ką Dievas siūlo.

Kad šis ryšys būtų atkurtas, vienas Dievystės narys tapo žmogumi. Taip Žodis tapo kūnu ir gyveno tarp mūsų, apreikšdamas Dievo šlovę (Jn 1, 14–18). Dėl to žmonija gavo Jo pilnatvę ir malonę. Tuo Jėzus atėjo pasidalyti, skelbti Dievo šlovę, kad būtų atkurti nuodėmės sugriauti santykiai, bent jau visiems norintiems tikėjimu priimti tai, kas jiems buvo pasiūlyta Kristuje Jėzuje.

`3. Kokia nuostabi viltis mums įžvelgiama šiose eilutėse? Jn 1, 1–2; Jn 5, 16–18; Jn 6, 69; Jn 10, 10. 30; Jn 20, 28.`

„Kristuje yra gyvenimas – pirminis, neperimtas, neišvestinis“ (E. Vait, Su meile iš Dangaus, 2011, p. 490). Tačiau kaip įsikūnijęs Sūnus, „apiplėšęs pats save“ (Fil 2, 7), išsižadėjęs savo teisių, Kristus, kalbėdamas apie savo kaip žmogaus tarp žmonių buvimą žemėje, galėjo nurodyti į tai, kad Jam pavesta gyvybė kaip Dievo dovana. „Kristaus dieviškumas tikinčiajam užtikrina amžinąjį gyvenimą“ (Su meile iš Dangaus, 2011, p. 490).

Žmonija Dievo nepažino (Jn 17, 25). Taigi Jis siuntė savo viengimį Sūnų (Jn 9, 4; Jn 16, 5), kad Tėvas būtų pažintas.

`Kosmoso kontekste ateistas rašė: „Mūsų nežinioje, visoje šioje platybėje nėra užuominos, kad pagalba ateis iš kitur, išgelbstint mus nuo mūsų pačių“. Ko moko Raštas, parodantis, kaip šis asmuo klysta?`