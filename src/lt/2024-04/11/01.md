---
title:  Tėvas, Sūnus ir Dvasia
date:   07/12/2024
---

### Šios savaitės tyrinėjimui skaitykite:
Jn 14, 10. 24; Pr 3, 7–9; Jn 16, 27–28; Jn 16, 7–11; Jn 17, 1–26.

> <p>Įsimintina eilutė:</p>
> „O Globėjas – Šventoji Dvasia, kurį Mano vardu Tėvas atsiųs, – Jis išmokys jus visko ir viską primins, ką esu jums pasakęs“ (Jn 14, 26).

Evangelija pagal Joną yra temų mozaika. Jonas vardijo ženklus (stebuklus), kad parodytų, jog Jėzus yra pranašų pažadėtas Mesijas. Jonas įvardijo daugybę liudytojų, kad paskelbtų Jėzų Kristumi. Jis taip pat vartojo teiginius „Aš esu“, norėdamas parodyti savo dieviškumą.

Visi trys Dievystės nariai minimi Jono 1 (Jn 1, 1–4. 14, 18. 32–34). Šimtmečius žmonės bandė iki galo suprasti Dievystės prigimtį, bet kadangi mes negalime to padaryti, daugelis atmetė šią mintį. Tačiau kvaila ką nors atmesti vien dėl to, kad negalime kažko iki galo suprasti arba dėl to, kad tai netelpa į siauras žmogaus samprotavimo ribas.

Evangelija pagal Joną moko, kad norint suprasti Dievą, reikia žvelgti į Jėzų ir tai, kas apreikšta Žodyje. Šis nusistatymas atveria mums visiškai naują santykių pasaulį – tarp trijų Dievystės narių, tarp Dievystės narių ir žmonių bei tarp pačių žmonių. Šią savaitę tyrinėsime, kaip evangelija pagal Joną pristato Tėvą, Sūnų ir Šventąją Dvasią, bet dabar tai darysime atsisveikinimo kalbos kontekste (Jono 13–17).