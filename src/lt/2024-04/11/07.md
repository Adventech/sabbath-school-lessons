---
title:  Tolesniam tyrinėjimui
date:   13/12/2024
---

E. Vait, Su meile iš Dangaus, 2011, p. 616–634; „The SDA Bible Commentary“, 5 t., p. 911–919.

Aiškindamiesi, kas yra Jėzus, Jo priešininkai atsižvelgė į žmogiškąjį matą, „kūniškai“ (Jn 8, 15). Tai tikriausiai dar blogiau, nei spręsti „pagal išorę“ (Jn 7, 24). Čia jie griebėsi kūno, puolusios žmonijos puolusiame pasaulyje mato, be įtikinamo Dvasios vedimo (žr. Jn 3, 3–7). Jie tarsi matė Jo kūną, bet niekada nesvarstė galimybės, kad Jis gali būti Žodis, tapęs kūnu (Jn 1, 14). Žiūrėti į Kristų tokiu ribotu kriterijų rinkiniu – tai matuoti Jį kūno požiūriu (2 Kor 5, 16).

„Globėjas vadinamas ‘Tiesos Dvasia’. Jo darbas – atskleisti ir palaikyti tiesą. Apsigyvenęs širdyje kaip tiesos Dvasia, Jis tampa Globėju. Tiesoje yra paguoda ir ramybė, o mele – nei tikros ramybės, nei paguodos. Būtent per melagingas teorijas bei tradicijas protą užvaldo šėtonas. Nukreipdamas žmonių dėmesį į neteisingas taisykles, jis darko jų charakterį. Šventoji Dvasia per Raštą kalba protui ir įrašo širdyje tiesą. Taip Ji atskleidžia klaidingas pažiūras ir išvaro jas iš sielos. Būtent per Tiesos Dvasią, veikiančią per Dievo Žodį, Kristus lenkia prie savęs savo išrinktąją tautą“ (E. Vait, Su meile iš Dangaus, 2011, p. 623).

**Klausimai aptarimui:**

`1. Amžinasis gyvenimas – tai pažinti Dievą (Jn 17, 3). Ką reiškia pažinti Dievą, o ne tik žinoti tam tikrą informaciją apie Jį, tai yra, kad Jis yra galingas, mylintis arba teisus Dievas? Jei jūsų paklaustų: „Ar pažįstate Dievą?“, ką atsakytumėte? Kaip Jėzus atitinka jūsų atsakymą?`

`2. Praktiškai, kasdieniškai, ką reiškia Jėzaus žodžiai: „Tavo Žodis yra tiesa“ (Jn 17, 17)?`

`3. Jėzus meldėsi: „Aš neprašau, kad juos paimtum iš pasaulio, bet kad apsaugotum juos nuo piktojo“ (Jn 17, 15). Kaip mūsų pačių sprendimai veikia tai, kaip į šią maldą gali būti atsakyta mūsų pačių gyvenime?`