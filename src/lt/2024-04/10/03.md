---
title:  Vėl sugrįšiu
date:   02/12/2024
---

`2. Perskaitykite Jn 14, 1–3. Kokiame kontekste Jėzus pasakė šiuos žodžius?`

Jono 13 pabaigoje Jėzus sakė, kad Jis išeina (Jn 13, 33). Dėl to Petras klausė, kur Jis eina (Jn 13, 36). Mokiniai nesuprato, kad Jėzus kalbėjo apie savo mirtį, prisikėlimą ir užžengimą į dangų. Petras sakė, kad yra pasirengęs už Jį paaukoti savo gyvybę (Jn 13, 37). Štai tada Jėzus išpranašavo, kad Petras išsigins Jėzaus (Jn 13, 38).

Šiame kontekste Jėzus savo mokiniams sakė, kad jie neišsigąstų (Jn 14, 1). Žodis „neišsigąsta“ išverstas iš graikiško – tarassō, reiškiančio sujudimą, sutrikimą, nerimą, sumaištį. Nestebina, kad dėl Jėzaus žodžių mokiniai nerimavo.

Tačiau atliepdamas jų baimes, Jis kalbėjo apie savo Tėvo namus, kuriuose yra daug buveinių (kambarių kaip užeigoje). Jis išėjo paruošti jiems vietos. Jis kalbėjo apie laiką po artėjančių kryžiaus įvykių, kai Jis grįš pasiimti savo tautos. Jis žvelgė į metą, kai visa ši nuodėmės tragedija kartą ir visiems laikams baigsis (žr. Dan 7, 27).

Jėzus sakė: „Kai nuėjęs paruošiu, vėl sugrįšiu ir jus pas save pasiimsiu, kad jūs būtumėte ten, kur ir Aš“ (Jn 14, 3). Akivaizdu, kad tai Jo antrojo atėjimo pažadas.

Koks yra pasitikėjimo šiuo pažadu pagrindas? Daugelis sakytų, kad Šventojo Rašto pranašystės išsipildo, ir tai tikrai tiesa. Tačiau Jn 14, 3 pagrindas išdėstytas kitaip. Šioje eilutėje žodžiai „vėl sugrįšiu“ graikų kalboje iš tikrųjų užrašyti esamuoju laiku (sugrįžtu). Tai yra esamojo laiko vartojimas graikų kalboje, reiškiantis įvykį ateityje. Apie tai kalbama taip užtikrintai, kad šis įvykis apibūdinamas taip, tarsi jis jau vyktų. Taigi šiuos žodžius derėtų versti „vėl sugrįšiu“.

Mūsų vilties, susijusios su Viešpaties sugrįžimu, pagrindas nėra vien Rašto pranašystės išsipildymas. Ši viltis taip pat pagrįsta mūsų pasikliovimu Žmogumi, kuris davė pažadą. Jis pasakė, kad tikrai sugrįš pas savo tautą. Galime kliautis šiuo pažadu dėl to, kas Jį davė.

`Ko kryžius mus moko apie Kristaus antrojo atėjimo užtikrinimą? Be Antrojo atėjimo, kuo mums būtų naudinga Jėzaus mirtis Pirmojo atėjimo metu?`