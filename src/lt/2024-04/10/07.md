---
title:  Tolesniam tyrinėjimui
date:   06/12/2024
---

E. Vait, Su meile iš Dangaus, 2011, p. 429–442 E. Edward Zinke, „The Authority of the Bible and the Certainty of the Second Coming“, 23–36 p.

„Tardamas šiuos žodžius Jėzus buvo šventyklos kieme, specialiai skirtame Palapinių šventės pamaldoms. Šio kiemo vidury stovėjo du aukšti stovai, prilaikantys milžiniškus šviestuvų stulpus. Po vakarinio aukojimo būdavo uždegami visi žibintai, ir Jeruzalė nušvisdavo. Ši apeiga turėjo priminti šviesos stulpą, kuris vedė Izraelį dykumoje, ir kartu simbolizuoti ateisiantį Mesiją. Vakarais, kai būdavo uždegti žibintai, kiemas virsdavo linksmybių vieta. [...]

Apšviesdami Jeruzalę, žmonės išreiškė viltį, kad sugrįžęs Mesijas užlies savąja šviesa Izraelį. Tačiau Jėzui ši scena turėjo platesnę reikšmę. Kaip viską aplinkui apšviesdavo šventyklos žibintai, taip Kristus, dvasinės šviesos šaltinis, išsklaido pasaulio tamsą. Vis dėlto šis simbolis netobulas. Jo misijos šlovę tiksliau atskleidžia didysis šviesulys, kurį Jis savo ranka įžiebė danguje.

Aušo rytas. Saulė ką tik patekėjo virš Alyvų kalno; jos stulbinamai ryškūs spinduliai krito ant marmuro rūmų ir užliejo auksu šventyklos sienas. Tai rodydamas Jėzus pasakė: ‘Aš – pasaulio šviesa’“ (E. Vait, Su meile iš Dangaus, 2011, p. 429).

**Klausimai aptarimui:**

`1. Klasėje aptarkite savo atsakymus į paskutinį V dalies klausimą. Kokių esminių Biblijos tiesų niekada, net iš esmės, negalėtume sužinoti mokslo pagalba? Pavyzdžiui, kryžius? Arba prisikėlimas? Arba Antrasis atėjimas? Kokios kitos svarbios Biblijos tiesos turi būti mums atskleistos – kitaip mes niekada jų nesužinotume?`

`2. Pagalvokite apie Liuciferio, tobulos būtybės, turinčios itin daug intelektualių žinių apie Dievą ir apie tai, koks yra Dievas, nuopuolį. Vis dėlto, nepaisant visų šių žinių, jis maištavo prieš Jį. Ką tai mums sako apie laisvos valios tikrovę, tą pačią laisvą valią, kurią turime ir kodėl kiekvieną akimirką turime nuspręsti pašvęsti šią valią Dievui?`