---
title:  Aš jums daviau pavyzdį
date:   01/12/2024
---

Atsisveikindamas (Jn 13–17) Jėzus pateikė mokiniams su ateitimi susijusius nurodymus. Šis atsisveikinimas primena Mozės atsisveiki81 nimą Pakartoto Įstatymo knygoje arba Jokūbo palaiminimą vaikams (Pr 47–49), arba Dovydo nurodymus Saliamonui (1 Met 28–29 sk.). Jėzus guodė savo mokinius dėl išėjimo. Jis pažadėjo Globėją, Šventąją Dvasią; (Jn 14–16 sk.). Jis pranašavo, kad bus sielvartas (Jn 15–16 sk.), o mokinius ragino išlikti ištikimais (Jn 15).

`1. Perskaitykite Jn 13, 1–20. Kas čia įvyko ir kodėl šis pasakojimas itin svarbus? Ko Jėzus siekė išmokyti?`

Toje pasaulio dalyje Jėzaus laikais žmonės avėjo sandalus arba vaikščiodavo basi. Pėdos aplipdavo dulkėmis ir išsipurvindavo. Buvo toks paprotys, atėjusiems pavalgyti kojas nuplaudavo tarnas arba vergas. Tačiau tą vakarą, kai Jėzus valgė Paskutinę vakarienę su savo mokiniais prieš suėmimą, plaunant kojas nedalyvavo joks tarnas. Visų nuostabai pats Jėzus pakilo nuo stalo ir nuplovė jiems kojas.

Jn 13, 4–5 Jėzaus elgesys aprašytas žingsnis po žingsnio. Viskas smulkiai papasakota, pabrėžiant neįtikėtiną Mokytojo nuolankumą.

Jn 13, 8–11 paminėtas Petro atsakymas gilina mokinių pasibaisėjimą ir nesupratimą dėl Jėzaus elgesio. Kaip Jėzus, Mokytojas, Mesijas, galėjo atlikti tokį žeminantį darbą? Petras atsisakė leisti Jėzui nuplauti kojas, bet Jėzus jam pasakė, kad jei nebendradarbiaus, jis neturės dalies su Jėzumi. Tada Petras išreiškė savo troškimą būti su Jėzumi iki galo.

Jėzaus elgesio reikšmė yra susijusi su tuo, kas Jis yra. Jn 13, 13 Jis teigė, kad Jis yra Mokytojas ir Viešpats. Taip jie Jį vadino, ir Jis nurodė, kad taip yra. Šie titulai išreiškia valdžią ir galią.

Tačiau Jėzus mokė, kad valdžia ir galia turi būti naudojamos tarnavimui, o ne savęs aukštinimui. Adventistų bažnyčia priėmė šį Jėzaus pavyzdį ir tai, kas deramai vadinama Nusižeminimo apeiga, atliekama prieš Viešpaties vakarienę.

`Ko ši Nusižeminimo apeiga moko apie sekimą Jėzaus pėdomis ir nuolankų tarnavimą kitiems?`