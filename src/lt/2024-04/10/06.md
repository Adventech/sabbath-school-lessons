---
title:  Šventasis Raštas ir tiesa
date:   05/12/2024
---

Visoje Evangelijoje Šventasis Raštas atlieka svarbų vaidmenį mokant mus apie Tą, kuris yra kelias, tiesa ir gyvenimas. Evangelijose, Biblijoje, Senajame ir Naujajame Testamentuose Raštai atlieka pagrindinį vaidmenį atskleidžiant tiesą. Ypač tai, kas yra Jėzus ir ką Jis atėjo atlikti.

`6. Perskaitykite Jn 5, 38–40. Ką Jėzus čia sakė apie Šventąjį Raštą?`

Jėzus ir Jo mokiniai ne kartą atkreipė dėmesį į Šventąjį Raštą, kad patvirtintų Jį esant Mesiju. Kristus sakė: „Jeigu jūs tikėtumėte Moze, tai tikėtumėte ir Manimi, nes jis rašė apie Mane. Kadangi jūs netikite jo raštais, kaipgi patikėsite Mano žodžiais?!“ (Jn 5, 46–47)

`7. Perskaitykite Lk 24, 27. Kodėl svarbu, kad Jėzus pirmiausia nurodė į Šventąjį Raštą, atskleisdamas savo tarnystės reikšmę?`

Kitoje vietoje, cituodamas Išėjimo knygą, Kristus sakė: „Ar nesate skaitę, kas jums Dievo pasakyta“ (Mt 22, 31). Zacharijas paminėjo Dievo pažadus: „kaip nuo senų senovės buvo skelbęs savo šventųjų pranašų lūpomis“ (Lk 1, 70). Savo pamoksle Sekminių dieną Petras dėstė: „Turėjo išsipildyti Rašto žodžiai, kuriuos Šventoji Dvasia pranašingai ištarė Dovydo lūpomis“ (Apd 1, 16).

Šventasis Raštas nėra vadovėlis. Rašte nepaaiškinama, kaip suskaldyti atomą ar atlikti smegenų operaciją. Tačiau Raštas daro kai ką dar reikšmingesnio. Jis suteikia kontekstą, kuriame mūsų visata turi prasmę. Tai raktas, atrakinantis duris, šviesa, kuri leidžia matyti. Be jo nežinotume apie Dievo buvimą, Jo vaidmenį visatoje, mūsų kilmę, gyvenimo prasmę ir ateitį.

`Kokių Rašte išdėstytų tiesų mokslas, net teoriškai, niekada negali mūsų išmokyti?`