---
title:  Kelias, tiesa ir gyvenimas
date:   30/11/2024
---

### Šios savaitės tyrinėjimui skaitykite:
Jn 13, 1–20; Jn 14, 1–3; Dan 7, 27; Jn 14, 5–11; Jn 1, 14; Kol 1, 16–17; Jn 5, 38–40.

> <p>Įsimintina eilutė:</p>
> „Dievo niekas niekada nėra matęs, tiktai viengimis Sūnus – Dievas, Tėvo prieglobstyje esantis, mums Jį atskleidė“ (Jn 1, 18).

Evangelija pagal Joną suskirstyta į keturias pagrindines dalis: Prakalba (Jn 1, 1–18), ženklų knyga (Jn 1, 19–12, 50), šlovės knyga (Jn 13, 1–20, 31) ir baigiamoji dalis (Jn 21, 1–25). Iki šiol daugiausia dėmesio buvo skiriama prakalbai ir ženklams, Jo stebuklais (ženklais), kalba ir mokymu paaiškinant, kas yra Jėzus. Dabar pereiname į trečiąją evangelijos pagal Joną dalį – šlovės knygą.

Įdomu tai, kad garsieji septyni „Aš esu“ teiginiai sudaro tiltą iš ženklų knygos į šlovės knygą. Pastarieji yra: „gyvybės duona“ (Jn 6, 35. 41. 48. 51), „pasaulio šviesa“ (Jn 8, 12; Jn 9, 5), „vartai“ (Jn 10, 7. 9), „gerasis ganytojas“ (Jn 10, 11. 14), „prisikėlimas ir gyvenimas“ (Jn 11, 25), „kelias, tiesa ir gyvenimas“ (Jn 14, 6) ir „tikrasis vynmedis“ (Jn 15, 1. 5). 49.  Šios savaitės tyrinėjimas prasidės atsisveikinimo pristatymu ir jam skirta įžanga su reikšmingu epizodu, kai Jėzus plovė savo mokiniams kojas. Tada dėmesys bus skiriamas teiginiui „Aš esu“ 14 skyriuje („Aš esu kelias, tiesa ir gyvenimas“).