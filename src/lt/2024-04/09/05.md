---
title:  Gyvybės šaltinio atmetimas
date:   27/11/2024
---

Vieni liūdniausių pasakojimų visame Šventajame Rašte yra evangelijoje pagal Joną. „Šviesa spindi tamsoje, ir tamsa jos neužgožė. ... [Šviesa] buvo pasaulyje, ir pasaulis per Jį atsiradęs, bet pasaulis Jo nepažino. Pas savuosius atėjo, o savieji Jo nepriėmė“ (Jn 1, 5. 10–11). „AŠ ESU“ atstūmė didžioji dalis Jo tautos.

Nestebina, kad Paulius vėliau perspėjo: „Tad nepameskite savo pasitikėjimo, už kurį skirtas didelis atlygis!“ (Hbr 10, 35) Kaip mes ne kartą matėme, Kristus buvo atmestas, nes žmonės nepriėmė Jo Žodžio.

„Šiuolaikinis humanistinis mąstymo būdas prasideda abejonėmis. Žmonės abejoja viskuo, kad išsiaiškintų, kas yra tiesa. Tai, kas atlaiko patikrinimą, priimama kaip tvirtos žinios, kuriomis galima tikėti. Kai kurie taiko tą patį metodą Biblijai, pasinaudodami mokslu, istorija, psichologija, filosofija, archeologija ar geologija, kad nustatytų, kas Biblijoje yra tiesa. Pats metodas paremtas abejonėmis Šventojo Rašto patikimumu. Kristus klausė: ‘Bet ar atėjęs Žmogaus Sūnus beras žemėje tikėjimą?’ (Lk 18, 8)“ (E. Edward Zinke and Roland Hegstad, The Certainty of the Second Coming, (Hagerstown, MD: Review and Herald Publishing Association, 2000) 96 p.).

`6. Perskaitykite Sk 13, 23–33. Kuo skyrėsi du žvalgų pasakojimai apie Kanaaną?`

Būdami Kadeše žydai nusidėjo abejodami Dievo Žodžiu. Dievas liepė jiems užimti kraštą. Dvylika žvalgų buvo išsiųsti į Kanaaną išžvalgyti krašto. Jie grįžo su dviem pasakojimais. Daugumos pasakojimas buvo neigiamas. Krašte yra milžinų, įtvirtintų miestų, ginklų, kokių dar nematėme, ir gerai apmokytų kariuomenių. Priešingai mums, buvusiems vergams Egipte, su menka karine patirtimi. Dešimt žvalgų pasisakė prieš, atsižvelgdami į gausius įrodymus iš žmogiškosios pusės. Du žvalgai balsavo – už, atsižvelgdami į tikėjimą didžiule Dievo Žodžio galia.

`Kaip išvengti tos pačios klaidos, padarytos čia? Vis dėlto, kaip galima išvengti perdėto pasitikėjimo savimi, darant ką nors kvailo, bet tikint, kad vykdoma Dievo valia, neva negali nepasisekti?`