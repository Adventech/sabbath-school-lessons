---
title:  Gyvybės šaltinis
date:   23/11/2024
---

### Šios savaitės tyrinėjimui skaitykite:
Jn 1, 4; Jn 10, 10; Jn 1, 12–13; Jn 6, 61–68; Sk 13, 23–33; Mt 4, 1–4.

> <p>Įsimintina eilutė:</p>
> „Aš esu kelias, tiesa ir gyvenimas. Niekas nenueina pas Tėvą kitaip, kaip tik per Mane“ (Jn 14, 6).

Evangelijoje pagal Joną, paklaustas, kas Jis toks, Jėzus atsakė terminu, apibūdinančiu dievybę. „AŠ ESU“ buvo neabejotina nuoroda į patį Viešpatį, kuris apsireiškė Mozei degančiame krūme. „Aš esu, kuris esu“, – sakė jis Mozei (Iš 3, 14). Tas pats Dievas, „AŠ ESU“, „tapo kūnu ir gyveno tarp mūsų; mes regėjome Jo šlovę – šlovę Tėvo viengimio Sūnaus, pilno malonės ir tiesos“ (Jn 1, 14).

„AŠ ESU“ tema tęsiasi per visą evangeliją pagal Joną. Šios savaitės įsimintina eilutė atspindi šią temą: „Aš esu kelias, tiesa ir gyvenimas“ (Jn 14, 6). „AŠ ESU“ yra pasaulio šviesa, gyvybės duona, avių vartai, gerasis ganytojas ir tikrasis vynmedis.

Šią savaitę toliau tyrinėsime Dievo apreiškimą, kaip pateikta evangelijoje pagal Joną. Taip pat išsamiau tyrinėsime kitą pasakojimo pusę, kada, nepaisant galingų Jėzaus kaip Mesijo įrodymų, kai kurie Jį atmetė. Šią mintį tyrinėsime dėl dviejų priežasčių: siekdami išvengti tos pačios klaidos, bet ir apsvarstyti, kaip galėtume ištiesti ranką tiems, kuriems gresia padaryti tą pačią klaidą.