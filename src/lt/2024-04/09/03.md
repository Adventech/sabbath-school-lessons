---
title:  Amžinojo gyvenimo žodžiai
date:   25/11/2024
---

`2. Perskaitykite Jn 6, 61–68. Kai Jėzus paklausė mokinių, ar ir jie pasitrauks, kokia buvo Petro atsakymo reikšmė?`

Su amžinu gyvenimu susiję Petro žodžiai dera su visa evangelija pagal Joną apimančia tema. Jono 6 yra su amžinuoju gyvenimu susijusių žodžių sutelkimas, 5000 pamaitinimo kontekste (Jn 6, 27. 40. 47. 54. 68). Jėzus sakė, kad Jis yra gyvybės duona (Jn 6, 35), o tai reiškia, kad Jo gyvenimas, Jo mirtis ir prisikėlimas yra amžinojo išganymo šaltinis.

Žodžiai amžinasis gyvenimas arba jų atitikmuo evangelijoje pagal Joną pakartoti mažiausiai 17 kartų. Šis terminas nereiškia dvasinės būties, tapimo amžinos būtybės dalimi ar kokios nors kitos nežemiškos sąvokos. Atvirkščiai, jie reiškia tą gyvybę teikiančią galią, kuri atneša išganymą ir prasmę mūsų būčiai dabar bei amžinam gyvenimui, kai sugrįš mūsų Viešpats. Kaip Jėzus tapo kūnu, taip ir prisikėlimas, apie kurį Jėzus kalbėjo, įvyksta laike ir erdvėje bei fiziniame kūne. Tai prisikėlimas iš numirusių, gyvybės, kurią kadaise turėjo žmonės Edene, atnaujinimas.

`3. Kaip mums suteikiamas amžinasis gyvenimas? Jn 3, 15–16; Jn 5, 24; Jn 6, 40. 47; Jn 8, 31; Jn 12, 46; Jn 20, 31.`

Tik tikėjimu kliaujamės, kad Jėzus Kristus atėjo gyventi ir mirti vardan mūsų. Šis tikėjimas suteikiamas mums dovanai, tačiau turime sąmoningai pasišvęsti Jėzui, atgailauti ir kliautis Jo krauju už nuodėmių atleidimą bei apvalymą.

Jėzui paklausus Petro, ar jis taip pat ketina pasitraukti, Petro atsakymas: „Viešpatie, pas ką mes eisime?! Tu turi amžinojo gyvenimo žodžius“ (Jn 6, 68), apibendrina išganymo esmę ir tai, kaip mums jis suteikiamas. Išganymas ateina ne iš filosofijos, istorijos, mokslo – visų žmogiškųjų disciplinų. Jis ateina iš Jėzaus, kuris, turėdamas savyje amžinąjį gyvenimą, jį dovanai siūlo visiems, kurie, atsiliepdami į Šventąją Dvasią, jį priims.

`Kaip amžinojo gyvenimo pažadas veikia mūsų nusistatymą žemiško gyvenimo atžvilgiu čia? Kaip šis pažadas turėtų paveikti mūsų nusistatymą?`