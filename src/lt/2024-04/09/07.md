---
title:  Tolesniam tyrinėjimui
date:   29/11/2024
---

E. Vait, Su meile iš Dangaus, 2011, p. 553–561.

„Nuolankiai priėmęs žmogiškumą, Kristus atskleidė priešingą charakterį nei šėtono. Tačiau nusižeminimo kelyje Jis nusileido dar žemiau. ‘Jis ir išore tapo kaip visi žmonės; Jis nusižemino tapdamas klusnus iki mirties, iki kryžiaus mirties’ (Fil 2, 8). Kaip vyriausiasis kunigas padėdavo į šalį savo puošnius vyriausiojo kunigo drabužius ir tarnaudavo baltu drobiniu paprasto kunigo apdaru, taip ir Kristus priėmė tarno pavidalą ir atnašavo auką, pats būdamas ir kunigas, ir auka. ‘Bet Jis buvo sužalotas dėl mūsų nusižengimų, ant Jo krito kirčiai už mūsų kaltes. Bausmė ant Jo krito mūsų išganymui’ (Iz 53, 5). Su Kristumi buvo pasielgta taip, kaip mes verti, kad su mumis galėtų būti elgiamasi taip, kaip Jis vertas. Jis buvo pasmerktas už mūsų nuodėmes, kurių Jis nepadarė, kad mes galėtume būti išteisinti per Jo teisumą, kurio neturime. Jis iškentė mūsų mirtį, kad mes galėtume gauti Jo gyvenimą. ‘Mes buvome išgydyti Jo žaizdomis’“ (E. Vait, Su meile iš Dangaus, 2011, p. 19 ).

**Klausimai aptarimui:**

`1. Jėzus itin daug paaukojo, kad išgelbėtų pasaulį. Jūsų nuomone, kokie yra geriausi būdai padėti kitiems pamatyti šią nuostabią tiesą ir ateiti pas Jį su tikėjimu?`

`2. Kokie yra esminiai skirtumai priimant sprendimus žmogiškuoju, pasauliniu lygmeniu, priešingai sprendimų priėmimui remiantis dieviškuoju apreiškimu?`

`3. Kaip logika ir mąstymas dera su Dievo Žodžio supratimu? Kokių loginių ir racionalių priežasčių turime tikėjimui priimti? Kaip, pavyzdžiui, pranašysčių išsipildymas ar nuostabus sukurto pasaulio grožis ir sudėtingumas logiškai bei racionaliai apreiškia Dievo buvimą ir išganymo plano tiesą?`

`4. Klasėje aptarkite savo atsakymus į III dalies pabaigoje pateiktą klausimą. Kuo pagrįstas jūsų tikėjimas? Jei kas nors jūsų paklaustų, kodėl tikite Jėzumi ir Evangelijos teiginiais, ką atsakytumėte?`