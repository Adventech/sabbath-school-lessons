---
title:  Pasmerkimas
date:   28/11/2024
---

„Kas Jį tiki, tas nebus pasmerktas, o kas netiki, jau yra nuteistas už tai, kad netiki Dievo viengimio Sūnaus. [...] Kiekvienas nedorėlis neapkenčia šviesos ir neina į šviesą, kad jo darbai aikštėn neišeitų. O kas vykdo tiesą, tas eina į šviesą, kad išryškėtų, jog jo darbai atlikti Dieve“ (Jn 3, 18–21; plg. Jn 1, 10).

`7. Kodėl žmonės yra teisiami? Jn 3, 18. 36; Jn 5, 24. 38; Jn 8, 24; Jn 12, 47.`

Jėzaus Kristaus, pasaulio Šviesos, atmetimas palieka mus atvirus abejonėms ir velnio pagundoms. Tai sukimasis nuo šviesos į tamsą.

Ievai buvo paaiškinta, kaip elgtis dėl medžio sodo viduryje. Šėtonas gundė ją suabejoti šviesa. Ji išmėgino Dievo Žodį samprotaudama, kad meilės Dievas nesunaikins savo kūrinių. Ji taip pat rėmėsi savo pojūčiais. Žaltys valgė vaisių ir galėjo kalbėti. Galbūt jis teisus. Jei valgysiu vaisių, gal tapsiu panaši į Dievą! Apgauta ji nusisuko nuo šviesos. Ir jos vyras pasirinko tą patį kelią.

`8. Perskaitykite Mt 4, 1–4. Kokiais principais Kristus naudojosi gundomas dykumoje, kovodamas su šėtono klasta?`

Kristui buvo pasiekiamas tas pats humanistinis mąstymo įrankis, kuriuo naudojosi Adomas ir Ieva, gyventojai iki tvano ir Izraelis Kadeše. Jis galėjo klausti, kodėl mylintis Dievas palieka savo Sūnų dykumoje 40 dienų ir naktų be maisto ir apsaugos. Jis taip pat galėjo ryžtis įrodyti savo Sūnystę – Aš paversiu šiuos akmenis duona! Vietoj to Jis atsakė Dievo Žodžiu. Jis vadovavosi dangiškuoju lygmeniu, o ne žemišku mąstymu. Jis galėjo lengvai įtikinti save priimti klaidingą sprendimą, kaip dažnai daro itin daug žmonių, net tikinčių.