---
title:  Kristaus kaip Mesijo liudytojai
date:   19/10/2024
---

### Šios savaitės tyrinėjimui skaitykite:
Jn 1, 19–23; Iz 40, 1–5; Jn 1, 29–37; Rom 5, 6; Jn 1, 35–39; Jn 1, 43–51; Jn 3, 1–21.

> <p>Įsimintina eilutė:</p>
> „Jėzus atsakė: Iš tiesų, iš tiesų sakau tau: jei kas neatgims iš aukštybės, negalės regėti Dievo karalystės“ (Jn 3, 3).

Neabejotina, Jėzus pateikė žmonėms galingų Šventojo Rašto įrodymų, patvirtinančių su Juo susijusius teiginius, įskaitant: „Iš tiesų, iš tiesų sakau jums: kas tiki, tas turi amžinąjį gyvenimą“ (Jn 6, 47).

Tačiau tai ne viskas. Vandens pavertimas vynu; tūkstančių pamaitinimas keliais kepalais duonos; išgydymas didiko sūnaus; neregio išgydymas prie Betzatos tvenkinio; nuo gimimo aklojo išgydymas; Lozoriaus prikėlimas iš mirusių. Evangelistas įamžino įvairius įvykius ir žmones – žydus, pagonis, turtingus, vargšus, vyrus, moteris, valdovus, paprastus žmones, išsilavinusius ir neišsilavinusius – liudijant, kas yra Jėzus.

Jonas nurodė net paties Tėvo liudijimą ir Šventąjį Raštą, visu tuo paliudijant Jo tapatybę.

Šią savaitę pradėsime galingu Jono Krikštytojo liudijimu. Pasirodys ir kiti liudininkai: Andriejus ir Simonas Petras, Pilypas ir Natanaelis bei netikėčiausias liudytojas – fariziejus Nikodemas. Tačiau šešėlyje lieka kitas liudytojas (tas kitas mokinys iš dviejų, kurių vienas Andriejus, Jn 1, 35. 40) – pats Jonas.