---
title:  Tolesniam tyrinėjimui
date:   25/10/2024
---

E. Vait, Su meile iš Dangaus, 2011, p. 145–153.

Nikodemas „ėmė naujai gilintis į Šventąjį Raštą – ne tam, kad aptarinėtų teoriją, o kad atgaivintų sielą. Atsidavęs Šventosios Dvasios vedimui [...] Per tikėjimą mes gauname Dievo malonę, tačiau tikėjimas nėra mūsų Išgelbėtojas. Jis nieko neduoda. Tai tik ranka, kuria mes laikomės Kristaus ir naudojamės Jo nuopelnais – vaistu nuo nuodėmių. [...] Atgaila ateina iš Kristaus taip pat tikrai, kaip ir atleidimas.

Tai kaipgi mes turime būti išgelbėti? ‘Kaip Mozė dykumoje iškėlė žaltį’, taip turi būti iškeltas žmogaus Sūnus, ir kiekvienas apgautas ar įgeltas gyvatės gali pažvelgti į Jį ir likti gyvas. ‘Štai Dievo Avinėlis, kuris naikina pasaulio nuodėmę!’ (Jn 1, 29) Šviesa, sklindanti nuo kryžiaus, atskleidžia Dievo meilę. Jo meilė traukia mus prie Jo. Jei nesipriešinsime šiai traukai, būsime nuvesti į kryžiaus papėdę, kad atgailautume dėl nuodėmių, kurios nukryžiavo Gelbėtoją. Tada Dievo Dvasia per tikėjimą sukurs sieloje naują gyvybę. Mintys ir troškimai bus pavesti Kristaus valiai. Širdis ir protas bus sukurti iš naujo pagal atvaizdą To, kuris dirba mumyse, kad visa pajungtų sau. Kai Dievo Įstatymas bus įrašytas į protą ir širdį, kartu su Kristumi galėsime sakyti: ‘Mano džiaugsmas – vykdyti Tavo valią, Mano Dieve“’ (Ps 40, 9)“ (E. Vait, Su meile iš Dangaus, 2011, p. 152–153).

**Klausimai aptarimui**

`1. Jonas Krikštytojas atėjo paruošti kelio Jėzui. Jūsų nuomone, kiek    buvo sėkminga jo tarnystė, bent jau žmogišku požiūriu? Be to,    galvodami apie atsakymą, taip pat apmąstykite šį svarbų klausimą:    kaip apibrėžiate „sėkmę“ dvasiniuose reikaluose?`

`2. Vėliau Jonas Krikštytojas išreiškė nuoširdžių abejonių (Mt 11, 2–3;    Lk 7, 19). Kas lėmė jo klausimus ir ko iš jų galime pasimokyti, kaip    išlikti tvirtiems tikėjimu?`

`3. Klasėje aptarkite mintį, kaip kažkas, pavyzdžiui, Nikodemas, tikrosios    bažnyčios vadovas, tikrai turėjęs daug žinių, vis dar galėjo    nesuprasti dvasinių klausimų, kas iš tikrųjų svarbu. Ko galime pasimokyti    iš jo aplinkybių?`