---
title:  Dievo avinėlis
date:   21/10/2024
---

Žydų tauta laukė Mesijo, kuris išvaduotų juos iš Romos. Evangelijos pagal Joną tikslas buvo pakeisti jų su Mesiju susijusį supratimą, kad jie galėtų atpažinti Jėzuje išsipildžiusias pranašystes, skelbusias apie ateisiantį Karalių. Mesijas nebus žemiškasis valdovas. Jis atėjo įvykdyti visus su Juo susijusius Senojo Testamento pažadus, įskaitant Jo pasiaukojimą vardan pasaulio, ir atnaujinti Dievo ir Jo tautos santykius.

`3. Perskaitykite Jn 1, 29–37. Ką apie Jėzų skelbė Jonas Krikštytojas? Kokį simbolį jis naudojo ir kodėl jis itin svarbus norint suprasti, kas buvo Jėzus ir kokia bus Jo misija?`

Krikštytojo teiginys, kad Jėzus yra Dievo Avinėlis, patvirtina evangelijos pagal Joną tikslą – atnaujinti Mesijo darbo ir prigimties supratimą. Jėzus iš tikrųjų bus aukojimo tvarkos pažado išsipildymas, grįžtant prie Atpirkėjo pažado, pirmą kartą pateikto Pr 3, 15.

„Kai krikštydamas Jėzų Jonas pristatė Jį kaip Dievo Avinėlį, Mesijo darbas buvo apšviestas nauja šviesa. Pranašo mintys nukrypo į pranašo Izaijo žodžius: ‘Kaip... ėriukas, vedamas pjauti’ (Iz 53, 7)“ (E. Vait, Su meile iš Dangaus, 2011, p. 115).

`4. Perskaitykite Mk 10, 45; Rom 5, 6 ir 1 Pt 2, 24. Kaip šios eilutės padeda mums suprasti Jėzaus kaip „Dievo Avinėlio“ vaidmenį?`

Nors Jonui Krikštytojui reikėjo dar labai daug sužinoti apie Jėzaus tarnystę, jis buvo tikras, kad Jėzus buvo pažadėtasis Mesijas, kuris atėjo pildantis pranašystėms.

`Įsigilinkite į Jėzaus titulą „Dievo Avinėlis“. Ką tai primena ir kaip šio titulo ryšys su Senojo Testamento aukojimo tvarka padeda įvertinti didelę mūsų išganymo kainą?`