---
title:  Du liudytojai prisikėlė
date:   08/05/2024
---

`4. Perskaitykite Apr 11, 11. Ką ši eilutė pranašauja apie Dievo Žodį?`

Prancūzijos revoliucijos pabaigoje Dievo Žodis, vaizdine prasme,
vėl atgis. Įvyks galingas atgimimas. Didelė baimė apims tuos, kurie

pamatys, kad Dievo Žodis vėl tapo gyvąja Dievo jėga išgelbėjimui.
XVIII amžiaus pabaigoje Dievas pašaukė vyrus ir moteris, pasiryžusius
nešti Evangeliją iki žemės pakraščių. Žmonės greitai skelbė Biblijos
žinią, pavyzdžiui, Viljamas Kery (William Carey), nukeliavęs į Indiją ir
išvertęs Bibliją į daugybę indų tarmių. Vedami Biblijos galios, misionieriai
buvo siunčiami po pasaulį.
Neatsitiktinai šios pasaulinės misijos prasidėjo po Prancūzijos revoliucijos.
Dievo Žodis yra gyvas, ir nors daugeliui jis atrodė miręs,
jis vis dar gyvavo tikinčiųjų širdyse ir vėl prisikels visaverčiam gyvenimui,
kaip pranašauja Apreiškimo knyga. „Skeptikas Volteras vieną
kartą pagyrūniškai pareiškė: ‘Nusibodo klausytis, kaip žmonės kalba,
kad dvylika žmonių paklojo pamatus krikščionių religijai. Aš įrodysiu,
jog gali pakakti ir vieno žmogaus ją sunaikinti’“. Po jo mirties praėjo
daug metų. Milijonai žmonių įsijungė į kovą su Biblija. Tačiau nė
nepanašu, kad ji būtų sunaikinta. Jei Voltero laikais buvo šimtai jos
egzempliorių, tai dabar atsirado dešimtys, šimtai tūkstančių. Vienas
iš ankstyvųjų reformatorių taip pasakė apie krikščioniškąją Bažnyčią:
„Biblija yra priekalas, į kurį atšipo daug kūjų“ (E. Vait, Didžioji kova,
2017, p. 249).

`5. Perskaitykite Ps 119, 89 ir Ps 111, 7–8. Ką šios eilutės mums sako
apie Bibliją ir kodėl galime ja pasikliauti?`

Dievo Žodis gali būti užpultas arba slopinamas, bet jis niekada
nebus sunaikintas. Net daugelis išpažįstančiųjų krikščionybę įvairiais
būdais menkina jos autoritetą, abejodami tam tikromis Biblijos dalimis
arba pabrėždami žmogiškąsias dalis taip, kad ji praranda savo
dieviškąjį antspaudą ir Dievo tiesos nebepaisoma.
Mes jokiu būdu negalime leistis suviliojami šių išpuolių prieš Dievo
Žodį. Jis gyvas ir šiandien, kalbantis širdims, įkvepiantis naujos gyvybės
tiems, kurie nori klausytis Dievo Žodžio ir laikytis jo mokymo.

`Kokios pranašystės ypač kalba jums asmeniškai ir kodėl?`