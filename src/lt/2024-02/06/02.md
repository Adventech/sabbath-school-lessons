---
title:  Du liudytojai
date:   05/05/2024
---

`1. Perskaitykite Apr 11, 3–6. Įvardykite penkias dviejų liudytojų savybes, randamas šiose eilutėse.`

Zacharijo 4 pranašas išvydo du alyvmedžius abiejose aukso žvakidės
pusėse – tą patį vaizdą, kurį randame Apreiškimo 11. Zacharijui
buvo pasakyta, kad tai reiškia du pateptuosius, „kurie tarnauja visos
žemės Viešpačiui“ (Zch 4, 14). Alyvmedžiai tiekė aliejų žvakidės stovui,
kad ji ir toliau šviestų. Prisiminkite, ką rašė psalmininkas: „Tavo
Žodis – žibintas mano žingsniams ir šviesa mano takui“ (Ps 119, 105).
Aliejus simbolizuoja Šventąją Dvasią (Zch 4, 2. 6). Jono regėjimas Apreiškimo
11 apibūdina Dievo Žodį, skelbiamą Šventosios Dvasios galia,
apšviesti pasauliui.

Šie du liudininkai gali neleisti lietui lyti tol, kol jie pranašauja. Jie
gali paversti vandenį krauju ir ištikti žemę negandomis. Dievo žodžiu
Elijas pasakė, kad Izraelyje nelis, o atsakymas į jo maldą buvo toks,
kad nelijo tris su puse metų (žr. Jok 5, 17). Tada jis meldėsi Dievui ir
vėl pradėjo lyti, po to, kai Baalo pranašai nesugebėjo prišaukti lietaus
(1 Kar 17, 18). Mozė Dievo Žodžiu ištiko egiptiečius visokiomis negandomis,
įskaitant vandens pavertimą krauju, nes faraonas atsisakė
leisti Dievo tautai išeiti (Išėjimo 7).

Tie, kurie siekia pakenkti Šventajam Raštui, bus sunaikinti ugnimi.
Dievas sako: „Kadangi jie tai pareiškė, štai paversiu savo žodžius tavo
lūpose ugnimi. Ši tauta – malkų krūva, kurią suris ugnis!“ (Jer 5, 14)
Dievo Žodis skelbia nuosprendį visiems, kurie jį atmeta. Jo Žodis tarsi
ugnis lūpose.

Jn 5, 39 Jėzus mokė, kad Senasis Testamentas liudija apie Jį. Jis taip
pat sakė, kad Evangelija bus paskelbta „paliudyti“ visam pasauliui (Mt
24, 14), o Naujasis Testamentas kartu su Senuoju Testamentu yra šio
liudijimo pagrindas. Šiose dviejose eilutėse pavartoti tos pačios šaknies
žodžiai liudijimui (martys), pavartoti ir Apr 11, 3.
Kas šie du liudytojai? Atsižvelgiant į pateiktas biblines užuominas
ir Apreiškimo 11 pateiktas ypatybes, galime daryti išvadą (tačiau ne dogmatiškai), kad du liudytojai yra Senojo ir Naujojo Testamento Raštai,
perteikiantys pasauliui Dievo šviesą ir tiesą.
Daugelis krikščionių šiandien linkę sumenkinti Senąjį Testamentą,
vadinti jį nereikšmingu ir nereikalingu, nes turime Naująjį Testamentą.

`Kuo baisus toks nusistatymas?`