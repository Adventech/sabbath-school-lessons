---
title:  Du liudytojai
date:   04/05/2024
---

### Šios savaitės tyrinėjimui skaitykite:
Apr 11, 3–6; Zch 4, 14; Apr 12, 5–6. 14–15; Iz 7, 25; Iz 54, 17; Ps 119, 89; Apr 11, 15–18.

> <p>Įsimintina eilutė:</p>
> „Žolė nudžiūsta, gėlė nuvysta, bet Dievo Žodis tveria amžinai“ (Iz 40, 8).

Bėgant amžiams Dievo Žodis buvo kritiškai nagrinėjamas, juo
buvo abejojama ir jis buvo atmetamas. Jis buvo prirakintas grandinėmis
vienuolynuose, degintas viešose aikštėse ir suplėšomas. Juo
tikintieji buvo pašiepiami, išjuokiami, įkalinami ir netgi nukankinami.
Visgi Dievo Žodis išliko.
Viduramžių Bažnyčia persekiojo Biblija tikinčius krikščionis. Tačiau
Dievo Žodis apšvietė tamsą. Priespauda ir persekiojimas nesustabdė
Dievo Žodžio skelbimo. Kai Viljamas Tindeilas (William Tyndale),
išvertęs Bibliją į anglų kalbą, buvo teisiamas dėl tikėjimo, jo buvo
klausiama, kas jam labiausiai padėjo skelbti Dievo Žodį. Jis apmąstė
klausimą ir atsakė: „Durhamo vyskupas“. Magistratai buvo šokiruoti.
Tindeilas paaiškino, kad vieną kartą vyskupas įsigijo Biblijos vertimą
į anglų kalbą ir viešai jį sudegino. Tuo metu vyskupas to nesuprato,
tačiau jis labai padėjo tiesos reikalui. Jis įsigijo Biblijas už daug
didesnę kainą nei įprastai. Už gautus pinigus Tindeilas sugebėjo išspausdinti
daug daugiau Biblijų, nei buvo sudeginta. Dulkėse sutrypta
tiesa vėl ir vėl pakilo, kad spindėtų.

Šią savaitę tyrinėsime vieną žiauriausių išpuolių prieš Šventąjį Raštą
ir krikščionių tikėjimą. Prancūzų revoliucijos metu Prancūzijos gatvėse
liejosi kraujas. Giljotina buvo pastatyta Paryžiaus viešojoje aikštėje,
tūkstančiai žmonių buvo nužudyti. Ateizmas tapo valstybine religija.
Nepaisant to, Dievo Žodžio liudijimas negalėjo būti nutildytas.