---
title:  Tolesniam tyrinėjimui
date:   17/05/2024
---

Žemiau pateiktas 70 savaičių ir 2300 dienų pranašystės grafikas.
Pastarosios prasideda 457 m. prieš Kristų ir pranašauja įvykius, susijusius
su pateptuoju vadu, grindžiant 70 savaičių pranašystę. Turint
tokį tvirtą pagrindą, 2300 dienų pranašystė baigiasi 1844 m.

„Kaip ir pirmieji mokiniai, Mileris ir jo bendradarbiai patys iki galo
nesuprato jų skelbiamos žinios. Nuo seno vyraujantys Bažnyčios paklydimai
kliudė jiems teisingai išaiškinti vieną svarbų pranašystės
klausimą. Todėl, nors jie ir skelbė pasauliui Dievo jiems pavestą žinią,
tačiau neteisingai supratę jos esmę išgyveno didelį nusivylimą“
(E. Vait, Didžiojo kova, 2017, p. 304).

„Vis dėlto Dievas įvykdė savo gerą užmojį, leisdamas, kad įspėjimas
apie Teismą būtų paskelbtas kaip tik taip. Artinosi didingoji diena, todėl
Apvaizda leido, kad Jo vaikai pereitų tam tikro meto išmėginimą,
kad būtų atskleistos jų širdžių mintys. Ši žinia turėjo išmėginti ir apvalyti
Bažnyčią. Žmonės patys turėjo įsitikinti, kas traukė jų širdį labiau – pasaulis
ar Kristus ir Dangus. Jie tvirtino, kad myli Išgelbėtoją, todėl dabar
turėjo įrodyti savo meilę. Ar jie buvo pasiruošę atsisakyti žemiškųjų vilčių
ir siekių, kad džiaugsmingai sveikintų savo Viešpaties atėjimą? Ta
žinia turėjo padėti jiems suprasti savo tikrąją dvasinę būseną. Ši žinia
buvo siųsta gailestingai tikintis, kad atgailaujantys ir nusižeminę žmonės
ieškos Viešpaties“ (E. Vait, Didžioji kova, 2017, p. 305).

**KLAUSIMAI APTARIMUI:**

`1. Ko galime pasimokyti iš Viljamo Milerio (William Miller) patyrimo?
Ar Dievas kartais nepaiso mūsų klaidingo supratimo?`

`2. Kodėl Dan 9, 24–27 supratimas yra itin svarbus nustatant Biblijos
vientisumą ir Kristaus dieviškumą?`

`3. Kokį vaidmenį išgelbėjimo planui atlieka pranašystės supratimas?
Kodėl pranašystė itin svarbi Dievo planui?`