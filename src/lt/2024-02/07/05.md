---
title:  2300 dienų Dan. 8,14
date:   15/05/2024
---

Viljamas Mileris (William Miller) pastebėjo, kad išpranašauti įvykiai
tiksliai išsipildė: 400 Abraomo palikuonių gyvenimo metų svetimame
krašte, 40 Izraelio klajojimo dykumoje metų, 70 Izraelio nelaisvės
metų ir Danieliaus 70 Izraeliui skirtų savaičių (Pr 15, 13; Sk 14, 34; Jer
25, 11 ir Dan 9, 24).

`6. Perskaitykite Mk 1, 15; Gal 4, 4 ir Rom 5, 6. Ką šios eilutės mums
sako apie Dievo numatytą Kristaus pirmojo atėjimo tvarkaraštį?`

Tyrinėdamas pranašystes, lygindamas vieną Šventojo Rašto eilutę
su kita, Mileris priėjo išvados, kad jei Dievas Biblijoje turėjo tvarkaraštį,
Dievas greičiausiai turi tvarkaraštį ir antram mūsų Viešpaties atėjimui.

`7. Perskaitykite Dan 8, 14. Kas turėjo įvykti pasibaigus 2300 dienų?`

Viljamas Mileris (William Miller) pripažino populiarią nuomonę,
kad šventyklos apvalymas yra žemės apvalymas ugnimi. Jis uoliai
tyrinėjo Šventąjį Raštą, kad suprastų šį nepaprastai svarbų įvykį. Jis
atrado ryšį tarp Danieliaus 8 ir Danieliaus 9. Danieliaus 8 angelui buvo
liepta paaiškinti „šiam žmogui regėjimą“ (Dan 8, 16). Skyriaus pabaigoje
vienintelė nepaaiškinta viso Danieliaus 8 regėjimo dalis (žr. Dan
8, 27) – 2300 dienų. Vėliau angelas grįžo pas Danielių ir pareiškė: „Danieliau,
atėjau duoti tau išminties ir supratimo“ (Dan 9, 22; taip pat žr.
Dan 9, 23. 25–27). Tai turėjo padėti jam suprasti 2300 dienų.
Mes tai žinome, nes po to, kai Danieliui buvo liepta įsidėmėti žodį
ir suprasti regėjimą (Dan 9, 23), pirmieji angelo žodžiai buvo: „Septyniasdešimt
septynetų skirta tavo tautai ir tavo šventajam miestui“
(Dan 9, 24). Žodis „skirta“ pažodžiui reiškia nukirsta. Septyniasdešimt
savaičių, 490 metų, turi būti nukirsti. Bet nuo ko? Akivaizdu, kad 2300
dienų regėjimas – vienintelė Danieliaus 8 dalis, kurios Danielius nesuprato
ir kurią angelas atėjo paaiškinti.

Kadangi 70 savaičių prasideda „nuo to laiko, kai bus paskelbtas įsakymas
atnaujinti ir atstatyti Jeruzalę“ (Dan 9, 25), Milleris suprato,
kad jei žinotų šią datą, jis žinotų, kada prasideda 70 savaičių ir 2300
dienų pranašystė.