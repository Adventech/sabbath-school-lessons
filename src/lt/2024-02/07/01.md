---
title:  Paskatinti vilties
date:   11/05/2024
---

### Šios savaitės tyrinėjimui skaitykite:
1 Tes 4, 13–18; Mt 24, 27. 30– 31; 2 Pt 1, 19–21; Dan 8, 14; Dan 9, 20–27; Ezr 7, 7–13.

> <p>Įsimintina eilutė:</p>
> „Tą dieną bus sakoma: Štai mūsų Dievas! Juo mes pasitikėjome, ir Jis mus išgelbėjo! Štai VIEŠPATS! Juo mes pasitikėjome! Džiūgaukime ir linksminkimės, kad Jis mus išganė!“ (Iz 25, 9)

Jėzaus antrasis atėjimas yra viena iš pagrindinių Šventojo Rašto
temų. Tai aukso gija šventuose Biblijos puslapiuose. Vienas mokslininkas
paskaičiavo, kad Senajame Testamente yra 1845 užuominos
apie Kristaus antrąjį atėjimą. 260 Naujojo Testamento skyrių yra daugiau
nei 300 nuorodų Kristaus sugrįžimui. Pastarasis minimas vienoje
iš 25 eilučių. Dvidešimt trys iš 27 Naujojo Testamento knygų nurodo
į šį nuostabų įvykį.
Reformacijai Europoje žlugus dėl susiskaldymų ir nesutarimų, protestantizmas
įsitvirtino Naujajame pasaulyje, kuris tapo Jungtinėmis
Valstijomis, kur daugelis siekė perimti tiesos skraistę, įskaitant tiesą
apie Antrąjį atėjimą.
Tarp jų buvo ūkininkas baptistas, vardu Viljamas Mileris (William
Miller). Tyrinėdamas Bibliją, jis manė, kad Jėzus netrukus ateis, net jo
gyvenimo metu, ir tada pradėjo skelbti šią žinią, pradėdamas judėjimą,
kuris, nors ir patyrė didelį nusivylimą, daugeliui žmonių atvėrė
Biblijos tiesas, kurios tebėra svarbios ir šiandien.
Šią savaitę tyrinėsime, kodėl Kristaus antrasis atėjimas per šimtmečius
pripildė tikinčiųjų širdis džiaugsmo ir kaip galime būti pasiruošę
šiam didžiam įvykiui.