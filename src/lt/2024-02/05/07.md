---
title:  Tolesniam tyrinėjimui
date:   03/05/2024
---

„Ištikimi Dievo tarnai nedirbo pavieniui. Kai kunigaikštystės, valdžios,
tamsybių pasaulio valdovai ir dvasinės blogio jėgos dangaus
aukštumose susijungė bendrai kovai su jais, Viešpats nepaliko savo
vaikų nelaimėje. Jeigu jų akys būtų galėjusios matyti, jie kaip ir senovės
pranašas būtų išvydę aiškų dieviškojo Artumo ir pagalbos įrodymus.
Kai pranašo Eliziejaus tarnas išsigandęs parodė savo šeimininkui
priešų kariuomenę, supusią juos ir atkirtusią bet kokią galimybę pasprukti,
pranašas meldėsi: ‘O VIEŠPATIE, atmerk jam akis, kad pamatytų!’
(2 Kar 6, 17) Ir tarnas pamatė: štai kalvos buvo pilnos ugninių žirgų
ir vežimų – dangaus kariuomenė, išsirikiavusi apginti Dievo žmogų.
Panašiai angelai saugojo ir reformatorius“ (E. Vait, Didžioji kova, 2017,
p. 179).

„Kai galingi priešai susivienijo kovai su reformatorių tikėjimu ir atrodė,
kad tūkstančiai kardų apnuoginami prieš jį, Liuteris rašė: ‘Šėtonas
rodo savo įniršį, o nedori popiežiai ruošią sąmokslus ir grasina
mums kardu. Raginkite žmones tikėjimu ir maldomis narsiai kovoti
Dievo sosto akivaizdoje, kad mūsų priešai, įveikti Dievo Dvasios, būtų
priversti sudaryti taiką. Mūsų pagrindinė reikmė, mūsų pagrindinis
darbas yra malda; tegu žmonės žino, kad dabar prieš juos nukreiptas
kardo smaigalys ir šėtono pyktis, todėl tesimeldžia“ (E. Vait, Didžioji
kova, 2017, p. 179).

Nuteisinimas tikėjimu, didžioji tiesa, kurią Liuteris atrado naujai,
yra Evangelijos pamatas, tiesa, kuria remiasi mūsų išganymo viltis. Jo
giesmė „Galinga tvirtovė“ stipriai pabrėžia Evangeliją: ‘Jei būtų pasitikėję
savo jėgomis, būtų pralaimėję. Jei ne tinkamas Žmogus mūsų
pusėje, paties Dievo pasirinktas Žmogus. Neklausite, kas Jis? Jis –
Kristus Jėzus, Jo vardas – Galybių Viešpats. Nesikeičiantis per amžius,
ir Jis turi laimėti kovą“ (Seventh-day Adventist Hymnal (Hagerstown,
MD: Review and Herald Publishing Association, 1985), Nr. 506).

**KLAUSIMAI APTARIMUI:**

1. Kaip galime paaiškinti pusiausvyrą tarp malonės ir Įstatymo, tarp
tikėjimo ir gerų darbų?
2. Kaip manote, kodėl itin lengva leisti mūsų protui nuslysti į Įstatymo
raidės prisilaikymą? Kaip pastarąjį apibrėžtumėte? Kodėl tai
itin kenkia mūsų krikščioniškam tikėjimui?
3. Ar kyla pavojų, jei „išganymo malone“ sąvoka nėra teisingai suprantama?
Kur toks nesupratimas gali nuvesti?
4. Ką kai kurie žmonės turi omenyje vartodami terminą „pigi malonė“?
Ar malonė apskirtai gali būti pigi?