---
title:  Dalijimasis Dievo Žodžiu
date:   29/04/2024
---

`2. Perskaitykite 2 Kor 4, 1–6 ir 2 Kor 2, 14. Ką šios eilutės sako apie
Pauliaus pasitikėjimą, nepaisant iššūkių, su kuriais jis susidūrė
skelbdamas Dievo Žodžio tiesą?`

Skelbdamas Evangeliją apaštalas Paulius susidūrė su didžiuliais
sunkumais; vis dėlto jis tikėjo, kad Dievo Žodis galiausiai nugalės,
nes, kaip jis sakė, „mes juk nieko negalime prieš tiesą, bet tiktai už
tiesą“ (2 Kor 13, 8).

Reformatoriai susidūrė su panašiais išmėginimais; tačiau tikėjimu
jie liko ištikimi Dievo Žodžiui. Drąsos pavyzdys iš pažiūros menkų šansų
aplinkybėmis yra Viljamas Tindeilas (William Tyndale). Didžiausias
Tindeilo troškimas buvo parūpinti Anglijai tikslų ir išskaitomą Biblijos
vertimą. Jis nusprendė išversti Bibliją iš originalo kalbų ir ištaisyti
kai kurias Viklifo vertimo klaidas, padarytas maždaug prieš 140 metų.
Galiausiai Tindeilas taip pat buvo suimtas ir teisiamas. Daugelis jo
Biblijos vertimų, išspausdintų Vormso mieste, Vokietijoje, buvo viešai
sudeginti. Jo teismas įvyko Belgijoje 1536 m. po Kristaus. Jis buvo
apkaltintas erezija ir pasmerktas, nuteistas sudeginimui. Budeliai jį
pasmaugė rišdami prie stulpo, o paskui sudegino jo kūną. Prieš mirtį
jis uoliai ir garsiai ištarė: „Viešpatie, leisk Anglijos karaliui praregėti“.
Dievas stebuklingai atsakė į Tindeilo maldą.

Per ketverius metus po jo mirties buvo išleisti keturi Biblijos vertimai
į anglų kalbą. 1611 m. buvo išspausdintas Karaliaus Jokūbo Biblijos
vertimas, daugiausia pagrįstas Tindeilo darbu. Šį darbą atlikę
mokslininkai daugiausia rėmėsi ankstesniu Tindeilo Rašto vertimu į
anglų kalbą. Vienu iš apskaičiavimų, 1611 m. Karaliaus Jokūbo Biblijos
Senojo Testamento vertimas pagrįstas 76 procentais Tindeilo
vertimu, o Naujasis Testamentas – 83 procentais. 2011 m. Karaliaus
Jokūbo Biblijos vertimas atšventė 400 metų jubiliejų, peržengiant
vieno milijardo spausdintų Biblijų ribą. Ji paveikė dešimtis milijonų
žmonių visame pasaulyje. Viljamo Tindeilo auka buvo to verta.
Kad ir kaip tai atrodė sunku, kad ir kokios sudėtingos buvo aplinkybės,
Tindeilas ir Biblija tikintys jo kolegos kliovėsi, kad Dievas viską
išsprendžia pagal savo valią. Tindeilo gyvenimas nulėmė skirtumą visai
amžinybei.

`Perskaitykite Dan 12, 3 ir Apr 14, 13. Kaip šios eilutės galingai pritaikomos
Tindeilo gyvenimui? Dabar pagalvokite apie savo gyvenimą
ir poveikį kitiems. Kaip šios eilutės padrąsina galimybei padaryti kitiems
tokią įtaką, kurios padariniai būtų susiję su amžinybe?`