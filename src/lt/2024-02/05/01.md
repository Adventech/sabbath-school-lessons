---
title:  Tikėjimas nepaisant visų sunkumų
date:   27/04/2024
---

### Šios savaitės tyrinėjimui skaitykite:
Ps 119, 162; Jn 16, 13–15; 2 Pt 1, 20–21; Ef 2, 8–9; Rom 3, 23–24; Rom 6, 15–18.

> <p>Įsimintina eilutė:</p>
> „Branginu širdyje Tavo žodį, kad Tau nenusidėčiau“ (Ps 119, 11).

Protestantai reformatoriai turėjo kažką, ko labai reikia XXI amžiuje
– gyvenimo tikslo. Garsus amerikiečių psichologas Pilypas Kušmanas
(Philip Cushman) knygoje „The Empty Self“ aptaria žmones, gyvenančius
beprasmišką gyvenimą. Jų įsitikinimai lėkšti. Jiems mažai kas
svarbu ir jie neturi nieko, dėl ko būtų verta mirti, todėl jiems nelabai
svarbu, dėl ko gyventi.
Tačiau protestantų reformatoriai, vyrai, moterys ir vaikai labai skyrėsi.
Jie turėjo nuolatinį tikslą, dėl kurio buvo verta gyventi. Tai, kuo
jie tikėjo, buvo svarbu, ir jie nenorėjo eiti į kompromisą su savo sąžine.
Esminiai jų įsitikinimai buvo neatsiejama jų dalis. Paneigti šiuos
įsitikinimus reiškė paneigti jų tapatybę. Pačios mirties akivaizdoje jie
turėjo vidinę ramybę.
Šią savaitę, pateikdami reformacijos pavyzdžius, tyrinėsime, kaip
gyvenimą keičiantys Šventojo Rašto mokymai yra tikro gyvenimo
tikslo ir tikrosios prasmės pagrindas. Šių amžinųjų tiesų supratimas
paruoš mus paskutinei krizei didžiojoje gėrio ir blogio kovoje. Ši kova,
kurią kovojo reformatoriai, dar nesibaigė, ir mes esame pašaukti tęsti
tai, kuo jie baigė. Mes taip pat galime atrasti Dievą, pakankamai didelį
kiekvienam iššūkiui, su kuriuo susiduriame, Dievą, kuris suteikia
mūsų gyvenimui prasmę ir tikslą, kaip negali joks pasaulietis.