---
title:  Žvėries įvardijimas. 2 dalis
date:   12/06/2024
---

Užuot garbinusi žvėrį, Dievo tauta jaučia didžiausią džiaugsmą ir
didžiausią malonumą garbindama Dievą. Jų paklusnumas kyla iš jų
mylinčios širdies. Jie yra pasišventę Jam, nes žino, koks Jis yra įsipareigojęs
jiems.

`6. Perskaitykite Apr 13, 5. Užrašykite šią įvardintą savybę.`

Prisiminkite 4 temą, kad Dievas leidžia mums suprasti pranašišką
laiką – viena pranašiška diena prilygsta vieneriems metams (Sk 14, 34;
Ez 4, 6). Apr 13, 5 minimas 42 mėnesių laikotarpis apskaičiuojamas
atsižvelgiant į tai, kad 30 hebrajų mėnesio dienų prilygsta 1260 pranašiškų
dienų arba metų.
Popiežiaus valdžia darė didelę įtaką nuo 538 m. po Kristaus iki
1798 m. po Kristaus. Tačiau kai Napoleono generolas Bertje 1798 m.
paėmė popiežių į nelaisvę, pranašiškas popiežiaus viršenybės laikotarpis
baigėsi ir išsipildė Apreiškimo pranašystė: „Jei kas skirtas nelaisvei,
į nelaisvę ir eina“ (Apr 13, 10). Smūgis popiežiui buvo itin rimtas,
bet ne mirtinas. Pasak Apr 13, 12 mirštama žaizda užgis. Popiežiaus
įtaka vėl bus jaučiama visame pasaulyje.

Šiandien pasaulio lyderiai pasitinka pontifiką kaip Romos bažnyčios
ambasadorių ir reguliariai lanko jį Vatikane. Beprecedenčio nestabilumo
pasaulyje ruošiamasi, kad Romos pontifikas taps pripažintu
moraliniu pasaulio lyderiu, galinčiu suburti žmones. Savo kalboje
2012 m. birželio 6 d., daugiau nei penkiolikai tūkstančių žmonių, susirinkusių
Šv. Petro aikštėje Romoje, popiežius Benediktas XVI pareiškė:
„Sekmadienis yra Viešpaties, vyrų ir moterų diena, kurią kiekvienas
privalo turėti galimybę būti laisvas, laisvas šeimai ir laisvas Dievui.
Gindami sekmadienį, mes giname žmogaus laisvę“ (https://www.
vatican.va/content/benedict-xvi/en/audiences/2012/documents/
hf_ben-xvi_aud_20120 606.html.). Didžioji kova aiškiai atskleidžia,
kur šis judėjimas vieną dieną galiausiai nuves: „Tie, kurie gerbia biblinę
šabo dieną, bus apšaukti įstatymo ir tvarkos priešais, laužančiais
visuomenės moralės normas, keliančiais anarchiją, nešančiais pagedimą,
užtraukiančiais žemei Dievo bausmes. […] Juos kaltins nelojalumu
vyriausybei. Dvasininkai, kurie neigia, jog Dievo Įstatymas yra
privalomas, iš sakyklų skelbs apie pareigą paklusti civilinei valdžiai,
kaip Dievo nustatytai. Įstatymų leidėjai ir teismai apšmeiš, pasmerks
ir nuteis žmones, kurie laikosi Dievo įsakymų“ (E. Vait, Didžioji kova,
2017, p. 512).

`Kad ir kaip sunku dabar įžvelgti kažką panašaus, pažiūrėkite, kaip
greitai gali pasikeisti mūsų pasaulis. Ką šie pokyčiai turėtų mums pasakyti
apie tai, kaip greitai mus gali užklupti paskutiniųjų laikų įvykiai?`