---
title:  Žvėris nuo sausumos
date:   13/06/2024
---

`7. Perskaitykite Apr 13, 11–18. Kuo šis antrasis žvėris skiriasi nuo Apreiškimo
13 pirmojo žvėries?`

Pirmasis žvėris išniro iš jūros; antrasis žvėris atslenka „nuo sausumos“
(Apr 13, 11). Jūra simbolizuoja žmones, minias, tautas ir kalbas
(Apr 17, 15). Taigi sausuma yra retai apgyvendinta pasaulio sritis. Šis
antrasis žvėris atslenka pranašiškam laikotarpiui, per kurį pirmasis
žvėris naudojasi galia, artėjant į pabaigą (Apr 13, 5). Tai reiškia, kad jo
žinomumas pasiekia viršūnę maždaug 1798 m.
Jungtinės Valstijos tiksliai atitinka šį aprašymą. 1776 m. jos paskelbė
savo nepriklausomybę, 1789 m. priėmė konstituciją ir XIX amžiaus
pabaigoje buvo pripažinta pasaulio galia.
Jonas tęsia: „Jis turėjo du ragus, panašius į Avinėlio, bet kalbėjo
kaip slibinas“ (Apr 13, 11). Ragai Rašto pranašystėse simbolizuoja
galią. Skirtingai nuo pirmojo žvėries, šio žvėries ragai be diademų,
reiškiant, kad tai nėra monarchija. Du ragai atspindi du pagrindinius
valdymo principus, kurie yra Jungtinių Valstijų galios ir sėkmės šaltinis
– politinę ir religinę laisvę.

`8. Perskaitykite Apr 13, 11–12. Kokius matote šio žvėries skirtingumus
ir kaip jis kalba?`

Ši švelni, panaši į Avinėlį tauta galiausiai kalba kaip slibinas. Ji
„naudojasi visa pirmojo žvėries galybe“ (Apr 13, 12) ir atsisako religinės
laisvės principų, todėl žemė bei jos gyventojai garbina „pirmąjį
žvėrį“ (Apr 13, 12). Jungtinės Valstijos, pripažindamos dvasinę ir pasaulietinę
popiežiaus valdžią, reikalaus visų žemės gyventojų garbinti
pirmąjį žvėrį. Remiantis šia pranašyste, Jungtinės Valstijos sudaro
žvėries atvaizdą – bažnyčios ir valstybės sąjungą – ir visi turės garbinti
šį atvaizdą.

Įspūdį daro tai, kad tuo metu, kai pirmą kartą buvo įvardijama ši
žvėriška galia, Jungtinės Valstijos nė iš tolo neprilygo didžiulei karinei
ir ekonominei pabaisai, kuria turėjo tapti ir kuria išlieka dabar.
`Pagalvokite apie politinį Amerikos nestabilumą šiandien. Kaip tai
vieną dieną gali privesti prie šios pranašystės išsipildymo?`