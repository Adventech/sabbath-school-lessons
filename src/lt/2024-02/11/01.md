---
title:  Artėjantis konfliktas
date:   08/06/2024
---

### Šios savaitės tyrinėjimui skaitykite:
Apr 14, 7. 9. 12; Apr 4, 11; Apr 13, 1–2; Apr 12, 3–5. 17; Apr 13, 11–18.

> <p>Įsimintina eilutė:</p>
> „Pašventink juos tiesa! Tavo Žodis yra tiesa“ (Jn 17, 17).

Yra palyginti naujas medicininis prietaisas, vadinamas „biočipu“
arba „veričipu“, maždaug ryžio grūdo dydžio, kurį galima implantuoti
pacientui. Bioshemoje yra informacija apie paciento ligos istoriją, kurią
vėliau galima gauti išorinio skaitytuvo pagalba, pastarąjį pridėjus
prie tos vietos, kurioje yra implantuotas „biočipas“ arba „veričipas“.
Kai kurie krikščionys tai laiko sąmokslo, kuriuo siekiama priversti pasidaryti
žvėries ženklą, dalimi. Kitiems žvėries ženklas yra susijęs su
brūkšniniais kodais ant maisto pakuočių arba paslaptingu skaičiumi
ant dolerio banknotų, kuris tariamai sudaro 666. Dar kitiems žvėries
ženklas yra susijęs su masonų ordinu, iliuminatais, juodais JT sraigtasparniais
ir Jungtinėmis Tautomis.
Šios savaitės temos tikslas – atskleisti artėjančią priešpriešą, susijusią
su garbinimu. Šėtonas ginčys Dievo valdžią, mėgindamas paminti
Dievo Įstatymą. Konkrečiai, sabata taps pasaulinės priešpriešos dėl
garbinimo centru. Šėtonas nekenčia sabatos, nes nekenčia Kūrėjo. Jis
naudos prievartą, spaudimą ir jėgą, kad palaužtų mūsų pasišventimą
Kristui. Dėl tikros ir klaidingos garbinimo dienos susikirs įsitikinimai.
Paskutinis Dievo raginimas yra susijęs su ištikimybe Kristui, nepaisant
persekiojimo, ekonominio boikoto, įkalinimo ir mirties bausmės. Šią
savaitę pabrėšime Jėzaus stiprybę, kuri padės galutiniame žemės
konflikte.