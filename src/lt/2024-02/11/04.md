---
title:  Žvėries įvardijimas. 1 dalis
date:   11/06/2024
---

`4. Perskaitykite Apr 13, 1–2. Iš kur šis žvėris išnyra ir kas jam suteikia
valdžią?`

Apreiškimo knygoje slibinas pirmiausia įvardijamas kaip šėtonas.
Apr 12, 3–5 parašyta, kad slibinas bandė praryti vos gimusį kūdikį,
kuris vėliau buvo „paimtas pas Dievą, prie Jo sosto“. Tai buvo velnias,
veikęs per pagonišką Romą ir bandęs pražudyti Kristų (žr. Mt 2, 16–
18). Dievo ir žmogaus priešas veikia per politines ir religines institucijas,
kad įgyvendintų savo tikslus.
Apie šį žvėrį parašyta: „Slibinas atidavė jam savo galybę, savo sostą
ir didelę valdžią“ (Apr 13, 2). Ši pranašystė tiksliai išsipildė po šimtų
metų, kai Romos imperatorius Konstantinas perkėlė savo sostinę iš
Romos į vadinamąjį Konstantinopolį, šiuolaikinėje Turkijoje. 
Taip at sirado galios vakuumas buvusiame Cezarių soste, imperatoriškame
Romos mieste. Taigi pagoniškoji Roma suteikė žvėriui buveinę arba
sostinę.
Izaokas Bakus (Isaac Backus) teigė: „Perkeldamas imperijos būstinę
į Konstantinopolį, […] Konstantinas leido Romos vyskupui išaukštinti
save aukščiau visų žmonių žemėje ir aukščiau dangaus Dievo“
(cit. Le Roy Edwin Froom, The Prophetic Faith of Our Fathers, t. 3, 213
p.). Pasak Tomo Habso (Thomas Hobbes), „popiežiaus valdžia yra ne
kas kita, kaip sugriuvusios Romos imperijos vaiduoklis, sėdintis karūnuotas
ant jos kapo“ (Leviathan (New York: Oxford University Press,
1996), 386 p.). Kruopštus tyrinėjimas atskleidžia, kad Apreiškimo 13
minimas žvėris iš jūros yra atsimetusi religinė galia, kuri kyla iš Romos
ir tampa pasauline garbinimo sistema (Apr 13, 3–4). Šis žvėris nėra
asmuo; tai religinė organizacija, Dievo Žodžio tiesą pakeitusi žmonių
potvarkiais.

`5. Perskaitykite Apr 13, 1. 6. Koks esminis žodis vartojamas nusakant
žvėries galią?`

Jn 10, 33 ir Lk 5, 21 piktžodžiavimas apibrėžiamas dviem pavyzdžiais:
(1) žmogumi, kuris dedasi Dievu arba teigia esąs Dievas, ir (2)
žmogumi, kuris teigia turįs galią atleisti nuodėmes. Šie kaltinimai
buvo nepagrįsti, nes Jėzus tikrai yra Dievas ir todėl turi galią atleisti
nuodėmes. Romos popiežija turi dvi išskirtines doktrinas, kurias Raštas
vadina piktžodžiavimu: jos tvirtinimą, kad jos kunigai turi galią
atleisti nuodėmes ir kad popiežiui tenka išimtinės Dievo teisės žemėje.