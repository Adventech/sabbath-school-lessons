---
title:  Galutinė Apreiškimo knygos kova
date:   09/06/2024
---

Apreiškimo knygos žinia yra daug daugiau nei paslaptingi simboliai,
keisti žvėrys ir vaizdiniai. Joje kalbama apie amžinąsias tiesas,
kurias mylintis Dievas davė paskutiniųjų laikų kartai. Kova tarp Kristaus
ir šėtono prasidėjo danguje dėl garbinimo ir ji pasieks galutinę
kulminaciją dėl garbinimo.

`1. Palyginkite Apr 14, 7. 9 su Apr 4, 11. Kokia yra visa apimanti Apreiškimo
knygos tema šioje kosminėje gėrio ir blogio kovoje?`

Visoje Apreiškimo knygoje garbinimas ir pasaulio sukūrimas yra
neatskiriamai susiję. Apr 14, 7 ragina mus garbinti visos kūrinijos
Viešpatį. Evoliucijos, kuri per pastaruosius du šimtmečius audringai
užvaldė pasaulį, fone sabata yra amžinas mūsų tapatybės priminimas.
Ji nuolat patvirtina, kad esame sukurti, o mūsų Kūrėjas yra vertas
mūsų ištikimybės ir garbinimo. Tai viena iš priežasčių, kodėl velnias
itin nekenčia sabatos.

`2. Perskaitykite Apr 12, 17 ir Apr 14, 12. Kaip Kūrėjo garbinimas įgyja
galutinę išraišką?`

Kūrėjo garbinimas, laikantis Dievo įsakymų, yra tiesioginis prieštaravimas
žvėries garbinimui. Paskutiniaisiais laikais Dievas turės Jam
ištikimą tautą, nepaisant didžiausio pasipriešinimo ir aršiausių persekiojimų
per visą istoriją.
„Tuo tarpu, kai švenčiant netikrąją šabo dieną pagal valstybės įstatymą,
priešingą ketvirtajam įsakymui, bus pripažįstama ištikimybė
jėgai, kuri yra priešiška Dievui, tikrosios šabo dienos šventimas, paklūstant
Dievo Įstatymui, bus ištikimybės Kūrėjui įrodymas“ (E. Vait,
Didžioji kova, 2017, p. 525).
Apr 14, 12 moko, kad šie ištikimi Gelbėtojo sekėjai turės Jėzaus
tikėjimą. Jėzaus tikėjimas yra toks gilus, kada pasitikima nematant,
ištveriama nesuprantant. Tai Jėzaus dovana, kurią gauname tikėjimu
ir ji ves mus artėjančios kovos laikotarpiu.

`Septintoji diena – sabata yra toks pamatinis Dievo kaip Kūrėjo simbolis,
kad jis siekia patį Edeną. Pastangos jį savintis, kaip tai padarė
Roma (žr. Dan 7, 25), reiškia siekį pasisavinti Dievo valdžią pačiu pamatiniu
lygmeniu. Kaip ši tiesa padeda mums suprasti, kodėl paskutinėmis
dienomis ji lems itin didelę priešpriešą?`