---
title:  Tolesniam tyrinėjimui
date:   14/06/2024
---

Žvėries ir jo atvaizdo garbinimas primena Danieliaus 3, kur Šadrachui,
Mešachui ir Abed Negui Babilono karalius įsakė nusilenkti aukso
statulai arba būti įmestiems į ugnimi plieskiančią krosnį. Senovės Babilonas,
šiuolaikinis Babilonas – klausimas susijęs su garbinimu. Tikras
garbinimas kyla iš proto, kuris mokosi Dievo Žodžio, sielos, pakeistos
Jo meilės, ir širdies, kupinos Jo Dvasios. Tada mes nebūsime panašūs į
šį pasaulį, bet gyvensime laikydamiesi Dievo valios, apreikštos Jo Žodyje.
Tai vienintelis mūsų saugumas!
„Dievas niekada nedaro spaudimo žmogaus valiai ir sąžinei, tačiau
šėtonas nuolat tikisi prievarta ir žiaurumu užvaldyti tuos, kurių negali
kitaip suvedžioti. Panaudodamas gąsdinimus ir prievartą, jis stengiasi
užvaldyti žmogaus sąžinę ir užsitarnauti sau pagarbą. Siekdamas
savo tikslų, jis naudojasi religine ir pasaulietine valdžia, skatindamas
leisti žmonių įstatymus, priešingus Dievo Įstatymui“ (E. Vait, Didžioji
kova, 2017, p. 512).
„Kad ištvertų būsimus išbandymus, jie turi suprasti Dievo valią,
atskleistą Jo Žodyje. Jie gerbia Dievą, nes teisingai suvokia Jo charakterį,
valdymą bei tikslus, vadovaujasi jais gyvenime. Paskutinėje
didžiojoje kovoje išliks tik tie, kurie yra praturtinę savo mąstymą Biblijos
tiesomis“ (E. Vait, Didžioji kova, 2017, p. 515).
„Tačiau Dievas žemėje turi tautą, kuri remsis Biblija ir vien tik ja
viena kaip vieninteliu visų mokymų ir reformų pagrindu. Jokia išsi-

lavinusių žmonių nuomonė, jokios mokslinės išvados, joks tikėjimo
išpažinimas, jokie gausūs ir prieštaringi įvairių Bažnyčių susirinkimų
nutarimai, joks daugumos balsas, – nei pavieniui, nei kartu negali būti
laikomi kokio nors religinio klausimo įrodymu. Prieš pripažindami bet
kokį mokymą ar priesaką, mes turime reikalauti aiškaus patvirtinimo:
‘Taip sako Viešpats’“ (E. Vait, Didžioji kova, 2017, p. 516).

**Klausimai aptarimui**

`1. Kaip galime gyventi laukdami Kristaus atėjimo ir dalytis šia viltimi
netampant nerimą keliančiais žmonėmis?`

`2. Apmąstykite garbinimo klausimą. Ką mūsų kasdienybė pasako
apie tai, ką garbiname?`

`3. Kaip galime padėti sau ir kitiems su pasitikėjimu, o ne su baime
žvelgti į ateitį?`

`4. Kokį praktinį skirtumą mūsų gyvenime šiandien lemia paskutiniųjų
dienų įvykių supratimas?`