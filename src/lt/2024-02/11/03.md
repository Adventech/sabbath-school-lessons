---
title:  Artėjanti krizė
date:   10/06/2024
---

Žvėries ženklo pranašystė Apreiškimo 13 pasakoja apie nuožmiausią
ir blogiausią šėtono kovos prieš Dievą etapą. Nuo tada, kai Jėzus
mirė ant kryžiaus, priešas žinojo, kad jis buvo nugalėtas, tačiau jis yra
pasiryžęs pražudyti su savimi kuo daugiau žmonių. Jo pirmoji strategija
šioje kampanijoje yra apgaulė. Kai apgaulė nepadeda, jis griebiasi
prievartos. Jis galiausiai paskelbs nuosprendį, kad kiekvienas, kuris
atsisako garbinti žvėrį ar priimti jo ženklą, būtų nubaustas mirtimi.
Religinis persekiojimas, žinoma, nėra naujiena. Jis egzistuoja nuo
tada, kai Kainas nužudė Abelį už paklusnumą Dievo įsakymui. Jėzus
sakė, kad taip nutiks net tarp tikinčiųjų.

`3. Perskaitykite Jn 16, 2; Mt 10, 22; 2 Tim 3, 12 ir 1 Pt 4, 12. Ką patyrė
Naujojo Testamento Bažnyčia ir kaip tai taikytina Kristaus Bažnyčiai
paskutiniaisiais laikais?`

Per visą krikščionišką istoriją persekiojimas buvo įprastas. Jis vyko
pagoniškoje Romoje, bet tai buvo ypač akivaizdu, kai viduramžių
bažnyčia žiauriai persekiojo Biblija tikinčius krikščionis. Žvėries ženklas
yra tik paskutinė šios pragariškos grandinės dalis. Kaip ir ankstesni
persekiojimai, ji skirta priversti visus laikytis tam tikrų įsitikinimų ir
patvirtintos garbinimo sistemos.
Pranašystė moko, kad persekiojimas prasidės ekonominėmis
sankcijomis – niekas negalės pirkti ar parduoti, jei neturi ženklo. Kiek
vienas, kuris atsisakys priimti šį ženklą, galiausiai bus nubaustas mirtimi
(Apr 13, 15. 17).
Velnias jau ruošia išpažįstančiuosius krikščionybę priimti žvėries
ženklą, kai ateis paskutinis išmėginimas, skatindamas juos pasiduoti
kompromisui. Kai atrodo, kad visas pasaulis stebėdamasis nusekė
paskui žvėrį (Apr 13, 3), staiga vaizdas pasikeičia, dėmesys sutelkiamas
į Dievo tautą. Apr 14, 12 pateikia mums tokį vaizdą. „Čia pasirodo
ištvermė šventųjų, kurie laikosi Dievo įsakymų ir Jėzaus tikėjimo!“
Dievo tauta gyvena paklusnumu Dievui. Jo malone jie tvirtai laikosi,
kai aplinkui viskas griūva. Kol pasaulis seka žvėrį, Dievo tauta „lydi
Avinėlį, kur tik Jis eina“ (Apr 14, 4). Kristaus galia jie įveikia prieš juos
suburtas pragaro galias.
9 temoje tyrinėjome, jog pagrindinė gėrio ir blogio kova yra susijusi
su garbinimu. Žvėris naudoja apgaulę, o kai nepavyksta – jėgą ir
prievartą.

`Kaip greitai dabar leidžiate, jei leidžiate, ekonominiams sumetimams
paveikti sabatos laikymąsi?`