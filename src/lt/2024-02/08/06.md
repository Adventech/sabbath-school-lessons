---
title:  Jėzus - mūsų užtarėjas teisme
date:   23/05/2024
---

`8. Perskaitykite Hbr 10, 9–14. Kokį skirtumą šios eilutės atskleidžia
tarp kunigo tarnystės žemiškoje šventykloje ir Jėzaus tarnystės
dangiškoje šventykloje?`

Kartą visiems laikams Kristus mirė ant kryžiaus kaip tobula auka už
nuodėmę. Jo kunigiška tarnystė dangiškoje šventykloje mus pašventina.
Dabar, įžengęs į Šventų Švenčiausiąją, Jis yra mūsų Užtarėjas
teisme (žr. 1 Jn 2, 1). „Taip ir Kristus, vieną kartą paaukotas, kad nuimtų
visų nuodėmes, antrą kartą pasirodys ne dėl nuodėmių, bet Jo

laukiančiųjų išganymui“ (Hbr 9, 28). Jo aukos ir tarpininkavimo dėka
su nuodėme buvo susidorota. Dabar Jis vėl ateina dėl tų, „kurie su
meile laukia Jo pasirodant“ (2 Tim 4, 8).

`9. Perskaitykite Hbr 6, 19–20. Kodėl Jis kviečia mus sekti Juo ir ką
mes atrandame sekdami?`

„Kaip ir Kristaus mirtis ant kryžiaus, Jo tarpininkavimas žmogaus
labui dangiškoje šventykloje yra labai svarbi Išgelbėjimo plano dalis.
Savo mirtimi Jis pradėjo darbą, kurį užbaigti prisikėlęs įžengė į dangų.
Tikėjimu mes turime įeiti už uždangos, ‘kur už mus kaip pirmtakas
įžengė Jėzus’ (Hbr 6, 20). Ten spindi šviesa nuo Golgotos kryžiaus. Ten
mes galime geriau suprasti atpirkimo paslaptis. Negalima įkainoti to,
ką Dangus sumokėjo už žmogaus išgelbėjimą. Paaukota Auka patenkino
visus sulaužyto Dievo Įstatymo reikalavimus. Jėzus atvėrė kelią
į Tėvo sostą, todėl Jam tarpininkaujant visi pas Jį ateinantys tikintieji
gali savo nuoširdžius troškimus nukreipti į Viešpatį“ (E. Vait, Didžioji
kova, 2017, p. 423).

Išganymo planas yra išsamus planas, skirtas užbaigti didžiąją kovą
ir išgelbėti šią planetą iš šėtono gniaužtų. Jėzaus gyvenimas atskleidė
Dievo meilę vargstančiam pasauliui ir stebinčiai visatai. Jo mirtis
atskleidė nuodėmės baisumą ir suteikė išgelbėjimą visai žmonijai. Jo
užtarimas dangiškoje šventykloje suteikia permaldavimo naudą kiekvienam,
kuris ištiesia ranką tikėdamas, kad priimtų kiekvieną.

`Kaip Kristaus mirtis ant kryžiaus susijusi su Jo užtarimu dangiškoje
šventykloje ir kodėl teismas itin reikalingas išgelbėjimo planui?`