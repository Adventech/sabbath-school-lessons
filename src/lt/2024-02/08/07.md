---
title:  Tolesniam tyrinėjimui
date:   24/05/2024
---

Atkreipkite dėmesį, kaip apibūdinamas Jėzaus darbas dėl mūsų
teisme ir mūsų vaidmuo: „Jėzus nepateisina nuodėmių, bet nurodo
atgailą ir tikėjimą, prašydamas jiems atleisti, ištiesia savo sužalotas
rankas į Tėvą bei šventuosius angelus ir sako: ‘Įrėžiau jų vardą savo

rankos delne. Tikra auka Dievui – susigraudinusi dvasia; Tu, Dieve,
nepaniekinsi širdies, susigraudinusios ir atgailaujančios.’ (Iz 49, 16; Ps
51, 19) Kreipdamasis į savo tautos kaltintoją Jis pareiškia: ‘Tesudraudžia
tave VIEŠPATS, šėtone! VIEŠPATS, kuris išsirinko Jeruzalę, tesudraudžia
tave!“ (E. Vait, Didžioji kova, 2017, p. 420)
„Tai, kad išsirinktoji Dievo tauta yra vaizduojama kaip stovinti Viešpaties
akivaizdoje apsirengusi nešvariais skudurais, turėtų paskatinti
visus, kurie išpažįsta Jo vardą, nuolankiai ir giliai ištirti savo širdį. Tie,
kurie iš tikrųjų apvalo savo sielas paklusdami tiesai, bus nuolankiausios
nuomonės apie save. Kuo atidžiau jie žiūrės į nepriekaištingą
Kristaus charakterį, tuo stipresnis bus jų noras būti panašiems į Jį ir
tuo mažiau jie matys savyje tyrumo ar šventumo. Nors turėtume suvokti
savo nuodėmingą būklę, privalome pasikliauti Kristumi ir Jo teisumu,
pašventinimu ir atpirkimu. Negalime atremti šėtono kaltinimų
mums. Tik Kristus gali veiksmingai permaldauti vardan mūsų. Jis gali
nutildyti kaltintoją argumentais, paremtais ne mūsų, o savo paties
nuopelnais“ (E. Vait, Liudijimai bažnyčiai, 5 t., p. 471).
„Laikai, kuriais mes gyvename, yra didžiojo Permaldavimo diena.
Kai apeiginių pamaldų metu vyriausiasis kunigas atlikdavo permaldavimą
už Izraelio nuodėmes, kiekvienas sugelta širdimi turėjo prieš
Dievą atgailauti už nuodėmes ir nusižeminti Jo akivaizdoje, kad nebūtų
atskirtas nuo bendrijos. Taip ir dabar, kiekvienas, kuris nori, kad
jo vardas nebūtų ištrintas iš gyvenimo knygos, per likusias malonės
dienas sugelta širdimi Dievo akivaizdoje turėtų sielvartauti dėl savo
nuodėmių ir nuoširdžiai atgailauti“ (E. Vait, Didžioji kova, 2017, p. 424).

**KLAUSIMAI APTARIMUI:**

`1. Kokius jausmus kelia mintis, kad Jėzus Tėvo akivaizdoje vardan
mūsų rodo savo sužalotas rankas? Kodėl tai yra vienintelė mūsų
vilts teisme?`

`2. Mes gyvename Permaldavimo dienos laikotarpiu. Permaldavimas
yra Dievo darbas gelbėjant paklydusius nusidėjėlius. Apskritai,
kodėl bet kuri tokia diena, skirta Dievo darbui gelbėjant nusidėjėlius,
turėtų būti gera žinia?`

`3. Atkreipkite dėmesį, ką rašė E. Vait: „Tik Kristus gali veiksmingai
permaldauti vardan mūsų. Jis gali nutildyti kaltintoją argumentais,
paremtais ne mūsų, o savo paties nuopelnais“ („Advent Review
and Sabbath Herald“, 1908 m. sausio 2 d.). Kaip galite padaryti
šią viltį sava?`