---
title:  Geroji žinia apie Šventų Švenčiausiąją vietą
date:   22/05/2024
---

`6. Perskaitykite Hbr 4, 14–16 ir Hbr 10, 19–22. Kokį patikinimą ir dievišką
pakvietimą šios eilutės suteikia kiekvienam iš mūsų?`

Pauliaus mintis Laiške hebrajams – laikytis, artintis visiškai pasitikint,
sutelkus tikėjimą į Jėzų, mūsų didį vyriausiąjį kunigą. Jėzuje
mes turime viską, ko mums reikia. Tikėdami galime patekti į dangiškąją
šventyklą „nauju ir gyvu keliu“, kurį mums atvėrė Jėzus.
Žvelgdami į šventyklos kiemą, matome kraują ant žalvario aukuro
ragų. Šventojoje vietoje kraują matome ant smilkalų aukuro
auksinių ragų. Matome krauju apšlakstytą uždangą priešais malonės
sostą.
Jėzaus kraujas paruošia kelią kiekviename žingsnyje. Tai suteikia
mums vilties, nes mes galime susivienyti su Dievu tik tada, kai Jėzus
mums atleidžia ir ištrina mūsų nuodėmes. Dievo gailestingumas
begalinis, bet begalinis ir Jo teisingumas. Ir teisingumas negali priimti
Kristaus aukos kaip apmokėjimo už mūsų nusikaltimus, nebent
Jėzus garantuoja, kad pirma atleis mūsų nuodėmes ir, antra, jas ištrins.

`7. Perskaitykite Apr 11, 19. Kodėl šis regėjimas reikšmingas didžiosios
kovos kontekste? Kaip jis parodo neatskiriamą Įstatymo ir
Evangelijos ryšį?`

Čia, akinančioje šviesoje ir liepsnojančioje Dievo Artumo šlovėje
visatos sosto salėje, pačiame Dievo sosto pakojyje, Sandoros Skrynioje
yra Dievo Įstatymas. Čia, Šventų Švenčiausioje vietoje, atsiskleidžia
Dievo teisingumas ir gailestingumas. Jokia žemiška jėga negali pakeisti
Dievo Įstatymo, nes, be kitų priežasčių, jis yra įrašytas Sandoros
Skrynioje danguje. Hbr 8, 10 parašyta: „Ir štai kokia bus Sandora, kurią
sudarysiu su Izraelio namais, praslinkus anoms dienoms, – sako Viešpats:
– Aš duosiu savo įstatymus jų protams ir juos įrašysiu jų širdyse,
Aš būsiu jiems Dievas, o jie bus Man tauta“. Tikėjimu įžengę į dangaus
šventyklą, randame mūsų praeities nuodėmių atleidimą ir galią Kristuje,
kuris mirė už mus ir įrašo Įstatymą mūsų širdyje, gyventi klusniai.
Jėzus mus išgelbsti „per amžius“ (Hbr 7, 25). Jėzus mus visiškai
išgelbsti – nuo bausmės už nuodėmę ir jos galios.

`Kodėl Jėzaus užtarimas yra itin gera žinia? Mums esant Įstatymo
kaip teisumo mato akivaizdoje, kokią viltį turėtume be Evangelijos?`