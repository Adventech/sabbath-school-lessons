---
title:  Šventų Švenčiausioji
date:   20/05/2024
---

`2. Perskaitykite Kun 16, 21, 29–34; Kun 23, 26–32; Hbr 9, 23–28. Kodėl
Permaldavimo diena senovės Izraelyje buvo itin svarbi?`

Kunigai tarnavo kiekvieną metų dieną, tačiau Permaldavimo dieną,
hebrajiškai vadinamą Jom Kipur, viso Izraelio akys nukrypdavo į
šventyklą. Kunigų 16 ir 23 skyriuose pateikiami aiškūs nurodymai dėl
Permaldavimo dienos. Visa įprastinė veikla sustodavo. Visi pasninkavo.
Kol vyriausiasis kunigas žengė į Dievo Artumą Šventų Švenčiausioje
vietoje, žmonės tyrė savo širdį. Jie ieškojo Dievo nuolankiai ir
nuoširdžiai išpažindami nuodėmes.

Kiekvienas, kuris nepasninkaudavo Permaldavimo dieną, buvo
šalinamas ir nebebūdavo išrinktosios tautos dalis (Kun 23, 27–29).
Atpirkimo dieną vyriausiasis kunigas nešė Viešpaties ožio kraujo į
šventyklą ir, pašlakstęs juo malonės sostą, patepdavo krauju auksinio
aukuro ir žalvarinio aukuro ragus, visiškai apvalydamas visą šventyklą.
Baigęs sutaikymą, vyriausiasis kunigas uždėdavo rankas ant gyvojo
ožio ir išpažindavo Izraelio nuodėmes. Tada ožys buvo nuvesdinamas
į dykumą, kad būtų amžiams atskirtas nuo stovyklos (Kun 16, 20–22).
Kraujas buvo įnešamas į šventyklą per kasdienes apeigas, parodant
nuodėmės įrašą (Jer 17, 1) ir Dievo prisiėmimą atsakomybės už
galutinį sunaikinimą nuodėmės. Dabar, Permaldavimo dieną, ji (nuodėmė)
buvo perkelta iš šventyklos ir uždėta ant atpirkimo ožio – Azazelio
galvos, simbolizuojant šėtoną ir atskleidžiant jo galutinę atsakomybę
už nuodėmės klausimą.
Šis ožys buvo nuvestas toli į dykumą, kad, pasibaigus Permaldavimo
dienai, Dievas turėtų švarią šventyklą ir švarią tautą. Dangiškoje
šventykloje Kristus mums tarnavo pirmiausia Šventojoje vietoje, o dabar,
Šventų Švenčiausioje vietoje nuo 1844 m., pasibaigus 2300 dienų.

Mes išliksime po šio didelio teismo dėka Jėzaus, mūsų Pavaduotojo.
Kaip rašė E. Vait: „kad mes galėtume būti išteisinti per Jo teisumą,
kurio neturime“ (Su meile iš Dangaus, p. 19). Dėl šio mums įskaityto
(priskirto) teisumo mes ištiriame savo sielą, o tai yra nusigręžimas
nuo nuodėmės. Tai reiškia, kad mes nepriėmėme blogio, nesiteisiname
nei laikomės puoselėtų nuodėmių, bet augame malone ir gyvename
šventai.

`Kokia Permaldavimo dienos reikšmė mūsų gyvenimui šiandien? Kodėl
tai turėtų pakeisti mūsų gyvenseną?`