---
title:  Atėjo Jo teismo valanda
date:   21/05/2024
---

`3. Palyginkite Dan 7, 9–10 su Apr 14, 6–7. Kuo šios dvi eilutės panašios?`

Teismas yra svarbi Biblijos tema. „Juk Dievas kiekvieną pašauks
atsakyti už darbą, net slaptą – ir gerą, ir blogą“ (Mok 12, 14). Jėzus
atkreipė klausytojų dėmesį į būsimą teismo dieną, kai „žmonės turės
duoti apyskaitą už kiekvieną pasakytą tuščią žodį“ (Mt 12, 36). Apaštalas
Paulius priduria: Dievas „nušvies, kas tamsoje paslėpta, ir atskleis
širdžių sumanymus“ (1 Kor 4, 5). Angelas pasakė Jonui: „Atėjo Jo [Dievo]
teismo valanda“ (Apr 14, 7).

`4. Perskaitykite Apr 22, 10–12. Koks visos žmonijos likimas, kai grįš
Jėzus? Kas Jonui aiškiai pasakyta?`

Kadangi Kristus ateina duoti savo galutinio atlygio, prieš tai turi
būti teismas, kuris parodytų, kas gaus kokį atlygį, kai Jis ateis. Kai Kristus
grįš, antros galimybės nebėra. Kiekvienas žmogus turėjo pakankamai
informacijos, kad galėtų priimti galutinį, neatšaukiamą sprendimą
už arba prieš Kristų.

`5. Perskaitykite Mt 25, 1–13. Kodėl Jėzaus santykis itin skiriasi šių
dviejų tikinčiųjų grupių atžvilgiu?`

„Kai tiriamasis darbas bus baigtas, kai visų amžių Kristaus sekėjų
bylos bus ištirtos, tuomet, o ne anksčiau, baigsis malonės laikas ir
jos durys bus uždarytos. Taigi vienas trumpas sakinys: ‘Kurios buvo
pasiruošusios, įėjo karu su jaunikiu į vestuves, ir durys buvo uždarytos’,
nukelia mus į tą laiką, kai Išgelbėtojo tarnyste šventykloje baigsis
žmonijos išgelbėjimo darbas“ (E. Vait, Didžioji kova, 2017, p. 371).
Mums nereikia bijoti teismo. Kristuje mes turime atleidimą, laisvę
nuo kaltės, galią gyventi pamaldžiai, o galutinė pergalė yra mūsų.