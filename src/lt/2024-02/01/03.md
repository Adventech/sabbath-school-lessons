---
title:  Liuciferis suvedžioja, Kristus išlieka
date:   01/04/2024
---

Kaip jau minėta ankščiau, bet varta pakartoti, nėra logiško paaiškinimo, kodėl Liuciferis, tobulas angelas, turėjo leisti puikybei ir pavydui įsišaknyti savo širdyje ir leido pastarajam peraugti į maištą prieš savo Kūrėją. Šėtono puikybė peraugo į atvirą maištą. Jis apkaltino Dievą neteisingumu ir nesąžiningumu. Jis savo abejonėmis ir kaltinimais užkrėtė angelus.

`3.	Perskaitykite Apr 12, 4. Ką ši eilutė atskleidžia apie šėtono sugebėjimą suvedžioti? Kiek angelų nupuolė dėl jo melo, susijusio su Dievu?`

Kai danguje prasidėjo kova, angelai turėjo apsispręsti – ar jie seks Jėzų, ar Liuciferį? Koks buvo šios kovos danguje pobūdis? Ar tai buvo fizinė, ar idėjų kova, ar ir tokia, ir tokia? Detalių nežinome, bet kova buvo pakankamai fizinė, todėl šėtonas ir jo angelai galiausiai buvo

„išmesti“, „ir nebeliko jiems vietos danguje“ (Apr 12, 8–9). Ši kova akivaizdžiai apima tam tikrą fizinį elementą.

Viena yra aišku dėl kovos danguje. Kiekvienas angelas turėjo apsispręsti – už ar prieš Kristų. Kuo jie seks? Kieno balso jie klausys? Ištikimi angelai nusprendė paklusti Kristaus meilės įsakymams, o trečdalis angelų klausėsi Liuciferio balso, nepakluso Dievui ir buvo išmesti iš dangaus. Mes taip pat šiuo kritiniu žemės istorijos laikotarpiu esame pašaukti apsispręsti – už ar prieš Kristų. Mes taip pat turime skelbti, kieno pusėje esame – Kristaus ar šėtono.

`4. Perskaitykite Pr 2, 15–17; Iš 32, 26; Joz 24, 15; 1 Kar 18, 20–21 ir Apr 22, 17. Kokio esminio didžiosios kovos principo moko šios eilutės?`

Dievui sukūrus žmoniją, Jis giliai mūsų smegenyse įdiegė gebėjimą mąstyti ir rinktis. Mūsų žmogiškumo esmė yra mūsų gebėjimas priimti moralinius sprendimus. Mes nesame tik robotai. Mes buvome sukurti pagal Dievo paveikslą, skirtingai gyvūnams, mūsų gebėjimu priimti moralinius sprendimus ir gyventi laikantis amžinų dvasinių principų. Nuo pat Liuciferio maišto danguje pradžios ir po nuopolio Dievas pakvietė savo tautą atsiliepti į Jo meilę ir būti paklusniems Jo įsakymams, pasirenkant tarnauti Jam.

Ko galime pasimokyti iš kovos danguje, susijusios su mūsų asmenine kova su blogiu? Jei šėtonas sugebėjo apgauti šias teisias, šventas dangaus būtybes, ką tai sako apie jo piktus bandymus apgauti mus?