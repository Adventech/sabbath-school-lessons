---
title:  Tolesniam tyrinėjimui
date:   05/04/2024
---

> <p></p>
> „Išvarydamas šėtoną iš dangaus, Dievas parodė savo teisingumą ir išlaikė savo sosto garbę. Kai žmogus nusidėjo, pasidavęs šios puolusios dvasios apgavystėms, Dievas įrodė savo meilę, atiduodamas Viengimį Sūnų, kad Jis mirtų už nusidėjusią žmoniją. Dievo charakterį visiškai atskleidė išpirkimas. Galingas kryžiaus liudijimas parodo Visatai, kad Liuciferio pasirinktas nuodėmės kelias nemenkina Dievo valdymo“ (E. Vait, Didžioji kova, 2017, p. 433).

> <p></p>
> „Golgotos kryžius, parodantis Dievo Įstatymo nekintamumą, liudija Visatai, kad atpildas už nuodėmę – mirtis. Priešmirtiniame Išgelbėtojo šūksnyje ‘Atlikta!’ nuskambėjo mirties nuosprendis šėtonui. Taip ilgai užsitęsusios didžiosios kovos baigtis buvo nulemta, tapo įmanoma galutinai išrauti blogį su šaknimis. Dievo Sūnus praėjo pro kapo vartus, ‘idant mirtimi sunaikintų tą, kuris turėjo mirties valdžią, tai yra velnią.’ (Hbr 2, 14)“ (E. Vait, Didžioji kova, 2017, p. 436)

**Klausimai aptarimui**

`1.	Jei Dievas žinojo, kad Liuciferis ketina maištauti, kodėl Jis suteikė jam teisę rinktis? Arba, kai Liuciferis sukilo, kodėl Dievas tiesiog jo nesunaikino iš karto? Kaip būtų sureagavusi nepuolusi visata, jei Dievas būtų tuoj pat sunaikinęs Liuciferį? Kodėl visatos susidomėjimo išganymo planu samprata (1 Pt 1, 12; Apr 5, 13; Apr 16, 7) itin svarbi norint suprasti didžiąją kovą?`

`2.	Kokią priežastį ar priežastis galite pateikti mėgindami pagrįsti Kristaus mirtį ant kryžiaus? Ar tai buvo tik siekis apreikšti Dievo charakterį? Ar tai buvo siekis sumokėti kainą už nuodėmę? Jei taip, kam buvo sumokėta ši kaina? Pasidalykite savo mintimis ir pateikite biblines priežastis.`

`3.	Ką turime omenyje vartodami terminą „didžioji kova“? Aptarkite įvairias didžiosios kovos puses ir tai, kaip šios savaitės tema taikytina jūsų gyvenimui.`

`4.	Kokios Rašto eilutės kalba apie didžiosios kovos tikrovę? (žr., pavyzdžiui, Job 1, 2; Ef 6, 12)`

`5.	Kuo septintosios dienos adventistų supratimas yra unikalus tarp kitų krikščionių konfesijų? Kuo adventistai išsiskiria šioje didžiosios kovos temoje?`