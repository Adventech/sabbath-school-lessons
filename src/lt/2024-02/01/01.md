---
title:  Karas, sukėlęs visus karus
date:   30/03/2024
---

### Šios savaitės tyrinėjimui skaitykite:
Apr 12, 7–9; Ez 28, 12–15; Iz 14, 12–14; Pr 3, 15; Jn 17, 24–26.

> <p>Įsimintina eilutė:</p>
> „Ir užvirė danguje kova. Mykolas ir Jo angelai ko- vojo su slibinu. Ir kovėsi slibinas ir jo angelai, bet jie pralaimėjo, ir nebeliko jiems vietos danguje“ (Apr 12, 7–8).

Jei Dievas toks geras, kodėl pasaulis toks blogas? Kaip mylintis Dievas gali leisti vyrauti blogiui? Kodėl bloga nutinka geriems žmo- nėms? Šią savaitę tyrinėsime amžiną kovą tarp gėrio ir blogio. Pra- dėdami Liuciferio maištu danguje, tyrinėsime blogio kilmę ir Dievo kantrybę sprendžiant nuodėmės klausimą.

Dievas yra neįtikėtinos meilės Dievas. Pati Jo prigimtis yra meilė (1 Jn 4, 7–8). Visi Jo darbai atliekami iš meilės (Jer 31, 3). Meilė nieka- da negali būti priverstinė ar įteisinta įstatymais. E. Vait tai puikiai ap- rašė: „Meilė pažadinama tik meile“ (Su meile iš Dangaus, 2011, p.16). Gebėjimo rinktis atėmimas reiškia gebėjimo mylėti sunaikinimą, o gebėjimo mylėti sunaikinimas – tai galimybės būti tikrai laimingam sunaikinimas. Dievas laimi mūsų ištikimybę savo meile. Jis sprendžia didžiosios kovos tarp gėrio ir blogio klausimą taip, kad nuodėmė daugiau niekada neatsiras visatoje. Dievo tikslas yra parodyti visai vi- satai, kad Jis visada veikė savo kūrinių labui. Žvelgiant į pasaulį Dievo meilės akimis, didžiosios kovos tarp gėrio ir blogio šviesoje, kiekvie- nas iš mūsų patikinamas, kad teisingumas nugalės neteisingumą ir nugalės jį amžiams.