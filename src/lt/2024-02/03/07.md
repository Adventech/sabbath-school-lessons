---
title:  Tolesniam tyrinėjimui
date:   19/04/2024
---

> <p></p>
> „Kiekviename šimtmetyje ta pati neapykantos ir priešiškumo tiesai dvasia įkvėpdavo Dievo priešus, budrumo bei ištikimybės buvo reikalaujama iš Jo tarnų. Kristaus žodžiai, ištarti pirmiesiems mokiniams, taikomi Jo sekėjams ir laikų pabaigoje: ‘Ką sakau jums, sakau ir visiems: budėkite! (Mk 13, 37)’“ (E. Vait, Didžioji kova, 2017, p. 47).

Daugelyje pasaulio šalių, ypač ten, kur žmonės gali laisvai tyrinėti
Raštą, šėtonas pasinaudojo kitomis priemonėmis, kad susilpnintų
Biblijos įtaką. Vienas iš labai veiksmingų būdų – tai įvairios mokslinės
pastangos ir net Raštą tyrinėjantys mokslininkai, kurie kartais
laikosi tokios pozicijos, kuri, jei būtų priimta, pakirstų pasitikėjimą
Dievo Žodžiu. Pavyzdžiui, nors Danieliaus knyga datuojama daugiau
nei 500 metų iki Kristaus, daugelis tyrinėjančiųjų Raštą ją datuoja
antrojo šimtmečio iki Kristaus vidurio. Jie teigia, kad ji turėjo
būti parašyta šiuo laikotarpiu; antraip išeitų, kad pranašas tiksliai
išdėstė ateitį, o taip negali būti. Todėl jie ginčijasi, kad Danieliaus
knyga buvo parašyta ne tuomet, kaip pateikiama Rašte, bet šimtmečiais
vėliau. Deja, šis melas apie Bibliją yra vienas iš daugelio,
kurį šiuolaikiniai mokslininkai siekia mums primesti. Deja, daugelis
žmonių sutinka su šiuo klaidamoksliu, nes to moko Rašto tyrinėtojai.
Nestebina, kad Paulius mus įspėjo: „Visa ištirkite ir, kas gera, palaikykite!“
(1 Tes 5, 21)

**KLAUSIMAI APTARIMUI:**

`1. Perskaitykite ištrauką trečioje dalyje ir pagalvokite, kaip šėtonas
šiandien naudoja panašius metodus, kad subtiliai sumenkintų
Šventojo Rašto autoritetą?`

`2. Kokios yra didžiausios apsaugos priemonės nuo klaidinančio Dievo
Žodžio aiškinimo?`

`3. Pagrindinis šėtono bandymas didžiojoje gėrio ir blogio kovoje –
tai sumenkinti Dievo charakterį ir pristatyti Jį kaip autoritarinį,
nemylintį tironą. Kaip piktasis bando tai padaryti ir kaip Dievas
reaguoja į jo melą?`

`4. Apaštalas Petras patvirtina, „kad jokia Rašto pranašystė negali
būti savavališkai aiškinama“ (2 Pt 1, 20). Kaip galime būti tikri, jog
neiškraipome Šventojo Rašto, siekdami savo tikslų? Kadangi tai
padaryti gali būti lengviau nei mums atrodo, todėl turime apsisaugoti
nuo tokio įpročio. Kaip galime apsisaugoti nuo to?`