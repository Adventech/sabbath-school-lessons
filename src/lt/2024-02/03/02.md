---
title:  Kompromisas - subtili šėtono strategija
date:   14/04/2024
---

`1. Palyginkite Jn 14, 6 su Jn 8, 44. Koks kontrastas tarp Jėzaus charakterio
ir šėtono matomas šiuose dviejuose tekstuose?`

Tai, ką Jėzus sako, yra tiesa, nes Jis yra tiesos autorius. Tiesa kyla
iš išmintingo, mylinčio, viską žinančio Dievo širdies. Jis yra tikrovės ir
visos tiesos pamatas.
Priešingai, šėtonas yra „melagis ir melo tėvas“. Jis yra pasirengęs
panaudoti melą, klastą, klaidinančią informaciją ir tiesos iškraipymą,
kad suvedžiotų Dievo tautą. Jis apgavo Ievą Edene, iškraipydamas
tiesą, sėdamas abejones ir akivaizdžiai neigdamas tai, ką pasakė Dievas.
Šėtono pareiškimas „Jūs tikrai nemirsite“, vaisiaus valgymo kontekste
aiškiai prieštaravo tam, ką pasakė Dievas. Ištisus šimtmečius
šėtonas naudojo tą pačią strategiją. Jis menkina pasitikėjimą Dievo
Žodžiu, prieštarauja Dievo apreikštai valiai, iškraipo Šventąjį Raštą ir
kartais klaidingai cituoja Raštą, jei tai jam naudinga.

`2. Perskaitykite Pat 23, 23; Jn 17, 17 ir Jn 8, 32. Kokį panašumą, susijusį
su Dievo Žodžio tiesa, įžvelgiate šiuose Rašto tekstuose? Kokia
jų esminė žinia?`

„Šėtonas gerai žinojo, kad Šventasis Raštas leis žmonėms atpažinti
jo apgavystes ir atsilaikyti prieš jo galią. Net pasaulio Gelbėtojas atsispyrė
savo Žodžiu piktojo puolimui. Prieš kiekvieną puolimą Kristus
atstatydavo amžinosios tiesos skydą, sakydamas: ‘Parašyta’. Kiekvieną
priešo pasiūlymą Jis nurungdavo Žodžio išmintimi ir galia. Kad
šėtonas išlaikytų savo įtaką žmonėms ir įvestų popiežiaus valdžią, jis
turi padaryti taip, kad jie nepažintų Šventojo Rašto. Biblija išaukština
Dievą ir atskleidžia mirtingiems žmonėms tikrąją jų padėtį; todėl jos
šventosios tiesos turi būti paslėptos ir užgniaužtos. Šią logiką pritaikė
Romos bažnyčia. Šimtmečiais buvo uždrausta platinti Bibliją. Žmonėms
buvo uždrausta skaityti ją ar turėti savo namuose, o neprincipingi kunigai ir prelatai aiškino jos mokslą taip, kad sustiprintų savo
autoritetą. Taip popiežius tapo beveik visuotinai pripažintas kaip Dievo
vietininkas žemėje, gavęs valdžią Bažnyčiai ir valstybei“ (E. Vait,
Didžioji kova, 2017, p. 43).

Aptarkite, kaip šėtonas šiandien bando iškreipti arba neteisingai aiškinti
Dievo Žodį.