---
title:  Apsaugoti žodžio
date:   16/04/2024
---

`5. Palyginkite Jn 17, 15–17 ir Apd 20, 32. Kokių įžvalgų, susijusių su
apsauga nuo šėtono klastų, mums pateikė Jėzus ir apaštalas Paulius?`

Raštas yra patikimas Dievo valios apreiškimas. Jame pristatomas
dangaus planas žmonijos išgelbėjimui. Kadangi „visas Raštas yra Dievo
įkvėptas“, jis „naudingas mokyti, barti, taisyti, auklėti teisumui“
(2 Tim 3, 16). Tai yra, „visas Raštas yra Dievo įkvėptas“; ne kai kurios
jo dalys, kai kurios dalys nėra įkvėptos daugiau už kitas. Visa Biblija
turi būti priimta kaip Dievo Žodis. Priešingu atveju durys yra plačiai
atvertos apgaulei.

Didžiosios kovos šviesoje Raštas aiškiai atskleidžia begalinę Dievo
meilę. Jis taip pat atskleidžia šėtoniškus kliedesius ir atskleidžia piktojo
klastą. Velnias nekenčia Dievo Žodžio ir šimtmečiais darė viską, kas
įmanoma, kad sunaikintų Rašto įtaką.

Galų gale, ką mes žinotume apie išganymo planą be Biblijos? Kiek
suprastume, jei apskritai kažką suprastume, apie Jėzaus gimimą, gyvenimą, mokymą ir tarnystę? Ar be Šventojo Rašto galėtume pradėti
suvokti Kristaus aukos gylį, Jo prisikėlimo šlovę, Jo užtarimo galią ir Jo
sugrįžimo didybę?

Visos šios esminės tiesos atskleidžiamos, mokomos ir pabrėžiamos
Dievo Žodyje. Tik jis turi būti galutinis matas visos šventos tiesos
supratimui.

Vadinasi turime kovoti su bet kokiais ir visais bandymais sumenkinti
Rašto autoritetą ar įkvėpimą, net iš tų tikinčiųjų pusės, kurie išpažindami
didelę meilę Biblijai, mėgina ja abejoti, net subtiliai. Tragiška,
ypač dėl šiuolaikinio mąstymo proveržio, daugelis teologų ir
krikščionių tiek daug dėmesio skiria žmogiškajai Šventojo Rašto pusei,
kad Biblija tampa žmogaus žodžiu, o ne Dievo Žodžiu. Jie teigia,
kad Šventasis Raštas yra karalių, piemenų, žvejų, kunigų, poetų ir kitų,
besidalijusių samprotavimais apie Dievą, gamtą ir tikrovę, pamąstymai,
kaip jie visa tai suvokė savo laikmečiu ir savo aplinkoje.
Ar tikrai taip? Jei tai būtų tiesa, kodėl mums, gyvenantiems šiandien,
XXI amžiuje, iš tikrųjų turėtų rūpėti, ką tie žmonės galvojo, juo
labiau laikyti jų samprotavimus pagrindu mūsų su amžinybe susijusiai
vilčiai? Neturėtume to daryti.

`6. Perskaitykite Ps 119, 105. 116. 130. 133. 160. Kokias įžvalgas, susijusias
su Dievo Žodžio reikšme išgelbėjimo planui, psalmininkas
mums pateikia?`