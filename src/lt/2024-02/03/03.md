---
title:  Žiaurūs vilkai
date:   15/04/2024
---

`3. Perskaitykite Apd 20, 27–32. Dėl ko konkrečiai apaštalas Paulius
įspėjo Bažnyčios vadovus iš Efezo, kas susiję su artėjančiu atsimetimu?`

Pauliaus patarimo tikslas buvo paruošti Bažnyčią tam, kas ateis.
Šiose eilutėse jis įvardijo savo pagrindinį rūpestį..
Jam rūpėjo tai, kad „įsibraus pas jus žiaurių vilkų, kurie nepagailės
kaimenės“ (Apd 20, 29). Kitaip tariant, tikintieji susidurs su nuožmiu
persekiojimu Bažnyčios viduje. Ši pranašystė išsipildė pirmajame ir
antrajame šimtmetyje. Krikščionys, kurie atsisakė garbinti imperatorių
nusilenkiant Romos stabams, buvo kankinami, įkalinami ir deginami
ant laužo.

Apaštalas išreiškė susirūpinimą sakydamas: „Net iš jūsų atsiras tokių,
kurie klastingomis kalbomis stengsis patraukti paskui save mokinius“
(Apd 20, 30). Į Bažnyčią ateis klaidamoksliai. Dieviškos tiesos bus
pakeistos klaidingomis doktrinomis. Vyraus pagoniški papročiai. Ketvirtajame
ir penktajame šimtmetyje į krikščionių Bažnyčią subtiliai įsiskverbė
kompromisas, kurio galimas pateisinimas buvo misijos pažanga.
Tačiau baisus rezultatas buvo nukrypimas nuo Dievo Žodžio tiesų.

`4. Perskaitykite 2 Tes 2, 7–12. Kaip apaštalas Paulius apibūdina artėjantį
atsimetimą? Kokių savybių derėtų ieškoti?`

Pauliaus komentaras: „Nedorybės slėpinys jau veikia“, yra svarbus.
Net Pauliaus laikais buvo palaipsniui nukrypstama nuo Dievo Žodžio
tiesos, susijusios su paklusnumu Dievo Įstatymui. Šis nukrypimas suklestės
vėlesniais amžiais.
Priešingai antram įsakymui, stabai buvo įtraukti į garbinimą.
Tūkstantmečius stabai buvo visų pagoniškų religijų priešakyje. Kad
krikščionybė būtų priimtinesnė pagonims, ateinantiems į krikščionių
Bažnyčią, pagoniškos dievybės buvo pervadintos šventaisiais. Sekmadienis,
saulės dievo garbinimo diena, palaipsniui buvo priimtas
kaip garbinimo diena prisikėlimo garbei. Ši diena, nepatvirtinta Šventajame
Rašte, vyrauja ir dabar.

`Kokius kompromisus matome šiandien ateidami į bažnyčią? Svarbiau,
kokiems kompromisams pasiduodate jūs? Galbūt kartais sumaišant
tiesą su klaidamoksliais?`