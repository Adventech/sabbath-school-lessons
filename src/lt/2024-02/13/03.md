---
title:  Jėzus greito sugrįžimo viltis
date:   24/06/2024
---

`4. Perskaitykite Jn 14, 1–3 ir Tit 2, 11–14. Kodėl, atsižvelgiant į ateities
iššūkius ir ateinantį sunkmetį, šios eilutės yra itin padrąsinančios?`

Jėzaus žodžiai: „Tegul neišsigąsta jūsų širdys!“, yra Jo patikinimas,
kad Jis niekada mūsų nepaliks ir vėl ateis parsivesti mūsų namo. Šis
pasaulis nėra mūsų namai. Ateina geresnės dienos. Kas 25 Naujojo
Testamento eilutė kalba apie mūsų Viešpaties sugrįžimą. Kai dienos
tamsios ir slegiančios bažnyčios-valstybės valdžios darbai kels grėsmę
mūsų gyvybei, Kristaus atėjimo pažadas pripildys mūsų širdį viltimi.
Tai yra palaimintoji viltis, kuri įkvėpė kiekvieną ištikimą Dievo
tautos kartą.

`5. Perskaitykite Apr 6, 15–17 ir Iz 25, 8–9. Palyginkite šiose eilutėse
atskleistą išgelbėtųjų ir pražuvusiųjų nusistatymą. Kas paaiškina
šių dviejų mąstysenų skirtumą?`

Nedorėliai suvokia siaubingus nuodėmės padarinius, o teisieji priėmė
nuostabiai parūpintą malonę. Maištas prieš Dievą veda į baimę,
kaltę, pasmerkimą ir galiausiai amžiną pražūtį. Mūsų reakcija į Jo išganingąją
malonę veda į atleidimą, ramybę ir amžiną džiaugsmą, kai
Jis šlovingai sugrįš.

`6. Perskaitykite Apr 15, 3–4 ir Apr 19, 7. Kaip atpirktieji atsilieps į šlovingą
išgelbėjimą, kuris laisvai suteikiamas per Kristų?`

„Visą amžinybę atpirktieji tyrinės Kristaus kryžiaus temą ir kurs
giesmes šia tema. Pašlovintasis Kristus jiems primins nukryžiuotąjį
Kristų. […] Visatai visada kels nuostabą ir pagarbą tai, kad visų pasaulių
Kūrėjas, likimų Lėmėjas, atsisakė šlovės ir nusižemino, nes mylėjo
žmogų“ (E. Vait, Didžioji kova, 2017, p. 563).

`Perskaitykite Apr 12, 17; Apr 17, 13–14; Apr 19, 11–16. Atkreipkite
dėmesį į šių eilučių eigą. Ką šiose eilutėse išdėstyta eiga pasako apie
paskutinį karą žemėje ir galutinę Kristaus pergalę?`