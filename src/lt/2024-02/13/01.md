---
title:  Dievo meilės triumfas
date:   22/06/2024
---

### Šios savaitės tyrinėjimui skaitykite:
Apr 22, 11–12; Jer 30, 5–7; Ps 91, 1–11; Jer 25, 33; Apr 21, 2; Apr 20, 11–15.

> <p>Įsimintina eilutė:</p>
> „Ir išgirdau galingą balsą, skambantį nuo sosto: Štai Dievo padangtė tarp žmonių. Jis apsigyvens pas juos, ir jie bus Jo tauta, o pats Dievas bus su jais. Jis nušluostys kiekvieną ašarą nuo jų akių; ir nebebus mirties, nebebus liūdesio nei aimanos, nei sielvarto, nes kas buvo pirmiau, tas praėjo“ (Apr 21, 3–4).

Mes galime pasitikti ateitį vilties kupinomis širdimis. Nors ateina
iššūkių metas, kad ir kokius kentėjimus teks išgyventi, kad ir kokius
sunkumus teks ištverti, kad ir kaip liūdėtume, jei tikimės, kad ateis
geresnė diena, šiandien galėsime gyventi prasmingai, su tikslu ir
džiaugsmu. Franklinas Ruzveltas (Franklin D. Roosevelt) buvo JAV
prezidentas 1933–1945 m. – tai vienas sunkiausių JAV istorijos laikotarpių.
Jis buvo paralyžiuotas dėl poliomielito ir negalėjo vaikščioti
nepadedamas. Kartą jis rašė: „Mes visada laikėmės vilties, tikėjimo,
įsitikinimo, kad už horizonto yra geresnis gyvenimas, geresnis pasaulis“.
Albertas Einšteinas, vienas ryškiausių pasaulio žmonių, rašė: „Mokykis
iš vakarykštės dienos, gyvenk šia diena, vilkis rytojumi“. Alfredas
Lordas Tenisonas (Alfred Lord Tennyson), žinomas anglų poetas
valdant karalienei Viktorijai, kartą rašė: „Viltis šypsosi nuo ateinančių
metų slenksčio, šnabždėdama: ateinantieji bus laimingesni“.
Paskutinę šio ketvirčio temą tyrinėsime nepajudinamą Kristaus
meilę pačiu įdomiausiu laiku visatos istorijoje ir Jo visišką triumfą didžiojoje
gėrio ir blogio kovoje. Paskutinė Biblijos knyga, Apreiškimo
knyga, suteikia mums vilties šiandienai, rytojui ir amžinybei.