---
title:  Dvi amžinybės
date:   27/06/2024
---

`11. Perskaitykite 2 Kor 5, 10; Rom 14, 10–11 ir Apr 20, 11–15. Ką šios
eilutės sako apie tai, kodėl nedorėliai vėl prikeliami?`

Nuodėmės klausimui išspręsti, jog pikta daugiau niekada nepasikartotų,
kiekvienas turi būti įsitikinęs, kad Dievas buvo sąžiningas ir
teisingas visais atžvilgiais. Galų gale, kiekvienas kelis suklups ir pripažins
Dievo teisingumą didžiojoje kovoje, net šėtonas ir jo piktieji
angelai, ir tai, kad maištui prieš Dievą niekada nebuvo jokio pateisinimo.
Atkreipkite dėmesį į šią E. Vait įžvalgą: „Kai tik bus atverstos knygos
su užrašais, Jėzus pažvelgs į nedorėlius, tada jie suvoks kiekvieną
padarytą nuodėmę. Jie mato, kur išsuko iš tyrumo ir šventumo kelio,
kaip toli išdidumas ir maištavimas nuvedė juos Dievo Įstatymo laužymo
keliu. Viliojantys gundymai, kuriuos jie patys skatino nuolaidžiaudami
nuodėmei, piktnaudžiavimas palaiminimais, Dievo pasiuntinių
niekinimas, atmesti perspėjimai, gailestingumo bangos, sudaužytos
jų užsispyrusių, neatgailaujančių širdžių – viskas atrodys parašyta tarsi
liepsnojančiomis raidėmis. […] Visas nedoras pasaulis turi stoti prieš
Dievo teismą, kaltinamas dangiškosios vyriausybės išdavimu. Jie neturi
gynėjo, jiems nėra atleidimo ir jiems skelbiamas amžinosios mirties
nuosprendis“ (Didžioji kova, 2017, p. 576; 578).

`12. Perskaitykite Apr 20, 9; Ps 37, 20; Mal 3, 19–20. Kokių įžvalgų šios
eilutės pateikia apie galutinį nuodėmės ir nusidėjėlių sunaikinimą
ir teisiųjų atlygį?`

Gera žinia ta, kad šėtonas ir jo piktieji angelai bus sunaikinti ugnies
ežere. Nuodėmė ir nusidėjėliai bus sunaikinti. Pasak Apr 20, 9, jie bus
praryti, sunaikinti, o ne amžinai kankinami. Kitoje eilutėje parašyta
„per amžių amžius“. Priklausomai nuo konteksto, žodis amžinai ne
visada reiškia begalinį veiksmą, bet tol, kol kažkas yra visiškai atlikta
(žr. Iš 21, 6; 1 Sam 1, 22. 28; Judo 7; 2 Pt 2, 4–6). Pražuvusiems amžinas
yra pats sunaikinimas, o ne naikinimo darbas. Dievas nėra amžinasis
kankintojas.
`Galiausiai mūsų visų laukia viena iš dviejų amžinybių. Pražuvusieji,
deja, sulauks pelnyto atlygio – amžinos mirties. Kodėl tuomet vienintelė
mūsų viltis nesulaukiant to, ko nusipelnėme, t. y. mirties, yra tik
pasitikėjimas Jėzaus teisumu?`