---
title:  Tolesniam tyrinėjimui
date:   28/06/2024
---

„Ten plačiai nusidriekusios lygumos pereina į gražias kalvas, o Dievo
kalnai aukštai iškėlę savo didingas viršūnes. Šiose ramiose lygumose,
šalia gyvybės versmių Dievo tauta – taip ilgai keliavusi ir klajojusi
– atras savo Tėvynę“ (E. Vait, Didžioji kova, 2017, p. 584).
„Ten nemirtingi protai su negęstančiu susižavėjimu mąstys apie
kūrybinės jėgos stebuklus ir atperkančios meilės paslaptis. Ten nebus
žiauraus, apgaudinėjančio priešo, kuris gundytų pamiršti Dievą. Ten
atsiskleis kiekvienas sugebėjimas, padidės visi gabumai. Įgytos žinios
nevargins proto ir nesekins jėgų. Ten bus priimti patys didžiausi pasiūlymai,
išpildyti didžiausi troškimai, įgyvendinti kilniausi tikslai. Ir
vis dėlto dar atsiras naujų viršūnių, kurias reiktų įveikti, naujų stebuklų,
kurie žavėtų mus, naujų tiesų, kurias reiktų suprasti, naujų tikslų,
kurie išjudintų proto, sielos ir kūno jėgas“ (E. Vait, Didžioji kova, 2017,
p. 586).

„Neapsakomai džiaugdamiesi žemės vaikai dalijasi su nenupuolusiomis
būtybėmis jų džiaugsmu ir išmintimi. Jos dalijasi savo žinių ir
proto lobiais, sukrautais per amžių amžius mąstant apie Dievo darbus.
Jie skvarbiai žvelgia į kūrimo šlovę – saules ir žvaigždes, sistemas,
nustatyta tvarka skriejančias aplink dieviškąjį sostą. Ant visų kūrinių,
nuo mažiausio iki didžiausio, yra užrašytas Kūrėjo vardas, visi jie išreiškia
Jo galybės lobius“ (E. Vait, Didžioji kova, 2017, p. 586).
„Didžioji kova baigėsi. Daugiau nebėra nuodėmės ir nusidėjėlių.
Visata yra nesutepta. Visa neaprėpiama kūrinija pulsuoja vieningai ir
džiaugsmingai. Nuo To, kuris visa sukūrė, į visas beribės erdvės sritis
liejasi gyvybės, šviesos ir džiaugsmo srautas. Nuo mažiausio atomo
iki didžiausio pasaulio, visi gyvi ir negyvi kūriniai savo tikruoju grožiu
ir tobulu džiaugsmu skelbia, kad Dievas yra meilė“ (E. Vait, Didžioji
kova, 2017, p. 587).

**Klausimai aptarimui**

`1. Jūsų manymu, kodėl Dievas leido nuodėmei taip ilgai gyvuoti?
Tuo pačiu metu, joks žmogus šiame pasaulyje nekenčia ilgiau nei
jo paties būtis čia. Tai yra, joks asmuo nekenčia ilgiau nei trunka
jo ar jos gyvenimas. Palyginus su tūkstančiais nuodėmės metų,
žmogaus gyvenimas itin trumpas, ar ne? Kaip toks pamąstymas
gali padėti mums suvokti sudėtingą blogio klausimą?`

`2. Kaip tūkstantmečio laikotarpis dera su išganymo planu? Pagalvokite
apie tai, kas šiais žodžiais sakoma apie Dievo charakterį: tik po
to, kai visi atpirktieji pasinaudos galimybę pamatyti Dievo teisingumą,
sąžiningumą ir meilę, pražuvusiems bus paskelbtas galutinis
nuosprendis.`