---
title:  Teismas tūkstantmečio laikotarpiu
date:   26/06/2024
---

`9. Perskaitykite Apr 20, 4–6. Ką teisieji veiks 1000 metų ir kodėl tai
svarbu?`

Per tūkstantmetį teisieji turės galimybę tiesiogiai stebėti Dievo
teisingumą ir meilę, kaip Jis sprendė nuodėmės klausimą. Kas neturi
daugybės klausimų Dievui? Dabar, per tūkstantmetį danguje, atpirktieji
pateiks šiuos klausimus. Jei mylimo žmogaus ar artimo draugo
nėra danguje, išgelbėtieji turi galimybę geriau suprasti Dievo sprendimus.
Atpirktieji naujai, stipriau nei bet kada anksčiau suvoks galingas
Dievo pastangas išgelbėti kiekvieną kada nors gyvenusį žmogų.
Jie iš naujo supras, kad kiekvienas pražuvęs neteko dangaus dėl 
asmeninio Kristaus atmetimo. Tik tada, kai baigsis 1000 metų, Dievas
paskelbs galutinį nuosprendį
– antrąją mirtį, tai yra amžiną pražuvusiųjų
sunaikinimą.

`10. Perskaitykite Apr 20, 7–9. Kaip baigiasi 1000 metų? Koks šėtono ir
jo sekėjų likimas?`

1000 metų šėtonas neturėjo ko gundyti ar suvedžioti. Jis ir jo angelai
buvo vieni, apmąstė mirtinus nuodėmės padarinius. Tūkstantmečio
pabaigoje nedorėliai mirusieji prikeliami stoti į teismą ir sulaukti
galutinio atlygio (Apr 20, 5).
Dabar šėtonas turi didžiulę sekėjų kariuomenę. Nors šėtonas patyrė
pralaimėjimą po pralaimėjimo didžiojoje kovoje, jis yra padrąsintas
didžiulės pražuvusiųjų minios. Dar nepasiruošęs nutraukti savo
maišto, jis eis suvedžioti šių „tautų“. Šėtonas įkvėps juos dėti paskutiniąsias
dideles pastangas maištui prieš Dievą ir įkurti savo karalystę.
Sąvoka Gogas ir Magogas simbolizuojami šėtonas ir visų amžių pražuvusieji.
Šėtonas ir jo sekėjai apsups „šventųjų stovyklą ir mylimąjį
miestą“ (Apr 20, 9).

Pasibaigus tūkstantmečiui, ne tik prikeliami visi nedorėliai, bet ir
Šventasis miestas, Naujoji Jeruzalė, nusileidžia į žemę iš dangaus (Apr
21, 2)! Šventieji jau tūkstantį metų gyvena ir karaliauja su Kristumi
Naujojoje Jeruzalėje. Dabar, 1000 metų pabaigoje, miestas nusileidžia
į žemę kartu su Dievu, Jėzumi, angelais ir visais atpirktaisiais. Visi
dalyvauja paskutiniame didžiosios kovos mūšyje. Nuodėmė bus išnaikinta
kartą ir visiems laikams!

`Ką paskutinio teismo laikas pasako apie Dievo charakterį?`