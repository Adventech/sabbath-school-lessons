---
title:  Spiritizmas paskutinėmis dienomis. 2 dalis
date:   06/06/2024
---

Mūsų išganymo viltis yra įsišaknijusi Kristuje. Jo krauju paženklintos
rankos ragina mus laisvai priimti Jo už begalinę kainą parūpintą
auką. Netrukus Kristus grįš savųjų. Tit 2, 13 Kristaus antrasis atėjimas
vadinamas palaimintąja viltimi.
Šėtono tikslas – sugriauti šią viltį. Jis darys didelių ženklų ir stebuklų,
viską, kas gali atitraukti žmones nuo Biblijos tiesos ir išgelbėjimo
Kristuje.
„Čia pasirodo ištvermė šventųjų, kurie laikosi Dievo įsakymų ir Jėzaus
tikėjimo!“ (Apr 14, 12) Paskutinėje kovoje šėtonas padarys viską,
ką gali, kad neleistų žmonėms laikytis „Dievo įsakymų“ arba „Jėzaus

tikėjimo“, arba abiejų. Vadinasi reikia saugotis bet kokio mokymo, kuris,
net ir lydimas didelių ženklų bei stebuklų, atitolintų mus nuo bet
kurios iš šių dviejų likučio savybių.

`7. Perskaitykite Mt 24, 23–27; 2 Kor 11, 13–14; 2 Tes 2, 9–12. Ką šios
eilutės mums sako apie apgaulingą šėtono galią ir veikimo būdą?`

Baigiamosiomis laiko akimirkomis šėtonas įvykdys savo paskutinę
apgaulę: „Kad atsiskleistų stebukladarių demonų jėga, greitai danguje
pasirodys siaubingi antgamtinio pobūdžio vaizdai. Demonų dvasios
nusileis ant žemės karalių ir viso pasaulio, kad tvirtai supančiotų
juos apgavystėmis ir skatintų susijungti su šėtonu jo galutiniame mūšyje
su dangiškąja valdžia. Šios jėgos vienodai apgaus ir valdovus, ir
pavaldinius. Atsiras žmonių, kurie skelbsis pačiu Kristumi ir reikš teisę
į titulą ir pagarbą, kuri priklauso pasaulio Atpirkėjui. Jie darys nuostabius
išgydymo stebuklus ir apsimes gavę dangiškuosius apreiškimus,
kurie iš tikrųjų prieštaraus Šventojo Rašto liudijimui.
Baigiamasis didžiosios apgavystės dramos veiksmas bus tuomet,
kai pats šėtonas vaidins Kristų. Bažnyčia ilgai tvirtino, kad į Išgelbėtojo
atėjimą žiūri kaip į vilčių išsipildymą. Dabar didysis apgavikas sudarys
vaizdą, kad Kristus atėjo. Skirtingose žemės vietose šėtonas pasirodys
žmonėms didinga akinančiai spindinčia būtybe, pagal apaštalo Jono
aprašymą panašia į Dievo Sūnų (žr. Apr 1, 13–15)“ (E. Vait, Didžioji
kova, 2017, p. 541).

`Kodėl itin svarbu suprasti tiesą apie tai, kaip Kristus sugrįš, taip pat
apie mirusiųjų būseną, kad nebūtume apgauti?`