---
title:  Mirtis Senajame Testamente
date:   03/06/2024
---

`2. Perskaitykite Ps 6, 6; Ps 115, 17; 1 Kar 2, 10; 1 Kar 11, 43 ir 1 Kar 14,
Ko šios eilutės moko apie mirusiųjų būklę?`

Senasis Testamentas nemoko sielos nemirtingumo. Taip pat nemoko,
kad po mirties tikintieji pakyla į dangų amžinybei arba kad po
mirties neištikimieji patenka į pragarą, kur dega amžinai. Senasis Testamentas
moko, kad mirtis yra miegas. Karalių knygoje vartojamas
posakis jie „užmigo su savo protėviais“, nusakant patriarchų mirtį.
Psalmės mirtį vadina „mirties miegu“ (Ps 13, 4; plg. Ps 90, 5). Kalbėdamas
apie mirtį, Jobas dėstė apie nepabudimą iš miego (Job 14, 12).
Psalmininkas priduria: „O aš, būdamas doras, matysiu Tavo veidą ir
pabudęs būsiu laimingas dėl Tavo Artumo“ (Ps 17, 15).
Kai Asirijos kariuomenė buvo nugalėta ir sunaikinta, karių mirtis
vadinama „mirties miegu“ (Ps 76, 6). Mirusiųjų, tarsi bekūnių dvasių,
sklandančių ore, kad galėtų bendrauti su gyvaisiais, idėja yra visai ne
biblinė, o pagoniška sąvoka.
Nesuvokdami tiesos apie mirtį esame atviri šėtono apgaulei. „Daugelis
susidurs su demonų dvasiomis, apsimetusiomis jų mylimais artimaisiais
ar draugais. Tos dvasios skelbs pačias pavojingiausias erezijas.
Šios viešnios stengsis sukelti pačius švelniausius mūsų jausmus
ir darys stebuklus, kad patvirtintų savo žodžius. Mes turime būti 
pasiruošę atremti jas Biblijos tiesa, kad mirusieji nebežino nieko, o pasirodžiusieji
– demonų dvasios“ (E. Vait, Didžioji kova, 2017, p. 485).

`3. Perskaitykite Dan 12, 2 ir Job 19, 25–26. Kuo šios eilutės papildo
mokymą apie mirusiųjų būklę?`

Mirtis yra miego poilsis iki prisikėlimo. Nėra bekūnių dvasių, kurios
galėtų bendrauti su gyvaisiais. Nors pagonys tikėjo dvasiniu pasauliu,
izraelitai mirtį laikė miegu iki prisikėlimo ryto.
Nors gedime mirusiųjų, pagalvokime apie tuos, kurie miršta Kristuje:
jie užmerkia akis mirdami ir tada, nepaisant to, kiek prabėgs laiko,
kol Jėzus grįš, jie vėl bus sąmoningi Antrojo atėjimo metu. Pirma
jų mintis prisikėlus – Oho, Jėzus tikrai greitai sugrįžo!