---
title:  Tolesniam tyrinėjimui
date:   07/06/2024
---

Neseniai išleistoje Li Strobelio (Lee Strobel) knygoje „The Case for
Heaven“ remiamasi mintimi, kad po mirties mirusieji išlieka gyvi ir yra
tam tikro sąmoningo būvio, o „pomirtiniai išgyvenimai“ naudojami
kaip „įrodymas“. Štai vienas iš pavyzdžių: „Kita mergina, patyrusi 

mirtį širdies operacijos metu, pasakė, jog pomirtiniame gyvenime sutiko
savo brolį – tai ją nustebino, nes ji neturėjo brolio. Kai po operacijos ji
papasakojo apie tai savo tėvui, jis pirmą kartą jai atskleidė, kad ji tikrai
turi brolį, bet jis mirė prieš jai gimstant“ (Lee Strobel, The Case for Heaven
(Grand Rapids, MI) : Zondervan Books, 2021), 69 p.). Tačiau Strobeliui
nepavyksta suderinti pomirtinio gyvenimo idėjos su aiškiu Rašto
mokymu, kad tik Kristui sugrįžus krikščionys sulaukia galutinio atlygio.
Mes buvome įspėti: „Daugelis susidurs su demonų dvasiomis, apsimetusiomis
jų mylimais artimaisiais ar draugais. Tos dvasios skelbs
pačias pavojingiausias erezijas. Šios viešnios stengsis sukelti pačius
švelniausius mūsų jausmus ir darys stebuklus, kad patvirtintų savo
žodžius. Mes turime būti pasiruošę atremti jas Biblijos tiesa, kad mirusieji
nebežino nieko, o pasirodžiusieji – demonų dvasios.
Mūsų laukia išbandymo valanda, ‘kuri ištiks visą pasaulį, kad būtų
išmėginti žemės gyventojai’ (Apr 3, 10). Visi, kurie tvirtai tikėdami nesiremia
Dievo Žodžiu, bus apgauti ir nugalėti. Šėtonas kiek įmanydamas
klaidina žmones visokiomis nedoromis apgaulėmis, kad pavergtų
juos, o jo apgavysčių nuolat daugėja. Pasiekti tikslą jis gali tik tada,
kai žmonės laisva valia atsiduoda jo gundymams. Tie, kurie nuoširdžiai
siekia sužinoti tiesą ir ‘klusnumu tiesai nuskaidrinti savo sielas’, tai yra,
daro viską, ką gali, kad pasiruoštų kovai, įsitikins, kad Dievas, kurio vardas
‘Amen’, yra patikima apsauga. ‘Kadangi tu laikeisi Mano paliepimo
ištverti, tai ir Aš tave apsaugosiu’ (Apr 3, 10) Tai – Išgelbėtojo pažadas.
Jis greičiau siųs visus angelus iš dangaus apsaugoti savo tautą negu
leis šėtonui nugalėti nors vieną širdį, kuri Juo pasitiki“ (E. Vait, Didžioji
kova, 2017, p. 485).

**Klausimai aptarimui:**

`1. Kaip šėtonas gali subtiliai panaudoti spiritizmo įtaką, kad paveiktų
protą? Kokį vaidmenį čia atlieka žiniasklaida?`

`2. Kaip pasidalytumėte savo tikėjimu su draugu, kuris ką tik neteko
mylimo žmogaus ir yra įsitikinęs, kad šis asmuo yra danguje? Ką
dera sakyti ir ko nedera sakyti?`