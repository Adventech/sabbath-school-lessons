---
title:  Spiritizmas
date:   01/06/2024
---

### Šios savaitės tyrinėjimui skaitykite:
Mt 10, 28; Mok 9, 5; Iz 8, 19–20; Jn 11, 11–14. 21–25; Apr 16, 13–14; Mt 24, 23–27; 2 Tes 2, 9–12.

> <p>Įsimintina eilutė:</p>
> „O pats Viešpats, nuskambėjus paliepimui, arkangelo balsui ir Dievo trimitui, nužengs iš dangaus. Tuomet pirmiausia prisikels tie, kurie mirė Kristuje, paskui mes, gyvieji, išlikusieji, kartu su jais būsime pagauti debesysna pasitikti Viešpaties ore ir taip visuomet pasiliksime su Viešpačiu“ (1 Tes 4, 16–17).

Prieš kelis dešimtmečius pasirodė pasakojimų apie pomirtinius
išgyvenimus, neva žmonės mirė, o atgaivinti pateikė neįtikėtinus pasakojimus
apie tai, ką matė ir girdėjo būdami „mirę“. Tūkstančiai šių
pasakojimų buvo užfiksuoti ir ištirti. Visame pasaulyje, įskaitant krikščioniškąjį
pasaulį, milijonai mano, jog šie pasakojimai yra įrodymas,
kad mirusieji tikrai nėra mirę. Šis pamatinis spiritizmo tikėjimas yra
viena iš labiausiai paplitusių ir veiksmingiausių šėtono apgaulių.
Tiesą sakant, spiritizmas prasidėjo dar Edene, kai žaltys melavo
Adomui ir Ievai: „Jūs tikrai nemirsite!“ (Pr 3, 4) Per visą istoriją spiritizmas
įgavo įvairių formų, bet visada su pagrindine prielaida, kad gyvenimas
tęsiasi net ir po mirties. Ši idėja taip pat buvo vieno didžiausių
klastingų XIX amžiaus religinių judėjimų pagrindas – Foks (Fox)
seserų tvirtinimas, vėliau pripažintas sukčiavimu, kad jos gali gauti
atsakymus į klausimus iš mirusiųjų dvasių.
Paskutinėje žemės kovoje šėtonas apgaus milijonus spiritistiniais
reiškiniais. Apreiškimo knygoje nurodoma, kad tai yra vienas iš būdų,
kaip jis bandys užvaldyti pasaulį.

Šios temos tikslas – parodyti, kad mūsų vienintelė apsauga nuo
šėtono klastų paskutinėmis dienomis yra asmeninis ryšys su Kristumi
ir tvirtas Rašto mokymo pagrindas. Įskaitant mokymą apie mirtį, nepaisant
to, ką mūsų akys, ausys ir širdis bandytų mums pasakyti.