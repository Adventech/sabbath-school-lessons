---
title:  Spiritizmas paskutinėmis dienomis. 1 dalis
date:   05/06/2024
---

`5. Perskaitykite Mt 24, 5. 11. 24; 2 Tes 2, 7–9; Apr 13, 13–14; Apr 16,
13–14. Su kokiomis apgavystėmis žmonės susidurs paskutinėmis
dienomis?`

Velnias „darys didelių ženklų bei stebuklų“, kad suklaidintų minias
prieš pat Jėzaus atėjimą. Komentuodamas demoniškų dvasių apgaulingą
galią, Ángelis Rodrígezas (Ángel Rodríguez) teigia taip: „Jų įtikinimo
galia slypi ne žinios turinyje, o antgamtinėse apraiškose, vadinamose
‘ženklais’ arba ‘stebuklais’. Jie ‘darys’ (poieō) ženklus, taip
paveikdami žmonių jausmus, o ne jų gebėjimą mąstyti. Tai, jog šiuos
ženklus daro demonai, rodo, kad trijų demonų [slibino, žvėries ir melagingo
pranašo] žinią vienijanti jėga yra spiritistinio pobūdžio – Dievas
nėra jų šaltinis, nei jie dangiškos kilmės. Kosminei kovai artėjant
prie pabaigos, demoniška galia žmonijos istorijoje pasireikš 

precedento neturinčiu būdu. Spiritizmas, kurio pamatas yra nebiblinis sielos
nemirtingumo klaidamokslis, beveik pavergs pasaulį“ (The Closing
of the Cosmic Conflict: Role of the Three Angels’ Messages, unpublished
manuscript, 6 p.).

`6. Kodėl pavojinga pasitikėti jausmais? Kokį vaidmenį, gerą ir blogą,
jausmai atlieka mūsų tikėjimo patyrimui? Kaip šėtonas gali apeiti
mūsų mąstymą ir paveikti mūsų jausmus?`

„Šėtonas ilgai ruošėsi paskutiniam mėginimui apgauti pasaulį. […]
Pamažėle jis ruošė kelią savo apgavysčių viršūnei – spiritizmui – atsirasti.
Dar ne visus savo planus jis įgyvendino iki galo, bet padarys tai
pačiu paskutiniu metu. […] Visas pasaulis, išskyrus tuos, kuriuos per tikėjimą
Dievo Žodžiu saugos Visagalio jėga, paklius į apgautųjų gretas.
Žmonės nuolat grimzta į pražūtingą nerūpestingumą, iš kurio juos pažadina
tik išsiliejusi Dievo rūstybė“ (E. Vait, Didžioji kova, 2017, p. 486).
Nesunku suprasti, kaip milijonus ar net milijardus nesuprantančių
mirusiųjų būklės gali pavergti klaidamoksliai, susiję su mintimi, kad
mirusieji toliau gyvena.

`Nuo kokių net ir dabar dažniausiai pasitaikančių klaidamokslių yra
apsaugoti tie, kurie supranta, kad mirusieji miega?`