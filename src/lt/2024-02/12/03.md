---
title:  Paženklinti dangui
date:   17/06/2024
---

Artėjančioje garbinimo krizėje ištikimi Dievui žmonės nepasiduos
pasaulietiniam spaudimui (Apr 14, 12). Jie bus paženklinti Šventosios
Dvasios (Ef 4, 30) ir bus nepajudinami. Senovėje oficialių dokumentų
autentiškumą paliudydavo antspaudai. Jie buvo išskirtiniai, individualizuoti
ženklai. Kadangi galutinė kova yra susijusi su garbinimu ir
Dievo valdžia, kaip apreikšta Jo Įstatyme, tikėtina, kad Dievo antspaudas
yra Jo Įstatyme (plg. Iz 8, 16).

`3. Perskaitykite Iš 20, 8–11. Kokie antspaudo elementai yra sabatos
įsakyme?`

Čia yra trys autentiško antspaudo elementai: (1) Vardas, kuriam
priklauso antspaudas – Viešpats, tavo Dievas. (2) Jo titulas – Tas, kuris
„padarė“; Kūrėjas. (3) Jo teritorija – dangus ir žemė, jūra ir visa, kas
juose. Antspaudas Biblijoje kartais vadinamas žyme (Rom 4, 11). Šie
du žodžiai kartais sukeičiami. Kaip Dievo ženklas arba antspaudas
Dievo Įstatymo širdyje, sabata yra galutinės kovos, susijusios su garbinimu,
centre (Ez 20, 12. 20; Apr 12, 17).

`4. Palyginkite Apr 7, 1–3 ir Apr 14, 1 su Apr 13, 16–17. Kas paženklinama
Dievo antspaudu ir žvėries ženklu? Jūsų manymu, kodėl tai
svarbu?`

Dievo antspaudu paženklintos kaktos. Kakta yra proto simbolis ir
reiškiantis sąmoningą sprendimą.

Žvėries ženklas padaromas arba ant kaktos, arba rankos, simbolizuojant,
kad žmonės yra įsitikinę ir sąmoningai priima šėtono melą
arba, kitu atveju, jie pasiduoda klaidingam garbinimui, kad išvengtų
mirties.
Velnias nekenčia tų, kurie paklūsta Dievui. Didžioji kova pasiekia
kulminaciją, kai slibinas (šėtonas) kariauja prieš tikinčiųjų likutį, kuris
„laikosi Dievo įsakymų ir Jėzaus tikėjimo!“ (Apr 14, 12) Jie yra pasišventę
ištikimybe Kristui.

`Kodėl kasdienė ištikimybė Viešpačiui yra pasiruošimo ateinančiai
paskutinei krizei esmė?`