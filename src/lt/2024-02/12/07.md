---
title:  Tolesniam tyrinėjimui
date:   21/06/2024
---

Jau 1851 m. adventistų pionieriai antrąjį Apr 13, 11–17 žvėrį tapatino
su Jungtinėmis Amerikos Valstijomis. Bet tada tikriausiai buvo
sunku suprasti, kaip Jungtinės Valstijos galėjo priversti visą pasaulį
garbinti pirmąjį žvėrį (Apr 13, 12). Net 1880-aisiais visą JAV karinį jūrų
laivyną sudarė tik 48 senstantys laivai.

Tačiau nuo Šaltojo karo pabaigos jokia galia neprilygsta JAV karinei
galiai. Ir nors amerikiečiai mėgavosi nuostabiomis laisvėmis, nesudėtinga
pastebėti, kad sunkėjant laikams šios laisvės trypiamos ar
net visiškai atimamos. Daugelis mano, kad ir dabar tai matome.
„Visi, kurie atsisakys paklusti [laikydamiesi netikros sabatos], iš pradžių
bus baudžiami pagal civilinius įstatymus, o galų gale bus paskelbta,
kad jie nusipelno mirties. Antra vertus, Dievo Įstatymas, įskaitant
ir Kūrėjo poilsio dieną, reikalauja paklusti ir grasina dideliu Jo įniršiu,
kuris išsilies ant įsakymų laužytojų“ (E. Vait, Didžioji kova, 2017, p. 524).

„Audrai priartėjus, dauguma tų, kurie tikėjo Trečiojo angelo žinia,
bet nebuvo ištikimi tiesai, nepakluso jai, atsisakys savo pažiūrų ir įsijungs
į priešininkų gretas. Kai jie susivienys su pasauliu ir pritars jo
dvasiai, jų požiūriai įvairiais klausimais taps panašūs į pasaulio. Atėjus
išbandymui jie bus pasiruošę rinktis lengvą ir populiarią poziciją. Talentingi,
malonių manierų žmonės, buvę tiesos pusėje, naudos savo
sugebėjimus, kad apgaudinėtų ir klaidintų žmones. Jie taps pačiais
aršiausiais buvusių brolių priešais. Kai šabo dienos šventėjai bus patraukti
į teismą, kad atsakytų už savo tikėjimą, šie išdavikai bus patys
aktyviausi šėtono padėjėjai. Jei klaidingai apibūdins bei kaltins buvusius
brolius ir seseris ir melagingais gandais bei šmeižtu kurstys prieš
juos vyresnybę“ (E. Vait, Didžioji kova, 2017, p. 527).

**Klausimai aptarimui:**

`1. Kodėl ateinančios krizės metu itin svarbu suprasti paskutiniųjų
dienų įvykius? Kaip Šventasis Raštas apsaugo nuo apgaulės?`

`2. Demokratinės visuomenės visame pasaulyje šimtmečius buvo religijos
laisvės bastionai. Kaip tai gali pasikeisti gana greitai?`

`3. Pažvelkite į ankstesnį E. Vait teiginį. Kokius sprendimus priimate
šiandien, kad rytoj galėtumėte būti kartu su tais išpažįstančiaisiais
adventistais?`

`4. Kaip pasikeičia antrojo angelo žinia po galingojo šauksmo ir kaip
mes galime asmeniškai pasiruošti, jog sulauktume vėlyvojo lietaus,
kad užbaigtume Dievo darbą žemėje?`