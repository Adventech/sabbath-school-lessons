---
title:  Ką mes garbiname?
date:   18/06/2024
---

Paskutinėmis dienomis didžioji kova vyks dėl garbinimo. Ar mes
garbinsime Kūrėją, ar garbinsime žvėrį ir jo atvaizdą? Vidurio nėra.
Pirmasis Apreiškimo 14 angelas ragina vyrus ir moteris pašlovinti
dangaus ir žemės, jūros ir vandens šaltinių Sutvėrėją (Apr 14, 7).
Toliau raginimą tęsia trečiasis angelas, atskleisdamas baisius žvėries
garbinimo padarinius: „tas turės gerti Dievo įniršio vyno, įpilto ir neatmiešto
Jo rūstybės taurėje“ (Apr 14, 10). Priešingai tiems, kurie garbina
Kūrėją, laikosi „Dievo įsakymų ir Jėzaus tikėjimo“ (Apr 14, 12)
Pasaulio sukūrimas yra tikrojo garbinimo pagrindas (Apr 4, 11).
Kadangi Dievas visa sukūrė per Jėzų Kristų (Ef 3, 9), šėtonas nekenčia
Kūrėjo ir žemiškų galių pagalba siekė pakeisti sabatą, pasaulio sukūrimo
atminimą (Dan 7, 25). Artėjanti kova dėl Dievo Įstatymo susitelkia
į autoritetą. Jei šėtonas gali panaikinti sabatos šventimą, jis paskelbs,
kad jo autoritetas viršija Dievo autoritetą. Kad tai padarytų, šėtonas
sieks įtikinti arba priversti visą pasaulį priimti netikrą sabatą.
Kad ir kaip dabar būtų sunku tai įžvelgti, jau minėjome anksčiau,
jog pasaulis dramatiškai keičiasi. KOVID-19 krizė mums parodė, kad
per vieną naktį mūsų pasaulis gali tapti kitokiu. Nors nežinome detalių,
kurios veda prie žvėries ženklo, jas ne itin sunku įsivaizduoti.
Pasaulis yra labai nestabilus, o aplinkybės, dėl kurių Biblija įspėja, iš
tikrųjų gali susiklostyti greičiau, nei dabar galime įsivaizduoti, dėl
nuostabių technologijų.

`5. Perskaitykite Apr 13, 13–17. Kaip konkrečiai baudžiami tie, kurie
nepriima žvėries ženklo?`

Tiems, kurie yra ištikimi Kristui ir neseka žvėries bei jo atvaizdo,
grės ekonominės bausmės ir mirties bausmė. Žmonija išlieka tokia,
kokia buvo visada – sugedusi, trokštanti valdžios ir smurtaujanti. Nors
tiksliai dar nežinome, kaip rutuliosis paskutinieji įvykiai, nėra per sunku
įsivaizduoti persekiojimą paskutiniais laikais. Nors parašyti visiškai
kitame kontekste, šie Jono žodžiai pasako viską. Apie Jėzų Jonas rašė:
„Jam nereikėdavo, kad kas paliudytų apie žmogų. Jis pats žinojo, kas
yra žmogaus viduje“ (Jn 2, 25).
Pagalvokite apie žmonijos sugedimą ir blogį, kurį žmonės gali padaryti.
`Kodėl tai rodo, kaip lengvai gali išsirutulioti paskutinieji įvykiai?
Svarbiau, ko ši liūdna tiesa turėtų mokyti apie mūsų pačių širdies
saugojimą?`