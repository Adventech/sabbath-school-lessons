---
title:  Ankstyvasis ir vėlyvasis lietus
date:   19/06/2024
---

`6. Perskaitykite Jl 2, 21–24 ir Apd 2, 1–4. 41–47. Kas išsipildė pirmajame
šimtmetyje? Kokį poveikį tai padarė?`

Šventosios Dvasios išliejimas per Sekmines žymi galingą krikščionių
Bažnyčios pradžią. Trys tūkstančiai atsivertė tą pačią dieną. Apaštalų
darbų knygoje minimas perkeičiančios Dievo malonės stebuklas
po stebuklo: „daug žmonių, išgirdusių žodį, įtikėjo, ir tikinčiųjų padaugėjo
maždaug iki penkių tūkstančių“ (Apd 4, 4). Vos 120 tikinčiųjų susirinko
melstis, bet malda nulėmė didelį pasikeitimą. Greitai prie Bažnyčios
prisidėjo tūkstančiai tikinčių. „Net didelis kunigų būrys pakluso
tikėjimui“ (Apd 6, 7). Kai mokiniai buvo smarkiai persekiojami Jeruzalėje,
jie „keliaudami skelbė gerosios naujienos žodį“ (Apd 8, 4). Bažnyčios
buvo įkurtos visoje Judėjoje, Samarijoje ir Galilėjoje (žr. Apd 9, 31).
Po atsivertimo apaštalas Paulius paskelbė Kristų visame Viduržemio

jūros pasaulyje. Tesalonikoje kai kurie žydai, nusiteikę prieš Evangeliją,
taip pareiškė: „Tie žmonės, kurie visame pasaulyje kelia suirutę, atvyko
čionai“ (Apd 17, 6). Šventosios Dvasios galia mokiniai per ganėtinai
trumpą laiką laimėjo tuomet žinomą pasaulį. Joelio pranašystė dėl
ankstyvo lietaus išsipildė per Sekmines, tačiau vėlyvasis lietus bus išlietas
su didesne galia, kad žemė būtų paruošta paskutinei pjūčiai.

`7. Perskaitykite Zch 4, 6; Zch 10, 1; Oz 6, 3; Jok 1, 5. 7. 8. Pasak šių
eilučių, kaip bus baigtas Dievo darbas žemėje?`

Terminai ankstyvasis ir vėlyvasis lietus kyla iš derliaus nuėmimo
ciklo Izraelyje. Ankstyvasis lietus ateidavo rudenį ir sudaigindavo sėklas.
Pavasarį ateidavo vėlyvasis lietus ir subrandindavo derlių. Taip
nusakomas Šventosios Dvasios darbas skelbiant Evangeliją. „Kaip
Ankstyvasis lietus buvo duotas Evangelijos skelbimo pradžioje, išliejant
Šventąją Dvasią, kad sudygtų vertinga sėkla, taip Vėlyvasis lietus
bus išlietas pabaigoje, kad sunokintų derlių […] Didysis evangelizavimo
darbas neturi baigtis sumažėjus Dievo jėgos pasireiškimui, ženklinusiam
jo pradžią. Pranašystės, išsipildžiusios išliejant Ankstyvąjį
lietų evangelizavimo darbo pradžioje, pasikartos vėl išliejant Vėlyvąjį
lietų jo pabaigoje“ (E. Vait, Didžioji kova, 2017, p. 530).