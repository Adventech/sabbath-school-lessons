---
title:  Tolesniam tyrinėjimui
date:   26/04/2024
---

> <p></p>
> „Dievas ryškia šviesa apšvietė išrinktųjų žmonių protus ir atskleidė jiems daugelį Romos paklydimų. Tačiau jie negavo visos šviesos, kuri turėjo būti duota pasauliui. Dievo tarnai vedė žmones iš katalikybės tamsos, bet jiems teko susidurti su daugybe didelių kliūčių. Jis vedė juos pamažu, atskleisdavo jiems tiek, kiek jie galėjo suprasti. Jie nebūtų pajėgę priimti visos šviesos iš karto. Kaip ryškūs vidurdienio saulės spinduliai apakina tuos, kurie ilgai gyvena tamsoje, taip visa šviesa būtų privertusi juos nusisukti. Todėl Viešpats atskleidė šiems vyrams šviesą pamažu. Kiekvieną amžių atsirasdavo vis nauji ištikimi darbuotojai, kurie vedė žmones toliau reformacijos keliu“ (E. Vait, Didžioji kova, 2017, p. 86).

> <p></p>
> „Kitame laiške kunigui, tapusiam Evangelijos mokiniu, Janas Husas nuolankiai pripažino savo klaidas ir kaltino save, kad ‘jautė malonumą dėvėdamas prabangius apdarus ir tuščiai leisdamas laiką menkaverčiams užsiėmimams’. Po to jis pridėjo šiuos jaudinančius perspėjimus: ‘Tegu tavo mintis užvaldo Dievo šlovinimas ir sielų išgelbėjimas, o ne parapijų ir turto troškimas. Saugokis, kad neišpuoštum savo namų labiau už savo sielą, labiausiai rūpinkis dvasiniu pastatu. Būk pamaldus ir kuklus, nesumenkink savo vertės puotaudamas. Jei nepakeisi gyvenimo būdo ir nesusilaikysi nuo nesaikingumo, aš bijau, kad būsi griežtai nubaustas, kaip ir aš’“ (E. Vait, Didžioji kova, 2017, p. 88).

**Klausimai aptarimui:**

`1. Kas yra „progresyvi šviesa“? Kodėl Dievas palaipsniui atskleidžia
tiesą? Kaip šie principai galioja Dievo Bažnyčiai šiandien?`

`2. Kaip naujai atrastos tiesos yra susijusios su ankstesnėmis tiesomis,
kurias suprato Dievo tauta? Kodėl nauja šviesa niekada neturi
prieštarauti senajai?`

`3. Nesvarbu, kur gyventumėte, jūsų kultūra propaguos vertybes,
idėjas ir moralės nuostatas, kurios tam tikru būdu prieštarauja
Rašto mokymui. Įvardijus šias prieštaraujančias viena kitai sritis,
kaip matote save ir mus, kaip bažnyčią, sprendžiančius šiuos iššūkius?
Kaip išlikti gerais piliečiais ir tuo pat metu nepasiduoti bet
kokioms iškreiptoms vertybėms, kurias skelbia mūsų kultūra?`

`4. Kaip Jano Huso laiškas veikia jūsų mąstymą šiandien? Kokį įspūdį
šis laiškas daro jums?`