---
title:  Stovėjimas už tiesą
date:   20/04/2024
---

### Šios savaitės tyrinėjimui skaitykite:
Dan 7, 23–25; Apr 12, 6. 14; Jud 3–4; Apr 2, 10; Apd 5, 28–32; Ps 19, 9–13; 1 Jn 5, 11–13.

> <p>Įsimintina eilutė:</p>
> „Kaip Mozė dykumoje iškėlė žaltį, taip turi būti iškeltas ir Žmogaus Sūnus, kad kiekvienas, kuris Jį tiki, turėtų amžinąjį gyvenimą“ (Jn 3, 14–15).

Šiuolaikinis Turkijos pajūrio miestas Izmiras kadaise buvo biblinis
miestas Smirna, minimas Apreiškimo knygoje. Šis senovinis maždaug
100 000 gyventojų turintis miestas klestėjo pirmojo ir antrojo šimtmečio
pabaigoje. Tai buvo klestintis miestas ir karštai ištikimas Romai.
Kartą metuose visiems Smirnos piliečiams buvo liepiama smilkyti
romėnų dievams. Akivaizdu, kad antrajame šimtmetyje Smirnoje
taip pat klestėjo krikščionių bendruomenė, ir daugelis jų nesiruošė
tam paklusti. Polikarpas, ankstyvasis Bažnyčios vadovas, buvo nukankintas
Smirnos viešojoje aikštėje, sudegintas ant laužo, nes atsisakė
išduoti savo Viešpatį smilkydamas romėnų dievams. Paskutinį kartą
paprašytas išsižadėti Kristaus, jis atsakė: „Aš Jam tarnavau aštuoniasdešimt
šešerius metus, ir Jis man nepadarė nieko blogo. Kaip aš galiu
pikta kalbėti apie savo Karalių, kuris mane išgelbėjo?“
Ištisus šimtmečius vyrai ir moterys buvo pasirengę patirti kankinystę,
tačiau neatsisakyti tikėjimo Kristumi. Jų auka atgaivina mūsų
drąsą. Pasakojimas apie jų pasišventimą Kristui atnaujina mūsų pačių
pasišventimą. Šią savaitę apžvelgsime kai kuriuos biblinius principus,
paskatinusius valdiečius ir vėlesnius reformatorius, tokius kaip Husas
ir Jeronimas, išlikti ištikimiems Viešpačiui, kad ir kas nutiktų – net gresiant
mirčiai nuo tos pačios jėgos, kuri nužudė Polikarpą, Romos, bet
dabar popiežiaus laikotarpiu.