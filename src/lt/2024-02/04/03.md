---
title:  Šviesa nugali tamsą
date:   22/04/2024
---

`2. Perskaitykite Jud 3–4. Koks čia perspėjimas ir kaip jis buvo pritaikytas
vėlesnei krikščionių Bažnyčiai?`

Judo laiškas buvo parašytas 65 m. po Kristaus ištikimiems krikščionims,
„Dieve Tėve numylėtiems ir Jėzui Kristui išsaugotiems pašauktiesiems“
(Jud 1). Šie ištikimi tikintieji buvo raginami kovoti „už
tikėjimą, vieną kartą visiems laikams duotą šventiesiems. Mat vogčiomis
įsiskverbė tarp jūsų žmonių […] jie […] mūsų Dievo malonę
iškreipia į palaidumą“ (Judo 3–4). Šis įspėjimas tikintiesiems buvo
dar aktualesnis viduramžiais, kai į Bažnyčią įsiskverbė pagoniški papročiai
ir žmonių tradicijos iškraipė Dievo Žodį. Daugelį amžių tokie
žmonės kaip valdiečiai buvo Šventojo Rašto tiesų gynėjai. Jie tikėjo,
kad Kristus yra vienintelis jų tarpininkas, o Biblija – vienintelis autoritetas.

> <p> </p>
> „Kiekviename amžiuje buvo Dievo liudytojų, saugojančių tikėjimą Kristumi kaip Dievo ir žmogaus tarpininku. Jie laikė Bibliją vienintele gyvenimo taisykle ir šventė tikrąją sabatą“ (E. Vait, Didžioji kova, 2017, p. 51).

`3. Perskaitykite Apr 2, 10. Kokį pažadą Dievas duoda tiems, kurie
Jam ištikimi net mirties akivaizdoje?`

Šie žodžiai buvo parašyti Smirnos Bažnyčiai. Vienas iš šio miesto
globėjų buvo Dionisas, iškilmių ir vaisingumo dievas. Mirus Dioniso
kunigams, laidotuvių procesijoje jiems ant galvų buvo uždedama karūna.
Jonas priešpastato šią žemiškąją karūną, uždėtą ant galvos mirties
metu, su gyvenimo vainiku, uždėtu ant galvų tiems, kurie nugali
blogio jėgas. Gyvenimo vainikas duodamas tiems, kurie dėl Kristaus
ištvėrė išmėginimus, sunkumus, kentėjimus ir pačią mirtį.
Gyvenimo vainikas įkvepia šiuos ištikimus tikinčiuosius iškęsti
pačią mirtį dėl Kristaus. Gyvenimo vainikas visada motyvuoja tikinčiuosius
sudėtingomis aplinkybėmis. Jis įkvėpė valdiečius sielvarte ir
persekiojimuose. Jie žinojo, kad vieną dieną pamatys Jėzų ir gyvens
su Juo amžinai. Gyvenimo vainikas taip pat kalba apie mus: dabar galime
patirti išbandymus, bet mūsų laukia gyvenimo vainikas, jei nenuleisime
akių nuo Jėzaus.

`Kas jus skatina sudėtingais laikais? Kas jus gąsdina? Kokių pažadų
įvykdymo galite melsti tokiais laikais?`
