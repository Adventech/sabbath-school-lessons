---
title:  Trijų angelų žinia
date:   30/05/2024
---

Apr 14, 7 pirmasis angelas galingai skelbia: „Bijokite Dievo ir atiduokite
Jam pagarbą, nes atėjo Jo teismo valanda; nuolankiai pašlovinkite
dangaus ir žemės, jūros ir vandens šaltinių Sutvėrėją!“ Dangus
ragina, kad artėjančio teismo šviesoje savo didžiausią ištikimybę ir
nuoširdžią pagarbą atiduotume Kūrėjui.
Antrasis angelas skelbia: „Krito, krito didžioji Babelė, kuri savo paleistuvingo
įniršio vynu apgirdė visas tautas!“ (Apr 14, 8) Babilonas
simbolizuoja puolusią religinę sistemą, kuri atmetė pirmojo angelo
žinią ir palaiko klaidingą garbinimo sistemą. Štai kodėl Apr 14, 9–11

perspėja negarbinti žvėries ir jo atvaizdo. Čia pateikiami du priešingi
pasirinkimai – Kūrėjo garbinimas arba žvėries garbinimas. Kiekvienas
žemės planetos žmogus priims galutinį ir neatšaukiamą sprendimą,
kam priklauso visiška ištikimybė – Jėzui ar šėtonui.

`7. Perskaitykite Apr 14, 12. Kokios yra dvi skiriamosios savybės tų,
kurie atsisako garbinti žvėrį? Kodėl abejos yra gyvybiškai svarbios?`

Paskutiniaisiais laikais Dievas turės žmonių, kurie bus Jam ištikimi
didžiausio pasipriešinimo ir nuožmiausio persekiojimo pasaulio istorijoje
akivaizdoje. Dėl Kristaus teisumo dovanos jie gyvens malonės
kupiną, klusnų gyvenimą. Kūrėjo garbinimas tiesiogiai prieštarauja
žvėries garbinimui ir išreiškiamas Dievo įsakymų laikymusi. Ši galutinė
kova dėl ištikimybės Kristui arba ištikimybės žvėriui pasireiškia
garbinimu, o šios didžiosios gėrio ir blogio kovos esmė yra sabata.
Šie pasišventę Gelbėtojui sekėjai ne tik tikės Jėzumi, bet ir turės
Jėzaus tikėjimą. Pastarais yra toks gilus, toks pasikliaunantis, toks pasišventęs,
kad visi demonai pragare ir visi išmėginimai žemėje negali
jo išjudinti. Tai tikėjimas, kuris pasikliauna, nors nemato, tiki, nors
negali suvokti, ir viliasi, nors negali suprasti. Šis Jėzaus tikėjimas yra
dovana, kurią gauname tikėjimu. Tai padės mums įveikti krizę. Kai
prasidės paskutinė krizė ir susidursime su ekonominiu boikotu, persekiojimais,
įkalinimu ir pačia mirtimi, Jėzaus tikėjimas ves mus paskutinėmis
žemės valandomis, kol Jėzus grįš.