---
title:  Dievo įstatymo nekintamumas
date:   27/05/2024
---

`2. Perskaitykite Mt 5, 17–18; Ps 111, 7–8; Mok 12, 13–14; 1 Jn 5, 3; ir Pat 28, 9. Ko šie Rašto tekstai moko apie krikščionių santykį su Įstatymu?`

Septintosios dienos adventistai seka protestantų reformatorių,
kurie palaikė Dievo Įstatymo šventumą, pėdomis. Atkreipkite dėmesį
į šį galingą Džono Veslio teiginį: „Mozės Izraelio vaikams duotą apeiginį
įstatymą, apimantį visus įsakus ir potvarkius, susijusius su senosiomis
aukomis ir tarnavimu šventykloje, mūsų Viešpats iš tikrųjų
atėjo nutraukti ir visiškai panaikinti… Bet moralės Įstatymo, Dešimt
įsakymų, patvirtinto pranašų, Jis nepanaikino. Atėjęs Jis neplanavo
atšaukti jokios šio Įstatymo dalies. Tai Įstatymas, kurio niekada nevalia
sulaužyti, kuris tvirtai stovi kaip ištikimas liudytojas danguje…
Kiekviena šio Įstatymo dalis turi išlikti galioti visai žmonijai ir visais
amžiais; nepriklausomai nei nuo laiko, nei nuo vietos ar kitų aplinkybių,
kurios gali pasikeisti, bet tik nuo Dievo prigimties ir žmogaus
prigimties bei jų nekintamo santykio vienas kito atžvilgiu“ (Upon Our
Lord’s Sermon on the Mount, Discourse V, John Wesley’s Sermons: An
Anthology (Nashville, TN: Abington Press, 1991), p. 208).

`3. Palyginkite Iš 34, 5–7 ir Rom 7, 11–12; Ps 19, 8–12; Ps 89, 15; ir Ps
119, 142. 172. Ką šie tekstai mums sako apie Dievo Įstatymo ir Dievo
charakterio ryšį?`

Kadangi Dievo Įstatymas yra Jo charakterio išraiška, Jo sosto pamatas
ir moralinis žmonijos pagrindas, šėtonas jo nekenčia. „Kiekvienam
tapo aišku, jeigu žemiškoji šventykla yra dangiškosios atvaizdas,

tai Įstatymas, saugomas Skrynioje žemėje, yra tiksli Įstatymo, esančio
dangaus Skrynioje, kopija. Norintieji suprato, kad priimtoji dangiškosios
šventyklos tiesa taip pat apėmė Dievo Įstatymo reikalavimus
bei ketvirtojo įsakymo – sabatos – šventumą. Čia slypi to aštraus ir
ryžtingo pasipriešinimo harmoningam Šventojo Rašto aiškinimui,
kuris atskleidžia tiesą apie Kristaus tarnystę dangiškoje šventykloje,
paslaptis“ (E. Vait, Didžioji kova, 2017, p. 377).

`Dėl kokių priežasčių žmonės dažnai ginčijasi, kad mes nebeprivalome
laikytis Dešimties įsakymų? Kaip manote, kas iš tikrųjų už to slypi?`