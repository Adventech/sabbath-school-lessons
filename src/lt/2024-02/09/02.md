---
title:  Šventykla ir įstatymas
date:   26/05/2024
---

`Perskaitykite Apr 11, 19; Iš 25, 16; Iš 31, 18 ir Apr 12, 17. Ko šios
eilutės moko, kas buvo Sandoros Skrynioje, Šventų Švenčiausioje
vietoje šventykloje?`

Permaldavimo diena buvo teismo diena. Visam Izraeliui buvo įsakyta
ją dalyvauti atgaila, sielos ištyrimu ir susilaikymu nuo visų darbų
(žr. Kun 23, 29–31). Tik šią dieną vyriausiasis kunigas įžengdavo į
Šventų Švenčiausiąją permaldavimui už nuodėmę. Ten, uždariausioje
šventyklos dalyje, buvo Sandoros Skrynia. Skrynioje buvo dešimties
Dievo įsakymų Įstatymas, įrašytas akmens plokštėse. Auksinis Skrynios
dangtis buvo vadinamas malonės sostu, ant kurio buvo šlakstomas
kraujas, apvalant šventyklą nuo nuodėmės. Dievo buvimas
pasireiškė Dievo šlove virš malonės sosto. Kiekviena atnašauta auka
atskleidė Dievo gailestingumą nuodėmingiems žmonėms, tačiau
Permaldavimo diena rodo, kad nuodėmė atmenama iki teismo dienos
(Hbr 10, 3). Tiesą sakant, nuodėmė bus visiškai pašalinta po šimtmečių
tik per Kristaus kraują, kai Jis mirė ant kryžiaus. Tik tikėdami Jo
krauju galime būti apvalyti nuo nuodėmės. (1 Pt 1, 18–19). Ten, Dievo
akivaizdoje, gražiai susijungia gailestingumas ir teisingumas.
Žvelgdamas į dangiškąją šventyklą, apaštalas Jonas pamatė „Dievo
šventyklą“ ir pasirodžiusią Jo Sandoros Skrynią (Apr 11, 19). Knygoje
„Didžioji kova“ pridėtas šis komentaras: „Dangiškos šventyklos
šventų švenčiausioje saugomas Dievo Įstatymas, kurį griaudžiant
griaustiniui ant Sinajaus kalno paskelbė Dievas. Dievo Įstatymas Jo
pirštu įrašytas akmeninėse plokštėse. Dangiškoje šventykloje saugomas
Dievo Įstatymas yra didysis originalas, kurio tiksli kopija įrašyta
akmens plokštėse ir kurį Mozė perteikė Penkiaknygėje. Tie, kurie suprato
šį teiginį, įsitikino Dievo Įstatymo šventumu ir nekintamumu“
(E. Vait, Didžioji kova, 2017, p. 375).

Ankstyvieji adventistai, tyrinėdami Bibliją ir mokydamiesi apie
šventyklą, suprato Dievo Įstatymo ir sabatos reikšmę Dievo Įstatymo
centre. Jie samprotavo, kad jei Dievo Įstatymas buvo parodytas Sandoros
Skrynioje dangiškoje šventykloje, jis tikrai negalėjo būti panaikintas
ant kryžiaus.

`Pagalvokite apie sabatą, kuri tūkstančio kilometrų per valandą greičiu
pasiekia mus kiekvieną savaitę be išimties. Ką tai turėtų mums
pasakyti apie pasaulio sukūrimo doktrinos svarbą? Kokia dar doktrina
turi tokį galingą ir pasikartojantį priminimą?`