---
title:  Dievo valdymo pamatas
date:   25/05/2024
---

### Šios savaitės tyrinėjimui skaitykite:
Apr 14, 6–12; Mok 12, 13–14; Pat 28, 9; Dan 7, 25.

> <p>Įsimintina eilutė:</p>
> „Ir įnirto slibinas prieš moterį, ir metėsi kautis su kitais jos palikuonimis, kurie laikosi Dievo įsakymų ir saugoja Jėzaus liudijimą“ (Apr 12, 17).

Uoliai tyrinėję Bibliją adventistai suprato Įstatymo reikšmę dangiškos
šventyklos Šventų Švenčiausiojoje vietoje. Žvelgdami į Dievo
Įstatymo esmę, jie taip pat atrado sabatos, ketvirtojo įsakymo, reikšmę.
Tiesą sakant, šis įsakymas labiau nei bet kuris kitas aiškiai įvardija
Dievą kaip mūsų Kūrėją, viso tikrojo garbinimo pamatą – ši tema bus
ypač aktuali paskutinėmis žemės istorijos dienomis (žr. Apr 14, 6–12).
Šėtono tikslas nuo pat pradžių buvo sužlugdyti Dievo garbinimą,
sulaužant Dievo Įstatymą. Jis žino, kad nusižengti „vienu dalyku“ reiškia
likti kaltu „dėl visų“ (Jok 2, 10); taigi piktasis skatina žmones nusižengti
Dievo Įstatymui. Šėtonas nekenčia sabatos, nes ji žmonėms
primena Kūrėją ir tai, kaip Jį reikia garbinti. Tačiau sabata taip pat yra
įrašyta Dievo Įstatyme dangaus šventyklos Šventų Švenčiausioje vietoje.
Kadangi Įstatymas apibrėžia nuodėmę, tol, kol žmonės siekia būti
ištikimi Dievui, Jo Įstatymas turi galioti, įskaitant sabatos įsakymą.
Šios temos tikslas – parodyti ryšį tarp šventyklos, Dievo Įstatymo,
sabatos ir artėjančios krizės, susijusios su žvėries ženklu. Taip pat tyrinėsime
sabatos svarbą paskutiniųjų laikų kartai.