---
title:  Tolesniam tyrinėjimui
date:   31/05/2024
---

„Daugelis žmonių neturėjo jokių Biblijos liudijimų savo tvirtinimų
naudai, jie užmiršo, kad panašūs nepagrįsti aiškinimai buvo panaudot
prieš Kristų bei Jo apaštalus, tačiau užsispyrę tvirtino: ‘Kodėl
mūsų didieji vyrai nesupranta šios sabatos dienos klausimo? Tik 
nedaugelis tiki kaip jūs. Negali būti, kad jūs teisūs, o visi garsūs pasaulio
teologai klysta’.
Norint paneigti tokius tvirtinimus, pakanka pasiremti Šventojo
Rašto mokymu bei Viešpaties ir žmonių santykių istorija“ (E. Vait, Didžioji
kova, 2017, p. 394).

„Ankstesnių kartų krikščionys švęsdami sekmadienį galvojo, kad
taip elgdamiesi jie laikosi biblinės sabatos dienos; ir dabar kiekvienoje
Bažnyčioje, neišskiriant ir Romos katalikų bažnyčios, yra tikrųjų
krikščionių, kurie nuoširdžiai tiki, jog sekmadienis yra Dievo nustatytoji
sabatos diena. Dievas priima jų nuoširdumą bei sąžiningumą.
Kai sekmadienį švęsti vers įstatymas, o pasaulis žinos tiesą apie tikrąją
sabatos dieną, tada kiekvienas, kuris peržengs Dievo nurodymą,
kad paklustų įsakymui, turinčiam ne aukštesnį autoritetą už Romos,
pagerbs popiežiją labiau už Dievą. Taip besielgiantys išreikš pagarbą
Romai ir tai valdžiai, kuri verčia vykdyti Romos nutarimus. Vadinasi,
jie garbins žvėrį ir jo atvaizdą. Atmesdami nuostatą, kurią siūlė Dievas
ir kuri įrodo Jo autoritetą, gerbdami Romos nutarimus kaip jos aukščiausios
valdžios įrodymą, žmonės priims ištikimybės ženklą Romai,
t.y. žvėries ženklą. Tik tada, kai šis klausimas, dėl kurio ginčijamasi,
bus labai aiškiai išdėstytas žmonėms, jiems reikės pasirinkti Dievo
arba žmonių įsakymus. Tie, kurie ir toliau laužys Dievo Įstatymą, gaus
žvėries ženklą“ (E. Vait, Didžioji kova, 2017, p. 388).

**KLAUSIMAI APTARIMUI:**

`1. Pasaulis keičiasi itin greitai, itin dramatiškai. Kodėl visada turime
būti budrūs, kad paskutiniųjų dienų įvykiai neužkluptų mūsų nepasiruošusių?`

`2. Kaip teismo ir Dievo Įstatymo supratimas dera su tuo, kad esame
išgelbėti tik malone?`

`3. Kaip galite paliudyti tiems, kurie nesuvokia tikrosios sabatos reikšmės
ir nuoširdžiai laikosi sekmadienio, pirmosios savaitės dienos?`

`4. Kokie pavojai slypi Bažnyčios ir valstybės galių sąjungoje? Koks
turi būti mūsų, krikščionių, santykis su valdžia?`