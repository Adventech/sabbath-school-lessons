---
title:  Apvaizdos apsaugoti krikščionys
date:   08/04/2024
---

Dievo gailestingumas, malonė, apvaizda ir išankstinis numatymas
aiškiai atsiskleidžia įvykiuose, kurie priveda prie Jeruzalės sunaikinimo.
Cestijus Galas ir romėnų kariuomenės apsupo miestą. Netikėtai,
kai atrodė, kad puolimas neišvengiamas, jie pasitraukė. Žydų kariuomenės
juos vijosi ir iškovojo didelę pergalę.

Romėnams bėgant, o žydams vejantis, Jeruzalės krikščionys pabėgo
į Pelą Perėjoje, už Jordano upės. 

> <p></p>
> „Laukiantiems krikščionims buvo duotas žadėtasis ženklas, pasitaikė palanki galimybė paklusti Išgelbėtojo įspėjimui. Įvykiai buvo valdomi taip, kad nei žydai, nei romėnai negalėtų sukliudyti krikščionims pabėgti“ (E. Vait, Didžioji kova, 2017, p. 26).

`3. Perskaitykite Ps 46, 2 ir Iz 41, 10. Ką šios eilutės mums sako apie
Dievo apvaizdos globą?`

Dievui priklauso aukščiausia valdžia ir Jis nulemia įvykius žemėje,
kad pasiektų savo dieviškuosius tikslus. Nors kartais Dievas pakeičia
savo pirminius planus, atsižvelgdamas į mūsų žmogiškus sprendimus,
Jo galutinis planas šiai planetai bus įvykdytas. Bus metas, kai
Dievo tauta patirs sunkumų, persekiojimą, įkalinimą ir susidurs su pačia
mirtimi dėl Kristaus. Tačiau net ir sunkiausiais laikais, kai šėtono
išpuoliai bus žiauriausi, Dievas palaikys ir saugos savo Bažnyčią.

`4. Perskaitykite Hbr 11, 35–38 ir Apr 2, 10. Kokią tikrovę, susijusią su
mūsų kova su blogio jėgomis, atskleidžia šios eilutės? Kaip pastarosios
dera su Dievo apsaugos mintimi ankstesniame klausime?
Ar šios su Dievo apsauga susijusios mintys ir tuo, kad Dievas leidžia
kai kuriems patirti kentėjimus ir net kankinio mirtį dėl Kristaus
yra nesuderinamos?`

> <p></p> 
> „Veltui šėtonas stengėsi sunaikinti Kristaus Bažnyčią smurtu. Didžioji kova, kurios metu Jėzaus mokiniai atidavė gyvybę, nenutrūko ir tuomet, kai ištikimieji vėliavnešiai krito savo postuose. Pralaimėdami jie nugalėjo. Dievo darbininkai buvo nužudyti, tačiau Jo darbas tvirtai ėjo į priekį“ (E. Vait, Didžioji kova, 2017, p. 35).

Ką mums turėtų reikšti tai, kad rašiusieji Bibliją, tikrai pažinę skausmą
ir kentėjimus, vis dėlto galėjo ne kartą parašyti apie Dievo meilės
tikrovę? Kaip mes galime patirti tą pačią meilę sau?