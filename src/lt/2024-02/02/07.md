---
title:  Tolesniam tyrinėjimui
date:   12/04/2024
---

> <p> </p>
> „Veltui šėtonas stengėsi sunaikinti Kristaus Bažnyčią smurtu. Didžioji kova, kurios metu Jėzaus mokiniai atidavė gyvybę, nenutrūko ir tuomet, kai ištikimieji vėliavnešiai krito savo postuose. Pralaimėdami jie nugalėjo. Dievo darbininkai buvo nužudyti, tačiau Jo darbas tvirtai ėjo į priekį. Evangelija buvo skelbiama ir daugėjo jos šalininkų. Ji prasiskverbė į vietas, kurios buvo nepasiekiamos net Romos įtakai. Krikščionis, priešindamasis pagonių valdovams, kurie skatino persekiojimą, sakė: ‘Jūs galite žudyti mus, kankinti mus, teisti mus. […] Jūsų neteisingumas įrodo, kad esame nekalti. […] Jūsų žiaurumas […] nenaudingas jums. Juo daugiau mūsų išguldote, tuo labiau mes augame; krikščionių kraujas yra sėkla’“ (E. Vait, Didžioji kova, 2017, p. 35).

> <p> </p>
> „Paslaptinga Apvaizda, kuri leidžia teisiesiems kęsti nedorėlių persekiojimus, apstulbino daugelį tų, kurie silpnai tiki. Kai kurie net pasiruošę atmesti savo pasitikėjimą Dievu, nes Jis leidžia niekingiems žmonėms klestėti, o geriausi ir doriausi yra persekiojami, kankinami jų žiaurios jėgos. Klausiama, kaip Tas, kuris yra teisingas bei gailestingas, kuris turi neribotą galią, toleruoja tokią neteisybę ir priespaudą? Tai klausimas, kuris neturėtų mūsų jaudinti. Dievas pakankamai įrodė mums savo meilę ir nedera abejoti Jo gerumu, nes mes negalime suprasti Jo Apvaizdos darbo“ (E. Vait, Didžioji kova, 2017, p. 39).

**KLAUSIMAI APTARIMUI:**

`1. Kam pasitarnauja persekiojimas? Jūsų manymu, kodėl Dievas kartais
leidžia savo tautai kentėti? Ir nors kai kuriais atvejais, pavyzdžiui,
ankstyvojoje Bažnyčioje, tai galėjo būti naudinga Bažnyčiai,
kaip jums atrodo tie atvejai, kurie, atrodytų, nieko gero nedavė?
Kodėl tokiose situacijose asmeninis Dievo meilės patyrimas toks
svarbus, norint išlaikyti tikėjimą?`

`2. Jei draugas jūsų to paklaustų, ką atsakytumėte: „Kur yra Dievas,
kai aš kenčiu? Jei Jis mane myli, kodėl aš išgyvenu tokį sunkų laikmetį?`

`3. Kaip jūsų vietinė bendruomenė gali tapti rūpestinga bendruomene,
paveikiančia pasaulį? Aptarkite praktinius šios savaitės temos
pritaikymo būdus.`