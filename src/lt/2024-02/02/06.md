---
title:  Meilės palikimas
date:   11/04/2024
---

`7. Perskaitykite Jn 13, 35 ir 1 Jn 4, 21. Ką šios eilutės atskleidžia apie
šėtono iššūkį Dievo valdymui didžiojoje kovoje? Ką jos mums sako
apie tikrosios krikščionybės esmę?`

Pirmaisiais šimtmečiais meilė buvo matas krikščionių bendruomenėms.
Tertulianas tvirtino: „Didžia dalimi – tai kilnios meilės darbai,
dėl kurių daugeliui įstringame atmintyje. Matai, sako žmonės, kaip
jie myli vienas kitą“ (žr. Terullian’s Apology 39, išversta S. Thelwall
https://www.logoslibrary.org/tertullian/apology/39.html).

Vienas didžiausių Dievo meilės apreiškimų buvo 160 m. ir 265 m.
po Kristaus, ištikus dviem baisioms pandemijoms. Krikščionys patarnavo
ligoniams ir mirštantiems. Šios pandemijos nužudė dešimtis
tūkstančių, palikdamos ištisus kaimus ir miestelius beveik be gyventojų.
Nesavanaudiška, pasiaukojanti, rūpestinga, mylinti krikščionių
tarnystė padarė didžiulę įtaką gyventojams. Laikui bėgant
tūkstančiai, galiausiai ir šimtai tūkstančių, o vėliau milijonai Romos
imperijoje per šias dvi epidemijas įtikėjo Jėzų. Meilė, rūpestingumas,
organizuota, nesavanaudiška ligonių ir mirštančiųjų priežiūra lėmė
susižavėjimą šiais tikinčiaisiais ir jų atstovaujamu Kristumi.
Rodney Stark knyga „The Rise of Christianity“ yra šiuolaikiškas
istorinis pasakojimas, vaizduojantis šiuos istorinius įvykius naujoje
šviesoje. Jis aprašo, kaip antros epidemijos metu (260 m. po Kristaus)
visa krikščionių bendruomenė, kurią didžia dalimi vis dar sudarė
judėjai-krikščionys, tapo slaugytojų kariuomene, pasirūpinančia
esminiais kenčiančios bendruomenės poreikiais. „Antros epidemijos
įkarštyje, maždaug 260 m. po Kristaus, Velykiniame laiške Dionisijus
ilgą laiką pagerbė didvyriškas vietinių krikščionių pastangas
slaugant, daugelis jų neteko gyvybės, rūpindamiesi kitais. Dauguma

mūsų brolių krikščionių rodė beribę meilę ir ištikimybę, negailėdami
savęs ir galvodami tik vieni apie kitus. Nepaisydami pavojaus, jie
rūpinosi ligoniais, visais jų poreikiais ir tarnavo jiems Kristuje, o kartu
su jais iškeliaudavo iš šio gyvenimo laimingi; nes jie užsikrėsdavo
šia liga nuo kitų, prisiimdami savo artimo ligą ir skausmus“ (Rodney
Stark, The Rise of Christianity (Princeton, New Jersey: Princeton University
Press, 1996), 82 p.).

`Kokia čia mums akivaizdi žinia? Kaip išmokti numarinti savąjį „aš“,
kad ir mes galėtume parodyti tą pačią nesavanaudišką dvasią? Tai
nėra lengva, ar ne?`