---
title:  Tolesniam tyrinėjimui
date:   13/03/2020
---
**Tolesniam tyrinėjimui:**

> <p></p>
> „Tris savaites Gabrielius grūmėsi su tamsos galiomis, siekdamas neutralizuoti poveikį Kyro protui... Viskas, ką dangus galėjo padaryti Dievo tautos labui, buvo padaryta. Galiausiai buvo pasiekta pergalė; priešo jėgos buvo suvaldytos Kyro dienomis ir visomis jo sūnaus dienomis“ (E. Vait, „Prophets and Kings“, 572 p.).

> <p></p>
> „Kokią didelę garbę Danieliui parodo dangaus Didenybė! Jis paguodžia savo drebantį tarną ir užtikrina, kad jo malda buvo išgirsta danguje. Atsiliepdamas į šį uolų prašymą, angelas Gabrielius buvo išsiųstas paveikti persų karaliaus širdį. Monarchas tris savaites priešinosi Dievo Dvasios įtakai, kol Danielius pasninkavo ir meldėsi, bet dangaus didžiūnas, arkangelas Mykolas buvo siųstas, kad atverstų užsispyrusio karaliaus širdį, kad būtų imtasi tam tikrų veiksmų atsiliepiant į Danieliaus maldą“ (E. Vait, „The Sanctified Life“, 51 p.).

**Klausimai aptarimui:** 

`1. Nors mes nesame pirmieji žmonės krikščioniškoje istorijoje, pamatę šią tiesą, septintosios dienos adventistai yra uolūs „didžiosios kovos“ šalininkai, idėjos, kad visa visata yra įtraukta į epinę (epinė – pasakojimais pavaizduotus įvykius)  kovą tarp Kristaus ir šėtono. Mes taip pat tikime, kad kiekvienas žmogus iš tiesų yra įtrauktas į šią kovą. Kiti, net ir pasauliečiai, kalba apie tam tikros kovos, į kurią visi esame įtraukti, tikrovę. Koks yra jūsų pačių su didžiąja kova susijęs patyrimas? Kaip jūs matėte ją pasireiškiant jūsų pačių gyvenime? Ką supratote, kas galėtų padėti kitiems?`

`2. Perskaitykite Ef 6, 10–18. Atkreipkite dėmesį į Pauliaus vartojamą karinę simboliką. Kokie su mūšiu susiję mokymai čia mums pateikiami didžiojoje kovoje?`

`3. Dan 10, 11 pranašas antrą kartą (žr. Dan 9, 23) vadinamas brangiu. Ką tai mums sako apie artimą ryšį, net emocinį ryšį, tarp dangaus ir žemės? Pagalvokite, kaip radikaliai skiriasi ši tikrovė, palyginti su bendru ateistiniu daugumos šiuolaikiniu pasaulėvaizdžiu. Kokią viltį šis Rašto pasaulėvaizdis, kaip matyti iš šių žodžių Danieliui, mums siūlo?`
