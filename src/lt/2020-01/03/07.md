---
title:  Tolesniam tyrinėjimui
date:   17/01/2020
---

**Tolesniam tyrinėjimui:**
Naudinga paminėti, kad Danieliaus 2 statula yra iš aukso ir sidabro, metalų, susijusių su ekonomine galia. Statula taip pat yra iš žalvario ir geležies, kurie buvo naudojami gaminti įrankiams, ginklams, ir keramika, kuri senovės pasaulyje buvo naudojama literatūros ir buities reikmėms. Taigi statula ryškiai nupiešia žmoniją ir jos pasiekimus. Tinkamiausia, kad skirtingos anatominės statulos dalys perteikia pasaulio karalystes ir galutinį nesutarimą, kuris vyraus paskutinėmis žmonijos istorijos dienomis. Tačiau akmuo, aiškiai nusakytas kaip nepadarytas „žmogaus rankomis“ (Dan 2, 45), galingai primena antgamtinę pabaigą, kuri ateis į šį laikiną pasaulį ir ištiks visus jo pasiekimus.

> <p></p>
> Nors „žmogiškai akiai žmonijos istorija gali pasirodyti chaotiška priešiškų jėgų sąveika,.. Danieliaus knyga mums patvirtina, kad už visko stovi Dievas, žvelgdamas iš aukštai ir veikdamas, kad pasiektų tai, kas geriausia“ (William H. Shea, Daniel: A Reader's Guide (Nampa, ID: Pacific Press, 2005, 98 p.).

**Klausimai aptarimui:**

`1. Gera žinoti, kad šio pasaulio chaose ir kančiose Dievas galiausiai viešpatauja ir viską prives prie šlovingos pabaigos. Iki tol koks yra mūsų vaidmuo siekiant padaryti viską, ką galime, kad padėtume sumažinti kančias šiame puolusiame pasaulyje?`

`2. Kaip mes paaiškiname Danieliaus ir belaisvių glaudų ir, matomai, ištikimą bendradarbiavimą su pagonių lyderiu, kuris padarė daug žalos Danieliaus tautai?`

`3. Tyrinėjome, jog kai kurie teigė, kad ne žmogaus rankomis atkirstas akmuo reiškia Evangelijos skelbimą pasauliui. Taip negali būti dėl kelių priežasčių, įskaitant Dan 2, 35, kur parašyta, kad akmuo sutriuškins ankstesnes tautas ir kad „vėjas juos nupūtė, nepalikdamas nė pėdsakų“. Tai neįvyko po kryžiaus. Be to, kai kurie bandymai sutapatinti akmens karalystę su bažnyčia nepaiso, kad akmens karalystė pakeičia visas kitas žmogiškas valdymo formas. Tai karalystė, apimanti visą pasaulį. Todėl tik Jėzaus antrasis atėjimas gali pradėti procesą, vaizduojantį šio pranašiško sapno kulminaciją. Tad kodėl Jėzaus antrasis atėjimas yra vienintelis tinkamas aiškinimas tam, ką akmuo daro paskutinėmis dienomis?`
