---
title:  Globėjas ir Gelbėtojas
date:   24/01/2024
---

`5. Perskaitykite 1 Kor 10, 1–4. Kaip Paulius apibūdina Išėjimo pasakojimą? Kokią dvasinę pamoką jis stengėsi išdėstyti?`	

`6. Perskaitykite Psalmę 114. Kaip čia poetiškai aprašomas dieviškas Izraelio išvadavimas iš Egipto?`

Psalmėje 114 poetiškai pateiktas nuostabus Dievo vaikų išvadavimas iš Egipto vergijos. Senajame Testamente ir net Naujajame Testamente išvadavimas iš Egipto buvo laikomas Dievo galios išgelbėti savo tautą simboliu. Paulius šiose Laiško korintiečiams eilutėse būtent ir pateikia visą tikrą istoriją kaip metaforą, išganymo Jėzuje Kristuje simbolį.

Psalmėje 114 taip pat nusakytas dieviškasis išvadavimas dėka Dievo, kaip gamtos jėgų Kūrėjo, aukščiausios valdžios, taip Jam išgelbstint savo tautą išėjimo metu. Jūra, Jordano upė, kalnai ir kalvos poetiškai simbolizuoja gamtos ir žmogiškas galias, besipriešinančias Izraeliui pakeliui į Pažadėtą kraštą (Įst 1, 44; Joz 3, 14–17). Tačiau Dievui visa yra pavaldu.

Tiesą sakant, daugeliui Dievo vaikų visais laikais ir visur kelias į dangiškąją Jeruzalę yra kupinas pavojų. Psalmės skatina žvelgti toliau kalvų ir į dangaus bei žemės Kūrėją (Ps 121, 1).

Psalmės 114 dvasia atsispindi pasakojime, kai Jėzus nutildė audrą ir Jo žodžiuose, kad Bažnyčiai nėra ko bijoti, nes Jis nugalėjo pasaulį (Mt 8, 23–27; Jn 16, 33). 

Didieji Viešpaties darbai Jo tautos labui turėtų įkvėpti visą žemę drebėti Jo akivaizdoje (Ps 114, 7). Drebėjimas turėtų būti suprantamas kaip pripažinimas ir garbinimas, o ne kaip baiminimasis (Ps 96, 9; Ps 99, 1). Kai Dievas yra jų pusėje, tikintiesiems nėra ko bijoti.

`Su kokiais dvasiniais pavojais susiduria tikintieji ir kaip išmokti pasikliauti Viešpaties galia, apsaugančia mus nuo pasidavimo šiems pavojams, kurie mums dabar tokie pat tikri, kaip ir psalmininkui?`