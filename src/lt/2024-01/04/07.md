---
title:  Tolesniam tyrinėjimui
date:   26/01/2024
---

E. Vait, Patriarchai ir pranašai, p.152–158. Ko galime pasimokyti iš Jokūbo patyrimo apie nepaliaujamos maldos galią ir besąlyginį pasitikėjimą Dievu?

Psalmės stiprina mūsų tikėjimą Dievu, kuris yra nenuviliantis Prieglobstis pavedantiems savo gyvybę į Jo galingas rankas. 

> <p></p>
> „Dievas padaro didžius dalykus dėl tų, kurie Juo pasikliauja. Priežastis, dėl kurios Jį išpažįstantys žmonės neįgyja didesnės stiprybės yra tai, kad jie tiek daug pasitiki savo protu ir neduoda galimybės Viešpačiui atskleisti Jo galios jų labui. Jis pagelbės savo tikintiems vaikams kiekvienu kritišku atveju, jeigu jie visiškai Juo pasikliaus ir ištikimai Jam paklus“ (E. Vait, Patriarchai ir pranašai, p.396).

Tačiau kai kurios psalmės gali mesti rimtą iššūkį, kai nesutampa tai, ką jos žada, ir mūsų esamos aplinkybės. Tokiomis akimirkomis mes tiesiog turime išmokti pasitikėti Dievo gerumu, galingiausiai apreikštu ant kryžiaus.

Be to, kartais kai kurios psalmės gali būti naudojamos nepagrįstų vilčių puoselėjimui. Jėzaus atsakymas šėtonui, kai piktasis klaidinančiai naudojo Ps 91, 11–12, rodo, kad pasitikėjimas Dievu neturi būti painiojamas su Dievo gundymu (Mt 4, 5–7) arba įžūliu prašymu Dievo padaryti tai, kas prieštarauja Jo valiai.

> <p></p>
> „Vertingiausios Kristaus Bažnyčiai ar krikščioniui yra ne tos pergalės, kurios pasiekiamos turint talentą ar žinių, turto ar žmonių malonės dėka, o tos, kurios yra laimimos pokalbyje su Dievu, kai karšta, kančios lydima malda įsitveriama galingos valdančios rankos“ (E. Vait, Patriarchai ir pranašai, p.158).

**Klausimai aptarimui:** 

`1. Klasėje aptarkite atsakymą į paskutinį III dalies klausimą apie pasitikėjimą Dievu ištikus nelaimei ir kai viskas klostosi labai blogai. Kaip suprasti tokias aplinkybes ir kaip jos gali ištikti žmones, nepaisant visų nuostabių Psalmių knygos pažadų apie Dievo apsaugą? Pagalvokite ir apie tai: ar psalmininkas, rašęs apie tuos nuostabius pažadus, pats nepatyrė nelaimių ar nežinojo ištikimų žmonių, kurie taip pat jas patyrė?`

`2. Kaip galime išsiugdyti besąlyginį pasitikėjimą Dievu bet kokiomis aplinkybėmis (pvz., Ps 91, 14; Ps 143, 8. 10; Ps 145, 18–20)? Kas gali priversti mus prarasti tokį pasitikėjimą? Kodėl pasitikėjimas Dievu gerais laikais yra labai svarbus norint išmokti pasitikėti Juo ir blogais laikais?`