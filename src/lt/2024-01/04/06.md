---
title:  Pagalba iš Šventyklos
date:   25/01/2024
---

`7. Perskaitykite Ps 3, 5; Ps 14, 7; Ps 20, 2–4; Ps 27, 5; Ps 36, 9; Ps 61, 5; Ps 68, 6. 36. Iš kur šiose eilutėse ateina pagalba?`

Dvasinio ir fizinio prieglobsčio bei pagalbos motyvas ypač išryškėja Šventyklos kontekste. Šventykla yra pagalbos, saugumo ir išganymo vieta. Šventykla suteikia prieglobstį vargstantiems. Dievas gina našlaičius, našles ir suteikia savo tautai stiprybės iš savo šventyklos. Kai „iš Siono, iš grožio viršūnės, Dievas švyti“ (Ps 50, 2), skelbiami teisingi Dievo sprendimai ir Viešpaties palaiminimas (Ps 84, 5; Ps 128, 5; Ps 134, 3).

Prieglobstis šventykloje pranoksta bet kurios kitos pasaulio vietos teikiamą saugumą, nes Dievas gyvena šventykloje. Dievo Artumas, o ne tik tvirtas šventyklos pastatas teikia saugumą. Panašiai, kalnas, kuriame gyvena Viešpats, Siono kalnas pranoksta kitus kalnus, nors pats savaime buvo kukli kalva (Ps 68, 16–17; Iz 2, 2).

`8. „Mes juk turime ne tokį vyriausiąjį kunigą, kuris negalėtų atjausti mūsų silpnybių, o, kaip ir mes, visaip gundytą, tačiau nenusidėjusį. Todėl visiškai pasitikėdami artinkimės prie malonės sosto, kad patirtume gailestingumą ir rastume malonę gauti pagalbą deramu laiku“ (Hbr 4, 15–16). Kaip šios eilutės sutampa su tuo, ką psalmininkas sako apie šventyklą?`	

Dievo šventyklos šventumas skatina psalmininką pripažinti, kad visi žmonės yra nuodėmingi ir visiškai nenusipelnė Dievo palankumo, ir jis teigia, kad išgelbėjimas grindžiamas vien Dievo ištikimybe ir malone (Ps 143, 2. 9–12). Niekas mumyse neužtikrina mums nuopelnų Dievo akivaizdoje. Tik atgailaudami ir priimdami Dievo malonę bei atleidimą, palaikydami deramus santykius su Dievu, žmonės gali prašyti, kad Dievas užtikrintų išgelbėjimą. Šventyklos apeiga simbolizavo išganymą Jėzuje.