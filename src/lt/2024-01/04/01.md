---
title:  Viešpats klausosi ir išgelbsti
date:   20/01/2024
---

### Šios savaitės tyrinėjimui skaitykite:
Ps 139, 1–18; Ps 121; Ps 17, 8; Mt 23, 37; 1 Kor 10, 1–4; Hbr 4, 15–16.

> <p>Įsimintina eilutė:</p>
> „Šaukiasi teisieji pagalbos, VIEŠPATS klausosi ir išgelbsti juos iš visų vargų“ (Ps 34, 18).

Psalmės daug kartų pabrėžia tiesą, kad Viešpats, sukūręs ir palaikantis visatą, taip pat apsireiškia kaip asmeninis Dievas, kuris inicijuoja ir palaiko santykius su savo tauta.

Dievas yra artimas savo tautai ir kūrinijai, tiek danguje, tiek žemėje (Ps 73, 23. 25). Nors Jis „pasistatė sostą danguje“ (Ps 103, 19) ir „joja ant debesų“ (Ps 68, 5), Jis taip pat yra „artimas kiekvienam, kas Jo šaukiasi, visiems, kas Jo nuoširdžiai trokšta“ (Ps 145, 18). Psalmės nepaliaujamai palaiko tiesą, kad Viešpats yra gyvasis Dievas, veikiantis vardan Jo besišaukiančiųjų (Ps 55, 17–23). Psalmės yra prasmingos būtent dėl to, kad jos yra įkvėptos gyvojo Dievo, kuris girdi maldas ir atsiliepia į jas.

Turėtume prisiminti, kad tinkama reakcija į Viešpaties Artumą yra tikėjimas Juo ir paklusnumas Jo įsakams. Kaip dažnai atskleidė Izraelio istorija, Jam bus priimtinas tik toks tikėjimas ir paklusnumas.