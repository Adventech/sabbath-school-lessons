---
title:  Tolesniam tyrinėjimui
date:   15/03/2024
---

Apmąstykite Izaijo 40 ir Iz 51, 1–16 žinią.

Siono giesmėse absoliučiai pasišvenčiama nepamiršti Siono ir jo simbolizuojamos aukščiausios gyvojo Dievo valdžios vilties. Nors šiame gyvenime patiriama daug su Dievo Šventykla susijusių palaiminimų, viltis, susijusi su gyvenimo pilnatve ir džiaugsmu Sione, vis dar tenka ateičiai. Daugelis Dievo vaikų verkdami ilgisi dangiško Siono (Ps 137, 1). Prisiminti Sioną reiškia ne tik retkarčiais apie jį pamąstyti, bet apgalvotą dėmesingumą ir apsisprendimą gyventi laikantis šios gyvos atminties (Iš 13, 3; Iš 20, 8).

Todėl Siono giesmių giedojimas yra aistringas pasišventimas išlaikyti gyvą viltį atkuriant Dievo karalystę naujoje žemėje (Apr 21, 1–5). 

> <p></p>
> „Ten nemirtingi protai su negęstančiu susižavėjimu mąstys apie kūrybinės jėgos stebuklus ir atperkančios meilės paslaptis. Ten nebus žiauraus, apgaudinėjančio priešo, kuris gundytų pamiršti Dievą. Ten atsiskleis kiekvienas sugebėjimas, padidės visi gabumai. Įgytos žinios nevargins proto ir nesekins jėgų. Ten bus priimti patys didžiausi pasiūlymai, išpildyti didžiausi troškimai, įgyvendinti kilniausi tikslai. Ir vis dėlto dar atsiras naujų viršūnių, kurias reiktų įveikti, naujų stebuklų, kurie žavėtų mus, naujų tiesų, kurias reiktų suprasti, naujų tikslų, kurie išjudintų proto, sielos ir kūno jėgas“ (E. Vait, Didžioji kova, 2017, p.586).

Pasišventimas nepamiršti Siono yra numanomas Viešpaties piligrimų pažadas, kad jie niekada nelaikys šio pasaulio savo tėvyne, bet lauks naujo dangaus ir naujos žemės.

Taigi Siono psalmes gali giedoti visų kartų tikintieji, trokštantys gyventi Naujoje Jeruzalėje (Apr 3,12). Siono giesmės skatina mus su viltimi laukti ateities pasaulio, tačiau jos taip pat įpareigoja būti Dievo malonės įrankiais šiame dabartiniame pasaulyje. 

**Klausimai aptarimui:** 

`1. Kaip suvokti dvasinius ir teologinius principus, kurių centre buvo Dievo tauta Sione, tikroje Jeruzalės vietoje, ir pritaikyti juos Bažnyčiai ir jos misijai pasauliui?`

`2. Kaip šiandien tikintieji gali pasilikti Dievo Šventykloje? (Jn 1, 14–18; Hbr 12, 22–24).`

`2. Kaip Sionas taps visų tautų miestu, kaip parašyta Psalmėje 87? (Rom 5, 10; Ef 2, 11–16; Kol 1, 19–23).`

`3. Ką atsakytumėte žmogui, kuris atkreipia dėmesį į realybę, kad nedorėliai klesti šiame pasaulyje, o daugelis „gerų“ žmonių kenčia? Ką pasakytumėte? Kodėl svarbu pripažinti, kad dabar čia neturime išsamių atsakymų į visus klausimus?`