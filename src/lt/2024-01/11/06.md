---
title:  Nepajudinami kaip Siono kalnas
date:   14/03/2024
---

`9. Perskaitykite Ps 125, 1–2. Kaip čia nusakyti tie, kurie pasitiki Dievu?`
														
Tie, kurie pasitiki Viešpačiu, lyginami su Siono kalnu, tvirtumo ir stiprybės simboliu. Nuostabus Jeruzalės miestą supančių kalnų vaizdas įkvėpė psalmininką pripažinti dangaus apsaugą (Ps 5, 12; Ps 32, 7. 10). Skirtingai nei nedorėlių valdomi kalnai, kurie griūna į jūras (Ps 46, 3), įspūdingas kalno, ant kurio buvo pastatyta Jeruzalė, patvarumas įkvepia gilų pasitikėjimą. Pasitikėjimas Dievo apsauga išauga susidūrus su skaudžia tikrove, kada, regis, itin dažnai vyrauja blogis. Tačiau net ir esant šiam blogiui, Dievo tauta gali turėti viltį.
 
`10. Perskaitykite Ps 125, 3–5. Kaip teisieji gundomi? Kokia čia pamoka mums?`
														
Dievo vaikus gali gąsdinti nedorėlių sėkmė ir, galbūt, tai gali gundyti sekti jų keliais (Ps 73, 2–13; Ps 94, 3). Siono kalno stabilumas negali apsaugoti tų, kurie atsitraukia nuo Viešpaties. Tautai vis dar suteikiama laisvė tiesti „rankas nedorumui“ (Ps 125, 3) ir „eiti kreivais keliais“ (Ps 125, 5). Viešpats yra teisus ir teis tuos, kurie ir toliau maištauja kartu su kitais neatgailaujančiais nusidėjėliais.

Štai Dievo tauta raginama išlikti nepajudinama tikėjimu ir pasikliovimu Viešpačiu, kaip Siono kalnas yra jų nepajudinamas prieglobstis. Tai yra, Dievo gerumu galime pasitikėti net ir nesuprasdami aplinkybių.

> <p></p>
> „Žmogui sunku visiškai suvokti nuodėmės atsiradimą šiame pasaulyje, Kristaus įsikūnijimą, dvasinį atgimimą, prisikėlimą ir daug kitų Biblijos tiesų. Tai paslaptys, nesuvokiamos ribotu žmogaus protu. Mes neturime abejoti Dievo Žodžiu tik todėl, kad nesuprantame Jo Apvaizdos kelių. ... Visur aplinkui mes matome stebuklus, kurių nesugebame paaiškinti. Taigi ar galime tada stebėtis, kad dvasiniame pasaulyje yra mums nesuvokiamų paslapčių? Visi neaiškumai kyla tik dėl žmogaus silpnumo ir riboto proto. Rašte Dievas pakankamai aiškiai parodo savo charakterį. Todėl mes neturėtume abejoti Jo Žodžiu, net negalėdami suvokti visų Jo apvaizdos paslapčių“ (E. Vait, Kelias pas Kristų, p.99).