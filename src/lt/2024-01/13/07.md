---
title:  Tolesniam tyrinėjimui
date:   29/03/2024
---

E. Vait, Kelias pas Kristų, p. 64–71. 

Psalmėse esame raginami laukti Viešpaties. „Būk kantrus ir lauk VIEŠPATIES“ (Ps 37, 7). Kai laukimas mums atrodo varginantis, neapibrėžtas ir kai jaučiamės vieniši, turėtume prisiminti mokinius Jėzaus žengimo į dangų dieną (Apd 1, 4–11). Jėzus buvo paimtas į dangų jiems matant, o jie buvo palikti laukti, kol Jis sugrįš kažkurią nežinomą dieną. Kas apskirtai patyrė stipresnį troškimą sulaukti Dievo palaiminimo, nei mokiniai tądien? Jie tikrai ilgėjosi: „Viešpatie, pasiimk mus su savimi dabar“. Tačiau jiems buvo liepta laukti Tėvo pažado ir Jėzaus sugrįžimo. Jei manysime, kad mokinius apėmė neviltis ir nusivylimas, nustebsime. Jie grįžo į Jeruzalę ir padarė tiksliai tai, ką Jėzus jiems liepė – laukė Šventosios Dvasios dovanos ir tada su galia skelbė pasauliui Evangeliją (Apd 1, 12–14; Apd 2 sk.).

Mūsų Viešpaties įsakymas laukti Jo būtų neįvykdomas, jei Jis neatliktų savo darbo mumyse per Šventąją Dvasią. Joks žmogiškas entuziazmas neatlaikys įtampos, kurią laukimas sukels mūsų silpnajam „aš“. Atlaikyti įtampą įmanoma tik pasilikus Jėzuje Kristuje, tai yra išlaikant asmeninius santykius su Juo. 

> <p></p>
> „Taigi, jei Kristus gyvena mūsų širdyse, tai Jis, ‘iš savo palankumo skatina jus ir trokšti, ir veikti’ (Fil 2, 13). Mes turime dirbti taip, kaip ir Jis. Mes turime parodyti, jog esame tos pačios dvasios. Ir tada, mylėdami Jį ir pasilikdami Jame, mes augsime ‘visais atžvilgiais Tame, kuris yra galva, – Kristuje’ (Ef 4, 15)“ (E. Vait, Kelias pas Kristų, 71 p.). 

Ir toliau laukdami Viešpaties, psalmėse rasime ramybę ir pasitenkinimą. Mūsų maldos ir giesmės yra ta vieta, kur Dievo ir mūsų širdys susitinka kasdien.

**Klausimai aptarimui:** 

`1. Kodėl laukimas yra svarbus mūsų dvasiniam gyvenimui? Aptarkite kai kurių biblinių tikėjimo didvyrių laukimo patyrimą. Kaip laukimas apvalė ir sustiprino jų tikėjimą? (Rom 4, 19–22; Hbr 11).`

`2. Kuo baigsis mūsų laukimas? (Ps 37, 34–40). Tai yra, kas mums pažadėta, kai pagaliau viskas bus išspręsta? Kokią viltį randame šiose eilutėse, susijusiose, pavyzdžiui, su teisingumu, kurio itin ilgai trūko šiame gyvenime?`

`3. Kalbant apie mirusiuosius ir jų pačių patyrimą (Mok 9, 5), kodėl Jėzaus laukimas jiems beveik baigtas reikalas? Kokią viltį galime įžvelgti atsakyme?`