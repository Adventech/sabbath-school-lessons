---
title:  Lauk Viešpaties
date:   23/03/2024
---

### Šios savaitės tyrinėjimui skaitykite:
Ps 27, 14; Rom 8, 18–25; Ps 131; Mt 18, 3; Ps 126; Ps 92; Mk 16, 1–8; 2 Pt 1, 19.

> <p>Įsimintina eilutė:</p>
> „Pasitikėk VIEŠPAČIU ir būk stiprus! Turėk drąsos ir pasitikėk VIEŠPAČIU!“ (Ps 27, 14)

Pradėsime tyrinėti paskutiniąją šio ketvirčio Psalmių knygos temą. Dvasinė kelionė leido mums patirti pagarbią baimę didingo Kūrėjo, Karaliaus ir Teisėjo akivaizdoje; dėka dieviškojo išvadavimo, atleidimo ir išganymo džiaugsmų; sielvarto ir raudų akimirkų; šlovingų amžinojo Dievo Artumo pažadų bei nesibaigiančio visuotinio Dievo šlovinimo laukimo. Tačiau kelionė tęsiasi, mums gyvenant Viešpaties atėjimo viltimi, kai mūsų Dievo ilgesys bus atlygintas. Jei yra galutinis žodis, kurį galime pasiimti iš Psalmių knygos, tai turėtų būti – „lauk VIEŠPATIES“.

Viešpaties laukimas nėra tuščias ir beviltiškas laiko gaišimas. Vietoj to, Viešpaties laukimas yra pasitikėjimo ir pasikliovimo kupinas veiksmas, atsiskleidžiantis darbais. Pasitikėjimas Viešpačiu pakeičia mūsų niūrius vakarus šviesaus ryto laukimu (Ps 30, 6; Ps 143, 8). Pasitikėjimas sustiprina širdis nauja viltimi ir ramybe. Pasitikėjimas skatina mus daugiau dirbti, atnešant gausaus derliaus pėdus iš Viešpaties misijos laukų (Ps 126, 6; Mt 9, 36–38). Pasitikėjimas Viešpačiu niekada nepadarys mums gėdos, bet suteiks gausų atlygį, nes Viešpats ištikimai vykdo visus savo pažadus (Ps 37, 7–11. 18. 34; Ps 71, 1; Ps 119, 137–138).