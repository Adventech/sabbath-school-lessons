---
title:  Džiaugsmas ateina su aušra
date:   28/03/2024
---

`5. Perskaitykite Ps 5, 4; Ps 30, 6; Ps 49, 15; Ps 59, 17; Ps 92, 3; Ps 119, 147; 2 Pt 1, 19 ir Apr 22, 16. Kuris paros metas simboliškai vaizduojamas kaip dieviškojo atpirkimo metas ir kodėl?`
														
Psalmėse rytas paprastai yra laikas, kai tikimasi Dievo atpirkimo. Rytas atskleidžia Dievo palankumą, užbaigiant ilgą nevilties ir sielvarto naktį (Ps 130, 5–6). Psalmėje 143 Dievo išgelbėjimas pakeis esamą mirties tamsą (Ps 143, 3) naujo ryto šviesa (Ps 143, 8), o buvimą kape (Ps 143, 7) – į vedimą „lygiu taku“ (Ps 143, 10). 

`6. Perskaitykite Mk 16, 1–8. Pasak šių eilučių, kas įvyko ryte, ir kodėl tai mums itin svarbu?`
														
Jėzaus Kristaus prisikėlimo rytas atvėrė kelią amžinajam Dievo išganymo rytui visiems, kurie tiki Jo vardą. Jėzaus mokiniai, sutikę prisikėlusį Viešpatį, patyrė visą Ps 30, 6 pažado jėgą: „Ašaros gali lietis visą naktį, bet džiaugsmas ateina su aušra“. Tik Dievo palankumas ir besąlygiška meilė mūsų ašaras paverčia džiaugsmu (Ps 30, 6–8).

Kaip aušra skelbia naujos dienos pradžią, taip tikėjimas skelbia naują amžinojo gyvenimo tikrovę Dievo vaikams (2 Pt 1,19). Jėzus vadinamas aušrine žvaigžde (Apr 22, 16), kurios nekantriai laukiame, kad būtų įkurta Jo karalystė, kurioje nebebus nakties, blogio ir mirties (Apr 21, 1–8. 25). Galų gale, mes to ir tikimės, kai kalbame apie Viešpaties laukimą. Ir, žinoma, laukti verta.

> <p></p>
> „Prie Juozapo kapo Kristus pergalingai pareiškė: ‘Aš esu prisikėlimas ir gyvenimas’. Šiuos žodžius galėjo ištarti tik Dievybė. Visi kūriniai gyvena iš Dievo valios ir galios. Jie – priklausomi Dievo gyvybės gavėjai. Nuo aukščiausio serafo iki kukliausios gyvos gamtos būtybės – visi maitinami iš gyvybės Šaltinio. Tik Tas, kuris yra viena su Dievu, galėjo pasakyti: ‘Aš turiu galią ją [gyvybę] atiduoti ir turiu galią vėl ją atsiimti’. Savo dieviškumu Kristus galėjo sutraukyti mirties grandines“ (E. Vait, Su meile iš Dangaus, 2011, p.728). 

`Sakoma, kad mirtis buvo įrėžta mūsų ląstelėse gimimo metu. Nors tai tiesa, bent jau mums, puolusiems, ką Jėzaus prisikėlimas mums žada, kas susiję su mirties laikinumu? Kodėl niekada neturime pamiršti, kokia mums yra laikina mirtis?`