---
title:  Tolesniam tyrinėjimui
date:   05/01/2024
---

E. Vait, Pranašai ir karaliai, p. 26–36; „Messages to Young People“, p.291. 

Psalmių knygą sudaro 150 psalmių, kurios suskirstytos į penkias knygas: I knyga (Psalmė 1–41), II knyga (Psalmė 42–72), III knyga (Psalmė 73–89), IV knyga (Psalmė 90–106) ir V knyga (Psalmė 107−150). Psalmyno skirstymas į penkias knygas yra ankstyvas žydų paprotys, lygiagrečiai Penkiaknygės padalijimui.

Psalmių knyga pateikia tam tikrus jau parašytų psalmių rinkinių įrodymus: Koracho rinkiniai (Psalmė 42–49; 84; 85; 87; 88), Asafo rinkiniai (Psalmė 73–83), pakopų giesmės (Psalmė 120–134), ir šlovinimo psalmės (Psalmė 111–118, 146–150). Ps 72, 20 liudija apie mažesnį Dovydo psalmių rinkinį.

Nors dauguma psalmių yra siejamos su karaliaus Dovydo laikais ir ankstyvąja karalyste (X a. pr. Kristų), Psalmių rinkinys toliau didėjo per šiuos šimtmečius: suskilusios karalystės laikotarpiu, tremties laikotarpiu ir laikotarpiu po tremties. Galima įsivaizduoti, kad hebrajų raštininkai, vadovaujami Ezros, sujungė esamus mažesnius psalmių rinkinius į vieną knygą, kai darbavosi organizuodami naujos šventyklos tarnystę.

Tai, kad Rašto žinovai sudarė Psalmių knygą, neatima iš jos dieviško įkvėpimo. Rašto žinovai, kaip ir psalmininkai, buvo pasišventę Dievui tarnai, o jų darbui vadovavo Dievas (Ezr 7, 6. 10). Psalmių dieviškoji ir žmogiškoji prigimtis panaši į dieviškumo ir žmogiškumo sąjungą įsikūnijusiame Viešpatyje Jėzuje. 

> <p></p>
> „Tačiau Biblija liudija Dievo ir žmogaus vienovę, nes Dievo mintys yra užrašytos žmonių kalba. Tokią vienovę liudijo Kristaus prigimtis, kuris buvo ir Dievo Sūnus, ir Žmogaus Sūnus. Remiantis Biblija, teisinga yra tai, kas pasakyta ir apie Kristų, – ‘tas Žodis tapo kūnu ir gyveno tarp mūsų’“ (E. Vait, Didžioji kova, 2017, p. 8).
 
**Klausimai aptarimui:**  

`1. Ką reiškia, kad psalmės yra dieviškos – žmogiškos maldos ir giesmės? Kaip ši mintis, nors ir sunkiai suvokiama, padeda mums pamatyti Artumą, kurio Dievas nori su savo tauta? Kaip tai savaip atskleidžia, koks artimas yra Dievas žmonijai ir kiekvienam iš mūsų?`

`2. Klasėje aptarkite atvejį, kai psalmėse radote ką nors, kas tiesiogiai kalba apie jūsų aplinkybes. Kokią paguodą ir viltį ten radote?`