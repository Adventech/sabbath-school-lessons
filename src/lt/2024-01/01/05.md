---
title:  Įkvėptos maldos
date:   03/01/2024
---

`4. Perskaitykite 2 Sam 23, 1–2 ir Rom 8, 26–27. Ko šie tekstai moko apie maldą?`

Psalmės yra įkvėptos Izraelio maldos ir šlovinimas, todėl psalmės yra Dievo balsas, susimaišęs su Jo tautos balsu. Psalmės įgauna ryškios sąveikos su Dievu dinamiką.

Psalmininkai kreipiasi į Dievą asmeniškai – mano Dieve, „VIEŠPATIE“ ir mano Karaliau (Ps 5, 2; Ps 84, 3). Psalmininkai dažnai meldžia Dievo – „išgirsk“ (Ps 5, 2), „išgirsk mano maldą“ (Ps 39, 13), „pasižiūrėk“ (Ps 25, 19), „atsuk man savo ausį“ (Ps 102, 3) ir „išvaduok mane“ (Ps 6, 5). Akivaizdu, kad taip kažkas meldžiasi Dievui.

Nepaprastas psalmių kaip maldų ir šlovinimo grožis bei patrauklumas slypi tame, kad psalmės yra Dievo Žodis tikinčiųjų maldų ir gyriaus pavidalu. Taigi psalmės suteikia Dievo vaikams Artumo akimirkų, kaip parašyta Rom 8, 26–27: „O ir Dvasia ateina pagalbon mūsų silpnumui. Mes juk nežinome, ko turėtume deramai melsti, todėl pati Dvasia užtaria mus neišsakomais atodūsiais. Širdžių Tyrėjas žino Dvasios troškimus, kad Ji užtaria šventuosius pagal Dievo norą“.

Jėzus taip pat citavo psalmes, pavyzdžiui, Lk 20, 42–43, pakartodamas Ps 110, 1: „VIEŠPATS tarė Mano viešpačiui: ‘Sėskis Mano dešinėje, kol padėsiu Tavo priešus Tau po kojomis’“.

Nors kai kurios psalmės kilo iš konkrečių istorinių įvykių ir pačių psalmininkų išgyvenimų, taip pat Izraelio kaip tautos išgyvenimų arba nurodo į šiuos įvykius, psalmių dvasinė gelmė kalba apie įvairias gyvenimo aplinkybes ir peržengia visas kultūrines, religinės, etnines ir lyties ribas. Kitaip tariant, skaitant psalmes aišku, kad jos išreiškia viltį, gyrių, baimę, pyktį, liūdesį ir atgailą – tai, su kuo susiduria žmonės visur, visais amžiais, nepaisant jų aplinkybių. Jos kalba mums visiems mūsų pačių išgyvenimų kalba.

`Ką tai, jog Jėzus citavo Psalmes, turėtų pasakyti apie jų svarbą mūsų pačių tikėjimo patyrimui?`