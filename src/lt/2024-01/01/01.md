---
title:  Kaip skaityti psalmes
date:   30/12/2023
---

### Šios savaitės tyrinėjimui skaitykite:
1 Met 16, 7; Neh 12, 8; Ps 25, 1–5; Ps 33, 1–3; Rom 8, 26–27; Ps 82, 8; Ps 121, 7.

> <p>Įsimintina eilutė:</p>
> „Paskui Jėzus tarė jiems: ‘Ar ne tokie buvo Mano žodžiai, kuriuos jums kalbėjau dar būdamas su jumis: turi išsipildyti visa, kas parašyta apie Mane Mozės Įstatyme, Pranašų knygose ir Psalmėse?’ Tuomet Jis atvėrė jiems protą, kad jie suprastų Raštus“ (Lk 24, 44–45).

Psalmės amžiais buvo maldų ir giesmių knyga žydams ir krikščionims. Ir nors psalmės daugiausia yra pačių psalmininkų žodžiai, skirti Dievui, psalmės kilo ne iš mirtingųjų, o iš Dievo, įkvėpusio jų mintis.

Iš tiesų, Viešpats įkvėpė juos užrašyti šiuos žodžius, todėl, kaip ir visame Šventajame Rašte (2 Pt 1, 21), Dievas psalmėse kalba mums per savo tarnus ir savo Dvasią. Jėzus, apaštalai ir rašiusieji Naująjį Testamentą citavo psalmes ir vadino jas Šventuoju Raštu (Mk 12, 10; Jn 10, 34–35; Jn 13, 18). Jos neabejotinai yra Dievo Žodis, kaip ir Pradžios knyga bei Laiškas romiečiams.

Hebrajų poezijoje psalmes rašė skirtingi senovės Izraelio autoriai, todėl psalmės atspindi jų ypatingą pasaulį, kad ir kokia visuotinė būtų jų žinia. Priimant psalmes kaip Dievo Žodį ir atkreipiant ypatingą dėmesį į psalmių poetinius bruožus, taip pat jų istorinį, teologinį ir liturginį kontekstą, labai svarbu suprasti jų žinią, siekiančią tūkstančius metų ir iki šių dienų.