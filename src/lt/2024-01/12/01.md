---
title:  Nepaliaujantis garbinimas
date:   16/03/2024
---

### Šios savaitės tyrinėjimui skaitykite:
Ps 134; Iz 42, 10–12; Apr 14, 3; Ps 15; Ps 101, 1–3; Ps 96; Apr 14, 6–12; Jn 4, 23–24.

> <p>Įsimintina eilutė:</p>
> „Giedosiu VIEŠPAČIUI, kolei gyvensiu, per visą gyvenimą šlovinsiu giesme savo Dievą“ (Ps 104, 33).
 
Vis labiau patirdami mūsų Dievo malonę ir galią, esame kartu su psalmininku raginami paklausti: „Kuo galiu atsilyginti VIEŠPAČIUI už visa, ko Jis dosniai man davė?“ (Ps 116, 12) Neišvengiamas atsakymas – pašvęsti savo gyvenimą ištikimybei Dievui.

Psalmėse Izraelis yra ne tik tauta, bet ir didžioji sueiga (Ps 22, 23. 26; Ps 35, 18). Tai atskleidžia pagrindinį Izraelio pašaukimą šlovinti Dievą ir liudyti Jį kitoms tautoms, nes Viešpats nori, kad visas pasaulis prisijungtų prie Jo tautos ir Jį garbintų. Viešpaties tauta tapatinama su teisiaisiais, kurie garbina Viešpatį ir kurių viltis yra Jame ir Jo meilėje.

Viešpaties šlovinimas sueigoje suvokiamas kaip idealus garbinimas. Tai nereiškia, kad asmens malda ir šlovinimas Izraelyje įgauna antrinę reikšmę. Priešingai, asmeninis Dievo garbinimas pagyvina bendruomeninį garbinimą (Ps 22, 23. 26), savo ruožtu asmeninis garbinimas pasiekia visas galimybes glaudžiai sąveikaujant su bendruomene. Garbinanti bendruomenė dar vadinama „dorųjų sueiga“ (Ps 111, 1). Teisieji pažįsta Dievą (Ps 36, 11) ir yra Dievo žinomi (Ps 37, 18), ir šis patyrimas persmelkia kiekvieną jų būties pusę.