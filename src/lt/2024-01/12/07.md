---
title:  Tolesniam tyrinėjimui
date:   22/03/2024
---

E. Vait, „A Call to Stand Apart“, p.39–42. 
		
Garbinimui esminė buvo atgaila, tikros atgailos poreikis: 

> <p></p>
> „Atgailauti – tai gailėtis dėl nuodėmės ir stengtis jos nebekartoti. Kol mes nesuvoksime, kokia baisi yra nuodėmė, kol širdyje nenusigręšime nuo jos, tol mūsų gyvenime neįvyks tikrų permainų ir mes nuolat nusidėsime. Daugelis nesupranta tikrosios atgailos esmės. Jie sielvartauja dėl padarytų nuodėmių, netgi bando pasitaisyti, bet tik tam, kad išvengtų atpildo už jas. Bet tai nėra atgaila pagal Bibliją. Jie daugiau nerimauja dėl galimų nuodėmės pasekmių, o ne dėl pačios nuodėmės. Taip sielvartavo Ezavas, kad visam laikui prarado pirmgimystę. Taip Balaamas, išsigandęs priešais stovinčio angelo su ugniniu kardu, pripažino savo kaltę, kad išliktų gyvas. Iš tikrųjų jis neatgailavo dėl nuodėmės, nesibjaurėjo ja, nepakeitė savo tikslų. Judas Iskarijotas, išdavęs savo Viešpatį, sušuko: ‘Nusidėjau išduodamas nekaltą kraują’ (Mt 27, 4)“ (E. Vait, Kelias pas Kirstų, p.22). 

> <p></p> 
> „Nors Dievas negyvena rankų darbo šventyklose, tačiau savo Artumu Jis  pagerbia savo tautos susirinkimus. Jis pažadėjo, kad tuomet, kai jie susirinks kartu ieškoti Jo, pripažins savo nuodėmes, melstis vieni už kitus, Jis susitiks su jais per savo Dvasią. Bet tie, kurie susirenka pagarbinti Jį, turi atsikratyti visokio blogio. O jeigu jie nešlovins Dievo dvasia ir tiesa bei šventumo grožiu, jų susirinkimas kartu bus veltui. Apie tokius Viešpats sako: ‘Ši tauta šlovina Mane lūpomis, bet jos širdis toli nuo Manęs. Veltui jie Mane garbina’ (Mt 15, 8–9). Tie, kurie garbina Dievą, privalo Jį šlovinti ‘dvasia ir tiesa. Ir pats Tėvas tokių garbintojų ieško’ (Jn 4, 23)“ (E. Vait, Pranašai ir Karaliai, p.35).  

**Klausimai aptarimui:** 

`1. Kokia yra didžiausia garbintojo atnaša Dievui (Ps 40, 7–11; Rom 12, 1–2)?`

`2. Kaip susiję individualus ir bendruomeninis šlovinimas? Kodėl mums iš tikrųjų reikia abiejų? Kaip kiekvienas iš jų sustiprina kitą?`

`3. Daugelis žmonių mano, kad šlovinimas yra susijęs tik su malda, giedojimu ir Rašto bei dvasinės literatūros tyrinėjimu. Nors šios veiklos būtinos šlovinimui, ar pastarasis jomis apsiriboja? Pateikite keletą kitų šlovinimo formų pavyzdžių.`

`4. E. Vait rašė: „Tarnavimas Jam neturi būti nuobodus ir sunkus darbas. Mes turime jausti malonumą šlovindami Viešpatį ir dirbdami Jo darbą“ (Kelias pas Kristų, p.96). Kaip Viešpaties šlovinimas gali tapti malonumu?`