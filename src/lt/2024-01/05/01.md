---
title:  Viešpaties giesmės giedojimas svetimoje žemėje
date:   27/01/2024
---

### Šios savaitės tyrinėjimui skaitykite:
Ps 79, 5–13; Ps 88, 4–13; Ps 69, 2–4; Ps 22, 2; Ps 77; Ps 73, 1–20; 1 Pt 1, 17.

> <p>Įsimintina eilutė:</p>
> „Kaipgi galime mes giedoti VIEŠPATIES giesmę svetimoje žemėje?“ (Ps 137, 4)

Nebūtina gilintis į Psalmių knygą, kad sužinotume, jog psalmės aidi netobulame, nuodėmės, blogio, kančių ir mirties pasaulyje. Tvirtai kūrinijai, valdomai Aukščiausio Viešpaties ir Jo teisiems įsakams, nuolatos grasina blogis. Kadangi nuodėmė vis labiau gadina pasaulį, žemė Dievo tautai vis labiau tampa svetima žeme. Ši tikrovė psalmininkui kelia klausimą: kaip gyventi tikint „svetimoje žemėje“?

Jau tyrinėjome, psalmininkai pripažįsta aukščiausią Dievo valdžią ir galią, taip pat Jo teisius sprendimus. Jie žino, kad Dievas yra amžinas ir nenuviliantis prieglobstis ir pagalba bėdų metu. Dėl šios priežasties psalmininkus kartais glumina (ko neglumina?) neakivaizdaus Dievo Artumas ir blogio klestėjimas visavaldžio ir gero Viešpaties akivaizdoje. Paradoksalus psalmių kaip maldų pobūdis parodomas psalmininkų atsakymuose į menamą Dievo tylą. Kitaip tariant, psalmininkai reaguoja į neakivaizdų Dievo buvimą, taip pat į Dievo Artumą.