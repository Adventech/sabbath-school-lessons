---
title:  Tolesniam tyrinėjimui
date:   02/02/2024
---

Psalmė 56; E. Vait, Kelias pas Kristų. p.107–110 .

Kaip ir psalmininkai, Dievo tauta kaskart stebisi, kaip giedoti Viešpaties giesmes „svetimoje žemėje“. Mūsų tikėjimas aukščiausia Viešpaties valdžia kartais meta milžinišką iššūkį, todėl galime susimąstyti, ar Dievas viešpatauja, ar Jis tikrai toks galingas ir geras, kaip sako Šventasis Raštas.

Biblinis tikėjimas dažnai reiškia netikrumą ir nežinią, kaip ir pasikliovimą bei tvirtinimus. Kartais netikrumas ir nežinia, ypač susidūrus su blogiu ir, rodos, Dievo nebuvimu, gali pasirodyti beveik nepakeliami. Tačiau netikrumas niekada neturi būti susijęs su Dievu, Jo mylinčiu ir teisiu charakteriu bei patikimumu. Psalmininkai gali nežinoti ateities, bet jie dažnai rodo į neblėstančią Dievo meilę ir ištikimybę (Ps 36, 6–11; Ps 89, 3. 9). 

Mes turime sekti tuo pačiu pavyzdžiu. 

> <p></p>
> „Sukaupkite visas savo jėgas, kad iš aukštai, o ne iš žemai žvelgtumėte į savo sunkumus; tada beje niekada nenusilpsite. Netrukus pamatysite Jėzų debesyse, ištiesiantį ranką jums padėti; ir viskas, ką turėsite padaryti, tai paprastu tikėjimu duoti Jam savo ranką ir leisti Jam jus vesti. Kai tapsite pasikliaunantys, per tikėjimą Jėzumi tapsite viltingi“ (E. Vait, „Testimonies for the Church“, 5 t., 578 p.).

Metas, kai Dievas slepia savo veidą, nesumenkina maldos veiksmingumo. Priešingai, šios progos verčia psalmininkus ištirti save, prisiminti Dievo gelbėjimo darbus praeityje ir ieškoti Dievo išpažintimi bei nuolankiais prašymais (Ps 77, 11–13; Ps 89, 47–53). 

> <p></p>
> „Tikėjimas stiprėja patekęs į kovą su abejonėmis ir priešiška įtaka. Patirtis, įgyta per šiuos išmėginimus, yra vertingesnė už brangiausius brangakmenius“ (E. Vait, „Testimonies for the Church“, 3 t., 555 p.).

**Klausimai aptarimui:** 

`1. Kokią įtampą psalmininkai patyrė blogio akivaizdoje? Su kokiomis panašiomis įtampomis susidūrėte ir kaip jas įveikėte? Kaip šiais laikais išlaikote savo tikėjimą?`

`2. Kur ieškoti atsakymų, kai mūsų tikėjimas Dievu yra išmėginamas išbandymų arba žmonių, kurių kančios verčia suabejoti Dievo gerumu ir galia?`

`3. Ką atsakote į dažną klausimą apie blogį pasaulyje, kurį sukūrė ir palaiko visagalis mylintis Dievas? Kaip didžiosios kovos tema bent kiek padeda paaiškinti šį iššūkį?`