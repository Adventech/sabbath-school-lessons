---
title:  Idant teisieji netiestų rankų nedorumui
date:   01/02/2024
---

`6. Perskaitykite Ps 37, 1. 8; Ps 49, 6–8; Ps 94, 3–7; Ps 125, 3. Su kokia kova susiduria psalmininkas?`

Šiose psalmėse apgailestaujama dėl dabartinės nedorėlių gerovės ir šios aplinkybės keliamo iššūkio teisiesiems. Nedorėliai ne tik klesti, bet kartais ir atvirai niekina Dievą bei engia kitus. Glumina problema, kad nors „nedorėlių skeptras“ (Ps 125, 3) dominuoja pasaulyje, atrodo, kad „teisingumo skeptras“ (Ps 45, 7) žlunga. Kodėl tada nepasidavus ir nepriėmus pikto, kaip tai daro kiti?

`7. Perskaitykite Ps 73, 1–20. 27. Kas išveda psalmininką iš krizės? Kuo baigsis tiems, kurie pasitiki bevaisiais darbais? (Taip pat žr. 1 Pt 1, 17.)`	

Nors Psalmėje 73 dėmesys ir toliau telkiamas į esamą pasaulio nedorumą, psalmininkas negalėjo matyti bendro vaizdo Dievo akimis. Pikto klestėjimas jo tikėjimui kėlė didžiulę bėdą; jis taip pat tikėjo, kad su tikėjimo nenaudingumu susiję argumentai buvo pagrįsti tikrove.

Tačiau Psalmė 73 rodo, kad „iš šių dalykų šaiposi tie, kurie nepaiso pirmosios šios psalmės eilutės, kuri yra visos šios psalmės santrauka: ‘Dievas geras doriesiems, kurių širdis tyra!’“ (Johannes Bugenhagen, Reformation Commentary on Scripture (Downers Grove, IL: InterVarsity Press, 2018), 11 p.)

Psalmininkas yra nuvedamas į šventyklą, aukščiausios Dievo valdžios vietą, ir ten jam primenama, kad „šiandiena“ yra vos viena mozaikos dalis, ir jis turėtų pagalvoti apie „pabaigą“, kai nedorėlius ištiks Dievo teismas. Tai, kad psalmininkas suprato šią tiesą šventykloje ir išpažino savo ankstesnį neišmanymą, rodo, jog tikrovę galima suvokti tik dvasine įžvalga, o ne žmogiška logika.

`Kaip pažadas dėl Dievo teismo pasauliui ir visam jo blogiui jus paguodžia, kai dabar itin daug pikto lieka nenubausta?`