---
title:  Tolesniam tyrinėjimui
date:   09/02/2024
---

E. Vait, Kristaus kalno pamokslas, p.11–18; 31–35. 

Psalmės yra protestas prieš žmonių abejingumą neteisybei; jos yra atsisakymas priimti blogį. Jos vedamos ne keršto troškimo, o uolumo šlovinti Dievo vardą. Vadinasi, teisiesiems dera džiaugtis, kai jie pamato Dievo kerštą blogiui, nes tokiu būdu pasaulyje atkuriamas Dievo vardas ir Jo teisingumas (Ps 58, 11–12). Psalmės įpareigoja žmones pakelti balsą prieš blogį ir siekti Dievo karalystės. Psalmėse mums suteikiamas dieviškojo paguodos ir išvadavimo užtikrinimas. Viešpats pakils!

> <p></p>
> „‘Kai dėl Manęs jus niekina ir persekioja bei meluodami visaip šmeižia, – sakė Jėzus, – būkite linksmi ir džiaukitės’. Jis nurodė savo klausytojams pranašus, kurie kalbėjo Viešpaties vardu, kaip vargų pakentimo ir kantrybės pavyzdį (Jok 5, 10). Abelis, pirmasis krikščionis iš Adomo vaikų, mirė kankinio mirtimi. Henochas vaikščiojo su Dievu, tačiau pasaulis jo nesuprato. Iš Nojaus šaipėsi kaip iš fanatiko ir panikos skleidėjo. Dar kiti turėjo iškęsti patyčias ir plakimus, taip pat pančius ir kalėjimą. Kiti leidosi kankinami ir atsisakė laisvės, kad laimėtų prakilnesnį prisikėlimą (Hbr 11, 36–35)“ (E. Vait, Kristaus kalno pamokslas, p.34).


**Klausimai aptarimui:**

`1. Kadangi skausmingas blogio suvokimas pasaulyje gali priversti susimąstyti, ar Viešpats iš tikrųjų viešpatauja, kaip galime išugdyti nepajudinamą tikėjimą, kuris išliks tvirtas net kai esame gundomi? Tai yra, į ką turime sutelkti dėmesį, kad išlaikytume tikėjimą Dievo meile, gerumu ir galia? Ką kryžius mums turėtų pasakyti apie Dievą ir Jo charakterį?`

`2. Kodėl svarbu nepasikliauti žmogiškomis priemonėmis (vadovais, įstaigomis ir socialiniais judėjimais) kaip didžiausia išmintimi ir sprendimu teisingumui pasaulyje, o pasikliauti vien Dievo Žodžiu ir teismu?`

`3. Kokie yra praktiniai tiesos, kad Šventykla yra Dievo teismo vieta, padariniai?`

`4. Kaip suprasti kai kurių psalmių griežtą kalbą? Kaip pastaroji mums padeda suvokti jas parašiusiųjų žmogiškumą?`