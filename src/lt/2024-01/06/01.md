---
title:  Aš pakilsiu
date:   03/02/2024
---

### Šios savaitės tyrinėjimui skaitykite:
Ps 18, 4–19; Ps 41, 2–4; Įst 15, 7–11; Ps 82; Ps 96, 6–10; Ps 99, 1–4; Rom 8, 34.

> <p>Įsimintina eilutė:</p>
> „Kadangi jie plėšia vargšus, ir beturčiai aimanuoja, dabar Aš pakilsiu, – sako VIEŠPATS, – ir suteiksiu saugią vietą tam, kuris jos ilgisi“ (Ps 12, 6). 

Ne tik mūsų šimtmetyje siautėja blogis, neteisybė ir priespauda. Tokiu laikmečiu gyveno ir psalmininkai. Taigi psalmės, be kita ko, taip pat yra ir Dievo protestas prieš smurtą ir priespaudą pasaulyje, mūsų pasaulyje, taip pat ir psalmininkų pasaulyje.

Taip, Viešpats yra kantrus ir sulaiko savo rūstybę būdamas pakantus, „nenorėdamas, kad kuris pražūtų, bet kad visi atsiverstų“ ir pakeistų savo elgesį (2 Pt 3, 9–15). Ir nors tinkamas Dievo įsikišimo laikas ne visada sutampa su žmonių lūkesčiais, artėja Dievo teismo diena (Ps 96, 13; Ps 98, 9). Mums tereikia pasitikėti Juo ir Jo pažadais, kol ateis toji diena.

Tik Kūrėjas, kurio sostas grįstas teisumu ir teisingumu (Ps 89, 15; Ps 97, 2), savo aukščiausiu sprendimu gali suteikti pasauliui stabilumą ir klestėjimą. Dvi dangiškojo teismo pusės apima engiamųjų išvadavimą ir nedorėlių sunaikinimą (Ps 7, 7–18). 

Štai kas mums buvo pažadėta, ir tai iš tikrųjų vieną dieną išsipildys, bet Dievo, o ne mūsų laiku, tai pabrėžia psalmininkas.