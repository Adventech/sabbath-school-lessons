---
title:  Viešpaties išmėginimas
date:   20/02/2024
---

`3. Perskaitykite Ps 81, 8–9; Ps 95, 7–11; ir Ps 105, 17–22. Ką šiose eilutėse apima dieviškasis išmėginimas?`
														
Meriba yra vieta, kur Izraelis išmėgino Dievą, mesdamas iššūkį Jo ištikimybei ir galiai, kad izraelitai patenkintų savo poreikius (Iš 17, 1–7; Ps 95, 8–9). Psalmė 81 intriguoja ir aiškina tą patį įvykį kaip metą, kada Dievas išmėgino Izraelį (Ps 81, 8). Dėl savo nepaklusnumo ir nepasitikėjimo (Ps 81, 12) tauta neišlaikė Dievo išmėginimo.

Meribos paminėjimas perteikia dvejopą žinią. Pirma, Dievo tauta neturi kartoti ankstesnių kartų klaidų. Vietoj to, jie turi pasitikėti Dievu ir eiti Jo keliu (Ps 81, 14). Antra, nors tauta neišlaikė išmėginimo, Dievas juos išgelbėjo, kai jie buvo bėdoje (Ps 81, 8). Dievo išganingoji malonė praeityje užtikrina Dievo malonę naujoms kartoms. 

Psalmė 105 moko, kad išmėginimai buvo Dievo priemonė patikrinti Juozapo pasitikėjimą Dievo Žodžiu dėl jo ateities (Pr 37, 5–10; Ps 105, 19). Hebrajų kalbos žodis Tsarap –„išbandė“, 19 eilutėje perteikia „ištyrimo“, „išgryninimo“ arba „apvalymo“ prasmę. Taigi Dievo tikslas patikrinant Juozapo tikėjimą buvo pašalinti bet kokias abejones dėl Dievo pažado ir sustiprinti Juozapo pasikliovimą Dievo vedimu.

Dieviškosios drausmės tikslas yra sustiprinti Dievo vaikus ir paruošti juos pažado išsipildymui, kaip parodo Juozapo pavyzdys (Ps 105, 20–22).

Tačiau Dievo nurodymų atmetimas lemia augantį užsispyrimą ir užsispyrusio žmogaus širdies užkietėjimą. 

> <p></p>
> „Dievas reikalauja greito ir neabejotino paklusnumo Jo Įstatymui; bet žmones užmigdo arba paralyžiuoja šėtono apgaulės, siūlomi pasiteisinimai ir gudravimai, įveikiant jų sąžinės graužatį, sakant, kaip sode Ievai: „Jūs tikrai nemirsite!“ Nepaklusnumas ne tik užkietina kaltojo širdį ir sąžinę, nepaklusnumas linkęs kenkti kitų tikėjimui. Tai, kas iš pradžių jiems atrodė itin nederama, nuolat jiems iškyla prieš akis, kol galiausiai jie suabejoja, ar tai tikrai nuodėmė, ir nesąmoningai pasiduoda tam pačiam paklydimui“ (E. Vait, „Testimonies for the Church“, 4 t., 146 p.).

`Koks jūsų patyrimas, kaip nuodėmė užkietina širdį? Kodėl ši mintis turėtų mus vesti prie kryžiaus, kur galime rasti jėgų paklusnumui?`