---
title:  Tolesniam tyrinėjimui
date:   23/02/2024
---

Šiais laikais įgyti išminties nėra taip pageidautina, kaip sulaukti laimės. Žmonės mieliau būtų laimingi nei išmintingi. Tačiau, ar galime būti tikrai laimingi ir gyventi visavertį gyvenimą be dangiškos išminties? Psalmės aiškiai sako, kad negalime. Gera žinia ta, kad mūsų neprašoma rinktis tarp išminties ir laimės. Dieviška išmintis suteikia tikrą laimę.

Tai gali iliustruoti paprastas hebrajų kalbos pavyzdys. Hebrajų kalboje žodis „kelias“ daugiskaita („ashurey“) tariamas labai panašiai kaip žodis „laimė“ („ashrey“). Nors vertime į kitą kalbą šis panašumas nepastebimas, jis perduoda galingą žinią: Dievo „kelias“ veda į „laimingą“ gyvenimą (Ps 1, 1; Ps 17, 5; Ps 37, 31; Ps 44, 19; Ps 89, 16; Ps 119, 1). Rašte nei išmintis, nei laimė nėra abstrakti sąvoka, bet tikras patyrimas. 

Jos randamos santykiuose su Dievu, kuriuos sudaro garbinimas, šlovinimas, stiprybės radimas ir pasitikėjimas Dievu. Ps 25, 14 sako: „VIEŠPATS – pagarbiai Jo bijančių draugas, patvirtinantis savo Sandorą“.

> <p></p>
> „Dėkokite Dievui už šviesias Jo dovanotas minutes. Nuolat prisiminkime visus Jo meilės įrodymus. Tai – Dievo Sūnus, pridengęs savo Dieviškumą žmogiškąja išvaizda, palikęs savo Tėvo sostą, kad išvaduotų žmogų iš šėtono galios; tai – Jo pergalė mūsų naudai, atverianti žmonijai dangaus vartus ir parodanti Dievo Šlovės Karalystę; tai – puolusi žmonija, išgelbėta iš pražūties bedugnės, į kurią ją buvo įstūmusi nuodėmė, ir vėl galinti bendrauti su Amžinuoju Dievu; tai – žmonija, tikėjimu Atpirkėju atlaikiusi Dieviškąjį išbandymą, aprengta Kristaus teisumu ir paimta prie Jo sosto, — štai tiesos, apie kurias Dievas mus kviečia mąstyti“ (E. Vait, Kelias pas Kristų, p. 110 p.).

**Klausimai aptarimui:** 

`1. Kaip Dievo Žodis gali tapti džiaugsmo šaltiniu, o ne tik mokymu? Kaip maitinimasis Dievo Žodžiu yra susijęs su pasilikimu Jėzuje Kristuje, Žodyje (Jn 1, 1; Jn 15, 5. 7)?`

`2. Kas nutinka, kai žmonės sąmoningai ir nuolat atmeta Dievo mokymą (Ps 81; Ps 95)? Jūsų manymu, kodėl taip nutinka?`

`3. Kodėl nedorėlių kelias kartais gali pasirodyti geidžiamesnis nei teisiųjų pamokymas? (Ps 141)? Štai sprendimas tam, kas akivaizdu – dažnai atrodo, kad nedorėliams itin sekasi?`