---
title:  Teisaus gyvenimo palaiminimai
date:   22/02/2024
---

`6. Perskaitykite Ps 1, 1–3; Ps 112, 1–9 ir Ps128. Kokie palaiminimai pažadėti tiems, kurie pagarbiai bijo Viešpaties?`
														
Iš daugybės palaiminimų, pažadėtų tiems, kurie pagarbiai bijo Viešpaties, ramybė yra turbūt vienas didžiausių. Psalmėje 1 teisieji nusakyti kaip prie tekančio vandens pasodintas medis, duodantis vaisių laikui atėjus, kurio lapai nevysta (Ps 1, 3; Jer 17, 7–8; Ez 47, 12). Šis palyginimas parodo visų palaiminimų šaltinį, būtent buvimą Dievo akivaizdoje Jo šventykloje ir mėgavimąsi nenutrūkstamais meilės santykiais su Dievu. Skirtingai nedorėliams, kurie nusakyti kaip pelai ar šiaudai, neturintys stabilumo, vietos ir ateities, o teisieji yra kaip vaisingas medis su šaknimis, vieta šalia Dievo ir amžinojo gyvenimo.

Ps 128, 2–3 primena Mesijo karalystės palaiminimus, kur sėdėjimas po savo vynmedžiu ir figmedžiu yra ramybės ir klestėjimo simbolis (Mch 4, 4). Ramybės palaiminimas Jeruzalei (Ps 122, 6–8; Ps 128, 5–6) perteikia Mesijo viltį, kuris padarys galą blogiui ir atkurs pasaulyje ramybę.

> <p></p>
> „Biblijoje išgelbėtųjų palikimas vadinamas Tėvyne (Hbr 11, 14–16). Ten dangiškasis Ganytojas veda savo kaimenę prie gyvybės vandens versmių. Gyvybės medis duoda vaisius kas mėnesį, ir medžio lapai tarnauja tautų gerovei. Ten yra amžinai trykštančių, skaidrių kaip krištolas versmių, o šalia jų linguojantys medžiai meta savo šešėlį ant takų, paruoštų Viešpaties atpirktiesiems. Ten plačiai nusidriekusios lygumos pereina į gražias kalvas, o Dievo kalnai aukštai iškėlę savo didingas viršūnes. Šiose ramiose lygumose, šalia gyvybės versmių Dievo tauta – taip ilgi keliavusi ir klajojusi – atras savo Tėvynę“ (E. Vait, Didžioji kova, 2017, p.584). 

Naujajame Testamente aprašytas šios vilties išsipildymas Kristaus antrojo atėjimo ir naujojo pasaulio sukūrimo metu (Mt 26, 29; Apr 21). Todėl, nors teisieji sulaukia daug palaiminimų šiame gyvenime, Dievo palankumo pilnatvė jų laukia, kai Dievo karalystė bus visiškai atkurta paskutiniaisiais laikais.

`Kodėl kryžius ir tai, kas ant jo įvyko, yra garantija Naujojo Testamento pažadams, ką Dievas mums paruošė? Kaip galime guostis šiais pažadais net dabar?`