---
title:  Tolesniam tyrinėjimui
date:   16/02/2024
---

E. Vait, Kelias pas Kristų, p.16–21.  

Psalmėse Dievo tautos balsai susilieja kartodami: „Jo ištikimoji meilė amžina“, švenčiant amžinąją Dievo meilę (Ps 106, 1; Ps 107, 1; Ps 118, 1–4. 29; Ps 136). „Nešlovinti Dievo reikštų pamiršti visą Jo naudą, nebranginti Dievo dovanų. Nepamiršta tik tie, kurie šlovina. Mąstymas ir kalbėjimas apie Dievą dar nėra Jo šlovinimas. Šlovinimas prasideda tada, kai pripažįstama Dievo didybė ir darbai, o į Jį reaguojama Jo gerumo, gailestingumo ir išminties garbinimu“ (Hans LaRondelle, „Deliverance in the Psalms“, 178 p.).

Iškilmingo nuolatinio Dievo gailestingumo išpažinimo reikšmė įgyja dar gilesnę reikšmę, kai prisimename, kad Dievo khesedas – būtent Jo Sandoros meilė ir ištikimybė –nesikeičia dėl žmonių nuodėmių ir maištavimo prieš Dievą.

> <p></p>
> „Mes nusidėjome Jam ir esame neverti Jo palankumo, tačiau Jis Pats įdėjo į mūsų lūpas nuostabiausią maldą: „Savo vardo dėlei neatmesk mūsų, nepadaryk negarbės savo šlovės sostui! Atmink savo Sandorą su mumis ir nenutrauk jos!’ (Jer 14, 21) Kai mes ateiname pas Jį išpažindami savo nevertumą ir nuodėmę, Jis pažada atkreipti dėmesį į mūsų šauksmą. Jo sosto šlovė yra pagrįsta Jo žodžių išsipildymu“ (E. Vait, Paslėpti lobiai, p. 122). 

Patirdamas, jog Dievas jam buvo maloningas (Ps 103, 2), psalmininkas ragina sakyti, kad „VIEŠPATS vykdo teisumo darbus, Jis daro, kas teisinga, visiems engiamiesiems“ (Ps 103, 6). Taigi galutinis psalmininko asmeninio liudijimo tikslas ir Dievo ištikimos meilės šlovinimas jo gyvenime – įtikinti kitus Dievo meilės gerumu, kad jie taip pat galėtų atverti savo širdį Dievui ir priimti Jo išganingąją malonę bei šlovinti Dievą (Ps 9, 12–13; Ps 22, 23–28; Ps 66, 16).

**Klausimai aptarimui:**

`1. Ką žmonių išgelbėjimui praktiškai reiškia tai, kad Dievo ištikimoji meilė yra amžina? Kodėl tai nereiškia, kad galima ir toliau daryti nuodėmes, nes Dievo ištikimoji meilė yra amžina?`

`2. Kaip suderinti nuodėmių atleidimą su Dievo teismo nuodėmei idėja?`

`3. Kaip ištikimos Dievo meilės išraiška Naujajame Testamente dera su Psalmėmis (Ef 2, 4–5; 1 Tim 1, 16; Tit 3, 5; Hbr 4, 16)?`