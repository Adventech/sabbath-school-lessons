---
title:  Tavo gailestingumas siekia dangų
date:   10/02/2024
---

### Šios savaitės tyrinėjimui skaitykite:
Ps 136; Ps 51; Ps 130; Ps 113; Ps 123.


> <p>Įsimintina eilutė:</p>
> „Tautose dėkosiu Tau, Viešpatie, giedosiu Tau šlovės giesmę tarp pagonių. Juk Tavo gerumas didis kaip dangus, o ištikimybė siekia debesis“ (Ps 57, 10–11).

Psalmininkai supranta, kad yra dvasiniai vargšai ir neturi nieko gero, ką Dievui paaukotų; tai yra, jie neturi nieko savyje, kas galėtų juos rekomenduoti prieš šventąjį Dievo sostą (Ps 40, 18). Jie supranta, kad jiems, kaip ir mums visiems, reikia malonės, Dievo malonės. 

Trumpai tariant, jiems reikia Evangelijos. 

Psalmėse pabrėžiama, kad žmonės yra visiškai priklausomi nuo Dievo gailestingumo. Laimei, Dievo gailestingumas yra amžinas, tai liudija ir Dievo kūrinija, ir Dievo tautos istorija (Ps 136). Prieš amžinąjį Dievą žmogaus gyvenimas yra trumpalaikis kaip žolė, bet Dievas gailisi žmonių ir atnaujina jų jėgas (Ps 103, 3. 5. 15), o Jame jie turi amžinybės pažadą.

Dievo tauta guodžiasi tuo, kad Viešpats yra ištikimas savo Sandorai. Žmonių prašymai, kad ir kokie slegiantys kartais būtų, dažnai yra kupini vilties, nes skirti jų gailestingam dangiškajam Tėvui (Ps 103, 13; Ps 68, 5; Ps 89, 27). Nauji Dievo malonės ir meilės patyrimai sustiprina jų pasiryžimą garbinti ir tarnauti tik Dievui, ir niekam kitam.