---
title:  Nepamiršk, koks Jis geras
date:   15/02/2024
---

`6. Perskaitykite Psalmę 103. Kaip čia nusakytas Dievo gailestingumas?`
														
Psalmė 103 išvardija įvairius Viešpaties palaiminimus. Palaiminimai apima visą Jo gerumą (Ps 103, 2) klestinčiam gyvenimui (Ps 103, 3–6). Šie palaiminimai yra pagrįsti maloningu Dievo charakteriu ir Jo ištikimybe Sandorai su Izraeliu (Ps 103, 7–18). Viešpats „atsimena“ žmogaus silpnumą ir laikinumą, ir atjaučia savo tautą (žr. Ps 103, 13–17).

Atsiminimas – tai ne tik suvokimo funkcija. Atsiminimas apima pasišventimą, kuris išreiškiamas darbais: Dievas išgydo ir palaiko savo tautą (Ps 103, 3–13). Ps 103, 11–16 galingai iliustruoja neišmatuojamą Dievo malonę, kurią galima palyginti tik su begaline dangaus platybe (Iz 55, 9).

Kaip tada žmonės turėtų reaguoti į Dievo meilę?

Pirmiausia, šlovinti Viešpatį (Ps 103, 1–2).

Paprastai šlovinama arba laiminama už medžiaginės ir dvasinės naudos suteikimą (Pr 49, 25; Ps 5, 12). Kadangi Dievas yra visų palaiminimų Šaltinis, kaip žmonės gali laiminti Dievą? Menkesnis gali palaiminti pranašesnį tik pastarajam dėkodamas arba šlovindamas (1 Kar 8, 66; Job 29, 13). Dievas laimina žmones suteikdamas jiems gerovę, o žmonės laimina Dievą šlovindami Jo gerumą; t.y., garbindami Jį už Jo maloningą charakterį.

Antra, atsimenant visus Jo palaiminimus ir Jo Sandorą (Ps 103, 2. 18–22), kaip Viešpats atmena silpno žmogaus būklę ir savo Sandorą su savo tauta (Ps 103, 3–13). Atsiminimas yra esminis Dievo ir Jo tautos santykiams. Kaip Dievas atsimena savo pažadus tautai, taip tauta yra skolinga prisiminti Dievo ištikimybę ir reaguoti meile bei paklusnumu.

Turint galvoje šią mintį, šie gerai žinomi E. Vait žodžiai itin dera: 

> <p></p>
> „Mes turėtume kasdien skirti po valandą Kristaus gyvenimo apmąstymui. Turėtume tai daryti pamažu, leisdami vaizduotei aprėpti kiekvieną sceną, ypač paskutiniąsias. Šitaip apmąstant Jo didžią auką dėl mūsų, mūsų pasitikėjimas Juo bus tvirtesnis, mūsų meilė bus puoselėjama ir mes labiau prisipildysime Jo Dvasios. Jei norime būti išgelbėti, turime išmokti atgailos ir nusižeminimo pamoką kryžiaus papėdėje“ (Su meile iš Dangaus, 2011, p. 67).