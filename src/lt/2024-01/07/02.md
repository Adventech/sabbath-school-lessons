---
title:  Jo ištkimoji meilė amžina
date:   11/02/2024
---

`1. Perskaitykite Psalmę 136. Kokia mintis vyrauja šioje psalmėje? Kur psalmininkas randa savo teiginiui įrodymų?` 
														
Psalmė 136 ragina Dievo tautą šlovinti Viešpatį už Jo gailestingumą, apreikštą kūrinijoje (Ps 136, 4–9) ir Izraelio istorijoje (Ps 136, 10–22). Hebrajų kalboje khesed („ištikimoji meilė“) perteikia Dievo gerumą ir ištikimybę Jo kūrinijai ir Jo Sandorai su Izraeliu. Psalmė moko, kad didžiulė Dievo galia ir didybė yra paremta Jo ištikima meile.

Viešpats yra dievų Dievas ir viešpačių VIEŠPATS, o tai yra hebrajų posakis, reiškiantis didžiausią Dievą (Ps 136, 1–3), o ne tai, kad yra kitų dievų, bet kad tik Jis yra Dievas.

Didieji Viešpaties stebuklai, kurių niekas kitas negali pakartoti, yra nepaneigiamas Jo viešpatavimo patvirtinimas (Ps 136, 4). Dievas sukūrė dangų, žemę ir dangaus kūnus, kuriuos garbina pagonys (Įst 4, 19). Tačiau psalmės atima autoritetą iš pagonių dievų ir, atitinkamai, iš visų žmogiškojo pasitikėjimo šaltinių. Jie yra tik kūrinijos dalis. Jie tėra sukurti reiškiniai – ne Kūrėjas, esminis skirtumas.

Stiprios ir ištiestos Viešpaties rankos simbolis (Ps 136, 12) pabrėžia Dievo galią ir toli siekiantį Jo gailestingumą.

Dievo gailestingumas kūrinijoje ir istorijoje turėtų įkvėpti Jo tautą pasitikėti Juo ir likti ištikimiems Jo Sandorai. Priegiesmis – „Jo ištikimoji meilė amžina“ Psalmėse kartojamas 26 kartus, taip įtikinant maldininkus, kad Viešpats nesikeičia ir teiks savo malonę kiekvienai naujai kartai. Dievas prisimena savo tautą (Ps 136, 23) ir yra ištikimas savo malonės Sandorai. Tikėjimas nuolatiniu Viešpaties gailestingumu yra biblinio tikėjimo, kuris apima džiaugsmingą garbinimą ir pasikliovimą, taip pat nuolankumą ir atgailą, pagrindas. 

Psalmė 136 (23–25 eil.) užbaigiama Dievo visuotine globa pasauliui. Dievo gailestingumas taikomas ne tik Izraeliui, bet ir visai kūrinijai. Taigi psalmėje kalbama apie Dievo išganingosios malonės visuotinumą, raginant visą pasaulį prisijungti prie Izraelio Viešpaties šlovinimo (taip pat žr. Lk 2, 10; Jn 3, 16; Apd 15, 17).

`Kaip už mūsų nuodėmes ant kryžiaus mirštančio Jėzaus vaizdas galingiausiai atskleidžia didžiąją tiesą apie Dievą, kad „Jo ištikimoji meilė amžina“?`