---
title:  Dieviškasis pasiaukojantis ganytojas
date:   25/02/2024
---

`1. Perskaitykite Ps 23; Ps 28, 9; Ps 80, 2; Ps 78, 52–53; Ps 79, 13; ir Ps 100, 3. Kaip šiuose tekstuose nusakyti Viešpaties ir Jo tautos santykiai?`
														
Viešpaties kaip Ganytojo ir Dievo tautos kaip Jo avių kaimenės simbolis išryškina Dievo vedimą ir savo tautos išlaikymą bei jų priklausomybę nuo Dievo, jiems patenkinant visus savo poreikius. Šis simbolis perteikia Dievo ir Jo tautos Artumo sampratą, nes piemenys gyveno su savo kaimenėmis ir rūpinosi kiekviena avimi asmeniškai. Ganytojo simboliai taip pat pabrėžia kaimenės priklausymą Dievui, ir tai garantuoja du tvirti ryšiai – Kūrėjo (Ps 95, 6–7; Ps 100, 3) ir Sandoros (Ps 28, 9; Hbr 13, 20).

Dieviškojo Ganytojo, vedančio Juozapą kaip kaimenę, simbolis (Ps 80, 2) galimai primena Jokūbo palaiminimą Juozapui, kuriuo Dievas nusakomas kaip Izraelio Ganytojas, ir taip remiamasi šiuo didžiu pažadu ir palaiminimu (Pr 49, 1. 24).

Karaliai buvo laikomi savo tautos ganytojais (2 Sam 5, 2). Tačiau tik Dievas tikrai nusipelno šio titulo, nes dauguma žmonių karalių nebuvo verti tokio pašaukimo. To vertas tik Jėzus, todėl Jis ir vadinamas Geruoju Ganytoju.
 
`2. Perskaitykite Jn 10, 11–15. Ką Jėzus sako apie save kaip Gerąjį Ganytoją?`
														
Artimas ryšys tarp dieviškojo Ganytojo ir Jo kaimenės matyti iš to, kad kaimenė neabejotinai pažįsta Ganytojo balsą (Jn 10, 4. 27). Net šiandien Artimuosiuose Rytuose piemenys gali atskirti susimaišiusias kaimenes tiesiog šaukdami savo avis, kurios atpažįsta ir seka jų piemens balsą.

Kartais Dievo kaimenė patiria įvairių negandų, kurias žmonės supranta kaip Dievo nepasitenkinimo ir apleidimo ženklą. Tačiau Gerasis Ganytojas niekada neapleidžia savo paklydusių avių, bet ieško jų, kad išgelbėtų. Tai galingas Dievo santykių su Jo tauta simbolis. Jis yra pasirengęs mirti už savo avis (Jn 10, 11. 15) ir paradoksalu, kad dėl jų taptų aukojamu avinėliu (Jn 1, 29). Be to, Jėzus patvirtino, kad šauks savo avis iš kitų avidžių ir sujungs jas į vieną kaimenę (Jn 10, 16). 

`Kaip galite kasdien ir praktiškai pasinaudoti tuo, kas mums pažadėta, kad Jėzus yra mūsų Gerasis Ganytojas?`