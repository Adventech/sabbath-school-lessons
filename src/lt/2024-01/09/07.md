---
title:  Tolesniam tyrinėjimui
date:   01/03/2024
---

E. Vait, Su meile iš Dangaus, 2011, p. 13–21. 

Būdamos ir Kristaus maldos, ir maldos apie Kristų, psalmės suteikia išskirtinį Kristaus Asmens apreiškimą ir atperkančią tarnystę kaip To, kuris yra „Dievas su mumis“ (Mt 1, 23). Jėzus yra „Dievas su mumis“ atsižadėjimo ir kančios kovoje. Jis yra „Dievas su mumis“ teisingumo ir išvadavimo raudose. Jėzus yra „Dievas su mumis“, nepaliekant mūsų paklydimui ir nevilčiai, bet rodant mums pergalingą tikėjimo kelią. Jis tapo mums amžinuoju Kunigu ir Karaliumi, kad išgelbėtų mus nuo amžinos nuodėmės pražūties. Kristuje, tobulame Dovydo giminės Karaliuje, išsipildo visi šlovingi Dievo pažadai, susiję su išganymu (2 Kor 1, 20).

E. Vait įžvalgiai apibūdina Kristaus vienybę su žmonija: 

> <p></p>
> „Savo žmogiškumu Kristus prisilytėjo prie žmonijos; savo dieviškumu Jis laikosi Dievo sosto. Kaip Žmogaus Sūnus, Jis davė mums paklusnumo pavyzdį; kaip Dievo Sūnus, Jis teikia mums galią paklusti. Iš krūmo ant Horebo kalno Mozei kalbėjo būtent Kristus: ‘Aš esu, kuris esu... Tu taip kalbėsi Izraelitams: „Aš esu“ atsiuntė mane pas jus’ (Iš 3, 14). Tai buvo pažadas išvaduoti Izraelį. Taigi atėjęs ‘panašus į brolius’, Jis pasiskelbė esąs „Aš esu“. Betliejaus kūdikis, nuolankus ir kuklus Išgelbėtojas yra Dievas, ‘apsireiškęs kūne’ (1 Tim 3, 16). Mums Jis sako: ‘Aš – gerasis ganytojas’; ‘Aš esu gyvoji duona’; ‘Aš esu kelias, tiesa ir gyvenimas’; ‘Man duota visa valdžia danguje ir žemėje’ (Jn 10, 11; 6, 51; 14, 6; Mt 28, 18). „Aš Esu“ garantuoja, kad visi pažadai bus įvykdyti. „Aš esu“ – nebijok“ (Su meile iš Dangaus, 2011, p.19). 

**Klausimai aptarimui:** 

`1. Kaip Dievas parodė savo nepalaužiamą ištikimybę savo Sandorai, nepaisant tautos neištikimybės? Kokį patikinimą tai suteikia sunkumus patiriantiems Dievo vaikams šiandien?`

`2. Kaip išskirtinė ir aukštesnė Kristaus kunigystė Melchizedeko būdu sustiprina Dievo tautos išganymo tikrumą?`

`3. Evangelija rodo, kad daugelis su Mesiju susijusių pažadų psalmėse išsipildė Jėzuje Kristuje. Kaip tai parodo Dievo Žodžio tikrumą? Kodėl turime atsispirti bet kokiems jausmams, kurie silpnina mūsų pasitikėjimą Dievo Žodžiu?`

`4. Kokią didelę paguodą galime įžvelgti Kristaus žodžiuose: „Man duota visa valdžia danguje ir žemėje“ (Mt 28, 18)? Kaip pritaikyti šį pažadą savo patyrimui?`