---
title:  Garbė Tam, kuris ateina Viešpaties vardu
date:   24/02/2024
---

### Šios savaitės tyrinėjimui skaitykite:
Ps 23; Jn 10, 11–15; Ps 22; Ps 89, 28–33; Kol 1, 16; Ps 2; Hbr 7, 20–28.

> <p>Įsimintina eilutė:</p>
> „Akmuo, kurį statytojai atmetė, tapo kertiniu akmeniu. Tai VIEŠPATIES padaryta; koks nuostabus reginys!“ (Ps 118, 22–23)

Psalmės liudija Kristaus Asmenį ir tarnystę. Beveik visos Jo darbo išgelbėjimo plane pusės matomos Psalmėse. Kristaus gyvenimas ir darbas Psalmėse įvairiais būdais numatytas ir išpranašautas, dažnai nepaprastai tiksliai.

Štai Psalmėse atskleistos temos: Kristaus dieviškumas, Jo įsūnystė, Jo klusnumas, Jo uolumas Dievo Šventyklai, Jo kaip Gerojo Ganytojo tapatybė, Jo išdavystė, Jo kentėjimai, Jo nesulaužyti kaulai, Jo mirtis, prisikėlimas, žengimas į dangų, kunigystė ir karaliavimas. Visa tai yra Psalmėse, kaip buvo pranašauta daugelį amžių prieš Jėzaus atėjimą kūne.

Nestebina, kad, pavyzdžiui, kalbėdamas apie savo tarnystę, Jėzus atkreipė dėmesį į Psalmes, dėstydamas mokiniams pakeliui į Emausą (Lk 24, 44). Jis norėjo, kad jie Psalmėse rastų įrodymų tam, kas Jis yra.

Kai kurios psalmės tipologiškai išsipildo Kristuje, pavyzdžiui: Ps 24; Ps 45; Ps 72 ir Ps 101 (nepriekaištingas Karalius ir Teisėjas), Ps 88 ir Ps 102 (kenčiančio Dievo tarno maldos).

Visose psalmėse, psalmininkams raudant, dėkojant, šlovinant, prašant teisumo ir išvadavimo, galime išgirsti Kristaus maldos už pasaulio išganymą aidą.
