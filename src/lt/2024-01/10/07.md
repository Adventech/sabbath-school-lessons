---
title:  Tolesniam tyrinėjimui
date:   08/03/2024
---

Perskaitykite Apaštalų darbų 7 ir Hebrajams 11. Pasak Naujojo Testamento, koks yra galutinis Dievo suverenaus tautos vedimo istorijoje tikslas?

Istorinės psalmės yra galingas Dievo ištikimybės savo tautai liudijimas. Kiekvienas Dievo tautos istorijos įvykis buvo apvaizdos žingsnis, vedantis į galutinį dieviškojo pažado dėl pasaulio Gelbėtojo įvykdymo Jėzaus iš Nazareto asmenyje. Net išmėginimai, kurie dažnai vargindavo Dievo tautą ir vertė manyti, kad Dievas juos apleido, buvo pavaldūs Dievui, jie buvo Jo apvaizdos dalis, nes Dievas yra aukščiausias istorijos Viešpats. Psalmininkas meistriškai pateikia tiesą, kad net tautos neištikimybė negali sutrukdyti Dievui išlaikyti tikėjimą savo tauta ir įvykdyti pažadus. Tačiau neatgailaujantys asmenys ir grupės neteko Sandoros palaiminimų, o liūdnai pagarsėjusi jų pabaiga yra ilgalaikis įspėjimas, kaip gyvenimas be Dievo ar maištavimas prieš Jį naikina žmones.

Psalmės skatina Dievo vaikus visais laikais pasikliauti Viešpačiu ir likti ištikimiems Jam. 

> <p></p>
> „Mums nereikia bijoti dėl ateities, nebent pamiršime, kaip Viešpats mus vedė, ir Jo mokymą mūsų praeityje“ (E. Vait, „Life Sketches of Ellen G. White“, 196 p.).

Kad Dievo tauta be baimės eitų į priekį, jie turi žinoti savo istoriją. E. Vait pataria tikintiesiems perskaityti Psalmę 105 ir Psalmę 106 „bent kartą per savaitę“ (Testimonies to Ministers and Gospel Workers, 98 p.).

Dievo tautos istorija rodo, kad joks pažadas, kurį Dievas davė savo Žodyje, neliks neįvykdytas. Tai apima dangaus pažadus dėl asmeninio pasirūpinimo dabar ir būsimus pažadus, susijusius su Kristaus antruoju atėjimu, kada bus įkurta Dievo teisingumo ir ramybės karalystė naujoje žemėje.

**Klausimai aptarimui:**  

`1. Kokie yra palaiminimai, susiję su atsiminimu, kaip ištikimai Dievas vedė savo tautą? Kokie yra praeities pamokų pamiršimo ar nepaisymo padariniai? Kaip mes galime taikyti tą patį principą mūsų atveju, kaip Bažnyčiai, pašauktai vykdyti tą patį, kam buvo pašauktas senovės Izraelis?`

`2. Kaip psalmės skatina mus atpažinti Dievo apvaizdą, rūpestingumą mūsų gyvenime ir būti kantriais bei pasitikėti aukščiausios Dievo valdžios metodais, net kai sunku suprasti, kodėl viskas vyksta būtent taip, kaip vyksta?`

`3. Kaip padaryti Dievo tautos istorijos tyrinėjimą svarbesniu mūsų asmeninėse ir bendruomeninėse pamaldose? Kaip galime tikslingiau pasakoti savo vaikams apie naujausią Dievo tautos istoriją?`