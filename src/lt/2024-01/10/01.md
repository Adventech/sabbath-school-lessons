---
title:  Praeities pamokos
date:   02/03/2024
---

### Šios savaitės tyrinėjimui skaitykite:
Ps 78; Ps 105; Gal 3, 29; Ps 106; Ps 80; Sk 6, 22–27; Ps 135.

> <p>Įsimintina eilutė:</p>
> „Dalykus, kuriuos girdėjome ir žinojome, apie kuriuos mums pasakojo mūsų tėvai. Neslėpsime jų nuo savo vaikų, bet pasakosime būsimajai kartai apie VIEŠPATIES galybę ir Jo šlovingus darbus bei padarytus stebuklus“ (Ps 78, 3–4).

Daugelyje psalmių šlovinimas yra pasakojimas apie galingus Viešpaties išganymo darbus. Šios psalmės dažnai vadinamos „išganymo istorijos psalmėmis“ arba „istorinėmis psalmėmis“. Kai kurios ragina Dievo tautą mokytis iš savo istorijos, ypač iš savo ir savo protėvių klaidų. Kai kuriose istorinėse psalmėse vyrauja priegiesmis, pabrėžiantis nuostabius Dievo darbus praeityje Dievo tautos labui ir sustiprinantis jų pasitikėjimą Viešpačiu, kuris gali ir yra ištikimas, kad išvaduotų iš esamų sunkumų.

Istorinės psalmės ypač patrauklios tuo, kad jos padeda mums suvokti mūsų gyvenimą kaip Dievo tautos istorijos dalį ir teigti, kad ši praeitis yra mūsų. Kadangi per Kristų buvome priimti į istorinės Dievo tautos šeimą (Rom 8, 15; Rom 9, 24–26; Gal 4, 6–7), senovės Izraelio tautos istorinis paveldas yra iš tikrųjų mūsų dvasinių protėvių istorija. Todėl galime ir turime mokytis iš jų praeities, kuri taip pat yra mūsų.

Galutinis tikslas – suvokti, kad kiekviena Dievo tautos karta atlieka nedidelį, bet reikšmingą vaidmenį didingame istoriniame Dievo suverenių tikslų apsireiškime didžiojoje kovoje.