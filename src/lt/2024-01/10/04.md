---
title:  Istorijos prisiminimas ir atgaila
date:   05/03/2024
---

`3. Perskaitykite Psalmę 106. Kokie istoriniai įvykiai ir jų pamokos pabrėžiami šioje psalmėje?`	

Psalmė 106 taip pat primena svarbiausius Izraelio istorijos įvykius, įskaitant Išėjimą, kelionę dykumoje ir gyvenimą Kanaane. Šioje psalmėje pabrėžiamos baisios tėvų nuodėmės, kurių kulminacija tapo ištremta karta. Taigi ši psalmė beveik neabejotinai buvo parašyta, kai tauta buvo Babilone arba grįžo namo, o psalmininkas, įkvėptas Šventosios Dvasios, perpasakojo Dievo tautai šiuos istorinius įvykius ir pamokas, kurias tauta turėjo įsisavinti iš jų.

Ši psalmė, kaip ir kitos, rodo Dievo ištikimybę Jo malonės Sandorai, kuria Jis praeityje išgelbėjo savo tautą (Ps 106, 45). Ji išreiškia viltį, kad Dievas vėl parodys malonę savo atgailaujančiai tautai ir surinks juos iš tautų (Ps 106, 47). Prašymas dabartinio išvadavimo yra ne koks nors noras, o tikėjimo malda, pagrįsta praeities Dievo išgelbėjimu (Ps 106, 1–3) ir nepaliaujama Dievo ištikimybe Sandorai su savo tauta.

Izraelio istorinių nesėkmių prisiminimas Psalmėje 106 yra neatsiejama tautos nuodėmių išpažinimo ir pripažinimo, kad jie nėra geresni už savo protėvius, dalis. Dabartinė karta pripažįsta, kad ji yra dar blogesnė už savo protėvius, nes žinojo praeitų kartų nedorybių padarinius ir tai, kaip Dievas panaudojo savo didelę kantrybę ir malonę juos išgelbėdamas, nors praeityje jie sąmoningai ėjo nedorais keliais. Jei taip buvo jų atveju, pagalvokite, kiek labiau mūsų atveju šiandien, apreiškiančių Dievo charakterį ir išganingąją malonę, atskleistą Jėzuje ir kryžiuje.

Geroji Psalmės 106 žinia yra ta, kad ištikima Dievo meilė visada yra aukščiau žmonių nuodėmių (Ps 106, 8–10. 30. 43–46). Pagrindinis Mozės ir Finehaso vaidmuo nukreipiant Dievo rūstybę rodo tikinčiųjų Kristaus užtarimo svarbą. Tik asmeniškai patirta Dievo malonė gali paversti praeities istoriją mūsų istorija.

`Ps 106, 13 parašyta: „Greitai jie užmiršo, ką Jis buvo padaręs, ir elgėsi, nelaukdami, kol supras Jo užmojį“. Kodėl itin lengva taip pasielgti ir mūsų gyvenime?`