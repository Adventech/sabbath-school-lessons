---
title:  Visada atminti jo sandorą
date:   17/01/2024
---

`4. Dievo teismo tema iškelia svarbų klausimą: kaip Dievo tauta gali patirti Dievo ramybę ir būti užtikrinta dėl išgelbėjimo teismo metu? Perskaitykite Ps 94, 14; Ps 105, 7–10; Dan 7, 22.`
														 
Dievo tauta yra saugi, nes Viešpats apsigyveno Sione (Ps 76, 2–3) ir su jais sudarė amžiną Sandorą kaip su savo brangiu turtu (Ps 94, 14; Ps 105, 8–10). Dievas ne tik pažada neatmesti savo Sandoros tautos; Jis stengiasi, kad jie būtų saugūs Jame. Jis atleidžia jų nuodėmes (Ps 103, 3); Jis moko, laimina ir stiprina savo tautą (Ps 25, 8–11; Ps 29, 11; Ps 105, 24). Dievo teismas yra skirtas kreipti tautos žvilgsnį į teisumą ir parodyti, kad Dievas jais rūpinasi (Ps 94, 8–15).

Psalmė 105 parodo Viešpaties ištikimybę savo Sandorai Izraelio istorijoje. Kas benutiko, tiek gero, tiek blogo, Dievas visada buvo šalia. Jis apvaizdingai nuvedė Juozapą į Egiptą ir per jį išgelbėjo savo tautą ir anos vietovės tautas, kai buvo badas (Ps 105, 16–24). Viešpats pašaukė Mozę, kad išvestų Jo tautą iš Egipto vergijos, tai padarydamas ženklais ir stebuklais dėl jų (Ps 105, 25–38).

Viešpats suteikė savo tautai Pažadėtą kraštą (Ps 105, 11. 44) ir savo nuolatinę apsaugą (Ps 105, 12–15). Jis juos padarė gausiais (Ps 105, 24), išlaisvino iš šeimininkų (Ps 105, 37–38) ir pasirūpino kasdieniais poreikiais (Ps 105, 39–41). Viešpats neabejotinai visiškai valdo visa, kas susiję su Jo tauta – tiesa, kurios, psalmininkų troškimu, Jo tauta niekada nepamirštų.

Dievui atmenant savo Sandorą, tai apima daugiau nei žinojimą ar atmintį, nes tai visada veda prie darbų (Pr 8, 1; 1 Sam 1, 19; Ps 98, 3; Ps 105, 42–44). Panašiai, kai tauta yra pašaukta prisiminti Dievo stebuklus ir teismą, tai reiškia, kad tauta turi gyventi taip, kad pagerbtų Dievą.

Šioje Sandoroje Izraeliui svarbiausia likti ištikimam Sandorai, laikantis Dievo įstatų (Ps 78, 5–7; Ps 105, 45). Dievo tauta taip pat pašaukta liudyti Dievą kitoms tautoms, nes Viešpats nori, kad visos tautos prisijungtų prie Jo tautos – Izraelio (Ps 105, 1–2). Taigi pasaulis yra saugus visagalio ir gailestingojo Dievo saugančioje Sandoroje (Ps 89, 29–35).

`Ką mes turime Jėzuje, kas parodo, kodėl ir mes dabar galime tapti šių senovės Izraeliui duotų pažadų dalininkais? (žr. Gal 3, 26–29).`