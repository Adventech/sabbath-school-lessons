---
title:  Jo liudijimas patikimas
date:   18/01/2024
---

`5. Perskaitykite Ps 19, 8; Ps 93, 5; Ps 119, 165; Ps 1, 2. 6; Ps 18, 31; Ps 25, 10. Kas joms visoms bendra?`

Viešpaties, kaip suverenaus Kūrėjo, Karaliaus ir Teisėjo, viršenybė pasaulyje turi teologinių padarinių Jo liudijimų patikimumui. Liudijimai (hebrajiškai – edut, „dekretas“, „įsakas“) nusako įstatų ir įsakų, kuriais Viešpats valdo savo tautos religinį ir visuomeninį gyvenimą, visumą (Iš 32, 15). Jie yra „amžini“ (Ps 93, 5), atspindintys Dievo sosto ir pasaulio, kurį Dievas sukūrė ir palaiko, pastovumą (Ps 93, 1–2). Hebrajiškas žodis, išverstas – „amžini“ (iš šio žodžio kilęs angliškas žodis amen), perteikia patikimumo, ištikimybės ir tvirtumo sąvoką (2 Sam 7, 16; 1 Met 17, 23). Dievo įsakai yra nekeičiami ir nesunaikinami.

Dievas garantuoja savo pažadų ir įsakų patikimumą. Dievo ištikimybė yra visapusiškai nuraminanti garantuojant nekintamą Jo karaliavimą ir reikalaujanti iš žmonių pasitikėjimo ir paklusnumo Dievui.

Tuo pačiu metu teisingumo stoka pasaulyje poetiškai apibūdinama kaip žemės pamatų virpėjimas (Ps 18, 7; Iz 24, 18–21). Dievo Įstatymas nurodo žmonėms gyventi teisumu, kuris gali atlaikyti Dievo teismą. Taigi teisieji nebus sukrėsti, nes jie yra tvirtai įsišakniję Dievo Įstatyme, kuris suteikia patvarumą ir saugumą, o jų širdys yra tvirtos (hebrajiškai kun, taip pat reiškiant „saugios“) Viešpatyje (Ps 112, 1. 6–7). Niekas neparklupdo tų, kurie laikosi Dievo Įstatymo (Ps 119, 165), o tai reiškia Dievo apsaugą ir vedimą gyvenime (Ps 1, 2–3. 6).

Dievo Žodis nusakomas kaip žibintas psalmininko žingsniams, todėl jis apsaugo jį nuo priešų žabangų (Ps 119, 105. 110). Didi ramybė, kuria mėgaujasi mylintieji Dievo Įstatymą (Ps 119, 165), akivaizdu, nereiškia visiško išmėginimų nebuvimo (Ps 119, 161). Šią ramybę veikiau lemia buvimas Dievo Artume ir sveiki santykiai su Juo.

`Kaip praktiškai Dievo įsakų, taisyklių ir liudijimų laikymasis padėjo jums gyvenime? Kita vertus, kaip nukentėjote juos sulaužę?`