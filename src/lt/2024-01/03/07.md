---
title:  Tolesniam tyrinėjimui
date:   19/01/2024
---

Ps 86, 5. 15; E. Vait, „Kelias pas Kristų“, p. 9–15. Kaip tiesa, kad Dievas yra meilė, padeda mums geriau suprasti įvairius Dievo ir Jo darbų aprašymus psalmėse?

Šią savaitę pagrindinis dėmesys buvo skiriamas kai kuriems svarbiausiems Dievo ir Jo darbų aprašymams, nusakantiems pasaulio tvarką, kuri daro jį tvirtą bei saugų. Psalmininkai aprašė Dievą, kuris yra Kūrėjas, Karalius, Teisėjas, Sandoros Gelbėtojas ir Įstatymo davėjas. Dievo vaidmenys pasaulyje atsispindi įvairiuose kituose Dievo varduose ir tituluose, įskaitant – Ganytojas (Ps 23, 1; Ps 80, 2), Išganymo Uola (Ps 95, 1) ir Tėvas (Ps 68, 6; Ps 89, 27). Pasaulyje galime būti saugūs, net ir didžiojoje kovoje, nes Dievas yra vienvaldis ir ištikimas visais darbais ir žodžiais. Nors šios teologinės temos jokiu būdu nėra baigtinės, jos byloja apie įvairius būdus, kuriais Dievas apsireiškia psalmėse.

Toliau tyrinėjant psalmes, svarbu nepamiršti jas skaityti atsižvelgiant į Dievo meilės ir malonės charakterį bei Jo planą išgelbėti ir atkurti pasaulį. 

> <p></p>
> „Juo daugiau mes tyrinėjame Dieviškąjį charakterį Golgotos kryžiaus šviesoje, juo aiškiau matome Dievo gailestingumą, švelnumą ir atlaidumą, susijungusius su teisingumu, ir juo aiškiau mes pastebime beribės meilės ir užuojautos, didesnės už motinos gailestį suklydusiam sūnui, įrodymus“ (E. Vait, Kelias pas Kristų, p.15).

Psalmėse, net kai žmonės susiduria su Dievo teismu dėl maišto, jie ir toliau šaukiasi Dievo, nes žino, kad Dievas lėtas supykti, bet Jo gailestingumas yra amžinas (Ps 103, 8).

**Klausimai aptarimui:** 

`1. Kodėl didžiosios kovos tikrovės ir vyravimo supratimas yra itin svarbus siekiant padėti mums suvokti, kad, nepaisant Dievo viešpatavimo ir aukščiausios valdžios, mūsų pasaulyje vis dar daug sumaišties ir kentėjimų? Kodėl didžiosios kovos motyvas mums itin naudingas?`

`2. Kaip tikėjimas Dievu Kūrėju turėtų formuoti mūsų supratimą, susijusį su savimi, ir santykiu su visa kūrinija? Kas atsitinka, kai žmonės nuklysta nuo šios tiesos (Ps 106, 35–42)?`

`3. Kodėl bibliniais laikais tautų stabai buvo nedorybė (Ps 115, 4–8)? O šiuolaikiniai stabai? Kodėl jie taip pat pavojingi mūsų ėjimui su Viešpačiu?`

`4. Kaip turėtų gyventi Dievo tauta, žinanti, kad Dievo teismas prasideda nuo Jo tautos? Kaip Dievas teisia savo tautą ir kokiu tikslu?`