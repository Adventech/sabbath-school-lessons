---
title:  Tolesniam tyrinėjimui
date:   12/01/2024
---

Perskaitykite Ps 42, 9 ir E. Vait, Ugdymas, p.183–196. Kaip malda ir giesmė yra susijusios, pasak šių įkvėptų tekstų?

E. Vait Dovydo atgailos psalmes (pavyzdžiui, Psalmę 51) apibūdina kaip jo sielos kalbą ir maldas, iliustruojančias tikrosios atgailos už nuodėmę prigimtį (žr. Kelias pas Kristų, p. 24). Ji ragina tikinčiuosius išmokti mintinai Psalmių tekstus, kad tikintieji ugdytų Dievo Artumo jausmą, ir pabrėžia Jėzaus įprotį kalbėti psalmėmis, kai susiduriama su pagunda ir slegiančia baime. Ji taip pat pažymi: 

> <p></p>
> „Kaip dažnai šventos giesmės žodžiais sieloje atveriami atgailos ir tikėjimo, vilties, meilės ir džiaugsmo šaltiniai! [...] Daugelis giesmių iš esmės yra maldos“ (E. Vait, Ugdymas, p.188; 196 p.).

Melsdamiesi ir giedodami psalmes prisiimame psalmininkų atkaklumą, narsą, drąsą ir viltį. Jie skatina mus tęsti dvasinę kelionę ir guodžia, kad nesame vieni. Kiti žmonės, kaip ir mes, išgyveno niūrias dienas, bet vis dėlto triumfavo Dievo malone. Tuo pat metu psalmės mums atskleidžia uolų Kristaus užtarimą vardan mūsų, nes „Jis amžinai gyvas, kad juos užtartų“ (Hbr 7, 25).

Psalmių įtraukimas į maldą ir garbinimą tikinčiajai bendruomenei padeda suvokti visą žmogiškojo patyrimo spektrą ir moko maldininkus įsitraukti į įvairias šio patyrimo puses. Psalmės yra dangiškos – žmogiškos maldos ir giesmės. Dėl šios priežasties nuoseklus psalmių įtraukimas į garbinimą tikinčiąją bendruomenę atveda į Dievo valios ir galingos išgydančios malonės centrą.

**Klausimai aptarimui:** 

`1. Kodėl spontaniška, iš anksto neapgalvota malda nėra vienintelis būdas melstis? Kuo psalmės, biblinės maldos, gali pasitarnauti mūsų maldoms?`

`2. Kaip psalmės gali praturtinti mūsų bendruomeninės maldos patyrimą? Aptarkite keletą praktinių būdų, kaip jūsų vietinė bendruomenė gali skatinti Psalmių naudojimą pamaldose.`

`3. Ką psalmės atskleidžia apie žmogaus tikėjimo kelionės sudėtingumą ir Dievo išgydančios malonės galią?`