---
title:  Nevilties psalmė
date:   09/01/2024
---

Meldimasis psalmėmis ne tik įgalina laisvai išreikšti maldas. Psalmės apibrėžia maldininkų patyrimą pagal Dievo matą ir daro jį pakenčiamą, suteikdamos viltį ir patikinimą dėl Dievo Artumo.

`3. Perskaitykite Psalmę 22. Ko galime pasimokyti iš šios psalmės apie pasitikėjimą Dievu didelių kančių metu?`	

Ps 22, 2 rauda gali padėti kenčiantiems žmonėms išreikšti savo sielvartą ir vienišumą: „Mano Dieve, mano Dieve, kodėl mane palikai? Kodėl Tu toks tolimas, toli nuo mano maldos nuo mano dejonės šauksmo?“

Šie žodžiai, žinoma, išgarsėjo tarp krikščionių, nes juos ištarė pats Jėzus, kabėdamas ant kryžiaus, parodydamas mums, kokios esminės Kristaus patyrimui buvo Psalmės (žr. Mt 27, 46).
 
Tačiau net ir kečiant išmėginimus išsakomi šie žodžiai: „Tada aš skelbsiu Tavo vardą broliams ir seserims, šlovinsiu Tave jų sueigose“ (Ps 22, 23). 

Kitaip tariant, nors būtent šie jausmai galėjo nesutapti su autoriui aktualia dilema, psalmininkas vis tiek išreiškė savo tikėjimą Dievu ir skelbė, kad, kas benutiktų, jis vis tiek šlovins Dievą.

Esmė ta, kad psalmės, suteikdamos mums žodžius maldai, moko žvelgti ne tik į dabartines aplinkybes, tačiau ir tikėjimu pamatyti metą, kai mūsų gyvenimas bus atkurtas Dievo malonės dėka.

Taigi meldimasis psalmėmis nukelia į naujus dvasinius horizontus. Psalmės leidžia garbintojams išreikšti savo jausmus ir supratimą, tačiau jie nepaliekami esamoms aplinkybėms. Garbintojai raginami atnešti savo skausmo, nusivylimo, pykčio ir nevilties naštą Dievui ir pasitikėti Juo, kad ir kokios būtų aplinkybės.

Daugelyje psalmių pastebimas perėjimas nuo raudos prie šlovinimo rodo dvasinį pasikeitimą, kurį patiria tikintieji, kai maldoje sulaukia dieviškos malonės ir paguodos.

`Kaip galime išmokti matyti toliau esamų išmėginimų ir pasitikėti Dievo gerumu, kad ir su kuo dabar besusidurtume?`