---
title:  Išmokyk mus melstis
date:   06/01/2024
---

### Šios savaitės tyrinėjimui skaitykite:
Ps 105, 5; Kol 3, 16; Jok 5, 13; Ps 44; Ps 22; Ps 13; Ps 60, 2–6.

> <p>Įsimintina eilutė:</p>
> „Kartą Jėzus vienoje vietoje meldėsi. Jam baigus maldą, vienas mokinys paprašė: ‘Viešpatie, išmokyk mus melstis, kaip ir Jonas išmokė savuosius mokinius’“ (Lk 11, 1).

Tarp kai kurių krikščionių paplitęs įsitikinimas, kad tik spontaniška ir neišmokta malda yra tikra. Tačiau Jėzaus mokiniai buvo nepaprastai apdovanoti, kai paprašė Jėzaus išmokyti juos melstis. Dievas įdėjo maldų knygą, Psalmes, į Biblijos širdį ne tik tam, kad parodytų mums, kaip meldėsi Dievo tauta senovėje, bet ir tam, kad išmokytų mus melstis šiandien.

Nuo seniausių amžių Psalmės formavo Dievo tautos maldas, įskaitant Jėzaus maldas (1 Met 16, 7. 9; Neh 12, 8; Mt 27, 46; Ef 5, 19). Šią savaitę apžvelgsime Psalmių vaidmenį, padedantį Dievo tautai žengti gyvenimo keliu ir stiprinant santykius su Dievu. Turėtume prisiminti, kad Psalmės yra maldos, todėl jos neįkainojamos ne tik dėl teologinės įžvalgos, bet ir dėl to, kaip jos gali praturtinti ir pakeisti mūsų asmenines ir bendruomenines maldas.

Meldimasis Psalmėmis padėjo daugybei tikinčiųjų sukurti ir išlaikyti nuolatinį bei visavertį maldos gyvenimą.

Šią savaitę mes ir toliau tyrinėsime Psalmes, ypač tokiais atvejais, kai mums ne itin sekasi.