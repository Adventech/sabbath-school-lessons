---
title:  Tvirtai laikytis Viešpatyje
date:   09/02/2026
---

`2. Perskaitykite Fil 3, 20–21. Kaip Paulius vaizdžiai nusakė, kokia yra krikščioniška „pilietybė“?`

Skirtingai kryžiaus priešams, kurie „temąsto apie žemės daiktus“ ir kurių didžiausias dievas yra pilvas (Fil 3, 19), krikščioniška pilietybė yra danguje, o mūsų valdovas yra pats Jėzus Kristus. Norėdamas pabrėžti šią mintį, Paulius akcentavo, jog šis mūsų vargingas kūnas (Fil 3, 21), pasiduodantis ligoms, irimui ir mirčiai, turi būti pakeistas, kad būtų panašus į garbingą prisikėlusio Kristaus kūną.

**3. Kaip šios eilutės apibūdina pašlovintąją būklę?**

`Job 19, 25–27 `

`Lk 24, 39`

`1 Kor 15, 42–44`

`1 Kor 15, 50–54`

`Kol 3, 4`

Galiausiai per Jėzų „kaip paskutinis priešas bus sunaikinta mirtis“ (1 Kor 15, 26). Tai yra mūsų didžiausia viltis, galutinis pažadas, kuris mums duotas Jėzuje – ne tik mirties pabaiga, bet ir visiškai naujas kūnas, netgi garbingas kūnas (Fil 3, 21).

Knygoje apie tai, kaip rasti „išganymą“ be Dievo, gana kvailai teigiama, kad mirties baimės įveikimas yra „išganymas“. Autorius Luc Ferry pripažįsta, kad krikščionybė „leidžia mums ne tik įveikti mirties baimę, bet ir nugalėti pačią mirtį. Tai darant individualios tapatybės kontekste, o ne anonimiškumo ar abstrakcijos požiūriu, krikščionybė atrodo esanti vienintelis būdas, siūlantis tikrai galutinę asmeninio nemirtingumo pergalę prieš mūsų kaip mirtingųjų būklę“ (Ferry, A Brief History of Thought (New York: HarperCollins, 2011, Kindle edition), 90 p.). Gana keistas ateisto prisipažinimas.

Pauliui mūsų dangiškoji pilietybė apima prisikėlimo ir amžinojo gyvenimo visiškai naujoje būtyje pažadą, kurį dabar vos galime įsivaizduoti.

`Kodėl amžinojo gyvenimo pažadas yra itin svarbus viskam, kuo tikime? Ką šis pasaulis galėtų pasiūlyti, dėl ko būtų verta atsisakyti to, ką mums siūlo Kristus?`