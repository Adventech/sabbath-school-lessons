---
title:  Tolesniam tyrinėjimui
date:   13/02/2026
---

„Tik nuolat naujai gaunantieji malonę turės galią, proporcingą jų kasdieniams poreikiams ir gebėjimui panaudoti šią galią. Užuot laukę ateities, kai gavę ypatingą dvasinę galią jie stebuklingai bus paruošti sielų laimėjimui, jie kasdien pasišvenčia Dievui, kad Jis galėtų juos padaryti Jam tinkamais indais. Jie kasdien išnaudoja jiems pasitaikiusias galimybes tarnystei. Kasdien jie liudija apie Mokytoją, kad ir kur jie būtų, ar tai būtų kukli darbo sfera namuose, ar viešai naudingas darbas.

Pasišventusiam darbuotojui žinojimas, kad ir Kristus, gyvendamas žemėje, kasdien melsdavo savo Tėvo naujos malonės, yra nuostabi paguoda; po šios bendrystės su Dievu Jis ėjo stiprinti ir laiminti kitų...

Kiekvienas darbininkas, kuris seka Kristaus pavyzdžiu, bus pasiruošęs priimti ir panaudoti galią, kurią Dievas pažadėjo savo Bažnyčiai pjūčiai žemėje“ (E. Vait, „God’s Amazing Grace“, 117 p.).

„Dievui žinomi mūsų poreikiai ir jais pasirūpino. Viešpats turi savo vaikams lobyną ir gali duoti jiems tai, ko jiems reikia bet kokiomis aplinkybėmis. Tad kodėl mes Juo nepasitikime? Jis davė brangius pažadus savo vaikams su sąlyga, kad jie ištikimai paklus Jo įsakams. Nėra naštos, kurios Jis negalėtų pašalinti, nėra tamsos, kurios Jis negalėtų išsklaidyti, nėra silpnumo, kurio Jis negalėtų pakeisti galia, nėra baimių, kurių Jis negalėtų panaikinti, nėra didesnio siekio, į kurį Jis galėtų vesti ir kurį pateisintų.

Mes turime žiūrėti ne į save. Kuo daugiau gilinamės į savo netobulumą, tuo mažiau jėgų turėsime jam įveikti“ (E. Vait, „That I May Know Him“, 224 p.).

**Klausimai aptarimui:**

`1. Pagalvokite apie ryškiausius išklausytos jūsų maldos atvejus. Kaip jie padėjo jums patirti Dievo ramybę, pranokstančią supratimą? O kaip dėl tų maldų, į kurias neatsakoma? Kaip vis tiek galite patirti pažadėtąją ramybę?`

`2. Fil 4, 8 kontekste, ką mąstote? Kiek gerai yra tai, ką mąstote, kaip tai stiprina jūsų tikėjimą ir ėjimą su Viešpačiu?`

`3. Aptarkite paskutinę E. Vait ištrauktą. Kuo svarbus teiginys: „Kuo daugiau gilinamės į savo netobulumą, tuo mažiau jėgų turėsime jam įveikti“? Kas padeda įveikti mūsų netobulumą?`