---
title:  Gyvenimas ir mirtis
date:   10/01/2026
---

### Šios savaitės tyrinėjimui skaitykite:
Fil 1, 19–30; 1 Kor 4, 14–16; 2 Kor 10, 3–6; Jn 17, 17–19; Mch 6, 8; Apd 14, 22.

> <p>Įsimintina eilutė:</p>
> „Man gyvenimas – tai Kristus, o mirtis – tik laimėjimas“ (Fil 1, 21).

Dažnai sakoma, kad mirtis yra tiesiog gyvenimo dalis. Tai melas. Mirtis yra gyvenimo priešingybė, gyvenimo priešas. Mirtis niekada nebuvo gyvenimo dalis, kaip nuolaužos niekada nėra automobilio dalis. Paulius pabrėžtinai sakė, kad Kristus mirė, „idant mirtimi sunaikintų tą, kuris turėjo mirties valdžią, tai yra velnią, ir išvaduotų tuos, kurie, bijodami mirties, visam gyvenimui buvo patekę į vergiją“ (Hbr 2, 14–15).

Nors Paulius buvo pasiruošęs mirti dėl Kristaus, apaštalas buvo užtikrintas dėl savo ilgalaikio likimo. Pauliui svarbiausia buvo savo gyvenimu ar mirtimi pagerbti Kristų ir skelbti Evangeliją kuo daugiau žmonių. Galbūt tai viena iš priežasčių, kodėl yra tiek daug laiškų, pavadintų jo vardu. Savo raštais jis galėjo laimėti daug žmonių ir vietovių, įskaitant tas, kuriose pats niekada nesilankė.

Gyvenimas trumpas, ir itin svarbu kuo daugiau nuveikti dėl Dievo karalystės per tuos metus, kuriuos mums duoda Dievas. Nemaža šio darbo dalis susijusi su „tikėjimo vienybe“. Šios savaitės pradžioje tyrinėsime, kad ši tema buvo viena svarbių priežasčių, kodėl Paulius rašė filipiečiams.