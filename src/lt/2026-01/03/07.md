---
title:  Tolesniam tyrinėjimui
date:   16/01/2026
---

„Nuo kankinimo suolų ir kuolų, iš požemių, žemės urvų ir slėptuvių jo ausis pasiekė kankinių triumfo šūksniai. Jis girdėjo liudijimus tvirtų sielų, kurios, nors vienišos ir iškankintos, be baimės, ryžtingai kalbėjo apie tikėjimą, sakydamos: ‘Aš žinau, ką įtikėjau’. Atidavę savo gyvenimą tikėjimui, šie žmonės skelbė pasauliui, kad Tas, kurį jie įtikėjo, gali išgelbėti ir didžiausius nusidėjėlius“ (E. Vait, Apaštalų darbai, p. 380).

„Niekada krikščioniškajame pasaulyje nebuvo tokios didelės įsitikinimų įvairovės kaip šiais laikais. Jei dovanos [apaštalystės, pranašavimo, evangelizavimo, ganytojo ir mokymo (Ef 4, 11–13)] buvo būtinos pirmykštės Bažnyčios vienybei išsaugoti, tai juo labiau vienybės atkūrimui dabar! Juk Dievo tikslas – atkurti Bažnyčios vienybę paskutinėmis dienomis, tai akivaizdu iš pranašysčių. Esame tikri, kad sargybiniai pamatys akis į akį, kai Viešpats sugrąžins Sioną. Taip pat, kad paskutiniaisiais laikais išmintingieji supras. Kai tai išsipildys, įsivyraus tikėjimo vienybė tarp visų, kuriuos Dievas laiko išmintingais; nes tie, kurie iš tikrųjų supranta teisingai, būtinai turi suprasti vienodai... Iš tokių svarstymų akivaizdu, kad čia pranašaujama tobula Bažnyčios vienybė ateityje; vadinasi šios dovanos dar nepasiekė savo tikslo“ (R. F. Cottrell, „Introduction“, E. Vait, „Early Writings“, 140 p.).

**Klausimai aptarimui**

`1. Atsižvelgiant į pateiktą R. F. Cottrell ištrauką, ko reikia, kad Šventoji Dvasia šiandien atneštų vienybę į Dievo Bažnyčią? Kiek svarbu Bažnyčios vienybei taikyti patarimus, duotus per pranašystės dovaną?`

`2. Kaip paaiškintumėte su mirtim susijusį biblinį mokymą draugui, kuris tiki, kad Paulius ir kiti mirę krikščionys dabar yra „su Kristumi“ danguje?`

`3. Kaip suprantame siaubingą kentėjimų tikrovę šiame pasaulyje? Kodėl didžiosios kovos tema yra itin naudinga, padedant mums visa tai suprasti? Tačiau, kodėl galiausiai turime žvelgti į Jėzų ant kryžiaus kaip į tobuliausią Tėvo meilės išraišką ir išmokti Juo pasitikėti net blogiausiais laikais?`