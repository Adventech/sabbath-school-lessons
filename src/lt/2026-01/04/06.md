---
title:  Maldingumo slėpinys
date:   22/01/2026
---

1 Kor 8, 2 yra mėgstama Šventojo Rašto eilutė: „Jei kas tariasi ką nors žinąs, tai jis nė nežino, kaip reikia pažinti“. Nėra tokios temos, kurią išmanytume visiškai. Visada galime sužinoti ką nors daugiau apie bet ką. Kiek labiau tai pasakytina apie amžiną tikrovę, susijusią su Dievybe ir Įsikūnijimu? Paulius dažnai mini nuostabų Kristaus nuolankumą Jam tapus žmogumi. Tai tema, kurią tyrinėsime visą amžinybę.

`5. Perskaitykite Rom 8, 3; Hbr 2, 14–18 ir Hbr 4, 15. Kas apibūdina Jėzaus nuolankumą ir tai, kad Jis prisiėmė žmogišką prigimtį?`

Kaip amžinasis Dievo Sūnus, veikiant Šventajai Dvasiai (Lk 1, 35), galėjo tapti Dievu-žmogumi Marijos įsčiose? Sunku suvokti, kaip Begalinis ir Amžinasis galėjo staiga tapti ribotu žmogumi, pasmerktu mirčiai. Tai yra suvokti tai, ką Paulius vadino „maldingumo“ slėpiniu (1 Tim 3, 16), esmė.

Gražiajame Filipiečiams 2 himne Paulius kai kuriais atžvilgiais išsamiau nei bet kur kitur Šventajame Rašte išplėtoja šį nuolankumą.

• „Turėdamas Dievo pavidalą“ (Fil 2, 6). Žodis morphē (pavidalas) reiškia Jo dieviškąją prigimtį, kad Jėzus buvo lygus Tėvui (plg. Jn 1, 1).

• „Apiplėšė pats save“ (Fil 2, 7). Slėpininga Jėzaus prigimtis, kai Jis atsisakė išimtinių Dievo teisių, kad galėtų tapti tikru žmogumi ir būti gundomas kaip ir mes, yra stulbinanti.

• „Jis nusižemino“ (Fil 2, 8). Priimdamas žmogiškąją prigimtį, Jėzus perėjo nuo visuotinės viršenybės prie tarnavimo, priešingai Liuciferio tikslui.

• „Iki kryžiaus mirties“ (Fil 2, 8). Nebuvo gėdingesnio būdo mirti už Jėzaus pasirinktą būdą, kurį Jis suplanavo su Tėvu taikiu sutarimu (Zch 6, 13), iš anksto jį parodydamas per Mozės iškeltą žaltį (Sk 21, 9; Jn 3, 14), taip „dėl mūsų“ tapdamas nuodėme, „kad mes Jame taptume Dievo teisumu“ (2 Kor 5, 21).

`Kaip dėmesio sutelkimas į tai, ką Jėzus padarė dėl mūsų ant kryžiaus – pastarąjį laikant atsidavimo ir nuolankumo pavyzdžiu mums – gali ir turėtų padaryti mus nuolankesnius ir labiau paklusnius Dievui?`