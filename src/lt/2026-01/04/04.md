---
title:  "Implantas smegenims ar smegenų operacija?"
date:   20/01/2026
---

Vis daugiau įmonių visame pasaulyje kuria technologijas, kurios sujungia informacijos apdorojimą kompiuteriu ir žmogaus smegenimis. Kitaip tariant, prijungdami protą prie kompiuterio, mokslininkai tikisi paveikti mūsų mintis per kompiuterį. Nors implantų naudojimas žmogaus smegenyse gali duoti teigiamų rezultatų, įskaitant pagalbą suvaldant epilepsiją, depresiją ir Parkinsono ligą, nesunku įsivaizduoti ir grėsmingesnių panaudojimo būdų. Proto kontrolė būtų artima siekiamybė.

Tam tikra prasme ši kontrolė jau čia. Mūsų protas yra kaip kompiuteris, tik daug pranašesnis. Nuolatinis informacijos srautas, su kuriuo kasdien susiduriame, „programuoja“ mūsų protą, sąlygoja mūsų mintis ir elgesį. Pasineriant į žiniasklaidą, pasaulietiškas žmonių mąstymo būdas palieka savo pėdsaką mūsų prote ir mes pradedame mąstyti panašiai. Tarsi kito asmens protas būtų implantuotas arba įdiegtas mums.

`Mes, kaip ir Jėzus, turime būti dvasingi (Rom 8, 6). „To, kas yra Dieve, nežino niekas, tik Dievo Dvasia“, kurią Paulius priešpastatė pasaulio dvasiai (1 Kor 2, 11–12). Kas yra mūsų mokytojas? Ir ko mes mokomės?`

`3. Perskaitykite Fil 2, 5. Jūsų manymu, ką reiškia būti Kristaus „nusistatymo“?`

Galiausiai mes galime pakeisti savo mintis, bet negalime pakeisti savo širdies; tai gali tik Dievas. Šventoji Dvasia turi atlikti mums širdies operaciją, naudodama „Dvasios kalaviją“ (Ef 6, 17), gyvą ir veiksmingą Dievo Žodį, kuris „prasiskverbia iki sielos ir dvasios atšakos, iki sąnarių ir kaulų smegenų, ir teisia širdies sumanymus bei mintis“ (Hbr 4, 12). Tik per Šventąją Dvasią galime iš tikrųjų pažinti save, nes iš prigimties mūsų pačių širdis mus apgauna (Jer 17, 9). Hebrajiškas žodis – „vylingesnė“ (aqov), reiškia nelygų reljefą, kuris mus parklupdo; plačiąja prasme šis žodis reiškia suktas ir iškreiptas mintis. Turime būti pakeisti „atnaujindami“ mąstymą, „kad galėtume suvokti Dievo valią – kas gera, tinkama ir tobula“ (Rom 12, 2). 

`Kodėl svarbu vadovautis tuo, ką Paulius mums čia sako: „Pagaliau, broliai, mąstykite apie tai, kas teisinga, garbinga, teisu, tyra, mylėtina, giriama, apie visa, kas dorybinga ir šlovinga“ (Fil 4, 8)?`