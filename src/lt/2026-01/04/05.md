---
title:  Kristaus nusistatymas
date:   21/01/2026
---

Mahometas Ali (Muhammad Ali) kartą pasakė: „Aš esu geriausias“. 1963 m. rugpjūtį, likus šešiems mėnesiams iki pergalės pasaulio sunkiasvorininkų bokso čempionate, jis netgi išleido albumą pavadinimu „Aš esu geriausias“. Ali, be abejo, buvo puikus sportininkas, bet jis nebuvo sektinas pavyzdys, jei asmuo trokšta Kristaus nusistatymo.

Priešingai, Jėzus buvo visiškai be nuodėmės. Nors Jis buvo, „kaip ir mes, visaip“ gundytas (Hbr 4, 15), Jis niekada nenusidėjo, net mintimis. Nepaisant to, Hbr 5, 8 nurodoma: „Būdamas Sūnus, Jis savo kentėjimuose išmoko klusnumo“. Jėzaus klusnumas Tėvo valiai visada buvo tobulas. Nebuvo nė akimirkos, kai Jis būtų  atsisakęs paklusti, nors, be abejo, daug kartų tai buvo nelengva.

`4. Perskaitykite Fil 2, 5–8. Kai kuriems šios eilutės yra galingiausios ir gražiausios Šventajame Rašte. Ką Paulius mums čia sako? Ką reiškia šie žodžiai? Svarbiausia, kaip mes savo gyvenimui pritaikome čia išreikštą principą?`

Jėzus, būdamas  lygus Dievui, būdamas Dievas, ne tik tapo žmogumi, bet ir priėmė „tarno pavidalą“ (doulou – tarnas, vergas), ir pasiaukojo už mūsų nuodėmes! Kitoje vietoje Paulius sakė, kad Jis tapo „už mus prakeikimu“ (Gal 3, 13). Dievas, mūsų Kūrėjas, mirė ant kryžiaus, kad būtų ir mūsų Atpirkėjas, o tai reikalavo, kad Jis taptų „už mus prakeikimu“.

Kaip mums suvokti, ką tai reiškia? Svarbiau, kaip mes darome tai, ką mums liepia tekstas, tai yra, turime būti tokie pat nuolankūs ir aukotis kitų labui?

Kitoje vietoje Jėzus pasakė: „Kas iš jūsų didesnis, tebūnie jums tarnas. Mat kas save aukština,

bus pažemintas, o kas save žemina, bus išaukštintas“ (Mt 23, 11–12). Tai daugeliu atžvilgių atspindi Pauliaus žodžius Fil 2, 5–8.

Vaizdžiai tariant, Paulius čia pasakė tai, ką sakė anksčiau: „tegul nelieka vietos vaidams ir tuščiai puikybei“ (Fil 2, 3).

`Kaip turėtume reaguoti į tai, ką Kristus padarė dėl mūsų, kaip moko Fil 2, 5–8? Koks atsakas galėtų būti „tinkamas“ ar vertas to, ką Kristus padarė dėl mūsų, galbūt kažkas kita atsiklaupimui ir pagarbinimui? Kodėl itin neteisinga manyti, kad mūsų darbai gali prisidėti prie to, ką Kristus jau padarė dėl mūsų?`