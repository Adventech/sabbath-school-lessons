---
title:  Susiskaldymai filipuose
date:   18/01/2026
---

`1. Perskaitykite Fil 2, 1–3. Kas, atrodo, lėmė nesantaiką Bažnyčioje? Kokią priemonę Paulius siūlė?`

Paulius turėjo būti labai nusivylęs matydamas Bažnyčią, kurią jis įkūrė ir itin mylėjo, apimtą varžymosi ir nesutarimų. Jis vartojo labai griežtą kalbą problemoms apibūdinti. Tuščia puikybė (graikiškai – eritheia) reiškia Fil 1, 17 pavartotą žodį, nusakantį savanaudiškus Pauliaus varžovus Romoje, kurie buvo pasiryžę rodyti save, o ne darbuotis dėl Kristaus.

„Vaidai“ yra vienas iš kūno darbų (Gal 5, 20) ir, kaip nurodo Jokūbas: „Kur pavydas ir savanaudiškumas, ten ir netvarka bei įvairūs nedori darbai“ (Jok 3, 16). Graikiškas žodis, reiškiantis – puikybę, Naujajame Testamente vartojamas tik čia, tačiau nebiblinėje literatūroje jis nusako aroganciją, tuščią pasididžiavimą ir išaukštintą savąjį „aš“. Paulius, ragindamas galatus, vartojo glaudžiai susijusį žodį: „Nesivaikykime tuščios garbės, neerzinkime vieni kitų, nepavydėkime vieni kitiems!“ (Gal 5, 26)

Atkreipkite dėmesį į Pauliaus išvardytas priemones šioms problemoms spręsti:

1. Paskata Kristuje. Paulius toliau pateiks paties Kristaus pavyzdį kaip galingą paskatą.

2. Paguoda meilėje. Jėzus apreiškia dangišką meilę ir įsako mums mylėti „vienas kitą“, kaip Jis mus myli (Jn 15, 12).

3. Dvasios bendrystė. Šventosios Dvasios Artumas sukuria glaudžius krikščioniškus santykius, panašius į tuos, kurie persmelkė ankstyvąją Bažnyčią (Apd 2, 42; plg. 2 Kor 13, 13).

4. Užuojauta. Ši dieviška savybė dažnai pasireiškė Kristaus gyvenime (Mt 9, 36; Mt 20, 34; Mk 1, 41) ir aprašyta palyginime apie Gailestingąjį samarietį (Lk 10, 33), sūnų palaidūną (Lk 15, 20).

5. Gailestingumas. Ši savybė, kurią parodė Jėzus, matoma ir Jo sekėjų gyvenime (Lk 6, 36).

6. Būti bendraminčiais, turėti tą pačią meilę, būti vieningiems, vienos minties. Koks vaizdas! Sunku įsivaizduoti, kaip Paulius galėtų dar labiau pabrėžti vienybės svarbą. Kaip Paulius pabrėš, turėtume būti „tokio nusistatymo, kaip Kristus Jėzus“ (Fil 2, 5).