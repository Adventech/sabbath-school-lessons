---
title:  Vienybė per nuolankumą
date:   17/01/2026
---

### Šios savaitės tyrinėjimui skaitykite:
Fil 2, 1–11; Jer 17, 9; Fil 4, 8; 1 Kor 8, 2; Rom 8, 3; Hbr 2, 14–18.

> <p>Įsimintina eilutė:</p>
> „Tai padarykite mano džiaugsmą tobulą, laikydamiesi vienos minties, turėdami vienokią meilę, santaiką ir sutarimą“ (Fil 2, 2).

Vienybė yra stiprybė. Tačiau žinoti, kas yra tiesa, nereiškia ja gyventi. Mes visi kartais suklumpame, nepaisant visų mūsų pastangų siekiant vienybės. Tačiau tai nėra tas pat, kas sąmoningai kenkti vienybei. Tad nestebina, kad Paulius, toliau rašydamas filipiečiams, norėjo, jog jie būtų vieningi, „vienos minties“.

Paulius vienybės būtinybę grindė Jėzaus mokymu ir pavyzdžiu. Tai tema, kurią randame visame Naujajame Testamente, ypač laiškuose. Visatos susiskaldymas prasidėjo dėl vieno dangaus angelo puikybės ir padėties bei galios troškimo, o ši nuotaika greitai išplito net tobuloje aplinkoje (Iz 14, 12–14). Vėliau ši nuotaika įsivyravo Edene dėl panašaus nepasitenkinimo Dievo nustatytomis taisyklėmis ir noro pasiekti aukštesnę sferą nei ta, kurią Dievas buvo sumanęs (Pr 3, 1–6).

Šią savaitę tyrinėsime biblinį mokymą, susijusį su Bažnyčios vienybe, ypatingą dėmesį skirdami nuostabiam Jėzaus nuolankumui, kurio galime pasimokyti žvelgdami į Jį, ir kaip galime augti, kad taptume panašesni į Jį.

