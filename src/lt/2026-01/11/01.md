---
title:  Gyvenimas su Kristumi
date:   07/03/2026
---

### Šios savaitės tyrinėjimui skaitykite:
Kol 3, 1–17; Rom 1, 18; Rom 6, 1–7; Ef 4, 22–24; Įst 7, 6–8; 1 Sam 16, 23.

> <p>Įsimintina eilutė:</p>
> „Viršum viso šito tebūna meilė, kuri yra tobulumo raištis“ (Kol 3, 14).

Dažnai esame raginami negalvoti apie dangų per daug, antraip neturėsime jokios žemiškos naudos. Nors tam tikra prasme tai tiesa, ne mažiau svarbi mintis, kurią Paulius pabrėžė Kolosiečiams 3, jei būsime pernelyg žemiški, nebūsime naudingi Viešpačiui.

Paulius atkreipė mūsų dėmesį į daugelį praktinių, gyvenimui pritaikomų principų, kurie yra atėję iš dangaus ir kuriuos gali suprasti tik tie, kurie yra prikelti „su Kristumi“ (Kol 3, 1).

Pauliaus patarimai yra labai praktiški, sustiprinantys visus mūsų santykius, ne tik Bažnyčioje.

Jėzus sakė: „Mylėkite savo priešus ir melskitės už savo persekiotojus, kad būtumėte savo dangiškojo Tėvo vaikai; Jis juk leidžia savo saulei tekėti blogiesiems ir geriesiems, siunčia lietų ant teisiųjų ir neteisiųjų“ (Mt 5, 44–45).

Atrodo neįgyvendinama? Žmogiškai kalbant, taip. Turi mirti savasis „aš“, kad galėtume iš tikrųjų gyventi Dievui. Štai kodėl turime gyventi mąstydami apie dangų, jei tikimės būti kuo nors naudingi savo dangiškajam Tėvui žemėje.

Šią savaitę tyrinėsime, kaip gyvenimas su Kristumi gali pakeisti pasaulį dabar ir amžiams.