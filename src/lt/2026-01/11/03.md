---
title:  Žemiškumo pabaiga
date:   09/03/2026
---

Šiandien girdime daug šūkių: „Stop karui!“; „Nekirskite miškų!“, „Negaminkite branduolinių ginklų!“, tačiau vienas šūkis, kurio tikriausiai niekada negirdėjome, tai – „Pabaiga žemiškumui!“ Toks šūkis tiesiog neatitinka mūsų pasaulio supratimo. Nebūtinai kuris nors kitas šūkis yra neteisingas ar tai, kas propaguojama, yra neteisinga. Tiesiog tokie šūkiai trumparegiški, atsižvelgiant į amžinybės priartėjimą. Mūsų dėmesys turi tekti tam, kas aukštybėse, amžinybei.

`2. Perskaitykite Kol 3, 5–6 (taip pat Rom 6, 1–7). Kaip mes patiriame, ką reiškia savojo „aš“ mirtis ir mirtis žemiškumui, gyvenimas vardan to, „kas aukštybėse“ (Kol 3, 1)?`

Nors dvasiškai esame mirę su Kristumi, mūsų „nariai“ – tai yra pagundos, tenkančios mūsų kūnui ir protui – turi būti numarinti.

Tačiau turėtume suprasti tai, kas susiję su šiuo paliepimu.

Pirma, Kol 3, 1 Pauliaus pavartota graikiška forma daro prielaidą, kad iš tikrųjų esame prikelti su Kristumi. Antra, Kol 3, 5 pateiktas paliepimas yra to padarinys. Galime numarinti tai, kas žemiška (ištvirkavimą, netyrumą, aistringumą, piktą pageidimą, godumą ir pan.) tik todėl, kad esame prikelti su Kristumi ir dvasiškai gyvename Jame bei turime galią pašalinti tai, kas paminėta, iš minčių ir gyvenimo.

Įdomu tai, kad vienintelis kitas tikslus posakis Kol 3, 6 – „Dievo rūstybė“, – graikų kalboje pavartotas Rom 1, 18. Dievas leidžia žmonėms toliau eiti jų nedorais keliais, todėl „ateina (Apr 6, 16–17) Dievo rūstybė netikėjimo vaikams“ (Kol 3, 6). Rom 1, 18 Paulius kalbėjo apie „bedievystę ir neteisybę“, prilygindamas neteisingumą (vartojant tą patį graikišką žodį, užrašytą Kol 3, 5) pasidavimą netyrumui, jiems patiems teršiant „savo kūnus“ (Rom 1, 24).

Kaip jie „teršė savo kūnus“? Pirma, todėl, kad atsisakė pripažinti Kūrėją, taip pat dėl „gėdingų aistrų“. „Jų moterys prigimtinius santykius pakeitė priešingais prigimčiai. Panašiai ir vyrai, pametę prigimtinius santykius su moterimis, užsidegė geiduliais vienas kitam, ištvirkavo vyrai su vyrais“ (Rom 1, 26–27).

`Kaip mes laikomės šių žodžių: „numarinkite, kas jūsų nariuose žemiška“ (Kol 3, 5)?`