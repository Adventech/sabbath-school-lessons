---
title:  Tolesniam tyrinėjimui
date:   13/03/2026
---

„Dievo Dvasiai valdant protą ir širdį, atsivertusioje sieloje gimsta nauja giesmė; mat žmogus suvokia, kad Dievo pažadas jam išsipildė, kad jo nusižengimai atleisti, jog nuodėmes padengė Kristaus kraujas. Jis atgailavo prieš Dievą, kad pažeidinėjo dieviškąjį Įstatymą, ir įtikėjo Kristų, kuris numirė, kad žmogus būtų nuteisintas. ‘Nuteisintas tikėjimu’, jis gyvena ‘taikoje su Dievu per mūsų Viešpatį Jėzų Kristų’ (Rom 5, 1).

Tačiau vien dėl šios patirties krikščionis neturi sudėti rankas ir pasitenkinti tuo, kas padaryta už jį. Tas, kuris yra pasiryžęs įžengti į dvasinę karalystę, iškart pajus, kad prieš jį nukreiptos visos neatgimusios prigimties geismai bei aistros, už kurių stovi tamsos karalystės jėgos. Jis kasdien turi atnaujinti savo pasišventimą, kasdien grumtis su blogiu. Seni įpročiai, paveldėtas polinkis į blogį stengsis imti viršų, todėl žmogus turi visada budėti, kad jų neprisileistų, bei siekti Kristaus stiprybės pergalei.[...]

Mums labai reikia aukštesnio, tyresnio, kilnesnio gyvenimo stiprybės. Mūsų mintyse pernelyg daug vietos užima pasaulis ir pernelyg mažai – Dangus.

Stengdamasis pasiekti jam skirtąjį Dievo idealą, krikščionis turi nieko nebijoti. Dorovinis ir dvasinis tobulumas per Kristaus malonę bei jėgą pažadėtas visiems. Jėzus yra jėgos šaltinis, gyvybės versmė. [...] Jis siunčia mums patarnauti galinguosius dangaus pasiuntinius. Kiekviename žingsnyje mes susiliečiame su Jo gyva jėga“ (E. Vait, Apaštalų darbai, p. 353–354).

**Klausimai aptarimui:**

`1. Koks jūsų patyrimas, susijęs su pažadu, kad esate „nuteisinti tikėjimu“? Kaip šis nuostabus pažadas pakeitė jūsų gyvenimą? Kaip šis pažadas susijęs su mintimi, kad jūs taip pat „esate prikelti su Kristumi“?`

`2. Ką jums reiškia mąstyti tai, kas danguje? Ar tai svarbiau nei daryti gera žemėje? Kur yra pusiausvyra?`

`3. Pagalvokite apie jūsų gyvenimo įtaką kitiems. Nors esame linkę apie tai galvoti asmeninės įtakos kontekste, kaip dėl mūsų kaip Bažnyčios įtakos? Kaip jūsų vietinė bendruomenė veikia jūsų vietinę visuomenės bendruomenę?`

`4. Perskaitykite Kol 3, 11. Ką ši eilutė turėtų mums pasakyti apie vienybę, kurią turėtume turėti Kristuje?`