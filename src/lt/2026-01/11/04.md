---
title:  Atnaujinimi pažinimui
date:   10/03/2026
---

`3. Perskaitykite Kol 3, 6–11. Kaip Paulius tęsė šias mintis?`

Pirmieji Kol 3, 8 žodžiai žymi dramatišką ir ryžtingą perėjimą iš mirties į gyvenimą – „Bet dabar“. Žodis „dabar“ graikų kalboje yra pabrėžiantis. Tai yra, kadangi esate su Kristumi prikelti ir siekiate to, kas aukštybėse, jūsų dabartinis gyvenimas turi akivaizdžiai skirtis nuo ankstesnio gyvenimo. Numarinę, „kas jūsų nariuose žemiška“ (Kol 3, 5), „dabar visa tai pameskite – piktumą, nirtulį, nelabumą, piktžodžiavimą, nešvarias kalbas“ (Kol 3, 8).

Rūstavimas gali rodyti deramą Dievo reakciją į nuodėmę (tai tyrinėjome ankstesnėje dalyje), kaip ir Jėzaus atveju (Mk 3, 5; Apr 6, 16). Priešingai, esame raginami būti greiti klausytis, bet lėti kalbėti, lėti pykti. „Žmogaus rūstybė nedaro Dievo teisumo“ (Jok 1, 19–20). Piktžodžiaujant linkima kitam nelaimės. Šmeižiant meluojama. Paulius taip pat smerkė įžeidžiančią ir nepadorią kalbą. Galiausiai, meluoti vienas kitam draudžiama (plg. Kun 19, 11. 18), nes nusivilkome „senąjį žmogų su jo darbais“ (Kol 3, 9).

`4. Ką Paulius turėjo omenyje sakydamas „senąjį žmogų“, lyginant su „nauju žmogumi“? Rom 6, 6 ir Ef 4, 22–24.`

Žodžiai, kuriuos Paulius vartojo šiam perėjimui nuo senojo prie naujojo, nurodo drabužius, tarsi kas nors nusivilktų senus nešvarius drabužius ir apsirengtų naujais baltais drabužiais (plg. Zch 3, 4). Panašiai atskiriama tai, kas sena, ir tai, kas nauja, kalbant apie senąją ir naująją Sandoras, kurias atitinkamai apibūdinama Įstatymo raidė – išorė, ir Įstatymas, Dvasios įrašytas širdyje (2 Kor 3, 4–18).

Šios metaforos apibūdina atsivertimą ir jo padarinius, kuriuos Paulius vadino nauju kūriniu (2 Kor 5, 17). Esame atnaujinami „pažinimui pagal savo Kūrėjo“ [Kristaus] paveikslą (Kol 3, 10), kuris „yra neregimojo Dievo atvaizdas“ (Kol 1, 15). Kristaus pažinimas per Jo Žodį keičia mus ir daro panašius „į Jo atvaizdą“ (2 Kor 3, 18). Tai iškelia mus aukščiau visų etninių, geografinių ir socialinių ribų (Kol 3, 11), nes esame aukštesnės karalystės piliečiai.