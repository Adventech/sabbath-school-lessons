---
title:  "Tai, kas svarbiausia"
date:   03/02/2026
---

Anksčiau tyrinėjome, kad tai, kas anksčiau lėmė Pauliaus išdidumą, iš tikrųjų buvo kliūtis tikėjimui, nes jis nesuprato, kad jam reikia Kristaus. Paulius vartojo prekybos, pelno ir nuostolio terminus, apibūdindamas savo dvasingumą iki tikėjimo. Nors mums nepatinka apie tai daug galvoti, kiekvieno žmogaus dvasingumas turi „vertę“. Anksčiau Pauliaus dvasingumas buvo matuojamas pagal to meto žydų vertybes, o ne pagal biblines vertybes, kurių mokė Jėzus.

Po atsivertimo apaštalo dvasingumas atrodė kitaip, nes vertybių skalė smarkiai pasikeitė – nuo judaizmo „vertybių“ iki dangaus vertybių. „Tas, kuris nužengė iš dangaus, gali kalbėti apie dangų ir teisingai pristatyti tai, kas sudaro dangaus vertybes, kuriose atsispindi Jo atvaizdas. Jis žino pavojų, kuriame atsiduria tie, kuriuos Jis atėjo pakelti iš nuosmukio, išaukštinti ir pasodinti šalia savęs, savo sosto. Jis atkreipė dėmesį į pavojų, kada meilė švaistoma tam, kas nenaudinga ir pavojinga. Jis siekė nukreipti mintis nuo to, kas žemiška, į tai, kas dangiška, kad nešvaistytume laiko, talentų ir galimybių tam, kas yra tuštybė“ (E. Vait, „The Advent Review and Sabbath Herald“, 1890 m. liepos 1 d.)

Pirmojo šimtmečio judaizmo pasaulyje Paulius buvo sparčiai kylanti žvaigždė, kol jo dvasinis regėjimas pasitaisė, jam pamačius pašlovintą Jėzų kelyje į Damaską (Apd 9).

Jono 9 pasakojama apie kitą vyrą, kuris buvo aklas, o tada jis aiškiai pamatė Jėzų. Jėzus pasakė, jog atėjo į šį pasaulį, „kad neregiai praregėtų, o regintieji apaktų“ (Jn 9, 39). Kaip šį principą galėtumėte taikyti savo gyvenimui?

`3. Kas gali būti vertingiau už amžinąjį gyvenimą danguje ir naujojoje žemėje? Vis dėlto pasaulietiškos vertybės daugelį apakina šiai tikrovei. Varžymasis tarp to, kas branginama čia (Mt 13, 22; Lk 4, 5–6; 1 Jn 2, 16), ir to, kas branginama Danguje – panašumas į Kristų ir išgelbėtos sielos, neišvengiamas.`

`Pasaulis gali mus apakinti dvasinėms tiesoms ir tam, kas iš tikrųjų svarbu. Kas lemia, kad mes žvelgtume į tai, kas iš tikrųjų svarbu?`