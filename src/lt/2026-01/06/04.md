---
title:  "Visuomet džiaukitės Viešpatyje!"
date:   03/02/2026
---

`4. Perskaitykite Fil 4, 4–7. Kaip galime patirti Dievo ramybę?`

Vėl paminėjęs vienybės būtinybę (Fil 4, 1–3), Paulius pereina prie kitos temos – džiaugsmo Viešpatyje (Fil 4, 4–7).

Kiek kartų jautėte stresą dėl to, kas galiausiai pasibaigė taip pat greitai, kaip ir prasidėjo? Ne veltui Jėzus ne kartą pabrėžė, kad nedera nerimauti (Mt 6, 25–34; Mt 10, 19), o Petras priminė, kad galime visus savo rūpesčius ar baimes pavesti Viešpačiui, „nes Jis jumis rūpinasi“ (1 Pt 5, 7). Iš tiesų, visame pasaulyje daugėjant problemų turėtų paskatinti mus viltis, kad Viešpaties atėjimas arti (Mt 24, 33; Lk 21, 28; Jok 5, 8). Priešnuodis nerimui visame kame, įskaitant kiekvieną situaciją, yra tikėjimo malda (Fil 4, 6–7). Akivaizdu, kad turime tikėti ir elgtis taip, tarsi mūsų malda jau būtų išklausyta, dar prieš sulaukus atsakymo į ją, nes turime melstis „su padėka“. Pridėtas žodis „prašymu“ (graikiškai – deēsis) žymi kraštutinių aplinkybių metą (Pvz., Lk 1, 13; Fil 1, 19; 1 Tim 5, 5; Jok 5, 16). Mūsų maldos vis dar yra prašymai, bet galime tikėti, kad mūsų prašymai buvo išklausyti, jei tik prašome „pagal Jo valią“ (1 Jn 5, 14). Tada galime būti ramūs žinodami, kad visi mūsų prašymai yra Dievo rankose.

`5. Kaip šios eilutės praplečia mūsų supratimą, susijusį su Dievo ramybe? Ps 29, 11; Iz 9, 6; Lk 2, 14; Jn 14, 27; 1 Kor 14, 33.`

Pasaulis niekada negali duoti Dievo ramybės, nes pastaroji ateina iš užtikrinimo, kad turime amžinojo gyvenimo dovaną per Jėzų, mūsų Gelbėtoją (Rom 5, 1; Rom 6, 23). Ši ramybė veikia kiekvieną gyvenimo pusę ir pranoksta „bet kokį supratimą“ (Fil 4, 7). Jos neįmanoma suvokti vien protu, kaip rodo čia pavartotas graikiškas žodis nous (protas).

`Kaip kam nors apibūdintumėte, ką reiškia patirti Dievo ramybę?`