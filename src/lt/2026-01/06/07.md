---
title:  Tolesniam tyrinėjimui
date:   06/02/2026
---

„Tas, kuris nori išsiugdyti tvirtą, subalansuotą charakterį, tas, kuris nori būti tikras krikščionis, turi dėl Kristaus viską paaukoti ir viską padaryti; mat Atpirkėjas nepriims dalinio patarnavimo. Toks žmogus kasdien turi mokytis atsiduoti. Jis privalo gilintis į Dievo darbą, aiškintis jo prasmę ir paklusti jo reikalavimams. Tik taip jis gali pasiekti krikščioniško tobulumo lygį. Dievas kasdien darbuojasi kartu su juo, tobulindamas charakterį, kuris turės atlaikyti paskutinį išbandymą. O tikintysis kasdien triūsia žmonių ir angelų akivaizdoje, parodydamas, ką gali padaryti Evangelija dėl puolusių žmonių“ (E. Vait, Apaštalų darbai, p.  358).

„Tie, kurie laukia ateinančio Jaunikio, turi sakyti žmonėms: ‘Štai jūsų Dievas!’ Paskutiniai malonės šviesos spinduliai, paskutinė malonės žinia, kuri turi būti paskelbta pasauliui, yra Jo mylinčio charakterio atskleidimas. Dievo vaikai turi parodyti Jo šlovę. Savo gyvenimu ir charakteriu jie turi atskleisti, ką Dievo malonė jiems padarė. Teisumo Saulės šviesa turi šviesti gerais darbais – tiesos žodžiais ir šventumo darbais“ (E. Vait, Paslėpti lobiai, p. 378).

**Klausimai aptarimui:**

`1. Įsigilinkite į džiaugsmo Viešpatyje klausimą. Atkreipkite dėmesį, kad nepasakyta džiaugtis išmėginimais (nors tai irgi pagrįsta Raštu), bet džiaugtis Viešpatyje. Kodėl itin svarbu visada žvelgti į Viešpatį, Jo gerumą, Jo galią, Jo meilę ir Jo išgelbėjimą? Kuo tai būtų labai naudinga jums neišvengiamų gyvenimo išmėginimų metu?`

`2. Atkreipkite dėmesį, kaip ankščiau pateiktose ištraukose apibūdinamas malonės vaidmuo krikščionims atliekant „gerus darbus“. Kodėl ši malonės funkcija yra itin svarbi, laukiant greito Kristaus atėjimo? Tai yra, nors nesame išgelbėti gerais darbais, ar tikrai esame išgelbėti, jei jų neatliekame? 3. Giliau apmąstykite šią mintį dėl nepasitikėjimo kūnu. Ką tai reiškia? Kodėl neturėtume juo pasitikėti? Argi mūsų kūnas nėra Dievo dovana?`