---
title:  Pasitikėjimas tik Kristumi
date:   31/01/2026
---

### Šios savaitės tyrinėjimui skaitykite:
Fil 3, 1–16; Rom 2, 25–29; Jn 9, 1–39; Ef 1, 4. 10; 1 Kor 9, 24–27.

> <p>Įsimintina eilutė:</p>
> „Trokštu pažinti Jį, Jo prisikėlimo galybę ir bendravimą Jo kentėjimuose, noriu panašiai kaip Jis numirti, kad pasiekčiau ir prisikėlimą iš numirusių“ (Fil 3, 10–11).

Kažkas mumyse kelia įtarimą dėl išgelbėjimo tik tikėjimu, be Įstatymo darbų. Tai yra, dėl kažkokios priežasties mes linkę remtis savo darbais, tarsi jie galėtų prisidėti prie mūsų išgelbėjimo. Paulius gana ryškiai tyrinėjo šį klausimą ir uoliai prieštaravo tvirtinusiems, kad apipjaustymas yra būtinas išgelbėjimui.

Kad apsaugotų nuo to, jog kai kurie galėtų laikyti savo darbus, tokius kaip apipjaustymas, prisidedančiais prie jų išgelbėjimo, Paulius aiškiai nurodė, kad teisumas yra Kristaus dovana, gaunama tikėjimu, o ne Įstatymu. Nors apipjaustymas šiandien galbūt nėra problema, su apipjaustymu susijęs principas tikrai gajus.

Pati protestantų reformacija prasidėjo dėl šio klausimo – tikėjimo ir darbų vaidmens Kristaus sekėjo patyrimui. Galiausiai Kristus mums yra viskas, tikėjimo Vadovas ir Ištobulintojas (Hbr 12, 2). Jei mūsų prioritetai teisingi, gyvensime pasikliaudami Dievo meile ir džiaugsimės išgelbėjimo pažadu jau dabar, ir pasitikėsime „ne kūnu“ (Fil 3, 3).
