---
title:  Pasitikėjimas tik Kristumi
date:   31/01/2026
---

### Šios savaitės tyrinėjimui skaitykite:
Fil 3, 17–4, 23; 1 Kor 15, 42–44; Jn 14, 27; Ps 119, 165; Job 1, 21; 1 Tim 6, 7.

> <p>Įsimintina eilutė:</p>
> „Nieku per daug nesirūpinkite, bet visuose reikaluose malda ir prašymu su padėka jūsų troškimai tesidaro žinomi Dievui“ (Fil 4, 6).

Šios savaitės tema užbaigiama Laiško filipiečiams tyrinėjimą ir joje gausu vertingų pamokų kasdieniam gyvenimui. Atrodo, kad daugelis aukštų moralinių vertybių, kuriomis apaštalas Paulius vadovavosi, randamos paskutinėse šio laiško eilutėse. Panašiai kaip Jėzaus mokymai, sutelkiantys dėmesį į vidinį žmogų, Paulius su mumis dalijasi džiaugsmingo krikščioniško gyvenimo paslaptimis.

Net kai viskas klostosi ne taip, kaip norėtume, o tai nutinka dažniau nei norėtume, mums neverta nerimauti ar nusiminti. Vietoj to, yra principų, kurie padės mums rasti vidinę stiprybę priimant gyvenimo iššūkius ir taip patiriant ilgalaikę ramybę, kurią gali duoti tik Dievas. Dabartis ir ateitis yra Jo rankose, ir Jis aprūpins viskuo, ko mums reikia.

Svarbiausia, kad nedėtume vilčių į žemiškas valdymo sistemas, kurios mus nuolat nuvilia. Krikščionys yra Dievo dangiškosios karalystės piliečiai. Su šia pilietybe ateina privilegijos, nuostabios privilegijos. Taip pat ir pareigos.

