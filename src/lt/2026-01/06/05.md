---
title:  Mąstykite apie tai...
date:   04/02/2026
---

„Ramybė, pranokstanti bet kokį supratimą, sergės jūsų širdis ir mintis Kristuje Jėzuje“ (Fil 4, 7). Mūsų vidiniam gyvenimui reikia apsaugos. Įdomu tai, kad Fil 4, 7 pavartota karinė metafora, siejama su Dievo ramybe. Čia pavartotas graikiškas veiksmažodis (phroureō) nusako kareivių įgulą, saugančią miestą nuo užpuolimo (2 Kor 11, 32; plg. Apd 9, 24).

Kita labai svarbi vidinės ramybės pusė – gyventi darnoje su Dievo valia. „Didi ramybė mylintiems Tavo Įstatymą; jiems nėra suklupimo akmens“ (Ps 119, 165).

`6. Perskaitykite Fil 4, 8–9. Ko konkrečiai mes raginami imtis?`

Paulius Fil 4, 8–9 pradėjo žodžiu „pagaliau“ ir šešių dorybių sąrašu, po kurio seka glausta jų santrauka ir raginimas sekti Pauliaus pavyzdžiu. Šis baigiamasis tarpkultūrinis raginimas gerai dera su graikų-romėnų aplinka Filipuose, pabrėžiant dorybes ir pavyzdį. Įdomu, kad dėmesys sutelkiamas į biblines dorybes. Tai akivaizdu iš to, kad Paulius praleido keturias pagrindines graikų dorybes (išmintingumą, teisingumą, saikingumą ir drąsą).

1. „Teisinga“ – neatsitiktinai sąrašas pradėtas šia pagrindine bibline dorybe, kurią dažnai pabrėžė Jėzus (Iš tiesų sakau...), ir kuri pabrėžiama visame Naujajame Testamente (Pvz., Apd 26, 25; Rom 1, 18; 1 Kor 13, 6; 2 Kor 4, 2; Ef 4, 15; 1 Tim 3, 15; Jok 1, 18; 1 Pt 1, 22; 1 Jn 2, 21).

2. „Garbinga“ – graikiškas žodis, reiškiantis asmeninę dorybę (palyginkite su šio žodžio vartojimu kitur: 1 Tim 3, 8. 11; Tit 2, 2).

3. „Teisu“ – šią dorybę apibrėžia teisus Dievo charakteris (palyginkite su šio žodžio vartojimu Fil 1, 7).

4. „Tyra“ – mintys ir darbai, kylantys iš Dievo nuteisinančio teisumo, gaunamo tikėjimu (žr. 1 Jn 3, 3).

5. „Mylėtina“– estetinis grožis, plačiai matomas Dievo kūrinijoje.

6. „Giriama“ – „dorybinga ir šlovinga“.

Pastarąsias dorybes Paulius pateikė taip, kad nė vienai iš išvardintųjų nebūtų priskirta pagoniška prasmė – „dorybinga ir šlovinga“ (Fil 4, 8). Turime mąstyti apie šias dangiškas dorybes. Tada, kad pašalintų visas abejones ir galimus nesusipratimus, Paulius ragina mus pritaikyti tai, ko išmokome, ką gavome, girdėjome ir matėme, iš jo paties pavyzdžio (Fil 4, 9).