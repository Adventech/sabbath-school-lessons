---
title:  Tarsi šviesa naktį
date:   24/01/2026
---

### Šios savaitės tyrinėjimui skaitykite:
Fil 2, 12–30; Rom 3, 23– 24; Rom 5, 8; 2 Tim 4, 6; 1 Kor 4, 17; 2 Tim 4, 21. 13; Lk 7, 2.

> <p>Įsimintina eilutė:</p>
> „Visa darykite be murmėjimų ir svyravimų, kad būtumėte nepeiktini ir nekalti, nesutepti Dievo vaikai sugedusioje ir iškrypusioje kartoje, kur jūs spindite tarsi žiburiai pasaulyje“ (Fil 2, 14–15).

Dievas liepė hebrajams paklusti, nes tai parodys tautoms jų „išmintį ir protingumą. Girdėdami apie visus šiuos įstatus, jie sakys: ‘Iš tikrųjų išmintingi ir protingi yra žmonės šios didelės tautõs!’“ (Įst 4, 6)

Po šimtmečių Jėzus pasakė: „Aš – pasaulio šviesa. Kas seka Manimi, nebevaikščios tamsybėse, bet turės gyvenimo šviesą“ (Jn 8, 12). Jis taip pat pasakė: „Jūs – pasaulio šviesa. Neįmanoma nuslėpti miesto, kuris pastatytas ant kalno“ (Mt 5, 14). Kaip mes galime būti ši šviesa? Tik per glaudų ryšį su Jėzumi, tikrąją šviesą, „kuri apšviečia kiekvieną žmogų“ (Jn 1, 9). Kaip parašyta Filipiečiams 2: „Dievas Jį išaukštino ir padovanojo Jam vardą, kilniausią iš visų vardų, kad Jėzaus vardui priklauptų kiekvienas kelis danguje, žemėje ir po žeme ir kiekvienos lūpos Dievo Tėvo šlovei išpažintų: ‘Jėzus Kristus yra Viešpats!’“ (Fil 2, 9–11)

Dangaus šviesa ir galia prieinama visiems, kurie pašventė savo gyvenimą Jėzui. Tačiau per dažnai tam trukdo arba tikėjimasis, kad Dievas viską padarys, arba mūsų pačių idėjos ir planai. Štai kodėl Pauliaus žodžiai filipiečiams yra itin aktualūs ir šiandien.

