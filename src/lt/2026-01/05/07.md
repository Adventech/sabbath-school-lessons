---
title:  Tolesniam tyrinėjimui
date:   30/01/2026
---

„Arčiausiai Kristaus bus tas, kuris gyvendamas žemėje daugiausiai gėrė Jo pasiaukojančios meilės dvasios – meilės, kuri ‘nesididžiuoja ir neišpuiksta, ...neieško sau naudos, nepasiduoda piktumui, pamiršta, kas buvo bloga’ (1 Kor 13, 4–5), meilės, kuri skatina mokinį, kaip skatino ir mūsų Viešpatį, viską atiduoti, dėl žmonijos išgelbėjimo gyventi, dirbti ir aukoti, jei reikia, net gyvybę. Šioji dvasia pasireiškė Pauliaus gyvenime. Jie pasakė: ‘Man gyvenimas – tai Kristus’, mat jo gyvenimas apreiškė žmonėms Kristų: ‘mirtis – tik laimėjimas’ – Kristaus laimėjimas; pati mirtis parodys Jo malonės galią ir suburs pas Jį išgelbėtuosius. ‘Kristus bus viešai išaukštintas mano kūne arba gyvenimu, arba mirtimi’ (Fil 1, 21. 20)“ (E. Vait, Su meile iš Dangaus, 2011, p. 503).

„Netoli tas laikas, kai kiekviena siela bus ištirta. Būsime verčiami priimti žvėries ženklą. Tie, kurie žingsnis po žingsnio pasidavė pasaulio reikalavimams ir prisitaikė prie pasaulio papročių, nemanys, kad sunku nusileisti esantiems valdžioje, užuot patyrus pajuoką, įžeidinėjimus, grasinimus įkalinimu ir mirtimi... Kai daugybė netikrų brolių bus atskirti nuo tikrųjų, tada pasislėpusieji bus atskleisti ir šlovindami Viešpatį žygiuos po Kristaus vėliava. Tie, kurie buvo baikštūs ir nepasitikintys, atvirai skelbs esantys už Kristų ir Jo tiesą. Silpniausi ir dvejojantys Bažnyčioje bus kaip Dovydas – pasirengę veikti ir išdrįsti. Kuo tamsesnė naktis Dievo tautai, tuo ryškesnės žvaigždės. Šėtonas žiauriai persekios ištikimuosius; bet Jėzaus vardu jie bus daugiau nei nugalėtojai“ (Testimonies for the Church Bažnyčiai, 5 t. ,p.  81).

**Klausimai aptarimui:**

`1. Pagalvokite apie įspėjimą pateiktoje ištraukoje apie tuos, kurie „žingsnis po žingsnio pasidavė pasaulio reikalavimams ir prisitaikė prie pasaulio papročių“. Ką tai galėtų apimti? Aptarkite, kaip tai galėtų būti taikytina ne tik atskiriems asmenims, bet ir visai Bažnyčiai.`

`2. Dievas sako: „Aš gerbsiu tuos, kurie Mane garbina“ (1 Sam 2, 30). Kaip mes garbiname Dievą? Ar tai tas pat, kas atiduoti „Jam pagarbą“ (Apr 14, 7)? Kodėl taip arba kodėl ne?`

`3. Kaip suprasti darbavimąsi savo išganymui, nepakliūnant į Įstatymo raidės prisilaikymo spąstus?`