---
title:  Patikrintas charakteris
date:   28/01/2026
---

Timotiejaus kaip šio laiško bendraautoriaus vaidmuo jau buvo minėtas (Fil 1, 1). Dabar Paulius dėstė smulkiau, koks naudingas yra Timotiejus kaip vienas iš jo bendradarbių. Jis apibūdinamas kaip evangelistas (2 Tim 4, 5), kurį Paulius siuntė į Makedoniją (1 Tes 3, 2; plg. Apd 18, 5; Apd 19, 22) ir kelis kartus į Korintą (1 Kor 4, 17; 1 Kor 16, 10). Anksčiau jis dirbo su Pauliumi ir Silu Korinte (1 Tes 1, 1; 2 Tes 1, 1), o vėliau Efeze (1 Tim 1, 2–3; plg. Apd 19, 22). Paulius apibūdino Timotiejų kaip pasiuntinį (Fil 2, 20). Graikiškas žodis (liet. „tokio pat pasiuntinio“) rodo, kad jis daugeliu atžvilgių buvo panašus į Paulių, įskaitant jo pasišventimą Kristui, uoliai skelbiant Evangeliją ir ypatingai rūpinantis filipiečiais.

`5. Jūsų manymu, kodėl Paulius čia taip teigiamai ir taip ilgai rašė apie Timotiejų (Fil 2, 19–23)? Ką dar Paulius apie jį sakė (1 Kor 4, 17; 2 Tim 1, 5)?`

Kita Pauliaus paminėta Timotiejaus savybė yra jo tinkamumas (Fil 2, 22). Čia pavartotas graikų kalbos žodis apibūdina žmogų, kuris buvo kruopščiai išmėgintas išbandymų (Rom 5, 4) ir kurio charakteris bei tarnystė pasirodė esantys nuoširdūs (2 Kor 2, 9; 2 Kor 9, 13). Paulius tai žinojo apie Timotiejų, nes matė jį tai įrodant daugybę kartų, kai jie dirbo kartu skelbdami Evangeliją.

 Būtent sunkaus gyvenimo patyrimai išmėgina mūsų charakterį ir parodo, kas esame. E. Vait tai apibūdina taip: „Gyvenimas yra drausminimas... Bus kurstymų, kurie išmėgins mūsų būdą; būtent susiduriant su šiais kurstymais ugdosi tinkama krikščioniška dvasia. Jei įžeidinėjimai yra pakeliami nuolankiai, jei į įžeidžiančius žodžius reaguojama švelniais atsakymais, o į engiantį elgesį – gerumu, tai yra įrodymas, kad širdyje gyvena Kristaus Dvasia“ (Testimonies for the Church). Ji tęsia, kad jei „sunkumai ir erzinimas, kuriuos esame pašaukti pakelti“, yra „ištveriami, jie ugdo Kristaus charakterį ir skiria krikščionį nuo pasauliečio“ (Testimonies for the Church , 5 t., p. 344).

`Pagalvokite apie kurstymą, sunkumus ir erzinimą, su kuriais neseniai susidūrėte. Ar juos nuolankiai pakėlėte ir ištvėrėte? Ką galite padaryti, kad šis patyrimas padėtų jums tapti drausmingesniems?`