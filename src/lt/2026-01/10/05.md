---
title:  "Šešėlis ar tikrenybė?"
date:   04/03/2026
---

`4. Perskaitykite Kol 2, 16–19. Kokius žydų ir krikščionių papročius čia pabrėžė Paulius?`

Iki šiol tyrinėtojai nesutaria, kokius klausimus Paulius čia nagrinėjo. Galime būti tikri, kad pats Pauliaus laiškas pateikia nemažai informacijos apie tai, kas, atrodo, buvo žydų ir krikščionių skaldymas šioje daugiausia pagonių Bažnyčioje (Kol 2, 13). Tai yra, žydų tikintieji primetė papročius, kurių Bažnyčios nariams nereikėjo laikytis.

Akivaizdu, kad Kol 2, 16 išvardyti keli įprasti žydų papročiai, kurių, matyt, laikėsi kai kurie į krikščionybę atsivertę žydai. Tačiau net ir Kol 2, 18 detalės atitinka tą patį kontekstą. Jėzus kritikavo apsimestinį religinių vadovų nuolankumą (Mt 6, 1. 5. 7. 16). Iš Kumrano ritinių žinome, kad angelų vaidmuo kai kurioms hebrajiškoms garbinimo sampratoms buvo svarbus. Taigi klausimai, su kuriais Paulius susidūrė Kolosuose, greičiausiai buvo panašūs į tuos, su kuriais jis susidūrė kitur.

Kadangi Kol 2, 16 dažnai neteisingai suprantama, svarbu ją išsamiau apsvarstyti. Atkreipkite dėmesį į šiuos punktus:

Pauliaus pavartotas žodis „tegul“ (tenesmerkia) rodo, kad ši išvada padaryta iš to, ką jis jau išdėstė. Anksčiau apipjaustymo poreikis buvo atmestas, nes svarbiausia yra vidinis širdies pasikeitimas (Kol 2, 11–15).

„Valgio ir gėrimo“ – reiškia maisto ir gėrimo aukas, kurias izraelitai atnešdavo į šventyklą.

„Švenčių, jaunačių ar šabų“ (Kol 2, 16) matyt nurodo Oz 2, 13, kur išdėstyta ta pati apeiginių dienų seka, įskaitant apeiginius šabus (pvz., Kun 23, 11. 24. 32).

Šios eilutės supratimui labai svarbus paties Pauliaus aiškinimas: „Tai tėra būsimųjų dalykų šešėlis, o tikrenybė priklauso Kristui“ (Kol 2, 17). Šios apeiginės dienos, kaip ir aukos, nurodė į Kristaus darbą (1 Kor 5, 7; 1 Kor 15, 23). Septintoji diena –sabata, priešingai, buvo įsteigta Edene iki nuodėmės ir gerokai anksčiau apeiginėms Šventyklos aukoms; todėl sabata nėra šešėlis, kurio reikėtų atsisakyti po kryžiaus.

`Nors septintoji diena – sabata čia neaptariama, kaip galėtumėte pritaikyti Pauliaus patarimą nesmerkti kitų?`