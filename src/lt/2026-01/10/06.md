---
title:  Žmonių priesakai
date:   05/03/2026
---

`5. Perskaitykite Kol 2, 20–23. Kaip suprantate Pauliaus įspėjimus, atsižvelgdami į kitus šiame skyriuje pateiktus aptarimus?`

Kaip ir Laiške galatams, Paulius išdėstė susirūpinimą dėl žydų apeigų laikymosi kaip pasaulio pradmenų (Kol 2, 8. 20; plg. Gal 4, 3. 9). Kitaip tariant, kaip ir žemiškoji šventykla, minėtieji dalykai priklauso žemei, bet mūsų pilietybė yra danguje. Mums nereikia apsikrauti apeiginiu Įstatymu, nes pastarasis tik nurodė tikrovę, kuria dabar džiaugiamės Kristuje. Tai yra, nors apeiginį Įstatymą davė Dievas, šios apeigos, atlikusios savo funkciją, nebereikalingos. Kadangi visi šie nuostatai buvo panaikinti ant kryžiaus, kaip rodo dieviškoji ranka, perplėšusi šventyklos uždangą (Mt 27, 51; plg. Dan 9, 27), krikščionys (įskaitant žydų krikščionis) neprivalo paklusti šiems įsakams. Paklusdami jiems mes iš tikrųjų tapatintumės su šiuo praeinančiu pasauliu, priešingai naujam pasauliui, pažadėtam mums Kristuje.

Juk mes laukiame „naujo dangaus ir naujos žemės, kuriuose gyvena teisumas“ (2 Pt 3, 13), o ne tik šio seno pasaulio atnaujinimo.

Be to, kad fariziejai ir Rašto aiškintojai prie Mozės nuostatų pridėjo papildomų žmogiškų reikalavimų (Mk 7, 1–13), Senojo Testamento apeigos, kurias įvykdė Kristus, nebegali būti laikomos dangaus reikalavimu, o tik žmonių primestomis pareigomis. Iš tiesų atrodo, kad jos tapo našta tikėjimui, o ne kažkuo, kas jį sustiprintų. Lengva pradėti manyti, kad visa tai daroma ne savo pranašumui atžvilgiu tų, kurie to nedaro (kas jau ir taip blogai), bet galbūt net ir subtiliai kaip tam tikras nuopelnas išgelbėjimui – spąstai, į kuriuos nenorime papulti.

Visą krikščionybės istoriją Biblijos ekspertai pasidavė pagundai teikti religinius pareiškimus, savinantis Šventosios Dvasios vaidmenį padėti tikintiesiems suprasti, ką tekstas reiškia. Pats Kristus yra Šaltinis, iš kurio trykšta Šventojo Rašto tiesa, kaip mokė Paulius ir kiti, rašę Bibliją.

`Kaip galime užtikrinti, kad suprantame, jog vienintelis mūsų išgelbėjimo pamatas yra tai, ką Jėzus padarė dėl mūsų, už mus, vietoj mūsų – nepaisant to, ką Jis atlieka mumyse?`