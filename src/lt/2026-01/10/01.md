---
title:  Tobuli Kristuje
date:   28/02/2026
---

### Šios savaitės tyrinėjimui skaitykite:
Kol 2; Hbr 7, 11; Iz 61, 3; 1 Kor 3, 6; Įst 31, 24–26; Rom 2, 28–29; Rom 7, 7.

> <p>Įsimintina eilutė:</p>
> „Niekas tenesmerkia jūsų dėl valgio ar gėrimo, dėl švenčių, jaunačių ar šabų. Visa tai tėra būsimųjų dalykų šešėlis, o tikrenybė priklauso Kristui“ (Kol 2, 16–17).

Ar kada nors buvote paklausti, kodėl švenčiate sabatą? Galbūt net šios savaitės įsimintina eilutė buvo panaudota kaip „argumentas“ prieš sabatos laikymąsi. Vis dėlto čia buvo rašoma ne apie ketvirtąjį įsakymą, bet tai buvo atsakas į kai kurių netikrų Bažnyčios mokytojų klaidamokslius. Kokie buvo šie klaidamoksliai?

Pirma, klaidamokslis apibūdinamas kaip „filosofija“, žmonių padavimas, pasaulio pradmenys, o ne Kristus (Kol 2, 8).

Klaidamokslis taip pat apėmė apipjaustymą ir žydų švenčių laikymąsi (Kol 2, 11. 16), kartu su žydų tyrumo apeigomis ir su maistu susijusiais nuostatais (Kol 2, 16. 21). Įskaitant angelų garbinimą arba garbinimą su angelais, arba bandymą mėgdžioti angelų garbinimą (Kol 2, 18).

Galiausiai, klaidamoksliai buvo pagrįsti žmonių priesakais ir pamokymais, galbūt apimant ir asketiškus papročius (Kol 2, 22–23).

Šie netikri mokytojai buvo akivaizdžiai religingi ir nuoširdūs, tačiau jie taip pat neteisingai suprato Evangeliją. Šią savaitę tyrinėsime, kodėl. Išsiaiškinsime, kodėl įsimintina eilutė neturi nieko bendra su septintos dienos – sabatos šventimu.