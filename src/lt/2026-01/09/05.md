---
title:  Apreikštas Dievo slėpinys
date:   25/02/2026
---

`4. Perskaitykite Kol 1, 26-27. Paulius du kartus paminėjo „slėpinį“. Kokį slėpinį?`

Kitoje vietoje Paulius kalbėjo apie „paslėptą Dievo išmintį“, kuri yra amžinas Dievo tikslas, kuri „nuo amžių“ paskirta išaukštinimui (1 Kor 2, 7) ir apreikšta per išganymo planą. Petras kalbėjo apie šią tiesą kaip skelbtą pranašų, į kurią „geidžia pažvelgti net angelai“ (1 Pt 1, 10–12). Ji buvo sumanyta „prieš pasaulio sutvėrimą“ (1 Pt 1, 20) ir nutylėta „per amžinuosius laikus“ (Rom 16, 25). Tačiau per Kristaus gyvenimą, mirtį ir prisikėlimą šis slėpinys buvo atskleistas (2 Kor 3, 14).

**5. Kaip šios eilutės, kuriose minimas Dievo slėpinys, nušviečia įvairias išganymo plano puses?**

`1. Ef 1, 7–10`

`2. Ef 3, 3–6 `

Galiausiai „visa“, kas yra danguje ir žemėje, bus visiškai suvienyta Kristuje. Tai buvo Kristaus maldos Jono 17 esmė. Kaip tai tiksliai įvyks buvo slėpinys, dabar atskleistas per Evangeliją.

Kodėl Dievas mus taip myli, kad mūsų išgelbėjimui atidavė Jėzų, neįkainojamą dangaus lobį, tyrinėsime visą amžinybę. Tačiau mes žinome štai ką: Kristus mirė „už visus, kad gyvieji nebe sau gyventų, bet Tam, kuris už juos numirė ir buvo prikeltas“ (2 Kor 5, 15). Todėl visi, kurie tiki Kristumi, tiek žydai, tiek pagonys, vienodai yra Dievo pažadų dalininkai per Evangeliją ir yra suburti į vieną kūną – Bažnyčią. „Kristus jumyse“ (Kol 1, 27) reiškia Kristaus gyvenimą širdyje tikėjimu (Ef 3, 17; plg. Gal 2, 20). Ši dvasinė vienybė su Kristumi leidžia tikintiesiems jau dabar kartu sėdėti „danguje“ (Ef 2, 6) ir patirti „būsimojo amžiaus galybę“ (Hbr 6, 5). Per Kristaus buvimą mūsų gyvenime Jis jau pradeda mus vienyti su dangumi. Būtent Evangelija, veikianti tikinčiųjų širdyje, „padarė mus tinkamus paveldėti šventųjų dalį šviesoje“ (Kol 1, 12).