---
title:  Ištverti tikėjime
date:   23/02/2026
---

`2. Perskaitykite Kol 1, 23. Jūsų manymu, ką Paulius turėjo omenyje sakydamas „ištverkite tikėjime“? (Taip pat Kol 2, 5 ir Ef 3, 17)`

Graikų kalboje yra keturių skirtingų tipų „jei“ teiginiai, kiekvienas su skirtingais niuansais. Teiginiu, kuriuo prasideda Kol 1, 23, numanoma, kad būklė yra tinkama. Tai yra, Paulius drąsino kolosiečius, kad jie iš tiesų ištvertų tikėjime. Apaštalas netrukus nurodė jau matęs jų tikėjimo ir tvirtumo įrodymų (Kol 2, 5). Nepaisant to, jų viltis vis dar priklausė nuo to, ar jie atkakliai žengs tikėjimo keliu kaip žengę.

Ši atkaklumo idėja yra graikiško žodžio, išversto „ištverkite“ (Kol 1, 23), reikšmė. Šis posakis vartojamas kalbant apie Rašto aiškintojus ir fariziejus, kurie reikalavo iš Jėzaus atsakymo, ką daryti su svetimaujančia moterimi (Jn 8, 7); taip pat apie Petrą, kuris vis beldė į duris, kai Rodė atpažino jo balsą, bet paliko duris užrakintas ir nubėgo vidun pranešti kitiems (Apd 12, 16). Šį posakį vartojo ir Paulius, raginęs Timotiejų likti ištikimam jo duotiems doktrininiams ir praktiniams nurodymams (1 Tim 4, 16). Čia vartojimo reikšmė panaši, išskyrus tai, kad ji taikoma tikintiesiems apskritai.

Kitą savaitę tyrinėsime, jog Paulius nerimavo, kad kolosiečiai gali laikytis žmonių papročiais pagrįsto išgelbėjimo, užuot tvirtai laikantis Evangelijos siūlomos vilties (pvz., Kol 2, 8. 20–22). Žodis „įsišakniję“ reiškia tvirtą tikėjimo ir meilės pamatą, pagrįstą Dievo Žodžiu (Mt 7, 25; Ef 2, 20; Ef 3, 17). Su šia mintimi susijęs graikiškas žodis, išverstas „įsitvirtinę“, reiškiantis nepajudinamą statinį ir, plačiau, krikščionį, kuris negali nukrypti nuo Evangelijos vilties (Kol 1, 23). Tas pats žodis pavartotas 1 Kor 15, 58: „Tad, mano mylimieji broliai, būkite tvirti ir nepajudinami, vis uoliau dirbkite Viešpaties darbą ir žinokite, kad jūsų triūsas ne veltui Viešpatyje“.

Priešingai įprastam įsitikinimui – „kartą išgelbėtas, išgelbėtas visiems laikams“, Paulius sakė visiškai ką kita.

`Koks jūsų patyrimas, susijęs su nuolatinio tikėjimo svarba? Tai yra, kodėl visada turite sąmoningai apsispręsti tikėti? Kas nutiks, jei to nedarysite?`