---
title:  Tolesniam tyrinėjimui
date:   27/02/2026
---

„Mes patys nesame tiek teisūs, kad sugebėtume vykdyti Dievo įsakymus. Bet Kristus nutiesė mums išsigelbėjimo kelią. [...] Jeigu jūs atsiduodate Jam ir priimate Jį kaip savo Gelbėtoją, kad ir koks nuodėmingas būtų jūsų gyvenimas, dėl Jo jūs laikomi teisiais. Jūs įgyjate Kristaus charakterį vietoje savo, ir Dievas priima jus, tarsi niekada nebūtumėte nusidėję.

Dar daugiau, Kristus pakeičia širdį. Jis tikėjimu gyvena jūsų širdyje. Tikėjimu jūs turite palaikyti šį ryšį su Kristumi ir nuolat pavesti savo valią Jam. Kai tik šitai padarysite, Jis veiks jus taip, kad jūs norėsite ir darysite tik tai, kas patinka Jam. [...]

Taigi mes neturime nieko gerbtino, neturime, kuo save išaukštinti. Vienintelis mūsų vilties pagrindas – tai mums įdėtas Kristaus teisumas ir Jo Dvasia, veikianti mumyse ir per mus“ (E. Vait, Kelias pas Kristų, p. 59–62).

„Man duota šviesa buvo itin ryški, jog daugelis mūsų eis įspėdami dėl klaidinančių dvasių ir demonų mokslų. Viešpats trokšta, kad kiekviena siela, kuri teigia tikinti tiesą, turėtų pagrįstą pažinimą, kas yra tiesa“ (E. Vait, „Evangelism“, p. 363).

**Klausimai aptarimui:**

`1. Dar kartą perskaitykite įsimintiną eilutę: „Tą, kuris nepažino nuodėmės, Jis dėl mūsų pavertė nuodėme, kad mes Jame taptume Dievo teisumu“ (2 Kor 5, 21). Ką tai reiškia? Ką reiškia, kad Kristus tapo nuodėme dėl mūsų, ir kaip tai turėtų padėti mums suprasti pavaduojantį Kryžiaus pobūdį? Taip pat, ką reiškia Jame tapti „Dievo teisumu“?`

`2. Dar apmąstykite šį klausimą – „kartą išgelbėtas, išgelbėtas amžiams“, kuriuo tiki daugelis krikščionių. Kodėl manome, kad tai klaidinga doktrina? Kokius akivaizdžius pavojus ji kelia tam, kuris tuo tiki? Kaip mes, net atmesdami šią doktriną, vis tiek galime būti užtikrinti dėl išgelbėjimo?`

`3. Kiek „įsitvirtinę bei įsišakniję“ (Kol 1, 23) esate tikėjime? Kiek gerai žinote, kuo tikite ir kodėl tuo tikite? Ką galite padaryti, kad geriau suprastumėte, kuo tikite? Kodėl itin svarbu, kad būtumėte „įsitvirtinę tikėjime“?`