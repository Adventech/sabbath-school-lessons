---
title:  Sutaikymas ir viltis
date:   21/02/2026
---

### Šios savaitės tyrinėjimui skaitykite:
Kol 1, 20–29; Ef 5, 27; Ef 3, 17; Rom 8, 18; Ef 1, 7–10; Ef 3, 3–6; Pat 14, 12.

> <p>Įsimintina eilutė:</p>
> „Tą, kuris nepažino nuodėmės, Jis dėl mūsų pavertė nuodėme, kad mes Jame taptume Dievo teisumu“ (2 Kor 5, 21).

Paulius tęsė sutaikymo temą, kuri itin išryškinta Kol 1, 20 (Aštuntos temos V dalis). Ten jis aprašė jos kosminį mastą, o tai, kas seka toliau, tampa asmeniška ir individualu. Mirtimi ant kryžiaus Jėzus pasiekė sutaikymą visiems ir viskam, ypač žmonėms, kurie per nuodėmę buvo atskirti nuo Dievo, bet dabar gali būti sutaikyti su Juo tikėjimu.

Asmeninis susitaikymo procesas išdėstytas šios savaitės įsimintinoje eilutėje. Kaip ir kosminėje plotmėje, sutaikymas įvyksta per Kristaus mirtį. Asmeniniu lygmeniu, kryžius, toli gražu ne pasyvus simbolis, tampa aktyvia tikrove, Dievo meilei keičiant žmones, kai jie girdi Evangeliją ir priima patį Kristų, šlovės viltį.

Paulius taip pat kalbėjo apie „slėpinį, kuris buvo paslėptas amžiams ir kartoms“ (Kol 1, 26). Kas yra šis slėpinys ir ką jis numato asmeniui ir visatai? Kaip šis slėpinys susijęs su Evangelija, kurią Paulius taip uoliai skelbė?