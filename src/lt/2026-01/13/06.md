---
title:  Žinia Laodikėjai
date:   26/03/2026
---

`6. Perskaitykite Kol 4, 16–18; plg. Kol 2, 1–3. Galvodami apie Jėzaus žinią Laodikėjai (ankstesnė dalis), kokius panašumus pastebite su Laišku kolosiečiams, kurį taip pat reikėjo perskaityti Laodikėjos bendruomenei Pauliaus dienomis?`

Žvelgiant į Dievo tautos istoriją, dažnai kartojosi tos pačios bėdos. Pranašai barė Izraelį už tai, kad jis norėjo garbinti kaip pasaulis, ir ragino izraelitus atgailauti, kol dar nevėlu. Izaijas netgi apgailestavo: „Ištikimas miestas, kupinas teisingumo, tapo kekše!“ (Iz 1, 21), ir ragino tautą grįžti pas Dievą, kad sulauktų atleidimo ir apvalymo (Iz 1, 16–20). Jonas Krikštytojas (Mt 3, 2. 8–10) ir Jėzus (Mt 4, 17; Mt 12, 33–37) taip pat ragino izraelitus atsiversti ir duoti vaisių, kuris atlaikytų paskutiniųjų dienų teismo išmėginimą. Apaštalai skelbė panašią žinią (Apd 2, 38; Apd 3, 19; Apd 17, 30; 2 Kor 7, 9–10).

`7. Palyginkite šias eilutes: Iz 60, 1–3 ir Apr 18, 1–4; Iz 62, 1–5 ir Apr 19, 7–8. Kokie čia panašumai?`

Dievas sujungs dangų ir žemę. Tačiau dėl didžiosios kovos tai turi būti daroma etapais:

1. Golgotoje šėtonas prarado bet kokį prieraišumą prie jo dangiškųjų būtybių (Jn 12, 31).

2. Per Kristaus tarnystę dangiškojoje šventykloje Dievo tauta yra tinkama „viskam, kas gera“, idant vykdytų „Jo valią“ (Hbr 13, 21), ir yra tinkama dangui.

3. Per tūkstantį metų truksiantį teismą ir paskutinįjį teismą po tūkstantmečio visi klausimai yra amžiams išspręsti, o nuodėmė ir neatgailaujantys nusidėjėliai yra sunaikinami ugnies ežere, kuris taip pat apvalo žemę (Apr 21, 8).

4. Tik nebesant nuodėmei dangus ir žemė gali būti galutinai sujungti (Apr 21, 3).

`Ką jūs patys (nežiūrėdami į nieką kitą) galite padaryti, kad išliktumėte ištikimi Dievui ir tiesai, kurią Jis mums davė? Tai yra, kokius sprendimus priimate, kurie atskleidžia, kur iš tikrųjų yra jūsų širdis?`