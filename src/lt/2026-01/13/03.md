---
title:  Bažnyčios ryšys
date:   23/03/2026
---

Pasaulyje, sujungtame internetu, socialiniais tinklais ir daugybe įrenginių, sunku įsivaizduoti, su kokiu iššūkiu susidūrė Paulius, padėdamas bendruomenėms pasijusti esančioms kažkuo didesniu nei jų pačių vietinės bendruomenės dalimi.

`2. Perskaitykite Kol 4, 10–11. Be naujienų perdavimo per pasiuntinius (Kol 4, 7–9), kokiais kitais būdais Paulius siekė išlaikyti ryšį? Atsižvelgiant į kai kurias problemas, kurias Paulius aptarė šiame laiške, kokią žinią galima perteikti šiais sveikinimais?`

Šiais sveikinimais Paulius kūrė ir puoselėjo ryšį tarp bendratikių. Čia sužinome, kad Morkus buvo Barnabo pusbrolis. Taip Paulius atvėrė kelią galimam Morkaus apsilankymui Kolosuose. Aristarchas apibūdinamas – „kalėjimo draugas“; tai yra, jis buvo įkalintas kartu su Pauliumi. Jie abu buvo kovotojai, apsiginklavę „Dievo ginklais“ (Ef 6, 10–11, kad išlaisvintų šėtono įkalintuosius tarnybai Dievo karalystėje (2 Tim 2, 1–4). Jėzus/Justas (žydų ir romėnų vardai, kurie graikiškai tariami panašiai kaip Saulius/Paulius) taip pat rekomenduojamas kaip patikimas bendradarbis.

Paulius pabrėžė, kad Aristarchas, Morkus ir Justas yra įtikėję žydai (apipjaustytieji). Tada jis paminėjo tris pagonis – Epafrą, Luką ir Demą (Kol 4, 12–14). Reikšminga tai, kad, nepaisant tam tikros įtampos Bažnyčioje tarp žydų ir pagonių, šie bendradarbiai sugebėjo efektyviai dirbti kartu, vieningai ir darniai. Sakydamas „vieninteliai“, Paulius, regis, išreiškė tam tikrą nusivylimą, kad daugiau įtikėjusių žydų nepalaikė jo kentėjimuose. Nepaisant to, reikšminga, kad tuo metu Jonas Morkus, kuris prieš kelerius metus paliko Paulių ir Barnabą jų pirmosios misionieriškos kelionės metu (Apd 13, 13), pasirodė esąs ne tik ištikimas, bet ir „paguoda“ Pauliui (Apd 15, 36–40).

Grėsmės vienybei nėra naujiena. Pastaraisiais metais Adventistų bažnyčia patyrė didelių pokyčių, plėsdamasi po pasaulį, ir jėgos smarkiai ardė jos vienybę. Šis spaudimas vienybei jaučiamas kiekviename Bažnyčios lygmenyje.

`Kaip jūs, savo vietinėje bendruomenėje, galite stengtis sumažinti tai, kas kelia grėsmę mūsų vienybei? Kokia yra ši įtampa vietiniu lygmeniu ir ką galima dėl to padaryti?`