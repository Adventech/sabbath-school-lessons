---
title:  Tvirti ir tobulai vykdantys Dievo norus
date:   24/03/2026
---

Parašyta daug knygų apie tikslų siekimą, apie tikslų siekiančią Bažnyčią. Nors „tikslų siekimas“ galbūt ne visai teisingas aiškinimas, apibrėžto „tikslo siekimas“ yra gyvybiškai svarbus norint užtikrinti reikšmingą rezultatą apskritai. Pauliaus gyvenimas ir tarnystė, taip pat jo bendradarbių ir kitų apaštalų gyvenimas ir tarnystė yra šio tikslo siekimo pavyzdžiai (Fil 3, 13–14). Rezultatai kalba patys už save – Evangelija greitai išplito visoje Romos imperijoje ir už jos ribų (Kol 1, 23). Toks pat dėmesys tikslui būtinas ir šiandien.

`3. Perskaitykite Kol 4, 12–13. Koks tikslas čia apibūdinamas ir kaip jis turi būti pasiektas?`

Jau minėjome, Epafras tikriausiai atliko svarbų vaidmenį skelbiant Evangeliją Kolosuose ir netoliese esančiuose Laodikėjos bei Hierapolio miestuose (I dalis). Jo sveikinimai ir maldos už šias bendruomenes neabejotinai labai padrąsino tenykščius tikinčiuosius. Epafro maldos turėjo aiškų tikslą – kad kolosiečiai tvirtai laikytųsi ir tobulai vykdytų „Dievo norus“ (Kol 4, 12). Atidžiau ištirkite turtingas šios maldos dalis.

Laikytumėtės. Šis žodis reiškia tvirtai ir nepajudinamai stovėti, o tai įmanoma tik įsišaknijus tikėjime, neatsitraukiant ir pasikliaunant Evangelijos tiesa (Kol 1, 23). Tą patį žodį Paulius kelis kartus vartojo kalbėdamas apie kovą su velnio klastomis (Ef 6, 11) ir atsispiriant tamsos jėgoms Dievo galia, imantis „visų Dievo ginklų“ (Ef 6, 10–18; plg. 2 Tim 2, 19).

Vykdytumėte. Šis žodis reiškia charakterio tobulumą, kuris galutinai išreiškiamas pasiaukojančia meile (Mt 5, 44. 48) tų, kurie niekada nepasakys, kad jau tapo tobuli (Fil 3, 12–15).

Tobulai. Šis galingas žodis reiškia visišką patenkinimą arba tam tikro mato pripildymą. Jis vartojamas kalbant apie Abraomą, kuris buvo „tikras“, kad Dievas įvykdys tai, ką pažadėjo, nors žmogui tai neįmanoma (Rom 4, 21), ir Pauliaus sustiprinimą, kad per jį „skelbimas pasiektų pilnatvę“ (2 Tim 4, 17).

Dievo norus. Paulius meldė, kad kolosiečiai būtų „pilni Dievo valios pažinimo“, kad elgtųsi, „kaip verta Viešpaties, ir Jam tobulai“ patiktų (Kol 1, 9–10) „Jo šlovės galia“ (Kol 1, 11).