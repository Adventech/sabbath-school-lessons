---
title:  Sutaikyti visa
date:   19/02/2026
---

`7. Perskaitykite Kol 1, 19–20. Kas yra šis sutaikymas per kryžių ir kiek šis sutaikymas išsamus?`

Užbaigdamas Jėzaus aprašymą ir netiesiogiai nurodydamas į Tėvą, kuris paminėtas Kol 1, 12, Paulius pavartojo labai įdomų graikų kalbos posakį. Tai yra – Jėzuje „apgyvendinti visą pilnatvę“, kaip Tėvas panorėjo (plg. Kol 2, 9). Kas yra ši „pilnatvė“? Jonas ją vadina Tėvo šlove, pilna „malonės ir tiesos“ (Jn 1, 14).

Remiantis pastarąja eilute, ši „pilnatvė“ apima daug. Ji apima Dievo amžinybę ir savarankišką buvimą bei Jo galią kurti ir atkurti. Svarbiausia, ši eilutė pabrėžia Jo išmintį nugalint nuodėmę ir mirtį neįsivaizduojama priemone – kryžiumi. Taip Jis padarė patį gėdingiausią dalyką savo amžinos meilės kiekvienam kūriniui liudijimu. „Dievas taip pamilo pasaulį, jog atidavė savo viengimį Sūnų, kad kiekvienas, kuris Jį tiki, nepražūtų, bet turėtų amžinąjį gyvenimą“ (Jn 3, 16).

Vienintelis būdas, kaip nuodėmė iš tikrųjų galėjo būti nugalėta amžiams ir visa gali būti sutaikyta, apibendrintas viena šlovinga tiesa – Dievas pamilo, Jis pamilo visatą ir mus, rizikavo viskuo, kad mus išgelbėtų per Kristaus mirtį ant kryžiaus. Graikiškas žodis – „pasaulį“ yra kosmos, kuris gali nusakyti visą visatą. Paulius apie šį visuotinį parodymą kalbėjo sekimo Kristumi kontekste: „Mes pasidarėme reginys pasauliui [kosmos, visatai], angelams ir žmonėms“ (1 Kor 4, 9).

„Dangus su sielvartu ir nuostaba stebėjo, kaip Kristus kalamas prie kryžiaus...

Savo maištingu gyvenimu šėtonas ir visi jo sąjungininkai taip nutolo nuo santarvės su Dievu, kad vien Jo Artumas jiems tapo visa ryjančia ugnimi. Juos sunaikins šlovė To, kuris yra meilė.

Didžiosios kovos pradžioje angelai to nesuprato...

Tačiau, kai didžioji kova baigsis, to nebebus. Kai atpirkimo planas bus užbaigtas, Dievo būdas bus apreikštas visiems kūriniams...

Taigi, žvelgdami į Gelbėtojo kryžių angelai galėjo džiaugtis... Pats Kristus puikiai suprato, ką pasiekė Jo auka Golgotoje. Būtent į tai žvelgdamas Jis nuo kryžiaus sušuko: ‘Atlikta!’“ (E. Vait, „Su meile iš Dangaus“, 707; p.12 711–712 ).