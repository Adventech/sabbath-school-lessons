---
title:  Tolesniam tyrinėjimui
date:   20/02/2026
---

„Tik žmogus, sakydamas tai, ką sakė Jėzus, nebūtų didis moralės mokytojas. Jis būtų arba pamišėlis – tokio pat lygio kaip žmogus, kuris sakosi esąs virtas kiaušinis, arba pragaro velnias. Teks apsispręsti. Arba šis žmogus buvo ir yra Dievo Sūnus, arba beprotis, arba kažkas dar blogiau. Galite Jį užčiaupti kaip kvailį, galite į Jį spjauti ir nužudyti kaip demoną; arba galite pulti Jam po kojomis ir vadinti Jį Viešpačiu ir Dievu. Bet nekalbėkime apie Jį taip, tarsi Jis yra didis žmonių mokytojas. Jis nepaliko mums tokio pasirinkimo. Jis neketino to daryti“ (C. S. Lewis, Mere Christianity (New York, Collier Books), 1952), 41 p.).

„Tėvas yra visa Dievybės pilnatvė kūniškai ir Jis neregimas mirtingiesiems. Sūnus yra visa apreikšta Dievybės pilnatvė. Dievo Žodis skelbia Jį esant Jo asmenybės atvaizdu“ (E. Vait, „Evangelism“, 614 p.).

„Kristus yra visada esantis Dievo Sūnus... Kalbėdamas apie savo buvimą, Kristus nukreipia mintis per begalę amžių. Jis užtikrina mus, kad niekada nebuvo laiko, kai Jis nebūtų artimai bendravęs su amžinuoju Dievu...

Jis buvo lygus Dievui, begalinis ir visagalis... Jis yra amžinas Sūnus“ (E. Vait, „Evangelism“, 615 p.).

**Klausimai aptarimui:**

`1. Giliau apmąstykite klausimą apie amžinąjį Jėzaus dieviškumą. Apmąstykite viso išganymo plano ir aukos ant kryžiaus reikšmės padarinius, jei Jėzus būtų buvęs kuo nors kitu, o ne amžinuoju Dievu, kuris nebuvo sukurtas, bet visada, visą amžinybę, egzistavo. Kodėl šis mokymas toks svarbus? Klasėje aptarkite, ką tai reikštų, jei Jėzus iš tikrųjų nebūtų amžinas, bet tam tikru būdu pats būtų sukurtas. Vėlgi, kas prarandama, jei taip mąstome?`

`2. Kai galvojame apie Jėzų, Evangeliją ir išganymo planą, kodėl mintyse turime išlaikyti visos visatos dalyvavimo ir susidomėjimo tuo, ką Jėzus čia atliko, idėją? Kas turėjo vykti jų mintyse, kai jie matė savo Kūrėją, savo amžinąjį Kūrėją, ant kryžiaus? Viena yra mums tuo stebėtis, bet nepuolusi visata žinojo Jį Jo amžinoje šlovėje. Kas turėjo vykti jų mintyse, kai jie matė, kaip Tas, kurį jie garbino danguje, mirė ant kryžiaus?`

`3. Ką pasakytumėte žmogui, kuris netiki, kad Tėvas ir Sūnus visada buvo kartu? Kodėl tai itin svarbi tiesa? Kaip paaiškintumėte, kad niekada nebuvo meto, kai Tėvas būtų buvęs be Sūnaus, išskyrus prie kryžiaus, kai buvo laikinas „dangaus galių atskyrimas“? (E. G. White Comments, The SDA Bible Commentary, 7 t., 924 p.).`