---
title:  Kristaus pranašumas
date:   14/02/2026
---

### Šios savaitės tyrinėjimui skaitykite:
Pr 1, 26–27; Kol 1, 13–19; Jn 1, 1–3; Ef 1, 22; 1 Kor 12, 12–27; 1 Kor 4, 9; Rom 6, 3–4.

> <p>Įsimintina eilutė:</p>
> „Jis yra neregimojo Dievo atvaizdas, visos Kūrinijos pirmagimis, nes Jame sukurta visa, kas yra danguje ir žemėje, kas regima ir neregima, ar sostai, ar viešpatystės, ar kunigaikštystės, ar valdžios. Visa sukurta per Jį ir Jam“ (Kol 1, 15–17).

Šią savaitę toliau tyrinėsime Laišką kolosiečiams (1 ir 2 temos). Antros temos V dalyje tyrinėjome, kad Kol 1, 9–12 Paulius meldė už tikinčiuosius Kolosuose, kad jie gyventų taip, kaip patinka Dievui. 12 ir 13 eilutėse jis supriešino šviesą ir tamsą, šviesos karalystę (Kol 1, 12) ir tamsos viešpatystę (Kol 1, 13). Dievas Tėvas leido mums paveldėti dalį amžinoje šviesos karalystėje, „išgelbėjo mus iš tamsybių valdžios ir perkėlė į savo mylimojo Sūnaus karalystę; Jame mes turime atpirkimą, nuodėmių atleidimą“ (Kol 1, 13–14).

Kitaip tariant, mes turime atpirkimą Jėzuje, Jėzaus Asmenyje, kuris yra ir Dievas, mūsų Kūrėjas. Jis mums paruošė atpirkimą, ir tikėjimu Juo esame perkelti iš tamsybių į Jo mylimojo Sūnaus karalystę.

`Šią savaitę tyrinėsime vieną išsamiausių ir didingiausių teiginių apie Jėzų Naujajame Testamente. Ką reiškia: „Jis yra neregimojo Dievo atvaizdas, visos Kūrinijos pirmagimis“ (Kol 1, 15)?`