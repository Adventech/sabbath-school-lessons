---
title:  Bažnyčios galva
date:   17/02/2026
---

`4. Perskaitykite Ef 1, 22 ir Kol 2, 10. Ką reiškia „galva“ šiose eilutėse? Ką Paulius turėjo omenyje, vadindamas Jėzų „Galva Bažnyčios“ (Ef 5, 23)?`

Natūralu kalbėti apie galvą metaforiškai, turint omenyje vadovaujančias pareigas, kaip atspindi daugybėje kalbų visame pasaulyje. Panašų šio žodžio vartojimą randame ir Senajame Testamente, ir Naujajame Testamente. Atkreipkite dėmesį, kaip žodis „galva“ vartojamas šiose eilutėse:

1. Iš 18, 25 – Mozė „išsirinko pajėgių vyrų iš viso Izraelio ir paskyrė juos žmonių seniūnais – pareigūnais tūkstančiams, šimtams, penkiasdešimtims ir dešimtims“.

2. Sk 31, 26 – „protėvių namų galvos“.

3. Įst 28, 13 – Dievas padarys Izraelį „galva, o ne uodega“, jei jie Jam paklus.

4. Iz 7, 8 – „Damaskas – Aramo sostinė, o Damasko galva – Recinas.“

5. Oz 2, 2 – „Judo žmonės ir Izraelio žmonės... pasistatys sau vieną galvą“.

6. Mch 3, 9 – „Jokūbo namų valdovai ir Izraelio namų vadai“.

7. 1 Kor 11, 3 – „Kiekvieno vyro galva yra Kristus.“

Taigi Kristus kaip Bažnyčios galva vadovauja, nurodo ir rūpinasi Bažnyčia, kad pastaroji būtų vieninga ir augtų (Kol 2, 19).

`5. Perskaitykite 1 Kor 12, 12–27. Čia Paulius taip pat apibūdino Bažnyčią kaip „kūną“. Kokias kitas Bažnyčios puses perteikia šis palyginimas?`

Kaip kūnas negali gyventi be galvos, taip ir netekus ar sužeidus kažkurią tai kūno dalį gyvenimas gali pasidaryti daug sunkesnis. Dažnai nesuvokiame, kaip kažkas yra svarbu, kol to kažko neprarandame.

`Jei tektų atsisakyti galūnės ar akies, ko atsisakytumėte? Ką tai jums sako apie kiekvieno žmogaus kaip Bažnyčios nario svarbą?`