---
title:  Tėvai ir vaikai
date:   16/03/2026
---

Vaikai atlieka esminį vaidmenį šeimoje. Jie turi žinoti, kad yra mylimi ir branginami kaip šeimos nariai ir dangiškosios karalystės piliečiai. Garbinimas šeimoje yra labai svarbus, paprastas, bet reguliarus, ryte ir vakare. Ankstyvame amžiuje vaikai gali pradėti padėti tvarkytis ir atlikti kitas pareigas. Svarbiausia, kad jie laikytųsi Pauliaus įsakymo: „Jūs vaikai, visuose dalykuose klausykite savo tėvų, nes taip patinka Viešpačiui“ (Kol 3, 20).

**2. Perskaitykite šias eilutes. Kokie principai pateikiami vaikų auginimui?**

`1. Pat 22, 6. 15`

`2. Mt 19, 14`

`3. Įst 6, 6–7`

`4. Pat 1, 8–9`

Teisingai auklėjami Viešpačiui pamokymais ir pavyzdžiu vaikai bus palaiminimas šeimai, Bažnyčiai ir už jos ribų. Pauliaus nurodymai tėvams, kaip ir vyrams bei žmonoms, yra subalansuoti ir abipusiai: „Jūs, tėvai, neerzinkite savo vaikų, kad jie nepasidarytų baugštūs“ (Kol 3, 21). Tai, kaip tėvai, ypač tėvas, bendrauja su vaikais ir juos drausmina, daro didelę įtaką jų dvasiniam auklėjimui.

Tyrimai taip pat rodo, kad kai abu tėvai lanko Bažnyčią, didesnė ir vaikų dalis išlieka Bažnyčios lankytojais, palyginti su tuo, kai Bažnyčią lanko tik vienas iš tėvų. Dar labiau stebina tai, jog nuolatinis tėvo lankymasis Bažnyčioje reiškia, kad didesnis vaikų skaičius lankysis Bažnyčioje suaugę, nepaisant mamos lankymuisi. Taigi tėvo vaidmens dvasiniam vaikų ugdymui negalima nuvertinti. Itin svarbu, kad tėvai rimtai žiūrėtų į savo vaidmenį.

`Tačiau ne visi tėvai (švelniai tariant) buvo pavyzdžiai savo vaikams. Dievo, kaip mūsų Tėvo, pažinimas gali padėti išgydyti tai, ką reikia, ypač kai žemiški tėvai padarė didelę žalą?`