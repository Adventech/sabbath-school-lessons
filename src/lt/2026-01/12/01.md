---
title:  Gyvenimas vienas su kitu
date:   14/03/2026
---

### Šios savaitės tyrinėjimui skaitykite:
Kol 3, 18–4, 6; Ef 5, 22–25. 33; Pat 22, 6. 15; 1 Pt 2, 16; 1 Tes 5, 17.

> <p>Įsimintina eilutė:</p>
> „Jūsų kalba visuomet tebūna maloni ir druska pasūdyta, kad žinotumėte, kaip kiekvienam atsakyti“ (Kol 4, 6).

Žmonėms gyvenant ir dirbant arti vienas kito, jie susiduria su įvairiais iššūkiais. Nuomonių skirtumai gali sukelti įtampą; gali kilti ginčų. Kuo glaudesni santykiai, tuo svarbiau, kad visi sutartų.

Artimiausi santykiai, žinoma, yra šeimoje. Namai kartais vadinami „šeimos įmone“. Tai įdomus būdas namams apibūdinti. Panašumai tarp verslo valdymo ir namų valdymo aiškūs. Būtina sutarti dėl vertybių, tikslų ir uždavinių. Visi turėtų sutarti vienas su kitu ir gerai atlikti savo vaidmenį, kad viskas vyktų sklandžiai. Tie patys principai taikytini ir Bažnyčiai, kuri iš esmės yra didelė šeima.

Šios savaitės įsimintinoje eilutėje pateikti keli svarbūs principai geriausiam krikščioniškos šeimos funkcionavimui. Kadangi krikščioniški namai turėtų būti valdomi laikantis biblinių principų, krikščioniški namai funkcionuoja šiek tiek kitaip nei įprasti romėniški namai. Paulius taip pat pateikė kitų vertingų principų, kurie yra naudingi įvairiems socialiniams santykiams tiek namuose, tiek už jų ribų.