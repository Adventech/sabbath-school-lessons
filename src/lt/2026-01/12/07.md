---
title:  Tolesniam tyrinėjimui
date:   20/03/2026
---

„Kiekvienas šeimos narys turėtų suprasti, kad jam tenka asmeninė atsakomybė prisidėti prie šeimos patogumo, tvarkos ir darnos. Nereikėtų priešintis vienas kitam. Visi turėtų vieningai prisidėti prie gero darbo, padrąsinant vieniems kitus; reikia būti švelniems, susivaldantiems ir kantriems; kalbėti tyliai, ramiai, vengti painiavos; ir kiekvienas turėtų stengtis palengvinti motinos naštą... Kiekvienas šeimos narys turėtų suprasti tą vaidmenį, kurio iš jo tikimasi bendradarbiaujant su kitais. Visi, nuo šešerių metų ir vyresni, turėtų suprasti, kad iš jų reikalaujama prisiimti jiems tenkančios gyvenimo naštos dalį“ (E. Vait, „Adventist Home“, 179 p.).

„Turime įsileisti Kristų į širdį ir namus, jei norime vaikščioti šviesoje. Namai turėtų būti tokie, kokie nusakomi šiuo žodžiu. Tai turėtų būti mažas rojus žemėje, vieta, kur puoselėjami, o ne slopinami meilės jausmai. Mūsų laimė priklauso nuo šio meilės, atjautos ir tikro maloningumo vieni kitiems... Turėtume pamiršti save, visada ieškoti progų, net ir mažuose dalykuose, parodyti dėkingumą už paslaugumą ir džiuginti kitus, palengvinti jų sielvartą ir naštą švelnumu, gerumu ir mažais meilės darbais. Šis dėmesingas maloningumas, prasidedantis mūsų šeimoje, tęsiasi už šeimos ribų, prisideda prie bendros gyvenimo laimės; o šių mažų dalykų nepaisymas prisideda prie gyvenimo kartėlio ir sielvarto“ (E. Vait, „Testimonies for the Church“, 3 t., 539 p.).

**Klausimai aptarimui:**

`1. Susituokusios poros, kokie principai jums padėjo santykiuose? Kokį patarimą duotumėte nesusituokusiems ir kaip pastarieji turėtų pasiruošti iššūkiams, kuriuos santuoka visada atneša?`

`2. Daugeliui mylinčių, rūpestingų tėvų, auginančių savo vaikus krikščioniškai, dažnai tenka susidurti su tuo, kad suaugę vaikai atmeta tikėjimą. Kokį patarimą ir paguodą galite jiems duoti? Ko geriau visai nesakyti?`

`3. Aptarkite patarimą gyventi išmintingai. Priešingai tam, ką reiškia gyventi „kvailai“? Ko išmokote iš skirtingų patyrimų, kai galbūt gyvenote išmintingai ar kvailai?`