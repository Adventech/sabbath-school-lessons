---
title:  Tolesniam tyrinėjimui
date:   02/01/2026
---

„Dievas išsirinko jus išgelbėjimui Dvasios pašventinimu ir tikėjimu tiesa. Todėl tvirtai laikykitės... Jei ištikimai tarnausite Dievui, susidursite su išankstiniu nusistatymu ir pasipriešinimu; bet nepasiduokite kurstymui, kai kenčiate neteisingai. Nekeršykite. Tvirtai laikykitės savo dorumo Jėzuje Kristuje. Atsisukite veidu į dangų. Leiskite kitiems kalbėti savo ir eiti jų darbų keliu; jūsų reikalas – žengti pirmyn Kristaus romumu ir nuolankumu. Darbuokitės tvirtai, su tyra širdimi, visomis jėgomis ir stiprybe, laikydamiesi Dievo rankos. Galbūt niekada nesuprasite tikrojo ir išaukštinto šio darbo pobūdžio. Savo būties vertę galite išmatuoti tik gyvenimu, kuris buvo paaukotas jums išgelbėti... Kiekviena siela, kuri auga Kristuje, susidurs su rimtos ir ilgalaikės kovos laikotarpiais; nes tamsos jėgos yra pasiryžusios pasipriešinti pažangai. Bet kai žvelgiame į Kristaus kryžių, ieškodami malonės, negalime suklysti. Turime Atpirkėjo pažadą: ‘Niekada Aš tavęs nepamesiu ir neapleisiu’. ‘Aš esu su jumis per visas dienas iki pasaulio pabaigos’“ (E. Vait, „The Youth’s Instructor“, 1899 m. lapkričio 9 d.).

**Klausimai aptarimui:**

`1. Paulius buvo kelis kartus įkalintas, visada neteisingai. Kaip reaguojate, kai su jumis elgiamasi neteisingai? Kokius Biblijos pažadus prisimenate tokiais atvejais?`

`2. Tertulianas, vienas iš ankstyvųjų Bažnyčios vadovų, apie krikščionių persekiojimą sakė: „Kuo dažniau esame jūsų niekinami, tuo daugiau mūsų yra; krikščionių kraujas yra sėkla“ (Alexander Roberts ir James Donaldson, red., Ante-Nicene Fathers (Peabody, MA: Hendrickson Publishers, Inc., 1999), 3 t., 55 p.). Tuo pačiu metu persekiojimas kai kuriose vietose ir tam tikrais laikais labai trukdė Bažnyčios darbui. Kaip galime paremti tuos, kurie kenčia persekiojimą dėl tikėjimo?`

`3. Pagalvokite apie šios savaitės įsimintiną eilutę, atsižvelgdami į Pauliaus patirtus sunkumus. „Visuomet džiaukitės“? Ką tai reiškia? Kaip turėtume tai daryti? Jūsų mylimas žmogus serga arba miršta. Jūs prarandate darbą. Jūs kenčiate didelį fizinį skausmą. Galbūt tai suprasti padės klausimas: Kuo visada džiaugtis? Tai yra, kuo mes visada galime džiaugtis, kad ir kokios būtų mūsų aplinkybės?`