---
title:  Paulius ir kolosai
date:   31/12/2025
---

Nežinome, ar Paulius apskritai lankėsi Kolosuose, o tai vėlgi mums kažką pasako apie jo strategiją skelbiant Evangeliją. Pirma, Epafras, Kolosų gyventojas (Kol 4, 12), atnešė Evangeliją į šį miestą (Kol 1, 7). Bet kaip jis atsivertė? Labiausiai tikėtina, kad tai įvyko šeštojo dešimtmečio viduryje, kai Paulius buvo netoliese esančiame Efeze ir „visi Azijos gyventojai, tiek žydai, tiek graikai, išgirdo Viešpaties Žodį“ (Apd 19, 10; Apd 20, 31).

Apreiškimo knyga liudija, kaip plačiai Evangelija pasklido po visą šį regioną (Apr 1, 4). Labiausiai tikėtinas šios sėkmės, įskaitant jos paskelbimą Kolosuose, paaiškinimas – tai atsivertusiųjų, kurie pirmą kartą išgirdo žinią Efeze, svarbiausiame Mažosios Azijos mieste ir svarbiame uostamiestyje, darbo rezultatas. Epafras išgirdo Pauliaus pamokslus Efeze ir, tapęs vienu iš jo bendradarbių, nunešė Evangeliją į savo gimtąjį Kolosų miestą.

Pats miestas, maždaug 15 kilometrų į pietryčius nuo Laodikėjos, tik dabar kasinėjamas, todėl apie jį žinome mažiau, palyginti su žymesniais regiono miestais. Žinome, kad jame gyveno daug žydų – „toje Frygijos dalyje gyveno net dešimt tūkstančių žydų“ (Arthur G. Patzia, New International Biblical Commentary: Ephesians, Colossians, Philemon (Peabody, MA: Hendrickson Publishers Inc., 1990), 10 t., 3 p.). Kolosuose kaldintos monetos rodo, kad tenykščiai žmonės, kaip ir daugelyje Romos miestų, garbino įvairius dievus. Pagoniški papročiai ir stipri kultūrinė įtaka krikščionims akivaizdžiai kėlė didžiulių iššūkių ne tik evangelizuojant mieste, bet ir tiesiog išliekant ištikimiems tyram Evangelijos tikėjimui. Kitas žymus krikščionis Kolosuose buvo Filemonas, kuris galbūt atsivertė maždaug tuo pačiu metu kaip ir Epafras.

`4. Perskaitykite Filemono 15–16. Taip pat Kol 4, 9. Ką Paulius švelniai rekomendavo Filemonui dėl Onesimo?`

Nors Romos įstatymai reikalavo, kad Paulius grąžintų Onesimą Filemonui, Paulius ragino Filemoną kaip bendratikį elgtis su Onesimu ne kaip su vergu, o kaip su broliu (Fil 16).

`Kad ir kaip nekęstume bet kokios vergijos formos ir norėtume, jog Paulius būtų ją pasmerkęs, kaip mes priimame tai, ką Paulius čia rašė? (Įdomu, kad vergijos Amerikoje metu E. Vait konkrečiai liepė adventistams nepaisyti įstatymo, liepiančio žmonėms grąžinti pabėgusius vergus.)`