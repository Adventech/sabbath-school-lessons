---
title:  Paulius surakintas
date:   29/12/2025
---

Makedonijoje Paulius paminėjo daugybę įkalinimų (2 Kor 6, 5; 2 Kor 11, 23; 2 Kor 7, 5). Pirmasis atvejis buvo Filipuose (Apd 16, 16–24). Vėliau jis buvo trumpam įkalintas Jeruzalėje, o vėliau perkeltas į kalėjimą Cezarėjoje.

Kitur Paulius paminėjo, kad buvo „surakintas“ (Filem 10. 13). Nors Romoje jam buvo skirtas namų areštas, jis buvo prirakintas prie elitinio Romos kareivio. Ignacas, II šimtmečio pradžios krikščionis, kuris taip pat buvo prirakintas, nusakė tokius kareivius kaip „laukinius žvėris... kurių elgesys tik blogėja, kai su jais elgiamasi gerai“ (Michael W. Holmes, ed., The Apostolic Fathers (Grand Rapids, MI: Baker Academic, 2007), 231 p.).

`2. Perskaitykite 2 Kor 4, 7–12. Kas šiose eilutėse atskleidžia, kaip Paulius sugebėjo ištverti išmėginimus, su kuriais susidūrė? Kas, atrodo, jo gyvenime buvo svarbiausia?`

Kad ir koks sunkus būtų gyvenimas, Paulius sugebėjo įžvelgti šviesiąją jo pusę, ir tai suteikė jam drąsos atlaikyti išmėginimus. Nepaisant to, kad šėtonas sviedė į apaštalą viską, ką galėjo, Paulius žinojo, kad nebuvo apleistas.

`3. Perskaitykite 2 Kor 6, 3–7. Kokius dvasinius išteklius Paulius turėjo, kurie padėjo jam įveikti šiuos sunkumus?`

Dažnai galime būti gundomi žvelgti į savo aplinkybes, silpnybes ar praeities nesėkmes ir nusiminti. Tokiais atvejais turime prisiminti visas nuostabias priemones, kurias Dievas parūpino mūsų sėkmei kovoje su blogiu. Viena iš svarbiausių yra pats Raštas, Tiesos Žodis, nes galime mokytis iš kitų klaidų ir sužinoti, kaip šiems žmonėms pavyko nugalėti. Taip pat Šventoji Dvasia „daro veiksminga tai, ką atliko pasaulio Atpirkėjas. Tai Ji apvalo širdį. Per Dvasią tikintysis tampa dieviškosios prigimties dalininkas. Kristus atsiuntė savo Dvasią kaip dievišką jėgą, kad būtų įveiktas visas paveldėtas ir įgytas polinkis į blogį ir Bažnyčia atspindėtų Jo charakterį“ (E. Vait, Su meile iš Dangaus, 2011, p.  624).

`Kaip mes, eiliniai nariai ar tarnautojai, galime visada pasirodyti kaip „Dievo tarnai“ (2 Kor 6, 4)? Ką tai reiškia?`