---
title:  Persekiojami, bet nepalikti
date:   27/12/2025
---

### Šios savaitės tyrinėjimui skaitykite:
Ef 3, 1; 2 Kor 4, 7–12; Apd 9, 16; Filem 15–16; Kol 4, 9; Fil 1, 1–3; Kol 1, 1–2.

> <p>Įsimintina eilutė:</p>
> „Visuomet džiaukitės Viešpatyje! Ir vėl kartoju: džiaukitės!“ (Fil 4, 4)

Adventistų pastorius, įkalintas dėl melagingų kaltinimų, beveik dvejus metus praleido už grotų. Nors iš pradžių buvo labai sumišęs, jis suprato, kad kalėjimas buvo Dievo pavesta misija. Kai kiti kaliniai sužinojo, kad jis yra pastorius, jie paprašė jo pamokslauti. Jis pamokslavo ir dalijo literatūrą. Jis netgi krikštijo kalinius ir parengdavo Viešpaties Vakarienę. Jis prisipažino: „Tarnauti kalėjime kartais buvo sunku, bet tai taip pat teikė džiaugsmą, ypač matant, kaip maldos buvo išklausytos ir pasikeitė gyvenimai“.

Paulius rašė filipiečiams ir kolosiečiams iš kalėjimo (Fil 1, 7; Kol 4, 3). Iš tiesų, pačiuose Filipuose, po to, kai Paulius ir Silas buvo melagingai apkaltinti, kalėjimo prižiūrėtojas jų kojas „įtvėrė į šiekštą“ (Apd 16, 24). Vidurnaktį jie „meldėsi ir giedojo Dievui himną. Kiti kaliniai klausėsi“ (Apd 16, 25). Jie tikrai mokėjo visada džiaugtis.

Šią savaitę tyrinėsime aplinkybes, su kuriomis susidūrė Paulius. Jis matė didesnį tikslą tame, kas jam nutiko, ir galbūt mes galime iš jo pasimokyti, kai, kaip neišvengiamai nutinka, susidursime su išmėginimais.