---
title:  Tolesniam tyrinėjimui
date:   09/01/2026
---

„Daugumas nesugeba nusibrėžti tikslių ateities planų. Jų gyvenimas nenusistovėjęs, jie negali nuspėti, kuo baigsis jų reikalai, o tai dažnai kelia jiems susirūpinimą ir nerimą. Atminkime, kad Dievo vaikų gyvenimas šiame pasaulyje yra piligrimų gyvenimas. Mes neturime tiek išminties, kad galėtume planuoti savo gyvenimą. Ne mes turime nustatyti savo ateitį. ‘Tikėdamas Abraomas paklausė šaukimo keliauti į šalį, kurią turėjo paveldėti, ir išvyko nežinodamas kur einąs.’ (Hbr 11, 8)

Gyvendamas žemėje, Kristus nieko sau neplanavo. Jis priėmė Jam Dievo skirtus planus, ir juos diena iš dienos Tėvas Jam atskleisdavo. Taip ir mes turėtume būti priklausomi nuo Dievo, kad mūsų gyvenimas būtų paprastas Jo valios išreiškimas. Kai Dievui patikėsime savo kelius, Jis reikiama linkme nukreips mūsų žingsnius.

Pernelyg daug žmonių, planuodami sau puikią ateitį, patiria visišką nesėkmę. Todėl tegul verčiau Dievas planuoja vietoj mūsų. Kaip vaikelis patikėkite vadovavimą Jam, nes ‘žingsnius savo ištikimųjų Jis saugo.´(1 Sam 2, 9) Dievas niekada nevadovauja savo vaikams kitaip negu jie norėtų, jei galėtų matyti pabaigą nuo pradžių ir įžvelgti didybę to tikslo, kurį jie įgyvendina kaip Jo bendradarbiai“ (E. Vait, Gydymo tarnystė p. 352).

**Klausimai aptarimui**

`1. Pagalvokite apie praėjusią savaitę ir išvardykite, už ką esate dėkingi. Galbūt yra daugiau priežasčių būti dėkingam, nei manote?`

`2. Apmąstykite paskutinę išrauktą iš E. Vait knygos. Tai itin galingas tikėjimo pareiškimas. Kaip galite išmokti taip giliai pasitikėti Dievu?`

`3. Atsižvelgdami į Kol 1, 6. 23, aptarkite šį teiginį: „Keturiasdešimt metų netikėjimas, murmėjimas ir maištavimas užkirto kelią senovės Izraelio įžengimui į Kanaaną. Tos pačios nuodėmės neleido šiuolaikiniam Izraeliui įžengti į dangiškąjį Kanaaną. Nė vienu atveju nebuvo kalti Dievo pažadai. Būtent netikėjimas, pasaulietiškumas, nepasišventinimas ir nesantaika Viešpaties tautos gretose tiek metų laikė mus šiame nuodėmių ir sielvarto pasaulyje. Jei Kristaus Bažnyčia būtų atlikusi jai paskirtą darbą taip, kaip nurodė Viešpats, visas pasaulis jau būtų įspėtas, o Viešpats Jėzus būtų atėjęs į mūsų žemę su galybe ir didžia šlove“ (E. Vait, „Last Day Events“, 38 p.). Kaip mes šiandien galime būti kalti dėl to paties?`