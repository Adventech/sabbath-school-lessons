---
title:  Pauliaus maldos
date:   05/01/2026
---

Prieš kelerius metus vienas pastorius kalbėjo apie maldas, kuriose pabrėžiami asmeniniai poreikiai ar troškimai. Jis taikliai apibūdino jas kaip „savanaudiškas, menkas maldas“, nes Dievas trokšta didesnių dalykų.

`2. Perskaitykite Pauliaus maldą Fil 1, 9–11. Kam skirtas pagrindinis dėmesys ir kokius didelius prašymus jis pateikė? Ką tai jums sako apie maldą?`

Graikų kalba ši malda yra vos keturiasdešimt trys žodžiai, tačiau ji apima visus Pauliaus susirūpinimus, kuriuos jis išsamiau aptars likusioje laiško dalyje – meilę, pažinimą, įžvalgumą, nuoširdumą, nepriekaištingumą ir teisumą, kurį turime Jėzuje Kristuje. Šioje maldoje, kaip ir ankstesnėse Pauliaus padėkose, pabrėžiama visa Bažnyčia. Pauliaus maldos dėmesyje yra kiti asmenys, jis meldėsi vardan visos Bažnyčios, jos gerovei. Atidžiau panagrinėkime kai kurias atskiras maldos dalis:

Vis auganti meilė. Paulius meldė ne tik daugiau meilės, bet tokios meilės, kuri vis „augtų pažinimu ir visokeriopu išmanymu“ (Fil 1, 9). Pažinimo paminėjimas reiškia ne tik žinias, bet ir dvasinį pažinimą, kurį galima įgyti tik bendraujant su Dievu ir tyrinėjant Jo Žodį (Ef 1, 17; 4, 13; 1 Tim 2, 4).

Išmanymas. Paulius tai paaiškino kaip gebėjimą „pasirinkti, kas vertingiau“ (atskirti tai, kas moraliai žalinga), būnant tyriems ir „be priekaišto“ (Fil 1, 10).

Tyrumas. Graikų kalboje šis žodis reiškia „teisimą saulės šviesa“ ir nusako nesuterštą tyrumą: „Visa, ką krikščionys daro, turėtų būti tyra kaip saulės šviesa“ (E. Vait, „Reflecting Christ“, 71 p.).

Nepriekaištingumas. Tai reiškia nebūti kliūtimi, nesakyti ir nedaryti to, kas trukdytų žmogui tikėti.

Teisumas per Kristų. Paulius daug apie tai rašė Laiške romiečiams ir Laiške galatams, o plačiau – Filipiečiams 3. Mes neturime savo teisumo, o tik tą, kurį gauname Kristuje.

`Kad ir ką darytume, kaip mūsų meilė gali vis labiau augti (Fil 1, 9)? Kodėl tai itin svarbu krikščioniškam gyvenimui? (1 Kor 13, 1–8)`