---
title:  Priežastys dėkojimui ir maldoms
date:   03/01/2026
---

### Šios savaitės tyrinėjimui skaitykite:
Fil 1, 1–18; 1 Kor 13, 1–8; Jer 17, 9; Kol 1, 1–12; 1 Pt 1, 4; Ps 119, 105; Iz 30, 21.

> <p>Įsimintina eilutė:</p>
> „Esu tikras, kad Tas, kuris jumyse pradėjo šį gerą darbą, jį ir užbaigs iki Kristaus Jėzaus dienos“ (Fil 1, 6).

Paulius ganėtinai sąmoningai savo laiškus pradeda sveikinimo ir padėkos žodžiais. „Malonė jums ir ramybė nuo Dievo, mūsų Tėvo, ir Viešpaties Jėzaus Kristaus! Dėkojame Dievui, mūsų Viešpaties Jėzaus Kristaus Tėvui“ (Kol 1, 2–3).

Kaip ir Paulius, mes turime daug už ką būti dėkingi. Esame patyrę Dievo malonę taip galingai, kad net angelai to negali suvokti. Tas pat pasakytina ir apie Dievo ramybės dovaną, kuri apima darną su Dievu ir viltį, kylančią iš Dievo meilės.

Žmogišku lygmeniu galime rodyti dėkingumą kitiems ir tikėtis, kad žmonės brangins tai, ką darome dėl jų. Tėvai meldžiasi, kad jų vaikai kada nors, jei ne dabar, pamiltų Dievą ir brangintų jų pasiaukojimą, suteikiant jiems geriausią įmanomą auklėjimą. Tačiau kaip žmonės darome daug klaidų ir iš jų mokomės (bent jau turėtume).

Šią savaitę tyrinėsime pirmuosius Pauliaus padėkos ir maldos žodžius Laiške filipiečiams ir Laiške kolosiečiams, kurie gali praturtinti ir sustiprinti mūsų maldas.

