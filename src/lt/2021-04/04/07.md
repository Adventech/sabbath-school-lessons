---
title:  Tolesniam tyrinėjimui
date:   22/10/2021
---

> <p></p>
> „Visą amžinybę atpirktieji tyrinės Kristaus kryžiaus temą ir kurs giesmes šia tema. Pašlovintasis Kristus jiems primins nukryžiuotąjį Kristų. Niekada nebus pamiršta, kad Tas, kuris savo galia sukūrė ir išlaikė nesuskaičiuojamus pasaulius beribėje erdvėje, Dievo Numylėtasis, Dangaus Didenybė, Tas, kurį garbino kerubai ir spindintys serafai, – Pats nusižemino, kad pakeltų puolusį žmogų; niekada nebus pamiršta, kad Jis nešė nuodėmės kaltės ir gėdos naštą, kentėjo, nes Jam teko slėptis nuo savo Tėvo veido, kai sielvartas sužeidė Jo širdį ir atėmė Jam gyvybę ant Golgotos kryžiaus. Visatai visada kels nuostabą ir pagarbą tai, kad visų pasaulių Kūrėjas, likimų Lėmėjas atsisakė šlovės ir nusižemino, nes mylėjo žmogų. Žvelgiant į Atpirkėją ir matant Jo veidą, spindintį amžinąja Jo Tėvo šlove, žvelgiant į sostą, esantį nuo amžinybės iki amžinybės, žinant, kad Jo Karalystė neturi pabaigos, išgelbėtųjų tautų jausmai išsiveržia kupina susižavėjimo giesme: ‘Vertas, vertas Avinėlis, kuris buvo nukryžiuotas ir atpirko mus Dievui savo brangiausiu krauju!’“ (E. Vait, Didžioji kova, 2017, p. 564)

**Klausimai aptarimui:**

`1. Perskaitykite aukščiau pateiktą E. Vait teiginį. Ką ji sako, kas turėtų padėti mums suprasti, kodėl mūsų meilė Dievui turėtų būti didžiausia mūsų meilė? Pagalvokite, ką reiškia, kad Dievas, kuris „išlaiko nesuskaičiuojamus pasaulius beribėje erdvėje“, dėl mūsų žengė prie kryžiaus. Kodėl ši tiesa turėtų būti mūsų santykių su Dievu pamatas?`

`2. Įsigilinkite į mintį, kad turime ir mylėti, ir pagarbiai bijoti Dievo. Kaip mes tai darome ir kodėl turėtume daryti ir viena, ir kita?`

`3. Viena yra mylėti Dievą, kai mūsų gyvenime viskas gerai. O kai viskas nesiseka, kai įvyksta tragedija? Kodėl tokiu metu mylėti Dievą yra dar svarbiau nei tada, kai viskas klostosi gerai?`

`4. Peržvelkite paskutinį V dalies klausimą. Kaip įvairiais būdais galėtumėte paaiškinti netikinčiajam, ką reiškia mylėti Dievą? Kaip žmonės gali Jį mylėti, jei fiziškai niekada Jo nematė? Kodėl nesvarbu tai, kad niekada Jo nematėme, bent jau asmeniškai?`
