---
title:  Jei mane mylite, laikysitės mano įsakymų
date:   20/10/2021
---

Izraelis – visa tauta – buvo pašaukta mylėti Dievą. Bet tai galėjo būti pasiekta tik kiekvieno izraelito pastangomis. Kaip asmuo, kuriam suteikta laisva valia, kiekvienas izraelitas turėjo apsispręsti mylėti Dievą – ir tą meilę jie turėjo parodyti paklusnumu.

`6. Kas bendra šioms eilutėms? Tai yra, kokia jų bendra tema?`

Įst 5, 10 						

Įst 7, 9 							

Įst 10, 12 						

Įst 11, 1 						

Įst 19, 9 						

Ar Dievo Žodis gali būti aiškesnis? Kaip Dievas ne tik sako, kad myli mus, bet ir atskleidė šią meilę mums tuo, ką Jis dėl mūsų padarė ir tebedaro, taip pat ir Dievo tauta savo elgesiu turi parodyti savo meilę Dievui. Šiose eilutėse matome, kad meilė Dievui yra neatskiriamai susijusi su paklusnumu Jam.
Štai kodėl Jonas, sakydamas: „nes tai ir yra Dievo meilė – vykdyti Jo įsakymus“ (1 Jn 5, 3), arba kai Jėzus sakė: „Jei Mane mylite, jūs laikysitės Mano įsakymų“ (Jn 14, 15), šiose eilutėse tik išreiškia šį esminį mokymą. Meilė Dievui visada turi būti išreikšta paklusnumu Dievui. Taip visada buvo ir bus. Šis paklusnumas Dievui reiškia paklusnumą Jo Įstatymui, Dešimčiai įsakymų, įskaitant ir ketvirtąjį įsakymą – sabatą. Laikytis ketvirtojo įsakymo nėra Įstatymo raidės prisilaikymas, kaip bet kurių kitų devynių laikymasis.
Nors paklusnumas bet kuriam įsakymui gali būti Įstatymo raidės prisilaikymas, toks paklusnumas iš tikrųjų nekyla iš meilės Dievui. Kai iš tikrųjų mylime Dievą, ypač dėl to, ką Jis dėl mūsų padarė Kristuje Jėzuje, trokštame Jam paklusti, nes būtent to Jis ir prašo.
Kai Mozė kartojo Izraeliui mylėti Dievą ir Jam paklusti, jis tai darė po to, kai jie buvo išvaduoti iš Egipto. Tai yra, jų meilė ir paklusnumas buvo atsakas į atpirkimą, kurį Dievas jiems suteikė. Juos išpirko Viešpats. Dabar jie reagavo ištikimai paklusdami Jo įsakymams. Ar šiandien yra kitaip?

`Koks yra jūsų pačių patyrimas stengiantis paklusti Dievui? Tai yra, kokie yra jūsų pačių motyvai paklusti Dievui? Kodėl tai turėtų būti daroma iš meilės Jam? Koks vaidmuo tenka baimei, jei ji apskritai tūrėtų atlikti kokį nors vaidmenį, atsižvelgiant į biblinę baimės sampratą?`
