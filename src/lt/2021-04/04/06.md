---
title:  Pirmasis Įsakymas
date:   21/10/2021
---

Kaip bebūtų, kai kurie krikščionys dėl įvairių priežasčių siekia atskirti Senąjį Testamentą nuo Naujojo, tačiau to negalima padaryti neatimant iš Naujojo Testamento tikrosios jo reikšmės. Naujasis Testamentas, apreikšdamas Jėzų ir teologiškai paaiškindamas Jo gyvenimą, mirtį, prisikėlimą ir Vyriausiojo Kunigo tarnystę, nurodo į daugelį Senojo Testamento pranašysčių ir simbolių išsipildymą. Daugeliu atžvilgių Senasis Testamentas sudaro Naujojo foną, kontekstą, pagrindą. Abu testamentai atskleidžia Dievo gerumą ir meilę.
Tai viena iš priežasčių, kodėl Naujasis Testamentas, įskaitant Jėzų, pakartotinai cituoja Senąjį.

`7. Perskaitykite Mk 12, 28–30. Ko buvo klausiama apie visų pirmąjį įsakymą? Ką Jėzus atsakė ir iš kur Jo atsakymas?`
Įdomu, kad Rašto aiškintojas, paskyręs savo gyvenimą Įstatymo supratimui ir pritaikymui, to klausė. Tačiau, atsižvelgiant į daugybę įsakymų, kuriems, jų įsitikinimu, jie privalėjo paklusti (vėliau žydų paprotys teigė, kad buvo 613 įsakymų), nestebina, jog jie norėtų, kad jie visi būtų apibendrinti vienu klausimu.
O ką padarė Jėzus?
Jis iškart cituoja Pakartoto Įstatymo 6: „Klausykis, Izraeli! Viešpats yra mūsų Dievas, vien tik Viešpats“ (Įst 6, 4), o tada cituoja ir kitą eilutę – mylėsi Dievą visa širdimi, siela ir visomis jėgomis. Jis atkreipė dėmesį į esminį Viešpaties kaip jų vienintelio Dievo patvirtinimą, ir, remiantis šia didžia tiesa, jie yra pašaukti Jį mylėti visomis jėgomis.
Kas daugiau gali būti „turima tiesa“ už šį įsakymą? Paskutinėmis dienomis, kai rutuliosis paskutinieji įvykiai ir visi bus pašaukti labai dramatiškai pasirinkti vieną ar kitą pusę, Dievo įsakymai (Apr 14, 12) atliks lemiamą vaidmenį.
Galų gale, mūsų pasirinkta pusė, net vykstant persekiojimui, bus pagrįsta tuo, ar tikrai mylime Dievą, ar ne. Tai yra lemiamas klausimas, ir mes galime pradėti mylėti Dievą visa širdimi, siela ir visomis jėgomis tik tada, kai patys pažinsime Jį ir patys patirsime Jo gerumą, meilę ir malonę. Jei to prireiktų, už tai verta ir mirti.

Jei kas nors jūsų paklaustų, kaip žmonės gali pamilti Dievą, kurio niekada nėra matę asmeniškai, ką atsakytumėte? Klasėje aptarkite savo atsakymą.
