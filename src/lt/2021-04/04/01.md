---
title:  Mylėti Viešpatį, savo Dievą
date:   16/10/2021
---

### Šios savaitės tyrinėjimui skaitykite:
Įst 6, 4–5; Įst 10, 12; Ef 2, 1–10; Apr 14, 6–7; Įst 4, 37; Įst 11, 1; Mk 12, 28–30.

> <p>Įsimintina eilutė: </p>
> „Mylėsi Viešpatį, savo Dievą, visa širdimi, visa siela ir visomis jėgomis.“ (Įst 6, 5)

Žydų religijoje viena svarbiausių maldų yra paimta iš Pakartoto Įstatymo 6. Ji žinoma kaip „Šema“, pirmas hebrajų kalbos žodis nusakyti maldai, iš šaknies „šama“, reiškiančio „klausytis“ ar net „paklusti“ – šis žodis kartojamas vėl ir vėl ne tik Pakartoto Įstatymo knygoje, bet ir visame Senajame Testamente.
Pirmoji „Šema“
Eilutė yra tokia: Šema Israel Adonai Elohenu Adonai echad.
Ji reiškia: „Klausykis, Izraeli! Viešpats yra mūsų Dievas, vien tik Viešpats“ (Įst 6, 4). Žydams taip meldžiantis, jie dažnai užsidengia akis, kad niekas neblaškytų jų minčių apie Dievą. Ši pirmoji „Šemos“ eilutė pabrėžia Adonai Elohenu, Viešpaties, mūsų Dievo, monoteistinę prigimtį ir Izraelio ištikimybę tik Jam, o ne jokiam kitam „dievui“. Tiesą sakant, ji taip pat gali būti skaitoma – Viešpats yra mūsų Dievas.
Ši viena eilutė yra pirmosios kalbos, kurią Mozė pasakė Izraelio vaikams, kai jie turėjo įžengti į Pažadėtąjį kraštą, dalis. Tačiau po šios įžanginės eilutės yra išreikšta galinga tiesa, kuri išlieka tokia pat svarbi dabar, kaip ir anuomet.
