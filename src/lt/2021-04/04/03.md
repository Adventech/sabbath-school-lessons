---
title:  Pagarbiai bijoti Dievo
date:   18/10/2021
---

Mozė liepė Izraelio vaikams mylėti Dievą viskuo, ką jie turėjo. Tai buvo įsakymas. Tačiau anksčiau Mozė davė jiems dar vieną įsakymą: „idant tu, tavo vaikai ir vaikų vaikai pagarbiai bijotų Viešpaties, savo Dievo“ (Įst 6, 2).
`2. Perskaitykite Įst 10, 12. Kas šiose eilutėse sakoma apie meilę ir baimę bei kaip mes ją suprantame?`
Vienoje eilutėje izraelitams liepiama bijoti Dievo, kitoje – mylėti Jį, o šioje eilutėje liepiama ir bijoti, ir mylėti Jį tuo pačiu metu. Įprastai suprantant žodį „baimė“, tai gali atrodyti nesuderinama, bet taip nėra. Vietoj to, Dievo bijojimas – baimės ir pagarbos prasme tam, kas Jis yra, Jo autoritetui ir galiai, teisingumui ir teisumui, priešingai mūsų nuodėmingumui, silpnumui ir visiškai priklausomybei nuo Jo, turėtų būti natūrali reakcija. Mes esame puolę, sulaužę Dievo Įstatymą, nusipelnome pasmerkimo ir amžinos mirties, bet mums suteikta Jo malonė.
`3. Perskaitykite Ef 2, 1–10. Kaip šios eilutės turėtų padėti mums suprasti, kaip galime ir bijoti, ir mylėti Dievą tuo pačiu metu?`
Nepaisant to, kad buvome „rūstybės vaikai“ (todėl ir turėtume Jo bijoti), Kristus mirė už mus ir taip suteikė mums naują gyvenimą Jame, kuris apima laisvę nuo nuodėmės ir praeities pasmerkimą (štai kodėl turėtume Jį mylėti).
Ir kaip tai galioja šiandien mums, tas pats principas galiojo ir senovės Izraeliui – izraelitai buvo belaisviai Egipte, pasmerkti vergijai ir priespaudai, ir tik Dievo meilė bei malonė jiems lėmė jų didį atpirkimą. „Atsimink, kad tu esi buvęs vergas Egipto žemėje, kad išvedė tave iš ten Viešpats, tavo Dievas“ (Įst 5, 15). Todėl nestebina tai, kad jie vienu metu ir mylėjo, ir bijojo Dievo. Ir jei jie tai darė, juolab mes, turėdami didžią tiesą, kad Jėzus mirė ant kryžiaus už mus?
`Perskaitykite Apr 14, 6–7. Kaip mums suprasti, kodėl įsakymas „bijokite Dievo“ turėtų būti pirmasis Viešpaties paskutinių dienų žinios pasauliui įsakymas? Atsižvelgiant į tai, ką žinome, kas laukia šio pasaulio, kodėl šis įsakymas turi itin svarbią reikšmę?`
