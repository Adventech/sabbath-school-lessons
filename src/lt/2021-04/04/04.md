---
title:  Jis mus pirmas pamilo
date:   19/10/2021
---

Net ir tarp taisyklių bei nurodymų Pakartoto Įstatymo knygoje, ir visų įspėjimų žydams, kad jie privalo laikytis Jo įsakymo, Jo įstatų ir Jo įsakų, jie pirmiausia turėjo mylėti Dievą visa širdimi, siela ir jėgomis. Žinoma, jie turėjo rimtų priežasčių tai daryti.
`4. Perskaitykite Įst 4, 37; Įst 7, 7–8. 13; Įst 10, 15; Įst 23, 5; Įst 33, 3. Ko šios eilutės moko apie Dievo meilę savo tautai?`
Pakartoto Įstatymo knygoje Mozė kartojo žmonėms apie Dievo meilę jų protėviams ir jiems. Bet šią meilę Viešpats atskleidė ne tik žodžiais. Tai yra, net nepaisant jų trūkumų, nesėkmių, nuodėmių, Dievo meilė jiems išliko tvirta – meilė, kuri galingai pasireiškė Jam bendraujant su jais.
`5. „Mes mylime, nes Dievas mus pirmas pamilo“ (1 Jn 4, 19). Kaip ši eilutė padeda suprasti, kodėl turėtume mylėti Dievą?`
Dievo meilė mums buvo ankstesnė už mūsų būtį, nes išganymo planas buvo parengtas prieš „pasaulio sutvėrimą“ (Ef 1, 4).
Kaip sakė E. Vait:
> <p></p>
>„Mūsų atpirkimo planas buvo sukurtas ne po Adomo nuopuolio. Tai buvo apreiškimas ‘paslapties, nutylėtos per amžinuosius laikus’ (Rom 16, 25). Tai buvo išdėstymas principų, kurie per amžių amžius sudarė Dievo sosto pamatą.“ (Su meile iš Dangaus, 2011, p. 16)

Mums visiems pasisekė, kad Dievas iš tikrųjų yra meilės Dievas, tokios didelės meilės, kad dėl mūsų Jis pasirinko kryžių – pasiaukojanti meilė, kuria „Jis nusižemino, tapdamas klusnus iki mirties, iki kryžiaus mirties“ (Fil 2, 8). Taigi šiandien turime Dievo meilės apreiškimą, kurio Izraelio vaikai tikriausiai net negalėjo įsivaizduoti.
`Kas jei, užuot buvęs meilė, Dievas būtų neapykanta arba jeigu Jis būtų abejingas? Koks tai būtų pasaulis? Kodėl Dievo meilės apreiškimas mums yra tai, kuo mes iš tikrųjų turėtume džiaugtis?`
