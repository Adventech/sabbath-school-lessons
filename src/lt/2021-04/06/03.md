---
title:  Peoro Baalas
date:   01/11/2021
---

`3. Įst 4, 3–4 Izraelio vaikams suteikiama dar viena istorijos pamoka, kad prisimintų praeitį ir įvairias dvasines ir praktines tiesas, kurių, idealiu atveju, jie turėtų pasimokyti.`

`4. Perskaitykite Sk 25, 1–15. Kas nutiko ir kokias dvasines ir praktines tiesas tauta turėjo įžvelgti šiame fiasko?`

Kad ir kaip mums nepatogu dėl pasakojimų, kai Izraelis sunaikino kai kurias aplinkines pagonių tautas, šis pasakojimas neabejotinai padeda paaiškinti tokio įsakymo logiką. Izraelis turėjo būti aplinkinėms pagonių tautoms gyvojo Dievo – vienintelio Dievo – liudytojas. Izraelitai turėjo būti pavyzdys, parodantis, koks buvo gyvojo Dievo garbinimas. Vietoj to, garbindami aplinkinius pagonių „dievus“, jie dažnai pasiduodavo akivaizdžiam maištavimui prieš patį Dievą, kuriam turėjo atstovauti pasaulyje.
Nors žodis „kekšystė“ dažnai turi dvasinę prasmę, nes Izraelis garbino pagoniškus dievus ir laikėsi pagoniškų papročių (žr. Oz 4, 12–14), šiuo atveju kalba (ir likusi pasakojimo dalis) rodo, kad buvo padaryta seksualinė nuodėmė, bent jau iš pradžių. Čia šėtonas vėl pasinaudojo puolusia žmogaus prigimtimi, naudodamasis pagonėmis moterimis suviliojant vyrus, kurie akivaizdžiai leidosi suviliojami.
Neabejotina, fizinė kekšystė peraugo į dvasinę kekšystę. Dalyvavusieji galiausiai įsitraukė į pagonišką garbinimo paprotį, kai Izraelis „prijunko prie Peoro Baalo“; tai yra, jie kažkaip susisaistė su šiuo netikru dievu ir net aukojo jam. Nepaisant visko, ko jie buvo mokyti ir kas jiems buvo sakyta, jie buvo pasirengę viso to išsižadėti aistros ir geismo įkarštyje.
Kaip tai galėjo nutikti? Lengvai. Užkietindami savo sąžinę pirmąja fizine nuodėme, jie buvo pasirengę pulti į kitą, dvasinę nuodėmę, kuri turėjo būti pagrindinis šėtono tikslas. Jie pasidavė tokiam nedorumui, kad, kaip parašyta, vienas vyras atsivedė midjanietę į pačią stovyklą, matant Mozei ir visai bendrijai, verkiančiai už palapinės.

`Mūsų protas ir kūnas yra glaudžiai susiję. Tai, kas veikia vieną, veikia kitą. Ko galime išmokti iš šio pasakojimo apie tai, koks pavojingas pataikavimas gali būti mums dvasiškai?`
