---
title:  Tolesniam tyrinėjimui
date:   05/11/2021
---

> <p></p>
> „Nuo pat didžiosios kovos pradžios danguje šėtonas siekė panaikinti Dievo Įstatymą. Norėdamas pasiekti savo tikslą, jis sukilo prieš Kūrėją ir, nors išvarytas iš dangaus, tęsia tą pačią kovą žemėje. Šėtonas nuolat ryžtingai siekia tik vieno – apgauti žmones ir priversti juos nusižengti Dievo Įstatymui. Nesvarbu, tai pasiekiama, atmetant visą Įstatymą ar tik vieną iš jo įsakų – rezultatas visiškai toks pat. Tas, kuris ‘nusižengia vienu dalyku’, nepaiso viso Įstatymo. Jo pavyzdys ir poveikis kitiems rodo, kad jis nusižengė. Jis lieka kaltas ir dėl visų įsakymų. (žr. Jok 2, 10)“ (E. Vait, Didžioji kova, 2017, p. 504)

> <p></p>
> „Jie išdrįso žengti uždraustu keliu ir įsipainiojo į šėtono žabangas. Sužavėti muzikos ir šokių, suvilioti stabmeldžių merginų grožio, jie atsižadėjo savo ištikimybės Jehovai. Jiems įsijungus į linksmybes ir puotavimą, vynas aptemdė jų jausmus ir palaužė savitvardą. Įsisiautėjo aistros, ir suteršę savo sąžinę gašlumu jie buvo įkalbėti nusilenkti stabams. Jie atnašavo aukas ant stabmeldžių aukurų ir dalyvavo labai žeminančiose apeigose.“ (E. Vait, Patriarchai ir pranašai, p. 365)

**Klausimai aptarimui:**

`1. Pagalvokite kaip mes, septintosios dienos adventistai, esame toje pačioje padėtyje, kaip senovės Izraelis. Pagalvokite apie visa tai, kas mums suteikta, priešingai mus supantį pasaulį ir, taip, net priešingai nei kitoms bažnyčioms. Taigi mums kyla klausimas: kaip mes reaguojame į tai, kas mums suteikta? Kaip gerai mes parodome mūsų „išmintį ir protingumą“ pasauliui?`

`2. „Tuo tarpu jūs, kurie ištikimai laikėtės Viešpaties, savo Dievo, šiandien esate visi gyvi“. Vėlgi, veiksmažodis „laikėtės“ yra susijęs su tauta. Viešpats nesilaikys mūsų ta prasme, kad nevers mūsų laikytis Jo. Vietoj to, naudodamiesi šventa laisvos valios dovana, turime apsispręsti laikytis Jo. Priėmę tokį sprendimą, kaip mes galime sekti ir laikytis Jo?`

`3. Įsigilinkite į klausimą I dalies pabaigoje. Ką reiškia pridėti ar atimti iš Dievo įsakymų? Be to, kas akivaizdu, pavyzdžiui, bandymo pakeisti sabatą, kaip kažkas panašaus gali įvykti itin subtiliai, mums net nesuprantant, kas vyksta?`
