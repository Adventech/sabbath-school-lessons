---
title:  Jūsų išmintį ir protingumą
date:   04/11/2021
---

Kaip matėme, Įst 4, 1–9 buvo galinga išraiška ne tik ypatingos tautos padėties, bet ir jos misionieriško pašaukimo. Visose šiose eilutėse įpinta mintis, kad izraelitams reikia paklusti, laikytis, daryti tai, ką Viešpats liepė.

`9. Dar kartą perskaitykite Įst 4, 6. Ką konkrečiai Viešpats įvardijo, kas parodys jų „išmintį“ ir „protingumą“ šių tautų akyse?`

Iš pirmo žvilgsnio gali atrodyti, kad išmintis ir protingumas yra patys įstatai ir įsakai. Bet tekste pasakyta ne tai. Viešpats mokė juos įstatų ir įsakų, taip; bet jų išmintis ir protingumas kilo iš jų laikymosi, paklusimo jiems. Jų paklusnumas – tai buvo jų išmintis ir protingumas.
Izraelis galėjo turėti nuostabiausią įstatymų ir taisyklių sistemą, kokią pasaulis apskritai kada nors regėjo (tiesą sakant, taip ir buvo), bet kuo ji visa būtų naudinga, jei Izraelis jos nesilaikytų? Užtat jų išmintis, protingumas kilo iš to, kad šie įsakai realiuoju laiku pasireiškė jų gyvenime. Jie turėjo gyventi tiesomis, kurias jiems davė Viešpats, o to jie negalėjo padaryti tik joms paklusdami. Visa šviesa ir visa tiesa niekaip nepasitarnautų nei jiems patiems, nei aplinkiniams pagonims, jei Izraelis negyventų šia tiesa. Taigi jie vėl ir vėl yra raginami paklusti, nes jų paklusnumas įstatams ir įsakams, o ne patys įstatai ir įsakai buvo svarbu, kalbant apie liudijimą pasauliui.

> <p></p>
> „Jų paklusnumas Dievo Įstatymui būtų padaręs juos klestėjimo stebuklu pasaulio tautoms. Tas, kuris galėjo apdovanoti juos išmintimi ir įvairiais gabumais, ir toliau būtų jų Mokytojas. Jis būtų juos išaukštinęs ir sutaurinęs per paklusnumą Jo Įstatymui. Jei būtų buvę paklusnūs, jie būtų apsaugoti nuo ligų, varginusių kitas tautas, ir būtų palaiminti intelekto galia. Jų klestėjimas turėjo atskleisti Dievo šlovę, Jo didingumą ir galią. Jie turėjo būti kunigų ir kunigaikščių karalystė. Dievas suteikė jiems visas galimybes tapti didžiausia tauta žemėje.“ (E. Vait, Paslėpti lobiai, p. 256)

`10. Perskaitykite Mt 5, 13–16. Ką šiose eilutėse mums sako Jėzus, kas atspindi tai, ką Jis sakė senovės Izraeliui? Kaip tai ypač turėtų būti taikytina mums kaip septintosios dienos adventistams?`
