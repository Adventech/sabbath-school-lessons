---
title:  Kokia kita didelė tauta
date:   30/10/2021
---

### Šios savaitės tyrinėjimui skaitykite:
Įst 4, 1–9; Mt 15, 1–9; Sk 25, 1–15; 1 Kor 10, 13; Įst 4, 32–35; Mt 5, 13–16.

> <p>Įsimintina eilutė:</p>
> „Ir kokia kita didelė tauta turi įstatus ir įsakus, tokius teisius, kaip šis Įstatymas, kurį jums duodu?“ (Įst 4, 8)

Pirmieji trys Pakartoto Įstatymo knygos skyriai iš esmės yra istorijos pamoka, priminusi tautai, kaip ji buvo vedama iki šiol. Priėjus ketvirtą skyrių, istorijos pamoka labiau primena pamokslą. Įvykių atpasakojimas buvo skirtas ne tik istorijos mėgėjams; vietoj to, jis pasitarnavo parodydamas tautai Dievo galybę ir malonę, veikiančią tarp žmonių, ir nors jie klydo, Viešpats vis tiek ketino laikytis savo Sandoros su jais.
Ketvirtasis skyrius prasideda hebrajų kalbos žodžiu (jungtuku ir prieveiksmiu) we’tah, kurį galima išversti – „tad dabar“ arba „taigi dabar“. Jie ką tik apžvelgė jų pastarąją istoriją, priminimą  to, ką Dievas padarė, atvedęs juos iki šios vietos – taigi arba „tad dabar“ jie, reaguodami, turi daryti tai, ką Dievas liepia (taip pat žr. Įst 10, 12).
Štai kodėl pirmasis veiksmažodis po „tad dabar“ yra „šama“, tas pats veiksmažodis (ir tos pačios formos), pavartotas Šemos maldos pradžioje, o tai reiškia „klausyk“ arba „išgirsk“ arba „paklusk“ – veiksmažodis, kartojamas visoje Pakartoto Įstatymo knygoje.
Tad skyrius prasideda – Taigi dabar, Izraeli, dėl to, ką Aš dėl tavęs padariau, privalai paklusti šiems įsakams...
