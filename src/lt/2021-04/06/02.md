---
title:  Nepridėkite ir neatimkite
date:   31/10/2021
---

`1. Perskaitykite Įst 4, 1–2. Koks buvo konkretus Viešpaties įspėjimas jiems dėl Jo „įstatų ir įsakų“, ir kodėl dėl to juos reikėjo įspėti iškart? (Taip pat žr. Įst 13, 1)`

Viešpats liepė jiems laikytis „įstatų ir įsakų“ ir nieko prie jų nepridėti ir neatimti. Kodėl tai reikėjo pasakyti? Galų gale, kodėl kas nors norėtų keisti Dievo Įstatymą? Aišku, mes žinome atsakymą.
> <p></p>
> „Šėtonas atkakliai ir nenuilstamai stengėsi tęsti danguje pradėtą darbą, pakeisti Dievo Įstatymą. Jam pavyko priversti pasaulį patikėti teorija, kurią jis pristatė danguje prieš savo nuopuolį, kad Dievo Įstatymas buvo su trūkumais ir jį reikia persvarstyti. Didelė dalis krikščionių bažnyčios savo nusistatymu, jei ne žodžiais, parodo, kad sutiko su tuo pačiu klaidamokslu.“ (E. Vait, „Selected Messages“, 2 t., 107 p.).

Galvojant apie senovės Izraelio istoriją matosi, kad daugeliu atvejų izraelitai pateko į bėdą, nes ne tik nepaisė tam tikrų Įstatymo įstatų, kurie praktiniais tikslais buvo išimami iš Įstatymo, bet ir pridūrė prie jo papročių, kurie nebuvo nurodyti, o tai iš tikrųjų lėmė jo laužymą.

`2. Perskaitykite Mt 15, 1–9. Kaip čia matosi šio principo pavyzdys, nors ir kitame kontekste, dėl kurio Mozė perspėjo Izraelio vaikus?`

Kai žydai galiausiai įžengė į Pažadėtą kraštą, jie dažnai nepaisė tiesioginių įspėjimų dėl, pavyzdžiui, stabmeldystės. Todėl jie laikėsi daugybės pagoniškų papročių, kartais net kaip tariamo Jehovos garbinimo. Tačiau iki Jėzaus laikų jie pridėjo įvairiausių žmonių papročių, kurie, kaip sakė pats Jėzus, niekais verčia „Dievo paliepimą“.
Bet kokiu atveju, ar pridedant, ar atimant, Įstatymas buvo pakeistas, o tauta patyrė padarinius.

`Kaip mums būti atsargiems, kad nei pridėtume, nei atimtume iš to, ką mums liepė Dievas?`
