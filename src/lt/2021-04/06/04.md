---
title:  Laikysies Viešpaties, savo Dievo
date:   02/11/2021
---

Tūkstančiai mirė nusidėję prie Peoro Baalo. Visi žmonės, kurie prijunko prie Peoro Baalo, buvo užmušti. Tačiau daugelis nepasidavė atsimetimui. Kas jie tokie buvo?

`5. „Tuo tarpu jūs, kurie ištikimai laikėtės Viešpaties, savo Dievo, šiandien esate visi gyvi“ (Įst 4, 4). Kaip ši eilutė paaiškina skirtumą tarp tų, kurie pasidavė nuodėmei, ir tų, kurie nepasidavė? Kokia čia mums svarbi žinia apie nuodėmę ir pagundą bei Dievo galią mūsų gyvenime?`

Atkreipkite dėmesį į žodžio „visi“ šioje eilutėje ir ankstesnėje eilutėje kontrastą. „Visi“, kurie prijunko prie Peoro Baalo buvo užmušti; bet „visi“, kurie laikėsi Viešpaties, buvo gyvi. Vidurio nebuvo anuomet ir jo nėra dabar. Mes arba su Jėzumi, arba prieš Jėzų (Mt 12, 30).
Hebrajų kalboje žodis „prijunko“ (dbq) dažnai nusako tvirtą pasišventimą laikytis kažko ne iš savęs. To paties hebrajų kalbos žodžio šaknis vartojama Pr 2, 24, kai vyras paliks savo šeimą ir „glausis“ prie savo žmonos (taip pat žr. Rūt 1, 14). Šiame kontekste šis žodis pakartotas dar keturis kartus Pakartoto Įstatymo knygoje (Įst 10, 20; Įst 11, 22; Įst 13, 4; Įst 30, 20), ir kiekvienu atveju mintis yra ta pati – jie, žmonės turėjo laikytis savo Dievo. Tai yra, jie turėjo pašvęsti save Jam ir jėgų semtis iš Jo.
Svarbu atsiminti, kad su šiuo veiksmažodžiu susiję yra patys žmonės – jie turi laikytis. Jie turi apsispręsti laikytis Dievo, o tada, Jo galia ir jėga, nepasiduoti nuodėmei.

`6. Perskaitykite Judo 24 ir 1 Kor 10, 13. Kas čia sakoma Naujajame Testamente, kas taip pat parašyta Įst 13, 4?`

Dievas yra ištikimas; Dievas gali išlaikyti mus nepuolusius. Bet mes turime sąmoningai apsispręsti, kaip tai darė ištikimieji prie Peoro Baalo, laikęsi Dievo. Tokiu atveju galime būti užtikrinti, jog, kad ir kokia būtų pagunda, galėsime išlikti ištikimi.

`Kaip, pavyzdžiui, malda, Rašto tyrinėjimas, garbinimas ir bendrystė padeda mums laikytis Viešpaties?`
