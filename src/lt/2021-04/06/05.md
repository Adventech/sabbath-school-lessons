---
title:  Kokia kita tauta yra tokia didelė
date:   03/11/2021
---

Tai, kas parašyta keliose kitose eilutėse po Įst 4, 4, yra vieni giliausių ir gražiausių žodžių visame Šventajame Rašte (hebrajų kalba čia nuostabi!). Galima teigti, kad iš esmės čia yra Pakartoto Įstatymo knygos žinia, o visa kita yra komentaras. Skaitydami šias eilutes pagalvokite apie įvairius būdus, kaip čia pateiktas principas galėtų būti taikomas ir šiandien.

`7. Perskaitykite Įst 4, 5–9. Kodėl Viešpats per Mozę pasakė tai, ką Jis čia sakė Izraeliui?`

Viešpats nori, kad tauta suprastų, jog ji buvo pašaukta, išrinkta dėl ypatingos priežasties. Ji yra „didi“ tauta, kaip Dievas buvo pasakęs Abromui jau pirmą kartą pašaukęs jį iš chaldėjų: „Padarysiu iš tavęs didelę tautą“ (Pr 12, 2; taip pat žr. Pr 18, 18).
Tačiau tikslas padarant izraelitus didele tauta buvo tas, kad jie galėtų būti palaiminimas (Pr 12, 2) visoms žemės gentims (Pr 12, 3). Nors galutinis palaiminimas būtų tas, kad Jėzus, Mesijas, ateis per jų giminystės liniją, iki tol jie turėjo būti šviesa pasauliui. „Aš padarysiu tave ir tautų šviesa, kad Mano išganymas pasiektų žemės pakraščius“ (Iz 49, 6). Ne todėl, kad juose buvo išganymas, bet kad per juos turėjo būti apreikštas gyvasis Dievas, kuris vienintelis gali išgelbėti.
Izraelis garbino ir tarnavo Dievui, sukūrusiam kosmosą, dangaus ir žemės Viešpačiui; pagonys garbino uolas, akmenis, medžius ir demonus (Įst 32, 17; Ps 106, 37).
Koks ryškus skirtumas!
Šiose eilutėse Mozė atkreipė dėmesį į du dalykus, kurie Izraelį padarė ypatingu. Pirma, Viešpats buvo arti jų, unikaliu būdu, pavyzdžiui, per šventyklą, ir, antra, dėl „įstatų ir įsakų, kaip šis Įstatymas“.

`8. Perskaitykite Įst 4, 32–35. Ką dar Viešpats kalbėjo jiems, kas turėjo priversti suvokti, koks ypatingas pašaukimas jiems buvo suteiktas?`

`Be abejo, Izraeliui buvo suteikta itin daug. Kaip jie dabar reaguos?`
