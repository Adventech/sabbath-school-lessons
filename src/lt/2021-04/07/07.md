---
title:  Tolesniam tyrinėjimui
date:   12/11/2021
---

> <p></p>
> „Kristaus priešas, sukilęs prieš Dievo Įstatymą danguje, kaip įgudęs, apmokytas generolas, darbavosi iš visų jėgų, paruošdamas vieną apgaulę po kitos, kupinas klastos, kad padarytų Dievo Įstatymą, teisumo matą, kuris vienintelis tikrai atskleidžia nuodėmę, negaliojantį“ (E. Vait, „Review and Herald“, 1890 m. lapkričio 18 d.).

Du trilijonai galaktikų spindi kosmose. Kiekvieną galaktiką sudaro šimtas milijardų žvaigždžių. Tai 100 000 000 000. Du trilijonus galaktikų po 100 milijardų žvaigždžių sudaro 200 000 000 000 000 000 000 000 000 žvaigždžių.
Dabar, toks yra būties principas – kažko sumanytojas ir kūrėjas privalo pranokti tai, ką jis sumanė ir sukūrė. Pikaso viršija ir pranoksta Pikaso meno kūrinius. Dievas, sumanęs ir sukūręs mūsų kosmosą, taip pat turi būti didesnis už kosmosą ir jį pranokti.
Turėdami tai omenyje, pagalvokite apie šią eilutę: „Pradžioje buvo Žodis. Tas Žodis buvo pas Dievą, ir Žodis buvo Dievas. Jis pradžioje buvo pas Dievą. Visa per Jį atsirado, ir be Jo neatsirado nieko, kas tik yra atsiradę“ (Jn 1, 1–3). Ką padarė šis viską sukūręs Dievas, 200 000 000 000 000 000 000 000 žvaigždžių ir visa kita? Jis „nusižemino“, tapo žmogaus kūdikiu, gyveno be nuodėmės, tada mirė ant kryžiaus, nešdamas savyje bausmę už mūsų nuodėmes ir blogį, kad galėtume turėti amžino gyvenimo pažadą.
Prieš mus yra ši didi tiesa – Jėzuje Kristuje ant kryžiaus suteikta malonė. Ir ko Dievas iš mūsų prašo mainais? „Visa tai išklausius, paskutinis žodis būtų toks: bijok Dievo ir laikykis Jo įsakymų, nes tai saisto visą žmoniją“ (Mok 12, 13).

**Klausimai aptarimui:**

`1. Klasėje apžvelkite klausimą II dalies pabaigoje, kaip žmonės, tikintys, kad būtina laikytis Dievo Įstatymo, Dešimties įsakymų (įskaitant ketvirtąjį), gali išvengti subtilių Įstatymo raidės laikymosi spąstų. Kuo paklusnumas, net griežtas ir nepalaužiamas paklusnumas skiriasi nuo Įstatymo raidės laikymosi, ir kaip mes galime suprasti skirtumą tarp šių dviejų?`

`2. Kokių esate girdėję pasakojimų (ar patys supratote) apie tai, kaip sulaužiusieji Dešimt įsakymų dėl to patyrė baisių padarinių? Ko tai turėtų mus išmokyti, kaip Įstatymas atspindi Dievo meilės mums tikrovę?`

`3. Kodėl kryžius turėtų mums parodyti beprasmiškumą bandant pelnyti kelią į dangų?`
