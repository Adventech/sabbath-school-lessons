---
title:  Ne dėl tavo teisumo
date:   11/11/2021
---

Svarbiausia krikščioniškai religijai, visai biblinei religijai, yra nuteisinimo tik tikėjimu tema. „Bet ką sako Raštas? Abraomas patikėjo Dievu, ir tai jam buvo įskaityta teisumu“ (Rom 4, 3).
E. Vait tai išreiškė šiais gerai žinomais žodžiais:
> <p></p>
> „Kas yra nuteisinimas tikėjimu? Tai yra Dievo darbas padedant į dulkes žmogaus šlovę ir padarant dėl žmogaus tai, ko jis negali padaryti pats. Pamatę savo menkumą, žmonės yra pasirengę apsivilkti Kristaus teisumu.“ (E. Vait, „The Faith I Live By“, p. 109)

Pagalvojus, kas yra Dievas ir koks Jis šventas, priešingai nei mes, ir kokie nešventi esame mes, palyginus su Juo, mums išgelbėti būtinas nuostabus malonės darbas. Taip ir įvyko – tas malonės darbas buvo atliktas ant kryžiaus, kai nekaltas Kristus mirė už kaltųjų nuodėmes.

`6. Atsižvelgdami į šį kontekstą, perskaitykite Įst 9, 1–6. Ką Mozė čia sako tautai, kas dramatiškai atskleidžia Dievo malonės nenusipelniusiems tikrovę? Kaip tai, kas čia įvyko, atspindi nuteisinimo tikėjimu principą?`

Jei būtų galima apibendrinti su Evangelija susijusį Pauliaus mokymą, galbūt jį būtų galima įžvelgti Įst 9, 5: Ne dėl tavo teisumo ar tavo širdies sąžiningumo Dievas tave išgelbės. Vietoj to, Jis tai padarys dėl amžinosios Evangelijos pažadų (Apr 14, 6), duotų mums ne atsižvelgiant „į mūsų darbus, bet savo laisvu nutarimu bei malone, kuri dovanota mums Kristuje Jėzuje prieš amžinuosius laikus“ (2 Tim 1, 9; taip pat žr. Tit 1, 2). Jei pažadas buvo duotas mums „prieš amžinuosius laikus“, jis tikrai negalėjo būti duotas dėl mūsų darbų, nes mūsų dar nebuvo „prieš amžinuosius laikus“, taigi nebuvo ir jokių darbų.
Trumpai tariant, nepaisant jūsų ydų, trūkumų, kieto sprando, Viešpats atliks šį nuostabų darbą dėl jūsų ir jumyse. Taigi dėl to Viešpats liepia paklusti Jam ir Jo įstatams. Pažadas jau duotas ir įvykdytas – jūsų darbai, jūsų paklusnumas, net jei jie pakankamai geri (nors jie tokie nėra), nėra priemonė jums išgelbėti. Tai yra rezultatas.
Viešpats jus išgelbėjo malone; dabar, jūsų širdyje įrašytu Jo Įstatymu ir jus įgalinančia Jo  dvasia, eikite ir pakluskite Jo Įstatymui.
