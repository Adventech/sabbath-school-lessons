---
title:  Įstatymas Pakartotojo Įstatymo knygoje
date:   08/11/2021
---

Žydų tauta prie Kanaano, Dievo išrinkta tauta, pagaliau ketina paveldėti kraštą, kurį jiems pažadėjo Dievas. Ir, kaip tyrinėjome, Pakartoto Įstatymo knyga yra paskutinieji Mozės nurodymai žydams, prieš jiems užimant kraštą. Tarp šių nurodymų buvo ir įsakymai, kuriems reikėjo paklusti.

`3. Perskaitykite šias eilutes. Kokia mintis kartojasi vėl ir vėl, ir kodėl ji itin svarbi tautai? (Įst 4, 44; Įst 17, 19; Įst 28, 58; Įst 30, 10; Įst 31, 12; Įst 32, 46; Įst 33, 2).`

Net ir paviršutiniškai skaitant Pakartoto Įstatymo knygą matyti, kad paklusnumas Įstatymui Izraelio tautai buvo itin svarbu. Tikrąja prasme tai buvo jų su Sandora susiję įsipareigojimai. Dievas jų labui padarė itin daug ir dar daug padarys – to, ko jie negalėjo padaryti patys ir ko jie nenusipelnė (būtent tai yra malonė, Dievas mums duoda tai, ko nenusipelnome). Mainais Jis prašė paklusnumo Jo Įstatymui.
Dabar niekas nepasikeitė. Dievo malonė gelbsti mus, be Įstatymo darbų: „Mes įsitikinę, kad žmogus nuteisinamas tikėjimu, be Įstatymo darbų“ (Rom 3, 28), o mūsų reakcija yra paklusnumas Įstatymui. Mes laikomės Įstatymo, tačiau ne bandydami taip būti išgelbėti – „nes Įstatymo darbais Jo akivaizdoje nebus nuteisintas nė vienas žmogus. Per Įstatymą tik pažįstame nuodėmę“ (Rom 3, 20), bet dėl mums taip maloningai suteikto išganymo. „Jei Mane mylite, jūs laikysitės Mano įsakymų“ (Jn 14, 15).
Pakartoto Įstatymo knyga gali būti laikoma viena didele malonės ir Įstatymo vaizdine pamoka. Malone Dievas mus atperka, daro už mus tai, ko negalėtume padaryti patys (kaip ir Izraelis negalėjo išeiti iš Egipto pats), ir, reaguodami į tai, mes gyvename tikėjimu, paklusnumu Jam ir Jo Įstatymui. Nuo Adomo nuopuolio iki tų, kurie gyvena vargų ir žvėries ženklo laikotarpiu, žmonės vaizduojami kaip tie, kurie „laikosi Dievo įsakymų ir Jėzaus tikėjimo!“ (Apr 14, 12) – Dievo santykiai su savo Sandoros tauta yra pagrįsti Įstatymu ir malone. Dievo malonė atleidžia mums už Jo Įstatymo laužymą, ir Dievo malonė įgalina mus paklusti Jo Įstatymui, paklusnumas, kylantis iš mūsų Sandoros santykių su Juo.

`Kaip galime išvengti spąstų, kad nepasidarytume prisilaikantys Įstatymo raidės, laikydamiesi Įstatymo?`
