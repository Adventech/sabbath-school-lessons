---
title:  Įstatymas ir malonė
date:   06/11/2021
---

### Šios savaitės tyrinėjimui skaitykite:
Ez 28, 15–16; Įst 4, 44; Rom 3, 20; Įst 10, 1–15; Įst 5, 6–22; Įst 9, 1–6.

> <p>Įsimintina eilutė:</p>
> „Aš neatmetu Dievo malonės, nes jei teisumas įgyjamas Įstatymu, tai Kristus numirė veltui.“ (Gal 2, 21)

Daugelio konfesijų krikščionys kalba apie Įstatymą ir malonę bei supranta jųdviejų santykį. Įstatymas yra Dievo šventumo ir teisumo matas, o šio Įstatymo laužymas yra nuodėmė. „Kiekvienas, kuris daro nuodėmę, laužo Įstatymą, nuodėmė – tai Įstatymo laužymas“ (1 Jn 3, 4). Ir kadangi mes visi sulaužėme šį Įstatymą – „Bet Raštas viską apjuosė nuodėme“ (Gal 3, 22) – mus gali išgelbėti tik Dievo malonė. „Jūs juk esate išgelbėti malone per tikėjimą ir ne iš savęs, bet tai yra Dievo dovana“ (Ef 2, 8).
(Be abejo, yra tokia „smulkmena“ kaip septintoji diena – sabata, Įstatymo dalis. Tačiau dėl įvairių priežasčių daugelis krikščionių yra pasiryžę bent jau kol kas atmesti septintą dieną – sabatą, susigalvoję įvairiausių silpnų pasiteisinimų tokiam atmetimui pagrįsti. Bet tai visai kita tema.)
Net jei ji išreikšta skirtingais būdais ir įvairiais scenarijais, Įstatymo ir malonės tema neabejotinai randama Rašte, įskaitant Pakartoto Įstatymo knygą. Taip, Pakartoto Įstatymo knygoje taip pat pateikiamas Įstatymo ir malonės santykis, tačiau išskirtiniame kontekste.
