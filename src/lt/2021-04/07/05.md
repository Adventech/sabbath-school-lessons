---
title:  Vergai egipte
date:   10/11/2021
---

Pakartoto Įstatymo knygoje pasirodo ir kartojasi viena tema – Viešpats išpirko savo tautą Izraelį iš Egipto. Izraelitams vėl ir vėl primenama, ką Dievas dėl jų padarė: „Viešpats išvedė mus iš Egipto galingu kumščiu ir pakelta ranka, siaubą keliančia galybe, ženklais ir nuostabiais darbais“ (Įst 26, 8; taip pat žr. Įst 16, 1–6).
Iš tikrųjų visame Senajame Testamente pasakojimas apie išėjimą buvo laikomas galingu Dievo išpirkimu Jo malone iš Egipto vergijos ir priespaudos: „Juk išvedžiau tave iš Egipto žemės, išpirkau tave iš vergijos namų“ (Mch 6, 4).
Ši mintis pasirodo net Naujajame Testamente, kaip Dievo galios išganymo tikėjimu Kristų simbolis: „Tikėdama tauta perėjo per Raudonąją jūrą tartum per sausumą, o tai daryti mėginantys egiptiečiai prigėrė“ (Hbr 11, 29; taip pat žr. 1 Kor 10, 1–4).

`5. Perskaitykite Įst 5, 6–22, kur Mozė pakartoja Įstatymą, Dešimt įsakymų, kurie yra Sandoros su Jehova pamatas. Atkreipkite dėmesį į ketvirtą įsakymą ir jo priežastis. Kas pasakyta, kas atskleidžia Įstatymo ir malonės tikrovę?`

Mozė pakartoja pagrindinį įsakymą ilsėtis septintą dieną – sabatą, tačiau jis jam suteikia papildomą akcentą. Tai yra, nors jis buvo įrašytas akmenyje, Mozė plėtoja tai, kas jiems jau buvo duota. Laikytis sabatos ne tik atmenant pasaulio sukūrimą, bet ir išpirkimą iš Egipto. Dievo malonė išgelbėjo juos iš Egipto ir suteikė jiems atilsį nuo jų darbų (Hbr 4, 1–5). Dabar, reaguojant į Dievo jiems suteiktą malonę, jie turėjo šią malonę rodyti kitiems.
Tokiu atveju septinta diena – sabata tampa ne tik pasaulio sukūrimo, bet ir galingu atpirkimo bei malonės simboliu. Visi šeimos nariai, ne tik vaikai, bet ir vergai, gyvuliai ir net ateiviai tarp jų gali ilsėtis. Sabata pratęsia žydams suteikiamą malonę ir kitiems, net ir tiems, kurie nepriklauso Sandoros tautai. Ir tai randama Dievo Įstatymo širdyje. Tai, ką Dievas maloningai padarė dėl jų, jie turi padaryti dėl kitų. Tai taip paprasta.

`Perskaitykite Mt 18, 21–35. Kaip šio palyginimo principas atskleidžiamas sabatos įsakyme, ypač, kaip jis pabrėžiamas Pakartoto Įstatymo knygoje?`
