---
title:  Teisti teisumu
date:   27/10/2021
---

Kaip tikintieji, mes esame pašaukti atspindėti Dievo charakterį. Paulius rašė: „mano vaikeliai, kuriuos aš ir vėl su skausmu gimdau, kol jumyse išryškės Kristaus atvaizdas“ (Gal 4, 19). Juk mes buvome sukurti pagal Dievo paveikslą (Pr 1, 27), kuris vėliau buvo nuodėmės sugadintas. Tyrinėjome, kai Mozė kalbėjo apie Dievo galią ir didybę, jis taip pat pasakė, kad Dievas neima kyšio ir kad Jam rūpi silpnieji ir atstumtieji. Dievas tai daro; todėl ir mes turime daryti tą patį.

`6. Perskaitykite šias eilutes Pakartoto Įstatymo knygoje. Kokia tema bendra joms visoms?`

Įst 1, 16 						

Įst 16, 19 						

Įst 24, 17 						

Įst 27, 19 						

Plačiai žinoma, kad silpnieji, vargšai, atstumtieji žmonių teisme dažniausiai nesulaukia tokio paties „teisingumo“, kaip ir turintieji pinigų, galios ir ryšių. Nesvarbu nei šalis, nei laikmetis, nei kultūra, nei tai, kokie aukšti teisingumo ir nešališkumo principai įtvirtinti konstitucijoje, įstatymuose ir pan.; tikrovė išlieka tokia pati – vargšai, silpni ir atstumtieji beveik niekada nesulaukia teisingumo, kurio sulaukia kiti.
Štai kodėl nepaprasta tai, ką čia kalbėjo pats Viešpats. Šios visur kitur esančios neteisybės neturėtų būti Izraelyje, Dievo tautoje, kuri turi atstovauti Jam pasaulyje. Tam tikra prasme, vartojant šiuolaikinį terminą, Viešpats norėjo, kad senovės Izraelyje būtų „vienodas teisingumas pagal Įstatymą“.
Bet tai yra giliau už paprastą jurisprudenciją (teisės mokslą). „Būkite šventi, nes Aš, Viešpats, jūsų Dievas, esu šventas“ (Kun 19, 2). Taip, jie žinojo, kas yra gyvasis Dievas, jie turėjo teisingas garbinimo apeigas ir atnašavo tinkamas aukas. Visa tai gerai. Bet galų gale, kokia iš viso to nauda, jei jie netinkamai elgėsi su silpnaisiais ir vargšais tarp jų? Pranašų lūpomis Viešpats dažnai peikė vargšų ir beturčių engėjus Izraelyje. Kaip jūs galite būti „šventi“ ir tuo pat metu netinkamai elgtis su kitais? Negalite, nepaisant to, kaip griežtai laikotės tinkamų religinių apeigų.

`Perskaitykite Am 2, 6; 4, 1; 5, 11; Iz 3, 14–15; Iz 10, 1–2; Jer 2, 34. Ką sako pranašai, kas atspindi tai, dėl ko Viešpats perspėjo senovės Izraelį? Ką šiandien mums sako šie žodžiai?`
