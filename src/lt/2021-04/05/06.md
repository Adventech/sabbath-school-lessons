---
title:  Tyra religija Dievo akivaizdoje
date:   28/10/2021
---

`7. Perskaitykite Įst 24, 10–15. Kokie svarbūs principai čia išreikšti, kaip elgtis su tais, kurie mums pavaldūs?`
Vėlgi matome Viešpaties susirūpinimą elementariu žmogaus orumu. Taip, jei kažkas jums kažką skolingas, ir laikas susigrąžinti skolą, tai darydami parodykite žmogui šiokią tokią pagarbą, šiokį tokį orumą, ar gerai? Nesiveržkite pas jį ir nereikalaukite skolos. Vietoje to, palaukite lauke, leiskite jam ateiti ir atiduoti jums skolą. Įst 24, 12–13, atrodo, sako, jei kokia vargšė siela atidavė savo apdarą „užstatu“, reikia jai leisti bent jau per naktį miegoti su savo apdaru. Kitose eilutėse kalbama apie tai, kaip elgtis su pasamdytais vargšais, kurie gali būti itin lengvai engiami. Negalima jų engti, nes Dievo akivaizdoje tai yra nuodėmė, ir, be abejo, sunki. Vėlgi, jei Izraelis liudys, bus šventa tauta, vaikščiojanti tiesoje klaidamokslių, stabmeldystės, pikto ir nuodėmės persmelkto pasaulio atžvilgiu, ji tikrai turi būti maloninga silpniausiems ir labiausiai atstumtiems. Priešingu atveju jos liudijimas bus nieko vertas.

`8. Perskaitykite Jok 1, 27–2, 11. Ką čia sako Jokūbas, atspindint tai, ką Viešpats kalbėjo savo tautai Pakartoto Įstatymo knygoje? Kokią reikšmę turi tai, kad šiose eilutėse Jokūbas blogą elgesį su vargšais sieja su Dešimčia įsakymų?``

Nors niekas Dešimtyje įsakymų nėra tiesiogiai susiję su šališkumo rodymu turtingiesiems vargšų atžvilgiu, griežtas Įstatymo raidės laikymasis, kai tuo pačiu metu blogai elgiamasi su vargšais ar beturčiais, prilygsta tyčiojimuisi iš tikėjimo ir bet kokio įsakymų laikymosi. Mylėti savo artimą kaip save patį yra aukščiausia Dievo Įstatymo išraiška – ir tai yra dabartinė tiesa, kokia ji buvo ir Jokūbo laikais, taip pat, kai Mozė kalbėjo su Izraeliu prie Šventosios Žemės sienų.

`Kodėl mes, Septintosios dienos adventistai, rimtai paisantys įstatymų laikymosi, turime užtikrinti, kad mes taip pat rimtai paisome Jokūbo laiško ir Pakartoto Įstatymo knygos žodžių? Atsižvelgiant į tai, ką skaitėme Jokūbo laiške, kodėl mūsų tikėjimas Įstatymo laikymusi turėtų dar labiau sustiprinti mūsų ryžtą padėti vargšams ir beturčiams tarp mūsų?`
