---
title:  Nes tu buvai ateivis Egipte
date:   26/10/2021
---

`4. „Tad ir jūs mylėsite ateivį, nes patys buvote ateiviai Egipto žemėje“ (Įst 10, 19). Kokia čia žinia senovės Izraeliui? Kokią žinią ši eilutė turi ir mums?`

Šimtmečiais anksčiau Viešpats sakė Abraomui: „Tu turi žinoti, kad tavo palikuonys bus ateiviai ne savo krašte. Ten jie bus pavergti ir kentės priespaudą keturis šimtus metų“ (Pr 15, 13; taip pat žr. Pr 17, 8; Apd 13, 17). Tai, žinoma, ir įvyko, o pirmų Išėjimo knygos skyrių dramatiška istorija apie jų išpirkimą (Iš 15, 13) ir išgelbėjimą (Iš 14, 13) iš Egipto buvo užfiksuota palikuonims, simbolis, atvaizdas, atpirkimo ir išganymo, kuris mums suteiktas Kristuje Jėzuje. Šioje eilutėje Viešpats nori, kad jie prisimintų, kur jie buvo ir kokie jie buvo – tai yra, svetimi žmonės ne savame krašte.
Kitaip tariant, prisimink, kada buvai visuomenės atstumtųjų, net vergų paribyje, priklausei nuo malonės tų, kurie buvo stipresni už tave ir kurie galėjo tave engti ir, tiesą sakant, dažnai taip elgėsi. Nors Izraelis buvo išrinkta tauta, Dievo vadinama kunigiška karalyste (Iš 19, 6), ir nors tarp jų bei ateivių buvo tam tikrų skirtumų, ypač religinių apeigų atžvilgiu, „žmogaus teisių“ srityje su ateiviu, našle, našlaičiu reikėjo elgtis taip pat teisingai ir deramai, kaip izraelitai tikėjosi, kad bus elgiamasi su jais.

`5. Perskaitykite Mt 7, 12. Kaip ši eilutė apibendrina tai, ką Viešpats sakė senovės Izraeliui dėl jų elgesio su silpnaisiais jų gretose?`

Šis raginimas Izraeliui, kaip jie turėjo elgtis su atstumtaisiais, jokiu būdu nebuvo įprasta senovės pasaulyje, kur atstumtieji kai kuriais atvejais galėjo būti laikomi ne geresni už gyvulį, geriausiu atveju.
Priešingai, Izraelis turėjo būti kitoks, šviesa tautoms. Taigi šį skirtumą lems Dievas, kurį jie garbino, kaip Jį garbino, ir visa tiesos religijos sistema, kurią Dievas jiems davė. Visgi jų maloningas elgesys su atstumtaisiais galėjo būti galingas liudijimas pasauliui dėl jų Dievo ir tikėjimo pranašumo, kuris, viena vertus, buvo visa jų būties esmė, būti jų Dievo liudytojais pasauliui.
