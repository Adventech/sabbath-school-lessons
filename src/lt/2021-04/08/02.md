---
title:  Gyvybės medis
date:   14/11/2021
---

Nė vienas iš mūsų neprašėme būti čia, ar ne. Mes nepasirinkome būties, nei pasirinkome, kur ir kada gimėme ar kas buvo mūsų tėvai.
Panašiai buvo su Adomu ir Ieva. Jie nepasirinko būti Dievo sukurti, ne daugiau nei lapai, uolos, kalnai. Mums, žmonėms, duota ne tik būtis (uola turi būtį) ir ne tik gyvybė (ameba turi gyvybę), bet gyvybė kaip mąstantiems laisviems kūriniams, sukurtiems pagal Dievo paveikslą.
Bet mes taip pat nepasirinkome būti mąstančiais laisvais kūriniais pagal Dievo paveikslą. Tačiau tai, ką Dievas mums siūlo, yra apsispręsti būti; tai yra, rinktis gyvenimą Jame, amžinąjį gyvenimą, kurį galime turėti dėl Jėzaus ir Jo mirties ant kryžiaus.

`1. Perskaitykite Pr 2, 8–9. 15–17 ir Pr 3, 22–23. Kokias dvi galimybes, susijusias su Adomo būtimi, Dievas jam suteikė?`

> <p></p>
> „Edeno sodo viduryje augo gyvybės medis, kurio vaisiai turėjo amžinojo gyvenimo galią. Jei Adomas būtų likęs klusnus Dievui, jis būtų džiaugęsis, galėdamas laisvai prieiti prie šio medžio ir būtų gyvenęs amžinai. Bet nusidėjęs jis nebeteko teisės valgyti nuo gyvybės medžio vaisiaus ir tapo mirtingas. Dieviškasis nuosprendis: ‘Juk dulkė esi ir į dulkę sugrįši’, nužymi visišką gyvybės išnykimą.“ (E. Vait, Didžioji kova, 2017, p. 461)

Taigi Raštas nuo pat pradžių mums pateikia tik vieną iš dviejų variantų – amžinąjį gyvenimą, kurį iš pradžių turėjome turėti, ir amžinąją mirtį, kuri tam tikra prasme yra tik grįžimas į nebūtį, iš kurios mes atėjome.
Įdomu ir tai, kaip „gyvybės medis“, kuris, pasak Šventojo Rašto, suteikia nemirtingumą, ir kuris pirmą kartą pasirodo pirmojoje Rašto knygoje, vėl pasirodo paskutinėje. Perskaitykite Apr 2, 7 ir Apr 22, 2. 14. Galbūt žinia yra ta, kad nors mes ir turėjome prieigą prie gyvybės medžio, dėl nuodėmės mes ją praradome; tada, kai nuodėmės klausimas bus galutinai ir visiškai užbaigtas, dėka Jėzaus ir išganymo plano, atpirktieji, tie, kurie pasirinko gyvenimą, turės prieigą prie gyvybės medžio, kaip turėjo būti nuo pat pradžių.

`Pagalvokite, kaip mes kasdien renkamės gyvenimą ar mirtį?`
