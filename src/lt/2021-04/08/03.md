---
title:  Nėra vidurio
date:   15/11/2021
---

Visame Rašte mums suteikiamas vienas iš dviejų pasirinkimų. Čia mums pateikiami du variantai.

`2. Perskaitykite šias eilutes. Kokie du variantai, kokie du pasirinkimai yra atvirai išdėstyti arba numanomi šiose eilutėse ir kaip šie variantai pateikiami?`

Jn 3, 16													

Pr 7, 22–23												

Rom 6, 23												

Rom 8, 6 												

1 Jn 5, 12													

Mt 7, 24–27													

Galų gale mums, žmonėms, nėra vidurio. Dar nesibaigus didžiajai kovai, nuodėmė, šėtonas, blogis, nepaklusnumas ir maištas bus sunaikinti. Po to kiekvienas iš mūsų turėsime arba gyvenimą, amžinąjį gyvenimą, kurį Dievas iš pradžių buvo numatęs mums visiems prieš pasaulio sukūrimą, arba mes sulauksime amžinosios mirties, tai yra, amžinos pragaišties „atstumtiems nuo Viešpaties veido ir nuo Jo šlovingos galybės“ (2 Tes 1, 9). Atrodo, kad Raštas mums nesuteikia jokių kitų galimybių.
Kuris likimas teks jums? Šis atsakymas galiausiai priklauso nuo mūsų pačių. Mes turime galimybę rinktis gyvenimą arba mirtį.

`Kodėl amžinojo gyvenimo ar amžinosios mirties kontekste Rašto tiesa, kad pragaras nėra amžinas žmonių deginimas ir kankinimas pragare, itin guodžia? Ką tai pasakytų apie Dievo charakterį, jei sąmoningų pražuvusiųjų likimas iš tikrųjų būtų amžinos kančios?`
