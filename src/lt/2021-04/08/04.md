---
title:  Gyvenimas ir gerovė, mirtis ir pražūtis, palaiminimai ir prakeikimai
date:   16/11/2021
---

Pakartoto Įstatymo knygos pabaigoje, po ilgo dėstymo apie tai, kas nutiks tautai, jei ji nepaklus Viešpačiui ir sulaužys Sandoros pažadus, Pakartoto Įstatymo knygos 30 skyrius prasideda pažadu, kad net jei izraelitai nepaklus ir bus nubausti tremtimi, vis dėlto Dievas sugrąžins juos į kraštą.
Tai yra, jei jie atgailaus ir pasuks iš savo blogo kelio.

`3. Perskaitykite Įst 30, 15–20. Kokie variantai čia pateikiami senovės Izraeliui ir kaip pastarieji atspindi tai, ką mes pastebėjome visame Rašte?`

Viešpats aiškiai pasakė: Jis, Jehova, pateikė jiems vieną iš dviejų variantų, iš esmės Jis tą patį pateikė Adomui ir Ievai Edene. Iš tikrųjų hebrajiški žodžiai „gėrį“ (tov) ir „pražūtį“ (ra') Įst 30, 15 yra tie patys hebrajų kalbos žodžiai, kurie Pradžios knygoje vartojami nusakant „gero“ (tov) ir „pikto“ (ra’) pažinimo medį. Čia, kaip ir visame Rašte, nėra vidurio, neutralios vietos. Jie arba tarnaus Viešpačiui ir turės gyvenimą, arba pasirinks pražūtį. Tas pat ir mums.
Gyvenimas, gerovė, palaiminimai, priešingai kam? Mirčiai, pražūčiai ir prakeikimams. Galų gale galima teigti, kad Dievas jiems iš tikrųjų siūlo tik gerovę, tik gyvenimą ir tik palaiminimus. Bet jei jie nusisuks nuo Jo, šie blogi dalykai bus natūralus rezultatas, nes jie neteks ypatingos Jo apsaugos.
Kad ir kaip mes tai suprastume, tautai pateikiamos šios galimybės. Taip pat labai aiški izraelitų laisvos valios tikrovė, jų laisvas apsisprendimas. Šios eilutės kartu su didele Rašto dalimi, Senojo ir Naujojo Testamento, netektų prasmės, jei ne šventa laisvos valios dovana, laisvė apsispręsti.
Tikrąja šių žodžių prasme, Viešpats jiems sakė: Todėl laisva valia, kurią jums suteikiau, rinkitės gyvenimą, rinkitės palaiminimus, rinkitės gerovę, o ne mirtį, pražūtį ir prakeikimus.
Atrodo akivaizdu, koks būtų teisingas sprendimas, ar ne? Ir vis dėlto mes žinome, kas nutiko. Didžioji kova buvo tokia pat tikra ir anuomet, ir dabar, ir turėtume iš Izraelio pavyzdžio pasimokyti, kas gali nutikti, jei nepasišvęsime tik Viešpačiui ir nepasirinksime gyvenimo bei visko, ką šis sprendimas reiškia.

`Perskaitykite Įst 30, 20. Atkreipkite dėmesį į meilės ir paklusnumo ryšį. Ką Izraelis turi daryti, kad būtų ištikimas Viešpačiui? Kaip tie patys principai galioja ir šiandien?`
