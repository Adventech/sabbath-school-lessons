---
title:  Nėra tau per sunkus
date:   17/11/2021
---

Pakartoto Įstatymo 30 prasideda Viešpaties žodžiais, kas nutiks, jei tauta atgailaus ir nusigręš nuo savo nedorų kelių. Kokie nuostabūs pažadai jai buvo duoti!

`4. Perskaitykite Įst 30, 1–10. Kokius pažadus davė Dievas, nepaisant to, kad kalbama apie tai, kas tautai nutiktų, jei ji nepaklustų? Ko tai mus moko apie Dievo malonę?`

Tai tikrai būtų guodę. Tačiau esmė buvo ne ta, kad nesvarbu, ar izraelitai nusisuks nuo to, ką liepė Dievas. Viešpats niekam nesiūlo pigios malonės. Tai turėjo parodyti jiems Dievo meilę, taigi reaguodami jie mylėtų Jį, atskleisdami savo meilę paklusnumu tam, ką Jis liepė jiems daryti.

`5. Perskaitykite Įst 30, 11–14. Ką jiems sako Viešpats? Koks yra elementarus šių eilučių pažadas ir kokias Naujojo Testamento eilutes žinote, kurios atspindi tą patį pažadą?`

Atsižvelgdami į šią gražią kalbą ir spragų neturinčią logiką, pažiūrėkite į šį paraginimą. Viešpats iš jų neprašo nieko, kas būtų per sunku. Dievo įsakymas jiems nėra „per sunkus“ ar per sudėtingas. Nei jis „per tolimas“. Jis nėra danguje, taip toli, kad kažkas turėtų jį parnešti; jis nėra už jūros. Vietoj to Viešpats sako: „Ne! Tas žodis tau labai arti, jis tavo lūpose ir tavo širdyje, kad jį vykdytumei“ (Įst 30, 14). Tai yra, jūs žinote jį pakankamai gerai, kad galėtumėte jį kalbėti, ir jis yra jūsų širdyje, kad žinotumėte, jog privalote jį vykdyti. Vadinasi, nėra pasiteisinimo nepaklusti.

> <p></p>
>„Visi Jo įsakai suteikia jėgų ir numato galimybes.“ (E. Vait, Paslėpti lobiai, p. 297)

Iš tikrųjų apaštalas Paulius cituoja kai kurias iš šių eilučių išganymo Kristuje kontekste; tai yra, Paulius nurodo jas kaip teisumo tikėjimu pavyzdį (žr. Rom 10, 6–10).
Tada po šių Pakartoto Įstatymo knygos eilučių Izraelio vaikams sakoma: taip, rinkitės gyvenimą arba mirtį, palaiminimus arba prakeikimus. Ir jei malonės bei tikėjimo dėka jie rinksis gyvenimą, jie jį turės.
Šiandien niekas nepasikeitė, ar ne?
