---
title:  Tolesniam tyrinėjimui
date:   19/11/2021
---

Anuomet ir dabar mums visiems suteikiama galimybė rinktis. Esminis žodis čia yra pasirinkimas. Skirtingai nuo tam tikro krikščionybės supratimo, kai Dievas dar prieš gimstant žmonėms iš anksto nulėmė kai kuriems iš jų ne tik pražūti, bet net amžinai degti pragare, Šventasis Raštas moko, kad mūsų pačių laisvas apsisprendimas gyventi ar mirti, patirti palaiminimus ar prakeikimus, gerovę ar pražūtį, lemia, su kuria triada (gyvenimu, gerove, palaiminimu ar mirtimi, pražūtimi, prakeikimu) galiausiai susidursime. Gera žinoti, kad net jei kažkas ir neteisingai apsisprendžia, rezultatas yra mirtis, amžina mirtis, o ne amžinos kančios ugnies ežere.

> <p></p>
> „‘Atpildas už nuodėmę – mirtis, o Dievo malonės dovana – amžinasis gyvenimas mūsų Viešpatyje Kristuje Jėzuje’“ (Rom 6, 23). Tuo tarpu, kai teisieji paveldi amžinąjį gyvenimą, nusidėjėliai gauna savo dalį – mirtį. Mozė tarė Izraeliui: ‘Žiūrėk! Šiandien padėjau prieš tave gyvenimą ir gerovę, mirtį ir pražūtį’ (Įst 30, 15). Mirtis, apie kurią čia kalbama, neturi nieko bendra su ta, kuri buvo paskelbta Adomui ir visai žmonijai kaip bausmė už Įstatymo sulaužymą. Antroji mirtis – priešingybė amžinam gyvenimui.“ (E. Vait, Didžioji kova, 2017, p. 471)

**Klausimai aptarimui:**

`1. Klasėje nuodugniau aptarkite III dalyje pateiktą mintį apie tai, ar Dievas tiesiogiai nulemia bausmę už nepaklusnumą, ar tai yra nepaklusnumo Įstatymui padarinys. Gal ir viena, ir kita? O gal pasitaiko atvejų, kai tai yra arba, viena, arba kita? Kaip mes suprantame šį klausimą?`

`2. Ko šioje dalyje skaityti E. Vait teiginiai mus moko apie Dievo galią mums, kuria galima įveikti nuodėmę?`

`3. Perskaitykite Rom 10, 1–10, kur Paulius cituoja Įst 30, 11–14, aiškindamas išgelbėjimą tikėjimu Jėzų, priešingai išgelbėjimo paieškoms Įstatymo teisumu. Kaip manote, kodėl jis pasinaudojo šiomis Pakartoto Įstatymo knygos eilutėmis? Atkreipkite ypatingą dėmesį į Rom 10,10: „Širdimi priimtas tikėjimas veda į teisumą, o lūpomis išpažintas – į išganymą“. Ką Paulius norėjo pasakyti?`

`4. Kaip jūsų pačių kultūra, visuomenė, žmonių grupė gali laikytis nuomonės, kuri, jei nebūsite atsargūs, gali jus paskatinti garbinti netinkamai?`
