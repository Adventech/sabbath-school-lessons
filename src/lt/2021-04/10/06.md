---
title:  Atsimink, kad tu esi buvęs vergas
date:   02/12/2021
---

`6. Perskaitykite Įst 5, 15; Įst 6, 12; Įst 15, 15; Įst 16, 3. 12; Įst 24,18. 22. Ko konkrečiai Viešpats norėjo, kad izraelitai niekada nepamirštų, ir kodėl?`

Tyrinėjome, kad Senajame Testamente Viešpats nuolat primindavo tautai išėjimą iš Egipto, stebuklingą Dievo išgelbėjimą. Iki šios dienos, praėjus tūkstančiams metų, praktikuojantys žydai laikosi Paschos šventės – atminimo ženklo, ką Viešpats padarė dėl jų. „Ir ateityje, atėję į kraštą, kurį Viešpats duos, kaip yra pažadėjęs, švęsite šias apeigas. O kai jūsų vaikai klaus: ‘Ką reiškia šios apeigos?’ – atsakysite: ‘Tai Paschos auka Viešpačiui, nes Jis apėjo Egipte izraelitų namus, kai užmušė egiptiečius ir apsaugojo mūsų namus’“ (Iš 12, 25–27).
Šiandienos bažnyčiai Pascha yra išganymo, kuris mums buvo suteiktas Kristuje, simbolis: „Nes jau paaukotas mūsų velykinis (Paschos) Avinėlis, Kristus“ (1 Kor 5, 7).

`7. Perskaitykite Ef 2, 8–13. Kas liepta atminti šiems įtikėjusiems pagonims? Kaip tai primena, kas žydams įsakyta atminti Pakartoto Įstatymo knygoje?`

Paulius norėjo, kad šie žmonės prisimintų, ką Dievas dėl jų padarė Kristuje, nuo ko juos išgelbėjo ir ką jie dabar turėjo dėka Dievo malonės. Kaip ir Izraelio vaikų atveju, jie nebuvo savaime pagirtini Dievui. Vietoj to, tik dėka jiems suteiktos Dievo malonės, nors jie buvo „tolimi pažado sandoroms, jie buvo padaryti tuo, kuo jie yra Kristuje Jėzuje.   
Nesvarbu, ar žydai dykumoje, ar krikščionys Efeze, ar Septintosios dienos adventistai bet kurioje pasaulio vietoje, mums itin svarbu visada prisiminti ir nepamiršti, ką Dievas padarė dėl mūsų Kristuje. Todėl nestebina tai, kad turime šiuos žodžius:

> <p></p>
> „Mes turėtume kasdien skirti po valandą Kristaus gyvenimo apmąstymui. Turėtume tai daryti pamažu, leisdami vaizduotei aprėpti kiekvieną sceną, ypač paskutiniąsias. Šitaip apmąstant Jo didžią auką dėl mūsų, mūsų pasitikėjimas Juo bus tvirtesnis, mūsų meilė bus puoselėjama ir mes labiau prisipildysime Jo Dvasios“ (E. Vait, „Su meile iš Dangaus“, 2011, p. 67).
