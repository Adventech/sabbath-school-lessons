---
title:  Atsimink ir neužmiršk
date:   27/11/2021
---

### Šios savaitės tyrinėjimui skaitykite:
Pr 9, 8–17; Įst 4, 32–39; Apr 14, 12; Įst 4, 9. 23; Įst 6, 7; Įst 8, 7–18; Ef 2, 8–13.

> <p>Įsimintina eilutė:</p>
> „Atsimink ir neužmiršk, kaip supykdei Viešpatį, savo Dievą, dykumoje. Nuo tos dienos, kai išėjai iš Egipto žemės, iki atėjote į šią vietą, maištavote prieš Viešpatį.“ (Įst 9, 7)

Rašte kartojami du žodžiai – atminsi ir pamirštum. Abu nusako kažką žmogiško, tai, kas vyksta mūsų galvoje. Abu jie yra veiksmažodžiai ir priešingybės: atsiminti – tai neužmiršti, o pamiršti – neprisiminti.
Dievas dažnai liepia savo tautai prisiminti visa, ką Jis dėl jų padarė; prisiminti Jo malonę ir gerumą jiems. Senojo Testamento pranašai dažnai liepė tautai, žydams, nepamiršti, ką Viešpats padarė dėl jų. Bet taip pat, svarbiausia, jie neturėjo pamiršti, koks buvo jų pašaukimas Dieve ir kokia jie turėjo būti tauta, reaguodami į šį pašaukimą. „Mąstau apie Viešpaties darbus; taip, atsimenu ankstesnius Tavo stebuklus“ (Ps 77, 12).
Ar šiandien mums kažkas yra kitaip, tiek bendrai, tiek juo labiau asmeniškai? Lengva pamiršti tai, ką Dievas padarė dėl mūsų.
Šią savaitę, kaip išreikšta Pakartoto Įstatymo knygoje, mes tyrinėsime šį svarbų principą – atminti ir neužmiršti Dievo veikimo mūsų gyvenime.
