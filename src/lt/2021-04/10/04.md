---
title:  Būk atidus, kad neužmirštum
date:   30/11/2021
---

4. Perskaitykite Įst 4, 9. 23. Ką Viešpats liepia čia daryti ir kodėl šis patarimas yra itin svarbus tautai?

Abejose šiose eilutėse vyrauja du veiksmažodžiai – „būk atidus“ ir „neužmirštum“. Viešpats sako būti atidiems ir neužmiršti. Tai yra, neužmirškite, ką Viešpats padarė dėl jūsų, nei Sandoros, kurią Jis sudarė su jumis.
Veiksmažodis „būk atidus“, smr (kuris taip pat pavartotas kita forma Įst 4, 9 – „saugokis“), kartojamas visame Senajame Testamente, ir jis reiškia – „saugotis“, „atidžiai stebėti“ arba „sergėti“. Įdomu tai, kad pirmą kartą Šventajame Rašte jis pavartotas dar prieš nuodėmę, kai Viešpats liepė Adomui „rūpintis“ jam užveistu sodu (Pr 2, 15).
Vis dėlto dabar Viešpats liepia tautai, kiekvienam atskirai (veiksmažodis yra vienaskaitos formos), saugotis, kad ji nepamirštų. Neužmiršti ne tiek atminties praradimo prasme (nors laikui bėgant naujoms kartoms taip gali nutikti), bet atsainiai vykdant Sandoros įsipareigojimus. Tai reiškia, kad izraelitai turėjo atsižvelgti į tai, kas jie, ir ką tai reiškia, kalbant apie jų gyvenimą Dievo, kitų hebrajų, ateivių ir aplinkinių tautų akivaizdoje.

`Dar kartą perskaitykite Įst 4, 9 (taip pat žr. Įst 6, 7 ir Įst 11, 19), tačiau daugiausia dėmesio skirkite paskutinei daliai, susijusiai su jų vaikų ir anūkų mokymu. Kuo tai susiję su padėjimu jiems nepamiršti?`

Ne atsitiktinumas, kad iškart po to, kai Mozė liepia jiems nepamiršti, neleisti šiems dalykams „išslysti iš savo širdies“, jis liepia jų mokyti kitas kartas. Jų vaikai ne tik turėjo girdėti apie šiuos dalykus, bet, galbūt svarbiau, pasakoti ir atpasakoti tai, ką Dievas dėl jų padarė, kad žmonės nepamirštų šių dalykų. Ar gali būti geresnis būdas išsaugoti žinioms apie tai, ką Viešpats padarė dėl savo išrinktosios tautos?

`Kaip pasakojimas kitiems apie asmeninį patyrimą su Viešpačiu pasitarnavo ne tik kitiems, bet ir jums patiems? Kaip pasakojimas, kaip Dievas vedė, padėjo nepamiršti, kad Jis vedė?`
