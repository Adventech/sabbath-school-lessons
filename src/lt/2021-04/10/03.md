---
title:  Dėl praėjusių dienų
date:   29/11/2021
---

Pakartoto Įstatymo 4 perskaitėme nuostabius Viešpaties per Mozę duotus pamokymus savo tautai dėl jos, kaip Dievo išrinktos tautos, privilegijų. Jis atpirko ją iš Egipto „rykštėmis, ženklais ir stebuklais, karu, galingai pakelta ranka ir siaubą keliančiais darbais, kaip kad Viešpats, jūsų Dievas, padarė tau matant dėl jūsų Egipte“ (Įst 4, 34). Kitaip tariant, Dievas ne tik padarė dėl jos kažką nuostabaus, bet ir darė tai įsimintinais būdais, kurie turėtų padėti niekada nepamiršti, kokius nuostabius darbus Jis dėl jos padarė.

`2. Perskaitykite Įst 4, 32–39. Ką Viešpats liepė izraelitams prisiminti ir kodėl buvo itin svarbu, kad jie prisimintų šiuos dalykus?`

Mozė atkreipė tautos dėmesį į istoriją, net į patį pasaulio sukūrimą, ir retoriškai klausė, ar per visą istoriją buvo padaryta kažkas panašaus, kaip buvo padaryta dėl jos. Tiesą sakant, jis liepia jai klausti; tai yra, pačiai ištirti ir suprasti, ar kada nors kam nors, pavyzdžiui, dar buvo nutikę tai, ką ji patyrė. Iškėlęs keletą klausimų, Mozė bandė priversti izraelitus pačius suvokti, ką Viešpats dėl jų padarė, ir galų gale, kokie dėkingi jie turėtų būti už Jo galingus darbus jų gyvenime.
Svarbiausia šiuose darbuose buvo išvadavimas iš Egipto ir tada, kas, galbūt, dar labiau stebina, Jo kalbėjimas jiems prie Sinajaus, leidžiant jiems išgirsti Jį kalbant „iš ugnies“.

`3. Perskaitykite Įst 4, 40. Mozės pageidavimu, kokią išvadą tauta turėjo padaryti dėl šių žodžių apie tai, ką Dievas dėl jos padarė?`

Viešpats nedarė viso to be tikslo. Jis atpirko savo tautą, laikydamasis Jam tenkančios Sandoros, kurią buvo sudaręs su ja, dalies. Jie buvo išvaduoti iš Egipto, netrukus pateks į Pažadėtą kraštą. Dievas padarė tai, kas Jam priklausė; dabar izraelitai buvo paraginti daryti tai, kas priklausė jiems, o tai paprasčiausiai paklusti.

`Kaip šis modelis atspindi išganymo planą, atskleistą Naujajame Testamente? Ką Jėzus padarė dėl mūsų ir kaip reaguoti į tai, ką Jis dėl mūsų padarė? (žr. Apr 14, 12)`
