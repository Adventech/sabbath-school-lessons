---
title:  Tolesniam tyrinėjimui
date:   03/12/2021
---

> <p></p>
> „Kokią užuojautą savo klystantiems kūriniams Dievas išreiškė sukurdamas debesyse nuostabią vaivorykštę kaip Jo Sandoros su žmonėmis ženklą! Viešpats pareiškė, kad žvelgdamas į tą juostą Jis prisiminsiąs Sandorą. Tai nereiškia, kad Jis kada nors pamirš savo pažadą; Jis kalba su mumis mūsų šneka, kad galėtume geriau Jį suprasti. Dievas yra taip sumanęs, kad kai būsimų kartų vaikai klausinės apie šlovingojo, dangų juosiančio lanko prasmę, jų tėvai papasakotų tvano istoriją ir pasakytų jiems, kad Aukščiausiasis išlenkė lanką debesyse kaip patikinimą, kad vanduo niekada nebeužtvindys Žemės. Kartoms tai liudys Dievo meilę žmogui ir stiprins jo pasitikėjimą Dievu.“ (E. Vait, Patriarchai ir pranašai, p. 77)

Nuo krikščionybės pradžios nė viena bažnyčia neprilygo turtu ir žemiškomis gėrybėmis šiandienei bažnyčiai kai kuriose pasaulio šalyse. Kyla klausimas, kokia to kaina? Toks turtas tikrai daro įtaką mūsų dvasingumui – ir ne į gera. O kaip kitaip? Nuo kada turtai ir medžiaginė gausa puoselėja krikščioniškas savęs išsižadėjimo ir pasiaukojimo dorybes? Daugeliu atvejų įvyksta priešingai – kuo daugiau žmogus turi, juo labiau jis apsirūpinęs, tuo mažiau jis linkęs priklausyti nuo Dievo. Kad ir kokie tenkinantys, turtai bei klestėjimas atneša daug pavojingų dvasinių pinklių.

**Klausimai aptarimui:**

`1. Aptarkite klausimą, kaip turtas (kuris gali būti labai santykinis; tai yra, asmuo, kuris nėra laikomas turtingu savo šalyje, gali būti itin turtingas kitoje šalyje) gali paveikti mūsų dvasingumą. Kaip „turintieji pinigų“ gali apsisaugoti nuo dvasinių pavojų, kuriuos gali atnešti turtas?`

`2. Klasėje aptarkite paskutines Kristaus gyvenimo valandas ir tai, ką jos mums pasako apie Dievo meilę mums ir kodėl mes niekada neturėtume pamiršti šios meilės tikrovės. Kas dar atskleidžia Dievo gerumą ir kodėl turėtume visada atminti šią tikrovę?`

`3. Nors kai kurie mokslininkai sako, kad pasaulinio tvano nebuvo, nors Raštas sako priešingai, jog buvo (ir vaivorykštė), kai kurie teigia, kad nebuvo ir pasaulio sukūrimo per šešias dienas, nors Raštas sako, jog buvo (ir septintoji diena – sabata atminimui). Ką tai turėtų mums pasakyti apie galingą ir neigiamą kultūros poveikį tikėjimui?`
