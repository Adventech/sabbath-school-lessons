---
title:  Pavalgęs ir sotus
date:   01/12/2021
---

Vienas buvęs bažnyčios vadovas, 34 metus dirbęs Septintosios dienos adventistų Generalinėje Konferencijoje, pasakojo, kaip prieš daugelį metų jis ir jo žmona, nusileidę oro uoste, nerado lagamino. „Ten pat“, – sakė jis, – prie bagažo konvejerio ir viešumoje mes atsiklaupėme ir meldėmės, prašydami Viešpaties sugrąžinti pamestą lagaminą“. Tada jis sakė, kad po daugelio metų nutiko tas pat, jie atvyko į oro uostą, bet bagažas – ne. Jis pasakojo, kas nutiko toliau. – „Nesijaudink, – pasakė jis žmonai, – draudimas pasirūpins“.

`5. Turėdami omenyje šį pasakojimą, perskaitykite Įst 8, 7–18. Dėl ko Viešpats įspėjo savo tautą čia ir ką tai turėtų reikšti mums šiandien?`

Pagalvokite, ką izraelitams atneštų ištikimybė Viešpačiui. Jie ne tik turėtų puikų ir turtingą kraštą, „kur galėsi valgyti duonos nestokodamas, kur jums nieko netrūks“ (Įst 8, 9), bet jie bus nepaprastai palaiminti šiame krašte – bandos ir kaimenės, auksas, sidabras ir gražūs namai. Tai yra, jiems bus suteikti visi medžiaginiai patogumai, kuriuos šis gyvenimas gali pasiūlyti.
Bet kas tada? Jie susidurs su pavojumi, kurį visada lemia turtas ir fizinė gerovė, t.y. pamiršti, kad tik „Viešpats, tavo Dievas, yra tas, kuris tau duoda galybę būti turtingam“ (Įst 8,18).
Galbūt ne iš karto, bet bėgant metams ir turint visus reikalingus medžiaginius patogumus, jie pamirš savo praeitį, pamirš, kaip Viešpats vedė juos per „tą plačią ir siaubingą dykumą“ (Įst 1, 19) ir, tiesą sakant, manys, kad būtent jų pačių sumanumas ir talentai užtikrino jiems tokią sėkmę.
Būtent dėl to Viešpats perspėjo juos (ir, deja, ypač skaitant vėlesnius pranašus, būtent taip jiems ir nutiko).
Taigi šiame klestėjime Mozė sako jiems prisiminti, jog gerovę jiems užtikrino tik Viešpats, ir neapsigauti medžiaginiais palaiminimais, kuriuos Jis jiems suteikė. Po šimtmečių pats Jėzus palyginimu apie sėjėją perspėjo dėl turto apgaulės (Mk 4, 19).

`Nesvarbu, kiek čia turime pinigų ir medžiaginio turto, visi esame kūnas ir kraujas, pateksiantys į duobę žemėje. Ką tai turėtų mums pasakyti apie turto keliamus pavojus, nes turtas gali paskatinti mus pamiršti Vienintelį, galintį mus išgelbėti iš tos duobės žemėje?`
