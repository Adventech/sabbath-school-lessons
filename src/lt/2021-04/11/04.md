---
title:  Pakartoto Įstatymo knyga Jeremijo knygoje
date:   07/12/2021
---

Prieš daugelį metų jaunas vyras, agnostikas, buvo uolus tiesos ieškotojas – kad ir kokia ši tiesa būtų ir kur ji jį benuvestų. Galų gale jis ne tik įtikėjo Dievu Tėvu ir Jėzumi, bet ir priėmė Septintosios dienos adventistų žinią. Jo mėgstamiausia Rašto eilutė buvo Jer 29, 13: „Kai Manęs ieškosite, rasite Mane. Taip, jeigu visa širdimi Manęs ieškosite“. Po daugelio metų, tyrinėdamas Raštą, jis vėl rado šią eilutę, bet Pakartoto Įstatymo knygoje. Tai yra, Jeremijas ją paėmė iš Mozės.

`4. Perskaitykite Įst 4, 23–29. Koks yra šio pažado Izraeliui kontekstas ir kaip jis galėtų būti susijęs su mumis šiandien?`

Jau tyrinėjome, Pakartoto Įstatymo knyga buvo iš naujo atrasta valdant karaliui Jošijui, ir valdant Jošijui Jeremijas pradėjo savo tarnystę. Taigi nestebina tai, kad Pakartoto Įstatymo knygos įtaka matoma Jeremijo raštams.

`5. Perskaitykite Jer 7, 1–7. Ką Jeremijas liepė tautai daryti ir kaip tai susiję su tuo, kas buvo parašyta Pakartoto Įstatymo knygoje?`

Pakartoto Įstatymo knygoje Mozė daug kartų pabrėžė, kad izraelitų gyvenimas Kanaano krašte buvo sąlyginis ir kad jei jie nepaklus, jie neišliks toje vietoje, kurią jiems išrinko Dievas. Pažvelkite į konkretų įspėjimą Jer 7, 4, kuris reiškia, kad taip, tai buvo Dievo šventykla ir, taip, jie buvo išrinktoji tauta, tačiau visa tai bus nesvarbu, jei jie nebus paklusnūs.
Šis paklusnumas apėmė tai, kaip jie elgėsi su svetimšaliais, našlaičiais, našlėmis – mintis, tiesiogiai susijusi su Pakartoto Įstatymo knygos nuostatomis ir kai kuriomis Sandoros nuostatomis, kurių jie privalėjo laikytis: „Nepažeisi ateivio ar našlaičio teisių; neimsi iš našlės drabužio užstatu“ (Įst 24, 17; taip pat žr. Įst 24, 21; Įst 10, 18–19; Įst 27, 19).

`6. Perskaitykite Jer 4, 4 ir palyginkite su Įst 30, 6. Kokia čia žinia tautai ir kaip šis principas vienodai galioja ir Dievo žmonėms šiandien?`
