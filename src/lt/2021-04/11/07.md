---
title:  Tolesniam tyrinėjimui
date:   10/12/2021
---

> <p></p>
> „Tai [Mch 6, 1–8] viena iš didžiųjų Senojo Testamento eilučių. Kaip Am 5, 24 ir Oz 6, 6, ji atspindi aštuntojo šimtmečio pranašų žinią. Eilutė prasideda gražiu Sandoros ieškinio pavyzdžiu, kai pranašas kviečia tautą išklausyti Jehovos kaltinimo. Kalnai ir kalvos yra liudininkai, nes jie egzistuoja ilgą laiką ir matė Dievo elgesį su Izraeliu. Užuot tiesiogiai apkaltinęs Izraelį, kad šis nesilaikė Sandoros, Dievas klausia Izraelio, ar jis turi Jam priekaištų. ‘Ką Aš padariau? Kuo tave nuvarginau?’ Susidūrę su neteisybe, kai kurie vargšai galėjo pavargti darydami gera. Atsiradus galimybei greitai praturtėti, kai kurie žemvaldžiai galėjo pavargti laikytis Sandoros įsakų“ (Ralph L. Smith, Word Biblical Commentary, Micah–Malachi, (Grand Rapids, MI: Word Books, 1984), 32 t., 50 p.).

> <p></p>
> „Reformos metu karalius [Jošijas] dėmesį sutelkė į visų likusių stabmeldystės apraiškų sunaikinimą. Krašto gyventojai ilgai laikėsi aplinkinių tautų papročių, lenkdamiesi stabams iš medžio ir akmens, todėl atrodė, jog žmogiškomis jėgomis beveik neįmanoma pašalinti šių blogio pėdsakų. Tačiau Jošijas atkakliai stengėsi išvalyti kraštą“ (E. Vait, „Prophets and Kings“, 401 p.).

**Klausimai aptarimui:**  

`1. Aišku, mes esame Septintosios dienos adventistai ir su turimos tiesos žinia mes matome save (deramai) toje pačioje būklėje, kurioje buvo senovės Izraelis – turinčius tiesas, kurias privalėjo išgirsti izraelitus supęs pasaulis. Tai mums didžiulė garbė. Vis dėlto, jūsų manymu, ar mes gerai vykdome su šia privilegija tenkančias pareigas?`

`2. Įsivaizduokite save Danieliaus vietoje, jūs matėte, kaip jūsų tauta buvo užkariauta ir nugalėta, jūs žinote, kad šventykla, viso tikėjimo centras, buvo sugriauta stabmeldžių pagonių. Kaip, vis dėlto, Pakartoto Įstatymo knygos mokymas šiuo metu galėjo labai sustiprinti jo (ar bet kurio kito žydo) tikėjimą? Tai yra, kaip ši knyga jam padėjo suprasti visa, kas vyko ir kodėl tai įvyko? Panašiai, kaip su Šventuoju Raštu susijęs supratimas apskritai padeda mums įveikti išbandymus, kurie, priešingu atveju, mums nežinant Šventojo Rašto mokymo, galėtų mus įbauginti? Ko atsakymas turėtų mus išmokyti, kiek esminis Raštas turi būti mūsų tikėjimui?`

`3. Klasėje aptarkite 70 savaičių pranašystę Dan 9, 24–27. Kokį vaidmenį šioje pranašystėje atlieka Sandora ir kodėl Sandoros idėja yra itin svarbi jai – ir mums?`
