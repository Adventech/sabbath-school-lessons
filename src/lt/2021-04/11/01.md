---
title:  Pakartoto Įstatymo knyga vėlesniuose Raštuose
date:   04/12/2021
---

### Šios savaitės tyrinėjimui skaitykite:
2 Kar 22; Neh 9, 6; Jer 7, 1–7; Ps 148, 4; Jer 29, 13; Mch 6, 1–8; Dan 9, 1–19.

> <p>Įsimintina eilutė:</p>
> „Tačiau ieškosi ten Viešpaties, savo Dievo, ir rasi Jį, jei ieškosi visa širdimi ir visa siela.“ (Įst 4, 29)

Vienas iš nuostabių su Raštu susijusių dalykų, ypač Senuoju Testamentu, yra dažnas nurodymas ar užsiminimas apie save; tai yra, rašiusieji Senąjį Testamentą vėliau mini rašiusiuosius anksčiau, naudodamiesi jais ir jų raštais, kad patvirtintų savo nuomonę.

Pavyzdžiui, Psalmė 81 grįžta prie Išėjimo knygos ir tada beveik pažodžiui cituoja Dešimties įsakymų įžangą: „Aš Viešpats, tavo Dievas, kuris išvedžiau tave iš Egipto žemės“ (Ps 81, 11).

Visame Senajame Testamente nurodoma į Pradžios knygą, ypač pasakojimą apie pasaulio sukūrimą, pavyzdžiui: „Pažiūrėjau į žemę, ir štai ji nualinta ir dyka! Žvelgiau į dangų, ir nebuvo jame šviesos!“ (Jer 4, 23; taip pat žr. Pr 1, 2)

Taip, rašiusieji Senąjį Testamentą vėliau, pavyzdžiui, pranašai, daug kartų nurodė į Pakartoto Įstatymo knygą, kuri atliko esminį vaidmenį ankstyvojo Izraelio Sandoros gyvenimui. Šią savaitę daugiausia dėmesio skirsime tam, kaip Pakartoto Įstatymo knygą naudojo rašiusieji vėliau. Kokias šios knygos dalis jie naudojo ir kokias mintis jie išsakė, kurios mums aktualios šiandien?
