---
title:  Ko reikalauja Viešpats?
date:   08/12/2021
---

Daug pranašų raštų ragina ištikimybei. Ir ne tik ištikimybei apskritai, bet ištikimybei jiems tenkančios Sandoros dalies, kuri dar kartą buvo patvirtinta prieš pat jiems įžengiant į kraštą. Tai vaizduojama Pakartoto Įstatymo knygoje – dar kartą patvirtinama Dievo Sandora su Izraeliu. Po 40 metų klajojimo Viešpats dabar turėjo įvykdyti (arba pradėti vykdyti) daugiau savo Sandoros pažadų, Jam tenkančios Sandoros dalies. Taigi Mozė taip pat ragino izraelitus įvykdyti jiems tenkančią dalį. Iš tiesų daugelis pranašų raštų iš esmės buvo vienodi – raginimas tautai laikytis jai tenkančios Sandoros dalies.

`7. Perskaitykite Mch 6, 1–8. Ką Viešpats čia sako tautai ir kaip tai susiję su Pakartoto Įstatymo knyga? (taip pat žr. Am 5, 24 ir Oz 6, 6)`

Tyrinėjantieji Raštą šiose Michėjo knygos eilutėse įžvelgia tai, kas vadinama „Sandoros ieškiniu“, kai Viešpats „paduoda į teismą“ arba iškelia bylą savo tautai dėl Sandoros sulaužymo. Šiuo atveju Michėjas sako, kad Viešpats „bylinėjasi su savo tauta“ (Mch 6, 2), o žodis „bylinėjasi“ (riv) gali reikšti teisinį ginčą. Tai reiškia, kad Viešpats iškėlė jiems teisinę bylą, simbolis, reiškiantis teisinę (be to, kad yra santykių pusė) Sandoros pusę. Tai neturėtų stebinti, nes galų gale svarbiausia Sandoroje buvo Įstatymas.
Taip pat atkreipkite dėmesį į tai, kaip Michėjas skolinasi kalbą tiesiai iš Pakartoto Įstatymo knygos: „O dabar, Izraeli, ko gi reikalauja iš tavęs Viešpats, tavo Dievas? Vien pagarbiai bijoti Viešpaties, savo Dievo, eiti visais Jo keliais, mylėti Jį, tarnauti Viešpačiui, savo Dievui, visa savo širdimi ir visa siela ir laikytis visų Viešpaties, tavo Dievo, įsakymų bei įstatų, kuriuos įsakau tau šiandien tavo paties labui“ (Įst 10, 12–13). Užuot citavęs, Michėjas ją keičia iš Pakartoto Įstatymo knygos „įstatymo raidės“ į „įstatymo dvasią“, kuri susijusi su buvimu teisiais ir gailestingais.
Atrodo, kad, nepaisant išorinės religijos ir pamaldumo (daugybė atnašų, t. y. tūkstančiai avinų), tai nėra Izraelio Sandoros santykių su Dievu pagrindas. Kuo naudingas visas šis išorinis pamaldumas, jei, pavyzdžiui: „Jie užsigeidžia dirvų ir pasigrobia jas, užsimano namų ir atima juos; jie išguja savininką iš jo namų ir žmones iš jų paveldo“ (Mch 2, 2)? Izraelis turėjo būti pasaulio šviesa, apie kurią tautos sakys su nuostaba: „Iš tikrųjų išmintingi ir protingi yra žmonės šios didelės tautõs!“ (Įst 4, 6) Taigi jie turėjo elgtis išmintingai ir supratingai, įskaitant jų teisingą ir gailestingą elgesį su žmonėmis.
