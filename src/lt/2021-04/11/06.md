---
title:  Danieliaus malda
date:   09/12/2021
---

Viena geriausiai žinomų maldų visame Senajame Testamente yra užrašyta Danieliaus 9. Skaitydamas pranašą Jeremiją ir sužinojęs, kad Izraelio „nuniokojimas“ (Dan 9, 2), septyniasdešimt metų, netrukus turėjo pasibaigti, Danielius pradėjo nuoširdžiai melstis.
Ir kokia tai buvo malda – gyvybinga ir nuoširdi, jam išpažįstant savo ir savo tautos nuodėmes, tuo pačiu pripažįstant Dievo teisumą juos ištikusios nelaimės metu.

`8. Perskaitykite Dan 9, 1–19. Kokių pastebite minčių, tiesiogiai susijusių su Pakartoto Įstatymo knyga?`

Danieliaus malda yra santrauka, dėl ko tauta buvo įspėta Pakartoto Įstatymo knygoje, jei nesilaikys Sandoros. Du kartus Danielius atsiminė Mozės Įstatymą (Dan 9, 11. 13), kuris, be abejo, įtraukė Pakartoto Įstatymo knygą ir, šiuo atveju, ji galėjo būti minima.
Kaip parašyta Pakartoto Įstatymo knygoje, jie buvo išvaryti iš krašto (žr. Įst 4, 27–31 ir Pakartoto Įstatymo 28), nes nepakluso, kaip Mozė įspėjo (Įst 31, 29).
Tragiška, kad vietoj to, jog aplinkinės tautos būtų sakę: „Iš tikrųjų išmintingi ir protingi yra žmonės šios didelės tautõs!“ (Įst 4, 6), Izraelis tapo „pajuoka“ (Dan 9, 16) šioms tautoms.
Danieliui ašarojant ir maldaujant, jis neklausia to, kas daugumai įprasta klausti, kai ištinka nelaimė: „Kodėl?“ Jis neklausia, nes Įstatymo knygos dėka jis tiksliai žino, kodėl visi šie dalykai įvyko. Kitaip tariant, Pakartoto Įstatymo knygos tekstas suteikė Danieliui (ir kitiems tremtiniams) kontekstą, kuriame jis suprato, kad ištikęs blogis buvo ne tiesiog aklas likimas, aklas atsitiktinumas, bet jų nepaklusnumo vaisius, būtent tai, dėl ko jie buvo įspėti.
Bet, svarbiau, Danieliaus malda išreiškė tikrovę, kad, nepaisant šių įvykių, yra viltis. Dievas jų neapleido, nors taip ir galėjo atrodyti. Pakartoto Įstatymo knyga suteikė ne tik kontekstą jų aplinkybėms suprasti, bet ir pažadą atkurti.

`9. Perskaitykite Dan 9, 24–27, su Jėzumi ir Jo mirtimi ant kryžiaus susijusią pranašystę. Kodėl ši pranašystė buvo duota Danieliui (ir mums visiems) Izraelio tremties ir sugrįžimo pažado kontekste? `
