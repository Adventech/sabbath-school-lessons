---
title:  Dangus bei dangaus aukštybės
date:   06/12/2021
---

Pakartoto Įstatymo 5 skyrius aiškiai parodo, kad Įstatymas ir Sandora buvo svarbiausi ne tik Izraelio santykiams su Dievu, bet ir kaip išrinktosios tautos tikslui (Įst 7, 6; Įst 14, 2; Įst 18, 5).

`2. Perskaitykite Įst 10, 12–15, kur pabrėžiama ši mintis dėl Įstatymo ir Izraelio kaip išrinktosios tautos. Ką vis dėlto reiškia Rašto žodžiai „dangus bei dangaus aukštybės“? Ką Mozė tuo norėjo pasakyti?`

Ką reiškia žodžiai „dangus bei dangaus aukštybės“ nėra visiškai aišku, bent jau šiame kontekste, tačiau Mozė nusako Dievo didybę ir galią. Tai reiškia, kad Jam priklauso ne tik pats dangus, bet ir „dangaus aukštybės“, greičiausiai tai šnekamoji išraiška, nurodanti į aukščiausią Dievo galią visai kūrinijai.

`3. Perskaitykite pateiktas eilutes, atsižvelgiant į žodžius, kurie pirmą kartą pavartoti Pakartoto Įstatymo knygoje. Kiekvienu atveju, kokia yra mintis, ir kaip mes čia matome Pakartoto Įstatymo knygos įtaką?`

1 Kar 8, 27													

Neh 9, 6 													

Ps 148, 4											

Ši tema ypač akivaizdi Nehemijo 9, kur apie Dievą kalbama kaip apie Kūrėją, kurį vienintelį reikia garbinti. Jis sukūrė viską, net „dangaus aukštybes su jų galybėmis“ (Neh 9, 6). Tiesą sakant, Neh 9, 3 sakoma, kad jis skaitė iš Įstatymo knygos, greičiausiai, kaip Jošijo laikais, iš Pakartoto Įstatymo knygos, kurioje po kelių eilučių paaiškinama, kodėl levitai, šlovindami ir garbindami Dievą, vartojo šiuos žodžius – „dangus bei dangaus aukštybės“, cituojant tiesiai iš Pakartoto Įstatymo knygos.

`Dievas yra ne tik žemės, bet ir dangaus bei dangaus aukštybių Kūrėjas. Pagalvojus, kad tas pats Dievas žengė prie kryžiaus! Kodėl garbinimas yra itin tinkama reakcija į tai, ką Dievas padarė dėl mūsų?`
