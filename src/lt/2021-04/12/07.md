---
title:  Tolesniam tyrinėjimui
date:   17/12/2021
---

Kaip Senasis Testamentas cituoja pats save (tai yra, kai kurie pranašai cituoja ar nurodo, pavyzdžiui, tekstus iš penkių Mozės knygų), Naujasis Testamentas kupinas citatų ir nuorodų į Senąjį. Psalmės, Izaijo knyga ir Pakartoto Įstatymo knyga buvo vienos iš labiausiai cituojamų. Taip pat rašiusieji Naująjį Testamentą dažnai cituodavo vadinamąją Septuagintą (LXX), kartais vadinamą „Graikišką Senąjį Testamentą“, kuris buvo anksčiausia žinoma hebrajų Biblija graikų kalba. Pirmosios penkios Biblijos knygos, žinomos kaip Tora ar Penkiaknygė, buvo išverstos trečiajame šimtmetyje prieš Kristų, o likusi Senojo Testamento dalis – apie antrą šimtmetį prieš Kristų.
Taip pat galima daug sužinoti apie Rašto aiškinimą atsižvelgus į tai, kaip įkvėpti Naujojo Testamento autoriai naudojosi Senuoju. Viena iš pirmųjų pamokų yra ta, kad, skirtingai nei tyrinėjantieji Raštą šiandien, rašiusieji Naująjį Testamentą niekada nekėlė klausimų dėl Senojo Testamento knygų autentiškumo ar autoriteto. Niekas jų raštuose neatskleidė abejonių dėl, pavyzdžiui, Senojo Testamento pasakojimų istoriškumo, pradedant Adomo ir Ievos gyvenimu, nuopuoliu, tvanu, Abraomo pašaukimu ir pan. Abejojimas šiais dalykais yra tik žmogiškas skepticizmas, ir jam neturėtų būti vietos Septintosios dienos adventistų širdyje ir mintyse.

**Klausimai aptarimui:**

`1. Turint omenyje visą šviesą, kuri buvo suteikta Septintosios dienos adventistams, ko ji turėtų išmokyti apie didelę mūsų atsakomybę būti ištikimiems mums duotoms tiesoms?`

`2. Dar kartą perskaitykite Įst 18, 9–14. Kokių šių pasibjaurėtinų Viešpačiui apraiškų yra šiandien ir kaip galime užtikrinti, kad jų išvengtume?`

`3. Kodėl krikščionys, suprantantys visuotinį Kristaus mirties ant kryžiaus taikymą, niekada neturėtų „pakelti veidų“ (žr. II dalį)? Kaip mes galime atpažinti savyje polinkį tai daryti (ir ar mes neapgaudinėjame savęs, jei neigiame, kad mumyse yra bent kažkoks polinkis tai daryti?). Kaip kryžius ir kryžiaus atminimas gali išgydyti mus nuo šio netinkamo nusistatymo?`
