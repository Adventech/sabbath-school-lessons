---
title:  Veidų pakėlimas
date:   13/12/2021
---

Pakartoto Įstatymo 10 Mozė (dar kartą) pasakojo Izraelio istoriją ir (vėl) panaudojo šias pastabas, norėdamas priminti tautai ištikimybę. Tame įspėjime jis pasakė dar kai ką.

`2. Perskaitykite Įst 10, 17–19. Kokia čia esminė žinia tautai ir kodėl ši žinia aktuali šiandienei Dievo bažnyčiai?`

Žodžiai „nesantis šališkas“ išversti iš hebrajų kalbos posakio; pastarasis pažodžiui reiškia, kad Jis „nepakelia veidų“. Manoma, kad jis atėjo iš teisinės aplinkos, kada teisėjas ar karalius, matydamas teisiamojo veidą ir, atsižvelgdamas į jo padėtį (svarbus ar nereikšmingas asmuo), teisėjas ar karalius paskelbdavo nuosprendį. Pakartoto Įstatymo knygoje reikšmė yra ta, kad Viešpats, nepaisant savo didžiulės galios ir jėgos, taip su žmonėmis nesielgia. Jis sąžiningas su visais, nepaisant jų padėties. Ši tiesa, žinoma, buvo atskleista Jėzaus gyvenime, kaip Jis elgėsi net su visuomenės paniekintaisiais.

`3. Perskaitykite Apd 10, 34; Rom 2, 11; Gal 2, 6; Ef 6, 9; Kol 3, 25 ir 1 Pt 1, 17. Kaip šiose eilutėse pasinaudota Įst 10, 17?`

Nors aplinkybės ir skirtingos (Laiške efeziečiams Paulius moko šeimininkus atsižvelgti į jų elgesį su savo vergais; Laiške romiečiams Paulius kalba apie tai, kad išganymui ir pasmerkimui žydai ir pagonys yra vienodi), visose šiose eilutėse grįžtama prie Pakartoto Įstatymo knygos ir minties, kad Dievas „nepakelia veido“. Ir jei to nedaro „dievų Dievas ir viešpačių Viešpats – didingas Dievas, galingas ir baisus“, tuomet ir mes neturėtume to daryti.
Tai, kaip Paulius šią mintį panaudojo Laiške romiečiams, galime įžvelgti Evangelijos apreiškimą – visi esame vienoje plotmėje, nepaisant padėties. Mes visi esame puolę ir mums reikalinga išganingoji Dievo malonė. Geroji žinia yra ta, kad, nepaisant mūsų padėties, mums visiems siūlomas išganymas Jėzuje Kristuje.

`Kaip dažnai, net subtiliai, jūs „pakeliate veidus“ ir kodėl kryžius mums parodo, koks iš tikrųjų yra nuodėmingas toks nusistatymas?`
