---
title:  Prakeiktas ant medžio
date:   14/12/2021
---

`4. Perskaitykite Gal 3, 1–14. Ką Paulius sako, kas aktualu mums šiandien, ir kaip jis naudojasi Įst 27, 26 ir Įst 21, 22–23, savo nuomonei išsakyti?`

Deja, krikščionims įprasta naudoti šį laišką kaip tam tikrą pateisinimą Įstatymo, Dešimties įsakymų, nesilaikymui. Žinoma, šis argumentas iš tikrųjų naudojamas kaip priežastis nesilaikyti ketvirtojo įsakymo, tarsi šio vieno įsakymo laikymasis, priešingai kitiems devyniems, kažkaip prilygsta Įstatymo raidės prisilaikymui, apie kurį čia Paulius rašė.
Vis dėlto Paulius nerašė prieš Įstatymą, ir tikrai niekas šiose eilutėse negalėjo pateisinti sabatos įsakymo laužymo. Atsakymą galima rasti Gal 3, 10, kur jis rašo, kad „visiems, kurie remiasi Įstatymo darbais, gresia prakeikimas“, o tada jis cituoja Įst 27, 26. Klausimas yra susijęs ne su Įstatymų laikymusi, o „pasikliovimu Įstatymu“ – sudėtinga, jei ne neįmanoma pozicija puolusiems, tokiems kaip mes.
Pauliaus mintis ta, kad mes išgelbėti ne Įstatymo darbais, bet dėka Kristaus mirties vardan mūsų, kuri mums įskaitoma tikėjimu. Čia jis pabrėžia tai, ką Kristus atliko dėl mūsų ant kryžiaus. Akcentuodamas šią mintį jis vėl grįžta į Pakartoto Įstatymo knygą, šį kartą Įst 21, 23. Kaip ir Jėzus, Paulius sako: „parašyta“, o tai rodo į Senojo Testamento autoritetą, ir tada jis cituoja iš eilutės, kurioje kalbama apie asmenį, įvykdžiusį mirties bausmę užtraukiantį nusikaltimą, už kurį buvo įvykdyta mirties bausmė, pakabinimas ant medžio, galbūt kaip atgrasymas kitiems.
Tačiau tuo naudodamasis Paulius nusako pavaduojančios Kristaus mirties simbolį vardan mūsų – Kristus už mus tapo „prakeikimu“ ta prasme, kad susidūrė su Įstatymo prakeikimu; tai yra, mirtimi, su kuria susidurs visi žmonės, nes visi sulaužė Įstatymą. Su Evangelija susijusi geroji naujiena yra ta, kad prakeikimas, kuris turėjo tekti mums, teko Jam ant kryžiaus, kad „mes tikėjimu gautume pažadėtąją Dvasią“ (Gal 3, 14).
Arba, kaip rašė E. Vait:

> <p></p>
> „Niekas, išskyrus Kristų, negalėjo išgelbėti nupuolusio žmogaus nuo Įstatymo bausmės ir vėl jį sutaikyti su Dangumi. Kristus ryžosi prisiimti nusidėjėlio kaltę ir gėdą – nuodėmę, tokią atstumiančią šventajam Dievui, kad ji turėjo perskirti Tėvą ir Jo Sūnų.“ (E. Vait, Patriarchai ir pranašai, p. 42)

`Pagalvokite, su kuo susidurtumėte, jei už padarytus nusižengimus sulaukėtumėte deramos bausmės. Tačiau dėl to, kad Kristus bausmę už jūsų nusižengimus prisiėmė sau, kad jums to daryti nereikėtų, kokia turėtų būti jūsų reakcija į Jo auką?`
