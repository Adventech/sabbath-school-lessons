---
title:  Pakartoto Įstatymo knyga Naujajame Testamente
date:   11/12/2021
---

### Šios savaitės tyrinėjimui skaitykite:
Mt 4, 1–11; Įst 8, 3; Apd 10, 34; Gal 3, 1–14; Apd 7, 37; Hbr 10, 28–31.

> <p>Įsimintina eilutė:</p>
> „Parašyta: Žmogus gyvas ne viena duona, bet ir kiekvienu žodžiu, kuris išeina iš Dievo lūpų.“ (Mt 4, 4)

Naujasis Testamentas yra kupinas Senojo. Tai yra, įkvėpti rašiusieji Naująjį Testamentą asmenys citavo įkvėptus Senąjį Testamentą rašiusius asmenis kaip autoritetingą šaltinį. Pats Jėzus sakė: „Parašyta“ (Mt 4, 4), turint omenyje, kad tai parašyta Senajame Testamente; ir Jis sakė: „Teišsipildo Raštai“ (Mk 14, 49), turėdamas omenyje Senąjį Testamentą. Kai Jėzus pakeliui į Emausą sutiko du mokinius, užuot padaręs stebuklą, parodydamas jiems, kas Jis yra, „pradėjęs nuo Mozės, primindamas visus pranašus, Jis aiškino jiems, kas visuose Raštuose apie Jį pasakyta“ (Lk 24, 27).
Nesvarbu, ar cituodami Senąjį Testamentą, ar minėdami nuorodas į pasakojimus ir pranašystes, rašiusieji Naująjį Testamentą nuolat naudojo Senąjį Testamentą savo teiginiams paremti, pagrįsti.
Tarp dažnai cituojamų ar nurodomų šaltinių buvo Pakartoto Įstatymo knyga (kartu su Psalmėmis ir Izaijo knyga). Mato evangelija, Morkaus evangelija, Luko raštai, Jono evangelija, Laiškas romiečiams, Laiškas galatams, 1 ir 2 Laiškas korintiečiams, Laiškas hebrajams, ganytojiški laiškai ir Apreiškimo knyga grįžta prie Pakartoto Įstatymo knygos.
Šią savaitę tyrinėsime keletą šių atvejų ir pamatysime, kokią tiesą, turimą tiesą, galime juose įžvelgti.
