---
title:  Gręžti širdį
date:   20/11/2021
---

### Šios savaitės tyrinėjimui skaitykite:
Įst 5, 22–29; Įst 4, 25–31; Įst 30, 1–10; Mt 3, 1–8; Mk 1, 15; Apd 2, 37–38.

> <p>Įsimintina eilutė:</p>
> „Tačiau ieškosi ten Viešpaties, savo Dievo, ir rasi Jį, jei ieškosi visa širdimi ir visa siela.“ (Įst 4, 29)

Tiesą sakant, mes visi esame nuodėmingi. Retkarčiais girdime kokį „ekspertą“ dejuojantį dėl krikščioniškos idėjos, susijusios su elementariu žmogaus sugedimu, tačiau užtenka pasižiūrėti dienos naujienas arba greitai apžvelgti žmonijos istoriją ir šios krikščioniškos doktrinos teisingumas tampa akivaizdus.
Arba dar lengviau, tereikia pažvelgti į veidrodį; iš tikrųjų ne taip toli. Kam nestinga drąsos ilgai žvelgti giliai į savo širdį (o tai gali būti bauginanti vieta), tas žino Rom 3, 9–23 teisingumą: „nes visi yra nusidėję ir stokoja Dievo garbės“ (Rom 3, 23).
Žinoma, gera žinia yra kitoje eilutėje: „nuteisinami dovanai Jo malone dėl Kristaus Jėzaus atpirkimo“ (Rom 3, 24). Esminė šiai didžiai naujienai yra atgaila – mūsų nuodėmės pripažinimas, atgaila dėl jos, prašymas Dievo atleidimo už ją ir galiausiai nusigręžimas nuo jos. Kadangi esame nuodėmingi, atgaila turėtų būti pagrindinė mūsų krikščioniškos būties dalis. Šią savaitę tyrinėsime atgailos idėją, išreikštą Pakartoto Įstatymo knygoje.
