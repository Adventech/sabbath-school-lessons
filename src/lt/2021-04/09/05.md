---
title:  Visa širdimi
date:   24/11/2021
---

Įst 30, 1–10 atskleidžia Dievo malonę ir gerumą atsimetėliams ir nusidėjėliams, net kai tuos nusidėjėlius ir atsimetėlius Dievas išskirtinai palaimino: „Kokia kita didelė tauta turi taip arti savęs esantį dievą, kaip yra Viešpats, mūsų Dievas, kai tik mes Jo šaukiamės?“ (Įst 4, 7) Nepaisant visko, ką Jis padarė dėl jų, ir nepaisant to, kad jie neturėjo jokio pagrįsto pateisinimo savo nuodėmei, jie vis tiek nusidėjo (ar jums buvo nutikę panašiai?).
Ir vis dėlto, net tada – kas?

`5. Įst 30, 1–10 skyriuje sutelkite dėmesį į tai, ką lėmė jų atgaila, sugrįžimas (tešuva) pas Dievą. Ko buvo reikalaujama ir ko tai turėtų šiandien mus mokyti, ką reiškia tikra atgaila?`

Galiausiai jie turėjo apsispręsti, ar grįžti pas Jį ir paklusti Jam visa širdimi. Viena vertus, tikroji problema buvo jų širdis, nes jei jų širdis būtų susitaikiusi su Dievu, jų elgesys būtų deramas, tai yra, jie būtų paklusnūs.
Štai kodėl jiems buvo duotas nuostabus pažadas, kad jei jie grįš pas Viešpatį, nuoširdžiai atsigręš į Jį, tada Jis veiks juose ir apipjaustys jų širdį. Nelaisvėje jie turi apsispręsti grįžti pas Dievą, ir tada Jis susigrąžins juos sau ir parves į kraštą. Ir tada, krašte, Jis juos palaimins. Palaiminimo dalis yra ta, kad Jis stengsis dar labiau pakeisti jų širdį Jo atžvilgiu, kad jie ir jų vaikai mylėtų Viešpatį, savo Dievą, visa širdimi ir visa siela ir išliktų gyvi.
Galų gale, reaguodami į Dievo raginimus (žr. Apd 5, 31), jie turės tikrai atgailauti už savo nuodėmes. Nors nagrinėdama kitokį istorinį kontekstą, E. Vait rašė: „Žmonės liūdėjo dėl to, kad jų nuodėmės užtraukė jiems kančią, bet ne dėl to, kad buvo įžeidę Dievą, pažeisdami Jo šventą Įstatymą. Tikra atgaila yra kur kas prasmingesnė nei sielvartavimas dėl nuodėmės. Ji yra ryžtingas nusigręžimas nuo blogio.“ (Patriarchai ir pranašai, p. 453) Šią tiesa galime pamatyti Įst 30, 1–10.

`Kaip mes galime atskirti gailestį dėl savo nuodėmių padarinių, dėl kurių gali galėtis visi, ir gailėjimąsi dėl pačių nuodėmių? Kodėl šis skirtumas itin svarbus?`
