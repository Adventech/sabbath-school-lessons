---
title:  Įžanga Pakartoto Įstatymo knygai
date:   25/09/2021
---

### Šios savaitės tyrinėjimui skaitykite:
Iz 14, 12–14; Ez 28, 12–17; Pr 3, 1–7; Pr 12, 1–3; Apd 7, 20–36; Iš 19, 4–8.

> <p>Įsimintina eilutė:</p>
> „Kas nemyli, tas nepažino Dievo, nes Dievas yra meilė.“ (1 Jn 4, 8)

Pakartoto Įstatymo knyga, žinoma, neatsirado vakuume. Kaip ir viskas gyvenime, ši knyga egzistuoja kontekste; ir kaip viskam gyvenime, kontekstas atlieka svarbų vaidmenį supratimui, ką ši knyga reiškia ir koks jos tikslas.

Prieš ją buvo daug istorijos, paaiškinančios ne tik pačios Pakartoto Įstatymo knygos, bet ir jos kontekstą kūrusio pasaulio bei situacijų aplinkybes. Kaip būtų sunku suprasti priekinio stiklo valytuvo paskirtį ir funkciją be automobilio, taip būtų sunku suprasti Pakartoto Įstatymo knygos atsiradimą be konteksto, kuriame ji užrašyta, ypač atsižvelgiant į mūsų temą (Pakartoto Įstatymo knyga ir turima tiesa).

Kažkas perskaitė Levo Tolstojaus „Karas ir taika“ – apie 1500 puslapių per tris dienas. Paklaustas, apie ką ši knyga, skaitytojas atsakė:

„Ji apie Rusiją“.

Per vieną savaitę ištyrinėti tūkstantmečių istoriją, kol prieisime prie Pakartoto Įstatymo knygos, būtų panašu. Tačiau sutelkdami dėmesį į svarbiausius dalykus, galime pamatyti kontekstą, o tai būtina, kad suprastume šią knygą, kurioje gausu „turimos tiesos“.