---
title:  Tolesniam tyrinėjimui
date:   01/10/2021
---

Gilesniam ir puikiai apgalvotam didžiosios kovos temos tyrinėjimui, pagrįstam Dievo kaip meilės idėja, parašytam septintosios dienos adventisto, skaitykite– John Peckham, „Theodicy of Love: Cosmic Conflict and the Problem of Evil“ (Grand Rapids, MI: Baker Academic, 2018 m.). Tai, kad šią knygą išspausdino ne adventistų leidykla, rodo, kaip geras Raštu pagrįstas mokslinis darbas gali padėti atskleisti Šventajame Rašte vaizduojamos didžiosios kovos tikrovę.

„Trumpai tariant, aš teigiu, kad Dievo meilė (tinkamai suprantama) yra kosminės kovos centre ir kad Dievo pasišventimo mylėti morališkai pakanka, jog Dievas leistų pasireikšti blogiui reikšmingais padariniais, kad suprastume dangaus apvaizdos veikimą mano vadinamame Sandoros taisyklių kontekste“ (John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), 4 p.).

> <p></p>
> „Įsakymas, kad Izraelis keturiasdešimt metų negalės įžengti į Kanaaną, karčiai apvylė Mozę ir Aaroną, Kalebą ir Jozuę, bet jie nemurmėdami pakluso Dievo sprendimui. Tačiau tie, kurie anksčiau skundėsi Dievo elgesiu jų atžvilgiu ir pareiškė grįšią į Egiptą, ėmė raudoti ir sielvartauti, kai tos Dievo dovanos, kurias jie buvo paniekinę, buvo iš jų atimtos. Anksčiau jie skundėsi dėl nieko, o dabar Dievas privertė juos aimanuoti. Jeigu jie būtų sielvartavę dėl savo nuodėmės, kai ji buvo jiems atvirai atskleista, šio nuosprendžio nebūtų. Tačiau jie sielvartavo dėl paties nuosprendžio, jų širdgėla nevirto atgaila, todėl ir negalėjo tikėtis, kad nuosprendis bus atšauktas.“ (E. Vait, Patriarchai ir pranašai, p. 311)

**Klausimai aptarimui:**

`1. Aptarkite laisvos valios ir meilės klausimą. Kodėl meilė, kad ji galėtų būti meile, turi būti teikiama laisvai? Turint omenyje visas pasaulio kančias, kai kurie teigtų, kad meilė to verta. Ką į tai atsakytumėte?`

`2. Kadangi paklusnumas visame Rašte yra itin svarbus, kas tuomet yra Įstatymo raidės prisilaikymas? Kokie veiksniai bandymą būti ištikimam Dievui, Jo Žodžiui ir įsakams gali paversti Įstatymo raidės prisilaikymo spąstais?`

`3. Klasėje aptarkite III dalies pabaigoje pateiktą klausimą dėl panašumų tarp senovės Izraelio ir Septintosios dienos adventistų bažnyčios. Kokie jie ir kodėl jie mums turėtų rūpėti`