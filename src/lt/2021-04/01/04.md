---
title:  Abraomo Pašaukimas
date:   28/09/2021
---

Abromas (vėliau pavadintas Abraomu) pirmą kartą paminėtas Pradžios 11 genealogijoje, kuri pateikiama iškart po išblaškymo iš Babelio.

`3. Perskaitykite Pr 12, 1–3, Dievo pašaukimą Abromui. Šiandien, žvelgdami atgal, po kryžiaus įvykių, po Jėzaus mirties ir Evangelijos skelbimo, kaip mes suprantame, ką Dievas žadėjo padaryti per Abromą?`

Po daugelio šimtmečių apaštalas Paulius, spręsdamas galatų klaidamokslių klausimą, atkreipė dėmesį į Abraomo pašaukimą, parodydamas, kad tai ankstyva Dievo ketinimų išraiška – Evangelija skelbiama pasauliui. „Taigi supraskite, kad Abraomo vaikai yra tie, kurie tiki. Ir Raštas, numatydamas, kad Dievas tikėjimu nuteisina pagonis, iš anksto paskelbė Abraomui gerąją naujieną: Tavyje bus palaimintos visos tautos. Taip tikintys žmonės susilaukia palaiminimo kartu su tikinčiuoju Abraomu“ (Gal 3, 7–9).

Abraomo pašaukimas pirmą kartą paminėtas Pradžios 12; didžioji dalis likusios Pradžios knygos yra pasakojimas apie jo palikuonis, neveikiančią viena po kitos ainiją, lėmusią vieną sutrikusią šeimą po kitos, ir vis dėlto per jas pažadas galiausiai turėjo būti įvykdytas, pasiekiant lemiamą tašką su Mozės pašaukimu.

`4. Perskaitykite Apd 7, 20–36, kaip kankinys Steponas mokė apie Mozę ir Išėjimą. Kaip tai atitinka pradinį Dievo pažadą Abraomui?`

Nežinojimo, klaidamokslių ir apskritai tiesos nepažinimo (per tris tūkstančius metų aplinkybės ne itin pasikeitė, ar ne?) persmelktame pasaulyje Viešpats pašaukė savo žmones, Abraomo palikuonis, iš Egipto. Per juos Jis siekė ne tik išsaugoti tiesos pažinimą; tai yra su Juo, Jehova, susijusias žinias ir išganymo planą, bet ir paskleisti šį pažinimą likusiam pasauliui.

`Kaip šiandien mes, septintosios dienos adventistai, matome save santykyje su likusiu pasauliu? Tai yra, kokių panašumų yra tarp mūsų ir senovės Izraelio? Svarbiau, kokia atsakomybė dėl šio panašumo tenka kiekvienam iš mūsų individualiai?`