---
title:  Kadeš Barnėja
date:   06/10/2021
---

Pirmąsias Pakartoto Įstatymo knygos dalis persekioja Kadeš Barnėjos šmėkla. Šis nelemtas pasakojimas, kaip matėme, sukūrė Pakartoto Įstatymo knygos kontekstą, todėl verta į ją atidžiau pažvelgti.

`5. Perskaitykite Skaičių 14. Kaip tauta reagavo į žvalgų pranešimą ir kokie buvo jos reakcijos rezultatai? (Taip pat žr. Įst 1, 20–46.)`														

Šis pasakojimas moko daug svarbių dalykų, tačiau viena svarbi pamoka, kuri vėl pasirodys knygoje, pastebima ir Skaičių 14.

`6. Perskaitykite Sk 14, 11–20. Nors mes vėl matome Mozę užtarėjo vaidmenyje, tačiau kuo svarbūs jo pamąstymai su Viešpačiu dėl to, kodėl Jis neturėtų sunaikinti izraelitų?`

Pagalvokite, ką Mozė sakė Dievui. Jei Dievas juos sunaikins, ką pagalvos egiptiečiai ir kitos to krašto tautos. Ši mintis svarbi, nes galiausiai viskas, ką Dievas norėjo pasiekti su Izraeliu, buvo ne tik dėl Izraelio, bet ir dėl visos žmonijos. Izraelio tauta turėjo būti šviesa pasauliui, liudijanti senovės gyventojams apie meilę, galią ir išganymą gyvajame Dieve, o ne beverčiuose stabuose, kuriuos garbino šie žmonės.
Tačiau, kaip sakė Mozė, jei sunaikins šitą tautą, tuomet kas? Tautos sakys: „Dėl to, kad nepajėgė nuvesti šios tautos į kraštą, kurį buvo prisiekęs jiems duoti, Viešpats išžudė juos dykumoje“ (Sk 14, 16).
Kitaip sakant, čia mes matome viso Rašto temą – Dievas turi būti pašlovintas savo tautos, kad Dievo šlovė ir gerumas, meilė ir galia būtų atskleisti Jo bažnyčioje, ko Jis siekia per savo tautą. Žinoma, Jo tauta ne visada palengvina šią užduotį, bet galų gale Dievas bus pašlovintas per savo darbus žemėje.

`Perskaitykite Ef 3, 10. Ką čia sako Paulius ir kaip tai vyksta? Kaip valdžioms danguje tampa žinoma „daugeriopa Dievo išmintis“? Koks vaidmuo tenka mums asmeniškai, jei tenka, kaip tai būtų įgyvendinta?`
