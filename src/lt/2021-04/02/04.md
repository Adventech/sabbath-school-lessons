---
title:  Padauginti tūkstantį kartų
date:   05/10/2021
---

Po ilgos kelionės dykumoje Mozė, kalbėdamas Viešpaties vardu (nors jis buvo pranašas, net daugiau nei pranašas), pasakė: „Žiūrėkit! Tą kraštą atidaviau jums. Įženkite ir užimkite kraštą, kurį Viešpats prisiekė duoti jūsų protėviams – Abraomui, Izaokui ir Jokūbui, jiems ir jų palikuonims po jų“ (Įst 1, 8).
Tačiau atkreipkite dėmesį, kas įvyksta po to.

`3. Perskaitykite Įst 1, 9–11. Kuo reikšmingi šie žodžiai, ypač atsižvelgiant į tai, kad jie, tikra šio žodžio prasme, buvo baudžiami Dievo už maištavimą Kadeš Barnėjoje?`													

Čia matome dar vieną Dievo malonės pavyzdį. Net klajojantys dykumoje jie buvo palaiminti: „Keturiasdešimt metų taip palaikei juos dykumoje, kad jie nieko nestokojo; jų drabužiai nenusinešiojo nei jų kojos sutino“ (Neh 9, 21).
Vėl rodydamas meilę savo tautai, Mozė paprašė Dievo padauginti juos dar tūkstantį kartų, daugiau nei Dievas jau buvo padauginęs!

`4. Perskaitykite Įst 1, 12–17. Dėl tiesioginio Dievo palaiminimo rezultato jiems, kas įvyko ir ko Mozė ėmėsi, kad susitvarkytų su aplinkybėmis?`

Net kai Viešpats galingai apsireiškė tarp jų, reikėjo organizavimo, struktūros, atskaitomybės sistemos. Izraelis buvo kahalas, organizuota bendrija (žr. Įst 31, 30), Naujojo Testamento pirmtakas, eklesia, graikų kalboje – „bažnyčia“ (žr. Mt 16, 18). Nors dirbdamas kitame kontekste, Paulius niekada nebuvo nutolęs nuo žydiškų šaknų, ir 1 Korintiečiams 12 mes matome, kad jis aiškiai apibūdina poreikį tinkamiems žmonėms prisiimti įvairius vaidmenis, kad kūnas tinkamai funkcionuotų, kaip matome čia Pakartoto Įstatymo knygoje – kahalą dykumoje. Bažnyčia šiandien, kaip anuometinis kahalas, turi būti vieningas kūnas, kuriame žmonės atlieka įvairius vaidmenis pagal suteiktas dovanas.
Nors kartais girdime, kaip žmonės nepritaria „organizuotai“ religijai (ar jiems labiau patiktų „neorganizuota“ religija?), Dievo Žodis, ypač Naujasis Testamentas, nepripažįsta kitokios tvarkos.
