---
title:  Mozės istorijos pamoka
date:   02/10/2021
---

### Šios savaitės tyrinėjimui skaitykite:
Įst 1–3; Iš 32, 29–32; Sk 14; Ef 3, 10; Pr 15, 1–16; Jn 14, 9

> <p>Įsimintina eilutė:</p>
> „Visi valgė to paties dvasinio maisto ir visi gėrė to paties dvasinio gėrimo. Jie gėrė iš dvasinės juos lydinčios uolos, o ta uola buvo Kristus.“ (1 Kor 10, 3–4)

„Štai žodžiai, kuriais Mozė kreipėsi į visą Izraelį“ (Įst 1, 1). Taip prasideda Pakartoto Įstatymo knyga. Nors Mozė ir Mozės buvimas dominuoja šioje knygoje, nuo šių pirmų žodžių iki mirties Moabo krašte (Įst 34, 5), Pakartoto Įstatymo knyga (kaip ir visas Raštas) iš tikrųjų yra apie Viešpatį Jėzų. Nes Jis yra tas, kuris mus sukūrė (Pr 1, 2; Jn 1, 1–3), išlaiko mus (Kol 1, 15–17; Hbr 1, 3) ir atpirko mus (Iz 41, 14; Tit 2, 14). Plačiąja šių žodžių prasme, Pakartoto Įstatymo knyga atskleidžia, kaip Viešpats ir toliau kūrė, išlaikė ir atpirko savo tautą šiuo svarbiu išganymo istorijos metu.

Iš esmės, prieš pat Izraelio vaikams pagaliau įžengiant į Kanaaną, Mozė jiems praveda istorijos pamoką tema, kuri kartojasi visame Rašte – atsimink, ką Viešpats padarė dėl jūsų praeityje.
Šis įspėjimas mums, esantiems arti geresnio pažadėto krašto, turėtų kažką reikšti:
> <p> </p>
>„Žvelgdami į savo praeitį, kiekvieną pažangos etapą iki esamų aplinkybių... esu kupina nuostabos ir pasitikėjimo Kristumi kaip vadovu. Mums nereikia bijoti dėl ateities, nebent pamirštume tai, kaip Viešpats mus vedė, ir Jo mokymą praeityje.“ (E. Vait, „Life Sketches“, p. 196)
