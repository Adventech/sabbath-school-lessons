---
title:  Tolesniam tyrinėjimui
date:   08/10/2021
---

Štai kaip vienas mokslininkas siekia atsakyti į sudėtingus klausimus, susijusius su tuo, ką izraelitai padarė kai kurioms iš šių tautų:
„Dievas, būdamas visko ir visų žmonių Kūrėjas, kuriam tenka aukščiausia valdžia, gali daryti viską, ką nori, ir taip elgdamasis Jis būtų teisus. [...] Dievo keliai yra slėpinys. Kadangi niekada Jo nesuprasime iki galo, galime atsipalaiduoti dėl turimų klausimų. Iz 55, 8–9 teikia tam tikrą paguodą. Pasak Rašto, kanaaniečiai buvo itin nedora tauta, o jų sunaikinimas buvo Dievo sprendimas dėl jų nuodėmės. Kanaaniečių sunaikinimas nebuvo nei pirmas, nei paskutinis kartas, kai Dievas taip pasielgė. Skirtumai tarp kanaaniečių likimo ir žmonijos likimo (išskyrus Nojaus šeimą), aprašyto Pradžios 6–9, apima mastą ir galią. ... Dievas niekada nenorėjo, kad izraelitai vykdytų herem politiką [visišką sunaikinimą] kaip bendrą nuostatą pašaliečių atžvilgiu. Įst 7, 1 aiškiai įvardija ir taip atriboja konkrečias tautas. Izraelitai neturėjo laikytis šios politikos aramėjų, edomitų, egiptiečių ar kitų tautų atžvilgiu (plg. Įst 20, 10–18). ... Kanaaniečius ištiko likimas, kuris galiausiai ištiks visus nusidėjėlius – Dievo teismas. ... Kanaaniečių sunaikinimas buvo būtinas Dievo žingsnis išganymo istorijoje. ... Nors Dievo teismas buvo nutaikytas į kanaaniečius apskritai, jie buvo iš anksto įspėjami mažiausiai keturiasdešimt metų (žr. Rahabos išpažinimą Joz 2, 8–11)“ (Daniel I. Block, The NIV Application Commentary: Deuteronomy (Grand Rapids, Mich.: Zondervan, 2012), 98 p.).

**Klausimai aptarimui:**

`1. Pagalvokite apie mūsų su tūkstantmečiu susijusią sampratą, kai per šį laikotarpį gausime atsakymus į visus mūsų klausimus. Kaip šis supratimas gali padėti mums išmokti pasitikėti Dievu, nepaisant dabartinių sudėtingų klausimų?`

`2. Kaip Dievas jus vedė praeityje, kad galėtumėte išmokti pasitikėti Juo dėl ateities? Kodėl svarbu nepamiršti, kaip Dievas darbavosi mūsų gyvenime?`

`3. Klasėje apžvelkite I dalies pabaigoje esantį klausimą dėl Mozės pasiruošimo pražudyti savo gyvybę dėl savo tautos. Ar tai tinkamas nusistatymas? Ką reiškia pražudyti gyvybę, jei apskritai jos pražudymas kažką reiškia, ypač atsižvelgiant į tai, kiek kainavo ją išpirkti?`
