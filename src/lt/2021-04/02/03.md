---
title:  Išsipildžiusi pranašystė
date:   04/10/2021
---

Nepaisant kai kurių šiuolaikinio mokslo bandomų išplatinti klaidų kaip tiesos (neva mūsų visata savaime atsirado iš „visiškai nieko“ arba kad visa gyvybė žemėje atsitiktinai atsirado dėl paprastų cheminių medžiagų), visgi mokslas mums suteikė nuostabių įžvalgų, susijusiu su Dievo kūrybine galia. Daugelio net puolusio gamtinio pasaulio veiksnių – darna, pusiausvyra, tikslumas ir toliau stebina juos tyrinėjančiuosius.
Ir jei Dievas gali būti itin tikslus su fiziniais reiškiniais, Jis tikrai bus tikslus ir su dvasiniais. Taigi pirmose Pakartoto Įstatymo knygos eilutėse galime pamatyti dar daugiau neįtikėtino Dievo tikslumo.

`2. Perskaitykite Įst 1, 1–6. Kokią pranašišką reikšmę turi tai, kad Įst 1, 3 kalbama apie keturiasdešimtus metus?`										

Po fiasko, kai Mozė išsiuntė žvalgus iš Kadešo Barnėjos išžvalgyti krašto, o tauta atmetė raginimą jį užimti, kas nutiko? Tautai buvo pasakyta, kad ji neįžengs į Pažadėtąjį kraštą, kaip tikėjosi. Ir kiek laiko ji lauks prieš įžengdama? „Keturiasdešimt dienų praleidote žvalgydami kraštą, keturiasdešimt metų kentėsite už savo kaltę: metus už kiekvieną dieną. Taip jūs pažinsite Mano apmaudą“ (Sk 14, 34).
Pakartoto Įstatymo knyga pradedama keturiasdešimčia metų, kaip Dievas buvo sakęs. Kitaip tariant, pranašiškas Dievo Žodis yra toks pat patikimas, kaip ir pats Dievas, ir tai, ką čia matome pirmose Pakartoto Įstatymo knygos eilutėse, yra dar vienas šio patikimumo įrodymas; tai yra, Dievas padarys, ką sako, ir padarys tai tuomet, kada sakė padarysiąs.
Žinoma, tai nėra vienintelis išsipildęs pranašiškas laikotarpis, kaip sakė Dievas. Žvelgdami iš savo šiandienio taško, Dan 9, 24–27 matome, pavyzdžiui, Jėzaus laikotarpį, įvykdytą taip, kaip Viešpats sakė. Mes galime išsiaiškinti, kad „vienam laikotarpiui, dviem laikotarpiams ir pusei laikotarpio“ (Dan 7, 25; taip pat žr. Apr 12, 6. 14; Apr 13, 5) išsipildė istorijoje, taip pat 2300 vakarų ir rytmečių Dan 8, 14.
Be tikslių laiko elementų, Danieliaus 2; Danieliaus 7; Danieliaus 8 pranašystės, itin aiškiai ir tiksliai nusakiusios pasaulio istoriją, mums suteikė svarių įrodymų, susijusiu su išankstiniu Dievo žinojimu, valdymu ir patikimumu.

`Mes matome, kad Viešpats ištikimai įvykdė šias pranašystes, kaip ir buvo numatyta. Kodėl tai turėtų suteikti mums pasitikėjimo, kad galime pasikliauti Juo dėl to, kas, pasak Jo, dar įvyks ateityje?`
