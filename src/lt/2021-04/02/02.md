---
title:  Mozės tarnystė
date:   03/10/2021
---

Visame Rašte jaučiamas Mozės buvimas. Nors jis neminimas iki Iš 2, 2, jis parašė Pradžios knygą – Dievo autoritetingą ir pamatinį pasakojimą apie tai, kas mes esame, kaip mes čia atsiradome, kodėl viskas yra taip blogai ir, vis dėlto, kodėl mes galime turėti viltį. Pasaulio sukūrimas, nuopuolis, atpirkimo pažadas, tvanas, Abraomas, Evangelija – viso to šaknys yra Pradžios knygoje, o ją parašė pranašas Mozė. Sunku tinkamai įvertinti įtaką, kurią šis vienas žmogus, vargu ar nepriekaištingas, vis dėlto sugebėjo padaryti dėl Dievo, nes mylėjo Viešpatį ir norėjo Jam tarnauti.

`1. Perskaitykite Iš 32, 29–32, kur užrašytas Viešpaties ir Mozės pokalbis po siaubingos nuodėmės su auksiniu veršiu. Ko tai mus moko apie Mozės charakterį ir kodėl, nepaisant bet kokių trūkumų, Viešpats sugebėjo jį panaudoti itin galingai?`

Nors Mozė neturėjo nieko bendro su šia nuodėme, jis stengėsi užtarti nuodėmingą tautą, netgi buvo pasiruošęs vardan jų netekti savo gyvybės. Įdomu, kad Iš 32, 32, kai Mozė prašė Dievo atleisti jų nuodėmę, šis veiksmažodis iš tikrųjų reiškia „nešti“. Taigi Mozė, suprasdamas nuodėmės naštą ir tai, ko reikėjo jai išpirkti, paprašė Dievą iš tikrųjų „nešti“ jų nuodėmę. Taip yra todėl, kad galiausiai tik taip galima atleisti jų ar bet kokią kitą nuodėmę.
Taigi jau ankstyvoje Rašto vietoje galinga pavadavimo išraiška, kai pats Dievas, Jėzaus asmenyje, prisiima sau visą mūsų nuodėmės naštą ir bausmę – iš anksto numatytą Dievo išgelbėjimo kelią žmonijai, likdamas ištikimas savo valdymo ir Įstatymo principams.
Iš tikrųjų po daugelio šimtmečių Petras rašė apie Jėzų: „Jis pats savo kūne užnešė mūsų nuodėmes ant kryžiaus, kad numirę nuodėmėms, gyventume teisumui. Jūs esate pagydyti Jo žaizdomis.“ (1 Pt 2, 24)
Tuo tarpu šiame Mozės pasakojime ir jo reakcijoje į jų nuodėmę matome jo kaip užtarėjo vaidmenį vardan puolusios, nuodėmingos tautos, numatant tai, ką Jėzus taip pat padarys dėl mūsų (žr. Hbr 7, 25).
`Ar esi pasiruošęs netekti savo gyvybės vardan savo tautos? Geriau pagalvokite apie šių žodžių reikšmę. Ko galime patys iš jų pasimokyti, ką reiškia mylėti kitus?`
