---
title:  Amoritų nedorumas
date:   07/10/2021
---

Pakartoto Įstatymo 2 ir 3 Mozė toliau pasakoja izraelitų istoriją ir tai, kaip Dievo palaiminti jie įveikdavo savo priešus; kai buvo ištikimi, Dievas suteikė jiems pergalę net prieš „milžinus“ (Įst 2, 11. 20; Įst 3, 13).
Žinoma, tai iškelia sudėtingą temą, kurią turime bent paliesti, dėl šių tautų sunaikinimo. Nors Izraelio vaikai dažnai pirmiausia taikiai kalbėdavo su tauta (Įst 20, 10–11), tačiau šiai nepriėmus pateikto pasiūlymo, kartais izraelitai ją sunaikindavo, įskaitant moteris ir vaikus. „Viešpats, mūsų Dievas, atidavė jį mums. Nugalėjome jį drauge su jo sūnumis ir visais kariais. Tuo metu, paėmę visus jo miestus, kiekviename mieste paskyrėme sunaikinti vyrus, moteris ir vaikus, nepalikdami nė vieno gyvo“ (Įst 2, 33–34).
Kai kurie mėgina apeiti šią temą paprasčiausiai sakydami, kad šie pasakojimai yra netikri. Tačiau, kadangi mes tikime, jog „visas Raštas yra Dievo įkvėptas ir naudingas mokyti, barti, taisyti, auklėti teisumui“ (2 Tim 3, 16), tai nėra variantas Septintosios dienos adventistams. Taigi mums kyla sunkus klausimas dėl šių įvykių.

`7. Perskaitykite Pr 15, 1–16. Ką Dievas sakė Abromui Pr 15, 16 ir kaip tai šiek tiek nušviečia šią sudėtingą temą?`

Neabejotina, kad daugelis šių pagonių tautų buvo be galo žiaurūs žmonės, kurie pagrįstai jau seniai galėjo susidurti su Dievo rūstybe ir bausme. Tai tiesa, ir net jei Dievas kantriai laukė, kol jie pasikeis, o jie nepasikeitė, tai vis tiek nepakeičia sudėtingos tikrovės dėl visų, įskaitant vaikų, nužudymo. (Be abejo, tvano metu žuvo daug daugiau vaikų nei nuo izraelitų rankų).
Žinoma, kad kol kas, turint ribotą informaciją apie visą įvykių kontekstą, tenka tiesiog priimti šią sunkią tikrovę ir pasikliauti Dievo gerumu, kuris buvo įvairiai atskleistas. Tikėjimas nėra tik Dievo mylėjimas gražią dieną nuostabiame miške, kuriame gausu nuostabių vaizdų ir garsų. Tikėjimui esminis yra ir pasikliovimas Juo, nepaisant to, kad ne viską iki galo suprantame.

`Perskaitykite 1 Kor 10, 1–4 ir Jn 14, 9. Kaip šios eilutės ir daugelis kitų, panašių į jas, padeda mums išmokti pasitikėti Dievo meile, teisingumu ir gerumu, net kai matome sunkiai su tokio Dievo samprata suderinamus dalykus?`
