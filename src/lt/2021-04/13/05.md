---
title:  Mozės prikėlimas
date:   22/12/2021
---

„Taigi Viešpaties tarnas Mozė numirė ten, Moabo krašte, pagal Viešpaties žodį. Jis buvo palaidotas slėnyje, Moabo krašte, priešais Bet Peorą, bet jo kapo vietos niekas nežino iki šios dienos“ (Įst 34, 5–6). Taigi šiomis keliomis eilutėmis nusakyta Mozės, itin svarbaus asmens Izraelio gyvenimui, kurio raštai gyvuoja ne tik Izraelyje, bet ir bažnyčioje bei sinagogoje ir šiandien, mirtis.
Mozė mirė, buvo palaidotas, žmonės gedėjo ir viskas. Be abejo, čia dera Apreiškimo knygos žodžių principas: „Nuo šiol bus palaiminti mirusieji, kurie miršta Viešpatyje. Taip, – sako Dvasia, – jie turi atilsėti nuo savo vargų, nes jų darbai juos lydi“ (Apr 14, 13).
Tačiau Mozės mirtis nebuvo paskutinis jo gyvenimo istorijos skyrius.

`5. Perskaitykite Judo 9. Kas čia vyksta ir kaip ši eilutė padeda paaiškinti Mozės pasirodymą vėliau Naujajame Testamente?`

Nors mums leista tik žvilgtelti, čia nusakytas nuostabus įvykis. Mykolas, pats Kristus, su velniu ginčijosi dėl Mozės kūno. Dėl ko ginčijosi? Neabejotina, kad Mozė buvo nusidėjėlis; iš tikrųjų jo paskutinė žinoma nuodėmė, Dievo garbės prisiėmimas sau, prilygo tai pačiai nuodėmei: „Užlipsiu ant aukščiausių debesų ir prilygsiu Aukščiausiajam!“ (Iz 14, 14), dėl jos pirmiausia pats Liuciferis buvo išvartytas iš dangaus. Ginčas dėl Mozės kūno turėjo būti susijęs su tuo, kad Kristus dabar reikalavo Mozei pažadėto prikėlimo.
Bet kaip Kristus galėtų tai padaryti už nusidėjėlį Mozę, kuris sulaužė Jo Įstatymą? Atsakymas, žinoma, galėjo būti tik kryžius. Kaip visos gyvulių aukos nurodė į Kristaus mirtį, akivaizdu, kad taip dabar Viešpats, žvelgdamas į kryžių, reikalavo, kad Mozės kūnas būtų prikeltas.

> <p></p>
> „Per nuodėmę Mozė pateko šėtono valdžion. Savo elgesiu jis teisėtai nusipelnė mirties, tačiau buvo prikeltas nemirtingam gyvenimu, Atpirkėjo valia išlaikydamas savo vardą. Mozė išėjo iš kapo pašlovintas ir su savo Išlaisvintoju pakilo į Dievo miestą.“ (E. Vait, Patriarchai ir Pranašai, p. 385.)

`Kaip šis pasakojimas apie Mozę padeda mums suprasti išganymo plano gylį, kad dar prieš kryžių Mozė būtų prikeltas nemirtingumui?`
