---
title:  Mozės prikėlimas
date:   18/12/2021
---

### Šios savaitės tyrinėjimui skaitykite:
Sk 20, 1–13; Įst 31, 2; Įst 34, 4; Įst 34, 1–12; Judo 9; 1 Kor 15, 13–22.

> <p>Įsimintina eilutė:</p>
> „Kai arkangelas Mykolas, besiginčydamas su velniu, varžėsi dėl Mozės kūno, Jis neišdrįso mesti piktžodiško pasmerkimo, bet pasakė: Tesudraudžia tave Viešpats!“ (Jud 9)

Visą ketvirtį tyrinėjome, jog Mozė yra pagrindinis Pakartoto Įstatymo knygos žmogus. Jo gyvenimas, charakteris, žinia persmelkia šią knygą. Tiesa, Pakartoto Įstatymo knygos esmė yra Dievas ir Jo meilė „am yisra’el“, „Izraelio tautai“, Dievas dažnai naudojo Mozę, kad atskleistų šią meilę ir kalbėtųsi su savo tauta Izraeliu.
Artėjant ketvirčio pabaigai, baigiant Pakartoto Įstatymo knygos tyrinėjimą, mes taip pat prieiname prie Mozės gyvenimo pabaigos, bent jau jo gyvenimo čia.
Kaip rašė E. Vait:

> <p></p>
> „Mozė žinojo, kad turi numirti vienas, – jokiam žemiškam draugui nebus leista patarnauti jam paskutinėmis jo valandomis. Bauginanti paslaptis gaubė jo laukiantį potyrį, ir jis instinktyviai nuo jo traukėsi. Sunkiausias išbandymas buvo jo atskyrimas nuo žmonių, kuriuos jis globojo ir kuriuos mylėjo, žmonių, su kuriais taip ilgai buvo susiję jo rūpesčiai ir gyvenimas. Tačiau jis buvo išmokęs pasitikėti Dievu ir su nesvyruojančiu tikėjimu jis patikėjo save ir savo tautą Jo meilei ir gailestingumui.“ (Patriarchai ir pranašai, p. 379)

Kaip Mozės gyvenimas ir tarnystė daug atskleidė apie Dievo charakterį, taip pat ir jo mirtis bei prikėlimas.
