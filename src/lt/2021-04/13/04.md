---
title:  Mozės mirtis
date:   21/12/2021
---

Vargšas Mozė! Nuėjęs taip toli, išgyvenęs itin daug, bet nesulaukęs pažado įvykdymo, duoto Abraomui daug šimtmečių anksčiau: „Šį kraštą duosiu tavo palikuonims“ (Pr 12, 7).

`4. Perskaitykite Įst 34, 1–12. Kas nutiko Mozei ir ką apie jį pasakė Viešpats, kas parodė, koks ypatingas žmogus jis buvo?`

> <p></p>
> „Vienumoje Mozė peržvelgė savo gyvenimo vingius ir sunkumus nuo tada, kai atsisakė karaliaus rūmų garbės, o ateityje ir Egipto karalystės, susiedamas savo likimą su Dievo išrinktąja tauta. Jis prisiminė tuos ilgus metus, praleistus dykumoje su Jetro kaimenėmis, Angelo pasirodymą degančiame krūme ir kaip jis buvo pašauktas Izraelio išvaduoti. Vėl jis regėjo didingus Dievo galios stebuklus, parodytus išrinktosios tautos labui, ir Jo labai kantrų gailestingumą jų klajonių ir maištavimo metais. Nežiūrint viso to, ką Dievas dėl jų padarė, nežiūrint jo paties maldų ir darbo, iš tos didžiulės kariuomenės, kuri išėjo iš Egipto, tik du suaugusieji buvo tiek ištikimi, kad jiems buvo leista įeiti į Pažadėtąją žemę. Kai Mozė peržvelgė savo darbų rezultatus, jo išmėginimų ir pasiaukojimo kupinas gyvenimas atrodė buvęs veik beprasmis.“ (E. Vait, Patriarchai ir pranašai, p. 380)

Įst 34, 4 parašyta kažkas labai įdomaus. „Tai kraštas, kurį prisiekiau Abraomui, Izaokui ir Jokūbui, tardamas: ‘Aš duosiu jį tavo palikuonims’“. Viešpats beveik pažodžiui sakė tai, ką jis kartojo patriarchams ir jų vaikams, kaip jiems dovanos šį kraštą. Dabar Jis tai kartojo Mozei.
Viešpats taip pat sakė: „Leidau tau jį pamatyti savo akimis, bet tu ten nenueisi“ (Įst 34, 4). Stovėdamas ten, Mozė akimis galėjo pamatyti viską, į ką Viešpats nukreipė jo žvilgsnį – nuo Moabo iki Dano, iki Naftalio ir pan. E. Vait aiškiai rašė: tai buvo antgamtiškas apreiškimas ne tik krašto, bet ir kaip jis atrodys jiems jį užėmus.
Viena vertus, beveik atrodo, lyg Viešpats tyčia erzino Mozę: būtum galėjęs įžengti, jei paprasčiausiai būtum paklusęs Man, kaip privalėjai, ar panašiai. Vietoj to, Viešpats parodė Mozei, kad, nepaisant visko, net nepaisant Mozės klaidos, Dievas bus ištikimas Sandoros pažadams, kuriuos davė protėviams ir pačiam Izraeliu. Tyrinėsime, kaip Viešpats paruošė kai ką geriau savo ištikimam, bet klydusiam tarnui.
