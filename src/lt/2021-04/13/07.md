---
title:  Tolesniam tyrinėjimui
date:   24/12/2021
---

> <p></p>
> „Kai jie piktai sušuko: Ar išgausime jums vandens iš šios uolos?, jie tarsi užėmė Dievo vietą, lyg ta galia glūdėtų juose – žmonėse su jų silpnybėmis ir aistromis. Išvargintas nuolatinio žmonių murmėjimo ir maištavimo, Mozė užmiršo savo Visagalį Pagalbininką, o be Dievo galios jis netruko pakenkti savo reputacijai, parodydamas žmogišką silpnumą. Tas žmogus, kuris galėjo likti tyras, tvirtas ir nesavanaudiškas iki savo misijos pabaigos, galų gale buvo nugalėtas. Izraelio bendrijos akivaizdoje buvo įžeista Dievo garbė vietoj to, kad Jis būtų pašlovintas ir išaukštintas.“ (E. Vait, Patriarchai ir pranašai, p. 334)

> <p></p>
> „Ant atsimainymo kalno Mozė pasirodė su perkeltuoju Eliju. Jie buvo pasiųsti nunešti Sūnui Tėvo šviesą ir šlovę. Taip galiausiai buvo išpildytas Mozės meldimas, jo ištartas prieš daugelį amžių. Jis stovėjo ant kalno prie savo tautos paveldo žemės, liudydamas Tam, kuris buvo visų pažadų Izraeliui šaltinis. Tokia yra paskutinė scena, atskleista mirtingoms akims to vyro, kuris buvo taip aukštai Dangaus pagerbtas.“ (E. Vait, Patriarchai ir pranašai, p. 385)

**Klausimai aptarimui:**

`1. Viena vertus, taip, Mozė buvo prikeltas ir paimtas į dangų netrukus po jo mirties. Bet tuo pat metu vargšas Mozė (darome prielaidą) liudija čia patiriamus baisius dalykus. Laimei, dauguma mūsų prisikels po to, kai visa kova žemėje bus baigta, bent jau prieš Antrąjį atėjimą. Kokia prasme tai yra didesnis palaiminimas nei tai, ką patyrė Mozė?`

`2. Kaip Mozės mirties ir vėlesnio prisikėlimo pasakojimas mums parodo, kaip Naujasis Testamentas, nors ir dažnai paremtas Senuoju Testamentu, nuveda mus toliau nei Senasis Testamentas ir iš tiesų gali pastarąjį apšviesti naujai?`

`3. Kaip Mozės gyvenimo istorija, įskaitant trenkimą į uolą ištikus pykčio priepuoliui, yra pavyzdys, ką reiškia gyventi tikėjimu ir būti išgelbėtam tikėjimu, be Įstatymo darbų?`

`4. Klasėje aptarkite prisikėlimo pažadą paskutiniaisiais laikais. Kodėl jis yra itin svarbus visoms mūsų viltims? Be to, jei mes galime šioje vietoje pasikliauti Dievu, tai yra, kad Jis prikels mus iš mirties, ar neturėtume galėti pasitikėti Juo dėl viso kito? Galų gale, jei Jis dėl mūsų gali tai padaryti, ko Jis negali padaryti?`
