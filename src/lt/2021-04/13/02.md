---
title:  Mozės nuodėmė. 1 dalis
date:   19/12/2021
---

Dievas stebuklingai rūpinosi Izraelio vaikais net jiems atsimetant ir klajojant po dykumą. Tai yra, nors ir nepelnytai (dažnai taip ir būdavo), Dievas jiems suteikdavo malonę. Mes šiandien taip pat esame Jo nepelnytos malonės gavėjai. Juk ji nebūtų malonė, jei ją pelnytume, ar ne?
Be gausybės maisto, kurį Viešpats stebuklingai jiems parūpino dykumoje, kitas Jo malonės apreiškimas buvo vanduo, be kurio jie būtų greitai pražuvę, ypač sausoje, karštoje ir apleistoje dykumoje. Kalbėdamas apie šį patyrimą, Paulius rašė: „ir visi gėrė to paties dvasinio gėrimo. Jie gėrė iš dvasinės juos lydinčios uolos, o ta uola buvo Kristus“ (1 Kor 10, 4). E. Vait taip pat pridūrė:

> <p></p>
> „Kur tik jiems bekeliaujant prireikdavo vandens, ten jis plūsteldavo iš uolos plyšių šalia jų stovyklos.“ (Patriarchai ir pranašai, p. 329)

`1. Perskaitykite Sk 20, 1–13. Kas čia įvyko ir kaip mes suprantame Viešpaties bausmę Mozei dėl to, ką jis padarė?`

Viena vertus, nesunku pamatyti ir suprasti Mozės nusivylimą. Po visko, ką Viešpats dėl jų padarė, ženklų, stebuklų ir stebuklingo išgelbėjimo, jie pagaliau buvo prie pat Pažadėtojo krašto. Ir kas tada? Staiga jiems pritrūksta vandens, todėl jie pradeda sąmokslą prieš Mozę ir Aaroną. Ar dėl to, kad Viešpats dabar negalėjo jiems parūpinti vandens, kaip tai dažnai darė dėl jų anksčiau? Žinoma, ne; Jis galėjo ir vėl ketino tai padaryti.
Tačiau perskaitykite Mozės žodžius, kai jis trenkė į uolą, net du kartus. „Klausykitės, jūs maištininkai! Ar išgausime jums vandens iš šios uolos?“ (Sk 20, 10) Galima išgirsti pyktį jo balse, nes jis pradeda pavadindamas juos „maištininkais“.
Bėda buvo ne tiek pats jo pyktis, kuris jau buvo pakankamai blogai, bet jis suprantamas, tačiau kai jis pasakė: „Ar išgausime jums vandens iš šios uolos?“, – tarsi jis ar kuris nors kitas žmogus galėtų tai padaryti. Pykdamas jis, atrodo, šiuo metu pamiršo, kad tik Dievo galia, veikianti juose, galėjo padaryti tokį stebuklą. Jis turėjo tai žinoti.

`Kaip dažnai mes supykę kažką pasakome ar net padarome, net jei manome, kad pyktis yra pagrįstas? Kaip mes galime išmokti sustoti, melstis ir ieškoti Dievo galios, kad kalbėtume ir elgtumės deramai bei nepasielgtume priešingai?`
