---
title:  Sandoros knyga
date:   12/10/2021
---

Nors Sandoros idėja (hebrajiškai – berit), apibūdinanti Dievo santykius su savo tauta, randama visame Rašte, šis žodis Pakartoto Įstatymo knygoje pasirodo taip dažnai, kad Pakartoto Įstatymo knyga buvo pavadinta „Sandoros knyga“.

`4. Perskaitykite Įst 5, 1–21. Kas čia vyksta, kas padeda parodyti, kokia esminė Pakartoto Įstatymo knygai yra Sandoros (berit) mintis?`

Netrukus po Izraelio vaikų išvadavimo iš Egipto, Dievas sudarė Sandorą su jais prie Sinajaus, prieš jiems įžengiant į Pažadėtąjį kraštą. Tada, po 40 metų klajojimo, prieš pat jiems vėl įžengiant į Pažadėtąjį kraštą, kuris buvo esminė Sandoros pažado dalis (žr. Pr 12, 7; Iš 12, 25), Viešpats per Mozę vėl duoda jiems Dešimt įsakymų – tai būdas iš naujo pabrėžti, kaip svarbu buvo atnaujinti ir jiems tenkančios Sandoros dalies įsipareigojimus.
Taip, Viešpats ketino vykdyti savo pažadus jiems. Nors dabar jie yra įpareigoti laikytis jiems tenkančios Sandoros dalies: „Jis paskelbė jums savo Sandorą, kurios įsakė laikytis, tai yra Dešimt Įsakymų, ir užrašė juos ant dviejų akmens plokščių“ (Įst 4, 13). Jis tai padarė prie Sinajaus ir dabar dar kartą tai padarė Moabe, prieš pat jiems užimant Pažadėtąjį kraštą, šimtmečiais anksčiau pažadėtą tėvams – „amžinosios Sandoros“, kuri buvo ankstesnė net už pasaulį, apraiška.
> <p></p>
> „Dar prieš padėdami žemės pamatus, Tėvas ir Sūnus buvo susitarę atpirkti žmogų, jei šėtonas jį nugalės. Jie iškilmingai prisiekė, kad Kristus taps žmonijos garantas.“ (E. Vait, Su meile iš Dangaus, p. 774)

`5. Perskaitykite Įst 5, 3. Kaip mes suprantame šią eilutę?`

Ką jiems kalbėjo Mozė? Greičiausiai Mozė pabrėžė tai, kad jų tėvų nebėra, ir dabar jiems buvo duoti nuostabūs jų tėvams tekę pažadai. Tai galėjo būti Mozės būdas pranešti jiems, kad jie neturėtų nuvilti, kaip ankstesnė karta. Pažadai (ir įsipareigojimai) dabar teko jiems.
