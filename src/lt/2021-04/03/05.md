---
title:  Jo branginama tauta
date:   13/10/2021
---

Šiandien mums sunku suvokti, koks buvo senovės pasaulis tuo metu, kai Izraelis klajojo po dykumą. Jei imperijos atsirasdavo ir išnykdavo, palikdamos tik griuvėsius (jei pastarieji išlikdavo), ką galime žinoti apie daugelį mažesnių pagonių tautų, gyvenusių toje pačioje vietovėje kaip ir Izraelis?
Ne itin daug, bet mes žinome vieną dalyką – šios tautos buvo persmelktos pagonybės, politeizmo ir įvairių nedorų papročių, įskaitant vaikų aukojimą. Pabandykite įsivaizduoti, kokia degradavusi ir bloga būtų kultūra bei religija, kuri taip elgtųsi su savais vaikais, ir tai darytų vardan dievo!
Todėl nestebina tai, kad per visą senovės Izraelio istoriją Viešpats perspėjo savo tautą nesilaikyti aplinkinių tautų papročių. „Kai būsi įėjęs į kraštą, kurį Viešpats, tavo Dievas, tau duoda, nesimokysi pamėgdžioti tų tautų bjaurių darbų“ (Įst 18, 9).
Taip yra todėl, kad Dievas pašaukė šią tautą konkrečiam tikslui. Sudarydama Sandorą su Dievu, ji turėjo būti ypatinga tauta, liudijanti pasauliui dangų ir žemę sukūrusį vienintelį Dievą.

`6. Perskaitykite Įst 26, 16–19. Kaip šiose eilutėse apibendrinti Dievo ir Izraelio Sandoros santykiai? Kaip izraelitų ištikimybė Sandorai turėtų pasireikšti tuo, kokia tauta jie privalėjo tapti? Kokių pamokų čia galime įžvelgti ir mes?`

Žavi tai, kad Mozė čia vartoja žodžius – „šią dieną“, tai yra – dabar Dievas vėl liepia jums visa tai vykdyti (mintis pakartota 17 eilutėje). Jis visą laiką liepė jiems tai daryti. Tarsi jis sakytų jiems, kad reikia pasišvęsti būtent šią akimirką, vėl būti ištikima, šventa ir ypatinga tauta, o tai iš tikrųjų yra pagrindinė jų, kaip Sandoros tautos, egzistavimo priežastis. Jie buvo vienintelė tauta, pažinusi gyvąjį Dievą ir žinojo tiesą apie šį Dievą ir kokio Jis norėjo gyvenimo žmonėms. Tikrąja prasme jie ne tik turėjo „turimą tiesą“, bet ir savaip turėjo ją įkūnyti tol, kol ateis Jėzus, pati „Tiesa“ (Jn 14, 6).

`Kodėl mintis dėl pasišventimo Dievui ir Jo Sandoros reikalavimams „šią dieną“ yra aktualus net mums šiandien?`
