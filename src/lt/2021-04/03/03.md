---
title:  Sandora ir Izraelis
date:   11/10/2021
---

`2. „Ne dėl savo teisumo ar savo širdies sąžiningumo įžengi paveldėti jų krašto, bet dėl jų nedorumo Viešpats išvaro juos tavo akivaizdoje, idant įvykdytų pažadą, kurį davė prisiekdamas tavo protėviams – Abraomui, Izaokui ir Jokūbui“ (Įst 9, 5; taip pat žr. Įst 9, 27). Kaip šioje eilutėje pasireiškia Sandoros pažadų tikrovė?`

Čia taip pat pasirodo malonės Sandora – Dievas darbavosi dėl jų, nepaisant nuolatinių klaidų. (Be abejo, taip turi veikti ir Evangelija šiandien.) Ir būtent dėl tėvams duoto pažado buvo suteikta Dievo malonė jų ateities kartoms.
Mozei mokant tautą, kuriai buvo duoti visi Sandoros pažadai, jis dažnai primindavo patriarchams duotus Sandoros pažadus.

`3. Perskaitykite Iš 2, 24; Iš 6, 8 ir Kun 26, 42. Kas čia pasakyta, kas padeda parodyti, kaip veikia Sandoros pažadai?`

Išėjimas iš Egipto, didis išganančiosios Dievo malonės simbolis, taip pat buvo pagrįstas Sandora, kurią Viešpats sudarė su jų tėvais. Tai yra, dar prieš gimstant Sandoros dalininkams, pažadai buvo duoti jų vardu. Taigi ne dėl jų nuopelnų (švelniai tariant) jie gavo pažadėtą išlaisvinimą, kurį Dievas suteikė jiems per Išėjimo stebuklus ir įvykius.
Žinoma, viskas tuo nesibaigė. Jie išėjo iš Egipto kur? Taip, Sinajų, kur Sandora su jais buvo „oficialiai“ sudaryta (žr. Išėjimo 20). Ir šiai Sandorai svarbiausia buvo Evangelija ir Įstatymas, Dešimt įsakymų, kurių jie buvo pašaukti laikytis, jų gelbstinčių santykių su Viešpačiu, kuris jau juos išpirko (Evangelija), pasireiškimas. Taigi Pakartoto Įstatymo knygoje jie buvo pašaukti laikytis šio Įstatymo kaip jiems tenkančios Sandoros, kuri buvo patvirtinta Sinajuje, dalies.

`Kokį vaidmenį Dievo Įstatymas turėtų atlikti mūsų gyvenime šiandien, mums, išgelbėtiems malone, ir kodėl šis Įstatymas yra itin svarbus mūsų patyrimui su Dievu?`
