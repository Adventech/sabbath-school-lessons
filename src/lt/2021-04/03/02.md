---
title:  Sandora ir Evangelija
date:   10/10/2021
---

Visame Rašte Sandora ir Evangelija pasirodo kartu. Nors Sandoros idėja buvo prieš Izraelio tautą (pavyzdžiui, Sandora su Nojumi) ir nors Sandoros pažadas buvo duotas dar prieš atsirandant Izraelio tautai, jis buvo aiškiai išreikštas per Dievo bendravimą su Jo tauta, pradedant jų tėvais, patriarchais.
Ir nuo pat pradžių pagrindinė Sandoros tiesa buvo Evangelija – išgelbėjimas tik tikėjimu.

`1. Perskaitykite Pr 12, 1–3; Pr 15, 5–18 ir Rom 4, 1–5. Koks pažadas buvo duotas Abromui (vėliau Abraomui) ir kaip tame Sandoros pažade atsiskleidžia Evangelija?`
Abraomas tikėjo Dievu, tikėjo Dievo pažadais jam ir taip buvo nuteisintas Dievo akivaizdoje. Tačiau šis pareiškimas nebuvo pigi malonė – paklusdamas Abraomas laikėsi jam tenkančios Sandoros dalies, kaip moko Pradžios 22, ant Morijos kalno. Visa tai, ir vis dėlto teisumu įskaitomas jo tikėjimas“ (Rom 4, 5). Štai kodėl po šimtmečių Paulius naudojo Abraomą kaip pavyzdį, ką reiškia gyventi laikantis pažadų, kuriuos Dievas davė savo tautai.
Ši tema aidi visame Rašte. Paulius ją iškelia dar kartą Gal 3, 6, cituodamas Pr 15, 6, kad Abraomo tikėjimas jam buvo įskaitytas teisumu, ir primena pažadą, pirmą kartą duotą Abromui, kad visos tautos susilauks palaiminimo per jo palikuonis (Gal 3, 9). Sandoros pažadai duodami visiems, žydams ir pagonims, tiems, „kurie tiki“ (Gal 3, 7), tai yra, nuteisinamiems tikėjimu be Įstatymo darbų, kad ir kiek jie būtų įpareigoti laikytis įsakų dėl Sandoros.
 Kai Jeremijas kalba apie naują Sandorą, jis tai daro Įstatymo kontekste: „Štai kokią Sandorą sudarysiu su Izraelio namais, atėjus toms dienoms, – tai Viešpaties žodis. – Įdiegsiu jiems savo Įstatymą, įrašysiu jį jiems į širdį. Tada Aš būsiu jų Dievas, o jie bus Mano tauta“ (Jer 31, 33), atspindėdamas kalbą, užrašytą Kunigų knygoje: „Visada būsiu arti jūsų; Aš būsiu jūsų Dievas, o jūs būsite Mano tauta“ (Kun 26, 12).

`Kaip Sandoros Įstatymo ir Evangelijos idėja puikiai dera su trijų angelų žinia Apreiškimo 14 – paskutine Dievo perspėjimo žinia pasauliui?`
