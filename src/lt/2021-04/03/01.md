---
title:  Amžina Sandora
date:   09/10/2021
---

### Šios savaitės tyrinėjimui skaitykite:
Pr 12, 1–3; Rom 4, 1–5; Iš 2, 24; Įst 5, 1–21; Įst 26, 16–19; Įst 8, 5; Mt 28, 10.

> <p>Įsimintina eilutė:</p>
> „Palaikysiu Sandorą tarp savęs ir tavęs bei tavo palikuonių po tavęs per jų kartas kaip amžiną Sandorą – būti tavo ir tavo palikuonių po tavęs Dievu“. (Pr 17, 7)

„Ir aš pamačiau kitą angelą, lekiantį dangaus viduriu, turintį paskelbti žemės gyventojams, visoms tautoms, gentims, kalboms ir žmonėms amžinąją Evangeliją“ (Apr 14, 6). Atkreipkite dėmesį, amžina Evangelija, visada esanti, visada buvusi, kaip kad mums buvo pažadėta Kristuje Jėzuje „prieš amžinuosius laikus“ (Tit 1, 2).
Taigi nestebina, kad kitoje vietoje Raštas kalba apie „amžiną Sandorą“ (Pr 17, 7; Iz 24, 5; Ez 16, 60; Hbr 13, 20), nes Evangelijos esmė yra Sandora, o Sandoros esmė yra Evangelija – Dievas iš savo gelbstinčios malonės ir meilės siūlo jums nepelnytą išganymą, kurio neįmanoma užsitarnauti; ir jūs, atsiliepdami į tai, mylite Jį „visa širdimi, visa siela, visu protu ir visomis jėgomis“ (Mk 12, 30) – meile, kurią išryškina paklusnumas Jo Įstatymui: „nes tai ir yra Dievo meilė – vykdyti Jo įsakymus“ (1 Jn 5, 3).
Šią savaitę mes tyrinėsime Sandoros idėją, išreikštą Pakartoto Įstatymo knygoje, kur Sandora ir visa, ką ji reiškia, yra akivaizdi.
