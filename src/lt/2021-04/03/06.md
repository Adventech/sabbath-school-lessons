---
title:  Kiti simboliai
date:   14/10/2021
---

Tyrinėjantieji Raštą jau seniai pripažino Izraelio Sandoros su Dievu ir susitarimų su kitomis karalystėmis panašumus. Šis panašumas neturėtų stebinti. Viešpats paprasčiausiai darbavosi su savo tauta jai suprantamu būdu.
Tuo pat metu, sandoros idėja, teisinis dviejų šalių susitarimas su taisyklėmis, įstatais ir nuostatais, gali atrodyti itin šaltas ir formalus. Nors ši dalis tikrai turi būti (Dievas yra Įstatymo davėjas), ji nėra pakankamai plati, kad apimtų gylį ir mastą, kokių santykių Dievas norėjo su savo tauta. Taigi Pakartoto Įstatymo knygoje naudojami kiti simboliai tam, kad padėtų pavaizduoti tą pačią Sandoros idėją tarp Dievo ir Izraelio, bet suteikiant jai papildomų pusių.

`7. Perskaitykite Įst 8, 5; Įst 14, 1; Įst 32, 6. 18–20. Kokie simboliai čia naudojami ir kaip jie gali padėti atskleisti, kokių santykių Dievas nori su savo tauta?`

`8. Perskaitykite Įst 4, 20 ir Įst 32, 9. Kokie simboliai čia naudojami ir kaip jie taip pat padeda atskleisti, kokių santykių Dievas nori su savo tauta?`

Kiekvienu atveju matome šeimos idėją, kuri idealiu atveju turėtų simbolizuoti artimiausius, tampriausius ir labiausiai mylinčius saitus. Dievas visada norėjo tokių santykių su savo tauta. Net po jų gėdingo Jėzaus išsigynimo kryžiaus laikotarpiu, po prisikėlimo Jėzus sakė Marijai: „Eikite ir pasakykite Mano broliams, kad keliautų į Galilėją; ten jie Mane pamatys“ (Mt 28, 10). Net prisikėlęs Kristus mokinius vadino broliais, meilės ir malonės pavyzdys tiems, kurie jos tikrai nenusipelnė. Iš esmės Dievo ir žmonijos santykiai visada buvo tokie – malonė ir meilė, suteikta jos nenusipelniusiems.

Kokie jūsų santykiai su Dievu? Kaip galite juos pagilinti ir išmokti Jį mylėti, tuo pačiu suprasdami savo pasišventimą Sandorai – paklusti Jo Įstatymui? Kodėl šios dvi idėjos nėra prieštaringos, o papildo viena kitą?
