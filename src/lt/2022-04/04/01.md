---
title:  Senojo Testamento viltis
date:   15/10/2022
---

### Šios savaitės tyrinėjimui skaitykite:
Job 19, 25–27; 1 Tim 6, 16; Ps 49; Ps 71; Iz 26, 14. 19; Dan 12.

> <p>Įsimintina eilutė:</p>
> „Tikėdamas Abraomas atnašavo Izaoką, kai buvo mėginamas. Jis ryžosi paaukoti net viengimį sūnų... Jis suprato, kad Dievui įmanoma prikelti net mirusius, todėl atgavo sūnų kaip įvaizdį.“ (Hbr 11, 17. 19)

Senojo Testamento viltis remiasi ne graikų idėjomis apie natūralų sielos nemirtingumą, bet bibliniu mokymu, susijusiu su galutiniu mirusiųjų prisikėlimu.

Tačiau kaip nebeegzistuojantį žmogaus kūną, kremuotą ar kitais būdais sunaikintą, vėl prikelti gyvenimui? Kaip žmogus, kuris buvo miręs, galbūt šimtmečius ar net tūkstantmečius, gali vėl susigrąžinti savo tapatybę?

Šie klausimai verčia mus apmąstyti gyvybės paslaptį. Esame gyvi ir džiaugiamės gyvenimu, kurį Dievas mums maloningai dovanoja kiekvieną dieną. Net negalėdami suprasti antgamtinės gyvybės kilmės žinome, kad pradžioje Dievas savo Žodžio galia sukūrė gyvybę (Pr 1; Ps 33, 6. 9). Taigi, jei Dievas pirmą kartą sugebėjo sukurti gyvybę žemėje iš nieko (lot. ex nihilo), kodėl turėtume abejoti Jo gebėjimu atkurti žmogaus gyvybę ir jo pirminę tapatybę?

Šią savaitę tyrinėsime, kaip galutinio prisikėlimo samprata atsiskleidė Senojo Testamento laikais, ypatingą dėmesį skirdami Jobui, kai kurioms psalmėms ir pranašo Izaijo bei Danieliaus teiginiams.