---
title:  Maištas tobuloje visatoje
date:   24/09/2022
---

### Šios savaitės tyrinėjimui skaitykite:
1 Jn 4, 8. 16; 1 Jn 4, 7–16; Ez 28, 12–19; Iz 14, 12–15; Apr 12.

> <p>Įsimintina eilutė:</p>
> „Tai nupuolei iš dangaus, Aušrini, aušros sūnau! Kaip tave sukniubdė ant žemės, tave, kuris išguldei tautas!“ (Iz 14, 12)

Daug mąstytojų stengėsi paaiškinti blogio kilmę. Kai kurie teigia, kad blogis buvo visada, nes, jų nuomone, gėrį galima vertinti tik pastarąjį priešpastatant blogiui. Kiti mano, kad pasaulis buvo sukurtas tobulas, bet kažkokiu būdu atsirado blogis. Pavyzdžiui, graikų mitologijoje blogis prasidėjo, kai smalsioji Pandora atidarė skrynią, iš kurios pasipylė visos pasaulio blogybės (tačiau šis mitas nepaaiškina toje skrynioje tariamai slypinčių blogybių kilmės).

Priešingai, Raštas moko, kad mūsų mylintis Dievas yra visagalis (1 Met 29, 10–11) ir tobulas (Mt 5, 48). Visa, ką Jis daro, taip pat turi būti tobula (Įst 32, 4), įskaitant tai, kaip Jis sukūrė mūsų pasaulį. Kaip tada blogis ir nuodėmė galėtų atsirasti tobulame pasaulyje? Pasak Pradžios 3, Adomo ir Ievos nuopuolis atnešė čia nuodėmę, blogį ir mirtį.

Tačiau šis atsakymas kelia kitą klausimą. Dar prieš nuopuolį jau buvo blogis, pasireiškęs per Ievą suvedžiojusį žaltį (Pr 3, 1–5). Vadinasi turime grįžti atgal, net iki nuopuolio, kad surastume blogio, kuris išplitęs mūsų dabartinėje būtyje ir kuris kartais gali padaryti ją gana apgailėtiną, šaltinį ir ištakas.
