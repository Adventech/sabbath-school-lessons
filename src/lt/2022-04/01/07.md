---
title:  Tolesniam tyrinėjimui
date:   30/09/2022
---

E. Vait, Patriarchai ir pranašai, 15–24 p.; Didžioji kova, p. 426–436.

> <p></p>
> „Nebuvo jokios vilties atpirkti tuos [šėtoną ir jo angelus], kurie regėjo ir mėgavosi neapsakoma dangaus šlove, matė bauginančią Dievo didybę ir visos šios šlovės akivaizdoje maištavo prieš Jį. Nebuvo jokių naujų ir nuostabių išaukštintos Dievo galios apraiškų, galinčių padaryti jiems tokį gilų įspūdį, kokį jie jau patyrė. Jei jie galėjo maištauti pačioje neapsakomos šlovės akivaizdoje, jie negalėtų atsidurti palankesnėse sąlygose, kad galėtų įsitikinti. Nebuvo didesnės jėgos, nei didesnių begalinės šlovės aukštumų ir gelmių, kurios nugalėtų jų pavydo sukeltas abejones ir maištingą murmėjimą. Jų kaltė ir bausmė turi būti proporcingos jų išaukštintoms privilegijoms dangaus rūmuose.“ (E. Vait, „Confrontation“, p. 21)

> <p></p>
> „Dievas ir Kristus nuo pat pradžių žinojo apie būsimą šėtono atsimetimą bei žmogaus nuopuolį dėl atsimetėlio apgaulės. Dievas nepašaukė į būtį nuodėmės, tačiau Jis numatė jos atsiradimą ir pasirūpino, kaip išspręsti siaubingą problemą. Jo meilė pasauliui tokia didelė, jog Jis panorėjo atiduoti Savo vienatinį ‘Sūnų, kad kiekvienas, kuris Jį tiki, nepražūtų, bet turėtų amžinąjį gyvenimą’ (Jn 3, 16)“. (E. Vait, Su meile iš Dangaus, 2011, p.16)

**Klausimai aptarimui:**

`1. Pamokoje apsvarstykite klausimą, ar Dievas galiausiai yra atsakingas už blogio kilmę ir buvimą mūsų pasaulyje. Kaip galėtume atsakyti į šį kaltinimą?`

`2. Kaip kryžius dera su mūsų supratimu dėl viso blogio klausimo? Kodėl kryžius ir tai, kas ant jo įvyko, turi būti bet kokio blogio kilmės supratimo pagrindas?`

`3. Po tiek tūkstantmečių nuodėmės ir kančios mūsų pasaulyje, šėtonas dabar turėtų visiškai suvokti tragiškus savo maišto padarinius. Kodėl tada jis vis dar maištauja prieš Dievą?`

`4. Mt 5, 43–48 Kristus moko apie besąlygišką Dievo meilę visiems žmonėms kaip apie bendravimo pavyzdį mums patiems. Kaip galėtumėte atidžiau atspindėti šį pavyzdį savo šeimoje ir bažnyčioje?`

`5. Apaštalas Petras perspėja, kad „velnias kaip riaumojantis liūtas slankioja aplinkui, tykodamas ką praryti“ (1 Pt 5, 8). Taip pat perskaitykite Ef 6, 10–20. Kaip galime „išsilaikyti prieš velnio klastas“ (Ef 6, 11)?`