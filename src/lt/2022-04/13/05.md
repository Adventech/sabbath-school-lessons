---
title:  Vykdomasis teismas
date:   21/12/2022
---

Viduramžiais vyravo stiprus polinkis vaizduoti Dievą kaip griežtą, baudžiantį Teisėją. Šiandien linkstama Jį apibūdinti kaip mylintį, viską leidžiantį Tėvą, kuris niekada nebaudžia savo vaikų. Tačiau meilė be teisingumo pavirs chaosu ir neteisumu, o teisingumas be meilės – priespauda ir engimu. Dievo teismo procesas yra tobulas teisingumo ir gailestingumo derinys, kurie abu kyla iš Jo besąlyginės meilės.

Vykdomasis teismas yra galutinis ir negrįžtamas baudžiamasis Dievo įsikišimas į žmonijos istoriją. Toks baudžiantis teismas buvo vykdomas, pavyzdžiui, išvarant šėtoną ir jo maištingus angelus iš dangaus (Apr 12, 7–12), išvarant Adomą ir Ievą iš rojaus (Pr 3), tvano atveju, (Pr 6–8), sunaikinant Sodomą ir Gomorą (Pr 19; Jud 7), pirmagimių mirties Egipte atveju (Iš 11–12), Ananijo ir Sapfyros mirties atveju (Apd 5, 1–11). Taigi nestebina tai, kad ir žmonijos istorijos pabaigoje nedorėliai bus teisiami.

`4. Perskaitykite 2 Pt 2, 4–6 ir 2 Pt 3, 10–13. Kaip šie tekstai mums padeda suprasti galutinio vykdomojo teismo pobūdį? Kaip jie atspindi mintį dėl šio teismo užbaigimo, o ne jo amžinumo, kuris prilygtų teisingumo iškraipymui, o ne pastarojo išreiškimui?`

> <p></p>
> „Dievo gerumas ir pakantumas, Jo kantrybė ir gailestingumas pavaldiniams netrukdys Jam bausti nusidėjėlio, kuris atsisakė paklusti Jo reikalavimams. Ne žmogui – sulaužiusiam Dievo Įstatymą, atleistam tik dėka didžiulės aukos, kada Jis paaukojo savo Sūnų, kad mirtų už kaltąjį, nes Jo Įstatymas buvo nekintantis – leidžiama diktuoti Dievui.“ (E. Vait, „Manuscript Releases“, 12 t., p.208)

Viską, ką Dievas galėjo padaryti, kad išgelbėtų žmoniją nuo amžinos pražūties, Jis padarė net ir Jam pačiam brangiai už tai sumokant. Pražuvusieji galiausiai apsisprendė ir pasirinko tai, kas atvedė juos prie šios nelaimingos pabaigos. Mintis, kad Dievo teismas pražuvusiems, netgi pražuvusiųjų sunaikinimas (priešingai amžinoms kančioms), prieštarauja mylinčio Dievo charakteriui, yra tiesiog klaidinga. Pati Dievo meilė ir tik Dievo meilė reikalauja teisingumo.

`Ko pats kryžius mus moko apie tai, ką Dievas norėjo padaryti, kad išgelbėtų kiekvieną, kuris bus išgelbėtas?`