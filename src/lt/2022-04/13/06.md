---
title:  Antroji mirtis
date:   22/12/2022
---

Dievas veda žmonijos istoriją į jos paskutiniųjų laikų kulminaciją. Tūkstantmečio pabaigoje visi nedori mirusieji prikeliami iš kapo paskutinei bausmei (Apr 20, 5. 11–15). Tada, kai visas teismo procesas bus baigtas ir prie jo nebebus ko pridurti, nedorėliai pripažins Dievo teisingumą. 

> <p> </p>
> „Turėdama prieš akis visus didžiosios kovos faktus, Visata – tiek ištikimoji jos dalis, tiek sukilusioji – vieningai pareikš: ‘Teisingi ir tikti Tavieji keliai, tautų Valdove!’“ (E. Vait, Didžioji kova, 2017, p. 580)

`5. Perskaitykite Mal 3, 19; Apr 20, 14–15; ir Apr 21, 8. Kiek efektyvus bus ugnies ežeras ir „antroji mirtis“?`

Galutinis šėtono ir jo angelų bei visų nedorėlių sunaikinimas išvalys visatą nuo nuodėmės ir jos padarinių. Vis dėlto net ir galutinis nedorėlių sunaikinimas yra Dievo meilės darbas ne tik šventiesiems, bet ir patiems nedorėliams. Jie mieliau mirs, užuot gyvenę Dievo akivaizdoje, kuris nuodėmei yra „ryjanti ugnis“ (Hbr 12, 29).

„Jie [pražuvusieji] trokštų ištrūkti iš tos šventos vietos ir verčiau pasirinktų mirtį, kad tik galėtų pasislėpti nuo To, kuris mirė, atpirkdamas juos. Nusidėjėliai patys pasirenka tokį likimą. Jie patys pašalina save iš dangaus, o Dievas lieka teisingas ir gailestingas.“ (E. Vait, Didžioji kova, 2017, p.70)

Taigi galutinis nuodėmės ir nusidėjėlių sunaikinimas – priešingai ne biblinei teorijai dėl jų amžinų kančių pragare – yra teisinga ir proporcinga bausmė už tai, ką nedorėliai padarė. Tai taip pat patvirtina, kad nuodėmė turėjo pradžią ir turės pabaigą. Tada visa visata grįš į savo pirminį tobulumą, prieš slėpiningai ir be jokio pateisinimo atsirandant nuodėmei, blogiui ir nepaklusnumui.

Šlovinkite Viešpatį, kad Jis, kaip mūsų „teisingasis Teisėjas“ (2 Tim 4, 8), priims deramą sprendimą ir suteiks teisiesiems nemirtingumą, o nedoriesiems skirs amžiną sunaikinimą.

`Kuo nedera mintis, kad Dievas galiausiai išgelbės visus? Kodėl tai itin bloga mintis?`