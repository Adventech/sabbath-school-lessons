---
title:  Paskutinis teismas
date:   18/12/2022
---

Daugeliui teismo mintis reiškia pasmerkimą. Ir nors pastarasis yra proceso dalis, neturime pamiršti, kad teismo mintis turi ir teigiamą pusę, nes šis teismas taip pat apima teisiųjų išteisinimą. Tiesą sakant, Danieliaus knygoje apie paskutiniųjų laikų teismą kalbama, kad „Aukščiausiojo šventųjų naudai buvo padarytas nuosprendis“ (Dan 7, 22). Dievo teismas apima abu – principą, randamą Senajame Testamente: „Išgirsk danguje ir nedelsk paskelbti savo tarnams nuosprendį, pasmerkdamas kaltąjį bei skirdamas jo galvai bausmę už jo elgesį ir apgindamas teisųjį bei atlygindamas jam pagal jo teisumą“ (1 Kar 8, 32).

1. Perskaitykite Mt 25, 31–46 ir Jn 5, 21–29. Kaip Kristus išdėstė pasmerkimo ir išteisinimo sąvokas paskutiniame teisme?

Kai kurie teigia, kad žodžiai „nebus pasmerktas“ (Jn 3, 18) ir „nepateks į teismą“ (Jn 5, 24) reiškia, jog esantieji Kristuje apskritai nėra teisiami. Tačiau šie žodžiai reiškia, kad tikintieji nėra pasmerkiami teisme. Todėl tekstai turėtų būti suprantami taip, kaip pasakyta: „nebus pasmerktas“ (Jn 3, 18) ir „nepateks į teismą“ (Jn 5, 24).

Trumpai tariant, mūsų likimas nusprendžiamas dabartiniame gyvenime. Tiems, kurie yra Kristuje, išteisinimas teisme jau yra parūpintas, o tie, kurie nėra Kristuje, lieka pasmerkti. Apibūdindamas teismą (Mt 25, 31–46), Kristus paminėjo ne tik ožius (nedorėlius), bet ir avis (teisiuosius). O apaštalas Paulius aiškiai pasakė: „Juk mums visiems reikės stoti prieš Kristaus teismo krasę, kad kiekvienas atsiimtų, ką jis, gyvendamas kūne, yra daręs – gera ar bloga“ (2 Kor 5, 10).

Apmąstydami teismą turėtume nepamiršti, kad esame išgelbėti malone (Iz 55, 1; Ef 2, 8–10), nuteisinti tikėjimu (Pr 15, 6; Rom 5, 1), ir teisiami už darbus (Mok 12, 14; Mt 25, 31–46; Apr 20, 11–13). Teismo proceso pagrindas yra Dievo moralinis Įstatymas, apibendrintas Dešimčia įsakymų (Mok 12, 13–14; Jok 1, 25; Jok 2, 8–17). Mūsų darbai yra išorinis mus gelbėjančio patyrimo įrodymas, todėl darbai bus įvertinti teismo metu.

Atminkite, kad Dievas savavališkai nenutaria vienus išrinkti išgelbėjimui, o kitus – pražūčiai. Kiekvienas yra moraliai atsakingas už savo likimą.

Galų gale Dievas nuspręs priimti mus arba atmesti ne teismo metu. Teisme Dievas galutinai apsispręs, ar mes Jį priėmėme, ar ne – atsižvelgdamas į mūsų darbus.