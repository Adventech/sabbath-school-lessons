---
title:  Teismo procesas
date:   17/12/2022
---

### Šios savaitės tyrinėjimui skaitykite:
Mt 25, 31–46; Dan 7, 9–14; 1 Kor 6, 2–3; 2 Pt 2, 4–6; Mal 3, 19; Apr 21, 8.

> <p>Įsimintina eilutė:</p>
> „Juk mums visiems reikės stoti prieš Kristaus teismo krasę, kad kiekvienas atsiimtų, ką jis, gyvendamas kūne, yra daręs – gera ar bloga.“ (2 Kor 5, 10)

Šventasis Raštas aiškiai moko, kad bus teismas. Dievas teis pasaulį. Ir Senajame, ir Naujajame Testamente yra daug nedviprasmiškų tekstų. Teisingumas, kurio itin trūksta čia ir dabar, vieną dieną ateis.

Raštas sako, kad Dievas „turi tobulą pažinimą“ (Job 37, 16) ir „viską pažįsta“ (1 Jn 3, 20), įskaitant mūsų slapčiausius ketinimus (Mok 12, 14; Jer 17, 10). Mes galime pasislėpti nuo visų, bet niekas negali pasislėpti nuo Dievo.

Ši tikrovė reiškia, jog Jam pačiam nereikia teismo, kad sužinotų apie kiekvieno žmogaus gyvenimą. Dievo teismas iš tikrųjų yra dangaus sprendimas, vykdomas vardan Jo kūrinių tiek danguje, tiek žemėje. Šis procesas yra kosminio-istorinio pobūdžio, nes Liuciferis savo maištą pradėjo danguje, o paskui atnešė jį į šį pasaulį (Apr 12, 7–9).

Šią savaitę tyrinėsime paskutiniųjų laikų teismo procesą su trimis pagrindiniais jo etapais: teismo iki Antrojo atėjimo, tūkstantmečio teismo ir paskutinio teismo. Visas šis procesas baigiasi teisiųjų išteisinimu ir antrąja nedorėlių mirtimi.