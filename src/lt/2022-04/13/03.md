---
title:  Teismas iki Jėzaus antrojo atėjimo
date:   19/12/2022
---

Teismo prieš Kristaus sugrįžimą sampratą patvirtina daug Šventojo Rašto tekstų.

`2. Perskaitykite Dan 7, 9–14; Mt 22, 1–14; Apr 11, 1. 18–19; Apr 14, 6–7. Kaip šie tekstai nušviečia tiriamąjį teismą danguje prieš Jėzaus antrąjį atėjimą? Kokia tokio teismo reikšmė?`

Dievo tautos tiriamojo teismo prieš Jėzaus antrąjį atėjimą samprata yra pagrįsta trimis  pagrindiniais Rašto mokymais.

Vienas iš jų, kad visi mirusieji – teisieji ar nedorėliai – lieka be sąmonės savo kape iki galutinio prisikėlimo (Jn 5, 25–29).

Antrasis – visuotinis visų žmonių teismas (2 Kor 5, 10; Apr 20, 11–13).

Trečiasis – pirmasis prisikėlimas bus palaimintas atlygis teisiesiems, o antrasis prisikėlimas – amžinoji mirtis nedorėliams (Jn 5, 28–29; Apr 20, 4–6. 12–15).

Tai reiškia, kad jei visi žmonės bus teisiami, jie turėtų būti teisiami iki jiems prisikeliant, nes jiems prisikėlus jie sulauks galutinio atlygio.

Danieliaus knyga padeda mums suprasti šio teismo iki Jėzaus antrojo atėjimo laiką ir pobūdį. Pasibaigus 2300 simbolinių dienų – 1844 m. – dangaus šventykla apvaloma (Dan 8, 14; plg. Hbr 9, 23) ir prasideda tiriamasis teismas prieš Jėzaus antrąjį atėjimą (Dan 7, 9–14), tai du skirtingi būdai tam pačiam įvykiui nusakyti. Teismo nuosprendis yra „Aukščiausiojo šventųjų naudai“ (Dan 7, 22). Tai yra gera žinia Dievo tautai.

Mt 22, 1–14 Jėzus kalbėjo apie vestuvių svečių ištyrimą prieš prasidedant vestuvių pokyliui.

Apreiškimo knygoje tiriamąjį teismą prieš Jėzaus  sugrįžimą nusako užduotis išmatuoti tuos, kurie meldžiasi Dievo šventykloje (Apr 11, 1), ir skelbime, kad „atėjo Jo teismo valanda“ (Apr 14, 6–7; plg. Apr 14, 14–16).

`Kaip supratimas dėl teismo danguje turėtų paveikti mūsų gyvenimą čia, žemėje?`