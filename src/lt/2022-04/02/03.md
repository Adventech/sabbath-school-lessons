---
title:  Apgauta žalčio
date:   03/10/2022
---

`3. Perskaitykite Pr 3, 1–7. Kokias kriterijais remdamasi Ieva pasirinko Dievo žodį ar žalčio žodį?`

Pradžios 3 yra vienas ryškiausių pagundos psichologijos pavyzdžių. Dievas įspėjo Adomą ir Ievą, kad jei jie valgys uždrausto vaisiaus, jie tikrai mirs (Pr 2, 16–17). Pasinaudojęs žalčio pavidalu, šėtonas naudojo keletą žodinių strategijų, kad nuvestų Ievą į nuodėmę.

Pirma, jis apibendrino konkretų Dievo draudimą. „Jis paklausė moterį: Ar tikrai Dievas sakė: ‘Nevalgykite nuo jokio medžio sode!’?“ (Pr 3, 1) Ieva prieštaravo, kad draudimas taikytinas tik tam konkrečiam medžiui, nes jei jie kada nors valgytų nuo jo ar paliestų jį, jie mirs.

Tada šėtonas prieštaravo Dievo teiginiams. Jis kategoriškai tvirtino: „Jūs tikrai nemirsite!“ (Pr 3, 4)

Ir galiausiai, šėtonas apkaltino Dievą, kad Jis sąmoningai užgniaužė esminį pažinimą nuo jos ir jos vyro. Apgavikas ginčijosi: „Dievas gerai žino, kad atsivers jums akys, kai tik jo [uždrausto vaisiaus] užvalgysite, ir būsite kaip Dievas, žinantis, kas gera ir kas pikta“ (Pr 3, 5).

Ievos smalsumas atvedė ją į šėtono kerinčią sferą. Ten ji buvo priversta apsispręsti arba likti ištikima varžančiam Dievo įsakymui, arba priimti šėtono viliones. Abejodama Dievo žodžiu, ji pasinaudojo savo pojūčiais – patirtiniu metodu, asmeniniu stebėjimo metodu – kad apsispręstų dėl dviejų nesuderinamų teiginių.

Pirma, ji pamatė, kad mitybos požiūriu „medis geras maistui“. Antra, estetiniu požiūriu ji matė, kad „jis žavus akims“. Trečia, remiantis logine analize, „medis žada duoti išminties“. Vadinasi, jos pačios nuomone, ji tikrai turėjo rimtų priežasčių paklausyti žalčio ir valgyti nuo uždrausto medžio. Deja, ji taip ir padarė.

Kai kurie žmonės teigia, kad visas pažinimas yra priimtinas, kol palaikome tai, „kas gera“ (1 Tes 5, 21). Tačiau tragiški Adomo ir Ievos išgyvenimai Edeno sode rodo, kad pažinimas pats savaime gali būti labai žalingas. Yra dalykų, kurių iš tikrųjų geriau nepažinti.

`Ko šis pasakojimas moko apie tai, kaip lengva racionaliai pagrįsti ir pateisinti mūsų nuodėmingus sprendimus?`