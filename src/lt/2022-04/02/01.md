---
title:  Mirtis nuodėmingame pasaulyje
date:   01/10/2022
---

### Šios savaitės tyrinėjimui skaitykite:
Pr 2, 16–17; Pr 3, 1–7; Ps 115, 17; Jn 5, 28–29; Rom 5, 12; 2 Kor 5, 21.

> <p>Įsimintina eilutė:</p>
> „Todėl, kaip per vieną žmogų nuodėmė įėjo į pasaulį, o per nuodėmę mirtis, taip ir mirtis prasiskverbė į visus žmones, nes visi nusidėjo.“ (Rom 5, 12)

Per Kristų Dievas pašaukė būti visatą ir pasaulį (Jn 1, 1–3. 10; Kol 1, 16; Hbr 1, 2). Tačiau, kai Dievas suteikė Kristui ypatingą garbę ir paskelbė, kad Jie kartu sukurs šį pasaulį, „Liuciferis pavydėjo Jėzui Kristui.“ (E. Vait, „The Story of Redemption“, p.14) ir surengė sąmokslą prieš Jį.

Šėtonas, išmestas iš dangaus, nusprendė „sunaikinti Adomo ir Ievos laimę“ žemėje ir taip „sukelti sielvartą danguje“. Jis įsivaizdavo, kad „jeigu galėtų juos [Adomą ir Ievą] suvilioti nepaklusnumu, Dievas pasirūpins, jog jiems būtų atleista, o tada jam pačiam ir visiems puolusiems angelams taip pat turėtų tekti Dievo gailestingumas.“ (E. Vait, „The Story of Redemption“, 27 p.). Suvokdamas šėtono strategiją, Dievas įspėjo Adomą ir Ievą, kad jie nepasiduotų pagundai (Pr 2, 16–17) Tai reiškia, kad net tada, kai pasaulis dar buvo tobulas ir nepriekaištingas, žmonėms jau buvo aiškūs apribojimai, kurių jie turėjo laikytis.

Šią savaitę tyrinėsime Adomo ir Ievos nuopuolį, kaip nuodėmė ir mirtis užvaldė mūsų pasaulį, ir tai, kaip Dievas pasėjo vilties sėklą žmonijai net Edene.