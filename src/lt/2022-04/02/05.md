---
title:  Nuodėmės padariniai
date:   05/10/2022
---

`6. Pasak Pr 3, 7–19 ir Rom 5, 12, kokie buvo pagrindiniai nuodėmės padariniai?`

Sužavėta įtikinamos žalčio kalbos, Ieva nenumatė toli siekiančių kelio, kuriuo žengė, padarinių. Pats savaime uždrausto vaisiaus valgymas nebuvo itin reikšmingas, kaip tai, ką jis iš tikrųjų simbolizavo. Dėl tokio nepaklusnumo Ieva išsižadėjo savo ištikimybės Dievui ir prisiėmė naują ištikimybę šėtonui.

Pradžios 3 aprašytas Adomo ir Ievos nuopuolis bei kai kurie tragiškiausi jo padariniai. Teologiniu požiūriu, abu buvo apimti teofobijos (Dievo baimės) ir pasislėpė nuo Jo (Pr 3, 8). Psichosocialiniu požiūriu, jie gėdijosi savęs ir pradėjo vienas kitą kaltinti (Pr 3, 7. 9–13). Fiziniu požiūriu, jie pradėjo prakaituoti, jausti skausmą ir galiausiai mirs (Pr 3, 16–19). Ekologiniu požiūriu, natūralus pasaulis išsigimė (Pr 3, 17–18).

Edeno sodas nebebuvo tokia graži ir maloni vieta kaip anksčiau. 

> <p></p>
> „Vystančiame gėlės žiede ir krintančiame lape pamatę pirmuosius įrimo ženklus, Adomas ir jo bičiulė išgyveno gilesnį sielvartą nei dabar žmonės išgyvena dėl savo artimųjų netekties. Visai nenuostabu, kad gležnų, dailių gėlyčių mirtis kėlė liūdesį, bet kai didžiuliai medžiai ėmė mesti savo lapus, tas vaizdas labai asocijavosi su rūsčių faktu, kad mirtis yra kiekvienos gyvos būtybės dalia.“ (E. Vait, Patriarchai ir pranašai, p.41)

Adomas ir Ieva mirė ne iš karto, jie nesiliovė gyvenę, bet tą pačią dieną jie sulaukė mirties nuosprendžio. Viešpats pasakė Adomui: „Savo veido prakaitu valgysi duoną, kol sugrįši žemėn, nes iš jos buvai paimtas. Juk dulkė esi ir į dulkę sugrįši!“ (Pr 3, 19) Nuopuolis iš tiesų atnešė tragiškų padarinių visai žmonijai. Apaštalas Paulius aiškina, kad „kaip per vieną žmogų nuodėmė įėjo į pasaulį, o per nuodėmę mirtis, taip ir mirtis prasiskverbė į visus žmones, nes visi nusidėjo“ (Rom 5, 12).

Liūdna ir skaudu tai, kad kaip žmonija visais amžiais taip ir mes šiandien kenčiame dėl to, kas įvyko Edene. Tačiau mes galime būti dėkingi, kad dėl Jėzaus ir kryžiaus turime amžinojo gyvenimo viltį pasaulyje, kuriame nuodėmės niekada nebebus.

`Apmąstydami tragišką Ievos patyrimą, ko galime pasimokyti iš jo apie mūsų pačių nuodėmingų poelgių padarinius?`