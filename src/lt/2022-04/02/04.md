---
title:  Jūs nemirsite
date:   04/10/2022
---

`4. Perskaitykite Pr 3, 4. Kokiais skirtingais būdais šis melas buvo kartojamas per amžius?`

Viena galinga šio melo apraiška akivaizdi dėl tikėjimo sielos nemirtingumu. Ši sąvoka buvo daugelio senovės religijų ir filosofijų pagrindas. Senovės Egipte ji paskatino mumifikacijos papročius ir laidotuvių architektūrą, matomą piramidėse.

Ši teorija tapo ir vienu pagrindinių graikų filosofijos ramsčių. Pavyzdžiui, knygoje „Valstybė“ Sokratas klausia Glaukono: „Ar tu nesuvoki, kad mūsų siela yra nemirtinga ir niekada nežūsta? Platono „Fedone“  Sokratas dėstė panašiu tonu, sakydamas, kad „siela yra nemirtinga ir nenykstanti, o mūsų sielos tikrai bus Hade“. Šios filosofinės sampratos suformavo didelę Vakarų kultūros dalį ir net poapaštališkąją krikščionybę. Bet jos atsirado daug anksčiau, jau Edeno sode su pačiu šėtonu.

Gundydamas Edene, šėtonas įtikino Ievą: „Jūs tikrai nemirsite!“ (Pr 3, 4) Šiuo kategorišku tvirtinimu šėtonas savo žodį iškėlė aukščiau Dievo Žodžio.

`5. Priešingai sielos nemirtingumui, ko šios eilutės moko ir kaip jos gali būti panaudotos prieš šį klaidamokslį? (Ps 115, 17; Jn 5, 28–29; Ps 146, 4; Mt 10, 28; 1 Kor 15, 51–58)`

Šėtoniška natūralaus sielos nemirtingumo teorija išliko net mūsų šiuolaikiniame pasaulyje. Knygos, filmai ir televizija toliau propagavo mintį, kad mirę mes tiesiog pereiname į kitą sąmoningą būseną. Kaip gaila, kad šis klaidamokslis skelbiamas ir iš daugelio krikščionių sakyklų. Netgi mokslas į tai įsitraukė. Jungtinėse Valstijose yra fondas, bandantis sukurti technologiją, kuri, kaip teigiama, leistų mums susisiekti su mirusiais, kurie, esą, vis dar gyvi, bet egzistuoja kaip „postmaterialūs asmenys“. Kadangi šis klaidamokslis itin paplitęs, nestebina, jog jis atliks lemiamą vaidmenį galutiniams žmonijos istorijos įvykiams.

`Kokiais būdais šis melas pasireiškia jūsų pačių kultūroje? Kodėl turime pasikliauti Dievo Žodžiu prieš atsižvelgdami į tai, ką mums sako mūsų pojūčiai?`