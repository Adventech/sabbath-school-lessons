---
title:  Tolesniam tyrinėjimui
date:   07/10/2022
---

E. Vait, Patriarchai ir pranašai, p.42–54; Ugdymas, p. 24–29.

Pastaraisiais metais buvo atlikti tyrimai, susiję su vadinama apymirtine patirtimi. Žmogus „miršta“, kai nustoja plakti širdis ir sustoja kvėpavimas. Tačiau tada jie atgyja ir pasakoja apie fantastišką išplaukimą į kitą būtį ir susitikimą su šviesos būtybe. Kai kurie net kalba apie susitikimą su seniai mirusiais giminaičiais. Daugelis žmonių, net ir krikščionių, nesuprantančių tiesos apie mirtį, šiuos pasakojimus laiko sielos nemirtingumą patvirtinančiu įrodymu. Tačiau (ir tai turėtų būti akivaizdžiausias įspėjimas, kad kažkas negerai) dauguma tai patyrusiųjų teigia, jog dvasinės būtybės, kurias jie sutiko, guodė gražiais teiginiais apie meilę, ramybę ir gėrį. Bet jie nieko negirdėjo apie išgelbėjimą Kristuje, apie nuodėmę, apie teismą. Argi patyrusieji krikščioniško pomirtinio gyvenimo neturėjo kartu su tuo įsisavinti bent šiek tiek elementaraus krikščioniško mokymo? Tačiau tai, ko jie moko, dažniausiai primena Naujojo Amžiaus dogmą, o tai paaiškina, kodėl daugeliu atvejų jie būna dar mažiau linkę į krikščionybę nei prieš „mirtį“. Be to, kodėl nė vienas iš krikščionių, įsitikinęs, kad jų apymirtinė patirtis yra krikščioniškas rojus, ten būdami niekada nesusipažįsta su krikščioniška teologija, užuot pasisėmę didelės Naujojo Amžiaus sentimentalizmo dozės? Atsakymas toks, kad juos apgavo tas pats, kuris apgavo Ievą Edene, ir su tuo pačiu melu (skaitykite 11 temą).

**Klausimai aptarimui:**

`1. Kaip Adomo ir Ievos patyrimas parodo, kad Dievo atleidimas nebūtinai panaikina visus nuodėmės padarinius? Kodėl tai itin svarbi tiesa, kurią visada reikia atsiminti?`

`2. Gero ir pikto pažinimo medis Adomui bei Ievai buvo šėtono kerinti sfera. Kokių yra kerinčių sferų, į kurias galime būti gundomi įžengti?`

`3. Šėtonas stengiasi įtikinti Dievo tautą, kad „Kristaus reikalavimai yra ne tokie griežti kaip jie tikėjo, ir kad prisitaikydami prie pasaulio jie darys didesnę įtaką pasauliečiams.“ (E. Vait, „Testimonies to Ministers and Gospel Workers“, p.474) Ką privalome daryti, kad nepakliūtume į šiuos subtilius spąstus?`