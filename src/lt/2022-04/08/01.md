---
title:  Naujojo Testamento viltis
date:   12/11/2022
---

### Šios savaitės tyrinėjimui skaitykite:
1 Kor 15, 12–19; Jn 14, 1–3; Jn 6, 26–51; 1 Tes 4, 13–18; 1 Kor 15, 51–55.

> <p>Įsimintina eilutė:</p>
> „O liudijimas toks: Dievas mums suteikė amžinąjį gyvenimą, ir tas gyvenimas yra Jo Sūnuje. Kas turi Sūnų, tas turi gyvenimą. Kas neturi Dievo Sūnaus, tas neturi gyvenimo.“ (1 Jn 5, 11–12)

Nors rašė graikų kalba, visi rašiusieji Naująjį Testamentą (išskyrus Luką) buvo žydai, ir jie, žinoma, žmogiškąją prigimtį suvokė hebrajišku, o ne pagonišku graikų požiūriu.

Taigi Kristui ir apaštalams krikščioniškoji viltis buvo ne nauja, bet senosios vilties, kurią jau puoselėjo patriarchai ir pranašai, apreiškimas. Pavyzdžiui, Kristus sakė: „Abraomas džiūgavo, kad matysiąs Manąją Dieną“ (Jn 8, 56). Judas teigė, kad Henochas pranašavo apie Antrąjį atėjimą (Jud 14–15). O Laiške hebrajams kalbama apie tikėjimo didvyrius, kurie vylėsi dangiško atlygio, kurio negaus, kol mes negausime savojo (Hbr 11, 39–40). Šis teiginys būtų beprasmis, jei jų sielos jau būtų su Viešpačiu danguje.

Pabrėždamas, kad amžinąjį gyvenimą turi tik tie, kurie yra Kristuje (1 Jn 5, 11–12), Jonas paneigia prigimtinį sielos nemirtingumą. Iš tiesų amžinas gyvenimas yra tik išganinguose santykiuose su Kristumi. Taigi Naujojo Testamento viltis yra orientuota į Kristų, ir tai vienintelė viltis, kad ši mirtinga būtis vieną dieną taps nemirtinga.
