---
title:  Tolesniam tyrinėjimui
date:   18/11/2022
---

E. Vait, Apaštalų darbai, p.190–199; p. 237–239.

Stivenas Keivas (Stephen Cave) rašė: „Romėnai žinojo apie krikščionių tikėjimą, kad vieną dieną jie kūnu prisikels iš kapo, ir darė viską, kad pasityčiotų ir sutrukdytų šioms viltims. Ataskaitoje apie persekiojimą Galijoje 177 mūsų eros metais rašoma, kad kankiniams pirmiausia buvo įvykdyta mirties bausmė, po to jų lavonai šešias dienas palikti nepalaidoti pūti, o pelenai išmesti į Ronos upę. ‘Dabar pažiūrėsime, ar jie prisikels’, – pranešama apie romėnų pasisakymus.“ (Stephen Cave, Immortality: The Quest to Live Forever and How It Drives Civilization (New York: Crown Publishers, 2012), p.104)

Ši teologinio skepticizmo pamoka, kad ir kokia dramatiška, yra pateikta netikslingai; ji nieko neįrodė, kas susiję su bibliniu prisikėlimo pažadu. Jėga, kuri prikėlė Jėzų iš numirusių, gali padaryti tą patį ir mums, nepaisant mūsų kūno būklės. Galų gale, jei ta pati Jėga sukūrė ir palaiko visą kosmosą, Ji tikrai gali pakeisti gyvuosius ir prikelti mirusiuosius.

> <p> </p>
> „Dievas ir tuos, kurie užmigo susivieniję su Jėzumi, atsives kartu su Juo [1 Tes 4, 14], – rašė Paulius. Daugelis aiškina, jog šioje vietoje norėta pasakyti, kad užmigusieji bus atvesti kartu su Kristumi iš dangaus; tačiau Paulius turėjo galvoje ką kita – kaip Kristus buvo prikeltas iš numirusių, taip Dievas pašauks miegančiuosius šventuosius iš kapų ir paims kartu su Juo į dangų. Kokia brangi paguoda! Kokia šlovinga viltis! Ir ne tik Tesalonikos Bažnyčiai, bet visiems krikščionims, kad ir kur jie būtų.“ (E. Vait, Apaštalų darbai, p.193)

**Klausimai aptarimui:**

`1. Kažkas pasakė: „Mirtis mus išnaikina. ... Būti visiškai išnaikintam, likti be pėdsako – labai menkina gyvenimo prasmę“. Jis teisus. Tad kokią viltį turime prieš tokią gyvenimo beprasmybę?`

`2. Kaip galime suderinti poreikį augti tobulumu (Fil 3, 12–16) su tuo, kad tik Kristaus antrojo atėjimo metu įgausime negendančią ir nenuodėmingą prigimtį (1 Kor 15, 50–55)?`

`3. Kaip galėtume padėti asmeniui, įsikabinusiam „slapto paėmimo“ minties, suprasti, kodėl tai yra klaidamokslis?`

`4. Dar kartą perskaitykite 1 Kor 15, 12–19. Kas šiose eilutėse galingai patvirtina mokymą, kad mirusieji miega ir nėra danguje su Jėzumi? Kokią prasmę turėtų šios eilutės, jei mirę teisieji iš tiesų dabar yra danguje su Jėzumi?`