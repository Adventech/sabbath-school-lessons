---
title:  Tolesniam tyrinėjimui
date:   28/10/2022
---

E. Vait, Patriarchai ir pranašai, „Mozės mirtis“ (43 skyrius), 378–386 p.; „Prophets and Kings“, 129–142 p.; Su meile iš Dangaus, 2011, p. 208–214; p. 287–288; p. 311–312; p. 483–494.

> <p></p>
> „Kristuje yra gyvenimas – pirminis, neperimtas, neišvestinis. ‘Kas turi Sūnų, tas turi gyvenimą’ (1 Jn 5, 12). Kristaus dieviškumas tikinčiajam užtikrina amžinąjį gyvenimą. Jėzus pasakė: ‘Kas tiki Mane, nors ir numirtų, bus gyvas. Ir kiekvienas, kuris gyvena ir tiki Mane, neragaus mirties per amžius. Ar tai tiki?’ Čia [Jn 11, 25–26] Kristus žvelgia į savo antrojo atėjimo metą. Tada mirę teisieji bus prikelti su negendančiais kūnais, o gyvi teisieji perkelti į dangų neregėję mirties. Stebuklas, kurį Kristus rengėsi tuoj atlikti, prikeldamas Lozorių iš numirusių, turėjo simbolizuoti visų mirusių teisiųjų prikėlimą. Tas, kuris pats turėjo tuoj mirti ant kryžiaus, stovėjo su mirties raktais, kaip kapo nugalėtojas, ir tvirtino turįs teisę bei galią dovanoti amžinąjį gyvenimą.“ (E. Vait, Su meile iš Dangaus, 2011, p. 490)

**Klausimai aptarimui:**

`1. Daug žmonių mirė pranašiškų Elijo ir Eliziejaus tarnysčių metu, taip pat paties Kristaus žemiškos tarnystės metu. Tik keli buvo prikelti (žr. Lk 4, 24–27.) Taip pat pagalvokite apie visus mirusiuosius: koks jiems skirtumas, ar jie buvo prikelti praeityje, ar bus prikelti per antrąjį atėjimą, bent jau atsižvelgiant į tai, koks yra patyrimas būti mirusiam?`

`2. Daug rašytojų šimtmečiais rašė apie gyvenimo, kuris visada baigiasi mirtimi, beprasmiškumą. Kartu su kitomis gyvomis būtybėmis – vištomis, bebrais, austrėmis ir kt. – mes visi mirštame. Tačiau žmonėms tam tikra prasme yra blogiau nei gyvūnams, nes mes žinome, kad mirsime (žr. Mok 9, 5). Vištos, bebrai ir austrės – ne. Kodėl tada prisikėlimo pažadas mums itin svarbus?`

`3. Jei manote, kad siela yra nemirtinga ir mirusieji, ypač teisieji mirusieji, po mirties gyvena danguje, kam reikalingas prisikėlimas laikų pabaigoje?`

`4. Jei kas nors paskambintų ir paklaustų: „Ar yra Sandra“, gal atsakytumėte: „Taip, yra, bet ji miega“. Tačiau jei kas nors paskambintų ir paklaustų: „Ar yra Sandra“, jūs neatsakytumėte: „Taip, yra, bet ji mirė“. Kodėl ne? Ko tai mus moko apie mirtį?`