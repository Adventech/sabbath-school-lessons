---
title:  Prisikėlimai iki kryžiaus
date:   22/10/2022
---

### Šios savaitės tyrinėjimui skaitykite:
Judo 9; Lk 9, 28–36; 1 Kar 17, 8–24; Lk 7, 11–17; Mk 5, 35–43; Jn 11, 1–44.

> <p>Įsimintina eilutė:</p>
> „Jėzus jai tarė: Aš esu prisikėlimas ir gyvenimas. Kas tiki Mane, nors ir numirtų, bus gyvas. Ir kiekvienas, kuris gyvena ir tiki Mane, neragaus mirties per amžius. Ar tai tiki?“ (Jn 11, 25–26)

Senajame Testamente minimas prisikėlimas, kurį tyrinėjome iki šiol, daugiausia pagrįstas asmeniniais lūkesčiais (Job 19, 25–27; Hbr 11, 17–19; Ps 49, 16; Ps 71, 20) ir pažadais (Dan 12, 1–2. 13). Tačiau mes taip pat turime įkvėptus įrašus apie tuos atvejus, kai žmonės iš tikrųjų buvo prikelti iš mirusių.

Pirmasis buvo prikeltas Mozė (Judo 9; Lk 9, 28–36). Izraelio monarchijos laikais taip pat prisikėlė Sareptos našlės sūnus (1 Kar 17, 8–24) ir šunemietės sūnus (2 Kar 4, 18–37). Kristus, būdamas čia kūne, prikėlė Naino našlės sūnų (Lk 7, 11–17), Jayro dukterį (Lk 8, 40–56), o paskui Lozorių (Jn 11). Išskyrus Mozę visi, minėtieji buvo prikelti kaip mirtingieji, kurie galiausiai vėl mirs. Šie atvejai taip pat patvirtina biblinį mokymą dėl mirusiųjų nesąmoningumo (Job 3, 11–13; Ps 115, 17; Ps 146, 4; Mok 9, 5. 10). Nė viename iš šių pasakojimų, ar jokiuose kituose su prisikėlimu susijusiuose bibliniuose pasakojimuose, neminimas tariamas pomirtinio gyvenimo patyrimas.

Šią savaitę atidžiau apmąstysime prisikėlimus iki paties Kristaus mirties ir prisikėlimo.