---
title:  Mozės prisikėlimas
date:   23/10/2022
---

`1. Perskaitykite Judo 9 ir Lk 9, 28–36. Kokių įrodymų randate šiose eilutėse apie Mozės prisikėlimą kūnu?`

Kai kurie graikų bažnyčios tėvai iš Aleksandrijos tvirtino, kad Mozei mirus buvo matyti du Mozės – vienas gyvas dvasia, kitas miręs kūnu; vienas Mozė užž0engė į dangų su angelais, kitas palaidotas žemėje. (žr. „Origen, Homilies on Joshua 2.1; Clement of Alexandria, Stromata 6.15.“) Šis skirtumas tarp sielos paėmimo dangun ir kūno palaidojimo gali būti prasmingas tiems, kurie tiki graikiška nemirtingos sielos samprata, bet ši idėja nepagrįsta Biblija. Judo 9 patvirtina biblinį mokymą dėl Mozės prisikėlimo kūnu, nes ginčas vyko „dėl Mozės kūno“, o ne dėl kokios nors tariamai išgyvenusios sielos.

Įst 34, 5–7 moko, kad Mozė mirė sulaukęs 120 metų, o Viešpats jį palaidojo slaptoje vietoje slėnyje Moabo krašte. Bet Mozė ilgai neužsibuvo kape. 

> <p></p>
> „Pats Kristus su Mozę palaidojusiais angelais nusileido iš dangaus prikelti miegančio šventojo. ... Pirmą kartą Kristus ketino atgaivinti mirusįjį. Kai Gyvybės Kūrėjas ir spindintys Jo palydovai prisiartino prie kapo, šėtonas pajuto pavojų savo viršenybei. ... Kristus nesižemino, kad imtų ginčytis su šėtonu. ... Tačiau Kristus viską perdavė savo Tėvui, pasakydamas: 'Tesudraudžia tave Viešpats!' (Judo 9). ... Prisikėlimas buvo užtikrintas visiems laikams. Iš šėtono buvo atimta jo auka; mirusiems teisiesiems buvo lemta vėl gyventi.“ (E. Vait, Patriarchai ir pranašai, p.384–385)

Mozės prisikėlimo įrodymas akivaizdus atsimainymo metu. Ten pasirodė Mozė su pranašu Eliju, kuris buvo paimtas nematęs mirties (2 Kar 2, 1–11). Mozė ir Elijas netgi kalbėjosi su Jėzumi (žr. Lk 9, 28–36). „Ir štai pasirodė du vyrai, kurie kalbėjosi su Juo. Tai buvo Mozė ir Elijas. Jie pasirodė šlovėje ir kalbėjo apie Jėzaus gyvenimo pabaigą, būsiančią Jeruzalėje“ (Lk 9, 30–31). Mozės pasirodymas, būsimos Kristaus pergalės prieš nuodėmę ir mirtį įrodymas čia neabejotini. Ten Jėzui pasirodė Mozė ir Elijas, o ne jų „dvasios“ (juk Elijas nebuvo miręs).

`Mozė nebuvo įleistas į žemiškąjį Kanaaną (Įst 34, 1–4), bet buvo paimtas į dangiškąjį Kanaaną. Ko tai moko apie Dievą, „kuris savo jėga, veikiančia mumyse, gali padaryti nepalyginti daugiau, negu mes prašome ar išmanome“ (Ef 3, 20)?`