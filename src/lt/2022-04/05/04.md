---
title:  Naino našlės sūnus
date:   25/10/2022
---

Parašyta, kad Jėzus „vaikščiojo, darydamas gera ir gydydamas visus velnio pavergtuosius, nes Dievas buvo su Juo“ (Apd 10, 38). Iš tiesų, visose evangelijose gausu pasakojimų apie Jėzų, tarnaujantį daugeliui vargstančių ir kenkiančių sielų, todėl vėliau daugelis žydų tikėjo, kad Jėzus buvo pažadėtasis Mesijas.

> <p></p>
> „Buvo kaimų, kuriuose nesigirdėjo ligonių dejonių, nes ten praėjo Gelbėtojas. Jo darbai liudijo Jo dieviškąjį patepimą. Kiekvienu savo poelgiu Jis rodė meilę, gailestingumą ir užuojautą. Visa širdimi Jis mylėjo ir gailėjosi žmonių. Jėzus priėmė žmogaus prigimtį, kad patirtų vargus. Net patys vargingiausi ir nuolankiausi nebijojo kreiptis į Jį. Prie Jo linko maži vaikeliai.“ (E. Vait, Kelias pas Kristų, p.14)

`3. Perskaitykite Lk 7, 11–17. Koks svarbus skirtumas tarp to, kas įvyko per šį prikėlimą, ir tų, kuriuos tyrinėjome anksčiau?`

Tarnaudamas Galilėjoje Jėzus gydė ligonius ir išvarė demonus. Kartą Jis ir Jo sekėjai artėjo prie Naino vartų, kai pro pastaruosius ėjo laidotuvių procesija. Atvirame karste buvo vienintelis našlės, kuri nepaguodžiamai verkė, sūnus. Kupinas užuojautos sielvartaujančiai motinai, Jėzus jai tarė: „Neverk!“ Tada Jėzus atsigręžė į mirusį sūnų ir įsakė: „Jaunuoli, sakau tau: kelkis!“ Sūnus atgijo ir „Jėzus atidavė jį motinai“ (Lk 7, 13–15). Jėzaus buvimas visą pakeitė, ir daugelis žmonių, mačiusių šį stebuklą, žinojo ne tik tai, kad atsitiko kažkas nuostabaus, bet ir tai, kad tarp jų yra ypatingas asmuo (jie vadino Jį didžiu pranašu).
Ir finikietė našlė (1 Kar 17, 8–24), ir šunemietė (2 Kar 4, 18–37) prašė atitinkamai Elijo ir Eliziejaus pagalbos. Tačiau Naino našlei buvo suteikta pagalba net neprašant. Tai reiškia, kad Dievas mumis rūpinasi net tada, kai negalime arba jaučiamės neverti Jo prašyti pagalbos. Jėzus pamatė problemą ir ją sprendė – tai būdinga Jėzui per visą Jo tarnystę.

`Tikroji religija apima rūpinimąsi mus supančiais našlaičiais ir našlėmis (Jok 1, 27). Nors, aišku, mes negalėsime daryti tokių stebuklų, kokius padarė Jėzus, ką galime daryti, kad tarnautume kenčiantiems aplinkiniams?`