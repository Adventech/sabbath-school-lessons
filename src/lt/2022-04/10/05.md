---
title:  Rojus su bekūnėmis sielomis
date:   30/11/2022
---

Nors protestantai netiki skaistykla, daugelis vis dėlto tiki, kad teisių mirusiųjų sielos jau mėgaujasi rojumi paties Dievo akivaizdoje. Kai kurie teigia, kad šios „sielos“ yra tik bekūnės dvasios; kiti tiki, kad jos yra bekūnės dvasios, bet apgaubtos dvasinio šlovingo kūno.

Kad ir kokia būtų tariama metafizinė gyvų mirusiųjų būsena, šios teorijos griauna biblinę galutinio prisikėlimo ir mirusiųjų teismo doktriną. Kodėl yra prisikėlimas ir teismas (Apr 20, 12–14), jei teisiųjų sielos jau mėgaujasi rojumi?

`4. Perskaitykite Apd 2, 29. 34–35 ir 1 Kor 15, 16–18. Kaip šie tekstai atskleidžia mirusiųjų ir laukiančiųjų prisikėlimo būklę?`

Raštas moko, kad visi žmonės, kurie jau yra danguje, buvo arba pakeisti gyvi, kaip Henocho (Pr 5, 24) ir Elijo (2 Kar 2, 9–11) atveju, arba prikelti iš numirusių, kaip Mozė (Jud 9) ir pasikėlusieji kartu su Kristumi (Mt 27, 51–53).

Jau tyrinėjome, sielos „po aukuru“, besišaukiančios Dievo keršto (Apr 6, 9–11), tėra teisingumo metafora ir nepatvirtina natūralaus sielos nemirtingumo teorijos. Priešingu atveju vargu ar šie žmonės mėgautųsi savo amžinu atlygiu. Iš tikrųjų kapas yra mirusiųjų poilsio vieta, kur jie nesąmoningi laukia galutinio prisikėlimo, kai bus atkurta jų sąmoninga būtis. Mirusieji, net ir teisūs mirusieji, nėra bekūnės sielos, sklandančios po dangų ir kantriai laukiančios, kol susijungus su savo kūnu paskutinio prisikėlimo metu.

Be to, ką Paulius turėjo omeny 1 Kor 15, 18, sakydamas, kad jei nebūtų mirusiųjų prisikėlimo, tai „užmigusieji Kristuje yra žuvę“. Kaip jie gali būti žuvę, jei jie jau yra danguje ir ten buvo visą laiką po savo mirties? Pagrindinė ir esminė Naujojo Testamento doktrina – mirusiųjų prisikėlimas Kristaus sugrįžimo metu, paminama dėl klaidamokslio, neva teisūs mirusieji pakyla amžinam atlygiui iškart po mirties. Nepaisant to, tai girdime nuolat, ypač per laidotuves.

`Kokiais būdais galėtumėte padėti žmonėms suprasti, kad mintis, jog mirusieji miega žemėje, iš tikrųjų yra „gera žinia“ ta prasme, kad jie tikrai ilsisi ir nepatiria nei skausmo, nei kančių?`