---
title:  Tolesniam tyrinėjimui
date:   02/12/2022
---

E. Vait, Didžioji kova, 2017, p. 460–476; p. 477–486.

> <p></p>
> „Remiantis klaidingu mokymu apie nemirtingą žmogaus prigimtį, sukurta dogma apie žmogaus sąmoningą būseną po mirties. Kaip ir mokymas apie amžinąsias kančias, ji prieštarauja Šventojo Rašto mokymui, sveikam protui ir mūsų žmogiškiems jausmams. Daugelis tiki, kad atpirktieji danguje žino, kas vyksta žemėje, kaip gyvena jų draugai ir artimieji, kuriuos jie paliko. Kaip mirusieji gali būti laimingi, žinodami kitų gyvenimo rūpesčius, matydami nuodėmes ir stebėdami skausmą, nusivylimą ir gyvenimo smūgius? Kiek dangiškos palaimos patirs tie, kurie mintimis yra žemėje su artimaisiais? Koks visiškai pribloškiantis yra įsitikinimas, kad širdžiai nustojus plakti, neatsivertusio žmogaus siela įmetama į pragaro liepsnas! Kokiose sielvarto gelmėse atsidurs tie, kurie matys, kad artimieji nepasiruošę mirčiai, kad jų laukia amžinas skausmas už nuodėmę!“ (E. Vait, Didžioji kova, 2017, p. 472)

**Klausimai aptarimui:**

`1. Tie, kurie kalbėjosi su kitais krikščionimis apie mirusiųjų būklę ir pragarą, greičiausiai pastebėjo, kokie tvirti ir užtikrinti žmonės dėl savo įsitikinimo, kad išgelbėtieji nedelsiant patenka į dangų, o pražuvusieji amžinai kankinasi pragare. Jūsų nuomone, kodėl taip yra? Viena, ir tai kažkiek suprantama, kad jie nori tikėti, jog jų mirę artimieji yra „su Viešpačiu“ (nors, kaip tyrinėjome, išlieka klausimas, kad juos liūdintų netvarka čia apačioje). Bet kodėl toks stiprus prisirišimas prie siaubingos minties, kad pražuvusieji amžinai kankinasi pragare? Ko tai mus moko apie papročių galią? Aptarkite klasėje.`

`2. Dauguma krikščionių konfesijų skelbia nebiblinę natūralaus sielos nemirtingumo teoriją ir visas su pastarąja susijusias teorijas. Ką dar turėtume daryti kaip bažnyčia (be to, ką jau darome), kad pasauliui skelbtume biblinį požiūrį į mirtį ir pomirtinį gyvenimą?`

`3. Nors Dantės poema „Dieviškoji komedija“ yra tik prasimanymas, ji tapo labai įtakinga ir padėjo įtvirtinti klaidamokslius, kas nutinka „sielai“ po mirties. Ko galime pasimokyti iš to, kaip lengvai krikščionišką teologiją gali paveikti išoriniai mokymai? Kokios kitos nekrikščioniškos idėjos daro įtaką krikščioniškam mąstymui ir šiandien, ir kaip galime nuo jų apsisaugoti?`