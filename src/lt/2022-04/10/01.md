---
title:  "„Pragaro liepsnos“"
date:   26/11/2022
---

### Šios savaitės tyrinėjimui skaitykite:
Mk 9, 42–48; Mal 4, 1; Jud 7; 1 Tim 2, 5; Apd 2, 29. 34–35; 1 Jn 5, 3–12.

> <p>Įsimintina eilutė:</p>
> „Visa ištirkite ir, kas gera, palaikykite!“ (1 Tes 5, 21)

Italų poetas Dantė Aligjeris (Dante Alighieri) (1265–1321) parašė savo garsų kūrinį „Dieviškoji komedija“ apie išgalvotą sielos kelionę po mirties. Siela nukeliavo arba į pragarą po žeme, arba į skaistyklą, kur žmogaus dvasia gali apsivalyti ir tapti verta dangaus, arba į rojų, į paties Dievo Artumą.

Nors tik poema, grožinė literatūra, Dantės kūrinys galiausiai padarė didelę įtaką krikščioniškajai teologijai, ypač Romos katalikų teologijai. Pagrindinė mintis, kad nemirtinga siela keliauja arba į pragarą, arba į skaistyklą, arba į rojų, yra šios bažnyčios pagrindas. Daugelis konservatyvių protestantų konfesijų taip pat tiki nemirtinga siela, kuri po mirties keliauja arba į rojų, arba į pragarą. Iš tiesų, jei žmogaus siela niekada nemiršta, ji turi kažkur keliauti po kūno mirties. Trumpai tariant, klaidingas žmogaus prigimties supratimas privedė prie baisių teologinių klaidų.

Šią savaitę tyrinėsime kai kurias iš šių nebiblinių teorijų, taip pat biblinį mokymą apie tai, kas vyksta po mirties.