---
title:  Tolesniam tyrinėjimui
date:   04/11/2022
---

E. Vait, Su meile iš Dangaus, p. 635–645.; p. 689–704; Kelias pas Kristų, p. 27.

> <p></p>
> „Mačiau, kad visas dangus domisi mūsų išgelbėjimu; nejau liksime abejingi? Ar būsime neatsargūs, lyg tai būtų smulkmena, ar esame išgelbėti, ar pražūsime? Ar niekinsime auką už mus? Kai kurie tai padarė. Jie menkino pasiūlytą gailestingumą, ir jiems tenka Dievo rūstybė. Dievo Dvasia ne visada liūdės. Ji pasitrauks, jei bus liūdinama per ilgai. Juk Dievas padarė viską, kas įmanoma, kad išgelbėtų žmones, ir jei jie savo gyvenimu parodys, jog niekina Jėzaus pasiūlytą gailestingumą, mirtis bus jų dalis ir ji brangiai kainuos. Tai bus baisi mirtis; nes jiems teks pajausti agoniją, kurią Kristus jautė ant kryžiaus, įgydamas jiems atpirkimą, kurio jie atsisakė. Ir tada jie supras, ką prarado – amžinąjį gyvenimą ir nemirtingą palikimą. Didi auka, skirta išgelbėti žmones, parodo mums jų vertę. Kartą pražuvusi brangi siela pražūsta amžiams“. (E. Vait, „Testimonies for the Church“, 1 t., p.124)

**Klausimai aptarimui:**

`1. Hbr 10, 4 parašyta: „Juk neįmanoma, kad jaučių ir ožių kraujas panaikintų nuodėmes“. Tad kaip žmonės buvo išgelbėti Senojo Testamento laikais? Kaip kredito kortelės, kurią naudojate mokėjimams, bet vėliau turite apmokėti kredito kortelės sąskaitą, pavyzdys gali padėti mums geriau suprasti šią temą?`

`2. Perskaitykite 2 Kor 5, 18–21. Jei Kristus mirė už viso pasaulio nuodėmes, kodėl ne visi bus išgelbėti? Kodėl asmeninis apsisprendimas atlieka lemiamą vaidmenį, kas bus išgelbėtas kryžiaus, o kas pražus, nepaisant didžiulės aukos dėl jų?`

`3. Kokie dalykai, kurių moko „pasaulio“ išmintis, Dievui yra kvailystė? O kaip dėl minties, kad visas nuostabus pasaulio sumanymas ir grožis yra tik atsitiktinumas? Arba, kad visata atsirado iš visiškai nieko? Kokių dar pavyzdžių galite sugalvoti?`

`4. Apmąstykite paskutinį III dalies klausimą. Kodėl kryžius ir tai, kas ant jo įvyko, mintį dėl išganymo darbais paverčia bergždžia, klaidinga ir prieštaraujančia išganymo planui?`