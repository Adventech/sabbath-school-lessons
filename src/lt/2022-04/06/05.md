---
title:  Jis mirė vardan mūsų
date:   02/11/2022
---

`5. Perskaitykite Jn 3, 14–18 ir Rom 6, 23. Ko šios eilutės moko, kas buvo pasiekta Kristaus mirtimi dėl mūsų?`

Kai Jėzus atėjo prie Jordano upės krikštytis, Jonas Krikštytojas sušuko: „Štai Dievo Avinėlis, kuris naikina pasaulio nuodėmę!“ (Jn 1, 29) Šiuo teiginiu Kristus buvo pripažintas tikruoju Dievo Avinėliu, kurį simbolizavo visos Senojo Testamento aukos.

Tačiau gyvulių aukojimas negalėjo panaikinti nuodėmių (Hbr 10, 4). Pastarasis suteikė tik sąlyginį atleidimą, priklausantį nuo būsimos Kristaus aukos ant kryžiaus veiksmingumo. „Jeigu išpažįstame savo nuodėmes, Jis ištikimas ir teisingas, kad atleistų mums nuodėmes ir apvalytų mus nuo visų nedorybių“ (1 Jn 1, 9).

`6. Perskaitykite Jn 3, 16–17. Kokią didžią viltį galite įžvelgti šiose eilutėse, ypač kai deramai jaučiatės nusipelnę pasmerkimo už tai, ką padarėte?`

Pagalvokite, ką visa tai reiškia. Jėzus, sukūręs visatą (Jn 1, 1–3), paaukojo save už kiekvieną iš mūsų, atnašavo auką už nuodėmes, kad nereikėtų būti pasmerktiems už tai, už ką galime būti teisingai pasmerkti. Tai yra didysis Evangelijos pažadas.

Jėzus Kristus paskelbė, kad „Dievas taip pamilo pasaulį, jog atidavė savo viengimį Sūnų“ mirti už mus (Jn 3, 16). Tačiau niekada neturėtume pamiršti, kad Kristus savanoriškai paaukojo save už mus (Hbr 9, 14). Liuteris kryžių vadino „aukuru, ant kurio Jis [Kristus], sudegintas beribės meilės ugnies, degančios Jo širdyje, pasišventusiai užtardamas, garsiomis raudomis, ir karštomis, nerimastingomis ašaromis atnašavo Tėvui gyvą ir šventą savo kūno ir kraujo auką. (Hbr 5, 7)“ (Luther’s Works, vol. 13 (St. Louis, MO: Concordia Publishing House, 1956), p.319) Kristus mirė kartą visiems laikams (Hbr 10, 10) ir vieną kartą amžiams (Hbr 10, 12), nes Jo auka yra visapusiška ir niekada nepraranda savo galios.

Dar daugiau: 

> <p></p>
> „Net jeigu tik vienas žmogus būtų priėmęs Jo malonės Evangeliją, Kristus būtų gelbėjęs tą vieną, pasirinkęs sunkų ir pažeminimų pilną gyvenimą bei gėdingą mirtį.“ (E. Vait, Gydymo tarnystė, p.87)

`Dar kartą perskaitykite Jn 3, 16, pakeisdami žodžius „pasaulį“ ir „kiekvienas“ savo vardu. Kaip akimirka po akimirkos, ypač tuomet, kai esate gundomi nusidėti, galite išmokti įgyti šį nuostabų pažadą?`