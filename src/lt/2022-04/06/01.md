---
title:  Jis mirė už mus
date:   29/10/2022
---

### Šios savaitės tyrinėjimui skaitykite:
Apr 13, 8; Mt 17, 22–23; Mk 9, 30–32; Jn 19, 1–30; Rom 6, 23; 1 Kor 1, 18–24.

> <p>Įsimintina eilutė:</p>
> „Kaip Mozė dykumoje iškėlė žaltį, taip turi būti iškeltas ir Žmogaus Sūnus, kad kiekvienas, kuris Jį tiki, turėtų amžinąjį gyvenimą“ (Jn 3, 14–15).

Sakoma, kad negalime išvengti mirties ir mokesčių. Tai nėra visiškai tiesa. Žmonės gali išvengti mokesčių, bet ne mirties. Galbūt įmanoma atitolinti mirtį keleriems metams, bet anksčiau ar vėliau mirtis visada ištiks. Ir kadangi žinome, jog mirusieji, teisieji ir nedorėliai, iš pradžių atsiduria toje pačioje vietoje, mūsų prisikėlimo viltis mums reiškia viską. Kaip Paulius yra sakęs, be šios vilties net „užmigusieji Kristuje yra žuvę“ (1 Kor 15, 18), o tai gana keista, jei „užmigusieji Kristuje“ sukiojasi danguje Dievo akivaizdoje.

Taigi Kristaus prisikėlimas yra mūsų tikėjimo pagrindas, nes jis mums yra garantija. Tačiau prieš Kristui prisikėlus iš numirusių, Jis, žinoma, turėjo mirti. Štai kodėl, Getsemanės agonijoje, laukdamas mirties, Jis meldėsi: „Dabar Mano siela sukrėsta. Ir ką Aš pasakysiu: ‘Tėve, gelbėk Mane nuo šios valandos!’? Bet juk tam Aš ir atėjau į šią valandą“ (Jn 12, 27). Tikslas buvo mirti.

Šią savaitę dėmesį sutelksime į Kristaus mirtį ir tai, ką ji reiškia amžinojo gyvenimo pažadui.