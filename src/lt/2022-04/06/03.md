---
title:  Kryžiaus pratarmė
date:   31/10/2022
---

**3. Kaip mokiniai reagavo į su paties Jėzaus kentėjimais ir mirtimi susijusiomis Jo pranašystėmis bei ko jų reakcija turėtų mokyti mus apie Šventojo Rašto nesupratimo pavojų?**

`Mt 16, 21–23`

`Mt 17, 22–23; Mk 9, 30–32; Lk 9, 44–45` 										

`Lk 18, 31–34`

Jėzus gimė tam, kad mirtų, ir gyveno, kad mirtų. Kiekvienas Jo žingsnis priartino Jį prie didžiosios permaldavimo aukos ant Golgotos kryžiaus. Visiškai suvokdamas savo misiją, Jis neleido niekam Jo nuo jos atitraukti. Tiesą sakant, „visas Jo gyvenimas buvo įžanga Jo mirčiai ant kryžiaus.“ (E. Vait, „Fundamentals of Christian Education“, p 382.)

Paskutiniais savo žemiškosios tarnystės metais Jėzus vis aiškiau kalbėjo savo mokiniams apie būsimą mirtį. Tačiau atrodė, kad jie negalėjo ir nenorėjo priimti Jo teiginių tikrovės. Laikydamiesi klaidingų sampratų, susijusių su Mesijo vaidmeniu, jie mažiausiai tikėjosi Jėzaus, ypač kaip Mesijo, mirties. Trumpai tariant, jų klaidinga teologija nuvedė juos į nereikalingą skausmą ir kentėjimus.

Jau Nikodemui Jėzus buvo pareiškęs: „Kaip Mozė dykumoje iškėlė žaltį, taip turi būti iškeltas ir Žmogaus Sūnus, kad kiekvienas, kuris Jį tiki, turėtų amžinąjį gyvenimą“ (Jn 3, 14–15). Būdamas Pilypo Cezarėjoje, Jėzus pasakė savo mokiniams „turįs eiti į Jeruzalę ir daug iškentėti nuo seniūnų, aukštųjų kunigų ir Rašto aiškintojų, būti nužudytas ir trečią dieną prisikelti“ (Mt 16, 21). Keliaudamas per Galilėją taip, kad niekas apie tai nežinotų (Mk 9, 30–32) ir paskutinės kelionės į Jeruzalę metu (Lk 18, 31–34), Jėzus vėl kalbėjo savo mokiniams apie savo mirtį ir prisikėlimą. Kadangi jie to išgirsti nenorėjo, jie neklausė. Mums itin lengva elgtis taip pat.

`Žmonės, ypač Dievo išrinktieji, laikėsi klaidingo su pirmuoju Mesijo atėjimu susijusio supratimo. Kokių šiandien yra su Jėzaus antruoju atėjimu susijusių klaidingų minčių?`