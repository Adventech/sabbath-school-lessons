---
title:  Tolesniam tyrinėjimui
date:   30/12/2022
---

E. Vait, Didžioji kova, 2017, p. 583–587; „Heaven“, p. 133–145; p.146–158; 1 p.59–166; p.167–176; p.177–184; p. 185–192.

> <p></p>
> „Visą amžinybę atpirktieji tyrinės Kristaus kryžiaus temą ir kurs giesmes šia tema. Pašlovintasis Kristus jiems primins nukryžiuotąjį Kristų. Niekada nebus pamiršta, kad Tas, kuris savo galia sukūrė ir išlaikė nesuskaičiuojamus pasaulius beribėje erdvėje, Dievo Numylėtasis, Dangaus Didenybė, Tas, kurį garbino kerubai ir spindintys serafai, – Pats nusižemino, kad pakeltų puolusį žmogų; niekada nebus pamiršta, kad Jis nešė nuodėmės kaltės ir gėdos naštą, kentėjo, nes Jam teko slėptis nuo savo Tėvo veido, kai sielvartas sužeidė Jo širdį ir atėmė Jam gyvybę ant Golgotos kryžiaus. Visatai visada kels nuostabą ir pagarbą tai, kad visų pasaulių Kūrėjas, likimų Lėmėjas atsisakė šlovės ir nusižemino, nes mylėjo žmogų.“ (E. Vait, Didžioji kova, 2017, p. 563)

> <p></p>
> „Didžioji kova baigėsi. Daugiau nebėra nuodėmės ir nusidėjėlių. Visata yra nesutepta. Visa neaprėpiama kūrinija pulsuoja vieningai ir džiaugiasi. Nuo To, kuris visa sukūrė, į visas beribės erdvės sritis liejasi gyvybės, šviesos ir džiaugsmo srautas. Nuo mažiausio atomo iki didžiausio pasaulio, visi gyvi ir negyvi kūriniai savo tikruoju grožiu ir tobulu džiaugsmu skelbia, kad Dievas yra meilė.“ (E. Vait, Didžioji kova, 2017, p. 587)

**Klausimai aptarimui:**

`1. Daugelis supasaulėjusių krikščionių gyvena taip, tarsi šis pasaulis tęsis amžinai (Lk 12, 16–21). Kaip galime suderinti savo žemiškus idealus ir dangiškuosius prioritetus? Kaip galime apsisaugoti nuo to, dėl ko Jėzus mus įspėjo Luko 12?`

`2. Jei dangus prasideda čia, ką turėtume daryti, kad savo namus ir asmeninį gyvenimą paverstume mažomis dangaus principų išraiškomis?`

`3. Įsigilinkite į I dalies pabaigoje pateiktą klausimą. Kokia logika pagrįstas netikinčiųjų amžinuoju gyvenimu pesimizmas? Tuo pačiu, kai kurie iš šių žmonių gyvena, atrodo, gana „laimingai“, net ir neišreikšdami jokios vilties dėl ateities. Kaip manote, kaip jiems tai pavyksta? Tai yra, kaip jie gali būti patenkinti gyvenimu, net nesusimąstydami apie pažadą po šio gyvenimo?`

