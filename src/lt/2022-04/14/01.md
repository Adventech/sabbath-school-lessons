---
title:  Visa nauja
date:   24/12/2022
---

### Šios savaitės tyrinėjimui skaitykite:
2 Pt 3, 13; Apr 21, 3. 22; 1 Jn 3, 2–3; 1 Pt 1, 22; Iz 25, 8; Apr 22, 3–5.

> <p>Įsimintina eilutė:</p>
> „O Sėdintysis soste tarė: ‘Štai Aš visa darau nauja!’ Ir sako: ‘Rašyk, nes šitie žodžiai patikimi ir tikri.’“ (Apr 21, 5)

Šventasis Raštas suteikia mums šią viltį: „Pagal Jo pažadą mes laukiame naujo dangaus ir naujos žemės, kuriuose gyvena teisumas“ (2 Pt 3, 13).

Tačiau kai kuriems pažadas apie „naują dangų ir naują žemę“ (Apr 21, 1) atrodo kaip iliuzija, galingųjų pasakos, susijusios su pomirtinio gyvenimo viltimi, masėms suvaldyti. Mintis tokia: nors šiuo metu jums sunku, vieną dieną sulauksite atlygio danguje ar pan.

Nors kai kurie žmonės taip pasinaudojo Rašte suteikiama ateities viltimi, jų piktnaudžiavimas nepakeičia pažadų, susijusių su naujuoju dangumi ir naująja žeme, tikrumo.

Paskutinėmis dienomis šaipūnai išjuoks mūsų palaimintąją viltį (2 Pt 3, 3–7). Tačiau jų šaipymasis, kaip ir buvo išpranašauta, gali būti laikomas vienu iš įrodymų, kad tai, ką sako Raštas, yra tiesa, nes jie šaiposi taip, kaip Raštas išpranašavo.

Šią savaitę tyrinėsime šlovingą naujo dangaus ir naujos žemės pažadą, įskaitant dangiškąją šventyklą, Dievo Artumą, mirties bei ašarų pabaigą ir, galiausiai, galutinę Dievo meilės pergalę.
