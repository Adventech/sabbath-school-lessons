---
title:  Naujas dangus ir nauja žemė
date:   25/12/2022
---

Kai kuriems graikų filosofijos sekėjams tai, kas kūniška, reiškia blogį. Štai kodėl jiems neįsivaizduojama ateitis tikrame rojuje su tikrais žmonėmis. Tokiai filosofijai, kad danguje būtų gera, privaloma dvasinė būsena, be čia esančių fizinio pasaulio trūkumų. Jie tvirtina, kad tai, kas yra materialu, negali būti dvasinga; o tai, kas dvasinga, negali būti materialu. Priešingai, Raštas kalba apie dangų konkrečiai, bet be apribojimų, kuriuos lemia nuodėmė.

`1. Perskaitykite Iz 65, 17–25; Iz 66, 22–23; 2 Pt 3, 13; Apr 21, 1–5. Kokia yra esminė šių tekstų žinia?`

Izaijo knygoje pateikiamos įdomios įžvalgos, kokia būtų žemė, jei Izraelio tauta būtų išlikusi ištikima Sandorai su Dievu (Iz 65, 17–25; Iz 66, 22–23; plg. Įst 28). Visa aplinka su įvairiomis gyvenimo apraiškomis būtų vis labiau atspindėjusi pirminį Dievo planą, tai yra, prieš atsirandant nuodėmei.

Tačiau šis planas neišsipildė taip, kaip buvo tikėtasi. Todėl buvo sumanytas naujas planas, bet dabar dalyvaujant bažnyčiai, kurią sudaro žydai ir pagonys iš visų tautų (Mt 28, 18–20; 1 Pt 2, 9). Todėl Izaijo pranašystės turi būti skaitomos atsižvelgiant į bažnyčios kontekstą (2 Pt 3, 13; Apr 21, 1–5).

> <p></p>
> „Biblijoje išgelbėtųjų palikimas yra vadinamas Tėvyne (Hbr 11, 14–16). Ten dangiškasis Ganytojas veda savo kaimenę prie gyvybės vandens versmių. Gyvybės medis duoda vaisius kas mėnesį, ir medžio lapai tarnauja tautų gerovei. Ten yra amžinai trykštančių, skaidrių kaip krištolas versmių, o šalia jų linguojantys medžiai meta savo šešėlį ant takų, paruoštų Viešpaties atpirktiesiems. Ten plačiai nusidriekusios lygumos pereina į gražias kalvas, o Dievo kalnai aukštai iškėlę savo didingas viršūnes. Šiose ramiose lygumose, šalia gyvybės versmių Dievo tauta – taip ilgai keliavusi ir klajojusi – atras savo Tėvynę.“ (E. Vait, Didžioji kova, 2017, p. 584)

Daugelis pasaulietinių rašytojų, neturėdami Šventajame Rašte pateikiamos amžinybės vilties, apgailestavo dėl žmogaus būties beprasmybės. Nors jie klysta dėl ateities, kodėl sunku ginčytis su jų nuomone dėl gyvenimo beprasmiškumo be ateities vilties? Paruoškite savo atsakymą pristatyti klasei.