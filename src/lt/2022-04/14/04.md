---
title:  Dievo akivaizdoje
date:   27/12/2022
---

Raštas sako, kad Dievas „gyvena neprieinamoje šviesoje“ (1 Tim 6, 16) ir kad „Dievo niekas niekada nėra matęs“ (Jn 1, 18; 1 Jn 4, 12). Ar tai reiškia, kad šventieji danguje niekada nepamatys Dievo Tėvo? Visai ne. Akivaizdu, jog Dievas nematomas žmonėms po nuopuolio, nes Šventajame Rašte yra keletas požymių, kad šventieji iš tikrųjų matys Jį danguje.

`3. Perskaitykite Mt 5, 8; 1 Jn 3, 2–3; ir Apr 22, 3–4. Ką šios ištraukos mums sako apie aukščiausią privilegiją regėti Dievą?`

Tas pats apaštalas Jonas, kuris teigė, kad „Dievo niekas niekada nėra matęs“ (Jn 1, 18; 1 Jn 4, 12), taip pat pareiškė, kad „matysime Jį tokį, koks Jis yra“ (1 Jn 3, 2–3) ir regėsime „Jo veidą“ (Apr 22, 3–4). Galima ginčytis, ar šiose eilutėse kalbama apie Dievą Tėvą, ar apie Kristų. Tačiau visos abejonės išnyksta atsižvelgiant į paties Kristaus pareiškimą: „Palaiminti tyraširdžiai; jie regės Dievą“ (Mt 5, 8). Kokia privilegija teks atpirktiesiems – garbinti Dievą Jo šventykloje! Tačiau didžiausia privilegija bus regėti Jo veidą.

> <p></p>
> „Dievo tautai suteikta ypatinga teisė artimai bendrauti su Tėvu ir su Jo Sūnumi. Dabar ‘mes regime lyg veidrodyje, mįslingu pavidalu.’ (1 Kor 13, 12) Dievo atvaizdą tarsi veidrodyje atspindi gamtos kūriniai ir Jo bendravimas su žmonėmis. Tada mes pamatysime Jį patys, joks šydas nebeskirs mūsų. Mes stovėsime greta Jo ir matysime šlovę, spindinčią Jo veide.“ (E. Vait, Didžioji kova, 2017, p.585)

Atkreipkite dėmesį į ryšį tarp tyrumo ir Dievo regėjimo šios temos tekstuose. Tyraširdžiai regės Dievą; regėsiantis Dievą „skaistina pats save, nes ir Jis yra skaistus“ (1 Jn 3, 3). Šios eilutės atskleidžia, kad Dievas dabar turi atlikti mumyse konkretų darbą, kad padėtų mums pasiruošti dangui.

Nors galiausiai mūsų patekimą į dangų užtikrino Jėzaus mirtis, čia ir dabar patirsime skaistinimo procesą, kuris padės pasiruošti mūsų amžiniesiems namams. Svarbiausia skaistinimo procesui yra paklusnumas Jo Žodžiui.

`Perskaitykite 1 Pt 1, 22. Kaip ši eilutė mums atskleidžia ryšį tarp paklusnumo ir skaistinimo? Kaip paklusnumas mus skaistina? Pasak Petro, kaip konkrečiai mūsų paklusnumas pasireikš?`