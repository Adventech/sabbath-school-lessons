---
title:  Tolesniam tyrinėjimui
date:   16/12/2022
---

E. Vait, Gydymo tarnystė, p. 241–259; „The Sanctified Life“, p. 7–16.

> <p></p>
> „Didžioji kova artėja prie pabaigos. Kiekvienas pranešimas jūra ar sausuma apie nelaimę liudija, kad visko pabaiga arti. Tai skelbia karai ir karų gandai. Ar yra krikščionis, kurio pulsas nepadažnėja, kai jis apmąsto besirutuliojančius didžiuosius įvykius? Viešpats ateina. Girdime besiartinančio Dievo žingsnius.“ (E. Vait, „Maranatha“, p. 220)

> <p></p>
> „Gyvenkite tikėjimu diena iš dienos. Nesijaudinkite anksčiau laiko dėl vargų meto. Negalvokite: ‘Bijau, kad neištversiu didžiąją išmėginimų dieną’. Jūs privalote gyventi dabartimi, tik šia diena. Rytojus jums nepriklauso. Pergalę sau turite išlaikyti šiandien. Šiandien turite gyventi malda. Šiandien turite kovoti tikėjimo kovą. Šiandien turite tikėti, kad Dievas jus laimina. Pasiekę pergalę prieš tamsą bei netikėjimą, atitiksite Mokytojo reikalavimus ir tapsite palaiminimu aplinkiniams.“ (E. Vait, „Signs of the Times“, 1887 m. spalio 20 d.)

> <p></p>
> „Viešpats netrukus ateis, ir mes turime būti pasirengę sutikti Jį ramybėje. Būkime pasiryžę padaryti viską, ką galime, kad aplinkiniai pamatytų šviesą. Turime būti ne liūdni, bet linksmi, ir turime visada žvelgti į Viešpatį Jėzų. ... Turime būti pasiruošę ir laukti Jo pasirodymo. O, kaip bus šlovinga Jį pamatyti ir būti Jo atpirktiems! Mes ilgai laukėme, bet mūsų tikėjimas neturi nusilpti. Jei pamatysime Karaliaus grožį, būsime amžinai palaiminti. Jaučiuosi taip, lyg turėčiau garsiai šaukti: ‘Keliauju namo’. Artėja laikas, kai Kristus sugrįš su galia ir didžia šlove, kad nusivestų atpirktuosius į amžinus namus.“ (E. Vait, „Heaven“, p.165)

**Klausimai aptarimui:**

`1. Kaip asmens – kūno, sielos ir dvasios kaip nedalomos visumos – samprata gali padėti mums geriau suvokti visa apimančią religiją ir mūsų asmeninės gyvensenos svarbą?`

`2. Visų tikrų atgimimų ir reformų centru yra Dievas, o ne žmogaus elgesys. Kaip palyginimas apie fariziejų ir muitininką (žr. Lk 18, 9–14) iliustruoja šį principą?`

`3. Klasėje aptarkite atsakymą į paskutinį V dalies klausimą. Kaip žinoti, ar esame pasiruošę, ir ar galime būti užtikrini nepasikliaudami nepagrįsta viltimi?`