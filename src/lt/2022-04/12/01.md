---
title:  Biblinė pasaulėžiūra
date:   10/12/2022
---

### Šios savaitės tyrinėjimui skaitykite:
Lk 2, 52; Mt 4, 23; 1 Kor 6, 19–20; Ps 24, 3–4; Apd 8, 4–24; 1 Jn 3, 1–3.

> <p>Įsimintina eilutė:</p>
> „Pats ramybės Dievas jus tobulai tepašventina ir teišlaiko sveiką bei nepeiktiną jūsų dvasią, sielą ir kūną mūsų Viešpaties Jėzaus atėjimui.“ (1 Tes 5, 23)

Apreiškimo knygoje kalbama apie dvi pagrindines „globalizacijas“ iki Kristaus antrojo atėjimo. Apreiškimo 13 aprašoma paklydimo globalizacija, kai „visa žemė stebėdamasi nusekė paskui žvėrį“ iš jūros (Apr 13, 3. 7–8. 12. 16). Apreiškimo 14 pabrėžia tiesos globalizaciją, kai amžinoji Evangelija bus skelbiama „visoms tautoms, gentims, kalboms ir žmonėms“ (Apr 14, 6–7). Tais sunkiais laikais (2 Tim 3, 1) pūs įvairiausių mokymų vėjeliai (Ef 4, 14), žmonės „nukreips ausis nuo tiesos, o atvers pasakoms“ (2 Tim 4, 4). 

> <p></p>
> „Remdamasis dviem didžiuliais klaidingais mokymais – apie sielos nemirtingumą ir sekmadienio šventumą, – šėtonas suvedžioja ir apgauna žmones. Pirmasis mokymas yra spiritizmo pagrindas, antrasis susijęs su Roma abipuse simpatija.“ (E. Vait, Didžioji kova, 2017, p. 509)

Prieš rutuliojantis šiems paskutiniams įvykiams, turime tvirtai tikėti visa turima tiesa, apimančia žmogiškumo ir mirties prigimtį, pasiduoti Šventosios Dvasios vedimui, kad būtume pasiruošę šlovingam Kristaus pasirodymui.