---
title:  Jėzaus pavyzdys
date:   11/12/2022
---

`1. Perskaitykite Lk 2, 52. Kas apie Jėzaus augimą paminėta šioje eilutėje?`

Jėzus buvo tobulas Žmogus, o Jo augimas apėmė visas pagrindines žmogaus būties puses. Pasak Lk 2, 52: „Jėzus augo išmintimi [protiškai], metais [fiziškai] ir malone Dievo [dvasiškai] ir žmonių [socialiai] akyse“. 

> <p> </p>
> „Jo aktyvus ir skvarbus protas išsiskyrė Jo amžiui nebūdingu mąslumu bei išmintimi. O Jo charakteris buvo gražus savo darna. Jo proto ir kūno galios vystėsi pamažu, atitikdamos vaikystės dėsningumus. Vaikystėje Jėzus buvo itin malonus. Jo rankos uoliai siekė patarnauti kitiems. Jam niekada nepritrūkdavo kantrybės, ir, būdamas teisingas, Jis nenusižengdavo savo sąžinei. Iš principo tvirtas kaip uola Jo gyvenimas liudijo nesavanaudiško mandagumo malonę.“ (E. Vait, Su meile iš Dangaus, 2011, p. 53)

`2. Perskaitykite Mt 4, 23. Kaip šiandien galime veiksmingai vykdyti trejopą Jėzaus tarnystę – mokyti, skelbti ir gydyti?`

Jei pripažįstame, kad žmogus yra vientisas ir nedalomas asmuo, tuomet negalime apriboti savo tikėjimo tik dvasiniais klausimais. Tiesa iš tikrųjų apima visą mūsų esybę, visą mūsų gyvenimą ir apima visas mūsų gyvenimo dimensijas. Mūsų fizinės ir dvasinės dalys yra taip tampriai susijusios, kad jų tikrai neįmanoma atskirti. Ir nors, kaip puolę žmonės, niekada neprilygsime pateiktam Jėzaus pavyzdžiui, Dievo malone turime gyventi kaip Jis, nes siekiame atkurti žmoguje jo Kūrėjo paveikslą, sugrąžinti jam tą tobulumą, kai jis buvo sukurtas, ugdyti kūną, protą ir sielą – tai atpirkimo darbas. Štai ką Dievas siekia padaryti dėl savo žmonių, kad paruoštų juos Jo sugrįžimui.

`Lyginant save su Jėzumi, skirtumas gali lengvai nuvilti. Kaip dėmesio sutelkimas į kryžių ir jo reikšmę apsaugo mus nuo to, ką matome savyje, lyginant su tuo, ką matome Jėzuje?`