---
title:  Pasiruošę Jo pasirodymui
date:   15/12/2022
---

Mes gyvename karštligiškame pasaulyje, kuriame per daug dirbtinių poreikių ir akį traukiančių pramogų. Jei nebūtume atsargūs, pastarosios gali pasiglemžti visą mūsų laiką ir iškreipti mūsų prioritetus. Tai ne tik dar vienas mūsų globalizuoto kibernetinio pasaulio šalutinis produktas; krikščionys visais laikais vienokiu ar kitokiu laipsniu turi saugotis šėtono bandymų atitraukti juos nuo to, kas iš tikrųjų svarbu šiame gyvenime.

Kam, jei nesisaugotume, negresia pavojus nusigręžti nuo Viešpaties ir mąstyti apie pasaulietinius, kūniškus reikalus, kurie galiausiai negali mūsų patenkinti ir gali nulemti mūsų dvasinę pražūtį?

`6. Perskaitykite 2 Pt 3, 14 ir 1 Jn 3, 1–3. Kokį skirtumą įžvelgiame tarp pasiruošimo Antrajam atėjimui ir šio šlovingo įvykio laukimo?`

Dažnai mintis apie nuolatinį pasiruošimą Antrajam atėjimui tampa dingstimi delsti. Ši mintis gali lengvai paskatinti žmogų atsipalaiduoti, nes blogo tarno prielaida: „Mano šeimininkas neskuba grįžti“ (Mt 24, 48).

`7. Perskaitykite Ps 95, 7–8; Hbr 3, 7–8. 15; Hbr 4, 7. Ką šios eilutės mums sako apie pasiruošimą dabar?`

Bibliniu požiūriu, išganymo laikas visada yra „šiandien“ ir niekada – rytoj (žr. Ps 95, 7–8; Hbr 3, 7–8. 15; Hbr 4, 7). Dar daugiau, mes ir toliau išliksime tokie, kokie esame dabar, jei nepatirsime atsivertimo. Pats laikas nepakeičia neatsivertusio asmens. Jei nepaliaujamai neaugame malone ir nežengiame pirmyn tikėjimu, tuomet yra polinkis nuklysti, užkietėti, tapti skeptiškais, ciniškais ir net netikinčiais.

Atsižvelgiant į tai galime teigti, kad kiekviena mūsų gyvenimo diena yra maža viso mūsų gyvenimo dalis. Taigi Dievo malone turėtume planuoti ateitį, bet kiekvieną dieną gyventi pasiruošę Jėzaus sugrįžimui – ypač todėl, kad, atsižvelgiant į nenumatytus šio gyvenimo atvejus, šiandien gali būti paskutinė mūsų gyvenimo diena.

`Kaip šiandien galite būti pasiruošę Jėzaus sugrįžimui, jei Jis sugrįžtų šiandien? Aptarkite savo atsakymą klasėje sabatą.`