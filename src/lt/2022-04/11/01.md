---
title:  Klaidamoksliai paskutinėmis dienomis
date:   03/12/2022
---

### Šios savaitės tyrinėjimui skaitykite:
Mt 7, 21–27; Jn 11, 40–44; 1 Pt 3, 18; 1 Sam 28, 3–25; Ef 6, 10–18.

> <p>Įsimintina eilutė:</p>
> „Ir nenuostabu, nes pats šėtonas geba apsimesti šviesos angelu. Tad nieko ypatinga, jei ir jo tarnai apsimeta teisumo tarnais. Bet jų galas bus toks, kokie jų darbai.“ (2 Kor 11, 14–15)

Mūsų šiuolaikinis pasaulis tapo lydymo katilu tam, kas antgamtiška ir mistiška, padedant Holivudui, kuriam nesunku kurti filmus religinėmis ir mistinėmis temomis klaidamokslių ir apgaulės kratinyje. Senas melas: „Jūs tikrai nemirsite!“ (Pr 3, 4), taip pat įkvėpė parašyti kai kurias pastarųjų dešimtmečių skaitomiausias knygas ir pastatyti žiūrimiausius filmus, taip pat sukurti daugelį populiarių kompiuterinių žaidimų. Neabejotina, kad esame veikiami ir gundomi kerinčia šėtono apgaule, kuri gali pasireikšti daugybe formų, o kai kuriais atvejais gali būti pridengta net mokslo skraiste.

Vienas iš labiausiai apgaulingų reiškinių yra vadinamoji „apymirtinė patirtis“, kai „mirusieji“ atgyja ir pasakoja apie pomirtinį gyvenimą. Daugelis žmonių šiuos įvykius laiko nemirtingos sielos įrodymu!

Šią savaitę tyrinėsime kai kurias paskutiniųjų laikų apgaules, įskaitant mistiką, apymirtinę patirtį, reinkarnaciją, juodąją magiją, protėvių garbinimą ir kt. Tai yra pavojingos temos, apie kurias turėtume žinoti, bet apsisaugodami nuo jų įtakos.