---
title:  Reinkarnacija
date:   06/12/2022
---

Pagoniškoji nemirtingos sielos samprata sudaro pagrindą nebiblinei sielos reinkarnacijos arba persikėlimo teorijai. Šią teoriją perėmė kai kurios didžiosios pasaulio religijos. Nors dauguma krikščionių tiki, kad yra nemirtinga siela, kuri po mirties gyvena danguje arba pragare, tikintieji reinkarnacija mano, kad tokia nemirtinga siela išgyvena daugybę mirties ir atgimimo ciklų čia, žemėje.
Kai kurie tiki, kad reinkarnacija yra dvasinio vystymosi procesas, leidžiantis dvasiai pasiekti vis aukštesnį pažinimo ir moralės lygį savo kelionėje tobulumo link. Induistai tiki, kad amžinoji siela patiria sąmonės pažangą arba „samsarą“ šešiose gyvenimo klasėse: vandens, augalų, roplių ir vabzdžių, paukščių, gyvūnų ir žmonių, įskaitant dangaus gyventojus.

`3. Perskaitykite Hbr 9, 25–28 ir 1 Pt 3, 18. Jei Jėzus mirė tik „vieną kartą“ (Hbr 9, 28; 1 Pt 3, 18) ir visi žmonės miršta tik „vieną kartą“ (Hbr 9, 27), kodėl net kai kurie tariami krikščionys tiki tam tikra reinkarnacijos forma?`

Daugelis žmonių tiki ne tuo, kuo turėtų tikėti, o tuo, kuo nori tikėti. Jei teorija jiems suteikia egzistencinę ramybę ir paguodą, to pakanka diskusijai užbaigti. Tačiau rimtai priimantiems Raštą neįmanoma priimti reinkarnacijos teorijos.

Pirma, ši teorija prieštarauja Rašto mokymui, susijusiam su „sielos“ mirtingumu ir kūno prisikėlimu (1 Tes 4, 13–18).

Antra, ji paneigia išganymo malone per tikėjimą atperkančiu Jėzaus Kristaus darbu doktriną (Ef 2, 8–10) ir pakeičia ją žmogiškais darbais.

Trečia, ši teorija prieštarauja Rašto mokymui, kad amžinąjį likimą galutinai nulemia žmogaus sprendimai šiame gyvenime (Mt 22, 1–14; Mt 25, 31–46).

Ketvirta, ši teorija sumenkina Kristaus antrojo atėjimo reikšmę (Jn 14, 1–3).

Ir penkta, ši teorija siūlo galimybę po mirties vis dar ištaisyti savo gyvenimo klaidas, o tai prieštarauja Raštui (Hbr 9, 27).

Trumpai tariant, krikščionių tikėjime nėra vietos reinkarnacijos minčiai.