---
title:  Tolesniam tyrinėjimui
date:   09/12/2022
---

E. Vait, „Evangelism“, 602–609 p.; „Confrontation“, p.86–93.

Egzistuoja fondas, kuriam priklausiantieji teigia kuriantys technologiją, leisiančią mums susisiekti su mirusiaisiais „tekstinių žinučių, telefono ir vaizdo skambučių pagalba“. Tinklalapyje, kuriame mirusieji vadinami po materialiaisiais asmenimis, teigiama, jog mirę žmonės tiesiog pereina „į kitą amžinybės etapą“, tačiau „išlaiko savo sąmonę, tapatybę ir pagrindines ankstesnės fizinės formos dalis“. Tačiau kuriantieji „sielų telefoną“ tvirtina, kad, svarbiausia, bus technologija, leisianti bendrauti materialiems ir po materialiems asmenims.

Pirmasis etapas leis „rašyti žinutes ir tekstą po materialiems šeimos nariams, draugams ir visų sričių ekspertams“. Antrasis etapas turėtų „leisti kalbėtis su jums brangiais žmonėmis, gyvenančiais kitoje amžinybės pusėje“. Trečiasis etapas atvers kelią „klausymuisi ir matymui tų, kurie visa patiria iš kito stebėjimo taško“.

Ypač baugina tai, kaip patikrinama, ar bendraujantys mirusieji tikrai yra tie, kuo jie prisistato. Tinklalapyje rašoma: „Pavyzdžiui, netektį patyręs tėvas gali pasiteirauti sūnaus ar dukros iš kito pasaulio: ‘Ar vaikystėje turėjai šunį, vardu Snupis? Ar mes tau padovanojome kišeninį peilį dešimtojo gimtadienio proga?’ Kaip įdomu, atsižvelgiant į šį įspėjimą: 

> <p></p>
> „Dvasinės esybės kartais pasirodo asmenims jų numirusių draugų pavidalu ir pasakoja įvykius iš jų gyvenimo, ir atlieka veiksmus, kuriuos jie darė gyvendami.“ (E. Vait, Patriarchai ir pranašai, p. 558)

**Klausimai aptarimui:**

`1. Teisindamiesi tuo, kad yra kultūriškai priimtini, daugelis krikščionių vartoja viską, ką pateikia žiniasklaida. Kokie Rašto principai turėtų padėti mums nustatyti mūsų santykį su žiniasklaida, ypač, kai pastarojoje atvirai pateikiamos nuomonės, kurios, mūsų žiniomis, yra klaidinančios ir apgaulingos (žr. Ps 101, 1–8; Pat 4, 23; Fil 4, 8)?`

`2. Kaip galime padėti kitiems įveikti šėtono apgaules paskutiniaisiais laikais, nepasiduodami toms pačioms apgaulėms ir jų įtakai?`

`3. Daugelis krikščionių laiko „Samuelio“ iškvietimą iš mirusiųjų bibliniu įrodymu, kad mirusieji yra gyvi. Ko šis pasakojimas moko apie tai, kodėl negalime remtis tik vienu tekstu ar pasakojimu formuojant doktriną, o turime žvelgti į viską, ko Raštas moko tam tikra tema?`