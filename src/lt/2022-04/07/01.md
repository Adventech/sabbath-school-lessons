---
title:  Kristaus pergalė prieš mirtį
date:   05/11/2022
---

### Šios savaitės tyrinėjimui skaitykite:
Mt 27, 62–66; Jn 10, 17–18; Mt 27, 51–53; Jn 20, 11–29; 1 Kor 15, 5–8.

> <p>Įsimintina eilutė:</p>
> „Jį išvydęs, aš puoliau Jam po kojų tarsi negyvas. Bet Jis uždėjo ant manęs savo dešinę ir prabilo: ‘Nebijok! Aš esu Pirmasis ir Paskutinysis, ir Gyvasis. Aš buvau numiręs, bet štai esu gyvas per amžių amžius ir turiu mirties ir mirusiųjų pasaulio raktus.’“ (Apr 1, 17–18)

Krikščionių tikėjimo esmė yra Jėzaus prisikėlimas. Paulius tai labai stipriai išdėstė: „Juk jei mirusieji negali būti prikelti, tai ir Kristus nebuvo prikeltas. O jei Kristus nebuvo prikeltas, tai jūsų tikėjimas tuščias, ir jūs dar tebesate savo nuodėmėse. Taip pat ir užmigusieji Kristuje yra žuvę“ (1 Kor 15, 16–18). Kitą savaitę į tai pažvelgsime plačiau.

Taigi nesvarbu, kiek Paulius akcentavo Kristaus mirtį ir kokia ji svarbi: „Mat buvau pasiryžęs tarp jūsų nežinoti nieko kito, tik Jėzų Kristų, ir tą nukryžiuotą“ (1 Kor 2, 2), be Jo prisikėlimo mums iš jos mažai naudos. Štai koks esminis Jėzaus prisikėlimas yra visam krikščionių tikėjimui ir išganymo planui.

Tačiau sunku suprasti, kodėl Kristaus prisikėlimas ir kartu su juo mūsų prisikėlimas yra toks svarbus, jei, kaip daugelis tiki, mirusieji Kristuje jau mėgaujasi dangaus palaima, nes jie, neva, „grįžo namo pas Viešpatį“.

Be viso to, šią savaitę tyrinėsime Kristaus prisikėlimą ir visus įtikinamus įrodymus, kuriuos Jis mums davė, kad tuo tikėtume.