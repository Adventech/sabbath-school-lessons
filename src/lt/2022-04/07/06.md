---
title:  Mirusiųjų pirmagimis
date:   10/11/2022
---

`5. Perskaitykite 1 Kor 15, 20, atsižvelgdami į Įst 26, 1–11. Kokia prasme Paulius prisikėlusį Kristų vadino mirusiųjų pirmagimiu?`

Pirmienų atnašavimas buvo senovės izraelitų žemdirbystės paprotys, turintis gilią religinę reikšmę. Tai buvo šventas Dievo, kaip maloningojo Aprūpintojo, pripažinimas, kuris savo prievaizdams patikėjo žemę, kurioje augo ir buvo nuimamas derlius (žr. Iš 23, 19; Iš 34, 26; Kun 2, 11–16; Įst 26, 1–11). Pirmienos nurodė ne tik pjūties pradžią, bet ir atskleidė derliaus kokybę.

Anot Veno Grudemo (Wayne Grudem), „vadindamas Kristų pirmagimiu (gr. aparchē), Paulius naudoja žemdirbystės metaforą, nurodydamas, kad būsime panašūs į Kristų. Kaip pirmienos arba pirmasis bręstančio vaisiaus skonis parodo, koks bus likęs derlius, taip Kristus kaip pirmagimis parodo, kokie bus mūsų prisikėlimo kūnai, kai paskutiniosios pjūties metu Dievas prikels mus iš numirusių ir atves į savo Artumą.“ (Wayne Grudem, Systematic Theology (Grand Rapids, MI: Zondervan, 1994), p.615)

Verta prisiminti, kad Jėzus iš kapo išėjo nemariu žmogaus kūnu, tačiau Jis vis dar nešiojo nukryžiavimo žymes (Jn 20, 20. 27). Ar tai reiškia, kad prisikėlę Dievo vaikai taip pat neš fizines savo kentėjimų žymes? Ar apaštalas Paulius vis dar nešios savo nemariame kūne dyglį (2 Kor 12, 7) ir Viešpaties „Jėzaus žymes“ (Gal 6, 17)?

Iki pat mirties Paulius 

> <p></p>
> „turėjo nešioti Kristaus šlovės žymes savo akyse, kada jį apakino dangiškoji šviesa. [žr. Apd 9, 1–9]“ (E. Vait, „The Story of Redemption“, p.275) 

Bet tai nereiškia, kad jis ar bet kuris kitas iš pašlovintų atpirktųjų bus prikeltas su savo kentėjimų žymėmis (plg. 1 Kor 15, 50–54). Kalbant apie Kristų, 

> <p></p>
> „Jis visada nešios šio žiaurumo žymes. Kiekvienas vinių  padarytas randas pasakos apie nuostabų žmogaus atpirkimą ir brangią kainą, už kurią jis buvo nupirktas.“ (E. Vait, „Early Writings“, p.179) 

Jo žymės mums garantuoja, kad visos mūsų žymės amžiams išnyks.

`Kristus amžinai nešios nukryžiavimo randus. Ką tai atskleidžia apie Dievo meilę mums ir kiek kainavo mūsų išgelbėjimas? Kaip tai taip pat parodo, kiek Dievas investavo, kad mus išgelbėtų?`