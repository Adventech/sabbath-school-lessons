---
title:  Tolesniam tyrinėjimui
date:   11/11/2022
---

E. Vait, Su meile iš Dangaus, 2011, p.713–723; p.724–730; p.731–736; 737–742 p.; p.743–749.

Šiuolaikinis požiūris skatina netikėti Jėzaus prisikėlimu. Tačiau istoriniai įrodymai yra tokie tvirti, kad net negalintieji priimti prisikėlimo tikrovės yra priversti pripažinti, jog daugelis žmonių tikėjo matę prisikėlusį Jėzų. Taigi daugelis prieš prisikėlimą nukreiptų apologetikos priemonių yra bandymas paaiškinti, kas galėjo priversti visus šiuos skirtingus žmones patikėti, kad jie matė prisikėlusį Kristų.

Kai kurie teigė, kad visi mokiniai haliucinavo; kiti, kad Jėzus iš tikrųjų nemirė, bet nualpo, o po to, kai buvo nukeltas nuo kryžiaus, atgavo sąmonę, ir kai Jis vėl pasirodė, Jo sekėjai manė, kad Jis buvo prikeltas iš numirusių. Ir (tikėsite ar ne) kai kurie teigė, kad Jėzus turėjo brolį dvynį, kurį mokiniai palaikė prisikėlusiu Kristumi. Kitaip tariant, istoriniai Kristaus prisikėlimo įrodymai yra tokie tvirti, kad būtent tokius argumentus žmonės sugalvoja, norėdami juos atmesti. Kadangi pats prisikėlimas yra itin svarbus, neturėtume stebėtis visomis mums duotomis svariomis priežastimis juo tikėti.

> <p></p>
> „Nuo kryžiaus pasigirdusį šūksnį ‘Atlikta!’ girdėjo mirusieji. Jis pervėrė kapų sienas ir prikėlė miegančius. Taip bus ir tada, kai Kristaus balsas pasigirs iš dangaus. Tas balsas perskros kapus, atvers juos, ir kelsis mirusieji Kristuje. Keliantis Išgelbėtojui, atsivėrė tik keli kapai, tačiau Jo antrojo atėjimo metu Jo balsą išgirs visi brangūs mirusieji ir sugrįš į šlovingą, nemirtingą gyvenimą. Ta pati jėga, kuri prikėlė Kristų iš numirusiųjų, prikels ir Jo Bažnyčią bei išaukštins ją kartu su Juo virš visų kunigaikštysčių, valdžių, virš kiekvieno vardo ne tik šiame, bet ir būsimame pasaulyje.“ (E. Vait, Su meile iš Dangaus, 2011, p.730)

**Klausimai aptarimui:**

`1. „Atlikta!“ (Jn 19, 30) ir „Jis prisikėlė“ (Mt 28, 6) yra apskritai du reikšmingiausi teiginiai. Kaip jie papildo vienas kitą išganymo istorijoje? Kokia didelė viltis mums slypi šiuose žodžiuose?`

`2. Iš pradžių religiniai vadovai norėjo, kad prie kapo būtų sargybiniai, kad mokiniai nepavogtų Jėzaus kūno. Vėliau jie sumokėjo sargybiniams ir primokė sakyti, kad mokiniai pavogė kūną. Kaip šis pasakojimas padeda atskleisti tuščio Kristaus kapo tikrovę ir kodėl tas tuščias kapas mums, krikščionims, itin svarbus?`