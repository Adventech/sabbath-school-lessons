---
title:  Sielos po aukuru
date:   24/11/2022
---

5. Perskaitykite Apr 6, 9–11. Kaip mirusių kankinių „sielos“ gali šaukti „po aukuru“?

Penktojo antspaudo atplėšimas atskleidžia neįprastą vaizdą. Kankinių sielos buvo metaforiškai matomos „po aukuru“, besišaukiančios Dievo keršto (Apr 6, 9–11). Kai kurie šį aukurą laiko smilkytuvu, paminėtu kartu su septintuoju antspaudu (Apr 8, 1–6). Tačiau kraujo paminėjimas (vietoj „smilkalų“) Apr 6, 9–11 primena mums deginamųjų aukų aukurą, prie kurio buvo išliejamas kraujas (Kun 4, 18. 30. 34). Kaip šių aukų kraujas buvo išliejamas aplink aukurą, taip kankinių kraujas buvo simboliškai išlietas prie Dievo aukuro, jiems išliekant ištikimiems Dievo Žodžiui ir Jėzaus liudijimui (Apr 6, 9; taip pat žr. Apr 12, 17; Apr 14, 12) bei netenkant gyvybės.

„Sielos“ po aukuru taip pat yra simbolinės. Laikant jas pažodinėmis, tektų daryti išvadą, kad kankiniai nėra visiškai laimingi danguje, nes jie vis dar šaukiasi keršto. Vargu ar tai panašų, jog jie mėgaujasi išgelbėjimo atlygiu. Keršto troškimas gali paversti gyvenimą apgailėtinu. Bet mirtis, taip pat?

Be to, svarbu atminti, kad Jonui nebuvo parodytas dangus toks, koks jis yra iš tikrųjų. „Ten nėra baltų, ugninių, juodų ar palšų žirgų su karingais raiteliais. Jėzus ten nepasirodo avinėlio su kraujuojančia durtine žaizda pavidalu. Keturi žvėrys nereiškia tikrų sparnuotų būtybių, primenančių gyvūnus. ... Taip pat danguje nėra ‘sielų’ po aukuru. Visas vaizdas buvo simbolinis.“ (The SDA Bible Commentary, vol. 7, p.778)

Neadventistas Džordžas Ladas (George E. Ladd) rašė (vėl primindamas adventistą): „Šiuo atveju [Apr 6, 9–11] aukuras aiškiai yra deginamų aukų aukuras, prie kurio buvo išliejamas aukos kraujas. Tai, kad Jonas po aukuru matė kankinių sielas, neturi nieko bendra su mirusiųjų būkle ar jų padėtimi tarpinėje būsenoje; taip tik simboliniu būdu nusakoma, kad jie buvo nukankinti dėl ištikimybės Dievui.“ (A Commentary on the Revelation of John (Grand Rapids, MI: Eerdmans, 1972), p.103)

`Kas (ypač iš tų, kurie nukentėjo nuo neteisybės) nesišaukė teisingumo, kuris dar nėra įgyvendintas? Kodėl mes turime tikėti, kad teisingumas, kurio šiame pasaulyje itin trūksta, galiausiai vis tiek ateis? Kokios paguodos gali suteikti šis nuostabus pažadas?`