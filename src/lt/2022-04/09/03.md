---
title:  "„Šiandien su manimi būsi rojuje“"
date:   21/11/2022
---

Vienas iš Rašto tekstų, dažniausiai naudojamų bandant įrodyti sielos nemirtingumą, yra Lk 23, 43: „Jėzus jam atsakė: ‘Iš tiesų sakau tau: šiandien su Manimi būsi rojuje’“. Beveik visuose Rašto vertimuose (su keliomis išimtimis) šis tekstas verčiamas panašiai, todėl susidaro įspūdis, kad tą pačią dieną, kai Kristus mirė, Kristus ir maištininkas bus kartu rojuje. Tai neturėtų stebinti, nes tekstus verčia Rašto tyrinėtojai, tikintys natūralaus sielos nemirtingumo dogma. Bet ar tai geriausias teksto vertimas?

`2. Palyginkite Lk 23, 43 su Jn 20, 17 ir Jn 14, 1–3. Kaip reikėtų suprasti pažadą atgailaujančiam maištininkui ant kryžiaus, atsižvelgiant į Jėzaus žodžius Marijai Magdalenai ir Jo pažadą mokiniams?`

Prielaida, kad Kristus ir maištininkas tą pačią dieną nukeliavo į rojų (arba dangų) prieštarauja Jėzaus žodžiams Marijai Magdalenai po Jo prisikėlimo, kurie patvirtina, kad Jis dar nebuvo įžengęs pas savo Tėvą danguje (Jn 20, 17). Šis klaidamokslis, kad ir Jėzus, ir atgailaujantis maištininkas tą pačią dieną užžengė į dangų, taip pat prieštarauja Jėzaus pažadui Jo mokiniams, kad jie bus paimti į dangų tik Jo antrojo atėjimo metu (Jn 14, 1–3).

Lk 23, 43 aktualu, ar žodis „šiandien“ (gr. sēmeron) sietinas su po jo esančiu žodžiu („būsi“), ar su prieš jį esančiu žodžiu („sakau“). Vilsonas Paroschi (Wilson Paroschi) pripažįsta, kad „gramatiniu požiūriu“ praktiškai neįmanoma nustatyti deramą alternatyvą. „Tačiau Lukas turi tam tikrą polinkį sieti šį žodį su ankstesniu žodžiu. Taip žodis sēmeron pavartotas 14 iš 20 atvejų Luko evangelijoje ir Apaštalų darbuose.“ (Wilson Paroschi, “The Significance of a Comma: An Analysis of Luke 23:43,” in Ministry, June 2013, p.7)

Taigi natūraliausiai Lk 23, 43 skaitytųsi taip: „Iš tiesų sakau tau šiandien: su Manimi būsi rojuje“. Šiuo atveju idiominis posakis „sakau tau šiandien“ pabrėžia teiginio „su Manimi būsi rojuje“ aktualumą ir iškilmingumą. Trumpai tariant, Jėzus jam tuo metu ir ten pažadėjo, kad jis bus išgelbėtas.

`Perskaitykite pasakojimą apie atgailaujantį maištininką (Lk 23, 39–43), kuriam, nepaisant jo nuodėmės, nepaisant to, kad jis neturėjo ko pasiūlyti Dievui, Kristus jam pažadėjo amžinąjį gyvenimą. Kaip šis pasakojimas galingai atskleidžia didžiąją išganymo tik tikėjimu tiesą? Kuo mes panašūs į šį maištininką? Kuo mes skiriamės?`