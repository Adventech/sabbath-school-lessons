---
title:  "Nesuderinamos eilutės?"
date:   19/11/2022
---

### Šios savaitės tyrinėjimui skaitykite:
Lk 16, 19–31; Lk 23, 43; Jn 20, 17; Fil 1, 21–24; 1 Pt 3, 13–20; Apr 6, 9–11.

> <p>Įsimintina eilutė:</p>
> „Jūs tyrinėjate Raštus, nes manote juose rasią amžinąjį gyvenimą. Tie Raštai ir liudija apie Mane.“ (Jn 5, 39)

Petras mus įspėjo: „Visuomet pasirengę įtikinamai atsakyti kiekvienam klausiančiam apie jumyse gyvenančią viltį“ (1 Pt 3, 15). Paulius pridūrė: „Skelbk žodį, veik laiku ir nelaiku, bark, drausk, ragink su didžiu kantrumu ir kaip išmanydamas. Ateis toks laikas, kai žmonės nebepakęs sveiko mokslo“ (2 Tim 4, 2–3). Esant tokioms aplinkybėms, turėtume žiūrėti ne tik į tas eilutes, kurias galima lengvai paaiškinti, kad jos atitiktų mūsų įsitikinimus, bet ir tas, kurios dažniausiai naudojamos mokant kažko kito, prieštaraujančio tam, kuo mes tikime.

Tai darydami turėtume sekti įkvepiančiu Jėzaus pavyzdžiu. 

> <p></p>
> „Pats Kristus nenuslėpė nė vieno tiesos žodžio, bet visada pasakydavo juos su meile. ... Jėzus niekada nebuvo šiurkštus, be reikalo neištardavo nė vieno pikto žodžio ir neįskaudindavo jautrios sielos. Jis neteisė žmonių už jų silpnybes.“ (E. Vait, Su meile iš Dangaus, 2011, p. 320)

Šią savaitę tyrinėsime keletą intriguojančių eilučių, kuriomis žmonės teisina natūralų sielos nemirtingumą. Šie apmąstymai turėtų sustiprinti mūsų pačių įsitikinimus ir padėti mums maloniai atsakyti tiems, kurie abejoja šiuo esminiu mokymu.