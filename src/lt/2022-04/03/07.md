---
title:  Tolesniam tyrinėjimui
date:   14/10/2022
---

E. Vait, Didžioji kova, 2017, p. 460–476.

Jei jums buvo atlikta operacija ir reikėjo bendros nejautros, tuomet nutuokiate, kas nutinka mirusiesiems. Tačiau net ir narkozės metu jūsų smegenys vis tiek funkcionuoja. Įsivaizduokite, kas nutinka mirusiesiems, kai visos smegenų funkcijos, viskas visiškai sustoja. Jų patyrimas mirus toks –jie užmerkia akis, o kitas jų sąmoningas patyrimas yra arba Jėzaus antrasis atėjimas, arba Jo sugrįžimas po tūkstantmečio (žr. Apr 20, 7–15). Iki tol visi mirusieji, teisieji ir nedorėliai, ilsisi, nes jiems mirtis atrodys akimirksniu. Gyviesiems mirtis atrodo ilgai trunkanti, bet mirusiems ji prilygsta akimirkai.

> <p></p>>
> „Jei būtų tiesa, kad visų žmonių sielos po mirties eina tiesiai į dangų, tada greičiau trokštume mirti nei gyventi. Daugelį šis įsitikinimas paskatino pakelti ranką prieš save. Kai rūpesčiai, sunkumai ir nusivylimas užgula pečius, atrodo labai paprasta nutraukti plonytį gyvybės siūlelį ir patekti į palaimingą amžinąjį pasaulį.“ (E. Vait, Didžioji kova, 2017, p. 467)

> <p></p>>
> „Šventajame Rašte niekur nerandame tvirtinimo, kad teisieji apdovanojami ar nusidėjėliams paskelbiama bausmė jų mirties valandą. Nei patriarchai, nei pranašai to netvirtino. Kristus ir Jo apaštalai net neužsiminė apie tai. Biblija aiškiai moko, kad mirusieji iš karto neina į dangų. Jie vaizduojami miegantys iki prisikėlimo.“ (E. Vait, Didžioji kova, 2017, p. 476)

**Klausimai aptarimui:**

`1. Kaip biblinė samprata, kad žmogus apskritai išlieka sąmoningas tik kaip nepadalytas asmuo, padeda mums geriau suvokti mirties prigimtį?`

`2. Pasaulį užvaldė sielos nemirtingumo teorija su visais nesuskaičiuojamais jos padariniais. Tad kodėl mūsų žinia, susijusi su mirusiųjų būklę, yra itin svarbi? Kodėl net tarp krikščionių pastebime itin stiprų pasipriešinimą šiam iš tikrųjų nuostabiam mokymui?`

`3. Kaip mirusiųjų būklės supratimas turėtų apsaugoti mus nuo to, kas gali mums „pasirodyti“? Tai yra, kodėl ne visada galime pasitikėti tuo, ką matome, ypač jei tai, ką matome arba tikime matantys yra mirusio giminaičio dvasia, kaip kai kurie teigė matę?`
