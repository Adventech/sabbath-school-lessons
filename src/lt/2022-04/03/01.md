---
title:  Žmogaus prigimties supratimas
date:   08/10/2022
---

### Šios savaitės tyrinėjimui skaitykite:
Pr 1, 24–27; Pr 2, 7. 19; Mt 10, 28; Mok 12, 1–7; 1 Kar 2, 10; 1 Kar 22, 40.

> <p>Įsimintina eilutė:</p>
> „Tuomet Viešpats Dievas padarė žmogų iš žemės dulkių ir įkvėpė jam į šnerves gyvybės alsavimą. Taip žmogus tapo gyva būtybe.“ (Pr 2, 7)

Įtampa tarp Dievo žodžio: „Turėsi mirti“ (Pr 2, 16–17), ir melagingo šėtono pažado: „Jūs tikrai nemirsite!“ (Pr 3, 4), neapsiribojo Edeno sodu. Šis pažadas aidėjo per visą istoriją.

Daugelis žmonių stengiasi suderinti šėtono žodžius su Dievo žodžiais. Jiems įspėjimas: „Turėsi mirti“, reiškia tik suyrantį fizinį kūną, o pažadas: „Jūs tikrai nemirsite!“, nurodo į nemirtingą sielą ar dvasią.

Tačiau toks aiškinimas neveikia. Pavyzdžiui, ar galima suderinti prieštaringus Dievo ir šėtono žodžius? Ar yra nemedžiaginė siela ar dvasia, kuri sąmoningai išgyvena fizinę mirtį? Daug filosofų ir net mokslininkų stengiasi atsakyti į šiuos klausimus. Tačiau, kaip Šventuoju Raštu pasikliaujantys krikščionys turime pripažinti, kad mus puikiai pažįsta tik mus sukūręs Visagalis Dievas (žr. Psalmę 139). Taigi tik Jo Žodyje mums, Šventajame Rašte, galime rasti atsakymus į šiuos esminius klausimus.

Šią savaitę tyrinėsime, kaip Senasis Testamentas apibrėžia žmogaus prigimtį ir žmogaus būklę mirus.
