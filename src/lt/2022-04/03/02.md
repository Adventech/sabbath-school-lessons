---
title:  "„Gyva būtybė“"
date:   09/10/2022
---

`1. Perskaitykite Pr 1, 24–27 ir Pr 2, 7. 19. Kokių panašumų ir skirtumų pastebite tarp to, kaip Dievas sukūrė gyvūnus ir žmones? Ką Pr 2, 7 pasako apie žmogaus prigimtį?`

Pradžios knygoje parašyta, kad šeštąją kūrimo savaitės dieną Viešpats Dievas padarė sausumos gyvūnus ir pirmuosius žmones, porą (Pr 1, 24–27). Parašyta, kad „Dievas padarė iš žemės visus laukinius gyvulius bei visus padangių paukščius“ (Pr 2, 19). Jis taip pat „padarė žmogų iš žemės dulkių“ (Pr 2, 7).

Nors ir gyvūnai, ir žmogus buvo padaryti iš „žemės“, žmogus nuo gyvūnų skyrėsi dėl dviejų pagrindinių priežasčių. Pirmiausia, Dievas žmogų padarė fiziškai, o paskui „įkvėpė jam į šnerves gyvybės alsavimą. Taip žmogus tapo gyva būtybe“ (Pr 2, 7). Prieš tapdamas gyva būtybe, jis buvo fizinė būtybė. Antra, Dievas sukūrė žmoniją kaip vyrą ir moterį pagal paties Dievo paveikslą ir panašumą (Pr 1, 26–27).

Pr 2, 7 paaiškinta, kad gyvybės alsavimo įkvėpimas į fizinį Adomo kūną padarė jį „gyva būtybe“ (hebr. Nephesh chayyah) arba pažodžiui – gyva siela. Tai reiškia, kad kiekvienas iš mūsų neturi sielos, kuri galėtų egzistuoti atskirai nuo kūno. Atvirkščiai, kiekvienas iš mūsų yra gyva būtybė arba gyva siela. Teiginys, kad ši „siela“ yra sąmoninga būtybė, galinti egzistuoti atskirai nuo žmogaus kūno, yra pagoniška, o ne biblinė idėja. Tikrosios žmogaus prigimties supratimas neleidžia mums priimti populiarios nematerialios sielos sampratos ir visų pavojingų klaidamosklių, pagrįstų šiuo įsitikinimu.

Sąmoningai neegzistuoja jokia atskira žmogaus dalis, atskirta nuo asmens kaip visumos. Dievas mus nuostabiai sukūrė, ir mes neturėtume spėlioti daugiau nei Šventasis Raštas konkrečiai dėsto. Tiesą sakant, ne tik pati gyvybės prigimtis yra paslaptis (mokslininkai vis dar nesutaria, ką reiškia būti gyvam), dar paslaptingesnė yra sąmonės prigimtis. Kaip keli svarai materialaus audinio (ląstelių ir cheminių medžiagų) mūsų galvose, smegenyse sulaiko ir sukuria nematerialius dalykus, pavyzdžiui, mintis ir emocijas? Tai tyrinėtojai pripažįsta, kad mes tikrai to nesuprantame.

`Koks stebuklas yra gyvybė! Kodėl turėtume džiaugtis ne tik gyvybės, bet ir amžinojo gyvenimo dovana, dar didesniu stebuklu?`
