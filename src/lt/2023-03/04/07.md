---
title:  Tolesniam tyrinėjimui
date:   21/07/2023
---

Laiško efeziečiams pagrindas yra pasakojimas, kuris dažnai iš dalies atkartojamas arba apie jį užsimenama. Pagrindiniai pasakojimo įvykiai yra šie:
   1. Dievo apsisprendimas dėl žmonių „prieš pasaulio sutvėrimą“ (Ef 1, 4–5. 11).
   2. Jų praeitis, prarasta būtis (Ef 2, 1–3. 11–12; Ef 4, 17–19. 22; Ef 5, 8).
   3. Dievo įsikišimas Kristuje, siekiant juos išgelbėti (Ef 1, 7–8; Ef 2, 4–6. 13–19; Ef 4, 1. 20–21; Ef 5, 2. 8. 23. 25–26).
   4. Jie priima Evangeliją (Ef 1, 12–13 ir numanoma kitur). Kadaise buvę „be vilties“ (Ef 2, 12), dabar jie „pašaukti į vieną viltį“, kurios link tikintieji juda (Ef 4, 4; plg. Ef 1, 18).
   5. Dabartinis adresatų, kaip mokinių, gyvenimas. Nors gyvendami kupino pavojų ir piktųjų jėgų priešinimosi metu, jie gali pasinaudoti išaukštinto Viešpaties pasiūlytomis priemonėmis (Ef 1, 15–23; Ef 2, 6; Ef 3, 14–21; Ef 4, 7–16; Ef 6, 10–20).
   6. Būsimoje istorijos kulminacijoje Dvasios kaip laido (Ef 1, 13–14) arba paženklinimo (Ef 4, 30) vaidmuo duoda vaisių. Šią vainikavimo akimirką adresatai bus apdovanoti už savo ištikimybę, perimdami jiems jau suteiktą „lobį“ Kristuje (Ef 2, 7; Ef 6, 8–9); ir per tikėjimą Kristumi jiems bus suteikta vieta būsimame į Kristų orientuotame amžiuje (Ef 1, 21; Ef 2, 7. 19–22; Ef 4, 13. 15; Ef 5, 27).

**Klausimai aptarimui:** 

`1. Laiško efeziečiams pasakojimo esmė (žr. aukščiau) yra ne tik pirmojo šimtmečio tikintieji. Tai pasakojimas apie mus pačius. Kuris iš esminių šio pasakojimo žingsnių ar etapų suteikia jums daugiausia vilties šią akimirką?`

`2. Jūsų manymu, kodėl Paulius taip dažnai prisimena nuodėmingą šio laiško skaitytojų praeitį, ragindamas juos apmąstyti savo gyvenimą iki atsivertimo?`

`3. Palyginkite Pauliaus pateiktą evangelijos santrauką Ef 2, 8–10 su ankstesne jo santrauka Rom 1, 16–17. Kokios panašios temos iškyla? Kuo jos skiriasi?`

`4. Nors geri tikinčiųjų darbai neturi jokios reikšmės jų atpirkimui, nes jie niekada negali suteikti žmonėms išganymo nuopelnų Dievo akivaizdoje, kokį svarbų vaidmenį jie atlieka Dievo planuose tikintiesiems? Ef 2, 10`