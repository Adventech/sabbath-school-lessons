---
title:  Kadaise suvilioti savo kūno geismų
date:   17/07/2023
---

„Tarp jų [nepaklusniųjų] kadaise ir mes visi gyvenome, sekdami savo kūno geismais, vykdydami kūno ir minčių troškimus, ir iš prigimties buvome rūstybės vaikai kaip ir kiti“ (Ef 2, 3).

Be Dievo įsikišimo, žmogaus būtyje vyrauja ne tik išorinės jėgos, paminėtos Ef 2, 2, bet ir vidinės jėgos – mūsų kūno geismai, vykdantys kūno ir minčių troškimus (Ef 2, 3; plg. Jok 1, 14–15; 1 Pt 1, 14).

`2. Ką Paulius turi omenyje sakydamas, kad jo laiško skaitytojai kadaise iš prigimties buvo „rūstybės vaikai kaip ir kiti“ (Ef 2, 3)? Palyginkite Ef 2, 3 ir Ef 5, 6.`

Dabartinė prarasto gyvenimo tikrovė yra pakankamai varginanti, tačiau paskutiniųjų dienų padariniai yra dar baugesni. Žmonėms, būnant „iš prigimties rūstybės“ vaikais kaip ir kiti (Ef 2, 3), gresia Dievo teismas paskutinėmis dienomis.

Pasakymas „iš prigimties rūstybės vaikai“ nurodo ir kitą bauginančią tikrovę. Vis dar būdami padaryti pagal Dievo paveikslą ir panašumą suprantame, kad mumyse yra kažkas ne taip. Taigi krikščioniškas gyvenimas nėra tik vieno ar dviejų blogų įpročių ar kažkokių nusikaltimų ir nuodėmių (Ef 2, 1) įveikimas, kurie šiuo metu grasina. Mes kovojame ne tik su nuodėmėmis, bet ir su nuodėme. Esame linkę maištauti prieš Dievą ir linkę į savęs susinaikinimą. Žmonės iš prigimties yra linkę į save naikinantį, nuodėmingą elgesį, paklusdami šėtono nurodymams (Ef 2, 2) ir mūsų pačių įgimtiems, nuodėmingiems troškimams (Ef 2, 3). Tikintieji kadaise „iš prigimties“ buvo „rūstybės vaikai“.

Svarbu pažymėti, kad Paulius vartoja būtąjį laiką – mes „iš prigimties buvome rūstybės vaikai“ (Ef 2, 3). Tai nereiškia, kad įgimtas polinkis blogiui tikintiesiems nebėra tikrovė. Paulius skiria didelę dalį savo laiško, Ef 4, 17–5, 21, įspėdamas, kad nuodėmingi darbai, kurių šaknys yra nuodėmingoje prigimtyje, tebėra grėsmė krikščionims. Tačiau tai reiškia, kad šis „senasis aš“ nebeturi pavergti tikinčiojo, kuris Kristaus galia gali „atsižadėti ankstesniojo senojo žmogaus“ ir „apsivilkti nauju žmogumi, sutvertu pagal Dievą teisume ir tiesos šventume“ (Ef 4, 22–24).

`Kas nepatyrė, kokia sugedusi yra mūsų prigimtis, net po to, kai pasišventėme Jėzui? Ko tai turėtų mus išmokyti apie svarbą kiekvieną gyvenimo akimirką laikytis Jo?`