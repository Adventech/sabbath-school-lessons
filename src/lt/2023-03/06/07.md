---
title:  Tolesniam tyrinėjimui
date:   04/08/2023
---

E. Vait, Didžioji kova, 2017, p. 399–414.

> <p></p>
> „Kaip galime suderinti savo menką dvasinę būklę su pateiktomis eilutėmis [Ef 3, 14–19], apibūdinančiomis pažinimo pilnatvę, kurią mums teko garbė patirti? Kaip dangus gali žvelgti į mus, kuriems teko visos dvasinės ir laikinos progos, kad galėtume augti malone, kai nepasinaudojome mums suteiktomis galimybėmis? Apaštalas šiuos žodžius parašė ne tam, kad mus suerzintų, apgautų ar iškeltų mūsų lūkesčius, kad tik nusiviltume savo patyrimu. Jis užrašė šiuos žodžius, kad parodytų mums, kokie galime ir privalome būti, jei būsime Dievo karalystės paveldėtojai. Kaip galime būti Dievo bendradarbiais, jei mūsų patyrimas nykštukinis? Mums žinoma krikščioniškoji privilegija, ir turime siekti to gilaus, dvasinio su Dievu susijusių dalykų supratimo, kurio mums troško Viešpats. Ar mes tikrai tikime Raštu? Ar tikrai tikime, kad galime pasiekti Dievo pažinimą, kuris mums pateiktas šiose eilutėse? Ar tikime kiekvienu žodžiu, kuris išeina iš Dievo lūpų? Ar tikime žodžiais, kuriuos pasakė pranašai ir apaštalai, Jėzus Kristus, kuris yra visos šviesos ir palaiminimų sumanytojas ir kuriame slypi visi turtai ir pilnatvė? Ar tikrai tikime Dievą ir Jo Sūnų?“ (E. Vait, „The Advent Review and Sabbath Herald“, 1889 m. spalio 1 d.).

**Klausimai aparimui:** 

`1. Palyginkite Pauliaus doksologiją Ef 3, 20–21 su kitomis Naujojo Testamento doksologijomis – Rom 11, 33–36; Rom 16, 25–27; Fil 4, 20; 2 Pt 3, 18; Judo 24–25. Kokios temos ar mintys slypi šiose eilutėse? Kaip galėtume priimti jose apibūdinamą šlovinimo ir garbinimo nusistatymą?`

`2. Palyginkite, kaip Paulius keturis kartus pavartojo graikišką žodį plēroma („pilnatvė“) Laiške efeziečiams (Ef 1, 10. 23; Ef 3, 19; Ef 4, 13). Jūsų nuomone, kodėl ši mintis svarbi Pauliui?`

`3. Kuris iš visų Dievo darbų, kuriuos Paulius giria Efeziečiams 3, labiausiai jus įkvepia? Kodėl?`

`4. Pirmąją Laiško efeziečiams pusę Paulius užbaigia taip pat, kaip ir pradėjo (Ef 1, 3–21), maldos ir šlovinimo kalba. Jis džiaugiasi Dievo galia tikinčiųjų gyvenime per Kristų ir Dvasią (Ef 3, 16–21). Kaip mes, kaip rašė E. Vait, galime geriau patirti šią galią savo gyvenime?`