---
title:  Evangelijos slėpinys
date:   31/07/2023
---

`2. Koks slėpinys patikėtas Pauliui? Ef 3, 1–6.`
														
Tyrinėdami Ef 3, 1–6 atkreipkite dėmesį į:

Pirma, Paulius šią laiško dalį skiria Efezo namų bažnyčių įtikėjusiems pagonims (Ef 3, 1).

Antra, Paulius teigia, kad Dievas jam suteikė malonės tarnybą „jūsų labui“, įtikėjusių pagonių (Ef 3, 2). Šia malonės tarnyba Pauliaus apibūdina jam tekusį pavedimą skelbti Evangeliją pagonims (plg. Ef 3, 7–8).

Trečia, Paulius teigia, kad jam buvo „atskleistas slėpinys“, tema, kurią jis jau rašė (ypač žr. Ef 1, 9–10; Ef 2, 11–22), Kristaus slėpinys (Ef 3, 3–4). Paulius nenori būti suprastas kaip Evangelijos sumanytojas, tačiau jis tvirtina, kad ši tarnyba, ją skelbti, jam duota Dievo.

Ketvirta, Paulius ne vienintelis, gavęs šio slėpinio apreiškimą, nes Dvasia jį apreiškė ir Kristaus „šventiesiems apaštalams ir pranašams“ tokiu būdu, kuris pranoksta Dievo plano apreiškimą ankstesnėms kartoms (Ef 3, 5). Sąvoka pranašai čia tikriausia taikoma tiems, kurie turi pranašystės dovaną ir ja naudojasi ankstyvųjų krikščionių namų bažnyčiose, o ne Senojo Testamento pranašams. Slėpinys, kažkada buvęs neapreikštas, dabar tapo tuo, ką galėtume pavadinti „vieša paslaptimi“.

Galiausiai jis pareiškia, kas yra šis slėpinys: „pagonys kartu su žydais yra paveldėtojai, vieno kūno nariai ir dalininkai pažado Kristuje Jėzuje per Evangeliją“ (Ef 3, 6). 

Paulius yra uolus dėl Evangelijos ir ypač to, kaip ji apreiškiama Bažnyčioje, kurią sudaro ir žydai, ir pagonys. Šios dvi grupės tapo naujos Dievo bendruomenės, Jo naujos žmonijos, Bažnyčios statybinėmis priemonėmis (žr. Ef 2, 14–16). Galime sakyti, kad dabar jie iš priešų tapo bendrapaveldėtojais, bendrakūniais (tapę vieno kūno, Kristaus kūno, dalimi) ir Evangelijos pažado „dalininkais“ (žr. Ef 3, 6).

`Jūsų manymu, kokie nusistatymai, galbūt ne išoriški, prieštarauja visus aprėpiančiam Evangelijos mokymui? Kaip jų atsikratyti?`