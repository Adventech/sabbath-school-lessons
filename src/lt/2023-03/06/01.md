---
title:  Evangelijos slėpinys
date:   29/07/2023
---

### Šios savaitės tyrinėjimui skaitykite:
Ef 3; Job 11, 5–9; Ez 43, 13–16; Am 7, 7–8; Apr 11, 1–2.

> <p>Įsimintina eilutė:</p>
> „O Tam, kuris savo jėga, veikiančia mumyse, gali padaryti nepalyginti daugiau, negu mes prašome ar išmanome, Jam tebūna šlovė Bažnyčioje ir Kristuje Jėzuje per visas kartas amžių amžiais! Amen“ (Ef 3, 20–21).

Efeziečiams 3 Paulius pradeda temą, kurią jau palietė anksčiau: „pagonys kartu su žydais yra paveldėtojai, vieno kūno nariai ir dalininkai pažado Kristuje Jėzuje per Evangeliją“ (Ef 3, 6). Ir nors šiandienos Bažnyčią, kurią daugiausia sudaro pagonys, tai nelabai stebina, daugeliui šio laiško skaitytojų anuomet tai atrodė visiškai nauja.

Tada Paulius tęsia įkvėptus žodžius, apaštalui apmąstant savo pašaukimą skelbti Jėzaus Evangeliją pagonims.

Mes taip pat sužinome apie jo tuometinius sunkumus tęsiant šią tarnystę, kurių metu tenka praleisti laiką Romos kalėjime.

Taip pat girdime jo pasišventimą slėpiniui, esančiam Evangelijos centre, slėpiniui, kad Bažnyčioje pagonys yra lygiaverčiai savo broliams ir seserims žydams. Patiriame jo jaudulį Bažnyčiai ir jos pasaulinei misijai. Girdime, kaip jis meldžiasi, šlovindamas Dievą, kad atskleidė savo malonę per Bažnyčią.

Trumpai tariant, esame įkvėpti prisijungti prie Pauliaus pasišventimo Evangelijai.