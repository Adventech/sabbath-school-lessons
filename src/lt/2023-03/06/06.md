---
title:  Šlovė bažnyčioje ir Kristuje Jėzuje
date:   03/08/2023
---

`5. Paulius baigia savo maldos ataskaitą doksologija – trumpu, poetišku Dievo šlovinimu. Už ką jis šlovina Dievą? Ef 3, 20–21.`
														
Paulius užrašė savo maldas už tikinčiuosius (Ef 3, 14–19). Dabar jis meldžiasi tiesiogiai ir karštai. Pauliaus doksologija kelia du klausimus: 1. Ar eilutės netinkamai išaukština Bažnyčią, pastarąją prilyginant Kristui, posakiu: „Jam tebūna šlovė Bažnyčioje ir Kristuje Jėzuje“ (Ef 3, 21)? Nors Pauliui labai rūpėjo Bažnyčia Efeze, akivaizdu, kad Kristus yra Bažnyčios Gelbėtojas, nes Kristus gyvena tikinčiųjų širdyje (Ef 3, 17). Doksologijoje Paulius šlovina Dievą už išgelbėjimą, suteiktą Bažnyčiai per Kristų Jėzų.

`2. Ar žodžiai „per visas kartas amžių amžiais“ (Ef 3, 21) nusako nesibaigiančią, žemišką Bažnyčios ateitį, kada Kristus sugrįš? Laiškui efeziečiams būdingi dideli ateities lūkesčiai. Pavyzdžiui, Ef 4, 30 žvelgiama į atpirkimo dieną. Be to, tikintieji patirs beribę, aukščiausią Kristaus galią amžių amžiais (Ef 1, 21). Pauliaus doksologija turėtų būti laikoma kaip nesibaigiančios Kristaus galios tikinčiųjų labui šventimas.`

Žvelgdami į antrąją Pauliaus maldos ataskaitą (Ef 3, 14–21; plg. Ef 1, 15–23), matome, kad Paulius atranda stiprybės kosminėje Tėvo globoje (Ef 3, 14–15), Šventosios Dvasios pasiekiamume (Ef 3, 16), paties Kristaus partnerystėje (Ef 3, 17) ir neišmatuojamoje Kristaus meilėje (Ef 3, 18–19). Paulius taip tuo tiki, kad regi tikinčiuosius pripildytus „visos Dievo pilnybės“ (Ef 3, 19) ir šlovina šią dvasinę tikrovę, vėl gerėdamasis Dievo galios gausa, pasiūlyta šventiesiems (Ef 3, 20–21).

Vos pajutę bėdų, pagundų ar abejonių spaudimą, galime atsiversti šį su energingomis Pauliaus maldomis susijusį pasakojimą. Įkalintas apaštalas kelia mūsų akis į didįjį Dievo tikslų ir malonės horizontą, primindamas, kad, nepaisant dabartinių aplinkybių, esame galutinio Dievo plano dalyviai (Ef 1, 9–10), o Jo galia veikia mumyse.

Kokie Dievo palaiminimai jums yra ypač brangūs? Tobulinkite šlovinimo maldą, kad aukštintumėte Dievą už šiuos palaiminimus.