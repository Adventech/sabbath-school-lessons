---
title:  Gyventi išmintingai
date:   19/08/2023
---

### Šios savaitės tyrinėjimui skaitykite:
Ef 5, 1–20; 1 Kor 5, 1–11; Apr 16, 1–16; Kol 4, 5; Pat 20, 1; Pat 23, 29–35; Apd 16, 25.

> <p>Įsimintina eilutė:</p>
> „Todėl rūpestingai žiūrėkite, kaip jūs elgiatės, kad nebūtumėte tartum neišmanėliai, bet kaip išmintingi, gerai naudojantys laiką, nes dienos yra piktos. Nebūkite neprotingi, bet supraskite, kokia yra Viešpaties valia“ (Ef 5, 15–17).

Neseniai Jungtinėje Karalystėje aukcione buvo parduotas krištolinis ąsotis. Aukciono organizatoriai apibūdino jį kaip „XIX amžiaus prancūzišką bordo ąsotį“, pastarąjį įvertinę 200 JAV dolerių. Du įžvalgūs galimi pirkėjai pripažino, kad tai itin retas islamiškas ąsotis. Jo tikroji vertė 5 milijonai svarų sterlingų (apie 6,5 milijono JAV dolerių). Kas leido tam aukciono dalyviui pasipelnyti? Potencialus pirkėjas žinojo tai, ko nežinojo aukciono vedėjas – tikrąją ąsočio vertę.

Ef 5, 1–20 Paulius priešpastato tai, ką brangino pagonys ir tikintieji. Pagonys brangino nepadorų pasakojimą (Ef 5, 4), vakarėlį (Ef 5, 18) ir ištvirkavimą (Ef 5, 3, 5) kaip didžiausią gyvenimo lobį. Tačiau tikintieji žino, kad artinasi didžiausia įvertinimo diena, kai išaiškės tikroji viso vertė (Ef 5, 5–6). Užuot statymus skyrę vakarėliams ir girtavimui, jie, be kita ko, brangina gerumą, teisumą ir tiesą Kristuje (Ef 5, 9). Taigi Paulius ragina juos pasikliauti Kristumi, jiems gyvenant (kaip mes visi) ant amžinybės slenksčio (Ef 5, 15–17).