---
title:  Tolesniam tyrinėjimui
date:   25/08/2023
---

Žvelgdami į Ef 5, 1–20 bendrai, matome, kaip Paulius laikosi tvirtos pozicijos prieš nuodėmę ir blogį, ypač seksualinio amoralumo ir kvailos šnekos pavidalu. Jis atsisako priimti sugedusį elgesį Dievo tautoje. Vietoj to, jis ragina tikinčiuosius Efeze laikytis aukšto elgesio mato ir pripažinti savo, kaip mylimųjų Dievo vaikų ir šventųjų, tapatybę (Ef 5, 1–10). Jis išdrįsta tikėti, kad kai krikščionys bendruomenėje taip elgiasi, jie apšviečia tamsą, atitolindami savo artimuosius nuo žalingos gyvensenos ir parodydami jiems Dievo malonę bei tiesą (Ef 5, 11–14).

Paulius įsivaizduoja Bažnyčią, skatinamą atnaujinto pasišventimo elgtis „kaip šviesos vaikai“, jiems laukiant Kristaus sugrįžimo (Ef 5, 8; taip pat žr. Ef 5, 15–16), palaimintiems Kristaus Artumo (Ef 5, 14), susirinkus į pamaldas. Skatinami mylimų Dievo vaikų statuso ir Kristaus mirties už juos (Ef 5, 1–2), jie yra kupini Dvasios (Ef 5, 18), jų bendroms pamaldoms būdinga energija ir džiaugsmas, jiems kartu giedant padėkos giesmę savo Viešpačiui Jėzui Kristui ir Dievui Tėvui. Tvirtai laikydamiesi dangaus tikrovės, jie švenčia savo ateities viltį, įsišaknijusią pasakojime apie tai, ką Dievas padarė, daro ir padarys per Jėzų Kristų, jų Viešpatį (Ef 5, 18–20).

Taip suprantamos šios eilutės tampa kur kas daugiau nei atskirų paliepimų, susijusių su krikščionišku gyvenimu, rinkiniu. Jos tampa pranašišku pašaukimu, susijusiu su krikščioniška tapatybe, pasišventimu, bendruomene ir garbinimu paskutinėmis dienomis, entuziazmo kupinu kvietimu „greitai ir pigiai griebti“ pasiūlymus iki Kristaus sugrįžimo (Ef 5, 16).

**Klausimai aptarimui:** 

`1. Šiandien susidūrę su virusine kultūra, kuri savo vertybes skelbia 24/7/365 per pražūtingą žiniasklaidos įvairovę, kaip tikintieji gali priimti aukštą Pauliaus matą?`

`2. Kokias strategijas šiandien gali naudoti tikintieji, kad suprastų, „kas patinka Viešpačiui“ (Ef 5, 10) ir „kokia yra Viešpaties valia“ (Ef 5, 17)?`

`3. Kas nors gali ginčytis, kad Pauliaus draudimas kalbėti apie seksualinį ištvirkimą tarp tikinčiųjų (Ef 5, 3–4) reiškia, jog mes neturėtume spręsti netinkamo seksualinio elgesio ir išnaudojimo klausimų. Kodėl tai netinkama išvada?`

`4. Kaip mūsų šiuolaikinė visuomenė atspindi panašius pagoniškus papročius, su kuriais Paulius susidūrė savo laikais?`