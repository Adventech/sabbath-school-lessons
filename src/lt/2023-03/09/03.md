---
title:  "„Elkitės kaip šviesos vaikai“"
date:   21/08/2023
---

Paulius rašo: „Tegul niekas neapgauna jūsų tuščiais plepalais; už tokius dalykus Dievo rūstybė ištinka neklusnumo vaikus“ (Ef 5, 6).

Paulius įvardijo tuos, kurie daro įvairias nuodėmes be gėdos ir atgailos – svetimautojai, ištvirkėliai ar goduoliai (Ef 5, 5). Jis pateikė tiesų įvertinimą – tie, kurie yra Kristuje ir kuriems lemta būti Jo būsimos karalystės dalininkais, neturėtų elgtis kaip tie, kuriems tai nelemta (Ef 5, 5). Dabar jis nerimauja dėl tuščių plepalų poveikio; tai yra, tikintieji gali būti atvirai apgaudinėjami manyti, kad seksualinė nuodėmė nėra tabu ar netgi gali būti įtraukiami į tokias nuodėmes (Ef 5, 6). Taip apgauti, įspėja Paulius, rizikuoja sulaukti paskutinio Dievo teismo, Dievo rūstybės, kuri „ištinka neklusnumo vaikus“ (Ef 5, 6).

Žodžiai „Dievo rūstybė“ yra sudėtingi. Kadangi tai yra Dievo rūstybė, ji priešinga įprastoms žmonių nuotaikoms (plg. Ef 4, 31). Tai deramas lėto pykti ir teisaus Dievo atsakas užsispyrusiam įsipareigojimui blogiui, o ne pašėlusi, staigi reakcija į kokį nors nedidelį nusižengimą. Be to, Dievo rūstybė dažniausiai minima įkvėptų, biblinių įspėjimų dėl artėjančio Dievo teismo kontekste (pvz., Apr 6, 12–17; Apr 16, 1–16; Apr 19, 11–16). Dievas įspėja dėl būsimo teismo – malonės darbo, nes žmonės iš prigimties yra rūstybės vaikai (Ef 2, 3), deramai teisiami.

`2. Kodėl Paulius ragina tikinčiuosius netapti nusidėjėlių bendrais? (Ef 5, 7–10).`
														
Paulius ragina: „Elkitės kaip šviesos vaikai“ (Ef 5, 8), ir tęsia dar vienu įsakymu: „ištirkite, kas patinka Viešpačiui“ (Ef 5, 10). Pagonys malonumo ieško per ištvirkavimą, visokį netyrumą ar godulystę (Ef 5, 3). Tikinčiojo tikslas iš esmės skiriasi – įtikti ne sau, o patikti Dievui (plg. Rom 12, 1; 2 Kor 5, 9; Hbr 13, 21, kur vartojamas tas pats graikiškas žodis euarestos, „patikti“). Tikintysis siekia atspindėti Kristaus pasiaukojimą („gyvenkite meile, kaip ir Kristus pamilo mus ir atidavė už mus save“ (Ef 5, 2)).

`Kokių tuščių plepalų turime saugotis mūsų laikais?`