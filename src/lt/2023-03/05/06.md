---
title:  Bažnyčia - šventykla
date:   27/07/2023
---

`6. Kokį simbolių rinkinį Paulius naudoja Ef 2, 11–22, kad parodytų žydų ir pagonių vienybę Bažnyčioje?`
														
Tyrinėjant Efeziečiams 2, prisimename, kad 1–10 eilutėse mokoma, jog gyvename su Jėzumi, o 11–22 eilutėse, kad gyvename kartu su kitais kaip Jo Bažnyčios dalis. Jėzaus mirtis nustato vertikalią naudą užmezgant ryšį su Dievu (Ef 2, 1–10), ir horizontalią – sutvirtinant mūsų santykius su aplinkiniais (Ef 2, 11–22). Per kryžių Jėzus griauna visa, kas skiria pagonių tikinčiuosius nuo žydų, įskaitant piktnaudžiavimą Įstatymu, siekiant didinti pertvarą (Ef 2, 11–18). Jėzus taip pat stato nuostabią, naują šventyklą, sudarytą iš tikinčiųjų. Pagonys, kurie kadaise buvo šalinami iš pamaldų šventose šventyklos vietose, dabar prisijungia prie įtikėjusiųjų žydų, kad taptų nauja šventykla. Mes visi tampame Dievo Bažnyčios dalimi, „šventykla Viešpatyje“ (Ef 2, 19–22) ir mums tenka garbė gyventi kartu su Jėzumi bei mūsų broliais ir seserimis Kristuje.

`7. Kaip Pauliaus su Bažnyčia susijusi metafora kaip šventykla Ef 2, 19–22 prilygsta tam, ką jis rašė kitur? 1 Kor 3, 9–17; 2 Kor 6, 14–7, 1; 1 Pt 2, 4–8.`

Paulius naudoja Bažnyčios kaip šventyklos metaforą kaip simbolį, leidžiantį visiškai įtraukti pagonis į Bažnyčią. Kadaise jiems buvo uždrausta garbinti Izraelio kieme šventykloje, tačiau dabar jie ne tik įgyja prieigą (Ef 2, 18), bet ir patys tampa statybinėmis medžiagomis naujai šventyklai, skirtai Dievo buveinei Dvasioje (Ef 2, 22).

Rašiusieji Naująjį Testamentą naudojo šventyklos metaforą, kad nusakytų bažnyčios šventumą, Dievo vaidmenį įkuriant ir auginant Bažnyčią bei tikinčiųjų vienybę Bažnyčioje. Metafora vartojama kartu su biologine kalba (žr. Ef 2, 21 šventykla – „auga“), o statybos procesas dažnai akcentuojamas (žr. Ef 2, 22, „jūs esate drauge statomi“). Vietoj statiško simbolio Bažnyčia gali matyti savo tapatybę kaip „gyvojo Dievo šventykla“ (2 Kor 6, 16).