---
title:  Tolesniam tyrinėjimui
date:   28/07/2023
---

Atidžiai ištyrinėkite toliau pateiktus klausimus:

Koks konkretus Ef 2, 11–22 kontekstas, kuriame Paulius rašė, įvardydamas didžiulį kryžiaus poveikį žmonių santykiams? Jis kalba apie santykius tarp įtikėjusiųjų žydų ir pagonių, kurie drauge yra Bažnyčios nariai. Jis išreiškia akivaizdų susirūpinimą, kad jie suprastų savo kaip Dievo sutaikytų šeimos narių bendrą padėtį (Ef 2, 19). Tačiau viso šio laiško kontekste Paulius parodo platų, toli siekiantį tikslą. Jo tema yra didis, galutinis Dievo sumanymas suvienyti visa Kristuje (Ef 1, 9–10), o jo pritaikymas apima kiekvieną tėvystę danguje ir žemėje (Ef 3, 15).

Svarbu tai, kad narių vienybė Bažnyčioje – konkreti tema, kurią jis tyrinėja Ef 2, 11–22 – pati turi platesnį Paulius atskleidžiamą tikslą Ef 3, 10: kad dabar per Bažnyčią taptų žinoma daugeriopa Dievo išmintis. Bažnyčios sudarymas iš žydų ir pagonių dabar galėtų būti žinomas valdovams ir valdžiai danguose. Suvokdami vienybę, kurią Kristus pasiekė ant kryžiaus, tikintieji turi parodyti, kad galutinis Dievo planas suvienyti visa Kristuje yra vykdomas. Jų sutaikyti santykiai parodo Dievo planą visatai, suvienytai Kristuje. Tad tikslinga skaityti į Ef 2, 11–22 ir atsižvelgti į principus, susijusius su šiandien svarbia tema – žmonių ir rasių santykiais.

**Klausimai aptarimui:** 

`1. Kokie bibliniai principai, susiję su etniniais santykiais, pateikiami Ef 2, 11–22? Kaip šiose eilutėse pateikiamas savitas, į Kristų orientuotas požiūris, susijęs su šia tema, kaip vienos etninės grupės nariai turėtų sąveikauti su kitos etninės grupės nariais?`

`2. Atsižvelgiant į Dievo planą žmonijos ateičiai (Ef 1, 9–10; Ef 2, 11–22), kiek svarbu, kad Bažnyčia pati spręstų savo vidines problemas ir rasių konfliktus?`

`3. Kokių tarp etninių grupių kylančių problemų, kurios pernelyg dažnai gali būti paslėptos ir ignoruojamos, egzistuoja jūsų bendruomenėje? Kaip jūsų bažnyčia galėtų atlikti teigiamą vaidmenį įgyvendinant vienijantį darbą, kurį Kristus jau atliko ant kryžiaus? Kaip galėtumėte prisidėti prie šio darbo?`