---
title:  Horizontalusis permaldavimas – kryžius ir Bažnyčia
date:   22/07/2023
---

### Šios savaitės tyrinėjimui skaitykite:
Ef 2, 11–22; Rom 3, 31; Rom 7, 12; Iz 52, 7; Iz 57, 19; Jn 14, 27; 1 Kor 3, 9–17.

> <p>Įsimintina eilutė:</p>
> „Bet dabar Kristuje Jėzuje jūs, kadaise buvusieji toli, esate tapę artimi dėlei Kristaus kraujo. Jis yra mūsų sutaikymas, iš abejų padaręs viena, sugriovęs viduryje stovinčią pertvarą, savo kūnu panaikinęs priešybę“ (Ef 2, 13–14).

Esate pagonys, graikai, išmokę branginti hebrajų Dievą. Tiesą sakant, jūs atsisakėte garbinti daug dievų ir priėmėte vienintelį gyvąjį Dievą. Keliaujant gražiais Jeruzalės šventyklos kiemais ir matant išdrožinėtas kolonas, šlovinimo garsai skatina šlovinti. Tačiau kaip tik tada atsiduriate prieš beveik pusantro metro aukščio akmeninę užtvarą. Kas keli žingsniai lotynų ir graikų kalbomis įrėžta ši žinia: „Joks svetimšalis negali eiti už užtvaro ir aptvėrimo aplink šventyklą. Kiekvienas, kuris bus sučiuptas tai darantis, pats bus kaltas dėl savo mirties“. Tą akimirką jautiesi izoliuotas, atstumtas ir atskirtas.

Ef 2, 11–22 Paulius mato Kristaus kryžių kaip dramatišką skirtumą, griaunantį tokias kliūtis ir sienas. Vertikaliai kryžius panaikina atstūmimą, sutaikydamas žmones su Dievu. Horizontaliai jis sutaiko žmones tarpusavyje. Kryžius pašalina priešiškumą ir atneša taiką tarp žydų ir pagonių, padarydamas juos vienu nauju žmogumi (Ef 2, 15). Kartu jie tampa nauja šventykla, Dievo buveine Dvasioje (Ef 2, 22).

Ką ši tiesa reiškia mums šiandien?