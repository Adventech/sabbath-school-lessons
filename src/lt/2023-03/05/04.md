---
title:  Pertvaros sugriovimas
date:   25/07/2023
---

`3. Kokių darbų, pasak Pauliaus, Kristus ėmėsi dėl įsakymų Įstatymo, išreikšto apeigomis? Kodėl Jis ėmėsi šių darbų? (žr. Ef 2, 14–15)`

Paulius čia tikriausiai užsimena apie tvorą, supusią Izraelio aikštę Erodo šventykloje, su mirties grėsme. Paulius tikėjo, kad ši siena griūva ir pagonims bus suteikta visa prieiga garbinti Dievą (Ef 2, 18). Bet kokią tokią sieną, sako Paulius, panaikina kryžius. Nes prie kryžiaus mes suprantame, kad šios dvi tautos, žydai ir pagonys, iš tikrųjų yra viena.

Kai kurie mano, jog Ef 2, 14–15 mokoma, kad Dešimt įsakymų, įskaitant sabatos įsakymą, kryžiumi yra panaikinti. Tačiau Laiške efeziečiams Paulius parodo gilią pagarbą Dešimčiai įsakymų kaip krikščioniškosios mokinystės formavimo šaltiniui. Jis cituoja penktąjį įsakymą (Ef 6, 2–3) ir užsimena apie kitus (pvz., septintąjį, Ef 5, 3–14. 21–33; aštuntąjį, Ef 4, 28; devintą, Ef 4, 25; dešimtą, Ef 5, 5). Tai dera su ankstesniais Pauliaus teiginiais apie Įstatymą (Rom 3, 31; Rom 7, 12). Jis kalba apie piktnaudžiavimą Įstatymu, tačiau gerbia patį Įstatymą ir priima jo tęstinumą. Vadinasi, naudoti šias eilutes kalbant apie Dešimt Dievo įsakymų panaikinimą, ypač atsižvelgiant į visas kitas Rašto eilutes apie Įstatymo amžinumą, akivaizdžiai prilygtų klaidingam Pauliaus ketinimų aiškinimui.

Vietoj to, bet koks Įstatymo panaudojimas siekiant įkalti pleištą tarp žydų ir pagonių, ypač pašalinant pagonis iš visiškos partnerystės tarp Dievo tautos ir prieigos prie šlovinimo, Pauliui reikštų siaubą ir piktnaudžiavimą dangaus Įstatymu. Įstatymas Ef 2, 14–15 yra arba apeiginės Įstatymo pusės, atskyrusios žydus nuo pagonių, nusakytos sudėtingais Pauliaus žodžiais „įsakymų Įstatymą su jo potvarkiais“, arba tai viso Senojo Testamento teisinė sistema, kaip ji buvo aiškinama, vykdoma ir netinkamai naudojama, kaip pleištas atitolindama žydus nuo pagonių.

`Kokias įtampas tarp Septintosios dienos adventistų ar platesnės krikščionių bendruomenės narių reikia ištyrinėti ir įveikti? Kodėl mūsų bendros meilės Kristui turėtų pakakti, kad įveiktume šias įtampas?`