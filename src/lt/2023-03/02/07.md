---
title:  Tolesniam tyrinėjimui
date:   07/07/2023
---

Ar Ef 1, 3–14 mokoma, kad Dievas iš anksto nulemia žmonių ateitį, vienus išsirinkdamas amžinam gyvenimui, o kitus – amžinai mirčiai? Deja, daugelis žmonių tuo tiki. Tačiau apsvarstykite šias mintis:
1. Pateiktose eilutėse Kristaus vaidmuo yra lemiamas, nes dangus nusprendė padaryti mus įsūniais „per Jėzų Kristų“ (Ef 1, 5) arba „Jame“ (Ef 1, 4. 11). Tai rodo, kad Dievo išsirinkimas ir išankstinis apsisprendimas yra taikytini visiems, kurie apsisprendžia tikėti Kristumi, užuot renkantis, kas bus išgelbėtas, o kas pražus kiekvienu konkrečiu atveju dar prieš žmonėms gimstant. Dievo sprendimas yra apsvarstytas, nuspręstas atsakas tiems, kurie tiki Kristumi.
2. Ef 1, 3–14 taip pat aiškiai vartojama santykių kalba, susijusi su Dievo išganymo darbu. Dievas yra „Tėvas“, o mes esame Jo „įsūniai“ (Ef 1, 3–5), kuriems suteikiami gausūs Jo palaiminimai (Ef 1, 8). Turime suprasti šį dėstymą apie Dievo išsirinkimą ir išankstinį apsisprendimą šios turtingos santykių kalbos šviesoje. Dievas nėra tolimas, bejausmis teisėjas, priimantis nutarimus iš toli, bet rūpestingas visų savo vaikų Tėvas (žr. Ef 3, 15).
3. Tai, kad Dievas gerbia žmogaus apsisprendimą, atsispindi Ef 1, 3–14 (ypač Ef 1, 13, kur išgirdimas ir tikėjimas yra svarbūs), kitose šio laiško eilutėse (Ef 2, 8; Ef 3, 17; Ef 4, 1–6, 20, kuriose pabrėžiama arba daroma prielaida dėl apsisprendimo ir tikėjimo), ir kitose Naujojo Testamento eilutėse (pvz., 1 Tim 2, 4; Apd 17, 22–31). Arba, kaip išreiškė E. Vait:
> <p></p>
> „Atsiuntęs pasauliui sau lygios neturinčią dovaną – savo Sūnų, Dievas apgaubė pasaulį malonės atmosfera, kuri yra tokia pat tikra, kaip ir ta, kuri supa žemę. Visi, kurie apsisprendžia įkvėpti šio gyvybę teikiančio ‘oro’, gyvens ir augs, kol taps vyrais ir moterimis Kristuje Jėzuje“ (Kelias pas Kristų, p. 65).

**Klausimai aptarimui:** 

`1. Kokių argumentų pridurtumėte prie anksčiau pateiktų, patvirtinančių mintį, kad Dievas neišsirenka prieš mūsų sukūrimą, kas bus išgelbėtas, o kas pražus?`

`2. Kieno sprendimas galiausiai nulemia, ar žmogus turi išgelbėjimą Jėzuje, ar ne?`

`3. „Kuriame turime atpirkimą Jo krauju ir nuodėmių atleidimą Jo malonės gausa“ (Ef 1, 7). Kaip ši eilutė atskleidžia išganymo tik tikėjimu, o ne Įstatymo darbais, tikrovę?`