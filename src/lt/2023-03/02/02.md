---
title:  Išrinkti ir priimti Kristuje
date:   02/07/2023
---

Padėkoje paprastai pateikiamas gautos dovanos ar dovanų aprašymas. Ef 1, 3–14 Paulius įtraukė ilgą dovanų sąrašą, dėkodamas Dievui už Evangelijos palaiminimus.

Paulius šlovina Dievą už tai, kad Jis „palaimino mus Kristuje visokeriopa dvasine palaima“ (Ef 1, 3). Tai, kad palaiminimai yra dvasiniai (gr. pneumatikos), rodo, jog jie ateina per Dvasią (pneuma), nurodant į Pauliaus palaiminimo, aukštinančio Šventosios Dvasios darbą tikinčiųjų gyvenime, pabaigą (Ef 1, 13–14).

Ef 1, 3–6 yra įkvepianti kalba apie Dievo požiūrį į mus Kristuje. Prieš pasaulio sukūrimą Dievas išsirinko mus Kristuje ir nusprendė, „kad būtume šventi ir nesutepti Jo akivaizdoje (Ef 1, 4; plg. Ef 5, 27) kaip brangūs sūnūs ir dukterys tiek dėl sukūrimo, tiek atpirkimo Kristuje (Ef 1, 5). Nuo tada, kai patekėjo saulė, Jo strategija buvo tokia, kad būsime priimtini dėl „Mylimojo“ (Ef 1, 6). Trumpai tariant, Dievas nori, kad būtume išgelbėti. Išganymo netenkame tik dėl savo  nuodėmingų sprendimų.

`1. Ką reiškia žodis „danguje“ Laiške efeziečiams? Ištyrinėkite jo vartojimą (žr. Ef 1, 3. 20; Ef 2, 6; Ef 3, 10; Ef 6, 12; plg. „danguje“ Ef 3, 15; Ef 4, 10; Ef 6, 9).`

Laiške efeziečiams žodis „danguje“ nusako dangų kaip Dievo buveinę (Ef 1, 3; Ef 6, 9), dvasinių jėgų vietą (Ef 1, 10, 20–21; Ef 3, 10. 15; Ef 6, 12), ir Kristaus išaukštinimo vietą Tėvo dešinėje (Ef 1, 20). Tikintiesiems šis „dangus“ prieinamas dabar kaip vieta, kur per Kristų suteikiami dvasiniai palaiminimai (Ef 1, 3; Ef 2, 6). Nors „dangus“ tapo tikinčiųjų palaiminimo vieta, jame vis dar vyksta kova dėl piktųjų jėgų, kurios ginčija Kristaus viešpatavimą (Ef 3, 10; Ef 6, 12).

`Įsigilinkite į Ef 1, 4, kur parašyta, kad mes esame išrinkti Jame, Kristuje, „prieš pasaulio sutvėrimą“. Ką tai reiškia? Kaip tai atskleidžia Dievo meilę mums ir Jo troškimą, kad mes būtume išgelbėti?`