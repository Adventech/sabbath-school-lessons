---
title:  Didis Dievo planas su Kristumi centre
date:   01/07/2023
---

### Šios savaitės tyrinėjimui skaitykite:
Ef 1, 3–14; Ef 2, 6; Ef 3, 10; Kol 1, 13–14; Įst 9, 29.

> <p>Įsimintina eilutė:</p>
> „Garbė Dievui, mūsų Viešpaties Jėzaus Kristaus Tėvui, kuris palaimino mus Kristuje visokeriopa dvasine palaima danguje“ (Ef 1, 3).

Praėjus dvidešimt penkeriems metams po to, kai tapo pirmuoju žmogumi, vaikščiojusiu Mėnulyje, Neilas Armstrongas parašė padėką komandai, sukūrusiai skafandrą, kurio pagalba galima išeiti iš erdvėlaivio, kurį vilkėdamas jis žengė tuos istorinius žingsnius. Pavadinęs jį „labiausiai fotografuojama kosmine judėjimo priemone“ ir juokaudamas, kad pastarajai pavyko paslėpti „bjaurų ją vilkėjusį asmenį“, Armstrongas padėkojo skafandrą sukūrusiai Džonsono kosmoso centro komandai už „tvirtą, patikimą ir beveik mielą“ kostiumą, išsaugojusį jam gyvybę, nusiųsdamas jiems gausią „padėką ir sveikinimus“.

Paulius Laišką efeziečiams pradėjo didele padėka, šlovindamas Dievą už Jo išlietus palaiminimus, kurie yra tokie pat svarbūs tikinčiųjų gyvenimui, kaip ir skafandras žmogui, vaikščiojusiam Mėnulyje. Paulius teigė, kad Dievas šiuos palaiminimus buvo paruošęs „prieš pasaulio sutvėrimą“ (Ef 1, 4), ir šlovino Dievą už tai, kad Jis per amžius darbavosi tikinčiųjų labui.

Tokia Pauliaus Laiško efeziečiams pradžia yra ypač vertinga mokantis, kaip garbinti ir šlovinti Dievą už daugybę Jo suteiktų palaiminimų.