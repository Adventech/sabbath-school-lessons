---
title:  Jėzus, visa ir Jo bažnyčia
date:   13/07/2023
---

Pirmieji krikščionys Ps 110, 1 įžvelgė su Jėzaus išaukštinimu susijusią pranašystę: „VIEŠPATS tarė mano viešpačiui: ‘Sėskis Mano dešinėje, kol padėsiu Tavo priešus Tau po kojomis’“. Lygiai taip pat Psalmė 8, kurioje tvirtinama, kad Dievas padėjo „visa prie Jo kojų“ (Ps 8, 7), „žmogaus“ kojų (Ps 8, 5). Nors jie tikėjo, kad tamsos jėgos danguose buvo virš jų galvų, ir grasino juos pavergti, jie laikėsi tiesos, kad šios jėgos yra po Kristaus kojomis. 

Atkreipkite dėmesį, kad padėjęs visa prie Jo [Jėzaus] kojų, Tėvas „Jį patį pastatė viršum visko, kad būtų galva Bažnyčios“ (Ef 1, 22). Nors „visa“ yra universalus, visa apimantis terminas, Paulius vis dar turi omenyje „galybes“, minimas Ef 1, 21. Visa – kosminės, antgamtinės ir dvasinės jėgos – yra po Kristaus kojomis, Jam pavaldžios.

`5. Kokią naudą Jo Bažnyčiai teikia Kristaus išaukštinimas į dangaus sostą ir Jo valdymas danguje ir žemėje? Ef 1, 22–23.`

Dievas padarė Kristų pergalingu prieš visas piktas jėgas. Bažnyčia, glaudžiai susieta su Kristumi ir Jo aprūpinta viskuo, ko jai reikia, pati yra garantuota pergale prieš tokius priešus. Dievo galia, parodyta prisikėlimu ir Jo išaukštinimu virš visų kosminių galių, buvo suteikta Bažnyčiai. Dievas pergalingą Kristų atidavė Bažnyčiai, kuri yra taip susijungusi su Juo, kad vadinasi Jo kūnu.

Kaip mes, tikintieji, galime pažinti išaukštintą Kristų ir patirti Dievo galią savo gyvenime? Paulius tiesiogiai nekalba apie jokius mechanizmus ar strategijas, kurių pagalba tai vyksta. Tačiau tai, kad ši eilutė yra „maldos ataskaitos“ dalis, prilygsta užuominai. Paulius tiki, kad Dievas atsakys į jo maldą. Jis patvirtina, kad Dievo galia, apreikšta Kristuje, yra veiksni Dievo akivaizdoje ir prašo, kad ji būtų aktyvi tikinčiųjų gyvenime.
 
`Koks buvo jūsų patyrimas, susijęs su maldos galia? Tai yra, ne tik atsakymai į maldas, bet ir malda apskritai, ir kaip malda priartina mus prie Dievo ir Jėzuje mums siūlomos galios?`