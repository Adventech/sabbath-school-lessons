---
title:  Dalyvavimas prisikėlimo galioje
date:   11/07/2023
---

Likusiose Pauliaus maldos ataskaitos eilutėse, Ef 1, 20–23, Paulius išplečia trečiąją įžvalgos temą ir tikisi, kad Šventoji Dvasia padės tikintiesiems ją suvokti – Dievo galios, kurią Jis naudoja jų labui, didybę. Jis pradeda nurodydamas du išganymo istorijos įvykius kaip pirmus Dievo galios pavyzdžius: (1) Jėzaus prisikėlimą iš numirusių; (2) Jėzaus išaukštinimą sostui danguose (Ef 1, 20).

`3. Kaip Dievo galia pasireiškia per Jėzaus prisikėlimą? Ef 1, 20; 1 Kor 15, 20–22; Fil 3, 8–11; Hbr 13, 20–21; 1 Pt 1, 3.`	

Jėzaus prisikėlimas yra neginčijamas krikščioniškam tikėjimui (1 Kor 15, 14. 17). Kadangi Kristus prisikėlė, ištikimieji laukia didžiojo, būsimo prisikėlimo amžinajam gyvenimui Kristaus sugrįžimo metu (1 Kor 15, 20–23). Dėl to, kad Kristus prisikėlė, šiandien galime tikėtis visų Evangelijos palaiminimų, įskaitant Šventosios Dvasios buvimo mūsų gyvenime.

Simbolika, kad Dievas pasodino Kristų savo dešinėje (Ef 1, 20), yra paimta iš Ps 110, 1, dažniausiai cituojamos eilutės Naujajame Testamente (visos kitos cituojamos eilutės, panašu, nurodo į šią). Kristaus išaukštinimas Laiške efeziečiams yra labai svarbus. Tikintieji pasodinti su Kristumi Jėzumi danguje (Ef 2, 6). Be to, kalbėjimas apie Kristaus užžengimą į dangų Pauliui yra tarsi įžangą visko pripildymui Kristumi ir dovanų savo Bažnyčiai suteikimui (žr. Ef 4, 8–11).

Ef 4, 8–11 Paulius perspėja mus, kad nepriimtume tik statiško Kristaus įvaizdžio Tėvo soste, pateikdamas „dinamišką NT paveikslą, kaip išaukštintas Kristus savo Dvasia eina į visą pasaulį nugalėti“ (F. F. Bruce, „The Epistles to the Colossians, to Philemon, and to the Ephesians“ (Grand Rapids, MI: Eerdmans, 1984), p.133). Taigi Paulius nusako Kristaus išaukštinimą/karūnavimą ne tik kaip tikintiesiems siūlomos dieviškosios galios iliustraciją, bet kaip šios galios šaltinį.
 
`Kokios Kristaus galios reikia jums ir kaip mes galime geriau pasinaudoti šia galia? Kokie darbai gali trukdyti mums pasiekti Jo galią?`