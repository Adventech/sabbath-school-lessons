---
title:  Kristus aukščiau visų galybių
date:   12/07/2023
---

Paulius šventė Jėzaus, kuris dabar sėdi su Tėvu dangaus soste, išaukštinimą. Apibrėžęs Kristaus padėtį Tėvo atžvilgiu („pasodino danguose savo dešinėje“ (Ef 1, 20)), Paulius atkreipia dėmesį į Jėzaus santykį su galybėmis. Bendrai valdydamas su Tėvu, Jėzus yra „aukščiau“ už visa (Ef 1, 21).

`4. Palyginkite Pauliaus paminėtą blogį, dvasines jėgas Ef 1, 21; Ef 2, 2 ir Ef 6, 12. Jūsų manymu, kodėl Paulius taip domėjosi šiomis jėgomis?`

Apd 19, 11–20 pasakojimas apie septynis Skėvo sūnus parodo, kad Efezas Pauliaus laikais buvo burtų meno centras. „Pagrindinė burtų praktikavimo savybė visame helenistiniame pasaulyje buvo dvasių pasaulio, turinčio įtakos beveik kiekvienai gyvenimo pusei, pažinimas. Burtininko tikslas buvo atskirti naudingas dvasias nuo žalingų ir išmokti skirtingų apeigų bei suprasti santykines dvasių stiprybes ir autoritetą. Remiantis šiomis žiniomis, galima sukurti priemones (žodines ar rašytines formules, amuletus ir pan.) dvasių manipuliavimui, atsižvelgiant į atskiro žmogaus interesus. Naudojant tinkamą formulę, galima išgydyti dvasios sukeltą ligą arba laimėti vežimų lenktynes“ (Clinton E. Arnold, Power and Magic: The Concept of Power in Ephesians, 18 p.).

Efezo religiniam gyvenimui buvo būdinga burtuose įvardyti dievybes ir galias (žr. Apd 19, 13), o kai kuriems ir šiandien. Paulius norėjo paaiškinti santykį tarp Kristaus ir „galybių“: Išaukštintas Jėzus yra „aukščiau už visas kunigaikštystes, valdžias, galybes, viešpatystes“ (Ef 1, 21).

Norėdamas įsitikinti, kad jo laiško skaitytojai supras, jog be aukščiausios Jėzaus valdžios nėra jokios galybės, jis nurodo į dievybių vardijimą buriant: „ir už kiekvieną vardą, tariamą“ (Ef 1, 21). Pereidamas nuo erdvės prie laiko, Paulius pabrėžia neribotą išaukštinto Jėzaus valdymą. Jo valdymas visų galybių atžvilgiu tęsiasi „ne tik šiame pasaulyje, bet ir būsimame“ (Ef 1, 21).

`Kokios yra tų pačių piktųjų jėgų apraiškos šiomis dienomis ir kaip galime užtikrinti, kad nepasiduotume nė vienai iš jų?`