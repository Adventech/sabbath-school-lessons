---
title:  Išaukštinto Jėzaus galia
date:   08/07/2023
---

### Šios savaitės tyrinėjimui skaitykite:
Ef 1, 15–23; Ef 3, 14–21; 1 Tes 5, 16–18; Įst 9, 29; 1 Kor 15, 20–22; Ps 110, 1.

> <p>Įsimintina eilutė:</p>
> „Ir kokia nepalyginama Jo galybės didybė mums, tikintiesiems, veikiant Jo neribotai jėgai. Ja Jis prižadino Kristų iš numirusių ir pasodino danguose savo dešinėje“ (Ef 1, 19–20).

Atrodo, kad žmonės visada siekia daugiau galios. Pavyzdžiui, automobilių gamintojas „Devel Motors“ pademonstravo savo „Devel Sixteen“ prototipą – transporto priemonę su 16 cilindrų 12,3 litro varikliu, išvystančiu daugiau nei 5000 arklio galių. Arba, jei to nepakanka, pagalvokite apie „Peterbilt“ sunkvežimį, kuriame yra trys „Pratt & Whitney“ J34–48 reaktyviniai varikliai. 36 000 arklio galių turintis vilkikas 0,4 kilometro įveikia per 6,5 sekundės ir paprastai pasiekia 605 kilometrų per valandą greitį prieš išskleisdamas du parašiutus.

Priešingai, Paulius meldė, kad tikintieji Efeze, gundomi žavėtis įvairiomis savo kultūros jėgomis ir dievybėmis, per Šventąją Dvasią patirtų didžiulę jėgą, kurią Dievas jiems suteikia Kristuje. Ši dieviškoji galia matuojama ne arklio galiomis ar magija, bet matoma keturiuose kosmosą išjudinusiuose, išganymo istorijos įvykiuose: (1) Jėzaus prisikėlime; (2) Jo išaukštinime iki Dievo sosto; (3) visa yra pavaldu Kristui; (4) Kristus duotas Bažnyčiai kaip Jos galva (Ef 1, 19–23).

Svarstydami šiuos keturis įvykius, tikintieji gali pradėti suvokti – ir patirti – didžiulės galios, kurią Dievas naudoja jų labui, apimtį.