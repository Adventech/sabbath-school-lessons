---
title:  Tolesniam tyrinėjimui
date:   14/07/2023
---

Ištyrinėkite šiuos du Kristaus išaukštinimo aprašymus E. Vait raštuose:

> <p></p>
> „Įžengęs per dangaus vartus, Kristus atsisėdo į sostą, apsuptą Jį garbinančių angelų. Vos tik ši ceremonija buvo baigta, Šventoji Dvasia nužengė ant mokinių galinga srove, ir Kristus iš tiesų buvo pašlovintas, buvo atiduota ta garbė, kuri Jam kartu su Tėvu priklausė visą amžinybę. Sekminių dieną įvykęs Dvasios išsiliejimas buvo dangaus duotas ženklas, kad Atpirkėjo inauguracija baigta. Kaip žadėjo, Jis atsiuntė iš dangaus savo sekėjams Šventąją Dvasią, kaip simbolį, kad Jis, Kunigas ir Karalius, gavo visą valdžią danguje ir žemėje bei yra savo tautos Pateptasis“ (Apaštalų darbai, p. 30).

„Toliau, įvesdamas Pirmagimį į pasaulį, Jis sako: Tepagarbina Jį visi Dievo angelai“ (Hbr 1, 6).

> <p></p>
> „Su neapsakomu džiaugsmu valdovai, kunigaikštystės ir valdžios pripažįsta gyvybės Kunigaikščio pranašumą. Angelai puola Jam po kojomis, o visas dangus skamba nuo laimės šauksmo: ‘Vertas Avinėlis, kuris buvo nužudytas, imti galybę ir lobį, ir išmintį, ir stiprybę, ir pagarbą, ir šlovę, ir gyrių!’ (Apr 5, 12). Triumfo giesmės susilieja su angelų arfų garsais, ir visas dangus gaudžia nuo džiaugsmo ir šlovinimo skardėjimo. Meilė nugalėjo. Pražuvusieji surasti. Dangų drebina balsai, galingai skelbiantys: ‘Sėdinčiajam soste ir Avinėliui tebūnie gyrius, ir pagarba, ir šlovė, ir valdžia per amžių amžius!’ (Apr 5, 13)“ (Su meile iš Dangaus, 2011, p. 775).

**Klausimai aptarimui:** 

`1. Apmąstykite Jėzaus išaukštinimą „dabar“ ir „dar ne“. Kokia prasme Jėzus jau yra viso Viešpats, o demoniškos jėgos pavaldžios Jam – tai yra „dabar“? Ir kokia prasme Jo visiškas viešpatavimas žvelgia į ateitį – „dar ne“? (žr. 1 Kor 15, 24–28.)`

`2. Kiek jūs gyvenate šioje šviesoje, kad Kristui pavaldu visa? Arba, kiek jūs gyvenate valdomi šių kitų jėgų, puolusių jėgų, kurių valdžia nyksta? Kaip atskiriate viena nuo kito ir kaip atsiribojate nuo blogio jėgų, kurios, nors ir tikrai nugalėtos, vis dar vyrauja mūsų pasaulyje?`