---
title:  Sąmyšis amfiteatre
date:   26/06/2023
---

`3. Perskaitykite Apd 19, 21–20, 1. Kokias pamokas galime įžvelgti šiame pasakojime?`

Pauliaus liudijimas dideliame, išprususiame Efeze buvo toks veiksmingas, kad padarė įtaką svarbiam miesto ekonomikos varikliui – turizmui, sutelktam Artemidės šventykloje. Ir tai buvo didi šventykla! Šį nuostabų statinį iš dalies sudarė 127 kolonos, kurių kiekviena buvo daugiau nei 18 metrų aukščio, iš Paroso marmuro – grynai balto, nepriekaištingo marmuro, labai vertinamo skulptūroms. Trisdešimt šešios iš šių kolonų buvo iškaltos ir padengtos auksu, todėl šventykla buvo laikyta vienu iš septynių senovės pasaulio stebuklų.

Nerimaudamas, kad Pauliaus prieš stabmeldystę nukreipta kalba pakenkė šventyklos finansinei paramai (Apd 19, 27), sidabrakalys Demetrijus pakurstė kolegas amatininkus. Sparčiai išplitusi ir labai energinga minia iš aikštės nukeliavo į didelį amfiteatrą, kuriame tilpo apie 25 000 žmonių. Ten šurmulys tęsėsi, dvi valandas nepertraukiamai šaukiant: „Didi efeziečių Artemidė!“ (Apd 19, 34) Miesto tarnautojui išsklaidžius minią, Paulius susitiko su tikinčiaisiais ir paliko miestą. 

`4. Trečios misionieriškos kelionės pabaigoje Paulius susitilko su Efezo bažnyčios vyresniaisiais. Kaip apibendrintumėte Pauliaus susirūpinimą? (žr. Apd 20, 17–38)`	

**Numanoma Pauliaus Efeze chronologija:**
* 52 m. po Kristaus: pirmasis, trumpas Pauliaus apsilankymas Efeze (Apd 18, 18–21).
* 53–56 m. po Kristaus: Trejų metų Pauliaus tarnystė Efeze (Apd 19, 1–20, 1). Savo apsistojimo ten pabaigoje jis parašė 1 Laišką korintiečiams (1 Kor 16, 5–9).
* 57 m. po Kristaus: Būdamas Milete, Paulius susitiko su vyresniaisiais iš Efezo (Apd 20, 17–38).
* 62 m. po Kristaus: Paulius parašė Laišką efeziečiams, tikriausiai kalėdamas Romoje.

`„Todėl budėkite ir nepamirškite, jog aš per trejus metus dieną ir naktį nepaliaudamas, su ašaromis įspėjinėjau kiekvieną“, – sakė Paulius (Apd 20, 31). Jūsų manymu, dėl ko šiandien Paulius įspėtų mūsų bažnyčią ir kodėl?`