---
title:  Paulius - Efezo evangelistas
date:   25/06/2023
---

`1. Ką Paulius veikė pirmą kartą apsilankęs Efeze, baigdamas savo antrąją misionierišką kelionę? (Apd 18, 18–21)`

Efezas buvo vienas didžiausių Romos imperijos miestų, kuriame gyveno apie 250 000 gyventojų. Tai buvo vienos turtingiausių imperijos provincijų – Azijos provincijos, kuri apėmė daugumą to, kas šiandien laikoma Mažąja Azija, sostinė. Pauliaus laikais ši provincija mėgavosi augimu ir klestėjimu. Uostamiestis Efezas taip pat buvo svarbių sausumos kelių sankryžoje. Nors šio miesto gyventojai garbino daugybę stabų, Artemidė, laikyta miesto deive globėja, buvo svarbiausia. Jos garbinimas buvo pilietinių apeigų, sporto žaidynių ir kasmetinių švenčių akcentas. (Artemidę romėnai vadino Diana; žr. Apd 19, 24. 35)

Vėliau Paulius grįžo į Efezą savo trečiosios misionieriškos kelionės metu (Apd 19, 1–12) ir ten pasiliko „trejus metus“ (Apd 20, 31). Apaštalas daug laiko skyrė Efezui, ketindamas ten įkurti krikščionybę.

`2. Koks keistas įvykis lėmė plačiai paplitusią pagarbą Viešpačiu Jėzui Efeze? (Apd 19, 13–20).`

Lukas dalijasi keistu pasakojimu apie septynis keliaujančius žydų egzorcistus šiame mieste. Jėzaus ir Pauliaus vardų minėjimas šių egzorcistų užkalbėjimuose pasirodė esąs nederamas. Kai naujiena apskriejo miesto gatves, „visus pagavo baimė, o Jėzaus vardas buvo išaukštintas“ (Apd 19, 17). Šis įvykis taip pat padarė didžiulį poveikį kai kuriems jau įtikėjusiems, kurie viešai sudegino savo brangias magijos knygas, vertas penkiasdešimties tūkstančių sidabro drachmų (Apd 19, 19). Didelė dalis įtikėjusių miesto gyventojų suprato, kad Jėzaus garbinimas neturi būti maišomas su kitų stabų garbinimu.

`Ką reiškė jų knygų sudeginimas, nepaisant to, kad jiems patiems tai daug kainavo? Ką tai sako apie visišką pasišventimą Viešpačiui?`