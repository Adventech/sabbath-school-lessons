---
title:  Laiško efeziečiams klausymas
date:   27/06/2023
---

Paulius rašė, kad Laiškas efeziečiams būtų garsiai skaitomas tikinčiųjų namų bažnyčiose. Per tam tikrą laikotarpį po Pauliaus išvykimo krikščionių judėjimas Efeze išplito ir namų bažnyčių skaičius išaugo. Tai, kad ankstyvų tikinčiųjų susirinkime šiuo laišku pasidalins asmeninis apaštalo Pauliaus padėjėjas Tichikas, jiems buvo svarbus įvykis. Kaip numanoma pačiame laiške, susirinkusią grupę greičiausiai sudarė priimančios šeimos nariai – tėvas, motina, vaikai ir vergai (Ef 5, 21–6, 9). Tuo metu namams priklausė ir kiti – klientai (laisvi asmenys, priklausę nuo šeimininko paramos) ir net pirkėjai. Taigi ir šie galėjo dalyvauti, taip pat kitų šeimų nariai.

`5. Kartu su pateiktu laiško planu perskaitykite visą laišką, geriausia garsiai (tai užtruks apie 15 minučių). Kokios temos atsispindi visame laiške?`	

I. Įžanginis pasveikinimas (Ef 1, 1–2)
II. Įvadinis palaiminimas (Ef 1, 3–14)
III. Malda už tikinčiuosius, kad jie gautų Kristaus išminties (Ef 1, 15–23)
IV. Kadaise dvasiškai mirę; dabar išaukštinti su Kristumi (Ef 2, 1–10)
V. Kristaus Bažnyčios subūrimas iš žydų ir pagonių (Ef 2, 11–22)
VI. Paulius – Kristaus pasiuntinys pagonims (Ef 3, 1–13)
VII. Malda už tikinčiuosius, kad jie patirtų Kristaus meilę (Ef 3, 14–21)
VIII. Išlaikyti Dvasios įkvėptą Bažnyčios vienybę (Ef 4, 1–16)
IX. Gyventi naujai, puoselėti vienybę (Ef 4, 17–32)
X. Gyventi meile, šviesa ir išmintimi (Ef 5, 1–20)
XI. Laikytis Kristaus gyvenimo pavyzdžio krikščionių namuose (Ef 5, 21–6, 9)
XII. Laikytis išvien – Bažnyčia kaip Dievo kariai (Ef 6, 10–20)
XIII. Baigiamasis sveikinimas (Ef 6, 21–24)

`Kokia pagrindinė tema išryškėja šiame laiške? Ką tai jums sako? Kas konkrečiai susiję su namais?`