---
title:  Paulius ir efeziečiai
date:   24/06/2023
---

### Šios savaitės tyrinėjimui skaitykite:
Apd 18, 18–21; Apd 19, 13–20, 1; Apd 20, 17–38; Ef 1, 1–2; Ef 6, 21–24; Ef 3, 13; Ef 1, 9–10.

> <p>Įsimintina eilutė:</p>
> „Paskelbdamas mums savo valios slėpinį, kaip Jis panorėjo iš anksto nutarti Jame, amžių pilnatvei atėjus, visa, kas yra danguje ir žemėje, iš naujo suvienyti Kristuje kaip galvoje“ (Ef 1, 9–10).

Kai ką nors rašome, turime konkretų tikslą, kartais apsunkinantį. Pavyzdžiui, Abraomas Linkolnas savo garsųjį Getisburgo kreipimąsi parašė 1863 m., po siaubingo Amerikos pilietinio karo mūšio, kurio metu žuvo apie 7000 karių. Toje kalboje, kreipdamasis į parašiusiuosius konstituciją, Linkolnas išreiškė įsitikinimą, kad pilietinis karas buvo didžiausias išbandymas, ar 1776 m. sukurta tauta išliks, ar išnyks.

Paulius turėjo gilų tikslą, kuris paskatino parašyti šį laišką. Iš dalies dėl jo įkalinimo (Ef 3, 13; Ef 6, 20), ir iš dalies dėl nuolatinio persekiojimo bei pagundų, efeziečiams kilo pagunda netekti drąsos. Paulius primena jiems, kas atsitiko, kai jie atsivertė, priėmė Kristų savo Gelbėtoju ir tapo Bažnyčios dalimi. Jie tapo Kristaus kūnu (Ef 1, 19–23; Ef 4, 1–16), šventyklos „akmenimis“ (Ef 2, 19–22), Kristaus nuotaka (Ef 5, 21–33) ir gerai aprūpinta kariuomenė (Ef 6, 10–20). Jie atlieka strateginį vaidmenį įgyvendinant didįjį Dievo planą – suvienyti visa Kristuje (Ef 1, 9–10). Paulius rašo, kad pažadintų tikinčiuosius Efeze, kad jie būtų tikri Kristaus sekėjai su jiems tenkančiomis privilegijomis.
