---
title:  Skelbti taiką
date:   16/09/2023
---

### Šios savaitės tyrinėjimui skaitykite:
Ef 6, 10–20; 1 Pt 4, 1; 1 Pt 5, 8; Iz 59, 17; Iz 52, 8–10; 1 Tes 5, 16–18.

> <p>Įsimintina eilutė:</p>
> „Visais atvejais pasiimkite tikėjimo skydą, su kuriuo užgesinsite visas ugningas piktojo strėles. Pasiimkite ir išganymo šalmą bei Dvasios kalaviją, tai yra Dievo Žodį“ (Ef 6, 16–17).

Klasika tapusioje Džono Banjano (John Bunyan) knygoje „Piligrimo kelionė“, parašytoje jam kalint, Kristianas palydimas į rūmų ginklų saugyklą ir jam parodomi „visi baldai [ginklai], kuriuos jų Viešpats parūpino piligrimams, kaip kalavijas, skydas, šalmas, šarvai, visos maldos ir nenusidėvintys batai. Visko pakako tokiai gausybei žmonių, kad jie galėtų tarnauti Viešpačiui, kiek yra žvaigždžių danguje. Prieš Kristianui išvykstant, jis vėl palydimas į ginklų saugyklą, kur jis nuo galvos iki kojų neįveikiamai apginkluojamas tam atvejui, jei pakeliui būtų užpultas.

1678 m. Banjano raštai primena prieš apytiksliai 1600 metų apaštalo Pauliaus parašytą dokumentą – Laišką efeziečiams, taip pat parašytą kalėjime. Jame didysis apaštalas misionierius regi didžiulę kariuomenę, Bažnyčią, lankančią Dievo ginklų saugyklą ir imančią dieviškus panoplia, graikiškai – nuo galvos iki kojų būtinus ginklus. Dievo ginkluotėje yra pakankamai geriausių ginklų, kad kiekvienas Jo kareivis būtų „nuo viršugalvio iki kojų apginkluotas šiaurietišku plienu“, kai jie keliauja skelbti taiką Jo vardu.