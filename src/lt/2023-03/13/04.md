---
title:  Apavas - bažnyčia skelbia taiką
date:   19/09/2023
---

Romėnų kareivis, besiruošiantis mūšiui, užsirišdavo tvirtus kariškus sandalus. Daugiasluoksnis padas buvo su tvirtais spygliais, padedančiais kariui išsilaikyti ir išstovėti (Ef 6, 11. 13–14). Paulius šį karinį apavą paaiškina Iz 52, 7 žodžiais, kur švenčiama akimirka, kai pasiuntinys atneša žinią, jog Jehovos mūšis vardan Jo tautos yra laimėtas (Iz 52, 8–10) ir dabar viešpatauja taika: „O kokios dailios kalnuose šauklio kojos, to, kuris ateina su linksmąja žinia, skelbdamas ramybę“ (Iz 52, 7).

`3. Apsvarstykite aštuonis kartus, kai Paulius Laiške efeziečiams pabrėžia taiką. Kodėl jis naudojasi išsamia karine metafora, kai jį domina taika? Ef 1, 2; Ef 2, 14–15. 17; Ef 4, 3; Ef 6, 15. 23.`

Paulius švenčia taiką kaip Kristaus darbą, mūsų ramybę, To, kuris skelbia taiką „jums, kurie buvote toli, ir tiems, kurie buvo arti“ (Ef 2, 14–17), suartindamas žydus ir pagonis, padarydamas vieną naują žmogų (Ef 2, 15). Išlaikydami Evangelijos pasakojimą apie Kristaus išgelbėjimą ir Jo kūrybinį taikos darbą gyvą, švęsdami Jo pergalę praeityje ir žvelgdami į pergalės šauksmą ateityje, tikintieji apsiauna ir yra pasiruošę kovai. Kaip ir Iz 52, 7 pasiuntinys, tikintieji yra pasiuntiniai, skelbiantys Kristaus pergalę ir Jo taiką.

Tačiau Paulius nenori, kad raginimą ginkluotis mes suprastume kaip raginimą imtis karinių ginklų prieš savo priešus. Štai kodėl jis apibūdina tikinčiuosius kaip skelbiančius „taikos Evangeliją“ (Ef 6, 15). Jis taip pat nenori, kad tikintieji būtų kovingi santykiuose su kitais, nes jis akcentavo vienybę, ugdančią kalbą ir maloningumą (žr. Ef 4, 25–5, 2). Bažnyčia turi skelbti taiką, naudodama krikščioniškų dorybių (nuolankumo, kantrybės, atlaidumo ir kt.) ir papročių (maldos, garbinimo) Evangelijos arsenalą. Tokie darbai yra strateginiai, nukreipti į didįjį Dievo planą suvienyti visa Kristuje (Ef 1, 9–10).

Kaip pateikta ištrauka padeda mums suprasti, ką Pauliaus kariška simbolika turėtų reikšti mūsų kaip tikinčiųjų gyvenimui? „Dievas ragina mus imtis Jo ginklų. Mes nenorime Sauliaus ginklų, bet visų Dievo ginklų. Tada galėsime pradėti dirbti dėl širdžių, kupini Kristaus švelnumo, atjautos ir meilės“ (Ellen G. White, [Australasian] Union Conference Record, July 28, 1899).