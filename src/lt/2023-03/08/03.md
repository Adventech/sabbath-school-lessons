---
title:  Dramatiškas drabužių pakeitimas
date:   14/08/2023
---

`2. Kokį esminį klausimą Paulius atskleidžia perpasakodamas šio laiško skaitytojų atsivertimą? (Ef 4, 20–24).`
														
Apibūdinęs jų buvusią pagonišką būtį (Ef 4, 17–19), Paulius nesako: „Jūs ne tą sužinojote apie Kristų“. Vietoj to jis rašė: „Jūs juk ne to išmokote apie Kristų!“ (Ef 4, 20) Pažymėdamas, kad šio laiško skaitytojai „apie Jį“ [Kristų] išgirdo ir „pagal Jį“ (Ef 4, 21) arba iš Jo išmoko, Paulius toliau pasisako už Kristaus paveiktą gyvenimą fraze „kokia yra tiesa Jėzuje“ (Ef 4, 21). Pauliui įtikėjimas reiškia asmeninį ryšį su Kristumi, tokį ryškų ir tikrą, kad jį galima apibūdinti kaip „mokymąsi iš Kristaus“. Pripažįstame, kad prisikėlęs ir išaukštintas Jėzus yra gyvas ir yra su mumis. Mus formuoja Jo mokymas ir pavyzdys, ištikimybė Jam kaip mūsų gyvajam Viešpačiui. Mes pašvenčiame savo gyvenimą Jam ir vedimui per Dvasią ir Žodį.

Paulius sako, kad gyvenimas Kristuje reikalauja trijų procesų, kuriuos jis išreiškia aprangos simboliais: (1) „atsižadėti“ senojo gyvenimo būdo (Ef 4, 22); (2) patirti vidinį atsinaujinimą (Ef 4, 23); ir (3) „apsivilkti nauju žmogumi“, priimti dangaus gyvenimo pavyzdį (Ef 4, 24). Pauliaus metafora atspindi drabužių naudojimą Senajame Testamente kaip nuodėmingumo (pvz., Ps 73, 6; Zch 3, 3–4; Mal 2, 16) ir išganymo simbolį (pvz., Iz 61, 10; Ez 16, 8; Zch 3, 4–5).

Senovėje vyrai dėvėjo kelius siekiančią tuniką kaip apatinį drabužį ir apsiaustą apsaugai nuo saulės. Panašiai moterys dėvėjo tuniką ir apdarą. Biblijoje atsispindinčios kultūros buvo buitinės. Drabužiai buvo brangūs, saugomi ilgam laikui. Būtų buvę neįprasta turėti daugiau nei vieną drabužių komplektą. Šių drabužių kokybė ir stilius atspindėjo dėvėtojo tapatybę ir statusą. Drabužių pakeitimas vieno komplekto kitu buvo neįprastas ir svarbus įvykis (ne toks įprastas, koks jis šiandien yra daugelyje kultūrų). Paulius tiki, kad gyvenimo pokytis yra toks pat pastebimas, kaip vieno drabužių komplekto pakeitimas kitu pirmojo šimtmečio kontekste.

`Kas iš esmės skiria mokymąsi apie Kristų ir mokymąsi pažinti Kristų?`