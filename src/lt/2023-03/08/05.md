---
title:  Šventoji Dvasia tikinčiojo gyvenime
date:   16/08/2023
---

`4. Rašydamas apie kalbos nuodėmes krikščionių bendruomenėje, kokiu paraginimu Paulius dalijosi dėl Šventosios Dvasios buvimo su tikinčiaisiais? Ef 4, 30`
														
Paulius vienu metu pateikia bauginantį įspėjimą ir širdžiai mielą pažadą. Mūsų nuodėmės vienas kitam bažnyčioje nėra smulkmenos su mažais padariniais – Šventąją Dvasią liūdina mūsų piktnaudžiavimas Dievo kalbos dovana žlugdant kitus (Ef 4, 25–27. 29. 31–32). Tai, kad Paulius kartoja Iz 63, 10, pabrėžia rimtą įspėjimą: „O jie [Izraelis] maištavo ir liūdino Jo Šventą Dvasią. Todėl Jis tapo jiems priešu, ir pats ėmė su jais kovoti“.

Įtikinančiu pažadu Paulius patvirtina, kad Šventoji Dvasia paženklina tikinčiuosius nuo tos dienos, kai jie priėmė Kristų (Ef 1, 13–14) iki atpirkimo dienos (Ef 4, 30). Dvasios santykiai su tikinčiuoju nėra trapūs, bet patvarūs. Kai tikintieji nepaiso juose gyvenančios Dvasios, ginklu paversdami Dievo duotą kalbos dovaną, sakoma, kad Dvasia ne palieka, o liūdi. Dvasia liks su tikinčiaisiais, paženklindama juos kaip Dievo nuosavybę ir saugomus iki Kristaus sugrįžimo.

Paulius pabrėžia visišką Dvasios dieviškumą – Šventoji Dievo Dvasia ir pabrėžia Dvasios asmenybę, nusakydamas Šventąją Dvasią kaip liūdinčią (Taip pat žr. Rom 8, 16. 26–27; 1 Kor 2, 10. 13; 1 Kor 12, 11; Gal 5, 17–18).

Diskutuodami apie Dievybės slėpinį, turime būti atsargūs. Dvasia yra viena ir skiriasi nuo Tėvo bei Sūnaus. „Dvasia turi savo valią ir renkasi atitinkamai. Ją galima nuliūdinti ir Jai galima piktžodžiauti. Tokie žodžiai netaikytini vien tik galiai ar įtakai, bet tai asmens savybės. Ar tada Dvasia yra toks pat Asmuo kaip jūs ir aš? Ne, mes vartojame ribotą žmogiškąją terminologiją, kad apibūdintume dieviškumą, o Dvasia yra tai, kuo žmonės niekada negali būti“ (Paul Petersen, „God in 3 Persons—In the New Testament“ (Silver Spring, MD: Biblical Research Institute, 2015) p. 20).

`Šventoji Dievo Dvasia gyvena su mumis taip glaudžiai, kad sakoma, jog mūsų elgesys veikia Ją. Mes dalijamės gyvenimu su Dievybės nariu, kuris yra mums pasišventęs palaikyti ilgalaikius santykius, kurie paženklina mus iki laikų pabaigos. Koks turėtų būti mūsų tikėjimo atsakas į šią nuostabią tiesą?`