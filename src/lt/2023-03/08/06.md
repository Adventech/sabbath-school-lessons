---
title:  "Gerumas (ne kartėlis)"
date:   17/08/2023
---

Kalbėdamas apie atpirkimo dieną (Ef 4, 30), Paulius ką tik paragino šio laiško skaitytojus pamąstyti apie kalbos vartojimą Kristaus antrojo atėjimo kontekste. Taigi Ef 4, 31–32 galima suprasti kaip dėmesio atkreipimą į kalbą, kai artėja tas didis įvykis.

`5. Kokio nusistatymo ir elgesio, susijusio su kalba, reikėtų atsisakyti, atsižvelgiant į Kristaus sugrįžimą? Kokį nusistatymą ir elgesį derėtų priimti? Ef 4, 31–32`
														
Paskutiniame Ef 4, 17–32 raginime Paulius vėl pateikia neigiamą įsakymą, nurodydamas šešias ydas, kurios turi būti „toli nuo jūsų“ (Ef 4, 31); teigiamas įsakymas būti maloniems, švelniems ir gailestingiems (Ef 4, 32), ir pagrindimas. Tikintieji turi atleisti vieni kitiems „kaip Dievas Kristuje jums buvo atlaidus“ (Ef 4, 32). Šešių ydų sąrašas prasideda ir baigiasi bendru, visa apimančiu terminu – „visokie šiurkštumai“. Tarp jų yra keturi papildomi terminai: „piktumai, rūstybės, riksmai, piktžodžiavimai“ (Ef 4, 31).

Paskutinis iš jų verčiamas iš graikiško žodžio blasfemia, kuris reiškia terminą kaip piktžodžiavimą prieš Dievą. Tačiau graikiškas terminas nusako piktžodžiautojus kaip šmeižiančius Dievą arba žmones. Atrodo, kad sąraše nusistatymas (šiurkštumas, piktumas, rūstybės) virsta pikta kalba (riksmu, piktžodžiavimu). Iš esmės Paulius nuginkluoja krikščionišką kalbą. Nusistatymas, skatinantis piktą kalbą, ir ją naudojančios retorinės strategijos turi būti pašalintos iš krikščionio arsenalo. Krikščionių bendruomenė klestės ir bažnyčios vienybė bus puoselėjama (plg. Ef 4, 1–16) tik ten, kur paminėtų dalykų bus išsižadėta.

Tačiau piktą kalbą būtina ne tik nuslopinti, bet pakeisti. Mūsų pokalbiai ir darbai Kristaus šeimoje – ir už jos ribų – neturi kilti iš pykčio, bet turi būti skatinami gerumo, švelnumo ir atleidimo, paremto aukščiausiu matu – atlaidumu, kurį Dievas parodė mums Kristuje (Ef 4, 32). Paulius pateikia „vertikalųjį atleidimą“ (mums siūlomą Dievo) kaip pavyzdį „horizontaliam atleidimui“ (tai, ką siūlome vieni kitiems; plg. Kol 3, 13; Mt 6, 12. 14–15).

`Pagalvokite apie savo žodžių galią. Kaip galite juos panaudoti, kad pakylėtumėte, padrąsintumėte ir stiprintumėte tikėjimą?`