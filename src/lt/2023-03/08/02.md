---
title:  Žemėjanti nuodėmės spiralė
date:   13/08/2023
---

`1. Palyginkite Ef 4, 17–32 su Kol 3, 1–17. Kaip Paulius ragina tikinčiuosius gyventi, kad būtų puoselėjama Bažnyčios vienybė?`
														
Ankstesnėje dalyje, Ef 4, 1–16, Paulius rašė apie Bažnyčios vienybę. Lygindami Ef 4, 1 ir Ef 4, 17, pastebime, kokie panašūs yra šie du raginimai, kaip elgtis ar gyventi. Šis panašumas rodo, kad Paulius kalba ta pačia tema – vienybė ir ją palaikantis gyvenimo būdas – bet iš naujo ir, pradžioje, labiau neigiamo požiūrio taško.

Ef 4, 17–24 Paulius priešina pagonišką gyvenimo būdą, kuris, jo nuomone, griauna vienybę (Ef 4, 17–19), tikrai krikščioniškai gyvensenai, kuri vienybę puoselėja (Ef 4, 20–24). Skaitydami aštrią Pauliaus kritiką dėl ištvirkusio, pagoniško gyvenimo būdo, turėtume prisiminti jo įsitikinimą, kad pagonys yra atpirkti Dievo per Kristų ir jiems siūlomas visavertis bendradarbiavimas Dievo tautoje (Ef 2, 11–22; Ef 3, 1–13). Ef 4, 17–19 jis pateikia ribotą ir neigiamą kūno pagonių aprašymą (Ef 2, 11).

Pauliui rūpi ne tik konkrečios pagonių nuodėmės ar elgesys. Jis susirūpinęs dėl jų demonstruojamo elgesio – ritimasis žemyn ir gyvenimas nuodėmės gniaužtuose. Ef 4, 17–19 esmė yra surambėjusio dvasingumo portretas: „Jų protavimas aptemęs, jie svetimi Dievo gyvenimui dėl savo širdies užkietėjimo“ (Ef 4, 17–18). Tokį surambėjusį dvasingumą lemia aptemęs protas, pabrėžtas pradžioje (jie surambėjo „dėl savo proto menkystės“, „dėl savo širdies užkietėjimo“ (Ef 4, 18–19) ir ištvirkavimo papročių, pabrėžtų pabaigoje („pasidavė juslingumui, godžiai ieškodami visokių netyrų pasitenkinimų“ (Ef 4, 19)). Atitolę nuo Dievo, jie nežino, kaip gyventi, ir, atskirti nuo Jo išganingos malonės, toliau ritasi žemyn nuodėmės ir ištvirkimo spirale.

`Koks buvo jūsų pačių su nuodėme susijęs patyrimas, kai žmogus toliau traukiamas žemyn į dar didesnę nuodėmę?`