---
title:  Vienybę stiprinanti, malonės kupina kalba
date:   15/08/2023
---

`3. Kuris iš Pauliaus patarimų, susijusių su tikinčiųjų kalbos vartojimu, jums yra pats svarbiausias? Kodėl? (Ef 4, 25–29)`
														
Paulius ne kartą naudoja įdomią struktūrą Ef 4, 25–32, kurią iliustruoja Ef 4, 25: neigiamas įsakymas („pametę melus“); kitas teigiamas įsakymas („kiekvienas kalbėkite tiesą savo artimu“); ir tada loginis pagrindas („nes mes esame vieni kitų nariai“, atrodo, jog tai reiškia: „nes mes esame vienas su kitu susiję vieno kūno nariai ir šio kūno dalys“). Pauliaus raginimas kalbėti tiesą nėra skirtas pasipriešinti kitiems bažnyčios nariams netaktiškai deklaruojant faktus. Paulius užsimena apie Zch 8, 16, kur esame raginami kalbėti tiesą puoselėdami taiką.

`Kadangi Ef 4, 31 Paulius  ragina atsikratyti šiurkštumo ir piktų kalbų, jo žodžiai Ef 4, 26 nesuteikia leidimo pykti susirinkimuose. Atvirkščiai, Paulius pripažįsta rūstybės galimybę, apribodamas jos išraišką: „Tegul saulė nenusileidžia ant jūsų rūstybės“.

Atrodo, Paulius nutraukia savo kalbą neigiamu įsakymu dėl vagių: „Kas vogdavo, tegu nebevagia“ (Ef 4, 28). Teigiamai, vagis turi dirbti „savo rankomis gerą darbą“ (Ef 4, 28; taip pat žr. 1 Kor 4, 12; 1 Tes 4, 11), remiantis loginiu pagrindu: „kad turėtų iš ko padėti stokojančiam“ (Ef 4, 28). Galbūt Paulius įtraukė šį su vogimu susijusį žodį dėl ryšio tarp vagystės ir apgaulingos kalbos, kaip iliustruoja Apd 5, 1–11 pasakojimas apie Ananiją ir Sapfyrą. Pauliaus tikėjimas keičiančia Kristaus galia yra toks stiprus, kad jis tiki, kaip vagys tampa geradariais!

Tada Paulius įsako: „Joks bjaurus žodis teneišeina iš jūsų lūpų“ (Ef 4, 29), nusakant pragaištingą žodį, kuris, atrodo, nenumaldomai atlieka savo žalingą darbą. Teigiamai, Paulius tiki, kad bet kokiam neigiamam posakiui ne tik užkertamas kelias, bet jis pakeičiamas teiginiu, kuriame yra du kriterijai: 1) „kas prireikus ugdo“, 2) „duoda malonę klausytojams“ (Ef 4, 29). Jei tik visų mūsų žodžiai būtų tokie!