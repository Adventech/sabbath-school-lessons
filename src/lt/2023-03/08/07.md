---
title:  Tolesniam tyrinėjimui
date:   18/08/2023
---

„Tebūna jūsų kalba tokia, kad jums nereikėtų atgailauti. Neliūdinkite Šventosios Dievo Dvasios, kuria esate paženklinti atpirkimo dienai... Jei jūsų širdyje gyvena meilė, sieksite stiprinti ir ugdyti brolius švenčiausiame tikėjime. Jei išsprūsta žodis, kuris kenkia jūsų draugo ar brolio charakteriui, užkirskite kelią šiai piktai kalbai. Tai priešo darbas. Maloniai priminkite kalbėtojui, kad Dievo Žodis draudžia tokius pokalbius“ (E. Vait, „Advent Review and Sabbath Herald“, 1888 m. birželio 5 d.).
Kaip pasikeistų jūsų bendruomenė, jei jūs ir kiekvienas narys imtumėtės vykdyti pasižadėjimą, susidedantį iš šių teiginių?

1. Siekiu, kad mano įtaka Septintosios dienos adventistų bažnyčios šeimoje ir už jos ribų būtų teigiama, pakylėjanti, ugdanti tikėjimą ir skatinanti dorą (Ef 4, 29).
2. Atmindamas Kristaus raginimus vienybei ir meilei, skirsiu daugiau jėgų stiprindamas tuos, kurie daro ir sako tai, kas, mano nuomone, yra gera, užuot nurodydamas tų, kurie, mano nuomone, klysta, klaidas (Jn 13, 34–35; Jn 17, 20–23; Ef 4, 1–6; 1 Tes 5, 9–11).
3. Su kuo nors nesutikdamas, aiškiai parodysiu savo pagarbą bendratikiui. Aš priimsiu jo sąžiningumą ir pasišventimą Kristui. Skirtingą nuomonę pateiksiu švelniai, o ne griežtai (Ef 4, 31–32).
4. Aš gyvensiu džiaugsmingai, ieškodamas visų progų ugdyti ir stiprinti savo bažnyčios narius, laukdamas Kristaus sugrįžimo (Ef 4, 29–30; Gal 6, 2; Hbr 10, 24–25).

**Klausimai aptarimui:** 

`1. Apsvarstykite 11 kartų Laiške efeziečiams Pauliaus apibūdintus tris Dievybės narius kaip glaudžiai bendradarbiaujančius žmonijos išgelbėjimui. Kaip šis nuolatinis akcentavimas padeda suprasti Dievą? Ef 1, 3–14; Ef 1, 15–23; Ef 2, 11–18; Ef 2, 19–22; Ef 3, 1–13; Ef 3, 14–19; Ef 4, 4–6; Ef 4, 17–24; Ef 4, 25–32; Ef 5, 15–20; Ef 6, 10–20 (kur žodis Viešpats, Ef 6, 10, reiškia Kristų).`

`2. Kaip Pauliaus patarimas dėl krikščioniškos kalbos (Ef 4, 25–32) taikytinas „kompiuterinio bendravimo“, kuris pernelyg dažnai naudojamas elektroninėms patyčioms ir anoniminėms internetinių veikėjų žudynėms, amžiuje?`