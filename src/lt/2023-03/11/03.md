---
title:  Patarimas tėvams
date:   04/09/2023
---

`2. Palyginkite Ef 6, 4 ir Kol 3, 21. Kuo motyvuojama Kol 3, 21 neerzinti savo vaikų?`
														
Siracido knyga, Pauliaus laikais prieinamas žydų dokumentas, pataria tėvams, kaip elgtis su sūnumis: „Kas myli savo vaiką, tas dažnai jį plaks...Lepink savo vaiką, jis įvarys tau klaiką; pataikauk jam, jis durs tau į širdį. ... Drausmink savo sūnų ir sunkink jo jungą, kad neįžeistų tavęs begėdišku elgesiu“ (Siracho 30, 1. 9. 13).

Pauliaus patarimai kitokie. Pirmiausia jis kreipiasi į tėvus neigiamu įsakymu: „Neerzinkite savo vaikų“. Po to – teigiamu: „Auklėkite juos, drausmindami ir mokydami Viešpaties vardu“ (Ef 6, 4). Pauliaus laikais vaikai buvo visiškai pavaldūs tėvams teisiškai, jie buvo laikomi tėvų nuosavybe. Tėvai turėjo teisę savo vaikams skirti smurtinę bausmę, net mirtį. Iš tiesų, kai kuriais atžvilgiais tėvo valdžia savo vaikams viršijo šeimininko valdžią savo vergų atžvilgiu. Paulius nepritaria tokiai galiai, bet drąsiai dėsto apie šeimos santykius. Atsižvelgdamas į aukščiausią ištikimybę Kristui, Paulius ragina krikščionis tėvus apmąstyti savo galios naudojimą, nes erzinami vaikai nebus tinkamai pasirengę priimti drausmę ir mokymą „Viešpaties vardu“ (Ef 6, 4).

> <p></p>
> „Tėvai ir motinos, namuose turite atstovauti Dievo charakteriui. Turite reikalauti paklusnumo ne žodžių audra, o maloniai, meiliai. ... Būkite malonūs namuose. Suvaldykite kiekvieną žodį, kuris sužadintų nešventą nuotaiką. ‘Tėvai, neerzinkite savo vaikų’, tai Dievo įsakymas. ... Dievo Žodyje tėvams nėra leidimo griežtumui, engimui ar vaikų nepaklusnumui. Dievo Įstatymas namuose ir tautų valdžioje kyla iš begalinės meilės“ (E. Vait, „Child Guidance“, 259 p.).

`Nors pamokos kontekstas čia susijęs su tėvais ir vaikais, kokių šiose eilutėse galima įžvelgti principų, kurie turėtų daryti įtakos tam, kaip derėtų elgtis su kitais žmonėmis?`