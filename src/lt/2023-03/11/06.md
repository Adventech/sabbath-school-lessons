---
title:  Šeimininkai - vergai
date:   07/09/2023
---

Paskutiniai Pauliaus žodžiai vergams – „tiek vergas, tiek laisvasis“ (Ef 6, 8), žodžiu „laisvasis“ nusakant ir vergus, ir šeimininkus, leidžia Pauliui pereiti prie patarimo, laikant vergus ir šeimininkus lygiateisiais Kristaus akivaizdoje teisme (plg. 2 Kor 5, 10; Kol 3, 24–25).

`5. Darant prielaidą, kad esate krikščionis vergvaldys, klausantis jūsų namų bažnyčioje skaitomo Laiško efeziečiams, kaip reaguotumėte į šį patarimą jūsų vergų akivaizdoje? Ef 6, 9.`
														
Paulius kreipiasi į šeimininkus, vergvaldžius, primygtinai ragindamas, parodant ryškų kontrastą tarp „valdovų“ (gr. hoi kurioi, išvertus – šeimininkai), kurie turėjo įprotį „grasinti“ savo vergams, ir Viešpaties (ho kurios), Kristaus, kuris nežiūri asmens.

Paulius prašo šeimininkų daryti „tą patį jiems“, vergams, o tai šokiruotų pirmojo amžiaus vergų šeimininką. Šeimininkai turėtų atsakyti savo vergams geros valios darbais, kuriuos skatina jų ištikimybė Kristui, atitinkant tai, ko Paulius ką tik prašė iš vergų (Ef 6, 5–8). Jis liepia jiems liautis grasinti savo vergams – įprastas reiškinys tais laikais, kai šeimininkai skyrė įvairias bausmes, įskaitant plakimą (1 Pt 2, 20), seksualinį išnaudojimą, pardavinėjimą (atskyrimą nuo artimųjų), alinantį darbą, badą, pančius, ženklinimą įdagu ir net mirtį.

Paulius grindžia savo paliepimus dviem motyvais, raginančiais vergų šeimininkus pažvelgti už graikų-romėnų pasaulio socialinės struktūros ribų: 1. Jie ir jų tariami vergai yra vieno Viešpaties vergai (žinant, „kad ir jiems, ir jums yra Viešpats danguje“; plg. Kol 4, 1); 2. Dangiškasis Viešpats teisia visus nešališkai. Kadangi jų pačių Viešpats su savo vergais elgiasi nedarydamas skirtumo tarp asmenų, tai ir jie turėtų elgtis atitinkamai (plg. Fm 15–16).

Didžioji dalis Pauliaus Laiško efeziečiams yra ypač džiuginanti vergams krikščionims – įsūniams (Ef 1, 5); atpirktiesiems (Ef 1, 7); paveldėtojams (Ef 1, 11. 14; Ef 3, 6); esantiems soste su Jėzumi (Ef 2, 6); „bendrapiliečiams“, Dievo šeimos (Ef 2, 19; plg. Ef 3, 14–15) ir neatsiejamiems Kristaus kūno nariams (žr. Ef 3, 6; Ef 4, 1–16). Ef 6, 5–9 visą šiame laiške pateiktą mokymą padaro veiksnų vergų ir šeimininkų santykių kontekste, įskaitant patarimus dėl kalbos (Ef 4, 25–32) ir seksualinės etikos (Ef 5, 1–14).