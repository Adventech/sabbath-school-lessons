---
title:  Patarimai vaikams
date:   03/09/2023
---

`1. Ką Paulius pataria vaikams ir kaip jis pagrindžia šiuos patarimus Senuoju Testamentu? Ef 6, 1–3. (Taip pat žr. Mt 18, 1–5. 10; Mk 10, 13–16.)`

Kad visapusiškai įvertintume Pauliaus patarimus vaikams, turime įsivaizduoti, kaip jie buvo skaitomi klestinčio Efezo metropolijos namų bažnyčiose. Žodis „vaikai“ (graikų kalba, ta tekna) gali apimti platų vaikų amžių, nes vaikai išlikdavo pavaldūs tėvui, kol pastarajam sukakdavo 60 metų (graikų paprotys) arba iki jo mirties (romėnų paprotys). Tačiau čia paminėti vaikai yra pakankamai jauni ir dar auklėjami tėvų (Ef 6, 4), bet patys pakankamai suaugę, kad galėtų būti mokiniais.

Girdime, kaip Paulius ragina vaikus krikščionių susirinkimuose klausyti ir gerbti „Viešpatyje“ savo gimdytojus, tai yra Kristuje (plg. Ef 5, 22; Ef 6, 4–5. 7–9). Esame raginami gerbti vaikus kaip Kristaus mokinius ir leisti jiems aktyviai dalyvauti pamaldose. Dėl to šios eilutės yra esminės tėvystės ir tarnavimo vaikams dalis.

Pauliaus įsakymas paklusti nėra absoliutus. Kai tėvų įsakymai 
> <p></p>
> „prieštarauja Kristaus reikalavimams, tada, kad ir kaip skausminga tai būtų, jie [vaikai] privalo paklusti Dievui ir pasitikėti Juo“ (E. Vait, „Adventist Home“, 293 p.).

Savo raginimą vaikams Paulius užbaigia cituodamas penktąjį įsakymą, liudydamas, kad Dešimt įsakymų yra labai vertingas krikščioniškas patarimų šaltinis tikintiesiems (Ef 4, 1–6, 9; Ef 4, 25. 28; Ef 5, 3–14). Jis pradeda ištrauka („Gerbk savo tėvą ir motiną“ (Ef 6, 2)), pridurdamas komentarą („tai yra pirmasis įsakymas su pažadu“ (Ef 6, 2)), ir tada užbaigia („kad tau gerai sektųsi ir ilgai gyventumei žemėje“ (Ef 6, 3)). Penktasis įsakymas liudija, kad gerbti tėvus yra dalis Dievo plano žmonių klestėjimui. Pagarba tėvams, nors ir netobuliems, padės sustiprinti sveikatą ir gerovę.

`Kaip šios eilutės patvirtina, kokie svarbūs yra šeimos santykiai?`