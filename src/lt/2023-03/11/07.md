---
title:  Tolesniam tyrinėjimui
date:   08/09/2023
---

Pauliaus pagarba vaikams kaip bendratikiams (Ef 6, 1–3) sustiprina mūsų susirūpinimą dėl to, kaip šiandieniniame pasaulyje elgiamasi su vaikais. Jo žodis tėvams (Ef 6, 4) kviečia apmąstyti tėvų pareigas. Taikyti Pauliaus patarimus vergams (Ef 6, 5–8) ir ypač jo patarimus vergų šeimininkams (Ef 6, 9) yra sudėtingiau, nes tokia socialinė aplinka daugeliui iš mūsų yra tolima ir mes žinome, kad bet kokia vergijos forma yra viena didžiausių moralinių blogybių. Vis dėlto, kadangi šie žodžiai yra įkvėpto Šventojo Rašto dalis, turėtume pagalvoti, kaip juos pritaikyti šiandien. Kaip pirmojo šimtmečio tikintieji Efeze turime privilegiją ir atsakomybę savo santykiuose taikyti Evangelijos vertybes. Toliau pateikiami klausimai yra skirti šiam svarbiam darbui skatinti.

**Klausimai aptarimui:**

`1. Ką adventistams reiškia tai, kad meilė vaikams yra įvardijama kaip Viešpačiui paruoštos tautos įrodymas? Lk 1, 17 (cituojant Mal 3, 24).`

`2. Akivaizdi Pauliaus pagarba vaikams kelia klausimą: kokia mums tenka pareiga plečiant Kristaus globą vaikams, kurie ankstyvame savo gyvenimo etape patyrė smurtą, seksualinę prievartą ir gėdą? Atsižvelgiant į mokslinius tyrimus, susijusius su nepageidaujamais vaikystės patyrimais (žr. https://www.cdc.gov/violenceprevention/), kokia yra mūsų atsakomybė prieš juos?`

`3. Kokios pareigos bažnyčiai tenka ugdant ir apsaugant globojamus vaikus, toliau kalbant apie Pauliaus pagarbą vaikams ir Jėzaus rūpestį jais? Kokia būtina sistema ir procedūros norint tai padaryti?`

`4. Pauliaus patarimas vergams ir vergų šeimininkams Ef 6, 5–9 dažnai taikomas darbuotojų ir darbdavių santykiams. Kaip tai galima padaryti tinkamai? Kokie pavojai kyla tai darant?`

`5. Vergija tebėra skaudi mūsų pasaulio tikrovė. Daugiau nei 40 milijonų žmonių yra pavergti (pasak „The Global Slavery Index“, http://www.globalslaveryindex.org/). Kaip laisvų žmonių, kurių dvasiniai protėviai buvo tvirtai įsipareigoję panaikinti vergiją, kokia yra mūsų pareiga šiems pavergtiems Dievo sūnums ir dukterims, kai giedame apie Kristų: „Jis nutrauks pančius, nes vergas yra mūsų brolis, ir Jo vardu engimas liausis“ (giesmės „O Holy Night“ žodžiai)?`