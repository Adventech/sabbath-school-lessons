---
title:  Aukščiausia ištikimybė Kristui
date:   02/09/2023
---

### Šios savaitės tyrinėjimui skaitykite:
Ef 6, 1–9; Mk 10, 13–16; Kol 3, 21; 1 Pt 2, 18–25; 2 Kor 5, 10; Kol 3, 24–25.

> <p>Įsimintina eilutė:</p>
> „Ir jūs, šeimininkai, tą patį darykite jiems. Liaukitės grasinę, žinodami, kad ir jiems, ir jums yra Viešpats danguje ir kad Jis nedaro skirtumo tarp asmenų“ (Ef 6, 9).

2018 m. didelio dėmesio sulaukė eksponatas Biblijos muziejuje Vašingtone. Tai buvo sutrumpinta Biblija, skirta mokyti esminių tikėjimo tiesų, išbraukiant visas vergų maištą kurstančias eilutes. Palyginus su išleista 1808 m., joje ne tik pašalinta viena ar kita eilutė. Trūksta devyniasdešimties procentų Senojo Testamento, penkiasdešimties procentų Naujojo. Iš 1189 Šventojo Rašto skyrių palikti tik 232.

Eilutės, kurios tarsi palaiko vergiją, ypač kai trūksta didelės dalies biblinio pasakojimo apie „gerąją naujieną“, visiškai nepaliestos, įskaitant tokius dažnai netinkamai vartojamus tekstus kaip: „Jūs, vergai, klausykite savo žemiškųjų šeimininkų su baime ir pagarba, su neklastinga širdimi lyg kad Kristaus“ (Ef 6, 5).

`Šiandien, mūsų laikais ir kultūroje, mums tenka svarbus iššūkis – skaityti Ef 6, 1–9 atsižvelgiant į visą išganymo istoriją, kaip atskleista visame Rašte. Ko galime išmokti skaitydami, kaip Paulius taiko Evangelijos vertybes ydingoms anuometinių laikų socialinėms struktūroms?`