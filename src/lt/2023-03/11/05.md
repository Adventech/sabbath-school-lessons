---
title:  Kristaus vergai
date:   06/09/2023
---

`4. Ko Paulius reikalauja iš vergų krikščionių savo išsamiais nurodymais? Ef 6, 5–8.`

Paulius prašo vergų krikščionių paklusti savo šeimininkams, nuoširdžiai tarnaujant. Pažymėtina tai, kad jis kartojasi primindamas didį pavadavimą, kurio jis prašo iš jų. Jie neturi prilyginti savo šeimininko Kristui, pažadėdami jam ištikimybę, kuri priklauso tik Kristui. Atvirkščiai, pasišventimu ir ištikimybe, skatinančiais jų nuoširdžią tarnystę, jie turi atspindėti Kristų, Viešpatį, savo šeimininkui. Skatindamas šį pavadavimą, Paulius siūlo iš esmės pakeistą krikščionio šeimininko ir vergo santykių supratimą.

Atkreipkite dėmesį, kaip Paulius primygtinai dėsto jiems šį pavadavimą:
* Paulius įvardija jų šeimininkus žemiškais, nurodydamas į tikrąjį, dangaus Viešpatį (Ef 6, 5).
* Jie turi tarnauti „su baime ir pagarba, su neklastinga širdimi“ lyg kad Kristui (Ef 6, 5).
* Paulius aiškiausiai pažymi šį pavadavimą teigdamas, kad būtina nuoširdžiai tarnauti ne kaip savo šeimininkų vergams, „bet kaip Kristaus“ vergams (Ef 6, 6).
* Tarnaudami jie turi vykdyti Dievo valią iš širdies, kaip Dievui (Ef 6, 6).
* Paulius ragina pozityviai motyvuotai tarnystei, atliekamai „kaip Viešpačiui, o ne žmonėms“ (Ef 6, 7).

Už nuoširdžią tarnystę vergai krikščionys gali tikėtis viso atlygio iš Kristaus, kai Jis grįš. Jie atliko savo darbą dėl Jo ir gali tikėtis iš Jo atlygio – tai ypač patraukli idėja vergams. Vergas gali jaustis neįvertintas žemiškojo šeimininko arba dar blogiau (plg. 1 Pt 2, 19–20). Tačiau tikintis vergas turi šeimininką, kuris yra dėmesingas tam, ką jis padaro gero (Ef 6, 8), ir siūlo tikrą atlygį.

`Kad ir kaip norėtume, jog Šventasis Raštas būtų atvirai pasmerkęs šį siaubingą paprotį, taip nėra. Nepaisant to, kokius principus galime įžvelgti Pauliaus žodžiuose šiame kontekste, kaip mes bendraujame su žmonėmis, su kuriais dirbame mūsų kontekste?`