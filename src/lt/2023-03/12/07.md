---
title:  Tolesniam tyrinėjimui
date:   15/09/2023
---

> <p></p>
> „Mūsų darbas yra agresyvus, todėl, kaip ištikimi Jėzaus kariai, turime nešti krauju suteptą vėliavą į pačias priešo tvirtoves. Mes grumiamės ne su krauju ir kūnu, bet su kunigaikštystėmis, valdžiomis, šių tamsybių pasaulio valdovais, dvasinėmis blogio jėgomis dangaus aukštumose. Jei nuleisime ginklus, krauju suteptą vėliavą, tapdami šėtono belaisviais ir tarnais, mums nebereikės kovoti ir kentėti. Tačiau ši ramybė bus įgyta tik netekus Kristaus ir dangaus. Mes negalime priimti ramybės tokiomis sąlygomis. Tebūnie kova, karas iki žemės istorijos pabaigos, o ne taika dėl atsimetimo ir nuodėmės“ (E. Vait, „The Review and Herald“, 1888 m. gegužės 8 d.).

Kaip Ef 6, 10–20 yra susiję su Apreiškimo knyga? Šiose eilutėse pateikiamas tas pats esminis paskutiniųjų dienų įvykių vaizdas arba eschatologija, kaip ir kovos motyvas Apreiškimo knygoje (žr. Apr 12; Apr 16, 12–16; Apr 19, 17–21; Apr 20, 7–10). Abiem atvejais Dievo tautą puola priešas, kuris yra „dangaus aukštumose“ ir „yra aktyvus bei galingas dabartiniame amžiuje“. Abiem atvejais Dievo tauta yra padrąsinta „ateities paveikslu“. Be to, „abu scenarijai aiškiai nurodo į paskutinę kovą, kai priešas bus visiškai nugalėtas, po kurio amžinai įsivyraus naujas amžius“, kada „paskutinė šlovinga Dievo tautos padėtis“ ir „amžina priešo pražūtis“ bus akivaizdžios. (žr. Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), 217, 233–235 p.).
	 
**Klausimai aptarimui:** 

`1. Kada akivaizdžiausiai susidūrėte su dvasinėmis blogio jėgomis? Kokios strategijos tuo metu buvo naudingiausios?`
 
`2. Žinant Ef 6, 10–20, kaip tarnautumėte žmogui, kuris atrodo ypač slegiamas dvasinių blogio jėgų (Ef 6, 12)?`

`3. Kaip mes galime geriausiai atskirti ir atmesti „velnio klastas“ (Ef 6, 11)? Pavyzdžiui, kaip dažnai jaučiatės pasirengęs išsižadėti savo tikėjimo, nes manote esąs pernelyg nuodėmingas, sugedęs, kad būtumėte išgelbėtas? Kas sukelia tokias mintis – Kristus ar dvasinės blogio jėgos? Ypač tokiomis akimirkomis, kodėl būtina laikytis daugelio nuostabių pažadų, kuriuos mums davė Jėzus?`