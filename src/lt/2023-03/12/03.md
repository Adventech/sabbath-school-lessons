---
title:  Stiprybė Kristuje
date:   11/09/2023
---

Paulius baigia savo laišką galingu raginimu kovai, kuriuo sujungiamos visam laiškui svarbios temos ir idėjos. Jis pradeda paskelbdamas visa apimančią išvados temą, pateiktą vado tonu: „Pagaliau būkite tvirti Viešpatyje ir Jo galybės jėga“ (Ef 6, 10). Likusi dalis, Ef 6, 11–20, iliustruoja ir išskleidžia šią plačią temą.

`2. Dar kartą perskaitykite Ef 6, 10–20. Kaip jūs matote didžiosios kovos, apimančios tikras antgamtines galias, tikrovę pagrindine Pauliaus mintimi? Kodėl mums itin svarbu atminti šią svarbią tiesą kasdieniame gyvenime su Dievu?`

Paulius įvardija Kristų kaip tikinčiųjų stiprybės šaltinį žodžiais: „Viešpatyje ir Jo galybės jėga“ (Ef 6, 10), nes Kristus Laiške efeziečiams nuolat nusakomas žodžiu Viešpats (Ef 2, 21; Ef 4, 1. 17; Ef 5, 8; Ef 6, 1. 21). „Bažnyčios stiprybė slypi jos prisikėlusio Viešpaties, jos Vado visagalybėje“ (G. G. Findlay, The Epistle to the Ephesians (New York: Ray Long & Richard R. Smith, 1931), 398 p.).

Ef 6, 10 Paulius kartoja ir pabrėžia savo mintį, naudodamas sinonimus – kunigaikštystėmis ir valdžiomis: Bažnyčios galia nėra paveldima tikinčiųjų, ji yra suteikiama. Ji ateina iš Viešpaties, iš Kristaus. Paulius čia apibendrina svarbią šio laiško temą – su tikinčiaisiais dalijamasi Dievo galia (Ef 1, 19–22; Ef 2, 4–6; Ef 3, 16–17). Stiprybė kiekvienam esamam ir būsimam konfliktui slypi tikinčiųjų solidarume su prisikėlusiu ir išaukštintu Kristumi.

Nors pradžioje įsakymas skelbia, kad Kristus yra aktyvus teikdamas jėgų tikintiesiems (Ef 6, 10), visi trys Dievybės nariai stiprina juos dvasinei kovai su blogiu. Dievas (Tėvas) teikia savo ginklus (Ef 6, 11. 13; plg. Iz 59, 17). Anksčiau Paulius įvardijo Dvasią kaip aktyvią stiprinant tikinčiuosius malda, kad Dievas „suteiktų jums stiprybės Jo Dvasios galia sutvirtinti jumyse vidinį žmogų“ (Ef 3, 16). Čia Dvasia suteikia kalaviją, „kuris yra Dievo Žodis“ (Ef 6, 17). Taip pat tikintieji turi kiekvienu metu melstis Dvasioje (Ef 6, 18). Paulius nori, kad šio laiško skaitytojai suprastų, jog triasmenis Dievas yra visiškai pasiruošęs apginkluoti juos kovoje su šiomis piktomis jėgomis.