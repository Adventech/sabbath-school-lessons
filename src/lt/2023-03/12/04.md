---
title:  Didžioji kova Pauliaus laiškuose
date:   12/09/2023
---

`3. Perskaitykite Rom 13, 11–14; 1 Tes 5, 6–8 ir 2 Kor 10, 3–6. Kuo šios eilutės panašios su Ef 6, 10–20? Kaip manote, kodėl Paulius naudojo tokius simbolius?`

Savo laiškuose Paulius dažnai vartojo karinę kalbą ir vaizdinius, kviesdamas tikinčiuosius mėgdžioti pavyzdingą karišką elgesį. Nors Ef 6, 10–20 yra ilgiausia ir labiausiai sutelkta tokia vartosena, karinė kalba rodo vieną iš esminių jo būdų Evangelijos pasakojimo supratimui. Nugalėjęs „kunigaikštystes ir valdžias“ ant kryžiaus (Kol 2, 15), išaukštintasis Kristus dabar iškelia šios pergalės rezultatus kaip Viešpats virš šių valdžių (Fil 2, 9–11). Kviesdamas savo sekėjus kovai kosminiame kare, Kristus veda šviesos karius į didingą pergalės dieną (1 Kor 15, 54–58; 2 Tes 2, 8; Rom 16, 20). Skaitydami Pauliaus vartojamus karinius simbolius, matome, kad jis suprato, jog gėrio ir blogio kova yra „ilgai besitęsiantis kosminis karas: mūšiai tarp dviejų armijų, kurios per amžius susiduria viena su kita, kol viena laimi galutinę pergalę“ (Peter W. Macky, St. Paul’s Cosmic War Myth: A Military Version of the Gospel (New York: Peter Lang Publishing, Inc., 1998), 1 p.).

Dažna Pauliaus kosminės kovos tema taip pat yra Laiško efeziečiams dalis. Savo raginime ginkluotis (Ef 6, 10–20) Paulius sujungia kosminės kovos elementus, kuriuos jis jau panaudojo: tikintiesiems suteikta didžiule Dievo „galia“ (Ef 1, 18–20; Ef 3, 16. 20); Kristaus pergalė ir išaukštinimas virš šių galybių (Ef 1, 20–23); kadaise mirusių dabar įtikėjusiųjų prikėlimas ir įgalinimas su išaukštintu Kristumi kovoti prieš savo buvusį tamsos kunigaikštį (Ef 2, 1–10); Bažnyčios vaidmuo atskleidžiant galybėms jų artėjančią pražūtį (Ef 3, 10); panaudojimas Ps 68, 19 ir Kristaus apibūdinimas kaip dieviško Kario (Ef 4, 7–11); ir raginimas tikintiesiems apsivilkti Evangelijos drabužius (žr. Ef 4, 20–24). Apsiginklavę visais Dievo ginklais, esame pasirengę gerai suprasti esminį vaidmenį kosminėje kovoje, tačiau taip pat turime atminti patikinimą, kad dalyvausime galutinėje Kristaus pergalėje.

`Kaip jūs asmeniškai patyrėte ne tik šios kosminės kovos, bet ir pergalės, kuria galime tikėti Jėzuje, tikrovę? Kodėl Jo pergalės supratimas yra mūsų vilties ir patyrimo pagrindas?`