---
title:  Grumtynės su piktomis jėgomis
date:   14/09/2023
---

5. Koks, jūsų nuomone, buvo Pauliaus tikslas išvardijant įvairius titulus piktoms dvasinėms jėgoms, paminėtoms Ef 1, 21; Ef 3, 10 ir Ef 6, 10–20?

Paulius nusako mūsų kovą (Ef 6, 12) graikišku žodžiu, reiškiančiu imtynininkų tarpusavio varžymąsi (palé). Kadangi imtynės buvo laikomos puikiu pasirengimu mūšiui, tai tinkamas ginkluotos kovos ir kovos rankomis, vykstančios kariuomenių susirėmimo metu, aprašymas. Paulius pabrėžia artimos tikinčiųjų kovos su piktosiomis jėgomis tikrovę.

Štai kokius titulus jis joms priskiria:

| Ef 1, 21                                                            | Ef 3, 10             | Ef 6, 12                                               |
|---------------------------------------------------------------------|----------------------|--------------------------------------------------------|
| Visas kunigaikštystes Visas valdžias Visas galybes Visas viešpatystes Už kiekvieną vardą | Kunigaikštystėms Valdžioms  | Kunigaikštystėmis Valdžiomis Šių tamsybių pasaulio valdovais Dvasinėmis blogio jėgomis dangaus aukštumose |

Savo plačiu aprašymu („už kiekvieną vardą“, Ef 1, 21; „dvasinėmis blogio jėgomis dangaus aukštumose“, Ef 6, 12) Paulius patvirtina, kad visos blogio ir antgamtinės jėgos yra pajungtos Kristui (Ef 1, 21). Tačiau nuvertinti priešingos pusės pajėgas bet kuriame mūšyje nėra gera strategija. Paulius perspėja, kad mes susiduriame ne tik su žmogiškais priešais, bet ir su „dvasinėmis blogio jėgomis dangaus aukštumose“ (Ef 6, 12), kurioms vadovauja klastingas generolas – velnias (Ef 6, 11). Tačiau, nors turime būti budrūs dėl galingų priešų, neprivalome jų bijoti. Dievas yra kartu su mumis kovoje (Ef 6, 10) ir aprūpino mus geriausiais „Dievo ginklais“ (Ef 6, 11; plg. Iz 59, 15–17). Jis davė mums savo tiesą, teisumą, ramybę, tikėjimą, išganymą ir Šventąją Dvasią (Ef 6, 13–17). Dievui einant pirma mūsų, o mums nuo galvos iki kojų apsiginklavus Jo suteiktais ginklais, negalime pralaimėti (Rom 16, 20; 1 Kor 15, 23–24; 2 Tes 2, 8).

`Ko šių antgamtinių piktųjų jėgų – prieš kurias mes patys esame bejėgiai – tikrovė turėtų mokyti mus, kodėl turime laikytis Viešpaties Jėzaus, kuris ne tik pranašesnis už šias galybes, bet jas jau nugalėjo?`