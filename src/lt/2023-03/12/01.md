---
title:  Pašaukimas ištverti
date:   09/09/2023
---

### Šios savaitės tyrinėjimui skaitykite:
Ef 6, 10–20; Įst 20, 2–4; Rom 13, 11–14; 1 Tes 5, 6–8; 1 Kor 15, 23–24.

> <p>Įsimintina eilutė:</p>
> „Pagaliau būkite tvirti Viešpatyje ir Jo galybės jėga. Apsiginkluokite visais Dievo ginklais, kad galėtumėte išsilaikyti prieš velnio klastas“ (Ef 6, 10–11).

Mieguistomis akimis iš savo buveinės išėjęs tarnas pamatė nerimą keliantį vaizdą – didelę, gerai aprūpintą ir priešišką kariuomenę „su raiteliais ir kovos vežimais visur aplink miestą“. Kalbėdamas su pranašu Eliziejumi, jis išlemena naujienas ir įkyriai klausia: „Ak, šeimininke, –­ ką darysime?“ Eliziejus atsakė: „Nebijok, nes mūsų pusėje yra daugiau negu jų pusėje.“ Toks atsakymas jo tarnui nesuvokiamas. Prisitraukęs jį artyn, Eliziejus meldėsi už tarną: „O VIEŠPATIE, atverk jam akis, kad pamatytų!“ Į pranašo maldą atsakoma iš karto. Tarnas vėl žengia prie pylimų, bet šį kartą panaikinamas šydas tarp to, kas regima, ir to, kas neregima. Dabar jis mato ne vieną kariuomenę, o dvi. „VIEŠPATS atmerkė tarnui akis, ir jis matė, kad kalvos visur aplink Eliziejų pilnos raitelių ir ugninių vežimų“ (2 Kar 6, 15–17).

Rašydamas Ef 6, 10–20, Paulius meldė tikintiesiems praregėjimo, kad jie galėtų pamatyti visą didžiosios kovos tikrovę ir pasisemti vilties iš to, ką ji jiems atskleidžia.