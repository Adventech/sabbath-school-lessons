---
title:  Bažnyčia- Kristaus nuotaka. 2 dalis
date:   29/08/2023
---

`3. Kaip Paulius naudoja senovinių vestuvių elementus kreipdamasis į krikščionis Korinte? Kada vyksta pristatymas? (2 Kor 11, 1–4).`
														
Naudodamas paskutinį senovinių vestuvių elementą, Ef 5, 25–27 Paulius nusako Kristų kaip Tą, kuris: (6) pristato nuotaką (Sau!). Senovėje nuotaką atvesdavo vyriausiasis pabrolys arba tėvas. Jokiu būdu ne jaunikis! Tačiau čia Paulius įsivaizduoja, kad Jėzus pristato Bažnyčią kaip nuotaką sau.

Paulius naudoja santuokos papročius ir vaidmenis, kad pabrėžtų Kristaus santykį su Bažnyčia chronologiniu būdu: 1. Sužadėtuvės. Kristus pasiaukojo už Bažnyčią („kaina už nuotaką“) ir taip su ja susižadėjo (Ef 5, 25). 2. Pasiruošimas vestuvių apeigai. Jaunikio dėmesys tęsiasi Jo dabartinėmis pastangomis pašventinti ir apvalyti nuotaką (Ef 5, 26). 3. Pati vestuvių apeiga. Dabartinis Kristaus dėmesys tenka nuotakos „pristatymui“ vestuvėse (Ef 5, 27). Šis paskutinis elementas yra susijęs su didinga vestuvių švente Jo sugrįžimo metu, kai Kristus, Jaunikis, ateis pareikšti, kad Bažnyčia priklauso Jam ir pasiims ją sau (Ef 5, 27; plg. 2 Kor 11, 1–2; Kol 1, 21–23. 28).

Senovinės vestuvės dažnai prasidėdavo naktiniu paradu (žr. Mt 25, 1–13). Jaunikis ir jo palyda susirinkdavo jaunikio namuose – naujuose poros namuose – ir iškilminga apeiga pradėdavo procesiją. Apšviesta fakelų ir lydima džiugios, smagios muzikos bei didelio džiaugsmo, minia keliaudavo link nuotakos tėvo namų. Ten susitikus nuotaką arba pakeliui sutikus pačios nuotakos procesiją, paradas nuvesdavo porą į naujus namus, kur svečiai įsikurdavo savaitės trukmės puotai, kurios kulminacija būdavo vestuvių apeiga, nuotaką atiduodant jaunikiui.

Kai Paulius nusako Kristų, ruošiantį sau Bažnyčią, jis užsimena apie šį didžiulį paradą ir pristatymo akimirką. Tai darydamas jis pateikia jaudinantį Kristaus sugrįžimo portretą kaip būsimą vestuvių apeigą, kai pasibaigia ilgos Kristaus ir Jo Bažnyčios sužadėtuvės ir švenčiamos vestuvės.

`Kokią žinią turėtume įžvelgti visuose šiuose teigiamuose, laiminguose ir viltinguose simboliuose?`