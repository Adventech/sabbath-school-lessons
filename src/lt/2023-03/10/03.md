---
title:  "Bažnyčia - Kristaus nuotaka. 1 dalis"
date:   28/08/2023
---

`2. Palyginkite Ef 5, 25–27. 29 su pasakojimu apie pamestinukę Ez 16, 1–14. Kokius šio pasakojimo elementus Paulius atspindi savo raštuose?`
														
Ef 5, 25–27. 29 Pauliui formuojant vestuvių-santuokos metaforą apie Bažnyčią ir jos santykius su Kristumi, jis kūrybiškai remiasi senovinių vestuvių papročiais ir vaidmenimis. Santykiuose su Bažnyčia kaip nuotaka Kristus yra dangaus Jaunikis, kuris:

(1) Myli Bažnyčią kaip nuotaką (Ef 5, 25). Niekada neturime pamiršti, kad Jėzui tai yra darbas iš širdies. Jis mus myli!

(2) Atidavė save kaip kainą už nuotaką. Senovės vestuvių organizavimo kontekste jaunikis „pirkdavo“ nuotaką už „nuotakos kainą“, paprastai didelę pinigų sumą ir vertybes tokio dydžio, kad senovėje kaimai priklausė nuo šių papročių. Kristus sumokėjo didžiausią kainą už Bažnyčią kaip savo sužadėtinę, nes Jis „atidavė už ją save“ (Ef 5, 25). Įsikūnijimu ir ant kryžiaus Jis atidavė save kaip kainą už nuotaką.

(3) Nuplauna savo nuotaką. Senovėje nuotakos paruošimas buvo svarbi vestuvių dalis. Kaip ir šiandien, šiai apeigai ją ruošė pamergės ir nuotakos giminės. Tačiau Paulius įsivaizduoja, kad dangaus Jaunikis ruošia savo nuotaką vestuvėms! Tai Jis pašventina ir apvalo ją „nuplaudamas valančiu vandeniu“ (Ef 5, 26), tikėtina tai nuoroda krikštui.

(4) „Per žodį“. Šis apvalymas atliekamas „per žodį“ (Ef 5, 26), turint omeny pažado žodį, kurį dangaus Jaunikis taria savo nuotakai, galbūt per sužadėtuvių apeigą (plg. Ef 1, 3–14; Ef 2, 1–10, atkreipiant dėmesį į Dievo pažadus tikintiesiems jų atsivertimo metu). Sužadėtuvės senovėje primena šiuolaikines sužadėtuves, bet praeityje tai buvo daug rimtesnis derybų rinkinys, apimantis rašytinį susitarimą dėl nuotakos kainos (iš vyro pusės) ir kraičio (turtas, kurį nuotaka atsineš į santuoką iš savo šeimos).

(5) Paruošia ir papuošia nuotaką. Kai nuotaka pagaliau pristatoma Jaunikiui, ji yra pasakiškai graži, atrodo nepriekaištingai (Ef 5, 27). Kristus ne tik nuplauna nuotaką valančiu vandeniu; Jis ją taip pat ruošia ir puošia.

`Kaip šios eilutės padeda suprasti Kristus jausmus mums? Kodėl mus tai turėtų itin guosti?`