---
title:  Vyrai ir žmonos – kartu prie kryžiaus
date:   26/08/2023
---

### Šios savaitės tyrinėjimui skaitykite:
Ef 5, 21–33; Fil 2, 3–4; Ez 16, 1–14; 2 Kor 11, 1–4; Pr 2, 15–25.

> <p>Įsimintina eilutė:</p>
> „Jūs, vyrai, mylėkite žmonas, kaip ir Kristus mylėjo Bažnyčią ir atidavė už ją save, kad ją pašventintų, nuplaudamas valančiu vandeniu per Žodį, kad padarytų sau garbingą Bažnyčią, neturinčią jokios dėmės nei raukšlės, nei nieko tokio, bet šventą ir nesuteptą“ (Ef 5, 25–27).

Ef 5, 21–33 Paulius remiasi tikinčiųjų paklusnumo vienas kitam idėja (Ef 5, 21); tada jis teikia patarimus žmonoms (Ef 5, 22–24) ir vyrams krikščionims (Ef 5, 25–32); ir jis baigia abiems skirtų nurodymų išgryninimu (Ef 5, 33).

Tyrinėjantieji Raštą šiuose patarimuose šiandien gali išgirsti prisikėlusį Kristų kalbant apie mūsų santykius. Esame pasirengę tai padaryti, kai suprantame Ef 5, 21–6, 9 kaip Pauliaus būdą įvardyti didžiąją šio laiško temą – vienybę, bet dabar – krikščionių šeimoms. Nors jis stipriai kritikuoja ydingas senosios žmonijos socialines struktūras (žr. Ef 4, 22), jis taip pat švenčia naujos žmonijos, įterptos į platesnę žmoniją su pastarosios ydingomis socialinėmis struktūromis, sukūrimą (žr. Ef 2, 15). Čia tikintieji parodo, kad yra nauja galia – Šventoji Dvasia (Ef 2, 22; Ef 3, 16; Ef 5, 18–21; Ef 6, 17–18) ir nauja etika, pagrįsta Kristaus pavyzdžiu (Ef 4, 13. 15. 20–24. 32; Ef 5, 2. 10. 17. 21–33), o tai rodo galutinį Dievo plano Jo tautai ir pasauliui išsipildymą.