---
title:  Tolesniam tyrinėjimui
date:   01/09/2023
---

E. Vait, „Testimonies for the Church“, 7 t., 45 p.; „The Adventist Home“, 114 p.

E. Vait nuosekliai ragina sutuoktinius išsižadėti pastangų kontroliuoti vienas kitą: 
> <p></p>
> „Nebandykite versti vienas kitą nusileisti jūsų norams. Jūs negalite to padaryti ir išlaikyti vienas kito meilę. Būkite malonūs, kantrūs ir pakantūs, dėmesingi ir mandagūs“ („The Adventist Home“, 118 p.).

Ji pateikia Kol 3, 18 (ir Ef 5, 22–24) aiškinimą ir taikymą: „Dažnai kyla klausimas: ‘Ar žmona neturės savo valios?’ Raštas aiškiai sako, kad vyras yra šeimos galva. ‘Moterys, būkite klusnios savo vyrams’. Jei šis įsakymas baigtųsi čia, galėtume sakyti, kad žmonos padėtis nepavydėtina. ... Daugelis vyrų paiso tik šių žodžių: ‘Moterys, būkite klusnios’, bet mes perskaitysime to paties įsakymo pabaigą: ‘Kaip dera Viešpatyje’ [Kol 3, 18]. Dievas reikalauja, kad žmona visada atmintų Dievo baimę ir šlovę. Visiškai paklusti reikia tik Viešpačiui Jėzui Kristui, kuris įsigijo ją kaip savo vaiką už begalinę savo gyvybės kainą. ... Dievas žmonai yra aukščiau už vyrą; tai jos Atpirkėjas, o jos paklusnumas vyrui turi būti parodytas taip, kaip Dievas nurodė – ‘kaip dera Viešpatyje’“ („The Adventist Home“, 115 p.).

**Klausimai aptarimui:** 

`1. Įsivaizduokite, kad kažkas ginčijasi, jog Ef 5, 21–33 yra pasenusios eilutės, kuriose nebekalbama apie krikščioniškus santykius, nes jose įtvirtinamas santuokos modelis, orientuotas į vyro autoritetą ir dominavimą. Ką atsakytumėte? Kokie šių eilučių elementai turėtų pasitarnauti jūsų atsakymui?`

`2. Ką Pauliaus patarimas Ef 5, 21–33 gali pasiūlyti tiems, kurių santuokinius santykius ištinka sunkumai?`

`3. Kai kurie krikščionys teigia, kad Pradžios knygos pasakojimas apie pasaulio sukūrimą, užrašytas Pradžios 1 ir 2, tėra metafora ir neprilygsta tam, kas iš tikrųjų įvyko, t.y. milijardams metų evoliucijos. Ko tai, kaip Paulius panaudojo šį pasakojimą, moko mus apie pažodinį šio pasakojimo supratimą?`

`4. Įsigilinkite į vieno kūno temą. Kaip tai padeda mums geriau suprasti santuokos šventumą ir kodėl susituokusios poros turi daryti viską, kas įmanoma, kad apsaugotų šį šventumą?`