---
title:  Tolesniam tyrinėjimui
date:   11/08/2023
---

Dvi pastabos padeda išplėsti Ef 4, 7–10 tyrinėjimą:

1. Ef 4, 9 vertimas. Kai kuriuose vertimuose nurodoma, kad nusileidimas įvyksta prieš pakilimą. Kiti vertimai atidžiau laikosi graikiško teksto, o kilimo ir nusileidimo laiko klausimas paliekamas atviras, leidžiant laikytis III dalyje išdėstyto požiūrio, kad reikia atsižvelgti į Ps 68, 19 pasakojimo tvarką, pirmiausia pripažįstant Kristaus išaukštinimą iki dangaus (pakilimą), o po to nusileidimą Dvasioje.

2. Belaisviai su palyda. Cituodamas Ps 68, 19 iš Senojo Testamento graikų kalba, vadinamo Septuaginta (Senojo Testamento vertimas į senovinę graikų kalbą), Paulius Ef 4, 8 pavartojo frazę, kuri pažodžiui reiškia: „Jis paėmė į nelaisvę“ (ji atsispindi kai kuriuose vertimuose), bet dažniausiai aiškinama, kad „jis paėmė į nelaisvę grupę belaisvių“. Septintosios dienos adventistai dažnai aiškino, kad šie žodžiai reiškia Kristaus darbą, kai Jo prisikėlimo metu kartu su Juo paimami į dangų tie, kurie buvo prikelti Jo paties prisikėlimo metu (Mt 27, 51–53). Jie yra atpirktųjų pirmienos, kurias Jis pateikia Tėvui grįžęs į dangų (žr. „The SDA Bible Commentary“, 6 t., 1022 p.; Su meile iš Dangaus, p.  834.)., plg. Su meile iš Dangaus, p. 785.). Arba, pasak Kol 2, 15, šiomis eilutėmis gali būti nusakyta Kristaus pergalė prieš Jo priešus – šėtoną ir jo piktuosius angelus – kurie vaizduojami kaip nugalėti belaisviai.

**Klausimai aptarimui:**

`1. Palyginkite dvasinių dovanų sąrašą Ef 4, 11 su 1 Kor 12, 4–11. 27–30; Rom 12, 4–8; ir 1 Pt 4, 10, 11. Kokius skirtumus ir panašumus pastebite?`

`2. Klasėje aptarkite tam tikrą siūbavimą ir nešiojimą „bet kokio mokymo“, šiandien pasireiškiančio bažnyčioje. Atkreipkite dėmesį, kaip Paulius sako, kad nebūtume siūbuojami. Kokiais konkrečiais būdais galime apsisaugoti patys ir apsaugoti kitus bažnyčioje nuo žalos, kurią mums gali padaryti šis siūbavimas?`

`3. Paulius laiške Efeziečiams pabrėžia vienybės temą. Bet ar vienybė turi būti užtikrinta bet kokia kaina? Kitaip tariant, kada vienybės troškimas gali duoti priešingą rezultatą? Aptarkite.`