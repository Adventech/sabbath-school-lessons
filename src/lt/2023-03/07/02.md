---
title:  Dvasios vienybė
date:   06/08/2023
---

`1. Perskaitykite Ef 4, 1–16. Kaip Paulius skatina tikinčiuosius puoselėti Bažnyčios vienybę?`
														
Antrąją Laiško efeziečiams pusę (4–6 skyrius) Paulius pradeda jaudinančiu raginimu vienybei, bet dvejomis pagrindinėmis dalimis. Pirma, Ef 4, 1–6 jis prašo tikinčiųjų puoselėti „Dvasios vienybę“, parodant vienybę stiprinančias dorybes (Ef 4, 1–3), šį raginimą jis grindžia poetiniu „septynių“ sąrašu (Ef 4, 4–6). Antra, Ef 4, 7–16 Paulius įvardija pergalingą, išaukštintą Jėzų kaip malonės šaltinį žmonėms, kurie veda dalindamiesi Evangelija, (Ef 4, 7–10) ir aprašo, kaip jie kartu su visais Bažnyčios nariais prisideda prie Kristaus kūno sveikatos, augimo ir vienybės (Ef 4, 11–16).

Šio skyriaus pradžioje Paulius ragina krikščionis „elgtis, kaip dera jūsų pašaukimui, į kurį esate pašaukti“ (Ef 4, 1; Ef 2, 2. 10; Ef 4, 17; Ef 5, 2. 8. 15). Kai Paulius kalba apie jų pašaukimą, jis turi omenyje pašaukimą krikščioniškam tikėjimui (Ef 1, 18; Ef 2, 4–6, 13). Paulius ragina tikinčiuosius laikytis vienijančio elgesio, kuris atspindėtų galutinį Dievo planą (Ef 4, 9–10). Tai jis čia pabrėžia pradėdamas raginimu laikytis dorybių, vedančių į vienybę (Ef 4, 1–3), pavyzdžiui, nuolankumo, meilumo ir kantrybės.

Pažvelkime į kiekvieną iš šių terminų.

Paulius kitur paaiškina Ef 4, 2 nuolankumo terminą (kituose vertimuose – romumas) pridėdamas šią mintį – laikyti vienas kitą aukštesniu už save (Fil 2, 3). Taigi nuolankumą galima suprasti ne kaip neigiamą savęs nuvertinimo dorybę (žr. Kol 2, 18. 23), bet kaip teigiamą – branginant kitus ir jiems tarnaujant.

Meilumas (Ef 4, 2) gali būti paaiškintas kaip „savybė, kai per daug nesižavime savo pačių svarba“, pastarasis taip pat reiškia „mandagumą, dėmesingumą, romumą“ (Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000),p.  861.).

Galiausiai, kantrybė (plg. – lėtas pykti) suteikia galimybę ištverti kurstymą ar išmėginimus. Taigi visos šios savybės yra susijusios su savęs išsižadėjimo svarba ir dėmesio sutelkimu į aplinkinius.

`Nuolankumas, meilumas, kantrybė. Pagalvokite, kaip šios savybės padėtų suvienyti mus kaip tautą. Kaip išmokti ugdyti šias dorybes?`