---
title:  Užaugę Kristuje
date:   10/08/2023
---

`5. Koks pavojus gresia krikščioniškajai Bažnyčios brandai? Ef 4, 14.`
														
Paulius suvokia aplinką, nepanašią į mūsų, kurioje įvairios idėjos, bet koks mokymo vėjelis ir „žmonių apgaulės“ brukamos tikintiesiems. Jis trimis pavyzdžiais nusako klaidinančios teologijos pavojus: (1) vaikiškas nebrandumas („kad nebebūtume maži vaikai“); (2) atviros jūros pavojus („siūbuojami ir nešiojami bet kokio mokymo vėjelio“); (3) sumanių žmonių, kurie kaip lošėjai naudojasi gudrumu, apgavyste. Paulius perkeltine prasme vartoja graikų kalbos žodį kubeia („žaidimas kauliukais“), reiškiantį „gudrumą“ arba „apgaulę“.

Paulius tiki, kad susiskaldymas yra svarbus paklydimo ženklas: Tai, kas maitina ir augina kūną bei padeda jam išsilaikyti, yra gėris, o tai, kas jį alina ir skaldo, yra blogis. Nusigręždami nuo skaldančio mokymo bei atsigręždami į patikimus mokytojus (Ef 4, 11), jie žengs link tikros krikščioniškos brandos ir atliks veiksmingą vaidmenį Kristaus kūne (Ef 4, 12–13; plg. Ef 4, 15–16).

`6. Kaip sveika Bažnyčia veikia kaip sveikas kūnas? Ef 4, 15–16.`
														
Ef 4, 1–16 Paulius pasisako už Bažnyčios vienybę ir ragina laiško skaitytojus aktyviai ją puoselėti. Nors vienybė yra neabejotina (Ef 4, 4–6), ji reikalauja mūsų pastangų (Ef 4, 3). Vienas iš būdų puoselėti vienybei – tai būti aktyviomis Kristaus kūno „dalimis“ (Ef 4, 7–16). Kiekvienas iš mūsų esame kūno dalis ir turime prisidėti prie jo sveikatos bei augimo (Ef 4, 7. 16). Kiekvienas iš mūsų taip pat turėtume gauti naudos iš apaštalų, pranašų, evangelistų ir ganytojų – mokytojų darbo (Ef 4, 11). Jie kaip raiščiai, sausgyslės bei sąnariai (Ef 4, 16) atlieka vienijančią funkciją, padeda mums kartu augti Kristuje, kuris yra kūno galva (Ef 4, 13. 15).

Kokie „mokymo vėjeliai“ pučia mūsų bažnyčioje šiandien ir kaip galime jiems atsispirti? Paruoškite savo atsakymą pristatyti sabatą.