---
title:  Kartu kaip vienas viename
date:   07/08/2023
---

`2. Kokius septynis „vienus“ Paulius nurodo pagrįsdamas Bažnyčios vienybės temą? Ką jis nori pasakyti šiuo sąrašu? (Ef 4, 4–6).`
														
Pauliaus septynių „vienų“ sąrašas turi poetinį pojūtį ir gali atkartoti Efeze vartotą patikinimo giesmę. Sąrašas pradedamas kartu paminint du „vienus“: „Vienas kūnas“ (Bažnyčia yra Kristaus kūnas, Ef 4, 12. 16; Ef 1, 23; Ef 5, 23. 29–30) ir „viena Dvasia“ (Ef 4, 4). Trečias „vienas“ yra viena pašaukimo viltis (Ef 4, 4. plg. Ef 4, 1).

Tada sąraše pateikiami dar trys elementai: „vienas Viešpats“ (nuorodant į Kristų), „vienas tikėjimas“ (turint omenyje krikščionių tikėjimą, Ef 4, 13; Kol 1, 23; Kol 2, 7; Gal 1, 23; 1 Tim 4, 1. 6) ir „vienas krikštas“ (plg. Ef 5, 26), prieš baigiant išplėstiniu Dievo apibūdinimu: „vienas Dievas ir Tėvas visiems, virš visų, per visus ir visuose“ (Ef 4, 6).

Ką Paulius perteikia šiuo poetiniu Dievo Tėvo aprašymu? Kadangi Dievas yra vienas „Tėvas visiems“, Jis yra Kūrėjas. Likusi sakinio dalis nusako, kaip sukūręs pasaulį Dievas yra susijęs su viskuo, ką sukūrė. Paulius nesivelia į panteizmo (gamtos tapatinimas su Dievu) ar panenteizmo (teigiančio, kad pasaulis yra įtrauktas į Dievą, nors Jo neatskleidžia visiškai) klaidamokslius. Jis veikiau skelbia transcendenciją („virš visų“), aktyvų valdymą („per visus“) ir Dievo imanentiškumą („visuose“).

Atkreipkite dėmesį į dvi mintis dėl Bažnyčios vienybės (Ef 4, 1–6). Pirma, vienybė yra dvasinis faktas, įsišaknijęs šiuose septyniuose „vienas“, tikrovė, kurią reikia švęsti (Ef 4, 4–6). Antra, ši vienybė reikalauja mūsų uolumo ją puoselėjant ir auginant (Ef 4, 3). Dažnai bus priežasčių verkti dėl mūsų nesėkmių įgyvendinant šią vienybę. Tačiau, nepaisant mūsų trūkumų, turime džiaugtis Dievo Kristuje darbu, vienijančiu Bažnyčią, džiaugtis teologine Dvasios vienybės tikrove (Ef 4, 3). Taip darydami galėsime grįžti prie sunkaus darbo, užtikrinant šios vienybės pažangą, bet su nauju įsitikinimu, kad tai darydami atliekame paties Dievo darbą.

`Dar kartą perskaitykite Ef 4, 4–6. Kaip šios eilutės verčia jaustis? Kaip jos turėtų versti jus jaustis, žinant, ką jos sako apie mūsų vienybę Dieve ir su Dievu per Kristų?`