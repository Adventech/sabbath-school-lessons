---
title:  Išaukštintojo Jėzaus dovanos
date:   09/08/2023
---

`4. Remdamasis Ps 68, 19, Paulius ką tik apibūdino prisikėlusį, išaukštintą, pergalingą Jėzų kaip dalijantį savo tautai dovanas iš aukštybių. Kokias „dovanas“ dalija išaukštintas Jėzus ir kokiu tikslu? Ef 4, 11–13.`
														
Paulius įvardija keturias apdovanotų žmonių grupes kaip dalį išaukštinto Jėzaus lobio, kurį Jis dovanoja savo Bažnyčiai: (1) apaštalai; (2) pranašai; (3) evangelistai; (4) ganytojai ir mokytojai (graikiško teksto struktūra rodo, kad tai viena grupė). Kristus duoda šias dovanas svarbiam darbui atlikti: „idant aprūpintų šventuosius tarnystės darbui, Kristaus kūno ugdymui“ (Ef 4, 12), „kol visi pasieksime tikėjimo vienybę ir Dievo Sūnaus pažinimą, tapsime tikrais vyrais pagal Kristaus pilnatvės amžiaus saiką“ (Ef 4, 13).

Ši paskutinė mintis buvo ypač svarbi ankstyviesiems adventistams, kurie apmąstė E. Vait dvasines dovanas. Ar Raštas moko, kad pranašystės dovana veikė Bažnyčioje tik apaštalų laikais? O gal ši dovana duodama iki Kristaus sugrįžimo? Ankstyvieji adventistai atsakymą rado Ef 4, 13 ir dalijosi juo pasakodami apie laivo kapitoną, kuris privalėjo laikytis kelionės nurodymų. Laivui artėjant prie uosto, kapitonas buvo informuotas instrukcijomis, kad į laivą ateis laivavedys, kuris padės vairuoti laivą. Kad liktų ištikimas pradiniams nurodymams, jis privalo leisti laivavedžiui įlipti ir paklusti tolesniems nurodymams. „Kas dabar paiso šios pirminės nurodymų knygos? Tie, kurie atmeta laivavedį, ar tie, kurie jį priima, kaip toje knygoje nurodoma? Spręskite patys“ (Uriah Smith, „Do We Discard the Bible by Endorsing the Visions?“ Review and Herald, sausio 13, p. 52.).

Turėtume būti atsargūs, įvardydami ganytojus (arba pastorius), mokytojus ir evangelistus, nes apie šias pozicijas galvojame savo kontekste ir savo laikmečiu. Kiek galime nustatyti, Pauliaus laikais jie visi būtų buvę eiliniai nariai lyderiai, tarnavę Efezo namų bažnyčioms (plg. 1 Pt 2, 9; Apd 2, 46; Apd 12, 12).

`Perskaitykite Iz 5, 4: „Ką dar reikėjo padaryti Mano vynuogynui, ko Aš jame nepadariau?“ Pagalvokite apie šią eilutę atsižvelgiant į tai, ką Dievas mums davė E. Vait tarnyste. Kaip ją taikyti?`