---
title:  Vieningas Kristaus kūnas
date:   05/08/2023
---

### Šios savaitės tyrinėjimui skaitykite:
Ef 4, 1–16; Fil 2, 3; Ps 68, 19; Apd 2; 1 Kor 12, 4–11. 27–30; Iz 5, 4.

> <p>Įsimintina eilutė:</p>
> „Tai Jis paskyrė vienus apaštalais, kitus pranašais, evangelistais, ganytojais ir mokytojais, idant aprūpintų šventuosius tarnystės darbui, Kristaus Kūno ugdymui“ (Ef 4, 11–12).

Viena iš Ezopo pasakėčių vadinasi „Pilvas ir kojos“. Pasakojimas toks: „Pilvas ir kojos ginčijosi dėl savo galios. Kojos sakėsi tokios galingos esančios, kad patį pilvą nešiojančios, o šis joms atsakęs: ‘Betgi, bičiulės, jeigu aš jums maisto neduočiau, tai ir manęs nešioti negalėtumėte’“ (Lloyd W. Daly, Aesop Without Morals (New York: Thomas Yoseloff, 1961), p. 148.).

Tačiau Paulius panaudojo žmogaus kūną dvasiniai minčiai išreikšti. Pauliaus nuomone, žmogaus kūną – ir Bažnyčią kaip Kristaus kūną – sudaro įvairios dalys, turinčios skirtingus gebėjimus, ir jos visos turi veikti kartu, kad kūnas būtų sveikas. Ef 4, 1–16 Paulius naujai vartoja kūno metaforą, kurią jis itin veiksmingai naudojo anksčiau (Rom 12, 3–8; 1 Kor 12, 12–31). Kristus dabar yra kūno Galva, aprūpinanti kūną „apdovanotais“ žmonėmis, kurie padeda suvienyti kūną, o kiekviena dalis – kiekvienas Bažnyčios narys – savo sugebėjimais prisideda prie visumos.

Pauliaus pateiktas sveiko, vieningo kūno pavyzdys padeda suprasti Dievo mums skirtą tikslą – būti vaisingos Bažnyčios, susivienijusios Kristuje, dalimis.