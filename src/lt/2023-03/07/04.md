---
title:  Išaukštintas Kristus, dovanų davėjas
date:   08/08/2023
---

„O kiekvienam mūsų duota malonė pagal Kristaus dovanos mastą. Todėl pasakyta: Kildamas aukštyn, nusivedė sugautus belaisvius ir davė žmonėms dovanų“. Ką reiškia Jis pakilo, jeigu ne tai, kad Jis ir nusileido į žemesniąsias sritis žemėje. O Tasai, kuris nužengė, yra Tas pats, kuris iškilo aukščiau už visus dangus, kad visa pripildytų“ (Ef 4, 7–10). 

`3. Kas čia vyksta ir kokia Pauliaus mintis šiose eilutėse?`
														
Paulius čia citavo Ps 68, 19: „Tu kopei į aukštą kalną, vedeisi belaisvius su palyda ir priėmei dovanas iš žmonių, net iš tų, kurie maištauja“. Ps 68, 19 nusako Viešpatį, Jehovą, kaip užkariaujantį generolą, kuris, nugalėjęs priešus, kopia į kalną, ant kurio pastatyta Jo sostinė, su gurguole mūšio belaisvių (žr. Ps 68, 2–3). Tada Jis gauna duoklę („dovanas“) iš savo nugalėtų priešų (atkreipiant dėmesį, kad Paulius pritaiko šį aprašą išaukštintam Kristui, duodančiam dovanas, remdamasis platesniu šios Psalmės kontekstu, žr. Ps 68, 36).

Laikantis Ps 68, 19 eiliškumo, pirmiausia vyksta kilimas – Kristaus užžengimas į dangų (Ef 1, 21–23), o po to – nusileidimas, kai prisikėlęs, išaukštintas Jėzus duoda dovanų ir visa pripildo. Tai Pauliaus būdas nusakyti Šventosios Dvasios išliejimą per Sekmines (žr. Apaštalų darbų 2). Šią nuomonę patvirtina Ef 4, 11–12, kuriose išaukštinto Jėzaus teikiamos dovanos įvardijamos kaip Dvasios dovanos.

> <p></p>
> „Kristus užžengė dangun, vesdamas nelaisvę nelaisvėn ir davė žmonėms dovanų. Kai po Kristaus užžengimo į dangų nužengė Dvasia, kaip buvo pažadėta, kaip smarkus, galingas vėjas, pripildęs visą tą vietą, kur buvo susirinkę mokiniai, koks buvo poveikis? Tūkstančiai atsivertė tą pačią dieną“ (E. Vait, „Ye Shall Receive Power“, p. 158.).

`Kad ir kokios gilios būtų šios kelios Laiško efeziečiams eilutės, kaip galime išmokti semtis paguodos iš to, ką Kristus padarė dėl mūsų ir padarys, ypač kai Jis „visa visur pripildo“ (Ef 1, 23)?`