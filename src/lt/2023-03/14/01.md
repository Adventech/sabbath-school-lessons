---
title:  Efeziečiai širdyje
date:   23/09/2023
---

### Šios savaitės tyrinėjimui skaitykite:
Efeziečiams 1– Efeziečiams 6

> <p>Įsimintina eilutė:</p>
> „Jūs juk esate išgelbėti malone per tikėjimą ir ne iš savęs, bet tai yra Dievo dovana, ir ne darbais, kad kas nors nesigirtų. Mes esame Jo kūrinys, sutverti Kristuje Jėzuje geriems darbams, kuriuos Dievas iš anksto paskyrė mums atlikti“ (Ef 2, 8–10).

Lankytojai Londone lipa į apžvalgos ratą „Londono akis“. 137 metrų aukštyje virš Temzės upės galima pamatyti viską: Big Beną, Parlamento rūmus ir daugybę istorinių rūmų bei katedrų. Naujojo Testamento tyrinėtojui Nikolajui Raitui (Nicholas Thomas „Tom“ Wright) „Laiškas efeziečiams, palyginti su kitais Pauliaus laiškais, kažkuo primena „Londono akį“. Tai nėra ilgiausias ar išsamiausias jo laiškas, tačiau jis atveria kvapą gniaužiantį vaizdą. Iš čia, ratui sukantis, tarsi iš paukščio skrydžio matosi viena tema po kitos“ (Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), 3 p.).

`Laiške efeziečiams Paulius neatkreipia dėmesio į vietos problemas. Šiame laiške Paulius tarsi kreiptųsi į tikinčiuosius ir krikščionių bažnyčias visur, kad ir kur jos būtų. Šis nuo laiko nepriklausantis laiškas leidžia Pauliaus pasiūlytam „kvapą gniaužiamam vaizdui“ įsiveržti į mūsų pasaulį ir mintis. Tyrinėdami kiekvieną skyrių, atsižvelkime į šį klausimą – kokios svarbios Laiško efeziečiams tiesos turėtų ir toliau formuoti mūsų, kaip tikinčiųjų, gyvenimą?`