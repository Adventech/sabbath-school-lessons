---
title:  Tolesniam tyrinėjimui
date:   29/09/2023
---

Baigiame apmąstydami Efeziečiams 6, kur parašyta, kad mes, bažnyčia, esame taiką skelbianti Dievo kariuomenė.

Laiške Efeziečiams Paulius nusakė Bažnyčią kaip Kristaus kūną (Ef 1, 22–23; Ef 4, 11–16), Dievo šventyklą (Ef 2, 19–22) ir Kristaus nuotaką/žmoną (Ef 5, 21–33). Ef 6, 10–20 Paulius apibūdina Bažnyčią kaip Dievo kariuomenę ir energingai ragina imtis ginklų. Ši eilutė suteikia daug naudos, bet gali būti nesuprasta.

Galim klaidingai suprasti Pauliaus žodžius kaip raginimą imtis karinių ginklų arba būti kovingiems santykiuose su kitais. Tačiau Paulius pabrėžė vienybę, ugdančią kalbą ir maloningumą (žr. Ef 4, 25–5, 2). Gerąją Dievo naujieną jis apibūdina kaip „taikos Evangeliją“ (Ef 6, 15). Šia ryškia karine metafora Bažnyčia nėra raginama kariauti tradicine prasme. Atvirkščiai, mes turime palaikyti taiką dvasinėje kovoje su blogiu. Paulius žengia į didžiosios kovos lauką ir kviečia mus prisijungti prie Dievo kariuomenės.

Turėtume tai daryti realistiškai įvertindami priešą, nes nevalia nuvertinti mums priešiškų pajėgų. Mes susiduriame ne tik su žmogišku priešu, bet su „dvasinėmis blogio jėgomis dangaus aukštumose“ (Ef 6, 12), vadovaujamoms gudraus generolo, velnio (Ef 6, 11). Tačiau mums nedera bijoti priešo. Dievas yra kartu su mumis mūšyje (Ef 6, 10) ir aprūpino mus geriausiais ginklais (Ef 6, 11; plg. Iz 59, 15–17). Jis mums suteikė tiesą, teisumą, ramybę, tikėjimą, išgelbėjimą ir Dvasią (Ef 6, 13–17). Dievui einant pirma mūsų ir mus nuo galvos iki kojų aprūpintais Jo ginklais, negalime pralaimėti. Pergalė garantuota.

**Klausimai aptarimui:**

`1. Nors nesame išgelbėti darbais, ką Paulius turi omenyje rašydamas, kad esame „sutverti Kristuje Jėzuje geriems darbams, kuriuos Dievas iš anksto paskyrė mums atlikti“ (Ef 2, 10) ? Koks tada yra mūsų gerų darbų tikslas?`

`2. Paulius rašo: „O Tam, kuris savo jėga, veikiančia mumyse, gali padaryti nepalyginti daugiau, negu mes prašome ar išmanome“ (Ef 3, 20). Kokia jėga veikia mumyse ir kaip pastaroji turėtų pasireikšti mūsų gyvenime?`