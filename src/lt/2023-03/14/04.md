---
title:  Mes esame gyvojo Dievo bažnyčia
date:   26/09/2023
---

`3. Kodėl svarbu ir įdomu būti Dievo Bažnyčios dalimi? Efeziečiams 3.`

Esame padrąsinti, kai girdime Bažnyčios narius atsiliepiant apie Bažnyčią teigiamai. Tačiau net labiausiai entuziastingi iš mūsų neprilygsta džiugiam Pauliaus liudijimui apie Bažnyčią Efeziečiams 3. Paulius pradeda maldų už tikinčiuosius Efeze ataskaita (Ef 3, 1; plg. Ef 1, 15–23), bet ją nutraukia ir aptaria Dievo sukurtą Bažnyčią (Ef 3, 2–13), o tada užbaigia savo ataskaitą (Ef 3, 14–21). Pamažu mes suprantame svarbias su Dievo planu arba slėpiniu susijusias tiesas:
• Amžinybėje Dievas sumano „slėpinį“ arba planą dėl Bažnyčios (Ef 3, 3–5. 9. 11).
• Jėzaus gyvenimu ir mirtimi tas ilgai slėptas planas įvykdomas (Ef 3, 11; plg. Ef 2, 11–22).
• Apreiškimu Paulius sužino Bažnyčios „slėpinį“ ir tai, kad pagonys turi būti visaverčiai jos bendražygiai (Ef 3, 3–6).
• Paulius dalyvauja skelbiant šią gerąją naujieną – „nesuvokiamus Kristaus turtus“, kaip pasiuntinys pagonims (Ef 3, 8–9).
• Laimėtieji Kristui, Bažnyčia, sudaryta tiek iš žydų, tiek iš pagonių, rodo daugeriopą Dievo išmintį „kunigaikštystėms ir valdžioms danguje“ (Ef 3, 10), skelbdama besiartinančią jų pražūtį (plg. Ef 6, 10–20). Planas suvienyti visa Kristuje (Ef 1, 10) yra vykdomas, o jų laikas trumpas.

Toks su Bažnyčia susijęs supratimas skatina Paulių melstis už tikinčiuosius. Kodėl neįsivaizdavus jo nuoširdžiai meldžiantis Ef 3, 14–21 už jus? Kodėl neįsivaizdavus jo besimeldžiančio, kad būtume „pripildyti visos Dievo pilnybės“ (Ef 3, 19), ir visapusiškai dalyvautume nuostabiame, besiskleidžiančiame vieningos Bažnyčios slėpinyje?

`Kokių yra kliūčių tarp tikinčiųjų mūsų bažnyčioje, kurių, atsižvelgiant į tai, ką parašė Paulius, neturėtų būti? Ką galite padaryti, kad padėtumėte juos pašalinti?`