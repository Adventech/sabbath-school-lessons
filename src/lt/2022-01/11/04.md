---
title:  "Mozė tikėdamas..."
date:   08/03/2023
---

`3. Perskaitykite Hbr 11, 20–28. Ką darė šie tikėjimo vyrai? Kaip jų darbai susiję su viltimi ir tuo, kas nematoma?`
														
Mozė yra antras pagrindinis pavyzdys šiame tikėjimo skyriuje. Mozės gyvenimas pristatytas ir apibendrintas dviem pasipriešinimo valdovui darbais. Jo tėvai slėpė Mozę, kai jis gimė, nes „nepabūgo valdovo įsakymo“ (Hbr 11, 23), ir Mozė paliko Egiptą, nes „nepabūgo karaliaus rūstybės“ (Hbr 11, 27). Vis dėlto reikšmingiausias Mozės darbas buvo tai, kad jis „atsisakė vadintis faraono dukters sūnumi“ (Hbr 11, 24). Mozės įmotės kaip „faraono dukters“ paminėjimas rodo, kad jis turėjo būti kitas faraonas. Tačiau Mozė buvo pasiruošęs atsisakyti progos tapti tuo metu galingiausios tautos valdovu ir iš tikrųjų tapti naujai išlaisvintų vergų – pabėgėlių – vadovu.

`4. Palyginkite Hbr 11, 24–27 ir Hbr 10, 32–35. Kuo buvo panašūs pirmųjų Laiško hebrajams gavėjų ir Mozės patyrimai?`

Mozės didybė buvo ta, kad jis sugebėjo matyti ne tik toliau Egipto valdovo pažadų, bet ir pažvelgti į tai, kas neregima, būtent į Dievo pažadus. Laiške hebrajams rašoma, kad svarbiausia buvo tai, jog Mozės žvilgsnis buvo nukreiptas į atlygį, o ne į Egipto turtus. Tai tas pats atlygis, minimas Hbr 10, 35, kurį Dievas pažadėjo visiems, kurie Jį tiki.

Pauliaus žodžiai dėl Mozės sprendimo turėjo galingai paveikti pirmųjų šio laiško skaitytojų širdis. Jie patyrė priekaištų ir įžeidimų dėl savo tikėjimo Kristumi. Jie taip pat buvo nukentėję ir praradę turtą (Hbr 10, 32–34). Kai kurie buvo įkalinti (Hbr 13, 3). Tuo pačiu metu Mozė apsisprendė kentėti engimą kartu su Dievo tauta ir iškeitė Egipto turtus į su Kristumi susijusius įžeidimus, nes tikėjo, kad Kristaus atlygis yra didesnis už viską, ką gali pasiūlyti Egiptas.

`Su kokiais sunkumais susidūrėte dėl savo tikėjimo? Ko jums teko dėl jo atsisakyti? Galų gale, kodėl atlygis yra to vertas, net jei dabar jo nematote?`