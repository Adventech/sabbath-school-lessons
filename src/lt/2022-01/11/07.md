---
title:  Tolesniam tyrinėjimui
date:   11/03/2022
---

> <p></p>
> „Tikėdami jūs tapsite Kristaus ir turite augti Jame – ir duodami, ir imdami. Jūs turite atsiduoti Jam visiškai – atiduoti savo širdį, pavesti savo valią, tarnauti Jam. Bet jūs turite ir pasiimti visa, ką Jis duoda: priimti Kristų ir visas Jo teikiamas palaimas, kad Jis gyventų jūsų širdyje, būtų jūsų jėga, jūsų teisumas, jūsų amžinasis Padėjėjas, suteikiantis jums jėgų paklusti.“ (E. Vait, Kelias pas Kristų, p. 70)

> <p></p>
> „Dievas kviečia mus tikėti Juo, tik duodamas pakankamai įrodymų, kuriais galėtume pagrįsti savo tikėjimą. Jo egzistavimas, Jo charakteris, Jo Žodžio teisingumas pagrįsti liudijimais, verčiančiais mus mąstyti. Tokių liudijimų yra apsčiai. Tačiau Dievas neatims galimybės abejoti. Mūsų tikėjimas turi remtis akivaizdžiomis tiesomis, o ne pareiškimais, neturinčiais jokio pagrindo. Linkę abejoti visada ras tam priežasčių. Bet tie, kurie iš tikrųjų nori žinoti tiesą, atras daugybę įrodymų, kuriais parems savo tikėjimą. Mūsų ribotas mąstymas negali aiškiai suprasti Begalinio Proto darbų pobūdžio. Net patiems įžvalgiausiems ir labiausiai išsilavinusiems žmonėms ta Šventoji Esybė visada liks paslaptis. ‘Argi gali suvokti Dievo paslaptį? Argi gali išžvalgyti Visagalio gelmes? Jos gilesnės už dangų, ir ką tu gali padaryti? Jos gilesnės už Šeolą, ir ką tu sužinosi?’ (Job 11, 7–8).“ (E. Vait, Kelias pas Kristų, p. 105)

**Klausimai aptarimui:**

`1. Ankstyvasis krikščionių mokslininkas kadaise rašė: „Credo ut intelligam“, lotyniškai – „Aš tikiu tam, kad galėčiau suprasti“. Hbr 11, 3 parašyta: „Tikėjimu suvokiame“. Koks yra tikėjimo ir suvokimo santykis? Kodėl tikėjimas dažnai pasireiškia prieš suvokimą? Tai yra, kodėl mes kartais pirmiausia turime patikėti tuo, ko, bent iš pradžių, nesuprantame, o paskui ateina didesnis suvokimas?`

`2. Graikų kalboje žodis „tikėjimas“ taip pat reiškia ir ištikimybę. Kodėl abi reikšmės yra svarbios norint suprasti, ką reiškia gyventi „tikėjimu“? Kaip Hebrajams 11 žmonės savo ištikimybe parodė savo tikėjimo tikrovę? Kaip mes galime padaryti tą patį?`

`3. Nors mes suprantame, kad tikėjimas yra Dievo dovana (Rom 12, 3), kokį vaidmenį mes atliekame, jei atliekame, priimdami ir išlaikydami šią dovaną?`