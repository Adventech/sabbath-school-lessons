---
title:  "Jėzus – mūsų tikėjimo vadovas ir ištobulintojas"
date:   05/03/2022
---

### Šios savaitės tyrinėjimui skaitykite:
Hbr 10, 35–39; Rom 1, 17; Hbr 11; Joz 2, 9–11; Hbr 12, 1–3.

> <p>Įsimintina eilutė:</p>
> „Žiūrėdami į savo tikėjimo vadovą ir ištobulintoją Jėzų. Jis vietoj sau priderančių džiaugsmų, nepaisydamas gėdos, iškentėjo kryžių ir atsisėdo Dievo sosto dešinėje.“ (Hbr 12, 2)

Hebrajams 11 ir 12 yra turbūt labiausiai mėgstami skyriai. Jie apibūdina krikščionišką gyvenimą kaip lenktynes, kuriose mes visi dalyvaujame ir kuriose visi, kurie lieka ištikimi, gaus atlygį. Jie taip pat apibūdina atpirkimo dramą kaip lenktynes, kuriose tikintieji praeityje atkakliai ištvėrė, nepaisant kentėjimų, tačiau dar nesulaukė atlygio.

Taip yra todėl, kad pasakojimas baigiasi ir mumis, ne tik jais. Mes esame baigiamasis aktas. Drama baigiasi tuo, kad mes įžengiame ir bėgame paskutinę lenktynių atkarpą, o Jėzus sėdi prie tikslo linijos Dievo dešinėje. Jis suteikia įkvėpimą ir yra pagrindinis pavyzdys, kaip bėgama lenktynėse. Jis yra pagrindinis liudytojas, kad atlygis yra užtikrintas ir kad Jis yra pirmtakas, kuris atveria mums kelią (Hbr 6, 19–20; Hbr 10, 19–23).

Hebrajams 11 aiškinama, kad tikėjimas yra pasikliovimas Dievo pažadais, net jei jų dar negalime pamatyti. Šią savaitę tyrinėsime, kas yra tikėjimas ir kaip jis įgyjamas per praeities pavyzdžius, bet ypač ir iš esmės – per Jėzaus, mūsų tikėjimo vadovo ir ištobulintojo, pavyzdį (Hbr 12, 2).