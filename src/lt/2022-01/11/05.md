---
title:  "Dėl tikėjimo Rahaba..."
date:   09/03/2023
---

`5. Perskaitykite Hbr 11, 31 ir Joz 2, 9–11. Kodėl pagonė paleistuvė Rahaba buvo įtraukta į šį šventų Rašto asmenybių sąrašą?`

Rahaba turbūt netikėčiausia asmenybė Laiško hebrajams 11. Rahaba yra viena iš dviejų moterų, paminėtų vardu. Ji yra dešimtoji sąraše, pirmieji – Izraelio protėviai ir patriarchai, ir kiekvienas iš jų buvo laikomas teisiu. Perskaitę apie ją pastebime, kad ji yra ne tik moteris, bet ir pagonė paleistuvė.

Labiausiai stebina tai, kad ji taip pat yra šio skyriaus temos centras ir kulminacija. Sąrašas sudarytas unikaliai. Kiekvienas įrašas pradedamas kartojant žodį – „tikėjimu“. Esminė struktūra yra tokia: Tikėjimu jis ar ji padarė viena arba kita, arba – dėl tikėjimo nutiko tas ar anas. Ši pasikartojanti struktūra išaugina skaitytojo lūkestį išgirsti kulminaciją, kad tikėdamas Jozuė nuvedė tautą į Pažadėtąjį kraštą.

Bet taip neparašyta. Vietoj to, Jozuė praleistas, o jo vietoje paminėta paleistuvė. Po Rahabos paminėjimo pasikartojanti struktūra staiga baigiasi taip: „Ką dar pasakyti?“ (Hbr 11, 32) Tada Paulius paskubomis pamini keletą vardų ir įvykių, kurių jis išsamiai nepaaiškina.

Rahabos tikėjimo darbas buvo tas, kad ji išgirdo, tikėjo ir pakluso, nors nematė. Ji nematė nei Egipto negandų, nei išgelbėjimo prie Raudonosios jūros, nei iš uolos ištryškusio vandens, nei duonos iš dangaus; vis dėlto ji tikėjo. Ji buvo geras pavyzdys Laiško hebrajams skaitytojams, negirdėjusiems Jėzaus pamokslaujant ir nemačiusiems Jo darančio stebuklą, taip pat ir mums, kurie nematėme nė vieno iš šių dalykų.

> <p></p>
> „Rahaba buvo paleistuvė, gyvenusi Jericho sienoje. Ji paslėpė du izraelitų žvalgus, siųstus patikrinti šio miesto gynybą. Dėl jos gerumo jiems ir tikėjimo Dievu žvalgai pažadėjo, kad užpuolus Jerichą Rahabos ir jos šeimos bus pasigailėta.“ („Daughters of God“, p. 35)

Tada Paulius tęsia (Hbr 11, 35–38), įvardydamas sunkumus, su kuriais susidūrė daugelis. Žodžiai „atsisakė laisvės“ (Hbr 11, 35) reiškia, kad jie turėjo galimybę pabėgti, bet nusprendė to nedaryti, nes žvelgė į Dievo atlygį.

`Nors nematėme nė vieno iš šių įvykių (pasaulio sukūrimo per šešias dienas, Išėjimo, Kristaus kryžiaus), kodėl turime itin daug svarių priežasčių tikėti, kad tai įvyko?`