---
title:  Teišsilaiko brolių meilė
date:   19/03/2022
---

### Šios savaitės tyrinėjimui skaitykite:
Hbr 13; Rom 12, 13; Ef 5, 3–5; 1 Pt 5, 1–4; Hbr 2, 9; Hbr 4, 16; Gal 2, 20.

> <p>Įsimintina eilutė:</p>
> „Teišsilaiko brolių meilė.“ (Hbr 13, 1)

„Teišsilaiko brolių meilė“ (Hbr 13, 1). Visame laiške Paulius tvirtino, kad esame Vyriausiojo Kunigo Jėzaus šeimos nariai, Jo broliai ir seserys. Autorius nemano, kad skaitytojai yra tik grupė asmenų, kurie darbuojasi savo išganymui palaikydami santykius su Jėzumi, bet kad jie yra šeima ar namiškiai, išgelbėti kartu. Paulius Jėzaus darbą vardan mūsų apibūdino kaip brolišką meilę: „Jis nesigėdija juos vadinti broliais“ (Hbr 2, 11). Taigi tikintieji turėtų daryti vienas kito labui tai, ką Jėzus padarė dėl jų.

Šiame laiške broliška meilė ragina „vienas kitą“, kad „kas nors nenustotų Dievo malonės“ (Hbr 3, 13; Hbr 10, 24–25; Hbr 12, 15–17). 13 skyriuje ji apima daugybę elementų: svetingumą (Hbr 13, 2), kalinių ir tų, su kuriais buvo neteisingai elgiamasi, lankymą ir palaikymą (Hbr 13, 3), pagarbą santuokai (Hbr 13, 4), vengimą godumo (Hbr 13, 5–6), vadovų atsiminimą ir klausymą (Hbr 13, 7–17) bei meldimą už patį autorių (Hbr 13, 18–19).