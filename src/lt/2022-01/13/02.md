---
title:  Rūpinimasis Dievo tauta
date:   20/03/2023
---

`1. Perskaitykite Hbr 13, 1–2; Rom 12, 13; 1 Tim 3, 2; Tit 1, 8; 1 Pt 4, 9. Koks buvo svetingumo vaidmuo ankstyvojoje bažnyčioje?`

Krikščionybė buvo keliauninkų judėjimas, dažnai priklausęs nuo krikščionių ir nekrikščionių svetingumo. Nurodymas nepamiršti „svetingumo“ tikriausiai reiškia ne tik nepriėmimą, bet ir tyčinį nesirūpinimą.

Paulius neturi omenyje svetingumo tik kitiems tikintiesiems. Skaitytojams jis primena, kad priimdami nepažįstamus žmones kai kurie nežinodami pasirūpino angelais (Hbr 13, 2). Tikriausiai jis turėjo omenyje trijų vyrų apsilankymą pas Abraomą ir Sarą (Pr 18, 2–15). Būti svetingu reiškia dalytis turtu ir kentėjimu su kitu asmeniu, kaip Jėzus darė dėl mūsų (Hbr 2, 10–18).

Broliškoji meilė kalintiesiems reiškė ne tik tai, kad tikintieji maldose prisiminė kalinius, bet ir palengvino jų dalią medžiagine bei emocine parama. Grėsė kalinčiųjų tyčinio nepasirūpinimo rizika. Teikusieji medžiaginę ir emocinę paramą visuomenės pasmerktiesiems tapatinosi su jais. Tam tikra prasme jie tapo „bendrininkai“ ir tapo pažeidžiami socialinės prievartos atžvilgiu (Hbr 10, 32–34).

Ragindamas Pauliaus naudoja simbolius ir kalbą, kad paskatintų skaitytojus prisiminti kalinius. Pirma, autorius sužadina pačių skaitytojų palaikymą praeityje įkalintiems broliams. Jie tapo „bendrininkai“ tiems, kurie buvo „išstatyti viešam pajuokimui ir smurtui“ (Hbr 10, 33). Antra, smurto paminėjimas atkartoja Mozės pavyzdį, kuris „verčiau pasirinko su Dievo tauta kęsti priespaudą, negu laikinai džiaugtis nuodėmės malonumais“ (Hbr 11, 25). Galiausiai Paulius įvardija broliškos meilės idealą. Jis primena skaitytojams, kad jie patys tebėra „kūne“ (Hbr 13, 3). Jie dalijasi ta pačia žmogiška būkle ir turėtų elgtis su kitais taip, kaip norėtų, kad būtų elgiamasi su jais, jei jie patys atsidurtų tokiose pačiose aplinkybėse; tai yra – kalėjime. Tada žmonės turėtų pasirūpinti kalinių medžiagine ir emocine parama, parodydami jiems, kad jie nebuvo apleisti.

`Ką dar galime padaryti dėl kalinčiųjų, nesvarbu, ar bažnyčios narių, ar ne?`