---
title:  Tolesniam tyrinėjimui
date:   25/03/2023
---

> <p></p>
> „Nužengus Šventajai Dvasiai... [tikintieji] mėgavosi bendravimu su šventaisiais. Jie buvo švelnūs, rūpestingi, išsižadantys savęs ir pasirengę bet kokiai aukai dėl tiesos. Savo kasdieniniame bendravime vienas su kitu jie atskleidė meilę, kurią jiems parodė Kristus. Nesavanaudiškais žodžiais ir darbais jie stengėsi įžiebti tą meilę kitų širdyse. Tačiau po truputį viskas keitėsi. Tikintieji pradėjo ieškoti blogybių kituose. Susikoncentravę į klaidas, leidę įsismelkti negerai kritikos dvasiai, jie pametė iš akių Gelbėtoją bei Jo meilę. Jie pradėjo griežčiau laikytis išorinių apeigų ir daugiau dėmesio skirti teorijai negu tikėjimo praktikavimui. Geisdami pasmerkti kitus, jie nebematė savo pačių klaidų. Jie prarado brolišką meilę, kuria taip džiaugėsi Kristus, o liūdniausia buvo tai, kad jie patys to nesuprato. Jie nesuvokė, kad laimė ir džiaugsmas apleidžia jų gyvenimą ir kad išstūmę iš savo širdžių Dievo meilę, jie veikiai atsidurs tamsoje. Jonas, pastebėjęs, jog Bažnyčioje blėsta broliška meilė, priminė tikintiesiems apie jos svarbą. Jo laiškai Bažnyčiai persmelkti šios minties. Mylimieji, mylėkite vieni kitus, – rašė jis, – nes meilė yra iš Dievo ir kiekvienas, kuris myli, yra gimęs iš Dievo ir pažįsta Dievą. Kas nemyli, tas nepažino Dievo, nes Dievas yra meilė. O Dievo meilė pasireiškė mums tuo, jog Dievas atsiuntė į pasaulį savo viengimį Sūnų, kad mes gyventume per Jį. Meilė – ne tai, jog mes pamilome Dievą, bet kad Jis mus pamilo ir atsiuntė savo Sūnų kaip permaldavimą už mūsų nuodėmes. Mylimieji, jei Dievas mus taip pamilo, tai ir mes turime mylėti vieni kitus.“ (E. Vait, Apaštalų darbai, p. 407)

**Klausimai aptarimui:**

`1. Krikščioniškas gyvenimas dažnai laikomas asmeniniais, individualiais Jėzaus ir tikinčiojo santykiais. Tačiau tai tik viena krikščioniško gyvenimo pusė. Kodėl svarbu prisiminti, kad Dievas veda mus kaip grupę? Kokios yra mano pareigos grupei? Ko galiu tikėtis iš grupės?`

`2. Kas geriausiai parodo, kad broliškoji meilė bendruomenėje yra stipri? Būkite pasirengę sudaryti sąrašą klasėje.`

`3. Kas yra tikroji broliška meilė? Kokios yra jos savybės, nulemiantys veiksniai ir rezultatai? Kaip jūs ją atskirtumėte nuo netikros broliškos meilės?`