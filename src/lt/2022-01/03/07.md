---
title:  Tolesniam tyrinėjimui
date:   14/01/2022
---

Jėzaus kaip Dievo Sūnaus atėjimas į šią žemę vienu metu atliko kelias funkcijas. Visų pirma, būdamas dangiškuoju Dievo Sūnumi, Jėzus atėjo mums apreikšti Tėvą. Savo elgesiu ir žodžiais Jėzus mums parodė, koks Tėvas yra iš tikrųjų ir kodėl mes galime Juo pasitikėti ir Jam paklusti.

Jėzus taip pat atėjo kaip pažadėtas Dovydo, Abraomo ir Adomo sūnus, kuriems Dievas pažadėjo nugalėti priešą ir valdyti pasaulį. Taigi Jėzus atėjo užimti Adomo vietą kaip žmonijos galva ir įvykdyti pirminį Dievo tikslą jiems (Pr 1, 26–28; Ps 8, 4–9). Jėzus tapo teisiu valdovu, kurio Dievas visada norėjo šiam pasauliui.

> <p></p>
> „Žodis, kuris buvo pasakytas Jėzui prie Jordano: ‘Šitas yra Mano mylimasis Sūnus, kuriuo Aš gėriuosi’, apima ir žmoniją. Dievas kalbėjo Jėzui kaip mūsų atstovui. Nors nusidėjėliai ir silpni, mes nesame atmesti kaip beverčiai. ‘Jis iš anksto paskyrė mus per Jėzų Kristų tapti Jam įsūniais savo malonės kilnumo šlovei. Ja Jis apipylė mus dėl Mylimojo’ (Ef 1, 6). Kristų gaubusi šlovė yra Dievo meilės mums garantija. ... Šviesa, kuri pro atvirus dangaus vartus krito ant mūsų Išgelbėtojo galvos, kris ir ant mūsų, kai melsime pagalbos atsispirti pagundai. Balsas, kalbėjęs Jėzui, ir kiekvienai tikinčiai sielai sako: ‘Šitas yra Mano mylimasis vaikas, kuriuo Aš gėriuosi.’“ (E. Vait, Su meile iš Dangaus, 2011, p. 91)

**Klausimai aptarimui:**

`1. Sužinojome, kad geresnis Jėzaus žodžių ir elgesio supratimas padeda geriau suprasti Dievą, Tėvą. Kaip geresnis Jėzaus pažinimas turėtų praktiškai praturtinti jūsų santykius su Dievu Tėvu?`

`2. Sužinojome, kad Dievas nori kalbėti ir elgtis su mumis taip, kaip Jis kalbėjosi su Jėzumi ir su Juo elgėsi. Ką tai turėtų mums pasakyti apie mūsų elgesį kitų atžvilgiu?`

`3. Įsigilinkite į amžino Kristaus dievybės svarbą. Kas būtų prarasta, jei tikėtume, kad Jėzus kažkokiu būdu buvo sukurtas kaip mes, bet Jis žengė ant kryžiaus? Palyginkite šią mintį su tikrove, kad Kristus yra amžinasis Dievas, ir Jis pats žengė ant kryžiaus. Koks didelis skirtumas būdingas šioms dvejoms idėjoms?`

`4. Klasėje aptarkite šlovės teikimą Dievui. Perskaitykite Apr 14, 7. Kaip šlovės teikimas Dievui yra turimos tiesos ir trijų angelų žinios dalis?`