---
title:  Jis yra Dievo šlovės atšvaitas
date:   11/01/2023
---

`3. Perskaitykite Hbr 1, 2–4. Ko šios eilutės mus moko apie Jėzų?`

Šiame skyriuje daugiausia dėmesio skirsime daliai, kurioje sakoma: „Jis, Dievo šlovės atšvaitas ir Jo esybės paveikslas“ (Hbr 1, 3).

`4. Perskaitykite Iš 24, 16–17; Ps 4, 7; Ps 36, 10; Ps 89, 16. Kaip šios eilutės padeda suprasti, kas yra Dievo šlovė?`

Senajame Testamente Dievo šlovė nurodo į matomą Jo buvimą tarp savo tautos (Iš 16, 7; Iš 24, 16–17; Kun 9, 23; Sk 14, 10). Šis buvimas dažnai siejamas su šviesa ar spindesiu.

Šventasis Raštas mus moko, kad Jėzus yra šviesa, atėjusi į šį pasaulį, kad apreikštų Dievo šlovę (Hbr 1, 3; Jn 1, 6–9. 14–18; 2 Kor 4, 6). Pagalvokime, pavyzdžiui, kaip Jėzus atrodė atsimainęs. „Ten Jis atsimainė jų akivaizdoje. Jo veidas sužibo kaip saulė, o drabužiai tapo balti kaip šviesa“ (Mt 17, 2).

Kaip saulė negali būti suvokiama, išskyrus jos šviesos spinduliavimą, Dievas yra žinomas per Jėzų. Mūsų požiūriu, abu yra viena. Kadangi Dievo šlovė yra pati šviesa, nėra skirtumo tarp Dievo ir Jėzaus, kaip ir nėra skirtumo tarp šviesos ir jos spindėjimo.

Laiške hebrajams taip pat parašyta, kad Jėzus yra Tėvo „esybės paveikslas“ (Hbr 1, 3). Palyginimo esmė yra ta, kad tarp Tėvo ir Sūnaus egzistuoja tobulas būties – arba esmės – atitikmuo. Atkreipkite dėmesį, kad žmonės turi Dievo panašumą, bet ne Jo esmę (Pr 1, 26). Tačiau Sūnus su Tėvu dalijasi ta pačia esme. Nestebina, kad Jėzus pasakė: „Kas yra matęs Mane, yra matęs Tėvą“ (Jn 14, 9).

`Kodėl puiki žinia yra tai, kad Jėzus mums atskleidžia Tėvo charakterį ir šlovę? Ką Jėzus mums sako apie tai, koks yra Tėvas?`