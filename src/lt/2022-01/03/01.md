---
title:  "Jėzus – pažadėtasis Sūnus"
date:   08/01/2022
---

### Šios savaitės tyrinėjimui skaitykite:
Iz 2, 2–3; Hbr 1, 1–4; Iš 24, 16–17; Iz 44, 24; Hbr 1, 10; Lk 1, 31–32; Hbr 1, 5.

> <p>Įsimintina eilutė:</p>
> „O dabar dienų pabaigoje Jis prabilo į mus per Sūnų, kurį paskyrė visatos paveldėtoju ir per kurį sutvėrė pasaulius. Jis, Dievo šlovės atšvaitas ir Jo esybės paveikslas. (Hbr 1, 2–3)

Iškart po to, kai Adomas ir Ieva nusidėjo, Dievas pažadėjo jiems ainiją (Palikuonį), Sūnų, kuris išvaduos juos iš priešo, sugrąžins prarastą paveldą ir įvykdys tikslą, kuriam jie buvo sukurti (Pr 3, 15). Šis Sūnus jiems ir atstovaus, ir juos atpirks užimdamas jų vietą ir galiausiai sunaikindamas žaltį.

> <p></p>
> „Kai Adomas ir Ieva pirmą kartą išgirdo šį pažadą, jie tikėjosi jo greito išsipildymo. Jie su džiaugsmu pasveikino savo pirmagimį sūnų, manydami, jog jis ir esąs Išvaduotojas. Tačiau pažadas vis nesipildė.“ (E. Vait, Su meile iš Dangaus, 2011, p. 26) 

Šis pažadas vėliau buvo patvirtintas Abraomui. Dievas prisiekė, kad jis turės palikuonį – Sūnų, per kurį gaus palaiminimą visos žemės tautos (Pr 22, 16–18; Gal 3, 16). Dievas tą patį padarė ir Dovydui. Jis pažadėjo Dovydui, kad jo sūnus bus Dievo pasirinktas kaip Jo paties Sūnus ir jis įsitvirtins kaip teisus valdovas visiems žemės karaliams (2 Sam 7, 12–14; Ps 89, 27–29). Tačiau nei Adomas, nei Ieva, nei Abraomas, nei Dovydas tikriausia net neįsivaizdavo, kad jų Sūnus Atpirkėjas bus pats Dievas.