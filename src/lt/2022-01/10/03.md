---
title:  Dievo kvietimas
date:   28/02/2022
---

`2. Perskaitykite Hbr 12, 18–21. Koks buvo Izraelio patyrimas prie Sinajaus kalno?`

Kai Dievas pašaukė Izraelį iš Egipto, Jis planavo asmeninius, artimus santykius su jais. Jis pasakė: „Jūs matėte, ką padariau egiptiečiams, kaip nešiau jus ant erelių sparnų ir pas save atsivedžiau“ (Iš 19, 4).

Taigi per Mozę Dievas davė būtinus nurodymus, kad paruoštų tautą susitikti su Juo. Tautai pirmiausia reikėjo pasišvęsti (Iš 19, 10–15). Tie, kurie žengs nepasirengę, mirs. Nepaisant to, kad tauta ruošėsi dvi dienas, „Tik ragui sugaudus ilguoju gaudesiu, jie galės kopti į kalną“  (Iš 19, 13). Jis norėjo, kad jie patirtų tą patį, ką patyrė Mozė ir seniūnai, kai jie užkopė į kalną ir „matė Izraelio Dievą“ (Iš 24, 9–11). Vėliau tauta suprato mačiusi Dievo šlovę ir „kad žmogus gali išlikti gyvas, nors jam yra kalbėjęs Dievas“ (Įst 5, 24). Tačiau atėjus konkrečiai akimirkai, jiems trūko tikėjimo. Po daugelio metų Mozė paaiškino: „jūs bijojote ugnies ir nekopėte į kalną“ (Įst 5, 5). Vietoj to jie paprašė Mozės būti tarpininku (Įst 5, 25–27; plg. Iš 20, 18–21).

Dievo šventumo apsireiškimas ant Sinajus turėjo išmokyti tautą „bijoti“ arba gerbti Jį. „Viešpaties baimė“ veda į gyvenimą, išmintį ir garbę (Įst 4, 10; plg. Ps 111, 10; Pat 1, 7; Pat 9, 10; Pat 10, 27), ir moko, kad Jis yra gailestingas ir maloningas (Iš 34, 4–8). Taigi, nors Dievas norėjo, kad Izraelis ateitų pas Jį, tauta išsigando ir paprašė Mozės būti tarpininku. Sinajaus įvykių aprašymas Laiške hebrajams pirmiausia pamini Mozės primintą tautos netikėjimą ir atsimetimą su aukso veršiu ir kaip jis bijojo susitikti su Dievu dėl jų nuodėmės (Įst 9, 19). Tautos reakcija prieštaravo Dievo planui jiems; reakcija buvo jų netikėjimo rezultatas.

`Kodėl neturėtume bijoti artintis prie švento Dievo dėka Jėzaus? Kokios vis dėlto yra sąlygos, kad galėtume artintis?`