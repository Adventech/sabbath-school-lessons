---
title:  Jėzus atveria kelią pro uždangą
date:   26/02/2022
---

### Šios savaitės tyrinėjimui skaitykite:
Hbr 9, 24; Iš 19, 3–4; Hbr 12, 18–21; Kun 16, 1–2; Hbr 10, 19–22; Kol 3, 1.

> <p>Įsimintina eilutė:</p>
> Mat Kristus įžengė ne į rankų darbo šventovę – tikrosios atvaizdą, bet į patį dangų, kad nuo dabar mus užtartų, stovėdamas priešais Dievo veidą.“ (Hbr 9, 24)

Mokiniams grįžus nuo Alyvų kalno, iškart po to, kai Jėzus užžengė į dangų, jie buvo kupini džiaugsmo ir triumfo. Jų Mokytojas ir Draugas užėmė galios padėtį pasaulio atžvilgiu ir pakvietė juos artintis prie Dievo Jo vardu visiškai pasitikint, kad Dievas atsakys palankiai į jų maldas (Jn 14, 13–14). Nors jie ir toliau gyveno pasaulyje, puolami piktų jėgų, jų viltis buvo stipri. Jie žinojo, kad Jėzus užžengė paruošti jiems vietą (Jn 14, 1–3). Jie žinojo, kad Jėzus yra jų išgelbėjimo vadovas ir kad Jis savo krauju nutiesė kelią į dangišką tėvynę.

Jėzaus užžengimas į dangų yra esminis Laiško hebrajams teologijai. Jis žymi Jėzaus valdymo ir Jo kaip Vyriausiojo Kunigo tarnystės vardan mūsų pradžią. Galiausiai, o tai svarbiau, Jėzaus užžengimas į dangų žymi tą akimirką, kai buvo paskelbta Naujoji Sandora, suteikianti priemones, kurių dėka mes galime drąsiai kreiptis į Dievą. Dabar mums teko privilegija artintis prie Dievo per Jėzų ir Jo teisumo nuopelnus.