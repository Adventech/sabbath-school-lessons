---
title:  Jėzus Tėvo akivaizdoje
date:   27/02/2022
---

`1. Perskaitykite Hbr 9, 24. Koks buvo Jėzaus užžengimo į dangų tikslas, pasak šios eilutės?`

Dievas nurodė Izraeliui, kad vyriškiai tris kartus per metus eis į Jeruzalę pasirodyti Viešpaties akivaizdoje su atnaša. Paskirtas laikas buvo per Paschą (Neraugintos duonos šventę), Savaičių šventę (Sekmines) ir Derliaus nuėmimo šventę (Palapinių šventę) (Iš 23, 14–17; Įst 16, 16). Per Paschą buvo švenčiamas Izraelio išvadavimas iš Egipto. Per Sekmines buvo švenčiama pjūtis, Naujojo Testamento laikais Sekminės buvo siejamos su Įstatymo suteikimu ant Sinajaus. Palapinių šventės metu buvo švenčiamas Dievo rūpestis Izraeliu dykumoje.

Hbr 9, 24 aprašytas Jėzaus pasirodymas Tėvo akivaizdoje. Jis įžengė į dangiškąją šventyklą, tikrąją, norėdamas ateiti į Dievo akivaizdą su geresne auka (Hbr 9, 23–24) – savo paties krauju.

Jėzus nuostabiai tiksliai įvykdė piligrimystės šventes. Jis mirė tą dieną, kai buvo ruošiamasi Paschai, devintą valandą, kai buvo aukojami Paschos  avinėliai (Jn 19, 14; Mt 27, 45–50). Trečią dieną Jėzus prisikėlė ir užžengė į dangų, užtikrinant, jog Jo auka buvo priimta (Jn 20, 17; 1 Kor 15, 20), kai kunigas turėjo pasiūbuoti pirmienų pėdą (Kun 23, 10–12). Po 40 dienų Jis užžengė atsisėsti Dievo dešinėje ir Sekminių dieną sudaryti Naująją Sandorą (Apd 1, 2).

Senovės Izraelio piligrimystės tikslas buvo pamatyti „Dievo veidą“ (Ps 42, 3). Tai reiškė Dievo palankumo patyrimą (Ps 17, 15). Panašiai hebrajų kalboje posakis „ieškoti Dievo veido“ reiškia prašyti Dievo pagalbos (2 Met 7, 14; Ps 27, 8; Ps 105, 4). Laiške hebrajams taip išreiškiamas Jėzaus užžengimas į dangų. Jėzus užžengė pas Dievą su tobula auka. Jėzus užžengė į dangų kaip mūsų pirmtakas Dievo akivaizdoje (Hbr 6, 19–20). Jis davė tvirtą pažadą tikintiesiems, kurie keliaudami „ieško tėvynės“, trokšta „geresnės tėvynės“, miesto... kurio statytojas ir kūrėjas būtų Dievas“ (Hbr 11, 10. 13–16).

`Vėlgi, kodėl tai, ką Kristus padarė ne tik ant kryžiaus, bet ir tai, ką Jis dabar daro danguje, turėtų mums suteikti išgelbėjimo užtikrinimą?`