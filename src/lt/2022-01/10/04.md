---
title:  Uždangos būtinybė
date:   01/03/2022
---

Uždangos atlieka dvigubą funkciją. Laiške hebrajams terminas uždanga (katepetasma) gali reikšti kiemo vartų uždangą (Iš 38, 18), įėjimo uždangą į šventyklos išorinę dalį (Iš 36, 37) arba vidinę uždangą, kuri atskyrė Šventų švenčiausiąją (Iš 26, 31–35). Šios uždangos buvo ir įėjimai, ir ribos, kurias galėjo peržengti tik konkretūs žmonės.

`3. Perskaitykite Kun 16, 1–2 ir Kun 10, 1–3. Koks įspėjimas užrašytas šiose eilutėse?`

Uždanga buvo apsauga kunigams, jiems tarnaujant švento Dievo akivaizdoje. Po nuodėmės su aukso veršiu Dievas pasakė Mozei, kad Jis nelydės jų į Pažadėtąjį kraštą, kad jų nesunaikintų, nes jie yra „kietasprandė tauta“ (Iš 33, 3). Taigi Mozė perkėlė susitikimo palapinę ir pastatė ją toli už stovyklos ribų (Iš 33, 7). Po to, kai Mozė užtarė, Dievas sutiko keliauti kartu su jų gretomis (Iš 33, 12–20), tačiau Jis nustatė keletą taisyklų, kad apsaugotų tautą, kol gyveno tarp jų.

Pavyzdžiui, Izraelis stovyklą įkurdavo griežta tvarka, viduryje padarant tuščiavidurę aikštę, kur buvo padangtė. Be to, levitai stovyklavo aplink padangtę, kad apsaugotų ją ir jos įrangą nuo pašaliečių (Sk 1, 51; Sk 3, 10). Tiesą sakant, jie buvo savotiška žmogiška uždanga, saugojusi Izraelio tautą: „Bet levitai statysis palapines aplink Sandoros Padangtę, kad [Dievo] rūstybė neištiktų izraelitų bendrijos. Levitai eis Sandoros Padangtės sargybą“ (Sk 1, 53).

Jėzus, kaip mūsų Kunigas, taip pat yra mūsų uždanga. Įsikūnydamas Dievas pasistatė savo palapinę mūsų gretose ir leido mums apmąstyti Jo šlovę (Jn 1, 14–18). Jis leido šventam Dievui gyventi netobulos tautos gretose.

`Pagalvokite, ką reiškė, kad Dievas Kūrėjas, sutvėręs Visatą, apsigyveno savo tautos gretose, kuri tuo metu buvo pabėgusių vergų tauta. Ko tai mus moko, koks artimas mums gali būti Dievas?`