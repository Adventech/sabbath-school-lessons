---
title:  Tolesniam tyrinėjimui
date:   04/03/2023
---

> <p></p>
> „Kristaus įžengimas į dangų buvo ženklas, kad Jo sekėjai turi gauti pažadėtąjį palaiminimą. Tam jie turėjo palaukti, kol pradės savo darbą. Įžengęs per dangaus vartus, Kristus atsisėdo į sostą, apsuptą Jį garbinančių angelų. Vos tik ši ceremonija buvo baigta, Šventoji Dvasia nužengė ant mokinių galinga srove, ir Kristus buvo iš tiesų pašlovintas – buvo atiduota ta garbė, kuri Jam kartu su Tėvu priklausė visą amžinybę. Sekminių dieną įvykęs Dvasios išliejimas buvo dangaus duotas ženklas, kad Atpirkėjo inauguracija baigta. Kaip žadėjo, Jis atsiuntė iš Dangaus savo sekėjams Šventąją Dvasią, kaip simbolį, kad Jis, Kunigas ir Karalius, gavo visą valdžią danguje ir žemėje bei yra savo tautos Pateptasis.“ (E. Vait, Apaštalų darbai, p. 30)

> <p></p>
> „Jie galėjo drąsiai tarti Jėzaus vardą – argi Jis nebuvo jų Draugas ir Vyresnysis Brolis? Artimai bendraudami su Kristumi, jie sėdėjo kartu su Juo danguje. Kokia ugninga kalba jie perteikė savo idėjas, liudydami apie Jį!“ (E. Vait, Apaštalų darbai, p. 35)

**Klausimai aptarimui:**

`1. Psalmininkas rašė: „Visa gyvastimi trokštu Dievo, gyvojo Dievo; kada nueisiu ir pamatysiu Dievo veidą?“ (Ps 42, 3) Kaip mes taip pat galime trokšti prisiartinti prie Dievo? Jei dabar nesidžiaugiame Dievo akivaizdoje, kai garbiname Jį ir tikėjimu prisiartiname prie Jo, ar džiaugsimės ateityje? Kokie veiksniai lemia džiaugsmą Dievo akivaizdoje?`

`2. Tikėjimą išjuokiančioje knygoje kažkas sukūrė robotą, neva tikintį už mus. Nors tai buvo parodija, kaip mes galime apsisaugoti ir nesielgti kaip Izraelis dykumoje, t.y. ieškoti tarpininkų tarp mūsų ir Dievo? Mes linkę leisti kitiems tyrinėti Raštą už mus ir jame rasti tiesos perlus. Kai kuriems gali kilti pagunda manyti, kad kitų maldos vardan jų turi didesnį svorį Dievo akivaizdoje nei jų pačių maldos. Kodėl turėtume vengti šių dvasinių spąstų? Kodėl, dėka Jėzaus, galime artintis prie Dievo nepadedami kitų?`

`3. Esminė Laiško hebrajams žinia – išganymo užtikrinimas. Kaip vis dėlto turime apsisaugoti, kad nesupainiotume perdėto pasitikėjimo savimi su šiuo užtikrinimu?`