---
title:  Ištikimasis kunigas Jėzus
date:   29/01/2022
---

### Šios savaitės tyrinėjimui skaitykite:
Hbr 5, 1–10; Pr 14, 18–20; 1 Pt 2, 9; Hbr 7, 1–3; Hbr 7, 11–16. 22. 26.

> <p>Įsimintina eilutė:</p>
> „Mums ir derėjo turėti tokį vyriausiąjį kunigą: šventą, nekaltą, tyrą, atskirtą nuo nusidėjėlių ir išaukštintą virš dangaus.“ (Hbr 7, 26)

Tarp Dievo ir mūsų egzistuojančią prarają sukėlė nuodėmė. Klausimas pasidarė dar sudėtingesnis, nes nuodėmė taip pat lėmė mūsų prigimties sugedimą. Dievas yra šventas, o nuodėmė negali išlikti Jo akivaizdoje; taigi mūsų pačių sugedusi prigimtis atskyrė mus nuo Dievo, lygiai kaip dvi vienodos magneto pusės stumia viena kitą. Be to, dėl mūsų sugedusios prigimties žmonėms buvo neįmanoma paklusti Dievo įstatams. Nuodėmė taip pat apima nesutarimą. Žmonės nebematė Dievo meilės ir gailestingumo bei laikė Jį rūsčiu ir reikliu.

Šią savaitę tyrinėsime nuostabius Tėvo ir Jėzaus atliktus darbus panaikinant šią prarają. Hebrajams 5–7 pateiktas kruopštus Jėzaus kunigystės tyrimas. Autorius gilinasi į jos kilmę ir tikslą (Hbr 5, 1–10), o paskui ragina skaitytojus į ją atsižvelgti (Hbr 5, 11–6, 8), bet labiau laikytis užtikrintos vilties, kurią ji teikia (Hbr 6, 9–20). Jis taip pat paaiškina Jo kunigystės ypatybes (Hbr 7, 1–10) ir jos reikšmę Dievo santykiams su tikinčiaisiais (Hbr 7, 11–28). Šią savaitę daugiausia dėmesio skirsime Hbr 5, 1–10 ir Hbr 7, 1–28.