---
title:  Efektyvus kunigas
date:   01/02/2023
---

„Jeigu tobulumas būtų buvęs pasiekiamas per levitų kunigystę – o tauta jos pagrindu buvo gavusi Įstatymą, – tai kam dar būtų reikėję iškilti kitam kunigui Melchizedeko būdu ir nesivadinti kunigu Aarono būdu?“ (Hbr 7, 11)

Kunigai yra tarpininkai tarp Dievo ir žmonių. Laiške hebrajams sakoma, kad levitų kunigai negalėjo suteikti visiškos ir patikimos prieigos prie Dievo, nes jie negalėjo parūpinti tobulumo (Hbr 7, 11. 18–19). Juk jie patys nebuvo tobuli; tad kaip jie galėtų kažkaip suteikti tobulumą kitiems?

Gyvulių aukojimas taip pat negalėjo apvalyti nusidėjėlio sąžinės. Aukojimo tikslas buvo kreipti dėmesį į Jėzaus tarnystę ir Jo auką, kuri vienintelė apvalys nuo nuodėmės (Hbr 9, 14; Hbr 10, 1–3. 10–14). Levitų kunigų funkcija ir jų atnašos buvo laikinos ir simbolinės. Per jų tarnystę Dievas norėjo paskatinti žmones patikėti būsima Jėzaus tarnyste, Dievo Avinėliu, „kuris naikina pasaulio nuodėmę!“ (Jn 1, 29)

`3. Perskaitykite Hbr 7, 11–16. Kodėl reikėjo keisti Įstatymą?`
												
Hbr 7, 12 paaiškinama, kad kunigystės pakeitimas padarė būtiną Įstatymo pakeitimą. – Kodėl? Nes buvo labai griežtas įsakymas, draudžiantis tarnauti kunigais tiems, kurie nebuvo iš Levio giminės ir Aarono palikuonys (Sk 3, 10; Sk 17, 4–5). Hbr 7, 13–14 paaiškinta, kad Jėzus buvo iš Judo giminės, todėl šis įsakymas draudė Jam būti kunigu. Taigi, Paulius teigia, kad paskyrus Jėzų kunigu, Dievas pakeitė kunigystės įstatymą.

Jėzaus atėjimas taip pat reiškė atnašavimo pakeitimą. Iš nusidėjėlių buvo reikalaujama atnašauti įvairių rūšių aukų permaldavimui (Kun 1–7), tačiau dabar, kai Jėzus atėjo ir atnašavo tobulą auką, gyvulių aukojimo įsakymas taip pat buvo panaikintas (Hbr 10, 17–18) dėl naujos Sandoros ir išsamesnio išganymo plano atskleidimo.

`agalvokite apie begalines gyvulių aukas, atnašautas senovėje, kurios visos nurodė į Jėzų, tačiau nė viena iš jų – ar net jos visos – negalėjo sumokėti kainos už mūsų nuodėmes. Kodėl už jas galėjo sumokėti tik Jėzaus mirtis?`