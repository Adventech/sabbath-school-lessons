---
title:  Tolesniam tyrinėjimui
date:   04/02/2022
---

> <p></p>
> „Kristus stebi. Jis žino viską apie mūsų naštas, pavojus ir sunkumus; ir Jo lūpos kupinos argumentų mūsų naudai. Savo užtarimus Jis pritaiko kiekvienos sielos poreikiams, kaip tai padarė Petro atveju... Mūsų Užtarėjo lūpos kupinos argumentų, kad išmokytų mėginamus, gundomus priešintis šėtonui. Jis aiškinasi kiekvieną priešo ėjimą. Jis įsakinėja įvykiams.“ (E. G. White, SDA Bible Commentary, 7 t., 931 p. (Letter 90, 1906))

> <p></p>
> „Šėtonas siekė amžinai atskirti Dievą ir žmogų, tačiau Kristuje mes dar glaudžiau susiliejame su Dievu negu iki nuopuolio. Prisimindamas mūsų prigimtį, Išgelbėtojas susisiejo su žmonija niekuomet nenutrūkstančiu ryšiu. ... Tai garantija, kad Dievas įvykdys savo žodį. ‘Juk kūdikis mums gimė! Sūnus duotas mums! Jis bus mūsų valdovas’. Dievas savo Sūnaus asmenyje prisiėmė žmogaus prigimtį ir užnešė ją į aukščiausią dangų. Visatos soste sėdi būtent Žmogaus Sūnus. Būtent Žmogaus Sūnaus vardas yra ‘Nuostabusis Patarėjas, Galingasis Dievas, Amžinasis Tėvas, Ramybės Kunigaikštis’ (Iz 9, 5). Aš Esu yra tarpininkas tarp Dievo ir žmogaus, savo rankomis sujungdamas juos abu. Tas, kuris yra ‘šventas, nekaltas, tyras, atskirtas nuo nusidėjėlių’, nesigėdija vadinti mus broliais (Hbr 7, 26; Hbr 2, 11). Kristuje susijungia žemės šeima ir dangaus šeima. Šlovingasis Kristus yra mūsų brolis. Dangus puoselėjamas žmonijoje, o žmonija gaubiama Begalinės Meilės.“ (E. Vait, Su meile iš Dangaus, 2011, p. 20)

**Klausimai aptarimui:**

`1. Pirmoje anksčiau pateiktoje ištraukoje rašoma: „Jo [Jėzaus] lūpos kupinos argumentų mūsų naudai“. Ką jums reiškia šis pažadas? Pagalvokite, ko tai mus moko apie Dievo meilę mums. Kodėl ši mintis drąsina? Kodėl mums reikia, kad kas nors argumentuotų mūsų naudai?`

`2. Antroje ištraukoje rašoma: „Kristuje mes dar glaudžiau susiliejame su Dievu negu iki nuopuolio“. Ką tai reiškia? Kaip galime patirti šį artumą ir kokios paguodos galite pasisemti iš šio patyrimo? Klasėje apibūdinkite, ką reiškia šis artumas ir ką reiškia jį patirti. Kaip Jo argumentai „mūsų naudai“ padeda mums turėti šį patyrimą?`