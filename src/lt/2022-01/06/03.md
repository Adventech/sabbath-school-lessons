---
title:  Panašus į Melchizedeką
date:   31/01/2022
---

`2. Perskaitykite Pr 14, 18–20 ir Hbr 7, 1–3. Kas buvo Melchizedekas ir kaip jis iš anksto simbolizavo Jėzų?`

Melchizedekas buvo ir karalius, ir kunigas. Jis taip pat buvo viršesnis už Abraomą, nes Abraomas atnešė jam dešimtinę. Panašiai Jėzus yra karalius ir kunigas (Hbr 1, 3); skirtingai nei Melchizedekas, Jėzus buvo be nuodėmės (Hbr 7, 26–28).

Hbr 7, 15 paaiškinama, kad Jėzus buvo kunigas „panašus į Melchizedeką“. Tokia yra ankstesnio Laiško hebrajams posakio „Melchizedeko būdu“ (Hbr 5, 6) reikšmė. Jėzus nebuvo Melchizedeko įpėdinis, tačiau Jo kunigystė buvo panaši į Melchizedeko.

Pavyzdžiui, Paulius sako, kad Melchizedekas neturėjo tėvo, motinos, genealogijos, gimimo ir mirties. Kai kurie teigė, kad Melchizedekas buvo Abraomo laikais įsikūnijęs Jėzus. Tačiau ši mintis neatitinka Laiško hebrajams dėstymo. Melchizedekas „panašus“ į Jėzų, o tai reiškia, kad Jis skyrėsi nuo Jėzaus (Hbr 7, 3).

Taip pat buvo manoma, kad Melchizedekas buvo dangiškoji būtybė, tačiau tai sugriautų Laiško hebrajams teiginį. Jei Melchizedekas būtų be tėvo, motinos, pradžios ar pabaigos, jis būtų pats Dievas. Tai kelia problemą. Dangiškoji, visiškai dieviška Melchizedeko kunigystė būtų buvusi prieš Jėzaus tarnystę. Jei taip būtų, kaip parašyta Laiške hebrajams: „kam dar būtų reikėję iškilti kitam kunigui?“ (Hbr 7, 11)

Vietoj to Laiške hebrajams pasinaudojama nutylėjimu dėl Melchizedeko gimimo, mirties ir genealogijos bei sukuriamas simbolis Jėzaus kunigiškai tarnystei (Pr 14, 18–20) ir Jėzaus amžinumui. Trumpai tariant, Melchizedekas buvo kanaanietis karalius kunigas, kaip Kristaus simbolis.

> <p></p>
> „Pats Kristus kalbėjo per aukščiausiojo Dievo kunigą Melchizedeką. Melchizedekas nebuvo Kristus, bet jis buvo Dievo balsas pasaulyje, Tėvo atstovas. Ir per visas praeities kartas Kristus kalbėjo; Kristus vedė savo tautą ir buvo pasaulio šviesa.“ (E. Vait, „Selected Messages“, 1 t., p.  409)

`Ko su Melchizedeku susijęs apreiškimas mus moko apie Dievo veikimą tarp tų, kuriems niekada neskelbė misionieriai?`