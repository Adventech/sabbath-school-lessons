---
title:  "Jėzus – sielos inkaras"
date:   05/02/2023
---

### Šios savaitės tyrinėjimui skaitykite:
Hbr 6, 4–6; Mt 16, 24; Rom 6, 6; Hbr 10, 26–29; Hbr 6, 9–13; Hbr 6, 17–20.

> <p>Įsimintina eilutė:</p>
> „Ji mums yra tarsi saugus ir tvirtas sielos inkaras, prasiskverbiantis pro uždangą vidun, kur už mus kaip pirmtakas įžengė Jėzus, tapęs amžiams vyriausiuoju kunigu Melchizedeko būdu.“ (Hbr 6, 19–20)

Hbr 5, 11–6, 20 pertraukiamas teologinis Jėzaus kunigystės mūsų naudai pristatymas. Paulius įterpia griežtą įspėjimą dėl atsimetimo nuo Kristaus pavojų.

Akivaizdu, kad žmonėms grėsė tikras pavojus nusiristi slidžiu savigailos ir netikėjimo šlaitu. Apaštalas Paulius nerimavo, kad šio laiško skaitytojų ir klausytojų dvasiniai pojūčiai atbuko dėl sunkių aplinkybių, su kuriomis jie susidūrė, ir todėl jie liovėsi augę Evangelijos supratimu ir patyrimu.

Ar toks pavojus negresia mums visiems, kai dėl išbandymų nusimename ir atsimetame?

Griežtas įspėjimas baigiasi meiliu padrąsinimu. Paulius išreiškia pasitikėjimą savo skaitytojais ir išaukština Jėzų kaip Dievo nesulaužomo išgelbėjimo pažado jiems įsikūnijimą (Hbr 6, 9–20). Šis perspėjimo ir padrąsinimo ciklas kartojamas Hbr 10, 26–39.

Mes tyrinėsime šį ciklą ir sutelksime dėmesį į stiprius Jėzaus mums teikiamus padrąsinimo žodžius.