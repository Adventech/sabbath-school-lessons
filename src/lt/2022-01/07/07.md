---
title:  Tolesniam tyrinėjimui
date:   11/02/2022
---

E. Vait, Apaštalų darbai, p. 400–405; Su meile iš Dangaus, 2011, p. 662–669.

> <p></p>
> „Kova su savimi – pati sunkiausia kova, kokia tik gali būti. Kad nuslopintume savąjį ‘aš’ ir paklustume Dievo valiai, turime pakovoti su savimi. Bet be atsidavimo Dievui neįmanoma atsinaujinti šventam gyvenimui.“ (E. Vait, Kelias pas Kristų, p. 43)

> <p></p>
> „Jonas troško tapti panašus į Jėzų, ir, keičiamas Kristaus meilės, jis darėsi kuklus bei nuolankus. Savasis ‘aš’ pasislėpė Jėzuje. Labiau už visus savo bendražygius Jonas atsidavė to nuostabaus gyvenimo jėgai. ... Būtent gili Jono meilė Kristui įkvėpė jam nuolatinį troškimą būti šalia savo Mokytojo. Išgelbėtojas mylėjo visus Dvylika, tačiau Jono dvasia buvo imliausia. Jis buvo jaunesnis už kitus ir su vaikišku pasitikėjimu atvėrė savo širdį Jėzui. Taip jis pelnė didesnes Kristaus simpatijas, ir per jį žmones pasiekė giliausias dvasinis mokymas. ... Jį pakeitęs šventumo grožis spinduliavo nuo jo krikščionišku skaistumu. Jis žvelgė į Gelbėtoją su meile ir begaline pagarba, kol vienintelis jo troškimas būti panašiam į Kristų ir bendrauti su Juo sustiprėjo, o jo charakteris ėmė atspindėti jo Mokytojo charakterį.“ (E. Vait, Apaštalų darbai, p. 404)

**Klausimai aptarimui:**

`1. Jono, mylimojo mokinio, ir Judo Iskarioto gyvenimas išryškina svarbų kontrastą. Pamatęs Joną ir jo brolį, Jėzus juos pavadino perkūno sūnumis (Boanerges). Jonas turėjo rimtų ydų. Judas taip pat turėjo ydų, tačiau jos nebuvo dramatiškesnės ar rimtesnės už Jono. Kodėl Jonas tapo panašus į Jėzų, o Judas nusidėjo Šventajai Dvasiai? Koks buvo skirtumas?`

`2. Jėzus kviečia tikinčiuosius imti savo kryžių ir sekti Juo. Kuo skiriasi kryžiaus ėmimas ir pasidavimas aplinkinių užgauliojimui?`

`3. Kodėl Dievas reikalauja visiškai pavesti mūsų gyvenimą Jam? Koks yra laisvos valios ir išganymo santykis?`