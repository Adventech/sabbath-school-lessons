---
title:  Laiško hebrajams žinia
date:   01/01/2022
---

### Šios savaitės tyrinėjimui skaitykite:
Hbr 1, 5–14; Lk 1, 30–33; Ps 132, 1–5; Hbr 2, 14–16; Hbr 5, 1–4; 1 Pt 2, 9; Hbr 8, 8–12.

> <p>Įsimintina eilutė:</p>
> „Svarbiausia mūsų svarstymuose tai, kad mes turime tokį vyriausiąjį kunigą, kuris danguje atsisėdo Didybės sosto dešinėje.“ (Hbr 8, 1)

Žydų dokumente, parašytame keli dešimtmečiai po Laiško hebrajams, apie 100 m. po Kristaus, yra malda: „Visa tai aš kalbėjau Tavo akivaizdoje, Viešpatie, nes Tu sakei, kad būtent mums sukūrei šį pasaulį. ... O dabar, Viešpatie, štai šios tautos, kurios laikomos niekuo, valdo mus ir ryja. Bet mes, Tavo tauta, kuriuos Tu pavadinai savo pirmagimiais, uoliais Tau ir brangiausiais, esame atiduoti joms į rankas.“ (James H. Charlesworth, ed., The Old Testament Pseudepigrapha, vol. 1, [New York: Hendrickson Publishers, 1983], p. 536)

Laiško hebrajams skaitytojai tikriausia juto kažką panašaus. Jei jie buvo Dievo vaikai, kodėl jie patyrė tokias kančias?

Taigi Paulius rašė Laišką hebrajams, kad sustiprintų įtikėjusiųjų tikėjimą išbandymų metu. Jis priminė jiems (ir mums), kad Dievo pažadai bus įvykdyti per Jėzų, kuris sėdi Tėvo dešinėje ir netrukus mus parves namo. Tuo tarpu Jėzus tarpininkauja mums Tėvo palaiminimais. Taigi mes turime iki galo tvirtai laikytis tikėjimo.