---
title:  Jėzus yra mūsų tarpininkas
date:   03/01/2022
---

Įdomi Senojo Testamento teologijos samprata yra ta, kad pažadėtas Dovydo giminės karalius atstovautų tautai Dievo akivaizdoje.

`2. Palyginkite Iš 4, 22–23 su 2 Sam 7, 12–14; Įst 12, 8–10 su 2 Sam 7, 9–11; ir Įst 12, 13–14 su Ps 132, 1–5. 11–14. Kokius pažadus Izraeliui įvykdys pažadėtas Dovydo giminės karalius?`

Izraelis buvo Dievo sūnus, ir Dievas jam suteiks vietą, kur jis ilsėsis nuo savo priešų. Dievas taip pat pasirinko vietą tarp izraelitų, kur gyvuos Jo vardas. Šie pažadai Izraeliui buvo perduoti pažadėtam Dovydo giminės karaliui. Jis bus priimtas kaip Dievo sūnus, Dievas suteiks jam poilsį nuo priešų ir jis pastatys Dievo šventyklą Sione, kur gyvuos Dievo vardas. Tai reiškia, kad Dievas įvykdys savo pažadus Izraeliui per pažadėtąjį Dovydo giminės karalių. Pastarasis atstovaus Izraeliui Dievo akivaizdoje.

Atstovo įtraukimas į Dievo ir Izraelio santykius leido įamžinti jų Sandoros santykius. Mozės Sandora reikalavo viso Izraelio ištikimybės, kad sulauktų Dievo apsaugos ir palaiminimų (žr. Joz 7, 1–13). Tačiau Dovydo Sandora užtikrino Dievo Sandoros palaiminimus Izraeliui dėka vieno asmens, Dovydo giminės karaliaus, ištikimybės.

Deja, Dovydo giminės karaliai dažniausia nebuvo ištikimi ir Dievas negalėjo palaiminti Izraelio taip, kaip norėjo. Senajame Testamente yra daug pasakojimų, kokie neištikimi iš tikrųjų buvo šie karaliai.

Gera žinia yra ta, kad Dievas siuntė savo Sūnų gimti kaip Dovydo Sūnui, ir Jis buvo visiškai ištikimas. Todėl Dievas galėjo įvykdyti Jame visus savo tautai duotus pažadus. Kai Dievas laimina karalių, nauda tenka visai jo tautai. Štai kodėl Jėzus yra Dievo palaiminimo mums Tarpininkas. Jis yra Tarpininkas tuo, kad yra kanalas, kuriuo teka Dievo palaiminimas. Galutinė mūsų išganymo viltis siejama tik su Jėzumi ir tuo, ką Jis padarė dėl mūsų.

`Pagalvokite, kaip dažnai buvote neištikimi jums tenkančios Sandoros daliai. Ko tai mus moko, kaip dėl išganymo mes turime pasikliauti tik Jėzumi?`