---
title:  Tolesniam tyrinėjimui
date:   07/01/2022
---

Nepaisant visų gerų ir viltingų Laiško hebrajams tiesų, taip pat yra keletas įspėjimų, pasiekiančių kulminaciją 10–12 skyriuose.

Šiuose skyriuose yra bent du bendri elementai. Pirmiausia, jie visi palygina dykumos kartą su Laiško hebrajams skaitytojais. Antra, jie ragina mus tikėti.

Dykumos karta matė nuostabią Dievo galią, apreikštą Egipte ženklais ir stebuklais. Jie taip pat girdėjo Dievą kalbant nuo Sinajaus kalno, Dešimt įsakymų. Naktį jie matė ugnies stulpą, o dieną – saugantį debesį. Jie valgė maną, duoną iš dangaus. Jie taip pat gėrė vandenį, kuris tryško iš uolų, kur tik jie įkurdavo stovyklą. Bet atvykę prie Pažadėto krašto sienų, jie nepasitikėjo Dievu. Jiems stigo tikėjimo, kuris yra pagrindas to, ko reikalauja Dievas. „Be tikėjimo neįmanoma patikti Dievui“ (Hbr 11, 6).

Paulius sako, kad mes, kaip ir dykumos karta, taip pat esame prie Pažadėto krašto sienų (Hbr 10, 37–39). Tačiau mums tenka didesnės privilegijos ir atsakomybė. Negirdėjome Dievą kalbant ant Sinajaus kalno, bet per Šventąjį Raštą matėme didesnį Dievo apreiškimą – Dievą kūne, Jėzų Kristų (Hbr 12, 18–24). Kyla klausimas: ar turėsime tikėjimo? Autorius ragina mus sekti puikiomis asmenybėmis, užbaigiant pačiu Jėzumi.

**Klausimai aptarimui:**

`1. Sužinojome, kad Jėzus yra mūsų išvaduotojas, kuris eina pirma mūsų į kovą su velniu. Kaip mes galime kovoti kartu, vieningai, kaip bažnyčia po mūsų Išvaduotojo? Kas užkerta kelią šiai vienybei? Kaip šėtonas gali susilpninti mus kaip bažnyčią? Kaip šėtonas silpnino Izraelį praeityje?`

`2. Kaip tikintieji, mes esame kunigų bendruomenė, kuriai vadovauja Dievas. Kaip jūsų vietinė bendruomenė gali atnašauti Dievui geresnes aukas ir gerus darbus? Būkite konkretūs ir praktiški.`

`3. Kuo mūsų padėtis panaši į dykumos kartos prieš pat jai įžengiant į Pažadėtąjį kraštą? Ko galime pasimokyti iš panašumų?` 