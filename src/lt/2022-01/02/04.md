---
title:  Jėzus yra mūsų išvaduotojas
date:   04/01/2022
---

`3. Palyginkite 1 Sam 8, 19–20 ir Hbr 2, 14–16. Ko izraelitai ieškojo karaliuje ir kaip šie norai išsipildė Jėzuje?`

Izraelitai norėjo, kad karalius būtų jų teisėjas ir vadovas mūšyje, nes pamiršo, jog Dievas yra jų karalius. Dievo visiškas tautos valdymo atkūrimas atėjo kartu su Jėzumi. Būdamas mūsų karaliumi, Jėzus veda mus kovoje su priešu.

Hbr 2, 14–16 Jėzus apibūdinamas kaip silpnų žmonių išvaduotojas. Kristus nugali velnią vienas prieš vieną kovoje ir išvaduoja mus iš vergijos. Šis aprašymas mums primena kovą tarp Dovydo ir Galijoto. Pateptas karaliumi (1 Sam 16), Dovydas išgelbėjo savo brolius nuo vergovės nugalėdamas Galijotą. Pagal kovos taisykles, nugalėtojas pavergs kitos šalies žmones (1 Sam 17, 8–10). Taigi Dovydas veikė kaip Izraelio išvaduotojas. Jis atstovavo izraelitams.

`4. Perskaitykite Iz 42, 13 ir Iz 59, 15–20. Kaip Jehova save apibūdina šiose eilutėse?`

Hbr 2, 14–16 užsimenama apie mintį, kad Dievas išgelbės Izraelį vienas prieš vieną kovoje. Atkreipkite dėmesį į šią Izaijo knygos eilutę: „Viešpats šitaip atsako: ‘Žinoma! Belaisviai bus atimti iš galiūno ir grobis išplėštas iš tirono! Aš pats esu tavo reikalo gynėjas, Aš pats išvaduosiu tavo vaikus’“ (Iz 49, 25).

Būdami krikščionys, mes dažnai galvojame, kad dalyvaujame vienas prieš vieną kovoje su šėtonu. Skaitant Ef 6, 10–18 paaiškėja, kad taip, mes kovojame su velniu. Bet Dievas yra mūsų išvaduotojas, ir Jis eina į mūšį pirma mūsų. Mes esame Jo kariuomenės dalis; todėl mes turime naudoti Jo šarvus. Be to, mes nekovojame vieni. Efeziečiams 6 vartojama daugiskaita. Mes, kaip bažnyčia, apsivelkame šarvus ir kovojame kartu su mūsų išvaduotoju, pačiu Dievu.

`Ką reiškia apsivilkti Dievo šarvus? Tai yra, kasdienėje kovoje su savimi, pagundomis ir pan., kaip mes galime pasinaudoti jėga, kuri Dievo galia leidžia mums likti ištikimiems?`