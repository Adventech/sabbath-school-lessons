---
title:  Jėzus yra mūsų vyriausiasis kunigas
date:   05/01/2023
---

Hebrajams 5–7 pristatoma antroji Jėzaus funkcija. Jis yra mūsų Vyriausiasis Kunigas. Autorius paaiškina, kad tai įvykdo pažadą, kurį Dievas davė pažadėtam Dovydo giminės karaliui, kad jis bus „kunigas per amžius Melchizedeko būdu“ (Ps 110, 4; Hbr 5, 5–6).

`5. Perskaitykite Kun 1, 1–9; Kun 10, 8. 11; Mal 2, 7; Sk 6, 22–26 ir Hbr 5, 1–4. Kokias funkcijas kunigas atliko?`

Kunigai buvo paskirti žmonių vardu jiems atstovauti ir tarpininkauti jų santykiams su Dievu ir su Juo susijusiems dalykams. Kunigas buvo tarpininkas. Tai pasakytina apie bet kokią kunigystės sistemą – žydų, graikų, romėnų ar bet kurią kitą. Kunigas leidžia mums patirti santykius su Dievu, o viskuo, ką kunigas daro, siekiama palengvinti mūsų ir Dievo santykius.

Kunigas atnašauja aukas vardan žmonių. Žmonės negali asmeniškai atnešti šių aukų Dievui. Kunigas žino, kaip mes galime atnašauti tinkamą auką, kad mūsų dovanos būtų priimtinos Dievui arba kad jos galėtų užtikrinti apvalymą ir atleidimą.

Kunigai taip pat mokė žmones Dievo Įstatymo. Jie buvo Dievo įsakų mokovai ir buvo atsakingi už jų paaiškinimą ir taikymą.

Galiausiai kunigai taip pat privalėjo laiminti Jehovos vardu. Per juos Dievas tarpininkavo savo gerą valią ir žmonėms naudingą tikslą.

Tačiau 1 Pt 2, 9 matome ką kita. Mes – tikintys Jėzumi – esame vadinami karališkąja kunigyste. Šis vaidmuo reiškia neįtikėtinas privilegijas. Kunigai galėjo kreiptis į Dievą šventykloje. Šiandien mes galime pasitikėdami malda artintis prie Dievo (Hbr 4, 14–16; Hbr 10, 19–23). Taip pat yra svarbių pareigų. Privalome bendradarbiauti su Dievu Jo darbe išgelbėjant pasaulį. Jis nori, kad mes mokytume ir kitiems paaiškintume Dievo įstatus ir nurodymus. Jis taip pat nori, kad atnašautume gyrių ir gerus darbus, kurie Jam patinka. Kokia privilegija ir kokia atsakomybė!

`Kokį skirtumą mūsų gyvenime turėtų nulemti tai, kad mes iš tikrųjų esame „karališkoji kunigystė“? Kaip ši tiesa turėtų paveikti mūsų gyvenimą?`