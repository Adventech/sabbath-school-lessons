---
title:  Laiškas hebrajams ir mums
date:   25/12/2022
---

### Šios savaitės tyrinėjimui skaitykite:
Hbr 2, 3–4; 1 Pt 4, 14. 16; Hbr 13, 1–9. 13; 1 Kar 19, 1–18; Hbr 3, 12–14; Skaičių 13.

> <p>Įsimintina eilutė:</p>
> „Taip, reikia jums ištvermės, kad, įvykdę Dievo valią, gautumėte, kas pažadėta.“ (Hbr 10, 36)

Ar kada įsivaizdavote, ką reikštų išgirsti Jėzų ar vieną iš apaštalų pamokslaujant? Mes turime rašytines kai kurių jų pamokslų ištraukas ir santraukas, tačiau jose pateikiama tik ribota mintis, ką reiškė jų klausytis. Tačiau Dievas Šventajame Rašte mums išsaugojo bent vieną visą pamokslą – Pauliaus laišką hebrajams.

Paulius, Laiško hebrajams autorius, savo kūrinį įvardijo kaip „paraginimo žodį“ (Hbr 13, 22). Šis posakis buvo naudojamas pamokslui nusakyti tiek sinagogoje (Apd 13, 15), tiek krikščionių pamaldose (1 Tim 4, 13). Taigi teigiama, kad Laiškas hebrajams yra pats ankstyviausias mūsų turimas „visas krikščioniškas pamokslas“. Laiškas hebrajams buvo skirtas tikintiesiems, priėmusiems Jėzų, kurie vėliau patyrė sunkumų. Kai kurie buvo viešai išjuokti ir persekiojami (Hbr 10, 32–34). Kiti susidūrė su finansinėmis problemomis (Hbr 13, 5–6). Daugelis buvo pavargę ir pradėjo abejoti savo tikėjimu (Hbr 3, 12–13). Ar šiandien kas nors iš mūsų galime juos suprasti?

Tačiau apaštalas jaudinančiame pamoksle metė jiems iššūkį (ir, be abejo, mus), kad jie tvirtai tikėtų Jėzumi ir kreiptų žvilgsnį į Jėzų, dabar tarnaujantį dangiškojoje šventykloje.