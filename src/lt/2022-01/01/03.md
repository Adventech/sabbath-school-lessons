---
title:  Kova
date:   27/12/2022
---

Įtikėjusiesiems išpažinus savo tikėjimą Kristumi ir prisijungtus prie bažnyčios, jie nustatė riboženklį, skiriantį juos nuo likusios visuomenės. Deja, tai tapo konfliktų šaltiniu, nes atskyrimas netiesiogiai lėmė neigiamą nusistatymą jų bendruomenės ir jos vertybių atžvilgiu.

`2. Perskaitykite Hbr 10, 32–34 ir Hbr 13, 3. Koks buvo skaičiusiųjų Laišką hebrajams patyrimas po jų atsivertimo?`

Labai tikėtina, kad Laiško hebrajams skaitytojai žodžiais ir fiziškai nukentėjo nuo minios, sukurstytos priešininkų (pvz., Apd 16, 19–22; Apd 17, 1–9). Jie taip pat buvo įkalinti ir, galimai, sumušti, nes pareigūnai turėjo teisę ir bausti, ir įkalinti, dažnai nesilaikant atitinkamų teismo normų, kol renkami įrodymai (pvz., Apd 16, 22–23).

`3. Perskaitykite Hbr 11, 24–26 ir 1 Pt 4, 14. 16. Kaip Mozės ir 1 Petro laiško skaitytojų patyrimas padeda mums suprasti, kodėl įtikėjusieji krikščionys buvo persekiojami?`

Kęsti Kristaus paniekinimą paprasčiausiai reiškė susitapatinti su Kristumi ir iškęsti gėdą bei užgauliojimą, kurį nulemia šis susitapatinimas. Visuomenės priešiškumas krikščionims buvo jų išskirtinio religinio pasišventimo rezultatas. Žmones gali įžeisti religiniai papročiai, kurių jie nesupranta, arba tikintieji, dėl kurių gyvenimo būdo ir doros kiti gali jaustis kalti ar sugėdinti. Pirmojo šimtmečio viduryje Tacitas laikė krikščionis kaltais dėl „neapykantos žmonijai.“ ((Alfred J. Church and William J. Brodribb, trans., The Complete Works of Tacitus, (New York: The Modern Library, 1942) Annals 15.44.1.) Kad ir kokia būtų tiksli tokio kaltinimo priežastis, tikrai nepagrįsta, daugelis ankstyvųjų krikščionių, pavyzdžiui, tų, kuriems Paulius parašė šį laišką, kentėjo dėl savo tikėjimo.

`Visi kenčia, krikščionys ar ne. Ką vis dėlto reiškia kentėti dėl Kristaus? Kiek kančių patiriame dėl Kristaus ir kiek jų sukelia mūsų pačių sprendimai?`