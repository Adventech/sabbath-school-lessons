---
title:  "Jėzus – tobuloji auka"
date:   19/02/2023
---

### Šios savaitės tyrinėjimui skaitykite:
Hbr 9, 15; Pr 15, 6–21; Jer 34, 8–22; Ef 3, 14–19; Hbr 7, 27; Hbr 10, 10; Hbr 9, 22–28.

> <p>Įsimintina eilutė:</p>
> „Vienintele atnaša Jis šventinamuosius padarė tobulus amžiams.“ (Hbr 10, 14)

Mintis, kad pripažintą kaltu ir ant kryžiaus nužudytą žmogų derėtų garbinti kaip Dievą senovės protui buvo nepriimtina. Retas kryžiaus minėjimas romėnų literatūroje rodo jų pasibjaurėjimą šia mintimi. Žydus Įstatymas mokė, jog žmogus, kuris kabo ant medžio, buvo Dievo prakeiktas (Įst 21, 23).

Taigi pirmieji motyvai krikščioniškuose katakombų paveiksluose buvo povo (tariamai simbolizuojančio nemirtingumą), balandžio, atleto pergalės palmės šakos ir žuvies. Vėliau pasirodė kitos temos, Nojaus laivo; Abraomo, aukojančio aviną vietoje Izaoko; Danieliaus liūtų duobėje; išspjaunamo iš didžuvės Jonos; piemens, nešančio avį; arba stebuklų, pavyzdžiui, paralyžiuotojo išgydymo ir Lozoriaus prikėlimo. Tai buvo išganymo, pergalės ir globos simboliai. Kita vertus, kryžius perteikė pralaimėjimą ir gėdą. Vis dėlto būtent kryžius tapo krikščionybės simboliu. Tiesą sakant, Paulius Evangeliją tiesiog vadino „žodžiu apie kryžių“ (1 Kor 1, 18).

Šią savaitę žvelgsime į kryžių, koks jis nusakomas Laiške hebrajams.