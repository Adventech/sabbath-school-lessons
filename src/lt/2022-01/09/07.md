---
title:  Tolesniam tyrinėjimui
date:   25/02/2022
---

E. Vait, Su meile iš Dangaus, 2011, 689–704 p.; p. 705–712.

Profesorius Jiri Moskala paaiškino šį teismą iki Atėjimo. Dievui „nereikia rodyti mano nuodėmių tarsi vitrinoje. Priešingai, Jis visų pirma rodys savo nuostabią keičiančią galingą malonę, o visos visatos akivaizdoje Jis, kaip tikras viso mano gyvenimo liudytojas, paaiškins mano nusistatymą Dievo atžvilgiu, mano vidinius motyvus, mąstymą, mano darbus, mano orientaciją ir gyvenimo kryptį. Jis visa tai parodys. Jėzus paliudys, kad padariau daug klaidų, kad sulaužiau Jo šventą Įstatymą, bet taip pat atgailavau, prašiau atleidimo ir buvau pakeistas Jo malonės. Jis paskelbs: ‘Mano kraujo pakanka nusidėjėliui Moskalai, jo gyvenimo kryptis dabar tenka Man, jo nusistatymas Mano ir kitų žmonių atžvilgiu yra šiltas ir nesavanaudiškas, jis yra patikimas, jis yra Mano šaunus ir ištikimas tarnas.“ (Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): p. 155)

> <p></p>
> „Ir atpirktieji, ir niekada nenusidėjusios būtybės Kristaus kryžiuje atras savo mokslą ir savo giesmę. Bus regima, kad šlovė, kuria spindi Jėzaus veidas, yra pasiaukojančios meilės šlovė. Golgotos šviesoje bus matyti, kad savęs atsižadančios meilės Įstatymas yra gyvybės Įstatymas žemei ir dangui; kad meilė, kuri ‘neieško sau naudos’, kyla iš Dievo širdies; ir kad charakteryje To, kuris gyvena šviesoje, prie kurios joks žmogus negali prisiartinti, apsireiškia Nuolankusis ir Švelnusis.“ (E. Vait, Su meile iš Dangaus, 2011, p. 13)

**Klausimai aptarimui:**

`1. Žmonės visada buvo linkę atnašauti Dievui įvairias aukas mainais į atleidimą ar išganymą. Vieni atnašavo didvyriškus atgailos darbus (ilgas keliones ir t.t.), kiti atnašavo viso gyvenimo tarnystę arba savęs išsižadėjimo darbus ir pan. Kaip tai reikėtų vertinti atsižvelgiant į Jėzaus auką ir Šventojo Rašto mokymą, kad po kryžiaus nebereikia aukos? (Dan 9, 27; Hbr 10, 18)`

`2. Tuo pačiu metu, koks yra aukos vaidmuo tikinčiojo gyvenime? Ką Jėzus turėjo omenyje sakydamas, kad turime imti kryžių ir sekti Jį (Mt 16, 24), ar apaštalas Paulius, sakydamas, kad mes turėtume „aukoti savo kūnus kaip gyvą, šventą, Dievui patinkančią auką?“ (Rom 12, 1) Kas sieja Jėzaus ir Pauliaus nurodymus? (Mt 16, 24; Rom 12, 1 ir Hbr 13, 15–16)` 