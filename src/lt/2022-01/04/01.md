---
title:  "Jėzus – mūsų ištikimasis Brolis"
date:   15/01/2023
---

### Šios savaitės tyrinėjimui skaitykite:
Kun 25, 25–27; Hbr 2, 14–16; Hbr 11, 24–26; 1 Kor 15, 50; Hbr 5, 8–9; Hbr 12, 1–4.

> <p>Įsimintina eilutė:</p>
> „Kadangi vaikų kraujas ir kūnas bendri, tai ir Jis lygiomis juos prisiėmė, idant mirtimi sunaikintų tą, kuris turėjo mirties valdžią, tai yra velnią.“ (Hbr 2, 14)

Hebrajams 1 Jėzų nusako kaip Dievo Sūnų, angelų valdovą, Dievo šlovės atšvaitą ir Jo esybės paveikslą (Hbr 1, 3). Hebrajams 2 Jėzus yra Žmogaus Sūnus, padarytas mažesniu už angelus ir priėmęs žmogaus prigimtį su visais silpnumais, net mirtingumu (Hbr 2, 7).

Hebrajams 1 Dievas apie Jėzų sako: „Tu esi Mano Sūnus“ (Hbr 1, 5). Hebrajams 2 Jėzus žmonių vaikus vadina savo broliais (Hbr 2, 12).

Hebrajams 1 Tėvas paskelbia aukščiausią Sūnaus valdžią (Hbr 1, 8–12). Hebrajams 2 Sūnus patvirtina savo ištikimybę Tėvui (Hbr 2, 13).

Hebrajams 1 Jėzus yra dangaus Viešpats, Kūrėjas, Išlaikytojas ir Valdovas. Hebrajams 2 Jėzus yra Vyriausiasis Kunigas, gailestingas ir ištikimas.

Apibendrinant galima pasakyti, kad Jėzaus kaip ištikimo ir gailestingo Brolio apibūdinimas atsispindi Sūnaus, geriausiai apreiškusio amžiną Dievą Kūrėją, nusakyme (Hbr 1, 1–4).