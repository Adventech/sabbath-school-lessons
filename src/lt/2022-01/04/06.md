---
title:  Brolis kaip pavyzdys
date:   20/01/2022
---

Kita priežastis, kodėl Jėzus priėmė mūsų žmogišką prigimtį ir gyveno tarp mūsų, buvo ta, kad Jis galėtų būti mums pavyzdžiu, vienintelis, kuris galėtų mums parodyti, kaip teisingai gyventi Dievo akivaizdoje.

`7. Perskaitykite Hbr 12, 1–4. Pasak apaštalo, kaip turėtume bėgti krikščioniško gyvenimo lenktynėse?`

Šioje vietoje Jėzus yra ilgo asmenybių, kurias apaštalas pateikia kaip tikėjimo pavyzdžius, sąrašo kulminacija. Šios eilutės Jėzų vadina mūsų tikėjimo vadovu ir ištobulintoju. Graikų kalbos žodį archegos („vadovas“) taip pat galima išversti – „pradininkas“. Jėzus yra lenktinių pradininkas ta prasme, kad Jis pirmauja tikinčiųjų atžvilgiu. Iš tikrųjų Hbr 6, 20 Jėzus pavadintas mūsų pirmtaku. Žodis „ištobulintojas“ perteikia mintį, kad Jėzus pasitikėjimą Dievu parodė tyriausia forma. Ši eilutė moko, kad Jėzus yra pirmasis sėkmingai bėgęs mums paskirtose lenktynėse, ir kad Jis ištobulino gyvenimą tikėjimu.

Hbr 2, 13 parašyta: „Ir vėl: Aš juo pasitikėsiu. Ir vėl: Štai Aš ir vaikai, kuriuos davė Man Dievas“. Čia Jėzus sako, kad Jis pasikliaus Dievu. Tai nuoroda į Iz 8, 17–18.

Izaijas ištarė šiuos žodžius susidūręs su siaubinga Sirijos grėsme Šiaurės Izraeliui (Iz 7, 1–2). Jo tikėjimas buvo priešpastatytas karaliaus Ahazo netikėjimui (2 Kar 16, 5–18). Dievas ragino Ahazą pasikliauti Juo ir paprašyti ženklo, kad Jis jį išgelbės (Iz 7, 1–11). Dievas jau pažadėjo jam kaip Dovydo sūnui apsaugoti Ahazą kaip savo paties sūnų. Dabar Dievas maloningai pasiūlė Ahazui patvirtinti tą pažadą ženklu. Tačiau Ahazas atsisakė prašyti ženklo ir vietoj to išsiuntė pasiuntinius pas Asirijos karalių Tiglat Pileserą sakydamas: „Aš tavo tarnas ir tavo sūnus“ (2 Kar 16, 7). Kaip liūdna! Ahazas labiau norėjo būti Tiglat Pilesero nei Dievo sūnumi.

Tačiau Jėzus pasitikėjo Dievu ir pažadu, kad paties Jo priešus po kojomis (Hbr 1, 13; Hbr 10, 12–13). Dievas davė mums tą patį pažadą, ir mes turime Juo pasitikėti, kaip ir Jėzus (Rom 16, 20).

`Kaip mes galime išmokti pasikliauti Dievu, kasdien priimdami sprendimus, kurie parodytų šį pasitikėjimą? Kokį kitą svarbų sprendimą jums teks priimti, ir kaip galite užtikrinti, kad jis parodys pasitikėjimą Dievu?`