---
title:  Tolesniam tyrinėjimui
date:   21/01/2022
---

Hbr 2, 13 užrašyti Jėzaus žodžiai Tėvui, kalbant apie brolius: „Štai Aš ir vaikai, kuriuos Man davė Dievas“ (Hbr 2, 13). Patrikas Grėjus (Patrick Gray) teigia, kad Jėzus čia apibūdinamas kaip savo brolių globėjas. Romėniška tutela impuberum sistema nulėmė, kad mirus tėvui, „Auklėtojas, dažnai vyresnis brolis, tapdavo atsakingas už nepilnamečių vaikų priežiūrą ir jų paveldėjimą, kol jie sulauks pilnametystės, taip pabrėžiant natūralią vyresnio brolio pareigą rūpintis savo jaunesniais broliais ir seserimis.“ (Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003], p. 126) Tai paaiškina, kodėl Laiške hebrajams mes vadinami Jėzaus broliais ir seserimis, taip pat Jo vaikais. Kadangi mūsų vyresnysis brolis Jėzus yra mūsų auklėtojas, globėjas ir gynėjas.

> <p></p>
> „Kristus atėjo į žemę, apsivilkdamas žmogiškumu ir būdamas žmogaus atstovu, kad kovoje su šėtonu parodytų, jog žmogus, kurį Dievas sukūrė, susijungęs su Tėvu ir Sūnumi gali paklusti kiekvienam dangaus reikalavimui.“ (E. Vait, „Selected Messages“, 1 t., p. 253)

> <p></p>
> „Savo gyvenimu ir pamokomis Kristus davė tobulą nesavanaudiško tarnavimo, kylančio iš Dievo, pavyzdį. Dievas negyvena sau. Ir kurdamas pasaulį bei viską išlaikydamas, Jis nuolatos tarnauja kitiems. ‘Jis juk leidžia savo saulei tekėti blogiesiems ir geriesiems, siunčia lietų ant teisiųjų ir neteisiųjų’ (Mt 5, 45). Šį tarnavimo idealą Dievas patikėjo savo Sūnui. Jėzui buvo leista stovėti žmonijos priešakyje ir savo pavyzdžiu mokyti, ką reiškia tarnauti.“ (E. Vait, Su meile iš Dangaus, 2011, p. 603)

**Klausimai aptarimui:**

`1. Laiškas hebrajams mums sako, kad Jėzus tapo mūsų broliu, norėdamas mus išgelbėti. Pagalvokite, ką tai reiškia, kalbant apie Dievo atliktą darbą norint mus išgelbėti. Kodėl nusigręžimas nuo šios nuostabios tikrovės būtų tragiška klaida?`

`2. Kodėl mums svarbu, kad Jėzus negimė „parduotas nuodėmės valdžion“, kaip mes (Rom 7, 14)? Pagalvokite apie Mozę ir kodėl izraelitams buvo svarbu, kad Jis nebuvo vergas, kaip jie. Kaip pasakojimas apie Mozę padeda truputį suprasti, ką Jėzus padarė dėl mūsų?`

`3. Plačiau apsvarstykite kentėjimų vaidmenį mūsų gyvenime. Kodėl mes niekada neturėtume galvoti, kad pats kentėjimas savaime yra naudingas, net jei kartais jis gali atnešti naudos?`