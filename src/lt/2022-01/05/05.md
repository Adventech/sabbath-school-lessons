---
title:  Įžengti į jo atilsį
date:   26/01/2022
---

`5. Perskaitykite Hbr 3, 11 ir Hbr 4, 1. 3. 5. 10. Kaip Dievas apibūdina atilsį, į kurį kviečia mus įžengti?`

Dievas nekviečia mūsų tiesiog pailsėti. Esame kviečiami į Jo atilsį. Rašte poilsis gali tiesiog reikšti ramybę Kanaano krašte (Įst 3, 20), šventykloje, kur ilsėjosi Sandoros Skrynia (2 Met 6, 41), arba sabatą, kada Dievas ir izraelitai ilsisi nuo savo darbo (Iš 20, 11). Bet dabar Viešpats kviečia juos į atilsį.

`6. Perskaitykite Hbr 4, 9–11, 16. Ką mes esame kviečiami daryti?`

Sabatos poilsis švenčia tai, kad Dievas užbaigė kūrimo darbus (Pr 2, 1–3; Iš 20, 8–11) ar atpirkimo (Įst 5, 12–15) darbus. Panašiai, Jėzaus atsisėdimas į sostą dangaus šventykloje švenčia tai, kad Jis užbaigė atnašauti tobulą auką mūsų išgelbėjimui (Hbr 10, 12–14).

Atkreipkite dėmesį, kad Dievas ilsisi tik užtikrinęs mūsų gerovę. Pasaulio kūrimo metu Dievas ilsėjosi užbaigęs kurti. Vėliau Dievas ilsėjosi šventykloje tik per Dovydo pergales užbaigus užimti kraštą, kurį pažadėjo Abraomui, kada Izraelis „gyveno saugiai“ (1 Kar 4–5, 5; palyginkite su Iš 15, 18–21; Įst 11, 24; 2 Sam 8, 1–14). Dievas pasistatė sau namus tik po to, kai Izraelis ir karalius jau turėjo namus.

Galutinis poilsis, kurį mums žada Dievas, yra naujas pasaulis, kurį Jis sukurs mums, kai galutinai pasibaigs didžioji kova. Laiškas hebrajams tai vadina miestu, „kurio statytojas ir kūrėjas“ yra Dievas (Hbr 11, 10) ir dangiška tėvyne (Hbr 11, 14–16). Tai reiškia viešpatavimo, didybės ir garbės atkūrimą, kuriuos Dievas pradžioje suteikė žmonėms (Hbr 2, 5–8; Hbr 12, 28). Tai Jo atilsis. Tai nėra tiesiog tobulas kraštas, kuriame turėsime ramybę, bet sabatos poilsis tokiame krašte, kur Dievo sostas bus naujame danguje ir naujoje žemėje.

`Kaip mes galime įžengti į Jo atilsį jau dabar? Tai yra, kaip mes tikėjimu galime ilsėtis išgelbėjimo užtikrinime, kurį turime Kristuje, o ne savyje?`