---
title:  Naujos kūrinijos pranašas
date:   27/01/2022
---

`7. Palyginkite Iš 20, 8–11; Įst 5, 12–15 ir Hbr 4, 8–11. Kokių pastebite skirtumų, susijusių su sabatos poilsio reikšme?`

Jau tyrinėjome, šios Išėjimo knygos ir Pakartoto Įstatymo knygos eilutės kviečia pažvelgti į praeitį. Jos ragina mus ilsėtis sabatos dienomis, kad galėtume švęsti Dievo pasiekimus kūrime ir atpirkime. Hbr 4, 9–11 vis dėlto kviečia žvelgti į ateitį. Šios eilutės mums sako, kad Dievas paruošė sabatos poilsį ateičiai. Jos siūlo naują sabatos laikymosi dimensiją. Sabatos poilsis įamžina ne tik Dievo pergales praeityje, bet ir švenčia Dievo pažadus ateičiai.

Būsimoji sabatos laikymosi dimensija visada buvo, tačiau ji dažnai nesusilaukdavo dėmesio. Po nuopuolio reikėjo pažadėti, kad Dievas vieną dieną per Mesiją sugrąžins kūrinijai pradinę šlovę. Dievas įsakė švęsti Jo atpirkimo darbus per sabatos laikymąsi, nes sabata nurodė į atpirkimo kulminaciją, kai bus nauja kūrinija. Sabatos laikymasis yra laukimas dangaus šiame netobulame pasaulyje.

Tai visada buvo aišku žydų tradicijoje. „Life of Adam and Eve“, The Old Testament Pseudepigrapha, by James H. Charlesworth, p. 18, darbe, sudarytame tarp 100 m. ir 200 m. po Kristaus, dėstoma: 

„Septintoji diena yra prisikėlimo ženklas, ateinančio amžiaus poilsis“. Kitame senovės žydų šaltinyje dėstoma: Ateinantis amžius yra „amžinos sabatos dienos poilsis.“ (Jacob Neusner, The Mishnah, a New Translation (New Haven: Yale University Press, 1988), p. 873) Rabino Akibos Raidyne (Othiot of Rabbi Akiba), 
vėlesniame šaltinyje, dėstoma: „Izraelis tarė Šventojo akivaizdoje: ‘Tebus palaimintas Jis, Pasaulio šeimininkas, jei mes laikysimės įsakymų, kokį atlygį gausime?’ Jis jiems tarė: ‘Ateinantį pasaulį’. Jie Jam pasakė: ‘Parodyk mums, koks jis’. Jis parodė jiems sabatą.“ (Theodore Friedman, “The Sabbath Anticipation of Redemption,” Judaism: A Quarterly Journal, 16 t., p. 443)

Sabata skirta šventimui, džiaugsmui ir padėkai. Laikydamiesi sabatos, mes parodome, kad tikime Dievo pažadais, kad priimame Jo malonės dovaną. Sabata yra gyvas tikėjimas. Kalbant apie darbus, sabatos laikymasis yra bene išsamiausia mūsų įsitikinimo, kad esame išgelbėti malone per tikėjimą Jį, išraiška.

`Kaip galime išmokti laikytis sabatos taip, kad iš tikrųjų parodytume, jog suprantame, koks yra išgelbėjimas tikėjimu, be Įstatymo darbų? Kaip poilsis sabatą yra išganymo malone išraiška?`