---
title:  Tolesniam tyrinėjimui
date:   28/01/2022
---

Labai svarbu, kad Laiške hebrajams Dievo mums siūlomo išganymo per malonę simboliui Paulius naudojo sabatos poilsį, o ne sekmadienį. Tokiu būdu naudojamas sabatos poilsis reiškia, kad tikintieji brangino ir laikėsi sabatos. Tačiau nuo antrojo šimtmečio po Kristaus randame lemiamų pokyčių bažnyčioje įrodymų. Sabatos laikymasis nustojo būti laikomas išganymo simboliu, o vietoj to buvo laikomas ištikimybe judaizmui ir senajai Sandorai, kurios reikėjo vengti. Sabatos laikymasis tapo „judaizmo“ atitikmeniu. Pavyzdžiui, Ignacas iš Antiochijos (apie 110 m. po Kristaus) pažymėjo: „Gyvenusieji pagal senąją tvarką rado naują viltį. Jie jau nebesilaiko sabatos, o laikosi Viešpaties dienos – tos dienos, kai mūsų gyvenimas buvo prikeltas kartu su Kristumi ir Jo mirtimi.“ (Jacques B. Doukhan, Israel and the Church: Two Voices for the Same God (Peabody, MA: Hendrickson Publishers, 2002), p. 42) Panašiai Markionas liepė savo sekėjams pasninkauti sabatą žydų ir jų Dievo atmetimo ženklan, o Viktorinas nenorėjo pasirodyti besilaikantis žydų sabatos.“ (žr. „Israel and the Church“, p. 41–45) Būtent šios sampratos išnykimas, kad sabatos laikymasis simbolizuoja išganymą malone, lėmė sabatos laikymosi baigtį krikščionių bažnyčioje.

> <p></p>
> „Gyvenimas Kristuje – tai gyvenimas, turint vidinę ramybę. Nebūtina, kad jausmai lietųsi per kraštus, bet jūs turite turėti džiugią ir tvirtą viltį. Jūs pasitikite ne savimi, o Kristumi. Jūsų bejėgiškumas susijungia su Jo jėga, jūsų nežinojimas – su Jo galybe. Taigi jūs turite žiūrėti ne į save, bet į Kristų, ir mąstyti apie Jį, galvoti apie Jo meilę, grožį, tobulumą, apie Jo charakterį. Pasiaukojantis Kristus, nusižeminantis Kristus, skaistus ir šventas Kristus, neapsakomai mylintis Kristus – štai temos apmąstymams.“ (E. Vait, Kelias pas Kristų, p. 71)

**Klausimai aptarimui:**

`1. Koks yra sabatos laikymosi ir nuteisinimo tikėjimu ryšys?`

`2. Kuo skiriasi tikrasis sabatos laikymasis ir sabatos laikymasis pagal Įstatymo raidę? Kaip mes galime ne tik žinoti skirtumą, bet ir jį patirti laikydamiesi sabatos?`