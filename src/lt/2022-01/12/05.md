---
title:  Nepajudinama karalystė
date:   16/03/2023
---

Dievas paskelbė, kad sudrebins „dangų ir žemę“, o tai reiškia, kad sunaikins priešiškas tautas. Tačiau kai kurie dalykai nebus sudrebinti, nebus sunaikinti.

`4. Palyginkite Ps 15, 5; Ps 16, 8; Ps 21, 8; Ps 62, 3; Ps 112, 6 ir Hbr 12, 27. Kokie dalykai nebus sudrebinti?`

Daugelis šiuolaikinių Hbr 12, 27 vertimų rodo, kad dangaus ir žemės sudrebinimas reiškia, jog jie bus sunaikinti ir pradings amžiams.

Tačiau Rašte akivaizdu, kad Dievas sukurs naują dangų ir naują žemę (Iz 65, 17; Apr 21, 1–4), o mes prisikelsime ir turėsime naują kūną (1 Tes 4, 13–17; Fil 3, 20) šioje žemėje. Taigi sudrebinimas reiškia kūrinijos apvalymą ir atnaujinimą, o ne visišką jos sunaikinimą. Tai, kas jau yra, bus sukurta iš naujo, ir bus ten, kur gyvens atpirktieji.

Tačiau kai kurie dalykai nebus sudrebinti. Įskaitant teisiuosius. Jie nebus sudrebinti, nes pasitiki Dievu. Kūrėjas palaiko juos ir garantuoja jų išlikimą.

Atkreipkite dėmesį, kad Laiške hebrajams pastovumas ir stabilumas siejami su Jėzumi. Hbr 1, 10–12 apie Jėzų parašyta: „Iš pradžių Tu, Viešpatie, padėjai pamatus žemei, ir dangūs – Tavo rankų darbas. Jie išnyks, o Tu pasiliksi, jie visi sudils lyg drabužis, ir kaip apsiaustą Tu juos suvyniosi tartum drabužį, ir jie bus pakeisti. Bet Tu esi tas pats, ir Tavo metai nesibaigs“. Laiške hebrajams taip pat parašyta, kad Jėzaus kunigystė išlieka per amžius (Hbr 7, 3. 24), kaip ir atpirktųjų paveldas (Hbr 10, 34). Paskutiniame teisme nebus sudrebinti tie, kurie yra Jėzuje (Ps 46, 6).

Hbr 12, 28 taip pat parašyta, kad gausime „nepajudinamą karalystę“. Tai nuoroda į Dan 7, 18, kur parašyta, kad šventieji „paveldės karalystę amžinai“. Ši karalystė, kuri „niekada nebus sunaikinta“, minima Dan 2, 44. Ji priklauso Sūnui, tačiau Jis pasidalins ja su mumis. Apr 20, 4 parašyta, kad mes teisime piktąsias jėgas, kurios mus persekiojo (1 Kor 6, 3).

`Kaip jums sekasi dabar, kalbant apie sudrebinimą? Jei ne itin gerai, kokius galite priimti sprendimus norėdami gauti pagalbos šioje svarbioje srityje? (žr. Ef 4, 14)`