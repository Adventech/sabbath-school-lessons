---
title:  Nepajudinamos karalystės gavimas
date:   12/03/2022
---

### Šios savaitės tyrinėjimui skaitykite:
Hbr 12, 18–29; Iš 32, 32; Dan 7, 9–10. 13–22; Ag 2, 6–9. 20–22; Ps 15, 5; Ps 16, 8; Hbr 13, 15–16.

> <p>Įsimintina eilutė:</p>
> „Todėl, gaudami nepajudinamą karalystę, būkime dėkingi ir deramai tarnaukime Dievui su pagarba ir baime.“ (Hbr 12, 28)

Hbr 12, 18–29 yra Laiško hebrajams kulminacija, ir ja apibendrinamas pagrindinis klausimas, pakartojant mintį, kuria šis laiškas prasidėjo – Dievas prabilo į mus per savo Sūnų, ir mes turime atidžiai kreipti į Jį dėmesį (Hbr 1, 1–2; Hbr 12, 25). Hbr 12, 22–24 Jėzaus apibūdinimas atspindi su Juo susijusius tvirtinimus Laiške hebrajams: Jėzus yra Naujosios Sandoros tarpininkas, o Jo kraujas teikia tikintiesiems išganymą. Jo kunigiškoji ir karališkoji tarnystė vardan mūsų yra priežastis dangaus gretoms švęsti. Ir galiausiai Hbr 12, 25–29 yra paskutinis ir aukščiausias raginimas – artinasi Dievo teismas. Jis atneš sunaikinimą Jo priešams, bet nuteisinimą ir karalystę Jo tautai (Hbr 12, 28–29).

Pabaigoje dar kartą patvirtinama Jėzaus pasiekimų ant kryžiaus svarba ir tikintiesiems parodomas Jėzaus pergalės užbaigtumas. Paulius naudojo Danieliaus 7 simbolius, kad skaitytojams primintų, jog Jėzus gavo karalystę iš Dievo, Teisėjo (Dan 7, 9–14), ir ketina pasidalyti savo karalyste su tikinčiaisiais, Aukščiausiojo šventaisiais, kuri jiems atiteks „amžinai ir per amžių amžius“ (Dan 7, 18).