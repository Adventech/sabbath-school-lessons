---
title:  Tolesniam tyrinėjimui
date:   18/03/2022
---

> <p></p>
> „Per tūkstantį metų tarp pirmojo ir antrojo prisikėlimo vyks bedievių Teismas. Apaštalas Paulius nurodo, kad tai įvykis, prasidedantis po Kristaus antrojo atėjimo. ‘Tad neteiskite ko nors prieš laiką, iki ateis Viešpats, kuris nušvies, kas tamsoje paslėpta, ir atskleis širdžių sumanymus. Tuomet kiekvienam teks pagyrimas iš Dievo.’ (1 Kor 4, 5) Pranašas Danielius skelbia, kad atėjo Ilgaamžis ir padarė nuosprendį Aukščiausiojo šventiesiems. (žr. Dan 7, 22) Šiuo metu teisieji viešpataus kaip Dievo karaliai ir kunigai. Apaštalas Jonas Apreiškime sako: ‘Aš pamačiau sostus ir į juos sėdančius, ir jiems buvo pavesta teisti. [...] jie bus Dievo ir Kristaus kunigai ir viešpataus su Juo tūkstantį metų.’ (Apr 20, 4. 6) Tai bus tuo laiku, kai, anot apaštalo Pauliaus, šventieji teis pasaulį. (1 Kor 6, 2) Kartu su Kristumi jie teis nedorėlius, lygindami jų poelgius  su Įstatymo knyga, su Biblija, kiekvieną bylą spręsdami pagal darbus, atliktus gyvenant kūne. Tada pagal darbus bus skiriama bausmė, kurią nedorėlis turi iškęsti. Nuosprendis bus įrašytas prieš kiekvieną vardą mirties knygoje. Taip pat šėtoną ir piktuosius angelus teis Kristus ir Jo tauta. Apaštalas Paulius sako: ‘Ar nežinote, kad mes teisime angelus.’ (1 Kor 6, 3) Apaštalas Judas skelbia, kad ‘taip pat ir tuos angelus, kurie neišlaikė savo prakilnumo, bet paliko savo buveinę, Jis laiko sukaustytus amžinais pančiais tamsybėje didžiosios dienos teismui.’ (Jud 6).“ (E. Vait, Didžioji kova, 2017, p. 571)

**Klausimai aptarimui:**

`1. Ką šventųjų dalyvavimas nedorėlių teisme (1 Kor 6, 3; Judo 6) sako apie tai, koks skaidrus Dievas bus mūsų atžvilgiu, parodydamas mums savo gerumą ir teisingumą, kaip Jis išsprendė nuodėmės ir blogio klausimą?`

`2. Perskaitykite Iš 32, 32; Ps 56, 9; Ps 69, 29; Ps 139, 16; Iz 4, 3; Dan 12, 1; Mal 3, 16; Lk 10, 20; Apr 13, 8 ir Apr 17, 8. Šiose eilutėse minima Dievo knyga danguje. Kas įrašyta šioje knygoje? Kodėl svarbu, kad Dievas, pavyzdžiui, sužymėtų mūsų ašaras (Ps 56, 9)? Jei Dievas viską žino, koks yra tokios knygos ar įrašų tikslas?`

`3. Jūsų manymu, kodėl svarbu, kad Laiško hebrajams argumentas užsibaigia sąsaja su Danieliaus 7 pažadais? Kodėl šios sąsajos yra svarbios Jėzaus tarnystės danguje kontekste? Ko Danielius mus moko apie visų žemiškų ir puolusių dalykų pabaigą?`