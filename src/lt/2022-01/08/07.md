---
title:  Tolesniam tyrinėjimui
date:   18/02/2022
---

„Jei mumyse yra atkurtas Dievo paveikslas, jei mūsų atsinaujinančios širdys panašios į Dievo, jei mūsų siela kupina dieviškosios meilės, tai nejaugi mes nesilaikysime Dievo Įstatymo? Kai meilė valdo žmogaus širdį, kai žmoguje yra atkurtas Kūrėjo paveikslas, išsipildys Naujojo Testamento pažadas: ‘Aš duosiu savo Įstatymus jų širdims ir juos įrašysiu jų mintyse’ (Hbr 10, 16). O jei Įstatymas yra įrašytas širdyje, tai nejaugi jis nesuteiks gyvenimui naujos prasmės? Paklusnumas – tarnavimas ir atsidavimas iš meilės – rodo, jog esame Kristaus sekėjai. Raštas sako: ‘Nes tai ir yra Dievo meilė – vykdyti Jo įsakymus’. ‘Kas sakosi Jį pažinęs, bet Jo įsakymų nesilaiko, tas melagis, ir nėra jame tiesos’ (1 Jn 5, 3; 2, 4). Tikėjimas neatleidžia žmogaus nuo paklusimo Dievui, bet tik per tikėjimą ir tik jį vieną mes galime dalytis Kristaus malone, kuri suteikia mums sugebėjimą paklusti“.

> <p></p>
> „Juo arčiau jūs prieisite prie Jėzaus, juo daugiau pamatysite savo klaidų. Jūsų regėjimas taps aštresnis, ir jūsų silpnybės išryškės, sugretintos su Jo tobulumu. Tačiau akivaizdu, kad šėtono iliuzijos nebeteks galios jums, kad jus sups gaivinanti Dievo Dvasios jėga.
> Jokia gili meilė Jėzui negali kilti širdyje, nesuprantančioje savo nuodėmingumo. Per Kristaus malonę atnaujinta siela gėrėsis Jo dieviškuoju charakteriu. Bet jei mes nematome savo moralinio luošumo, tai, be jokios abejonės, mes nesame matę Kristaus grožio ir tobulumo.“ (E. Vait, Kelias pas Kristų, p. 62; p. 66)

**Klausimai aptarimui:**

`1. Pagalvokite apie pateiktus E. Vait teiginius. Kaip artinimasis prie Kristaus, kada aiškiau matome asmeninį nuodėmingumą, neturėtų mūsų paskatinti neviltyje išsiginti tikėjimo?`

`2. Apmąstykite mintį, kad Įstatymas įrašomas mūsų širdyje. Ką tai reiškia krikščionio dvasiniam gyvenimui? Kaip šios tiesos supratimas ir patyrimas galėtų padėti išvengti tokio „paklusnumo“, kuris iš tikrųjų yra tik Įstatymo raidės prisilaikymas, paklusnumo, vadinamo mirties darbais? (Hbr 9, 14)`