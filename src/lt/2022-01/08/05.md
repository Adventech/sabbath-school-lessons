---
title:  Svaresni naujosios Sandoros pažadai
date:   16/02/2022
---

Mums gali kilti pagunda manyti, kad Naujosios Sandoros pažadai svaresni ta prasme, kad jos atlygis didesnis nei Senosios Sandoros (dangiškoji tėvynė, amžinasis gyvenimas ir kt.). Tiesa ta, kad Dievas Senojo Testamento tikintiesiems siūlė tą patį atlygį, kokį Jis siūlo mums (perskaitykite Hbr 11, 10. 13–16). Hbr 8, 6 „svaresniais pažadais“ turima omeny įvairius pažadus.

Sandora tarp Dievo ir Izraelio buvo oficialus apsikeitimas pažadais tarp Dievo ir Izraelio. Dievas ėmėsi iniciatyvos ir išvadavo Izraelį iš Egipto bei pažadėjo nuvesti juos į Pažadėtąjį kraštą.

`4. Palyginkite Iš 24, 1–8 ir Hbr 10, 5–10. Kuo šie pažadai panašūs ir kuo skiriasi?`
												
Sandora tarp Dievo ir Izraelio buvo patvirtinta krauju. Šiuo krauju buvo apšlakstyti ir aukuras, simbolizavęs Dievą, ir dvylika stulpų, kurie simbolizavo tautą. Izraelio tauta pažadėjo paklusti viskam, ką sakė Viešpats. Tai buvo dangaus pažadas ir jis mums privalomas, mums sudarius Sandorą su Dievu.

> <p></p>
> „Amžinojo gyvenimo sąlyga dabar ir visada lieka ta pati. Ji nepasikeitė po mūsų tėvų nuopuolio rojuje. Tai – visiškas paklusnumas Dievo Įstatymui, tobulas teisumas. Jei amžinąjį gyvenimą galėtume gauti kita, mažesne kaina, tai Visatos laimė atsidurtų pavojuje. Būtų sudarytos sąlygos įamžinti nuodėmę, nešančią sielvartus ir vargus.“ (E. Vait, Kelias pas Kristų, p. 63)

Dievas užskaito absoliučius Naujosios Sandoros reikalavimus mums, nes davė savo Sūnų, ateiti ir gyventi nepriekaištingą gyvenimą, kad Sandoros pažadai būtų Jame įvykdyti, o paskui tikėjimu Jėzų pasiūlyti mums. Jėzaus paklusnumas garantuoja Sandoros pažadus (Hbr 7, 22). Privalu, kad Dievas suteiktų Jam Sandoros palaiminimus, kurie paskui suteikiami mums. Iš tikrųjų tie, kurie yra „Kristuje“, džiaugsis šiais pažadais su Juo. Antra, Dievas suteikia mums savo Šventąją Dvasią, kuri įgalina mus vykdyti Jo Įstatymą.

`Kristus įvykdė Sandoros reikalavimus; todėl Dievo pažadų mums įvykdymas nekelia abejonių. Kaip tai padeda suprasti 2 Kor 1, 20–22? Kokia čia slypi nuostabi viltis mums?`