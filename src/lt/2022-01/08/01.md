---
title:  "Jėzus – Naujosios Sandoros Tarpininkas"
date:   12/02/2022
---

### Šios savaitės tyrinėjimui skaitykite:
Hbr 7, 11–19; Hbr 8, 10–12; Jer 31, 31–34; Hbr 8, 1–6; Iš 24, 1–8; Ez 36, 26–27.

> <p>Įsimintina eilutė:</p>
> „Dabar Jis užima juo prakilnesnę tarnystę, juo aukštesnės, svaresniais pažadais besiremiančios Sandoros tarpininkas yra.“ (Hbr 8, 6)

Nepriekaištingu gyvenimu, o paskui mirdamas vietoje mūsų, Jėzus tarpininkavo naują, svaresniais pažadais besiremiančią Sandorą tarp mūsų ir Dievo. Savo mirtimi Jėzus panaikino mirties bausmę, kurią užtraukė mūsų nusižengimai, ir sudarė sąlygas Naujajai Sandorai.

Ši tiesa paaiškinta Hbr 10, 5–10, kur nurodoma, kad Jėzus parodė tobulą paklusnumą, kurio reikalauja sandora. Remiantis Psalme 40, kuri pirmiausia nusako Dovydo troškimą visiškai paklusti Dievui: „Štai ateinu! Raštų ritinyje Man viskas nurodyta; Mano džiaugsmas – vykdyti Tavo valią, Mano Dieve, Tavo Įstatymą turiu širdyje!“ (Ps 40, 8–9) Šioje psalmėje išreikšta Dievo Sandoros su Izraeliu sąlygą – paklusnumas, kuris džiugina, ir Įstatymas, įrašytas širdyje (Įst 6, 4–6). Bet tai, ko Dovydas galėjo tik trokšti, Jėzus įvykdė.

Pauliui ši psalmė įgijo ypatingą reikšmę įsikūnijus Jėzui. Jėzus įkūnijo Naujosios Sandoros paklusnumą. Jis yra mūsų pavyzdys. Mes buvome išgelbėti ne tik dėl Jo mirties, bet ir dėl Jo nepriekaištingo paklusnumo.