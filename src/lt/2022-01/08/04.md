---
title:  Geresnis naujos Sandoros Tarpininkas
date:   15/02/2023
---

`3. Perskaitykite Hbr 8, 1–6. Kodėl Jėzus yra geresnis Sandoros tarpininkas?`
											
Graikų kalbos terminas „mesitēs“ (tarpininkas) kilęs iš „mesos“ („vidurys“) ir nusako tą, kuris eina ar stovi viduryje. Tai buvo konkretus terminas, apibūdinantis asmenį, atlikusį vieną ar daugiau iš šių funkcijų: (1) dviejų ar daugiau šalių teisėją, (2) derybininką ar verslo tarpininką, (3) liudytoją teisine prasme arba (4) tą, kuris laiduodamas garantuoja susitarimo vykdymą.

Anglų kalbos terminas „mediator“ yra per siauras mesitēs vertimas Laiške hebrajams, nes atspindi tik pirmuosius du ar tris graikų kalbos termino vartojimus. Tačiau Laiške hebrajams pabrėžiama ketvirta funkciją. Jėzus nelaikomas tokiu tarpininku, kuris išsprendžia ginčą tarp Tėvo ir žmonių arba kuris sutaiko besiginčijančias šalis, arba kaip liudytojas, patvirtinantis, kad yra sutartis ar užtikrinantis sutarties vykdymą. Vietoj to, kaip aiškinama Laiške hebrajams, Jėzus yra Naujosios Sandoros garantuotojas (arba laiduotojas) (Hbr 7, 22). Laiške hebrajams terminas „tarpininkas“ atitinka „garantuotoją“. Jis garantuoja, kad Sandoros pažadai bus įvykdyti.

Kristaus mirtis daro Naująją Sandorą įmanoma, nes ji tenkina pirmosios Sandoros su Izraeliu nuostatas, kurioms buvo nusižengta (Hbr 9, 15–22). Šia prasme Jėzus yra garantas, kuris prisiėmė visus teisinius įsipareigojimus, kuriems buvo nusižengta. Kita prasme, Jėzaus išaukštinimas danguje garantuoja, kad Dievo pažadai žmonėms bus įvykdyti (Hbr 6, 19–20). Jėzus garantuoja Sandorą, nes parodė, jog Dievo pažadai yra užtikrinti. Prikeldamas Jėzų ir pasodindamas Jį dešinėje, Tėvas parodė, kad prikels mus ir atves pas save.

Jėzus yra didesnis tarpininkas nei Mozė, nes Jis tarnauja dangiškoje šventykloje ir paaukojo save kaip nepriekaištingą atnašą už mus (Hbr 8, 1–5; Hbr 10, 5–10). Mozės veidas atspindėjo Dievo šlovę (Iš 34, 29–35), tačiau Jėzus yra Dievo šlovė (Hbr 1, 3; Jn 1, 14). Mozė kalbėjo su Dievu veidas į veidą (Iš 33, 11), o Jėzus yra Dievo Žodis (Hbr 4, 12–13; Jn 1, 1–3. 14).

`Taip, Kristus užtikrino paklusnumo Sandoros reikalavimus. Koks yra paklusnumo vaidmuo mūsų gyvenime atsižvelgiant į tai ir kodėl jis vis dar itin svarbus?`