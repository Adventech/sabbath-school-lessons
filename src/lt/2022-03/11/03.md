---
title:  Dievo laiku
date:   05/09/2022
---

`3. Perskaitykite Rom 5, 6 ir Gal 4, 4. Kas šiose eilutėse mums sakoma apie Dievo laiką?`
														
Šiose eilutėse Paulius mums sako, kad Jėzus atėjo mirti už mus tinkamu metu. Tačiau Paulius nepasako, kodėl tai buvo tinkamas laikas. Skaitant šias eilutes lengva susimąstyti – kodėl Jėzus laukė tūkstančius metų, kol atėjo į žemę įveikti nuodėmę – ar visata vis dar nesuprato, kad nuodėmė yra labai blogas dalykas? Taip pat galime klausti, kodėl Jėzus delsia ateiti antrą kartą. Taip pat galime klausti, kodėl Viešpats delsia atsakyti į mano maldą?

`4. Pagalvokite, pavyzdžiui, apie 70 savaičių (septynetų) pranašystę Dan 9, 24–27, nurodančią Jėzų kaip Mesiją (jei reikia, perskaitykite ją). Kiek truko šis laikotarpis? Ką tai pasako apie mokymąsi laukti Dievo laiko, net jei laukimas prailgsta?`
														
Yra daug svarbių dvasinių priežasčių, kodėl patirsime laukimą. Pirma, laukimas gali nukreipti mūsų dėmesį nuo aplinkybių į patį Dievą. Antra, laukimas leidžia mums susidaryti aiškesnį mūsų pačių motyvų ir troškimų vaizdą. Trečia, laukimas ugdo dvasinę ištvermę. Ketvirta, laukimas atveria duris ugdyti daugybei dvasinių savybių, pavyzdžiui, tikėjimą ir pasikliovimą. Penkta, laukimas leidžia Dievui įtvirtinti kitas bendro vaizdo dėlionės dalis. Šešta, priežastis, kodėl turime laukti, mums gali būti apskritai nežinoma; todėl mokomės gyventi tikėjimu. Ar galite sugalvoti kitų priežasčių laukimui?

`Kokių žinote Rašto pavyzdžių, kada Dievas darbavosi savo laiku, kurie gali padėti jums išmokti pasikliauti, kad Jis dėl jūsų taip pat kažką padarys savo laiku? (Pavyzdžiui, pagalvokite apie Abraomą ir Sarą bei pažadą turėti sūnų.) Tuo pat metu paklauskite savęs: „Dėl kokių mano darbų gali būti delsiama atsakyti į maldą, į kurią jau seniai būtų buvę galima atsakyti?“`