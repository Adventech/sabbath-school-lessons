---
title:  Tolesniam tyrinėjimui
date:   09/09/2022
---

E. Vait, Patriarchai ir pranašai, p. 522–525.

Dievo planas mums gali pareikalauti ilgo laukimo, ir tai tikrai gali prilygti išmėginimui. Mokytis tokiu laikotarpiu kantrybės padės dėmesio sutelkimas į Dievo Asmenį ir tikėjimas, kad Jis darbuojasi vardan mūsų. Priežasčių laukti yra daug, bet visos jos susijusios su Dievo planų mums ir Jo karalystei įgyvendinimu. Galime daug prarasti, jei veršimės pirmyn anksčiau Dievo, bet galime daug laimėti išlaikydami pasitikėjimą ir džiaugsmą Juo.

Viešpats pasveria ir išmatuoja kiekvieną išmėginimą.

> <p></p>
> „Neįžvelgiu Dievo tikslo savo sielvarte, bet Jis žino, kas geriausia, ir aš pavesiu savo sielą, kūną ir dvasią Jam kaip savo ištikimajam Kūrėjui. ‘Nes žinau, kuo įtikėjau, ir esu tikras, kad Jis gali išlaikyti man patikėtąjį turtą iki anos dienos’ (2 Tim 1, 12). Jei ugdytume ir mokytume savo sielas turėti daugiau tikėjimo, daugiau meilės, daugiau kantrybės ir tobulesnio pasikliovimo dangiškuoju Tėvu, žinau, kad kasdien patirdami šio gyvenimo kovas turėtume daugiau ramybės ir laimės. Viešpačiui nėra malonu, kad mes nerimaujame ir jaudinamės, bėgame iš Jėzaus rankų. Būtina ramiai laukti ir budėti. Galvojame jaučiantys, kad einame neteisingu keliu, ir vis ieškome kokio nors progai tinkančio ženklo; bet reikia ne jausti, o tikėti.“ (E. Vait, „Selected Messages“, 2 t., p. 242)

**Klausimai aptarimui:** 

`1. Ką reiškia, kad Jėzus „pasveria ir išmatuoja“ kiekvieną išmėginimą? Kaip tai gali padėti mums laukiant?`

`2. Paprašykite dalyvaujančiųjų klasėje asmeniškai paliudyti, kas svarbiausia kantriai laukiant. Kokios buvo jų baimės, džiaugsmai? Ką jie darė? Ko jie išmoko? Kokių pažadų jie laikėsi?`

`3. Ką galite padaryti kaip bažnyčia ar klasė, kad padėtumėte kitiems, kurie patiria išmėginimą, laukdami Dievo laiko?`

`4. Koks yra maldos vaidmuo ugdant kantrybę? Ar yra kitų, už kuriuos galite melstis, kad Šventoji Dvasia ugdytų jų gyvenime kantrybę?`