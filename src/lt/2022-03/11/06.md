---
title:  Mokymasis džiaugtis Viešpačiu
date:   08/09/2022
---

„Džiaukis iš širdies Viešpačiu, ir Jis suteiks tau, ko trokšta tavo širdis.“ (Ps 37, 4)

Ps 37, 4 yra nuostabus pažadas. Įsivaizduokite, kad gaunate tai, ko visada norėjote. Tačiau mūsų širdies troškimų įgyvendinimas priklauso nuo širdies, kuri džiaugiasi Viešpačiu. Taigi ką reiškia džiaugtis Viešpačiu?

Perskaitykite Ps 37, 1–11. Ps 37, 4 kontekstas galbūt šiek tiek stebina. Dovydas rašo apie tai, kad yra apsuptas žmonių, kurie darbuojasi prieš Dievą ir prieš jį. Kai žmonės veikia prieš mus, natūralus atsakas dažnai yra supykti arba teisintis. Tačiau Dovydas pataria kitaip.

**9. Kokie yra Dovydo patarimai Dievo tautai tokiomis aplinkybėmis?**

`Ps 37, 1` 						

`Ps 37, 5` 						

`Ps 37, 7` 						

`Ps 37, 8` 						

`10. Dar kartą perskaitykite Ps 37, 4. Ką reiškia džiaugtis Viešpačiu šių komentuotų eilučių kontekste?`

Dovydas skirtingais būdais vis kartoja – pasitikėk Dievu. Pasitikėk Jo darbais. Nenusimink, nes Dievas yra tavo Dievas ir Jis darbuojasi dėl tavęs – net dabar. Neprivalai stengtis ir bandyti viską sutvarkyti pats. Tavo Tėvas danguje viešpatauja. Pasikliauk Juo. Pasitikėk Juo visiškai.

Šiame kontekste Dovydas rašo apie džiaugimąsi Viešpačiu. Džiaugtis Dievu reiškia, kad gyvename tobulo pasitikėjimo būsenoje. Niekas negali sugriauti mūsų ramybės, nes Dievas yra čia ir Jis darbuojasi. Mes galime Jį šlovinti, galime net šypsotis, nes niekas negali pergudrauti mūsų Dievo! Kai išmoksime tai daryti, tikrai gausime tai, ko trokšta mūsų širdis, nes gausime tai, ką mylintis Tėvas nori mums duoti, tuo metu, kai tai bus naudingiausia mums ir Jo karalystei.

`Kaip išmokti džiaugtis Viešpačiu? Skirkite laiko maldai, ieškodami Dievo vedimo, kaip džiaugimasis gali tapti tikrove jūsų gyvenime.`