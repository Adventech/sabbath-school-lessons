---
title:  Dovydas - vaizdinė laukimo pamoka
date:   06/09/2022
---

1 Sam 16, 1–13 matome jauną berniuką Dovydą, Samuelio pateptą karaliumi. Tačiau kelionė nuo jo tėvo Jesės laukų iki sosto Jeruzalėje buvo ilga. Neabejotina, kad kartais jis jausdavosi išmėginamas.

Pirma, jis pašaukiamas groti, kad nuramintų Saulių (1 Sam 16). Vėliau jis tapo Izraelio didvyriu, kai nužudė Galijotą (1 Sam 17). Tada daugybę metų Dovydas gelbėjo savo gyvybę bėgdamas. Ir Saulius, ir jo sūnus Jehonatanas žinojo, kad Dovydui lemta būti kitu karaliumi (1 Sam 23, 17; 1 Sam 24, 20–21). Tačiau Dovydas nieko nedarė, kad pagreitintų Dievo jam skirtą dalią. Tiesą sakant, atrodo, kad jis elgėsi priešingai. Net kai Saulius bandė jį nužudyti, o Dovydas atpjovė karaliaus skraistės skverno gabalą, jis gailėjosi tai padaręs (1 Sam 24, 5–7). Vėlgi, kai Saulius bandė nužudyti Dovydą, jis atsisakė nužudyti Saulių, kai pasitaikė galimybė (1 Sam 26, 7–11).

`5. Perskaitykite 1 Sam 26, 1–11. Kodėl Dovydas atsisakė nužudyti Saulių? Kokių principų tai moko, kaip Dievas įgyvendina savo planus mūsų gyvenimui?`
														
`6. Dabar perskaitykite 1 Sam 26, 12–25. Kaip Dovydo atsisakymas nužudyti Saulių paveikė Saulių? Ko tai mus moko apie pranašumą laukti Dievo?`
														
Apžvelgiant visą Dovydo kelią į sostą, galbūt jį būtų galima apibendrinti trumpu sakiniu – neimk to, ko Dievas dar nesuteikė. Dievo dovanas visada geriausia gauti iš Jo rankos ir Jo laiku. Tam gali tekti labai ilgai laukti. Pupelių daigai tiesiogine prasme gali pasirodyti per kelias valandas, o ąžuolui prireiks daug metų. Bet pučiant stipriam vėjui medis nenuvirs.

`Pagalvokite, kaip lengvai Dovydas galėjo pateisinti Sauliaus nužudymą. (Galų gale Dovydui buvo pasakyta, kad sostas atiteks jam, o Saulius buvo labai nedoras.) Tačiau jo darbai byloja apie tikrą pasikliovimą Dievu. Ką iš šio pavyzdžio galite įžvelgti sau, kad ir ko laukiate?`