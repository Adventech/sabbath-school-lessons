---
title:  Ištvermės Dievas
date:   04/09/2022
---

`1. Perskaitykite Rom 15, 4–5. Ką randame šiose eilutėse?`
														
Paprastai esame nekantrūs dėl tų dalykų, kurių itin norime arba kurie mums buvo pažadėti, bet kurių dar neturime. Dažnai esame patenkinti tik gavę tai, ko troškome. Ir kadangi mes retai gauname tai, ko norime, kai to norime, todėl dažnai esame pasmerkti susierzinimui ir nekantrumui. Ir kai esame tokios būsenos, beveik neįmanoma išlikti ramiais ir pasitikinčiais Dievu.

Laukimas yra skausmingas iš esmės. Hebrajų kalboje vienas iš žodžių, nusakančių buvimą kantriu ir laukimą (Ps 37, 7), kyla iš hebrajiško žodžio, kuris gali būti išverstas – „kentėti didelį skausmą“, „drebėti“, „virpėti“, „būti sužeistam“, „apmaudauti“. Nelengva mokytis kantrybės; kartais tai yra pati esmė to, ką reiškia būti išmėginamu.

`2. Perskaitykite Ps 27, 14; Ps 37, 7 ir Rom 5, 3–5. Ką šios eilutės mums sako? Prie ko veda kantrybė?`
														
Laukdami dėmesį galime sutelkti į vieną iš dviejų dalykų – į tai, ko laukiame, arba į Tą, kuris visa laiko savo rankose. Skirtumą kažko laukiant lemia ne tiek tai, kiek turime laukti, bet mūsų nusistatymas, kol laukiame. Jei pasikliaujame Viešpačiu, jei pavedėme savo gyvenimą į Jo rankas, jei pavedėme Jam savo valią, galime būti tikri, kad Jis padarys tai, kas mums geriausia, kai geriausia mums, kad ir kaip kartais būtų sunku tuo tikėti.

`Ko jūs itin laukiate? Kaip galite išmokti viską pavesti Dievui ir Jo laikui? Melskite visiško atsidavimo ir paklusnumo Viešpačiui nusistatymo.`