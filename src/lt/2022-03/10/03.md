---
title:  Užtarimas dėl malonės
date:   29/08/2022
---

`3. Perskaitykite Iš 32, 1–14. Kokį vaidmenį čia atliko Mozė?`
														
Po to, kai žmonės pradėjo garbinti aukso veršį, Dievas nusprendė, kad jie nuėjo per toli ir paskelbė, jog Jis sunaikins juos ir padarys didelę tautą iš Mozės. Bet, užuot priėmęs Dievo pasiūlymą, Mozė meldė, kad Dievas parodytų malonę savo tautai, ir Dievas atleido.

Iš 32, 1–14 iškeliami du svarbūs klausimai. Pirma, Dievo pasiūlymas sunaikinti maištautojus ir palaiminti Mozę buvo jam išmėginimas. Dievas norėjo, kad Mozė parodytų, kaip jis atjautė šiuos beviltiškai nepaklusnius žmones. Ir Mozė išlaikė išmėginimą. Kaip ir Jėzus jis meldė nusidėjėliams gailestingumo. Tai atskleidžia kai ką labai įdomaus – kartais Dievas gali leisti mums susidurti su priešprieša; Jis gali leisti mums būti išmėgintiems, kad Jis, mes ir stebinti visata pamatytų, kiek atjaučiame paklydusius.

`4. Dėl kokių priežasčių Mozė prašė Viešpaties nesunaikinti Izraelio?`
														
Antra, ši ištrauka parodo, kad priešinimasis ir nepaklusnumas yra raginimas atskleisti malonę. Malonės reikia tada, kai žmonės jos mažiausiai nusipelno. Tačiau, kai jie jos mažiausiai nusipelno, tuo metu mes mažiausiai norime ją siūlyti. Bet kai Mozės sesuo Mirjama jį kritikavo, jis šaukėsi Viešpaties, kad Jis išgydytų ją nuo raupsų (Sk 12). Kai Dievas supyko ant Koracho ir jo sekėjų ir pagrasino juos visus sunaikinti, Mozė puolė kniūbsčias melsti už jų gyvybę. Kitą dieną, kai Izraelis murmėjo prieš Mozę dėl maištautojų mirties, o Dievas vėl grasino juos visus sunaikinti, Mozė parpuolė kniūbsčias ir paragino Aaroną greitai atlikti permaldavimą už juos visus (Sk 16). Savo romumu ir nesavanaudiškumu, mėginamas Mozė siekė malonės tiems, kurie tikrai jos nenusipelnė.

`Pagalvokite apie aplinkinius, kurie, jūsų nuomone, yra mažiausiai nusipelnę malonės. Kaip jūs romumu ir nesavanaudišku nuolankumu galite apreikšti jiems Dievo malonę?`