---
title:  Mūsų uola ir užuovėja
date:   01/09/2022
---

Itin dažnai patys išdidžiausi, arogantiškiausi ir įžūliausi yra tie, kurie kenčia nuo žemos savivertės. Jų arogancija ir puikybė – ir visiška romumo ar nuolankumo stoka – tėra priedanga, galbūt net nesąmoninga, kažkokiam vidiniam trūkumui. Jiems reikia to, ko reikia mums visiems – saugumo, vertingumo, priėmimo jausmo, ypač sielvarto ir kentėjimų metu. Minėtus poreikius galime patenkinti tik su Viešpačiu. Trumpai tariant, romumas ir nuolankumas toli gražu neparodo silpnumo, bet dažnai yra galingiausia Uoloje įsitvirtinusios sielos apraiška.

`8. Perskaitykite Ps 62, 2–9. Koks šios psalmės kontekstas? Ką pabrėžia Dovydas? Kokių dvasinių principų galite pasimokyti iš to, ką jis sako? Svarbiausia, kaip išmokti pritaikyti šiuos principus savo gyvenime?`

> <p></p>
> „Be priežasties žmonės taps mūsų priešais. Dievo tautos motyvus neteisingai interpretuos ne tik pasaulis, bet ir jų pačių broliai. Viešpaties tarnai atsidurs sudėtingose vietose. Iš kurmiarausio bus padarytas kalnas pateisinant žmones, einančius savanaudiškumo, neteisumo keliu. [...] Šie žmonės bus klaidinančiai aprengiami tamsiais nesąžiningumo rūbais, nes nuo jų nepriklausančios aplinkybės padarė jų darbą gluminantį. Jie bus vadinami žmonėmis, kuriais negalima pasitikėti. Ir tai darys bažnyčios nariai. Dievo tarnai turi apsišarvuoti Kristaus nusistatymu. Jiems nedera tikėtis, kad jie išvengs įžeidimų ir klaidingų nuomonių. Jie bus vadinami entuziastais ir fanatikais. Tačiau tegul jie nenusimina. Dievo apvaizdos vairas yra Jo rankose, vedančiose Jo darbą Jo vardo šlovei. (E. Vait, „The Upward Look“, p.177) 

`Kiek esate atsparus kitų priekaištams ir kandžioms pastaboms? Greičiausia ne itin, ar ne? Kaip galite laikytis Viešpaties ir savo savivertės jausmą įtvirtinti Tame, kuris jus taip myli, kad mirė už jūsų nuodėmes, ir taip apsisaugoti nuo aplinkinių nepagarbos?`