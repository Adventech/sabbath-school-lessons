---
title:  Nuolankumas išmėginimuose
date:   27/08/2022
---

### Šios savaitės tyrinėjimui skaitykite:
Ez 24, 15–27; Iš 32, 1–14; Mt 5, 43–48; 1 Pt 2, 18–25; Ps 62, 2–9.

> <p>Įsimintina eilutė:</p>
> „Palaiminti romieji; jie paveldės žemę.“ (Mt 5, 5)

Žodis „romus“ nevartojamas dažnai, išskyrus galbūt skaitant apie Mozę ar tyrinėjant palaiminimus. Nesunku suprasti, kodėl. Romumas apibrėžiamas kaip „skriaudos ištvėrimas kantriai ir be pasipiktinimo“. Nestebina tai, kad apie jį mažai girdime; vargu ar šiandienos kultūroje tai gerbtinas bruožas. Kartais Rašte šis žodis verčiamas – „nuolankus“. Vėlgi, nuolankumas nėra tas charakterio bruožas, kurį daugelis kultūrų laiko pageidaujamu.

Tačiau nuolankumas, skriaudos ištvėrimas kantriai ir be pasipiktinimo, yra viena iš stipriausių Jėzaus ir Jo sekėjų savybių. Ir vis dėlto nuolankumas nėra pats tikslas – dvasios romumas gali būti galingas ginklas tų, kurie patiria skausmą ir kančią. Iš tiesų išmėginimai yra puiki vieta mokytis širdies romumo, nes savo romumu galime būti galingi Dievo liudytojai. 

**Savaitės santrumpa:** Koks yra kentėjimo ir romumo santykis? Kaip mes galime savo romumu liudyti kitiems? Kaip romumas gali būti krikščionio stiprybė, o ne silpnybė?