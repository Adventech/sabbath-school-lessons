---
title:  Meilė tiems, kurie mums kenkia
date:   30/08/2022
---

Kažkas pasakė: „Mylėti savo priešus nereiškia, kad mes turime mylėti purvą, kuriame užkastas perlas; veikiau tai reiškia, kad mes turime mylėti purve glūdintį perlą... Dievas mus myli ne todėl, kad mes iš prigimties esame verti meilės. Mes tampame mylimi todėl, kad Jis mus myli“.

`5. Žiūrėdami į savo „priešus“, ką paprastai matote – perlą ar jį supantį purvą?`
														
`6. Perskaitykite Mt 5, 43–48. Jėzus moko mylėti ir melstis už priešus. Kokį pavyzdį iš gamtos mums duoda Jėzus, kuris padeda suprasti, kodėl turėtume mylėti savo priešus? Ko Jis mus moko?`
														
Mt 5, 45 Jėzus naudoja savo dangiškojo Tėvo pavyzdį, kad parodytų, kaip turėtume elgtis su tais, kurie mums pakenkė, dėl kurių mes galbūt patekome į pačius baisiausius išmėginimus. Jėzus sako, kad Jo Tėvas siunčia lietaus palaiminimą ir teisiesiems, ir neteisiesiems. Jei Dievas siunčia lietų ant neteisiųjų, kaip tada turėtume elgtis su jais?

Jėzus nemoko, kad visada turėtume jausti šiltus, neapibrėžtus jausmus kiekvienam, kuris mums kelia problemų, nors tai įmanoma. Iš esmės meilė priešams reiškia ne jausmą jiems, o konkretų elgesį jų atžvilgiu, kuris atskleidžia rūpestingumą ir atidumą.

Jėzus šią ištrauką užbaigia eilute, kuri dažnai sukelia daug diskusijų: „Taigi būkite tokie tobuli, kaip jūsų dangiškasis Tėvas yra tobulas“ (Mt 5, 48). Tačiau reikšmė labai aiški kontekste: tie žmonės, kurie nori būti tokie tobuli, koks yra Dievas, turi rodyti meilę savo priešams, kaip Dievas rodo savo meilę. Būti tobulam Dievo akyse reiškia mylėti mums priešiškus žmones; ir tam reikia romumo, kurį gali suteikti tik Dievas.

Atsižvelgdami į mūsų romumo apibrėžimą („skriaudos ištvėrimas kantriai ir be pasipiktinimo“), išvardykite būtinus pokyčius, kad Viešpats suteiktų jums tokį romumą, jog jūsų nusistatymas „priešų“ atžvilgiu būtų deramas.