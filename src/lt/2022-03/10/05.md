---
title:  Nepraverta burna
date:   31/08/2022
---

Pats galingiausias romumo išmėginimo metu pavyzdys yra Jėzus. Kai Jis pasakė: „mokykitės iš Manęs, nes Aš romus ir nuolankios širdies“ (Mt 11, 29), Jis turėjo omenyje tai, ką mums tikriausiai sunku įsivaizduoti.

`7. Perskaitykite 1 Pt 2, 18–25. Petras vergams pateikė keletą nuostabių patarimų. Jis aprašo, kaip Jėzus reagavo į neteisingą ir skausmingą elgesį, ir siūlo jiems paliktą „pavyzdį, kad eitumėte Jo pėdomis“ (1 Pt 2, 21). Kokių romumo ir nuolankumo principų išmėginimų metu galime pasimokyti iš Jėzaus pavyzdžio, kurį čia minėjo Petras?`

Baisu, kai kažkas elgiasi su kitu neteisingai. Ir labai skaudu, kai taip elgiamasi su mumis. Kadangi paprastai turime stiprų teisingumo pojūtį, kai pasireiškia neteisybė, mūsų instinktai – „sutvarkyti reikalus“, įvykdant tai, kas, mūsų manymu, yra teisinga net vadovaujantis pateisinamu pykčiu.

Taip gyventi nelengva. Galbūt tai neįmanoma, jei nepripažįstame vienos esminės tiesos – kad visomis neteisingomis aplinkybėmis turime tikėti, jog mūsų dangiškasis Tėvas viešpatauja ir kad Jis įsiterps vardan mūsų pagal Jo valią. Tai taip pat reiškia, kad turime priimti tikimybę, jog, kaip ir Jėzus, ne visada galime būti išgelbėti nuo neteisybės. Tačiau visada turime atminti, kad mūsų Tėvas danguje vis dar yra su mumis ir viešpatauja.

Petro patarimas, paimtas iš Jėzaus gyvenimo, stebina, nes atrodo, kad tylėjimas neteisybės ir kentėjimo akivaizdoje yra geresnis Dievo šlovės liudijimas nei „žmonių sutvarkymas“. Apklausiamas Kajafo ir Piloto, Jėzus galėjo pasakyti daug, kad ištaisytų padėtį ir pasiteisintų, bet to nepadarė. Jo tylėjimas buvo Jo romumo liudijimas.

`Kaip elgėtės, kai su jumis buvo elgiamasi nesąžiningai? Kaip galite geriau pritaikyti kai kuriuos šiandien čia pateiktus principus savo gyvenime?`