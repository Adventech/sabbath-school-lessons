---
title:  Dieviškumo - žmogiškumo derinys
date:   01/08/2022
---

Koks jūsų didžiausias pasiekimas? Tikėtina, kad ir ką pasiekėte, to nepadarėte tiesiog ryte išlipę iš lovos. Jei norime šiame gyvenime ko nors pasiekti, tam reikia laiko ir pastangų. Mokinystės su Kristumi atveju taip pat.

`2. Perskaitykite Kol 1, 28–29. Nors Paulius kalba apie jame veikiantį Dievą, kaip jis parodo, kad būtinos ir žmogiškos pastangos? Taip pat žr. Įst 4, 4; Lk 13, 24; 1 Kor 9, 25; Hbr 12, 4.`
														
Kol 1, 29 yra labai įdomi įžvalga, kaip Paulius mato savo santykį su Dievu šiame darbe. Jis sako, kad grumiasi, bet Dievo suteikta jėga.

Žodis „vargstu“ reiškia triūsą iki išsekimo. Šį žodį ypač vartojo besitreniruojantys sportininkai. Tolesnis žodis „grumdamasis“ kai kuriose kalbose gali reikšti kentėjimą. Taigi nusakomas sportininkas, kuris stengiasi nugalėti. Bet tada Paulius priduria, nes jis grumiasi ne su viskuo, ką turi, o su viskuo, ką Dievas jam davė. Taigi belieka padaryti paprastą išvadą, susijusią su Pauliaus tarnyste – tai buvo tarnystė, atliekama didelėmis asmeninėmis pastangomis ir drausme, bet atliekama Dievo jėga. Šis santykis veikia lygiai taip pat, kai mes siekiame ugdytis Kristaus charakterį.

Tai svarbu atminti, nes gyvename pasaulyje, kuriame norime vis daugiau ir daugiau, įdėdami vis mažiau pastangų. Ši idėja įsiskverbė ir į krikščionybę. Kai kurie evangelistai žada, kad jei tik tikėsite, Šventoji Dvasia nusileis ant jūsų nuostabia antgamtine galia ir padarys didelius stebuklus. Bet tai gali būti pavojinga dalinė tiesa, nes žmonės gali padaryti išvadą, kad mums tereikia palaukti, kol ateis Dievo galia, mums tiesiog patogiai sėdint!

`Koks yra jūsų su Pauliaus minėtomis grumtynėmis susijęs patyrimas? Ką Dievas jums įdėjo į širdį, su kuo jūs grumiatės? Kaip išmokti pasiduoti Dievo valiai?`