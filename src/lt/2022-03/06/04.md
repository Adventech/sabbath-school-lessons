---
title:  Drausmės išugdyta valia
date:   02/08/2022
---

Vienas didžiausių mūsų valios priešų yra mūsų pačių jausmai. Gyvename kultūroje, kupinoje nuotraukų ir muzikos, kurios gali tiesiogiai veikti mūsų pojūčius ir sukelti mūsų emocijas – pyktį, baimę ar geismą – mums to nesuvokiant. Dažnai galvojame: „Ko norėčiau vakarienei?“, „Ką norėčiau šiandien veikti?“, „Ar jausiuosi gerai pirkdamas šią prekę?“ Taigi jausmai buvo glaudžiai įtraukti į mūsų sprendimų priėmimą. Jausmai nebūtinai yra blogai, bet tai, kaip aš jaučiuosi dėl kažko, gali turėti mažai ką bendra su tuo, kas teisinga ar naudinga. Iš tiesų mūsų jausmai gali mus apgauti („Širdis už viską vylingesnė“ [Jer 17, 9]) ir gali iškreipti tikrovę, priversti mus priimti nevykusius sprendimus, dėl kurių patenkame į mūsų pačių nulemtus išmėginimus.

`3. Kokių žinote Rašto pavyzdžių, kada žmonės apsisprendė remdamiesi jausmais, o ne Dievo Žodžiu? Kokie buvo padariniai? žr., pvz, Pr 3, 6; 2 Sam 11, 2–4; Gal 2, 11–12.`
														
`4. Perskaitykite 1 Pt 1, 13. Kas rūpėjo Petrui ir ką jis norėjo, kad jo laiško skaitytojai iš tikrųjų darytų?`
														
Petras suprato, kad protas yra mūsų kūno vairas. Nevaldydami proto būsime pavaldūs bet kokiems jausmams.

Įsivaizduokite, kad einate siauru keliu į Ganytojo namus. Pakeliui yra daugybė takų, vedančių skirtingomis kryptimis. Kai kurie iš jų veda į tokias vietas, kuriose nenorėtume apsilankyti. Kiti atrodo viliojančiai; jie apeliuoja į mūsų jausmus, emocijas, norus. Tačiau pasirinkę kurį nors iš jų, išsuktume iš teisingo kelio ir eitume tokiu taku, iš kurio gali būti nepaprastai sunku pasitraukti.

`Su kokiais svarbiais sprendimais susiduriate? Nuoširdžiai paklauskite savęs: „Kaip man žinoti, ar savo sprendimus grindžiu jausmais, emocijomis, norais, o ne Dievo Žodžiu?“`