---
title:  Gyventi šlovinant
date:   20/08/2022
---

### Šios savaitės tyrinėjimui skaitykite:
Fil 4, 4–7; Joz 5, 13–6, 20; Ps 145; Apd 16, 16–34; 2 Met 20, 1–30.

> <p>Įsimintina eilutė:</p>
> „Visuomet džiaukitės Viešpatyje! Ir vėl kartoju: džiaukitės!“ (Fil 4, 4)

Visada lengva su džiaugsmu šlovinti Viešpatį, kai jaučiame džiaugsmą. Tačiau tai daryti nėra paprasta, kai viskas klostosi blogai, kai esame blogiausiose įsivaizduojamose aplinkybėse, kai išmėginimas sunkus. Tačiau būtent tuomet mums reikia – galbūt labiau nei kitomis aplinkybėmis – šlovinti Dievą, nes šlovinimas yra priemonė, padedanti mums išlaikyti tikėjimą.

Iš tiesų, šlovinimas gali pakeisti net niūriausias mūsų aplinkybes, galbūt ne ta prasme, kad pakeis mus supančius faktus, bet ta prasme, jog jis gali pakeisti mus ir aplinkinius taip, kad mes įveiksime iššūkius.

Šlovinimas yra aktyvus tikėjimas. Mums tai gali būti ne visada natūralu, bet kai mes šloviname taip, kad šlovinimas tampa natūralia mūsų gyvenimo dalimi, jis teikia galią ir atsiversti, ir nugalėti.

**Savaitės santrumpa:** Kas yra šlovinimas? Kaip pastarasis gali būti itin galingas dvasinis ginklas sunkiomis aplinkybėmis? Kaip šlovinimas gali pakeisti mus ir mus supančias aplinkybes?