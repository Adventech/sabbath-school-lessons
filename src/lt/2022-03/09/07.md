---
title:  Tolesniam tyrinėjimui
date:   26/08/2022
---

E. Vait, „Prophets and Kings“, p. 190–203; Patriarchai ir pranašai p. 392–400.

> <p></p>
> „Todėl pratinkime savo širdis ir lūpas šlovinti Dievą už Jo neprilygstamą meilę. Mokykime savo sielas turėti viltį ir tvirtai laikytis Golgotos kryžiaus spindinčios šviesos. Niekada mums nedera užmiršti, jog esame dangaus Karaliaus vaikai, Galybių Viešpaties sūnūs ir dukterys. Tai mūsų privilegija – ramiai pasitikėti Dievu.“ (E. Vait, Gydymo tarnystė, p.180)

> <p></p>
> „Kol aš Jį garbinu ir šlovinu, noriu, kad ir jūs aukštintumėte Jį kartu su manimi. Šlovinkite Viešpatį net tada, kai patenkate į tamsą. Šlovinkite Jį net kai esate gundomi. ‘Visuomet džiaukitės Viešpatyje!’, – sako apaštalas; ‘Ir vėl kartoju: džiaukitės!’ Ar tai atneš į jūsų šeimą niūrumą ir tamsą? Ne; atneš saulės spindulius. Taip surinksite amžinosios šviesos spindulius nuo šlovės sosto ir paskleisite juos aplink save. Leiskite paraginti jus įsitraukti į šį darbą, skleisti aplink save šią šviesą ir gyvenimą, ir ne tik aplink save, ne tik savo kelyje, bet ir kelyje tų, su kuriais bendraujate. Tebūnie jūsų tikslas padaryti aplinkinius geresnius, pakylėti juos, nukreipti į dangų ir šlovę, ir paskatinti juos ieškoti, pirmiau visų žemiškųjų dalykų, amžinybės, nemirštančio paveldo, nenykstančių turtų.“ (E. Vait, „Testimonies for the Church“, 2 t., p .593)

**Klausimai aptarimui:** 

`1. Kokį vaidmenį krikščionio gyvenimui atlieka šlovinimas bendruomenėje? Kaip apibūdintumėte šlovinimą sabatos pamaldų metu? Ar jis pakelia nuotaiką? Ar jis skatina narius išlikti ištikimais išmėginimų ir traumų metu? Jei ne, ką galima padaryti?`

`2. Ką reiškia šlovinti „Viešpatį net tada, kai patenkate į tamsą“ arba šlovinti „Jį net kai esate gundomi“? Kaip šlovinimas gali padėti mums ištverti tokias aplinkybes?`

`3. Tegul nariai paliudija, kaip šlovinimas paveikė jų gyvenimą. Ko galite pasimokyti iš vieni kitų patyrimo?`

`4. Išsirinkite Dievą šlovinančią psalmę ir skirkite laiko ją perskaityti. Ko ji moko apie šlovinimą? Kokią įtaką jūsų tikėjimui turi šlovinimas?`