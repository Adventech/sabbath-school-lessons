---
title:  "„Pagal savo paveikslą“"
date:   17/07/2022
---

„O kuriuos Jis iš anksto numatė, tuos iš anksto ir paskyrė tapti panašius į Jo Sūnaus pavidalą, kad šis būtų pirmagimis tarp daugelio brolių.“ (Rom 8, 29)

`1. Pradžioje Dievas sukūrė mus pagal savo paveikslą (Pr 1, 27), bet pastarąjį sugadino nuodėmė. Kaip matome šio Dievo paveikslo menkėjimą žmonijoje?`	

Akivaizdu, mus visus sugadino nuodėmė (Rom 3, 10–19). Tačiau Dievas trokšta atkurti mus tokius, kokie turėjome būti iš pradžių. Čia dera mūsų šiandienos eilutė. Ji atskleidžia Dievo planą, kad tie, kurie paveda savo gyvenimą Šventajai Dvasiai, gali tapti panašūs „į Jo Sūnaus pavidalą“ (Rom 8, 29).

> <p></p>
> Bet yra ir kita pusė. „Žmonija turi atkartoti patį Dievo atvaizdą. Dievo garbė, Kristaus garbė tobulina Jo tautos charakterį.“ (E. Vait, Su meile iš Dangaus, 2011, p. 624)

`2. Kaip suprasti, ką E. Vait mums sako pateiktoje ištraukoje? Taip pat žr. Jobo 1; Mt 5, 16; 1 Kor 4, 9; Ef 3, 10.`

Krikščionys niekada neturėtų pamiršti esantys kosminės dramos viduryje. Didžioji kova tarp Kristaus ir šėtono vyksta aplink mus. Ši kova apima įvairias formas ir pasireiškia įvairiais būdais. Ir nors daug kas yra paslėpta, mes galime suprasti, kad būdami Kristaus sekėjai atliekame savo vaidmenį šioje dramoje ir galime teikti Kristui garbę savo gyvenimu.

`Įsivaizduokite, kad esate didžiuliame lauke arba stadione. Vienoje pusėje sėdi dangiškos būtybės, ištikimos Viešpačiui; kitoje pusėje yra būtybės, puolusios su Liuciferiu. Jei jūsų gyvenimas per pastarąsias 24 valandas rutuliotųsi tame stadione, kuri pusė labiau džiaugtųsi? Ką jūsų atsakymas jums pasako apie jus pačius?`