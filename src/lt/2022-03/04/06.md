---
title:  Charakteris ir bendruomenė
date:   21/07/2022
---

Vienos dainos žodžiai yra tokie: „Aš esu uola, aš esu sala“. Ar kada nors jautėtės taip – norėjote būti vienas? Galbūt net girdėjote žmones sakant: „Mano ėjimas su Dievu yra asmeninis reikalas. Nenoriu apie tai kalbėti“.

`7. Perskaitykite Ef 4, 11–16. Kokia čia Pauliaus mintis? Kokį vaidmenį jis čia skiria bendruomenei?`

Kai Paulius rašė efeziečiams, jis apibūdino bažnyčią kaip kūną. Jėzus yra galva, o visa kita sudaro Jo tauta. Perskaitę Ef 4, 13 pastebėsite galutinį gyvenimo tokioje bendruomenėje tikslą – patirti „Kristaus pilnatvės amžiaus saiką“. O tam mums reikia vienas kito!

Tikrai įmanoma būti krikščioniu vienam. Iš tiesų, kaip ir daugeliui žmonių per šimtmečius, iš kurių buvo tyčiojamasi ar kurie buvo persekiojami, vienatvė dažnai yra neišvengiama. Tai galingas Dievo galybės liudijimas, kad vyrai ir moterys nepalūžo dėl juos veikiančio spaudimo. Nors tai tiesa, Paulius nori pabrėžti kritinę tiesą – galiausiai mes patiriame ir atskleidžiame Kristaus pilnatvę, kai bendradarbiaujame vieni su kitais.

`8. Kas, pasak Ef 4, 11–16, turi įvykti, kad mūsų krikščionių bendruomenėje būtų atskleista Kristaus pilnatvė?`	

`9. Kuo bendruomenės, atskleidžiančios Kristaus pilnatvę, liudijimas skiriasi nuo asmens, kuris atskleidžia Kristaus pilnatvę, liudijimo? Kokie yra to padariniai didžiosios kovos kontekste? žr. Ef 3, 10.`

Lengva būti maloniam, kai esate vienas ar su nepažįstamais žmonėmis, tačiau daug sunkiau būti maloniam su žmonėmis, kuriuos arba tikrai gerai pažįstate, arba kurių nemėgstate. Tai reiškia, kad kai mes vis dar rodome šiems žmonėms malonę ir gerumą, mes nenugalimai liudijame su Dievu susijusią tiesą.