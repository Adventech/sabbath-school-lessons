---
title:  Matyti auksakalio veidą
date:   16/07/2022
---

### Šios savaitės tyrinėjimui skaitykite:
Mt 5, 16; 1 Kor 4, 9; Ef 3, 10; Job 23, 1–10; Mt 25, 1–12; Dan 12, 1–10; Ef 4, 11–16.

> <p>Įsimintina eilutė:</p>
> „Mes visi, atidengtu veidu Viešpaties šlovę atspindėdami, daromės panašūs į Jo atvaizdą, ir Viešpaties Dvasios veikimu vis didėja mūsų garbingumas.“ (2 Kor 3, 18)

Eimi Karmaikl (Amy Carmichael) nusivežė vaikų grupę pas tradicinį auksakalį Indijoje. Žaizdro viduryje buvo išgaubta stogo čerpė. Ant čerpės buvo druskos, tamarindo vaisiaus ir trintų plytų mišinys. Į šį mišinį buvo pridėta aukso. Ugniai ryjant mišinį, auksas pasidarydavo grynesnis. Auksakalys išimdavo auksą žnyplėmis ir, jei jis nebuvo pakankamai grynas, jis jį vėl įdėdavo į ugnį, bet su nauju mišiniu. Kaskart auksą išimant ir įdedant atgal karštis būdavo padidindamas. Vaikai klausė: „Kaip žinoti, kada auksas yra išgrynintas? Jis atsakė: „Kai jame matau savo veidą.“ (Amy Carmichael, Learning of God (Fort Washington, PA: Christian Literature Crusade, 1989), p. 50)

Dievas siekia mus apvalyti, išgryninti kaip auksą, padaryti mus panašius į Jo atvaizdą. Tai stulbinantis tikslas, ir dar nuostabiau yra tai, kad į Kristų panašus charakteris mumyse susiformuoja tik patiriant išmėginimus.

**Savaitės santrumpa:** Kokį vaidmenį kentėjimai atlieka išgryninimo procesui? Kaip visa tai suprasti didžiosios kovos kontekste?