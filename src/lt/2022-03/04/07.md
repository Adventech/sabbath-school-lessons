---
title:  Tolesniam tyrinėjimui
date:   22/07/2022
---

E. Vait, „Sons and Daughters of God“, p. 100; Paslėpti lobiai, p. 370–383; Didžioji kova, 2017, p. 532–549. 

> <p></p>
> „Charakterio ugdymas yra svarbiausias iš kada nors žmogui patikėtų darbų, ir uolus jo studijavimas dar niekada nebuvo toks svarbus kaip dabar. Jokia ankstesnė karta nebuvo pašaukta į tokios grandiozinės svarbos įvykių verpetą, dar niekada jauni vyrai ir moterys nesusidūrė su tokiais pavojais, kaip šiandien.“ (E. Vait, Ugdymas, p. 263)

> <p></p>
> „Palyginime paikos mergaitės nusakytos kaip prašančios, bet nesulaukiančios aliejaus. Tai simbolizuoja tuos, kurie nepasiruošė ugdydami charakterį, kad galėtų ištverti vargus. Tarsi jiems derėtų eiti pas savo kaimynus ir prašyti: duokite man savo charakterį, priešingu atveju aš pražūsiu. Išmintingosios negalėjo duoti savo aliejaus paikų mergaičių gęstantiems žibintams. Charakteris negali būti perduotas. Jo negalima nusipirkti ar parduoti; jį reikia išsiugdyti. Viešpats kiekvienam suteikė galimybę malonės laikotarpiu išsiugdyti teisų charakterį; bet Jis neparūpino būdo, kaip vienas asmuo galėtų suteikti kitam charakterį, kurį išsiugdė patirdamas sunkumus, mokydamasis iš Mokytojo, kad jis galėtų parodyti kantrybę išmėginimuose ir tikėjimą, kad galėtų nuversti negalėjimo kalnus.“ (E. Vait, „The Youth’s Instructor“, 1896 m. sausio 16 d)

**Klausimai aptarimui:** 

`1. Ką reiškia „charakterio ugdymas“? Kaip tai padaryti? Kiek charakterio ugdymas yra pastebimas prioritetas jūsų gyvenime ir jūsų bažnyčios bendruomenėje?`

`2. V dalyje kalbėta apie svarbų bendruomenės vaidmenį krikščionio gyvenime. Kaip gerai jūsų vietinė bendruomenė veikia kaip Kristaus kūnas? Kaip gerai atspindite Viešpatį kaip bendruomenė? Klasėje pasikalbėkite apie tai, ką galite daryti pažangai.`

`3. Klasėje aptarkite, kodėl svarbu ugdyti charakterį, net jei esame išgelbėti tik tikėjimu Jėzų. Jei mus gelbsti Jo teisumas ir tobulas charakteris, tai kodėl mums reikia ugdyti charakterį?`

`4. Helen Keller, kuri nuo mažens buvo kurčia ir akla, rašė: „Charakterio negalima ugdyti lengvai ir tyliai. Tik per išmėginimų ir kentėjimų patyrimus galima sustiprinti sielą, apvalyti regėjimą, įkvėpti jėgų ir pasiekti sėkmę.“ (Leadership, 17 t., Nr. 4) Ar pritariate? Aptarkite charakterio, kentėjimų ir didžiosios kovos santykį.`