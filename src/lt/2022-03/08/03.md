---
title:  Jėzaus vardu
date:   15/08/2022
---

„Jei ko prašysite Manęs Mano vardu, Aš padarysiu“ (Jn 14, 14).

Jėzus ilgiau nebebus su savo mokiniais. Tas, kuris buvo jų parama ir padrąsinimas, keliavo į dangų, o mokiniai pradėjo jaustis sutrikę ir bejėgiai. Nors mokiniai nebegalės Jo matyti fiziškai, Jėzus davė jiems nepaprastą pažadą.

`2. Perskaitykite Jn 14, 1–14. Pasak 13 ir 14 eilutės, Jėzus pažadėjo padaryti tai, ko prašysime Jo vardu. Dėl to beveik visada savo maldų pabaigoje priduriame: „Jėzaus vardu, amen“.`

`3. Kai tai sakome, ką paprastai manome apie šių žodžių reikšmę? Ką Jėzus turi omenyje, kai Jis ragina mus taip melstis? Kokių užuominų yra šiose eilutėse, kurios padeda suprasti Jo mintį?`

Prašydami Jėzaus vardu, galime būti užtikrinti, kad visas dangus veikia mūsų labui. Galbūt nematome aplink mus besidarbuojančių angelų, bet jie yra siunčiami iš dangaus Jėzaus vardu, kad įvykdytų mūsų prašymus.

Kartais, kai meldžiamės Jėzaus vardu, atsimerkiame ir tikimės, kad aplink mus viskas bus kitaip, bet viskas atrodo taip pat. Nors Dievo galia gali turėti dramatišką poveikį, pavyzdžiui, kai Jėzus sutramdė audrą, ji taip pat gali ateiti tyliai, nepastebimai, kaip tada, kai Dievo galia palaikė Jėzų Getsemanėje. Kažkas dramatiško gali neįvykti staiga, bet tai nereiškia, kad Dievas nesidarbuoja dėl mūsų.

`Dar kartą perskaitykite Jn 14, 1–14. Skaitydami įsivaizduokite, kad Jėzus kalba tiesiogiai jums, veidas į veidą. Kokios vilties ir padrąsinimo galite pasisemti iš šių pažadų? Tuo pat metu paklauskite savęs: „Kas mano gyvenime gali trukdyti įgyvendinti šiuos pažadus? Ką turiu pakeisti savo širdyje?“`