---
title:  Tolesniam tyrinėjimui
date:   19/08/2022
---

E. Vait, „Prophets and Kings“, p. 598–606. 

> <p></p>
> „Ar Dievas nesakė, kad duos Šventąją Dvasią tiems, kurie Jos prašo? Ir ar ši Dvasia nėra tikrasis vadovas? Atrodo, kad kai kurie žmonės bijo pasikliauti Dievo Žodžiu, tarsi tai jiems būtų prielaida. Jie meldžiasi, kad Viešpats mus mokytų, tačiau bijo patikėti Dievo pažadu, kad esame Jo išmokyti. Jei ateiname pas savo dangiškąjį Tėvą nuolankūs ir su mokytis pasiruošusia dvasia, norintys ir trokštantys mokytis, kodėl turėtume abejoti, jog Dievas įvykdys savo pažadą? Nė akimirką neturėtumėte Juo abejoti ir taip Jį įžeisti. Kai stengiatės pažinti Jo valią, jūsų dalis bendradarbiaujant su Dievu yra tikėjimas, kad būsite vedami, mokomi ir palaiminti vykdydami Jo valią. Galime nepasitikėti savimi, kad neteisingai suprasime Jo mokymą, tačiau net ir tai paveskite Jam maldoje ir pasikliaukite Juo iki galo, jog Jo Šventoji Dvasia padės jums teisingai suprasti Jo planus ir Jo apvaizdos veikimą.“ (E. Vait, „Manuscript Releases“, 6 t., p. 225)

> <p></p>
> „Tikėjimas stiprėja, kai susiduriame su abejonėmis ir priešinamės įtakai. Patirtis, įgyta per šiuos išmėginimus, yra vertingesnė už brangiausius brangakmenius.“ (E. Vait, „Testimonies for the Church“, 3 t., p. 555)

**Klausimai aptarimui:** 

`1. Klasėje apsvarstykite tuos dalykus, kuriais tikime, nors jų nematome, dalykus, apie kuriuos žinome, kad jie yra, tačiau jie mums neregimi. Kaip tai gali padėti mums suprasti, ką reiškia regėti Neregimąjį?`

`2. Aptarkite paskutinį IV dalies klausimą. Kaip dažnai atsiduriame tokiose aplinkybėse? Ką galime daryti, kad galėtume labiau pasikliauti, jog Viešpaties kelias yra geriausias, net jei norime kažko kito?`

`3. Jei „tikėjimas stiprėja, kai susiduriame su abejonėmis ir priešinamės įtakai“ ir tai veda prie kažko labai vertingo, vertesnio „už brangiausius brangakmenius“, kaip tai turėtų formuoti mūsų nusistatymą tokių išmėginimų atžvilgiu?`

`4. Daugelis iš mūsų matėme žmonių, net ir krikščionių, patekusių į aplinkybes, kai, bent jau mūsų supratimu, rezultatas buvo siaubingas. Nepaisant maldų ir pastangų atsitiko blogiausia, ką įsivaizdavome. Kaip tai suprantame atsižvelgiant į tai, ką tyrinėjome?`