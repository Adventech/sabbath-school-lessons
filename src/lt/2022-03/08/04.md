---
title:  Prisikėlimo galia
date:   16/08/2022
---

Prisikėlimas sprendžia žmogaus bejėgiškumo klausimą. Galvojant apie Jėzaus gyvenimą, mirtį ir prisikėlimą, dažnai mąstoma apie tai, kaip Jėzaus mirtis padarė mus teisius Dievo akivaizdoje Įstatymo atžvilgiu. Ir tai, žinoma, tiesa.

Tačiau prisikėlimas papildo konkrečią išganymo pusę. Jėzaus prisikėlimas yra reikšmingas ne tik todėl, kad parodo, jog vieną dieną būsime prikelti. Prisikėlimas pastatė Jėzų Tėvo dešinėje, suteikiant Jam galią ir valdžią. Ši prisikėlimo galia yra ta pati galia, kurią Dievas suteikia mums šiandien!

`4. Paulius kalba apie Dievo galią Ef 1, 18–23. Ko šios eilutės mus moko apie prisikėlimo galią? Kokią viltį ir pažadus sau galite įžvelgti šiose eilutėse?`

Paulius meldžia, kad efeziečiai suprastų keletą dalykų, kuriuos galima tinkamai suvokti tik su Dievo pagalba: (1) kad būtų pakeitimo viltis ir amžina ateitis, į kurią mus pašaukė Jėzus; (2) kad mes suprastume galią, kuri pasireiškė vardan mūsų.

Tada Paulius bando apibūdinti, kokia stulbinanti yra ši galia. Galia, kuri mums prieinama šiandien, yra ta pati, kuri ne tik prikėlė Jėzų ir sugrąžino į gyvenimą, bet ir pasodino Jį Tėvo dešinėje, galios pozicijoje.

Tačiau Paulius tuo nebaigia. Prisikėlimas suteikė Jėzui ne bet kokią galią, bet galią valdyti ir aprūpinti viskuo, ko Jo tautai gali prireikti – visą amžinybę!

`Sudarykite sąrašą savo gyvenimo sričių, kuriose jums reikia prisikėlusio Jėzaus galios. Baigę melskitės, kad ši galia būtų suteikta visoms šioms būtinoms sritims. Tuo pačiu, ką galite padaryti geriau, kokius sprendimus galite priimti, kurie leistų šiai galiai laisviau veikti jūsų gyvenime?`