---
title:  Mūsų Tėvo kilnumas
date:   14/08/2022
---

„Jei Dievas tikrai mane mylėtų, Jis tikrai dėl manęs padarytų ...! Įdomu, kiek kartų ši mintis šmėstelėjo. Mes žiūrime į mūsų aplinkybes ir pradedame galvoti, ar Dievas tikrai mus myli, nes jei Jis tikrai mylėtų, viskas būtų kitaip.

Abejoti Dievo gerumu mus paprastai verčia dvi pagrindinės priežastys. Pirma, kai mūsų širdyje ir mintyse dega koks nors troškimas, kas, mūsų manymu, yra gera, mintis, jog Dievas galėtų norėti mums kažko kito, gali pasirodyti juokinga. Antra, galime abejoti Dievo gerumu, nes mūsų patyrimas prieštarauja tam, kuo tikime. Jei kažkas atrodo gerai, skaniai ar panašu, kad tas kažkas suteiks mums gerų pojūčių, tada tas kažkas turi būti gera. Ir pykstame ant Dievo, kai negalime to kažko turėti.

Čia įsiterpia tikėjimas. Pastarasis suveikia būtent tuomet, kai esame gundomi abejoti Dievu ir Jo gerumu.

`1. Rom 8, 28–39 galingai nusako Dievo gerumą mums. Kas randama šiose eilutėse, kas padeda apsaugoti mūsų protą nuo abejonių Dievo gerumu?`
														
Rom 8, 32 yra svarbi mąstymui ir padeda apsisaugoti nuo mus galinčių nugalėti aplinkybių. „Jei Dievas nedvejodamas dėl mūsų viskuo rizikavo, priimdamas mūsų būklę ir atsiųsdamas savo Sūnų kentėti, ko Jis dar mielai ir laisvai nepadarytų dėl mūsų? („Message“) Kaip mes galime galvoti, kad Jėzų mirti už mus siuntęs Dievas taptų piktas ir šykštus?

Tai reiškia, kad tiesa apie Dievo dosnumą mums, matoma Kristaus mirtyje, turi stipriau paveikti mūsų mąstymą nei visos abejonės, kurias mumyse gali sukelti išmėginimas.

`Kaip įmanoma, kad tiesa (Dievo gerumas) gali jus paveikti stipriau nei jūsų abejonės? Skirkite laiko apmąstydami tiesą, kad Dievas siuntė Jėzų mirti vietoj jūsų ir kad šis neįtikėtinas dosnumas jums šiandien tęsiasi tūkstančiais skirtingų būdų. Kuo tai naudinga jūsų tikėjimui?`