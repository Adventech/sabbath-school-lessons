---
title:  Aikštingas Izraelis
date:   25/07/2022
---

Ozėjo pasakojimas moko mus kelių dalykų, kuriuos privalome suprasti. Ozėjo aplinkybės nepaprastos. Jo žmona Gomera pabėga ir susilaukia kitų vyrų vaikų. Nors ji yra seksualiai neištikima, Dievas liepė Ozėjui susigrąžinti žmoną ir dar kartą parodyti jai savo meilę. Šis pasakojimas yra palyginimas apie Dievą ir Izraelį. Izraelitai paliko Dievą ir dvasiškai paleistuvavo su kitais dievais, bet Dievas vis tiek juos mylėjo ir norėjo parodyti jiems savo meilę. Bet pažvelkite į Dievo metodus!

**2. Perskaitykite Oz 2, 3–14. Kokiais metodais Dievas ruošėsi susigrąžinti Izraelį? Kokie būtų su šiais metodais susiję išgyvenimai?**

`Oz 2, 4–5` 						

`Oz 2, 7–9` 						

`Oz 2, 10–11` 						

`Oz 2, 12` 						

Šis pasakojimas iškelia du svarbius klausimus apie tai, kaip mes patiriame Dievą, kai Jis mus atveda į atgailą.

Pirma, mums kyla rizika nesuprasti, kad Dievas veikia. Kai Izraelis patyrė sunkių ir skaudžių išgyvenimų, jiems galėjo būti sunku pripažinti, kad jų Dievas darbuojasi dėl jų išgelbėjimo. Kai mums kelią pastoja erškėčiai arba esame akligatvyje, kad nežinome, kur einame (Oz 2, 8) – ar tai Dievas? Kai mūsų elementarūs poreikiai nepatenkinti arba mums bus gėda (Oz 2, 11–12) – ar mūsų Tėvas galėtų būti šalia rutuliojantis tokiems įvykiams? Tiesa ta, kad ką bejaustume, Dievas visada stengiasi atvesti mus į atgailą, nes Jis mus labai myli.

Antra, mums kyla grėsmė nesuprasti Dievo, kai Jis darbuojasi. Mes galime pripažinti, kad Dievas darbuojasi, bet mums nepatinka tai, ką Jis daro. Nors jaučiamės įskaudinti ir sugėdinti, nesunku kaltinti Dievą žiaurumu, neveikimu ar nerūpestingumu. Tačiau Dievas visada stengiasi mus atnaujinti per savo meilės Sandorą.

`Perskaitykite Oz 2, 16–25. Ką šios eilutės atskleidžia apie Dievą? Paprašykite Šventosios Dvasios parodyti jums, ar jūs bėgate nuo Dievo kažkurioje savo gyvenimo srityje. Jei esate patikintas, kad bėgate, kam delsti pereiti išmėginimus? Kas jums trukdo dabar viską pavesti Viešpačiui?`