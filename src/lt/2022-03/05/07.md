---
title:  Tolesniam tyrinėjimui
date:   29/07/2022
---

E. Vait, Patriarchai ir pranašai, p. 110–118; „Testimonies for the Church“, 5 t., p. 315–319. 

> <p></p>
> „Dievas visada nuskaistina savo žmones skausmu. Būtent tokios krosnies karštyje šlakas atskiriamas nuo tikrojo krikščioniško būdo aukso, Jėzus stebi šį bandymą. Jis žino, kas reikalinga brangakmeniui išgryninti, kad jis galėtų atspindėti Jo meilę. Tokiais griežtais bandymais Dievas drausmina savo tarnus. Jis regi, kad kai kurie jų apdovanoti tokia geba, kurią galima panaudoti Jo darbui vykdyti. Būdamas įžvalgus Jis įveda juos į tokias aplinkybes, kuriose išmėginamas jų charakteris [...] taip pat parodo jų silpnybes ir moko pasikliauti Juo [...] Taip Jis siekia savo tikslo. Jie yra mokomi, lavinami ir drausminami, parengiami vykdyti tą didį darbą, kuriam buvo duoti sugebėjimai.“ (E. Vait, Patriarchai ir pranašai, p. 96)

> <p></p>
> „Jei Dievo apvaizda esame pašaukti ištverti išmėginimus, priimkime kryžių ir gerkime karčią taurę, prisimindami, kad tai Tėvo ranka laiko ją prie mūsų lūpų. Pasitikėkime Juo tamsoje ir dieną. Ar negalime patikėti, kad Jis mums duos viską, kas yra mūsų labui? ... Netgi vargo naktį, kaip mes galime nedėkoti ir nešlovinti širdimi bei balsu, kai prisimename meilę, mums išreikštą ant Golgotos kryžiaus?“ (E. Vait, „Testimonies for the Church“, 5 t., p. 316)

**Klausimai aptarimui:** 

`1. Klasėje leiskite kam nors papasakoti apie tikėjimo išmėginimą, kuris, jei ne toks intensyvus, kaip Abraomo, buvo pakankamai sunkus. Ko galite pasimokyti iš šio žmogaus patyrimo, iš jo sėkmės ar nesėkmių?`

`2. Apmąstykite paskutines 24 Kristaus gyvenimo valandas iki Jo nukryžiavimo. Su kokiais kraštutinumais Jis susidūrė? Kaip Jis ištvėrė? Kokių principų galime pasimokyti iš Jo pavyzdžio ir pritaikyti sau, kai patys esame išmėginami?`

`3. Aptarkite šią savaitę paliestą mintį apie tai, kaip dėl kentėjimų galime tarnauti kitiems kenčiantiems. Nors tai ir gali būti tiesa, su kokiomis problemomis galime susidurti apsvarstant šią mintį?`

`4. E. Vait rašė: „Pasitikėkime Juo tamsoje ir dieną“. Tą lengviau pasakyti nei padaryti. Kaip galime padėti vieni kitiems išsiugdyti tokį tikėjimą, kuris leis mums tai padaryti? Kodėl svarbu pasitikėti Dievu sunkiais laikais?`