---
title:  Abraomo išmėginimas
date:   24/07/2022
---

Perskaitykite Pradžios 22. Dievas nė iš šio nė iš to ir be paaiškinimo staiga pašaukė Abraomą paaukoti savo vaiką kaip deginamąją auką. Ar galite įsivaizduoti, kaip turėjo jaustis Abraomas? Tai apskritai piktinanti mintis, kad šventas Dievas lieptų paaukoti savo sūnų. Net jei Abraomas manė, kad tai priimtina, kaip dėl su paveldu susijusių Dievo pažadų? Be jo sūnaus pažadas būtų bevaisis.

`1. Kodėl Dievas liepė Abraomui atnašauti šią auką? Jei Dievas viską žino, kokia to prasmė?`

Dievo prašymas ir laikas nebuvo atsitiktiniai. Tiesą sakant, giliausia kančia buvo apskaičiuota, nes 

> <p></p>
> „Dievas paskutinį, sunkiausią išbandymą skyrė jam tuo laiku, kai jį jau slėgė metų našta ir jis troško pailsėti nuo rūpesčių ir sunkaus darbo.“ (E. Vait, Patriarchai ir pranašai, p. 112) 

Ar tai buvo neatsakingo Dievo siųstas išmėginimas? Visai ne, nes 

> <p></p>
> „agonijai prilygstančias kančias, kurias jis kentėjo per tamsiausias to baisiojo išmėginimo dienas, jam buvo leista patirti todėl, kad iš savo patirties bent kiek suprastų svorį aukos, kurią beribis Dievas paaukojo žmogui atpirkti.“ (Patriarchai ir pranašai, p. 117)

Tai buvo tik išmėginimas – Dievas niekada nenumatė, kad Abraomas nužudytų savo sūnų. Tai išryškina labai svarbų klausimą, kaip Dievas kartais veikia. Dievas gali paprašyti mūsų padaryti tai, ko Jis nelaukia, kad mes įvykdysime. Jis gali liepti mums kažkur eiti, nesitikėdamas, kad mes pasieksime tikslą. Dievui svarbu ne tik pabaiga, bet ir tai, ko mes išmokstame, kai esame ugdomi proceso metu.

Jėzus galimai galvojo apie Abraomo patyrimą, kai Jis sakė žydams: „Jūsų tėvas Abraomas džiūgavo, kad matysiąs Manąją Dieną; jis ją išvydo ir džiaugėsi“ (Jn 8, 56). Abraomas galėjo nesuprasti šios įžvalgos, atmesdamas šiuos nurodymus kaip iš šėtono. Abraomo patyrimo ir mokymosi esmė per visą procesą buvo tai, kad jis atpažino Dievo balsą.

`Ar jūs pažįstate Dievo balsą? Kaip žinoti, kada Dievas jums kalba? Kaip Jis jums apreiškia savo valią?`