---
title:  Kraštutinis karštis
date:   28/07/2022
---

Iki šiol apsvarstėme daugybę išmėginimų pavyzdžių, kuriuos Dievas naudoja, kad į mūsų gyvenimą įneštų tyrumo ir panašumo į Kristų. Tačiau kai kurie žmonės, žvelgdami į šiuos pavyzdžius, gali padaryti išvadą, kad Dievas yra žiaurus ir reiklus. Žinoma, kai kurie gali pasakyti: „Mes žinome, kad Dievas nori mums kažko gero, tačiau šie pavyzdžiai neatskleidžia rūpestingumo ir meilės. Vietoj to Dievas labiau panašus į baugintoją. Jis užsibrėžė tikslą, kuris mums sukelia daug sunkumų, ir mes nieko negalime padaryti“.

Tiesa, kad gyvendami šioje nuodėmių kupinoje žemėje mes tik truputį suprasime, kodėl nutinka tam tikri dalykai. Danguje mes suprasime daug daugiau (1 Kor 4, 5; 1 Kor 13, 12), bet kol kas turėsime gyventi su įtampa tikėdami, kad Dievas yra ir Jis rūpinasi mumis, nors aplinkybės ne visada geros. Izaijas labai gerai apibūdina šią įtampą.

Perskaitykite Iz 43, 1–7. Antroje eilutėje Dievas sako, kad Jo tauta perbris per vandenis ir pereis per ugnį. Tai kraštutinių pavojų simboliai, tačiau galbūt tai užuomina apie Raudonosios jūros ir Jordano perėjimą – abu baisūs įvykiai, tačiau pastarieji atvėrė kelią naujam gyvenimui. Galima tikėtis, kad Dievas sakytų apsaugosiąs savo tautą nuo šių pavojų ir kad vesiąs juos lengvesniu keliu. Bet kaip piemuo Psalmėje 23, Jis greičiau sako, kad atėjus sunkiems laikams Dievo tautai nedera bijoti, nes Jis yra su jais.

`7. Perskaitykite Iz 43, 1–7. Užsirašykite įvairius būdus, kuriais Dievas užtikrina savo tautai paguodą vandens ir ugnies laikais. Kokį Dievą tai parodo? Kokių pažadų įvykdymo galite melsti?`

Tai, ką sužinojome apie Dievo siunčiamus išmėginimus, galėtume apibendrinti trimis būdais. Pirmas, didžiausias karštis skirtas sunaikinti ne mus, bet mūsų nuodėmes. Antras, didžiausias karštis yra ne tam, kad taptume nelaimingi, bet kad būtume tyri, tokie, kokie buvome sukurti. Trečias, Dievo rūpinimasis mumis visais atžvilgiais yra nuolatinis ir švelnus – Jis niekada nepaliks mūsų, kad ir kas mums nutiktų.

`Ko šios eilutės jus moko apie Dievo darbus ir charakterį? Ps 103, 13–14; Mt 28, 20; 1 Kor 10, 13; 1 Pt 1, 7. Kaip savo gyvenime patyrėte šių eilučių tikrovę?`