---
title:  Išgyventi viltimi
date:   27/07/2022
---

„Mes norime, kad jūs, broliai, sužinotumėte apie Azijoje mus ištikusią negandą, kuri baisiai mus prislėgė, tiek viršydama mūsų jėgas, jog nebesitikėjome išliksią gyvi. Mes ir patys širdies gilumoje buvome ištarę sau mirties sprendimą, todėl nebepasitikėjome savimi, o tik Dievu, kuris prikelia mirusius“ (2 Kor 1, 8–9).

`5. Būdamas Dievo išrinktasis apaštalas, Paulius iškentėjo daugiau nei dauguma žmonių. Tačiau Paulius nebuvo sugniuždytas. Greičiau, jis šlovino Dievą. Perskaitykite jo sunkumų sąrašą 2 Kor 11, 23–29. Dabar perskaitykite 2 Kor 1, 3–11.`

`6. 2 Kor 1, 4 Paulius teigia, kad Dievo gailestingumo ir paguodos priėmimo priežastis yra galėjimas „paguosti bet kokio sielvarto ištiktuosius ta paguoda, kurią gauname iš Dievo“. Kiek kentėjimai gali būti pašaukimas tarnystei? Kaip galėtume būti budresni šiai galimybei?`

Dievas nori per mus tarnauti kenčiantiesiems. Tai reiškia, kad Jis pirmiausia gali leisti mums patirti tokius pačius kentėjimus. Tada padrąsinimą siūlysime ne teoriškai, o savo pačių Dievo gailestingumo ir paguodos patyrimu. Tai principas iš Jėzaus gyvenimo (žr. Hbr 4, 15).

Pauliaus sunkumų aprašymai skirti ne tam, kad jo gailėtume. Jie skirti mums žinoti, kad net mums būnant gelmėse, Tėvas vis tiek gali įsikišti savo atjauta ir paguoda. Mes galime net bijoti dėl savo gyvybės ir net būti nužudyti, bet neišsigąskite, Dievas mus moko pasikliauti Juo. Mes galime juo pasitikėti, nes mūsų Dievas „prikelia mirusius“ (2 Kor 1, 9).

Kol Paulius ir toliau siekė skelbti Evangeliją, jis žinojo, kad Dievas jį išgelbės ir ateityje. Pauliaus sugebėjimą išlikti užtikrintam patvirtina trys dalykai, kuriuos jis mini 2 Kor 1, 10–11. Pirmas, Dievo įrodyti darbai: „Tai Jis mus išgelbėjo iš mirties nasrų ir tebegelbi“ (2 Kor 1, 10). Antras, Pauliaus pasiryžimas sutelkti dėmesį į patį Dievą: „Viliamės, jog Jis ir toliau mus gelbės“ (2 Kor 1, 10). Trečias, nuolatinis šventųjų užtarimas: „prisidedant jums maldomis už mus“ (2 Kor 1, 11).

`Ko galite pasimokyti iš Pauliaus, kas pagelbėtų jums nepasiduoti gailesčiui asmeninėse kovose?`