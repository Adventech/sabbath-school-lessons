---
title:  Išgyventi garbinant
date:   26/07/2022
---

`3. Perskaitykite Job 1, 6–2, 10. Kas sukėlė Jobo kančias?`

Čia yra kažkas stulbinančio. Angelai ateina susitikti su Dievu, o su jais ateina šėtonas. Dievas klausė šėtono, kur jis buvo, o šėtonas atsako: „Klajojau po žemę, – atsakė Viešpačiui šėtonas, – ėjau joje sargybą“ (Job 1, 7). Tada Dievas klausė: „Ar atkreipei dėmesį į Mano tarną Jobą?“ (Job 1, 8) Pats klausimas nestebina; stebina tai, kas to klausė. Ne šėtonas nurodo Jobą kaip tyrimo objektą, bet Dievas. Žinodamas, kas bus toliau, Dievas atkreipia šėtono dėmesį į Jobą. Žemėje Jobas nenutuokia, kokie sunkūs išmėginimai jį netrukus ištiks. Ir nors visiškai aišku, kad Jobui kančią sukelia šėtonas, o ne Dievas, taip pat aišku, kad būtent Dievas davė leidimą šėtonui sunaikinti Jobo turtą, vaikus ir jo paties fizinę sveikatą. Jei Dievas duoda leidimą Jobui kentėti, koks skirtumas, ar Dievas, ar šėtonas asmeniškai sukelia kančią? Kaip Dievas gali būti teisus ir šventas, kai Jis aktyviai leidžia šėtonui sukelti Jobui tokį skausmą? Ar šios aplinkybės yra ypatingas atvejis, ar taip Dievas ir šiandien elgiasi su mumis?

`4. Kaip Jobas reaguoja į išmėginimus Job 1, 20–21?`	

Į tokias kančias galima reaguoti dvejopai. Mes galime tapti rūstūs ir pikti, atsukti nugarą Dievui, kuris, mūsų manymu, yra žiaurus arba Jo visai nėra, arba galime tvirčiau laikytis Dievo. Jobas su katastrofiškomis aplinkybėmis dorojosi likdamas Dievo akivaizdoje ir garbindamas Jį.

Job 1, 20–21 matome tris garbinimo puses, kurios gali padėti kentėjimuose. Pirma, Jobas pripažįsta savo bejėgiškumą ir pripažįsta, kad jis į nieką nepretenduoja: „Nuogas išėjau iš motinos įsčių, nuogas sugrįšiu ten“ (Job 1, 21). Antra, Jobas pripažįsta, kad Dievas vis dar viešpatauja: „Viešpats davė, Viešpats ir atėmė!“ (Jobo 1, 21) Trečia, Jobas baigia dar kartą patvirtindamas savo tikėjimą Dievo teisumu.

„Tebūna pašlovintas Viešpaties vardas!“ (Job 1, 21)

`Patiriate išmėginimą? Sekite Jobo pėdomis. Kaip tai gali padėti ir jums?`