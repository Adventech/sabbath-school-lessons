---
title:  Didelis karštis
date:   23/07/2022
---

### Šios savaitės tyrinėjimui skaitykite:
Pr 22; Oz 2, 3–14; Job 1, 6–2, 10; 2 Kor 11, 23–29; Iz 43, 1–7.

> <p>Įsimintina eilutė:</p>
> „Bet Viešpats norėjo, kad Jis kentėtų negalią. Atidavęs save kaip atnašą už kaltę, Jis matys palikuonis ir gyvens ilgą laiką. Per Jį klestės Viešpaties užmojis.“ (Iz 53, 10)

Kai mirė garsaus krikščionio rašytojo Klaivo Luiso (C. S. Lewis) žmona, jis rašė: „Nemanau, kad man gresia didelis pavojus liautis tikėti Dievu. Tikrasis pavojus yra tikėti baisiais dalykais apie Jį. Aš nebijau, jog galvosiu: ‘Vadinasi, Dievo nėra’, bet kad galvosiu: ‘Tai štai koks Dievas yra iš tikrųjų’“. 

Kai aplinkybės tampa tikrai skausmingos, kai kurie iš mūsų visiškai atmeta Dievą. Kitiems, pavyzdžiui, Luisui, kyla pagunda pakeisti su Dievu susijusį mūsų tikėjimą ir įsivaizduoti apie Jį įvairias blogybes. Kyla klausimas, kiek aplinkybės gali „įkaisti“? Kokia kaitra Dievas pasirengęs išmėginti savo tautą, kad įgyvendintų savo galutinį tikslą – padaryti mus panašius į savo „Sūnaus pavidalą“? (Rom 8, 29)

**Savaitės santrumpa:** Jūsų manymu, kodėl Dievas pasirengęs rizikuoti būti nesuprastas tų, kurie, Jo troškimu, gali Jį pažinti ir mylėti? Kaip manote, kiek Dievas pasiruošęs būti nesuprastas, kad padarytų jus panašius į savo „Sūnaus pavidalą“?