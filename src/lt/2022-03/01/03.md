---
title:  Vietos kelionėje
date:   27/06/2022
---

„Veda teisumo takais, kaip dera Jo vardui“ (Ps 23, 3).

Įsivaizduokite teisumo takus (Ps 23, 3), besidriekiančius prieš jus ir į tolį. Jūs nematote pabaigos, bet žinote, kad kelionės pabaigoje yra namai, Dievo namai. Kai dėmesį labiau sutelkiate į save, ar matote, kur veda takai? Kai kurias vietas įžvelgiate aiškiai, tačiau kitoms kelią pastoja didelės ar pavojingos kliūtys. Kartais kelias dingsta už kalno. Kai kuriomis kelio dalimis eiti lengva; kitomis sunku. Taip buvo ir Izraeliui keliaujant iš Egipto į Pažadėtą kraštą, kaip aprašyta šioje psalmėje.

`3. Išvardinkite Psalmėje 23 vietas, per kurias Dovydas mato teisumo takais einančias avis, joms einant į Viešpaties namus.`	

Bet kodėl šie takai pavadinti „teisumo“ arba teisingais takais? Štai keturios svarbios priežastys. Pirma, jie yra teisumo takai, nes veda į deramą vietą – Ganytojo namus. Antra, šie takai yra teisumo, nes išlaiko mus darnoje su tinkamu asmeniu – pačiu Ganytoju. Trečia, jie yra teisumo takai, nes moko mus būti tinkamais žmonėmis, kaip Ganytojas. Ketvirta, jie yra teisumo takai, nes teikia mums teisingą liudijimą – mums tampant deramais žmonėmis, mes šloviname Viešpatį. Šie takai yra „teisumo“ arba teisingi, ar eiti lengva, ar sunku.

Svarbu suvokti, kad kai Dievas mus veda, tai susiję ne tik su mūsų atvedimu į tikslą. Tai daug daugiau nei tik vedimas ir apsauga. Kaip ir daugelis Rašto pavyzdžių, kuriuose Dievas veda savo tautą (nesvarbu, ar jis veda Abraomą savo pažadais, ar Izraelį veda ugnies ir debesies stulpu), kai Dievas veda, tai visada susiję su Jo tautos mokymu teisumo.

`Ar suvokiate, kad teisumas yra Ganytojo prioritetas jūsų gyvenime? Kaip išbandymai gali pakeisti jūsų gyvenimą, kad geriau atspindėtumėte Kristaus charakterį?`