---
title:  Ganytojo išmėginimas
date:   25/06/2022
---

### Šios savaitės tyrinėjimui skaitykite:
Ps 23; Rom 12, 18–21.

> <p>Įsimintina eilutė:</p>
> „Jis atgaivina mano gyvastį ir veda teisumo takais, kaip dera Jo vardui.“ (Ps 23, 3)

Sofi atsirėmė į savo miegamojo duris ir sukniubo ant grindų. Ašaros tryško ir po akimirkos ji jau raudojo. „Kaip jis galėjo? Kaip jis galėjo!“ Sofi ką tik sužinojo naujieną, kuri sudaužė jos širdį. Kažkas, ką ji laikė draugu, tas, kurį ji gerbė ir kuriuo pasitikėjo, skleidė baisias apkalbas apie ją, kad sugadintų jos reputaciją ir pakenktų jos atliekamam darbui. Paėmusi nuo lovos Šventąjį Raštą, ji staiga suprato, kad skaito gerai žinomus žodžius: „Jis atgaivina mano gyvastį ir veda teisumo takais, kaip dera Jo vardui. Nors einu per tamsiausią slėnį, nebijau jokio pavojaus, nes Tu su manimi. Tavo Ganytojo lazda ir vėzdas apgins mane“ (Ps 23, 3–4).

– Tikrai taip negali būti! – pratarė ji sau. Tačiau logika atrodė neišvengiama. Ganytojas psalmėje vedė savo avis teisumo takais, tačiau pastarieji taip pat atrodė vingiuojantys per tamsiausią slėnį. Ar gali būti, kad net ir šią skausmingą draugo išdavystę, šį tamsiausią slėnį Dievas galėtų panaudoti mokydamas ją teisumo?

**Savaitės santrauka:** Kokiu metu jūs dvasiškai augote – lengvais ar sunkiais laikais?