---
title:  Tolesniam tyrinėjimui
date:   01/07/2022
---

E. Vait, „Testimonies for the Church“, 4 t., 143 p.; Su meile iš Dangaus, 2011, p. 443–449. 

> <p></p>
> „Tie, kurie pagaliau nugalės, savo religiniame gyvenime patirs siaubingo sumišimo ir išbandymų; tačiau jie neturėtų liautis kliovęsi, nes tai yra jų drausminimo dalis Kristaus mokykloje ir tai yra būtina, kad visas šlakas išsivalytų. Dievo tarnas turi ištverti priešo išpuolius, jo žiaurias patyčias ir įveikti kliūtis, kurias šėtonas jam paspęs. ... Bet jei jūs nuolat žiūrėsite aukštyn, o ne žemyn į savo sunkumus, nenusilpsite kelyje, greitai pamatysite Jėzų, tiesiantį savo ranką, kad jums padėtų, ir jums beliks tik duoti Jam savo ranką ir leisti Jam jus vesti. Tapę patiklūs, tapsite viltingi. ... Radę pagalbą Kristuje, išugdysite tvirtą, simetrišką, gražų charakterį. Šėtonas niekaip negali padaryti tokio charakterio šviesos neveiksnios. ... Dievas davė mums savo geriausią dovaną, netgi savo vienatinį Sūnų, kad pakeltų, pakylėtų ir padėtų mums apsivilkti Jo charakterio tobulumu, namams Jo karalystėje.“ (E. Vait, „Messages to Young People“, p. 63)

**Klausimai aptarimui:** 

`1. Kiek jums žinoma, kad į jūsų gyvenimą ateinantis siaubingas sumišimas ir išbandymai yra jūsų drausminimo dalis „Kristaus mokykloje“?`

`2. Kaip mūsų pagalba, paguoda ir padrąsinimas tiems, kurie yra slėnyje, gali būti Ganytojo būdas padėti žmonėms išgyventi krizes? Ką jūs, kaip bažnyčia, galite daryti, kad Viešpats geriau panaudotų pagalbą tiems, kuriems jos reikia?`

`3. Klasėje paprašykite kiekvieno žmogaus papasakoti, kaip gerumas ir gailestingumas juos „persekiojo“. Ko galite pasimokyti iš vienas kito patyrimo?`
 
`4. Pagalvokite apie paskutines Kristaus gyvenimo valandas, kai Jis įėjo į išmėginimą. Ką galite pasakyti iš Rašto ar E. Vait knygų („Su meile iš Dangaus“ yra puikus šaltinis), kaip Jėzus, būdamas žmogumi, sugebėjo ištverti? Ko galime pasimokyti iš Jo pavyzdžio, kai patys susiduriame su mums tenkančiais išmėginimais?`