---
title:  Netikėtas aplinkkelis 2. Priešų apsuptas stalas
date:   29/06/2022
---

„Tu padengi man stalą mano priešų matomoje vietoje, patepi dosniai mano galvą aliejumi; sklidina mano taurė!“ (Ps 23, 5)

`6. Gyvenime neišvengiamai susidursime su tam tikrais priešais. Kaip su jais elgtis? Ar kada teko bemiegę naktį vartytis ir galvoti, kaip atkeršyti tiems, kurie bando pakenkti jums ar jūsų darbui? Krikščionims gali būti sunku suprasti, kaip elgtis su priešais.`

`7. Kokių priešų turėjote savo gyvenime? Kaip reagavote į tuos, kurie bandė pakenkti jums ar tiems, kurie jums rūpi? Kaip laikėtės Kristaus žodžių Mt 5, 44 ar Pauliaus – Rom 12, 18–21?`	

Ps 23, 5 Dovydas parodo mums įdomų kovos su priešais būdą. Jis nustelbia jų buvimą žiūrėdamas į tai, ką Dievas daro jo labui. Ir Dievas ruošia jam pokylį.

Dovydo laikų kultūroje, kai garbingas svečias atvykdavo į vaišes, šeimininkas patepdavo jo galvą aliejumi, svečiui ruošiantis įžengti į pokylių salę. Aliejus būdavo pagamintas iš alyvuogių aliejaus ir kvepalų mišinio. Tada svečias atsisėsdavo prie gausaus stalo, o maisto būdavo tiek, kad jo viso buvo neįmanoma suvalgyti.

`8. Kaip trys dalykai (stalas, aliejus, taurė) Ps 23, 5 galėtų mums priminti tai, kaip Dievas pasirūpina, net kai esame slėnyje?`

Paulius mums primena: „Mes grumiamės ne su krauju ir kūnu, bet su kunigaikštystėmis, valdžiomis, šių tamsybių pasaulio valdovais ir dvasinėmis blogio jėgomis dangaus aukštumose“ (Ef 6, 12). Mūsų priešas yra ir matomas, ir nematomas. Norime to ar ne, bet esame apsupti. Vis dėlto, kai esame su Ganytoju, joks priešas, matomas ar nematomas, negali pavogti to, ką Jis mums parūpino.
	 
`Pagalvokite, kaip Ganytojas elgėsi su jumis, kai buvote apsuptas priešų. Ką galite įžvelgi tokiu laiku, dėl ko galėtumėte dėkoti net sunkmečiu?`