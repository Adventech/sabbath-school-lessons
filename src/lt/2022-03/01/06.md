---
title:  Tam tikras pažadas kelionei
date:   30/06/2022
---

„Tik gerumas ir ištikimoji meilė lydės mane per visas mano gyvenimo dienas, ir aš visados gyvensiu Viešpaties Namuose“ (Ps 23, 6). 

Kai esame slėnyje ar apsupti priešų, kartais kyla pagunda manyti, kad likome vieni. Ne visada atrodo, kad Dievas daug daro; manome, kad jei Jis būtų padėjęs, mūsų apskritai neištiktų tokios aplinkybės. Tačiau akivaizdu, kad Dovydo supratimas kitoks.

`9. Nepaisant dviejų išbandymų, kokius du dalykus Dovydas sako Ps 23, 6, dėl kurių jis yra užtikrintas? (Taip pat žr. Ef 1, 4; 2 Pt 1, 10; Hbr 11, 13–15)`

Kai kuriuose vertimuose sakoma, kad gerumas ir ištikimoji meilė (Dievo pasišventimas sandorai) „lydės“ mane per visas mano gyvenimo dienas. Tačiau pirminis veiksmažodis yra daug stipresnis, o eilutėje turėtų būti parašyta, kad gerumas ir ištikimoji meilė „persekios“ mane per visas mano gyvenimo dienas. (Tiesą sakant, tai tas pats hebrajų kalbos veiksmažodis, vartojamas Pr 14, 14; Joz 10, 19 ir 1 Sam 25, 29, kur „persekiojimo“ mintis yra akivaizdi.)

`10. Ką įsivaizduojate galvodami, kad gerumas ir ištikimoji meilė jus „persekioja“? Kaip manote, ką Dovydas norėjo pasakyti mums apie Dievą, taip apibūdindamas Jo rūpinimąsi mumis?`

Nesvarbu, koks bebūtų tamsus slėnis ar kokie atkaklūs priešai, Dievo gerumas ir ištikima meilė bei Jo vedimas iki pat mūsų kelionės pabaigos yra užtikrintas. Jei šios mintys išlaikė Jėzų Golgotoje, mes taip pat turėtume išlikti drąsūs.

Tačiau kartais mums rūpimiems žmonėms kyla daug klausimų. Kaip ir Dovydui, geriausias būdas spręsti tokioms problemoms – ne teologinis išdėstymas, ką Dievas gali padaryti. Veikiau, kaip Dovydas mums parodo Ps 23, 6, verčiau pastiprinti, pasidalyti asmeniniu įsitikinimu dėl su mūsų Dievu susijusia tiesa.

`Kokie įrodymai iš jūsų pačių pažinimo Dievo gali užtikrinti, kad Jo gerumas ir ištikima meilė persekioja mus? Kokių įrodymų galėtumėte pridurti iš Rašto? Kaip galėtumėte jais pasidalyti su tais, kurie galbūt abejoja Dievo globos tikrumu? Kuo kryžius yra didžiausias šio „persekiojimo“ pavyzdys?`