---
title:  Netikėtas aplinkkelis 1. Slėnis
date:   28/06/2022
---

„Nors einu per tamsiausią slėnį, nebijau jokio pavojaus, nes Tu su manimi. Tavo Ganytojo lazda ir vėzdas apgins mane“ (Ps 23, 4).

Būtų malonu, jei teisumo takai vingiuotų tik palei veja apaugusius gaivinančių upelių krantus. Bet Dovydas rašė ne taip. Šalia šių takų yra ir tamsiausias slėnis – ne ta vieta, kurią norėtųsi aplankyti! Tam tikru laiku Izraelyje aptinkamos sezoniškai išdžiūstančios upių vagos ir daubos kartais netikėtai užtvinsta ir gali atrodyti neįveikiamos. Šios vietos dažnai yra siauros, su stačiais šlaitais, pro kuriuos neprasiskverbia šviesa. Taigi tamsiausias slėnis reiškia „gilią tamsą“.

`4. Pagalvokite apie tuos laikus, kai buvote savo „tamsiausiame slėnyje“. Koks jis buvo? Ar bijojote, nors žinojote, kad Ganytojas yra šalia? Kurios Rašto eilutės jums tuo metu buvo brangiausios ir kodėl?`

`5. Jūsų manymu, kaip avys atsidūrė slėnyje? Ar manote, kad avys ten nukeliavo pačios, ar Ganytojas pats vedė avis tokiu taku? Pagrįskite savo atsakymą.`

Elizabetė Eliot rašo: „Avis, atsidūrusi tamsiausiame slėnyje, gali padaryti išvadą, kad ji buvo blogai vedama. Jai reikėjo pereiti šią tamsą, kad išmoktų nebijoti. Ganytojas vis dar yra su ja.“ (Elisabeth Elliot, „Quest for Love“ („Grand Rapids“, MI: „Revell Books“, 1996), p. 218)

`Ar kada nors jautėtės, kad buvote įvesti į slėnį? Kaip per šį laiką reagavote į Dievą? Kodėl, jūsų manymu, Ganytojas gali rizikuoti būti nesuprastas, leisdamas mums patekti į tamsiausią slėnį?`