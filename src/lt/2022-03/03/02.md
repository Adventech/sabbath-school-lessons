---
title:  Į pažadėtą kraštą per aklavietę
date:   10/07/2022
---

„Faraonas jau buvo arti, kai izraelitai žvalgydamiesi pamatė, kad egiptiečiai juos vejasi. Siaubo apimti izraelitai šaukėsi Viešpaties.“ (Iš 14, 10)

Ar kada nors buvote viliojami, vedami į spąstus ar į aklavietę? Kartais tai gali būti malonu, pavyzdžiui, netikėtai įeiti į kambarį, kuriame laukia draugai ir visi jie sušunka: „Staigmena! Su gimtadieniu!“ Kitais atvejais tai gali šokiruoti, net labai nemaloniai. Galbūt tai buvo patyčios, kai mokėtės mokykloje, ar bendradarbis norėjo priversti jus atrodyti blogai.

Nuo tos dienos, kai izraelitai išėjo iš Egipto, kol pasiekė Pažadėtą kraštą: „Dieną Viešpats, rodydamas kelią, ėjo pirma jų debesies stulpu, o naktį – ugnies stulpu, teikdamas šviesos, kad jie galėtų keliauti dieną ir naktį“ (Iš 13, 21). Visą kelionę juos vedė pats Dievas. Bet pažiūrėkite, kur Jis pirmiausia juos nuvedė – į vietą, kurioje priešais juos buvo jūra, iš abiejų pusių kalnai, o faraono kariuomenė buvo už jų!

`1. Perskaitykite Išėjimo 14. Kodėl Dievas atvedė izraelitus į tokią vietą, kurioje jie bus apimti siaubo?`

Stulpo sekimas negarantuoja, kad būsime visą laiką laimingi. Tai taip pat gali būti sunkus patyrimas, nes mokymasis teisumo nuveda mus ten, kur išbandoma mūsų širdis, kuri yra iš prigimties vylinga (Jer 17, 9). Šių sunkumų metu žinojimą, kada iš tikrųjų sekame Dievu, nebūtinai užtikrina išbandymų ar skausmo nebuvimas, tačiau atvirumas Dievo nurodymams ir nuolatinis mūsų paklusnumas protu ir širdimi Jo vedimui.

`2. Ko iš šio patyrimo išmoko izraelitai? Iš 14, 31.`

`Kodėl kartais itin sunku pasitikėti Dievu, nors galbūt žinome daug nuostabių Jo pažadų mums? Papasakokite apie sudėtingas aplinkybes, į kurias, jūsų manymu, Viešpats jus atvedė, kad išmokytų jus tikėti ir Jo „bijoti“.`