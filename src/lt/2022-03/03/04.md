---
title:  Didžioji Kova dykumoje
date:   12/07/2022
---

„Kupinas Šventosios Dvasios Jėzus grįžo nuo Jordano, ir Dvasia Jį vedžiojo po dykumą keturiasdešimt dienų, ir Jis buvo velnio gundomas.“ (Lk 4, 1–2)

`5. Perskaitykite Lk 4, 1–13. Ko galite pasimokyti iš šio pasakojimo apie tai, kaip įveikti pagundą ir nepasiduoti nuodėmei?`	

Gundymai gali būti itin sunkūs, nes jie nukreipti į tai, ko mes tikrai trokštame, ir atrodo, kad jie visada ateina tomis akimirkomis, kai esame silpniausi.

> <p></p>
> Luko 4 yra pasakojimo apie Jėzaus gundymą pradžia, ir jis atkreipia mūsų dėmesį į kai kuriuos sunkius klausimus. Iš pirmo žvilgsnio atrodo, kad Šventoji Dvasia veda Jėzų į gundymą. Tačiau Dievas mūsų niekada negundo (Jok 1, 13). Greičiau, kaip matėme, Dievas leidžia mus išmėginti. Luko 4 stebina tai, kad Šventoji Dvasia gali mus nuvesti į tokius išbandymus, kai mes susiduriame su nuožmiomis šėtono pagundomis. Tokiomis akimirkomis, kai itin stipriai jaučiame šias pagundas, galime neteisingai suprasti ir manyti, kad netinkamai sekame Dievą. Bet tai nebūtinai tiesa. „Dažnai pakliuvę į keblią padėtį mes suabejojame, ar vis dar esame vedami Dievo Dvasios. Tačiau būtent Šventoji Dvasia atvedė Jėzų į dykumą, kad būtų gundomas šėtono. Kai Dievas siunčia mums išbandymą, Jis turi kažkokį tikslą, kurį nori įgyvendinti mūsų labui. Jėzus nei piktnaudžiavo Dievo pažadais ir atsidavė pagundai, nei puolė į neviltį, kai atėjo pagunda. Taip turėtume elgtis ir mes.“ (E. Vait, Su meile iš Dangaus, 2011, p. 107)

Kartais, kai esame išmėginami, mes nudegame, užuot išsigryninę. Todėl labai guodžia žinojimas, kad net sugniuždyti pagundų, galime vėl tikėti, nes Jėzus atsilaikė. Gera naujiena yra tai, kad Jėzus prisiėmė mūsų nuodėmes, Jis užsikrovė už jas bausmę, kadangi mes neatsilaikėme prieš pagundą (kad ir kokia ji buvo), nes Jis patyrė sunkiausią išmėginimą nei bet kuris iš mūsų, nes mes neatmetami ir neapleidžiami Dievo. Vilties yra net ir didžiausiam nusidėjėliui (1 Tim 1, 15).

`Su kokiais gundymais dabar susiduriate? Skirkite šiek tiek laiko maldai, prašydami Viešpaties išmokyti jus pritaikyti Jėzaus pavyzdžio pamokas asmeniniam gyvenimui. Atminkite, kad neprivalote pasiduoti pagundai! Taip pat atminkite, kad jei pasiduosite, turite Gelbėtoją.`