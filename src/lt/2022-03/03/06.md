---
title:  Išmėginimas ugnimi
date:   14/07/2022
---

Gyveno kartą jaunas vyras, kurį vadinsime Aleksu. Jo jaunystė buvo labai nerami – narkotikai, smurtas, net kuris laikas kalėjime. Bet dėka vietinės bažnyčios nario (kurį Aleksas apvogė) gerumo Aleksas sužinojo apie Dievą ir pavedė savo širdį Jėzui. Nors jo problemos ir sunkumai niekur nedingo, ir nors dalis jo praeities išliko, Aleksas buvo naujas žmogus Jėzuje. Jis mylėjo Dievą ir tą meilę siekė išreikšti vykdydamas Jo įsakymus (1 Jn 5, 1–2). Vienu metu Aleksas pajautė, kad turėtų būti tarnautojas. Viskas rodė būtent į tai. Jis atsiliepė į Dievo kvietimą neabejodamas.

Kolegijoje iš pradžių viskas klostėsi gerai. Tada viena po kitos pasipylė bėdos ir jo gyvenimas ėmė byrėti. Jo pinigų šaltinis pradėjo sekti; artimas draugas atsigręžė prieš jį, pateikdamas apie jį melagingus kaltinimus, kurie pakenkė jo reputacijai. Paskui jis vis susirgdavo; niekas nežinojo, kas jam, bet tai paveikė jo studijas iki tokio lygio, kad jis bijojo, jog jam teks visiškai jas mesti. Be to, jis patyrė pagundų dėl narkotikų, kurie buvo lengvai prieinami vietos bendruomenėje. Vienu metu jis net puolė šioje vietoje. Aleksas nesuprato, kodėl visa tai vyksta, ypač todėl, kad buvo tikras, jog Viešpats jį atvedė į šią kolegiją. Ar Aleksas dėl to klydo? Jei taip, ar visas jo su Dievu susijęs patyrimas buvo didžiulė klaida? Jis abejojo net dėl elementarių tikėjimo dalių.

Įsivaizduokite, kad krizės metu Aleksas ateina pas jus ir klausia patarimo. Ką pasakytumėte? Ką asmeniškai patyrėte, kas galėtų padėti tokiam asmeniui? Kokias Rašto eilutes naudotumėte? Kuo tokiomis aplinkybėmis galėtų pasitarnauti šios eilutės? Pat 3; Jer 29, 13; Rom 8, 28; 2 Kor 12, 9; Hbr 13, 5.

`Beveik visi, kurie seka Viešpatį, patyrė sunkumų, kurių metu jie buvo linkę abejoti Viešpaties vedimu. Tokiomis aplinkybėmis svarbu laikytis pažadų, atminti Dievo vedimą praeityje ir melsti tikėjimo bei ištvermės. Viešpats niekada mūsų neapleis. Mums svarbus yra šis klausimas – kaip nepasiduoti pagundai ir neapleisti Jo?`