---
title:  Kartūs vandenys
date:   11/07/2022
---

„Iš Sino dykumos visa izraelitų bendrija keliavo sustodami, kaip Viešpats vedė. Jie apsistojo Refidimuose, bet čia nebuvo vandens žmonėms atsigerti.“ (Iš 17, 1)

Galbūt mes negauname iš Dievo visko, ko norime, bet ar negalėtume tikėtis gauti viską, ko mums reikia? Ne tai, ko manome, kad mums reikia, bet tai, ko mums iš tikrųjų reikia?

Izraelitams tikrai reikėjo vieno – vandens. Kai Dievas debesies stulpu vedė izraelitus per Raudonąją jūrą, jie tris dienas sekė Jį per dykumą, be vandens. Ypač dykumoje, kur vanduo yra itin svarbus, jų neviltis yra suprantama. Kada jie gaus būtino vandens?

Tai kur Dievas juos vedė? Stulpas ėjo į Marą, kur pagaliau yra vandens. Jie turėjo būti susijaudinę. Tačiau paragavę vandens jie iškart jį išspjovė, nes jis buvo kartus. „Žmonės murmėjo prieš Mozę, klausdami: ‘Ką gi mes gersime?’“ (Iš 15, 24)

Po kelių dienų Dievas dar kartą padarė tą patį. Tačiau dabar stulpas iš tikrųjų sustojo ten, kur visai nėra vandens (Iš 17, 1).

`3. Perskaitykite Iš 15, 22–27 ir Iš 17, 1–7. Ką Dievas apreiškė Izraeliui apie save Maroje ir Refidimuose? Ko jie turėjo išmokti?`

`4. Ko Refidimuose klausė Izraelio vaikai? Iš 17, 7. Ar kada klausėte to paties? Jei taip, kodėl? Kaip jautėtės ir ko išmokote sulaukę atsakymo? Kiek kartų mums reikia sulaukti to paties atsakymo, kol visai liausimės to klausti?`