---
title:  Tolesniam tyrinėjimui
date:   15/07/2022
---

E. Vait, Patriarchai ir pranašai,  p. 219–226; 227–236; Su meile iš Dangaus, 2011, p. 93–103. 

> <p></p>
> „Nuo senų laikų Viešpats vedė savo tautą į Refidimus, ir Jis gali nuspręsti ten vesti ir mus, kad patikrintų mūsų ištikimybę. Jis ne visada mus veda į malonias vietas. Jei jis taip darytų, apsirūpinę pamirštume, kad Jis yra mūsų pagalbininkas. Jis trokšta mums apsireikšti ir atskleisti gausius mums pasiekiamus išteklius, ir Jis leidžia mums patirti išmėginimus ir nusivylimą, kad suprastume savo bejėgiškumą ir išmoktume šauktis Jo pagalbos. Jis gali liepti lietis gaivinančiam srautui iš uolos. Niekada nesužinosime, kol nebūsime veidas į veidą su Dievu, kai regėsime, kaip esame regimi, ir pažinsime, kaip esame pažinti, kiek daug naštų Jis nešė už mus ir kiek Jis būtų mielai nešęs, jei vaikišku tikėjimu būtume atidavę jas Jam.“ (E. Vait, „Rephidim, Advent Review and Sabbath Herald“, 1903 m. balandžio 7 d)

**Klausimai aptarimui:** 

`1. Mes dažnai kalbame apie pagundą kaip apie asmeninį klausimą, taip, žinoma, ir yra. Tuo pačiu metu, ar yra kokių nors bendrų pagundų, kurių mums, kaip bažnyčiai ar vietinei tikinčių bendruomenei, gali tekti saugotis kaip grupei? Jei taip, kokių?`

`2. Paklauskite tų, kurie nori pasikalbėti apie „nemalonias vietas“, į kurias jie buvo nuvesti. Kodėl jos buvo nemalonios? Jei šiandien tektų iš naujo patirti tą patį, ar jie jas matytų kitaip?`

`3. Visi suprantame Dievo principą, leidžiantį mums būti išgrynintiems ir ištirtiems išmėginimų. Tačiau kaip mes suprantame aplinkybes, kai išmėginimai, atrodo, yra beverčiai – pavyzdžiui, kas nors iš karto žūva automobilio avarijoje? Klasėje pasistenkite rasti galimų atsakymų.`

`4. Klasėje skirkite laiko kartu melstis vienas už kitą, kad kiekvienas sustiprėtų, jog ištvertų išmėginimus ir liktų ištikimas.`

`5. Ar jūsų klasė žino asmenį, kuris, susidūręs su išmėginimais, išklydo iš kelio? Jei taip, ką jūs, kaip klasė, galėtumėte padaryti apčiuopiamu būdu, kad susigrąžintumėte tokį asmenį?`