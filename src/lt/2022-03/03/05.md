---
title:  Patvarus palikimas
date:   13/07/2022
---

`6. Perskaitykite 1 Pt 1, 6–7. Ką Petras sako?`

Petras rašė žmonėms, kurie patyrė sunkumų ir dažnai jautėsi labai vieniši. Jis rašė „pakeleiviams, pasklidusiems Ponte, Galatijoje, Kapadokijoje, Azijoje ir Bitinijoje, išrinktiems“ (1 Pt 1, 1). Tai sritys, kurias šiandien laikome Vakarų Turkija. Po kelių eilučių Petras sako žinąs, kad jiems „reikia truputį paliūdėti įvairiuose išmėginimuose“ (1 Pt 1, 6).

`7. Ką Petras turi galvoje sakydamas, kad jie yra pasklidę pakeleiviai? Kaip tai galėtų padidinti jų išmėginimus?`	

Būti krikščioniu tais laikais buvo naujas reiškinys; tikinčiųjų buvo nedaug ir jie įvairiose vietose buvo mažuma, kuri geriausiu atveju dažnai buvo nesuprasta, o blogiausiu – persekiojama. Tačiau Petras tikina, kad šie išmėginimai nėra atsitiktiniai ar chaotiški (1 Pt 1, 6–7). Tų, kurie ištveria įvairius išmėginimus, tikslas yra tikras tikėjimas.

`8. Perskaitykite 1 Pt 1, 6–9. Kokį galutinį patikinimą Petras siekia suteikti šiems žmonėms išbandymų metu? Ką ši viltis reiškia ir mums?`	

Kad ir kokie būtų jų išmėginimai, dėl ko jie beliūdėtų, kaip tai galima palyginti su amžinybe, kuri jų laukia, kai Kristus sugrįš? Petro žodžiai jiems yra Dievo žodžiai mums, nepaisant to, su kuo susiduriame. Kad ir kokie sunkūs ar skausmingi būtų mūsų išmėginimai, mes niekada neturime pamiršti galutinio tikslo – amžino gyvenimo naujame danguje ir naujoje žemėje, be skausmo, kančių ar mirties. Turėdami tokį pažadą, kuris mums garantuotas Jėzaus mirtimi, kaip svarbu, kad neprarastume tikėjimo, bet, savo išmėginimuose, prašytume Viešpaties, kad Jis apvalytų mus nuo visko, kas kliudo mūsų tikėjimui.