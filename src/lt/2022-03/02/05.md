---
title:  Apvalymo išmėginimai
date:   06/07/2022
---

„Todėl, – taip kalba Galybių Viešpats, – valysiu juos ir bandysiu; ką kita Man daryti su dukters, Mano tautos, nedorumu?“ (Jer 9, 6)

„Jei Dievo Dvasia primena jums Viešpaties žodžius, kurie skaudina, galite būti tikri, kad jumyse yra kažkas, ką Jis nori skaudinti, kol tas ‘kažkas’ mirs.“ (Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271)

`6. Kaip suprantate pateiktą citatą ir Rašto eilutę? Koks buvo jūsų su skausmu ir apvalymo procesu susijęs patyrimas?`

`7. Perskaitykite Jer 9, 7–16. Dievas klausia, kaip už tai nebausti Judo ir Jeruzalės (Jer 9, 7). Kokias dvi priežastis Dievas tam pateikia? (Jer 9, 13–14). Kaip tai bus daroma? (Jer 9, 15–16).`

Bausmė apėmė drastiškus veiksmus. Galbūt yra trys priežastys, kodėl baudimas gali priminti išmėginimą. Pirma, mes patiriame skausmą, nes Dievas leidžia aplinkybėms atkreipti mūsų dėmesį į nuodėmes. Kiek anksčiau Jeremijas rašė: „Dumplės šniokščia, šviną suryja ugnis. Veltui valytojas valė; nedorieji nebuvo atskirti“ (Jer 6, 29). Taigi norint atkreipti mūsų dėmesį, kartais reikia imtis drastiškų priemonių. Antra, mes patiriame kančią, kai jaučiame liūdesį dėl nuodėmės, kurią dabar aiškiai matome. Trečia, mes patiriame nusivylimą, kai stengiamės gyventi kitaip. Gali būti gana nepatogu ir sunku pasirinkti atsisakyti tų dalykų, kurie buvo dalis mūsų.

`Pagalvokite apie nuodėmes, su kuriomis kovojate. Jei Dievas šiandien jus tobulintų ir išbandytų, kaip Jis tai galėtų padaryti? Ko galėtumėte imtis dabar, kad išspręstumėte šią problemą prieš Dievui imantis drastiškų priemonių jūsų atžvilgiu, kaip Jis tai darė Izraelio atveju?`