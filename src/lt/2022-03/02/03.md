---
title:  Šėtono gundymai
date:   04/07/2022
---

„Būkite blaivūs, budėkite! Jūsų priešas velnias kaip riaumojantis liūtas slankioja aplinkui, tykodamas ką praryti“ (1 Pt 5, 8).

`2. Perskaitykite pateiktą eilutę. Kokia joje mums slypi žinia? Paklauskite savęs: „Kaip rimtai priimu šiuos žodžius?“ Kas, ką jūs darote savo gyvenime, parodo, ar priimate šiuos žodžius rimtai?`

Ar kada nors stebėjote alkaną liūtą? Tai nuostabu, nes žinome, kad jis gali pagauti ir suėsti beveik viską, ko nori. Petras sako, kad šėtonas taip pat slankioja aplinkui. Apsidairę aplinkui matome jo troškimo žudyti padarinius. Mirtis, kančia, moralės ir vertybių iškreipimas yra visur. Negalime išvengti šėtono darbų.

`3. Perskaitykite 1 Pt 5, 8–11. Kaip krikščionys turėtų reaguoti į šėtono tykojimą?`	

`4. Ką Dievas žada padaryti dėl kenčiančiųjų? 1 Pt 5, 10.`

Petras rašo šiuos žodžius, reaguodamas į šėtono išpuolius prieš krikščionių tikėjimą. Tačiau, kaip minėjome, šėtonas veikia įvairiai. Ir nors turime suvokti savo priešo tikrovę ir galią, mums nedera nusivilti, nes visada privalome atminti, kad Jėzus nugalėjo šėtoną, jog jis yra nugalėtas priešas ir kad tol, kol palaikysime ryšį su Jėzumi, kol laikysimės į Jį įsikibę, mes taip pat niekada nebūsime nugalėti. Dėl kryžiaus Kristaus pergalė yra mūsų pergalė.

`Pagalvokite apie kitus būdus, kuriais šėtonas sukelia skausmą. Kaip 1 Pt 5, 8–11 galėtų mums padėti įveikti kančią, kurią patiriame dėl mūsų dalios gyventi nuodėmingame pasaulyje, kuriame šėtonas kelia siaubą?`