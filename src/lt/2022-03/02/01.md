---
title:  Ateinantys išmėginimai
date:   02/07/2022
---

### Šios savaitės tyrinėjimui skaitykite:
1 Pt 4, 12–19; 1 Pt 5, 8–11; Rom 1, 21–32; Jer 9, 7–16; 2 Kor 12, 7–10.

> <p>Įsimintina eilutė:</p>
> „Mylimieji, nesistebėkite, kad degina jus ugnis, lyg jums būtų atsitikę kas nepaprasta, nes taip darosi jums išmėginti. Verčiau džiaukitės dalyvaudami Kristaus kentėjimuose, kad ir tada, kai Jo šlovė apsireikš, galėtumėte džiūgauti ir linksmintis.“ (1 Pt 4, 12–13)

Chemijos laboratorijose į mažą indą dažnai dedamos ir iki ekstremalių temperatūrų įkaitinamos įvairios medžiagos. Kai indas įkaista, medžiagos, priklausomai nuo jų sudėties, tirpsta, šnypščia, spjaudosi arba ryškiai dega. Toks indas vadinamas tigliu.

Tiglis žodyne apibrėžiamas kaip (1) indas, naudojamas medžiagai išlydyti, kuriai būtinas didelis karštis; (2) sunkus išbandymas; (3) vieta ar aplinkybės, kuriomis sąveikauja jėgos, kad sukeltų ar nulemtų pokyčius arba raidą.

Šie apibrėžimai taip pat suteikia mums naudingos informacijos apie tai, kas vyksta mūsų dvasiniame gyvenime. Šią savaitę mes pabrėšime kai kurias priežastis, dėl kurių mes galime staiga patirti įtampą ir išbandymus tose vietose, kuriose aplinkybės verčia mus keistis, ugdytis ir augti. Tai padės mums suvokti, ką Dievas daro mūsų gyvenime, kad patekę į išmėginimą suprastume, kaip reaguoti.

**Savaitės santrumpa:** Kas lemia gyvenime patiriamus sunkius laikus?