---
title:  Nesunaikinama viltis
date:   06/08/2022
---

### Šios savaitės tyrinėjimui skaitykite:
Hab 1, 1–4; Job 38– 41; Iz 41, 8–14; Jer 29, 1–10; Hbr 12, 1–13.

> <p>Įsimintina eilutė:</p>
> „O viltis neapgauna, nes Dievo meilė išlieta mūsų širdyse Šventosios Dvasios, kuri mums duota.“ (Rom 5, 5)

Lengva kalbėti ir giedoti apie viltį, kai bažnyčioje esame supami besišypsančių žmonių. Tačiau kai atsiduriame išmėginime, viltis ne visada atrodo lengvai pasiekiama. Kai aplinkybės spaudžia, pradedame abejoti viskuo, ypač Dievo išmintimi.

Vienoje savo knygų Klaivas Luisas (C. S. Lewis) rašo apie liūtą. Norėdamas sutikti šį liūtą, kažkas klausia, ar liūtas nepavojingas. Žmogui atsakoma, kad jis pavojingas, „bet geras“.

Nors mes ne visada suprantame Dievą ir atrodo, kad Jis daro nenuspėjamus dalykus, tai nereiškia, kad Dievas yra prieš mus. Tai tiesiog reiškia, kad dar nematome viso vaizdo. Tačiau mums sunku suvokti, kad mums norint turėti ramybę, pasitikėjimą ir viltį, Dievas privalo būti suprantamas ir nuspėjamas. Mūsų nuomone, jis turi būti „nepavojingas“. Dėl to mes patys užtikriname sau nusivylimą.

**Savaitės santrumpa:** Kaip su Dievo charakteriu susijęs mūsų supratimas padeda išlaikyti viltį išmėginimuose?