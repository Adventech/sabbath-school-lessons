---
title:  Bendras vaizdas
date:   07/08/2022
---

Mums kenčiant, labai lengva manyti, kad svarbiausia yra tik tai, kas atsitinka mums. Tačiau yra šiek tiek didesnis vaizdas nei tik „aš“ (žr. Apr 12, 7; Rom 8, 22).

`1. Perskaitykite Hab 1, 1–4. Su kuo susidūrė Habakukas?`
														
Galima tikėtis, kad Dievas pasakys kažką panašaus: „Tai tikrai baisu, Habakukai; leisk Man tau nedelsiant padėti“. Tačiau Dievo atsakymas yra priešingas. Jis sako Habakukui, kad viskas blogės. Perskaitykite Hab 1, 5–11.

Izraelis buvo paimtas į nelaisvę asirų, bet Dievas žadėjo, kad bus dar blogiau – dabar Judą išsives babiloniečiai. Habakukas vėl šaukia 12–17 eilutėse ir laukia, ką Dievas pasakys.

`2. Kaip įžanga Dievo paminėtam pažadui dėl Babilono sunaikinimo Hab 2, 2–3 suteikia vilties?`
														
Habakuko 2 yra Dievo pažadas sunaikinti babiloniečius. Hbr 10, 37 cituojama Hab 2, 3, užsimenant apie su Mesiju susijusio šio pažado pritaikymą ateityje. Kadangi buvo pažadėtas Babilono sunaikinimas, mes taip pat esame užtikrinti dėl didžiosios Babelės sunaikinimo (Apr 18, 2).

Habakukas buvo tarp jį supančio didžio blogio ir Dievo pažado, kad bus dar blogiau. Tačiau būtent tokios aplinkybės būdingos ir mums išganymo istorijoje. Mus supa didelis blogis, tačiau Raštas pranašauja, kad bus daug blogiau. Habakukui išgyventi padėjo tai, kad jam buvo leista pamatyti visą vaizdą. Todėl 3 skyriuje jis sugeba melstis ir šlovinti dėl to, ką Dievas darys ateityje.

`Perskaitykite Hab 3, 16–19. Ką Habakukas įvardija savo vilties priežastimi? Kokia yra Dievo tautos viltis, kai laukiame paskutinių pranašiškų įvykių? Kaip galite padaryti šią viltį sava?`