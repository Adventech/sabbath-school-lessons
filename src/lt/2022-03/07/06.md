---
title:  Mūsų Tėvo auklėjimas
date:   11/08/2022
---

`8. Perskaitykite Hbr 12, 5–13. Kokia čia mums žinia ir kaip ji atitinka tai, ką mes tyrinėjome šį ketvirtį?`
														
Hbr 12, 5–13 Paulius aprašė išmėginimus drausmės kontekste. Šiose eilutėse kartojasi įvairios žodžio „drausmė“ formos. Graikų pasaulyje šiuo žodžiu buvo daugiausia nusakomas „ugdymas“. Taigi suprasti „drausmę“ reiškia suprasti, kaip Dievas mus ugdo tikėjimo mokykloje, kurią Paulius anksčiau aprašė Hebrajams 11.

Hebrajams 11 Paulius aprašė tikinčius vyrus ir moteris. Jų tikėjimas paskatino juos nepasiduoti, kai jie susidūrė su įvairiomis išmėginančiomis aplinkybėmis. Hebrajams 12 Paulius kreipiasi į skaitytojus ir teigia, kad kadangi itin daug žmonių prieš mus ištvėrė neįtikėtinus sunkumus, mes taip pat galime nepasiduoti ir baigti tikėjimu. Svarbiausia yra nukreipti akis į Jėzų (Hbr 12, 2), kad Jis būtų pavyzdys, kai sunku (Hbr 12, 3). Hebrajams 12 tarsi suteikia akinius. Be šių akinių mūsų rega ar supratimas, susijęs su sunkumais, visada bus miglotas. Tačiau žiūrėjimas per šiuos akinius ištaisys iškreiptą kančių suvokimą, kurį mums primeta mūsų kultūra. Tada galėsime aiškiai suprasti ir sąmoningai reaguoti į išmėginimus.

**9. Perskaitykite Hbr 12, 1–13 užsidėję „akinius“. Dabar dėmesį sutelkite į 5–13 eilutes ir atsakykite į šiuos klausimus:**

`Kas yra drausminimo šaltinis?` 											

`Kokia yra mūsų reakcija į drausminimą?` 										

`Koks yra drausminimo tikslas?` 											

`Dar kartą perskaitykite Hbr 12, 1–13. Sudarykite visų priežasčių, kurias galite įvardyti viltimi, sąrašą. Kaip jūs patyrėte šią viltį dvasinio „ugdymo“ laikais?`