---
title:  Tėvo planai mums
date:   10/08/2022
---

`6. Visi ieško vilties. Bet kur ji randama? Kai kuriems žmonėms viltis slypi draugo šypsenoje. Kitiems viltis trykšta iš finansinio saugumo ar tvirtos santuokos. Kur jūs paprastai ieškote vilties ir drąsos?`

Jeremijo knygoje pranašas rašo žmonėms, praradusiems viltį tremtyje. „Prie Babilono upių mes sėdėjome verkdami, Siono kalną atsiminę“ (Ps 137, 1). Nors jiems skaudėjo širdį, Jeremijas pateikė priežastis, dėl kurių jie neturėtų atsisakyti vilties.

`7. Kokios vilties priežastys pateikiamos Jer 29, 1–10?`
														
Čia verta pabrėžti tris svarbius vilties šaltinius.

Pirma, Dievas sako savo tautai, kad jie neturėtų išsižadėti vilties, nes jų padėtis nėra atsitiktinumo ar nenuspėjamo blogio rezultatas. Pats Dievas kalbėjo „visiems tremtiniams, ištremtiems iš Jeruzalės į Babiloną“ (Jer 29, 4). Nors atrodo, kad juos supo blogis, Judas visada išliko Dievo rankose.

Antra, Dievas sakė savo tautai, kad jie neturėtų išsižadėti vilties, nes Jis gali darbuotis net ir esant tokiems sunkumams. „Rūpinkitės gerove miesto, į kurį jus ištrėmiau, ir melskitės už jį Viešpačiui, nes jo gerovė – jūsų gerovė“ (Jer 29, 7).

Trečia, Dievas sakė savo tautai, kad jie neprarastų vilties, nes Jis konkrečiu metu užbaigs jų tremtį: „Taip sako Viešpats: Tik pasibaigus septyniasdešimt Babilono metų, aplankysiu jus ir įvykdysiu savo malonės pažadą sugrąžinti jus į šią vietą“ (Jer 29, 10).

Kai Dievas paaiškino, kaip Jis rūpinosi jais praeityje, kaip rūpinasi jais dabar ir rūpinsis jais ateityje, Jis gražiai perteikė savo švelnų rūpestį savo tauta (žr. Jer 29, 11–14).

Perskaitykite Jer 29, 11–14 ir vietoje žodžio „jus“ tarkite savo vardą, tarsi Dievas duotų jums šiuos pažadus. Taikykite šiuos pažadus sau, kad ir kokios būtų jūsų dabartinės kovos.