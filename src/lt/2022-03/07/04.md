---
title:  Mūsų Tėvo artumas
date:   09/08/2022
---

„Nes Aš, Viešpats, tavo Dievas, laikau tavo dešinę. Aš – tas, kuris tau sako: ‘Nebijok, Aš tau padėsiu!’“ (Iz 41, 13)

Sakoma: „Kai atrodo, kad Dievas toli, kas pasitraukė?“ Iškilus problemoms manome, kad Dievas mus apleido. Tiesa ta, kad Jis niekur nedingo.

Tremtyje gyvenantiems žydams Dievo Artumas atrodė labai tolimas. Tačiau per Izaiją Dievas užtikrino jiems būsimą išgelbėjimą. Visgi, nors tikrasis sugrįžimas į Jeruzalę bus tik po daugelio metų, Dievas norėjo, kad Jo tauta žinotų, jog Jis nenutolo nuo jų ir kad priežasčių vilčiai yra.

`5. Perskaitykite Iz 41, 8–14. Kokias vilties priežastis galite įvardyti žmonėms, kurie laukia būsimo išgelbėjimo? Kaip šis pažadas mums padeda laukiant tremties žemėje pabaigos?`
														
Vienas iš galingiausių simbolių šiose eilutėse yra Iz 41, 13. Visavaldis visatos Dievas sako, kad Jo tautai nereikia bijoti, nes Jis yra tas, kuris laiko jos „dešinę“. Viena yra įsivaizduoti, kaip Dievas vadovauja įvykiams žemėje, sėdėdamas soste šviesmečių atstumu nuo mūsų žemės. Tačiau visai kitoks vaizdas suvokus, kad Jis yra pakankamai arti, jog galėtų laikyti savo brangios ir mylimos tautos ranką.

Kai esame užsiėmę, gali būti sunku atminti, kad Dievas yra itin arti mūsų. Bet kai mes prisimename, kad Jis yra Emanuelis, „Dievas su mumis“, viskas pasikeičia. Kai Dievas yra su mumis, taip pat Jo tikslai, Jo pažadai ir Jo keičianti galia.

Per ateinančias kelias dienas paeksperimentuokite. Kiekvieną įmanomą akimirką pabandykite sau priminti, kad visatos Dievas yra pakankamai arti jūsų, kad laikytų jus už rankos ir asmeniškai žada jums padėti. Užrašykite, kaip tai keičia jūsų gyvenseną. Būkite pasirengę aptarti savo patyrimą klasėje sabatą.