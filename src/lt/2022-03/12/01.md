---
title:  Mirti kaip grūdui
date:   10/09/2022
---

### Šios savaitės tyrinėjimui skaitykite:
Fil 2, 5–9; Rom 12, 1–2; 1 Sam 2, 12–3, 18; 1 Sam 13, 1–14; Zch 4, 1–14.

> <p>Įsimintina eilutė:</p>
> „Iš tiesų, iš tiesų sakau jums: jei kviečio grūdas kritęs į žemę nemirs, jis liks vienas, o jei mirs, jis duos gausių vaisių.“ (Jn 12, 24)

Jėzaus palyginimas, kada miršta kviečio grūdas, yra žavingas mūsų paklusnumo Dievo valiai pavyzdys. Pirmiausia, kritimas. Nuo kviečio varpos nukritusiam grūdui nepavaldu, kur ir kaip jis kris ant žemės. Jam nepavaldi jį supanti ir spaudžianti žemė.

Antra, laukimas. Grūdui nukritus ant žemės, jis nežino, kas bus ateityje. Jis negali „įsivaizduoti“, koks bus gyvenimas ateityje, nes jis tik kviečio grūdas.

Trečia, mirtis. Grūdas neišaugs į varpą, jei neatsisakys saugios ir patogios grūdo padėties. Jis turi „mirti“; tai yra, jis turi atsisakyti to, kas buvo anksčiau, kad iš grūdo galėtų virsti vaisių duodančiu augalu.

**Savaitės santrumpa:** Jei žinome, kad Dievo valia mums yra geriausia, kodėl mums itin sunku ją priimti? Kokį paklusnumo pavyzdį mums paliko Kristus? Kaip jūs taikote kviečio grūdo pavyzdį savo gyvenimui?