---
title:  Tolesniam tyrinėjimui
date:   16/09/2022
---

E. Vait, Patriarchai ir pranašai, p. 575–580; p. 616–626. 

Paklusnumas Dievo valiai ateina numarinus savo troškimus ir ambicijas. Taip atsiveria kelias iš tiesų tarnauti kitiems. Negalime gyventi dėl Dievo, netapdami auka ir nebūdami nuolat atviri Dievo balsui. Kad galėtume iš tikrųjų pavesti savo valią Tėvo valiai, turime pripažinti pavojų, kylantį iš perdėto pasikliovimo savimi ir pakaitalais Dievo Žodžiui bei Jo galiai. Kadangi paklusnumas Dievo valiai yra Kristaus gyvenimo esmė, Dievas gali leisti, kad išmėginimai mokytų mus priklausyti nuo Jo.

> <p></p>
> „Elio vaikų nepriežiūra buvo akivaizdi kiekvienam tėvui ir motinai krašte. Dėl savo nepašventintos meilės ar nenoro atlikti nemalonias pareigas, jis pjovė savo iškrypusių sūnų nedorumo derlių. Ir tėvas, leidęs nedorai elgtis, ir nedorai elgęsi sūnūs Dievo akimis buvo kalti, ir Jis nepriėmė jokios atnašos ar aukos už jų nusižengimą.“ (E. Vait, „Child Guidance“, p. 276)

**Klausimai aptarimui:** 

`1. Klasėje aptarkite neįtikėtiną Dievo Sūnaus nusižeminimą, kai Jis atėjo į žemę kaip žmogus, kad mirtų už mūsų nuodėmes. Ką tai kiekvienam iš mūsų pasako apie pasiaukojimą ir savojo „aš“ išsižadėjimą vardan kitų? Nors mes tikrai negalime padaryti nieko panašaus į tai, ką atliko Jėzus, šis principas akivaizdus ir jis visada turi būti atmenamas. Kaip savo srityse galime pakartoti tokį paklusnumą ir pasiaukojimą, kokį Jėzus mums parodė ant kryžiaus?`

`2. Daugeliui žmonių paklusti Dievui nežinant, kas bus toliau, gali būti baisu. Ką patartumėte žmonėms, kurie pasitiki savimi, o ne Dievu? Ką pasakytumėte, kad jų baimė sumažėtų dėl jiems nežinomos ar nepavaldžios ateities?`

`3. Klasėje skirkite šiek tiek laiko maldai už pažįstamus žmones, kuriems sunku paklusti Dievo valiai, kad jie suprastų, jog pasitikėjimas Dievo valia yra vienintelis kelias į ilgalaikę ramybę. Tuo pačiu, ką praktiškai galite padaryti dėl šių žmonių, kad jie suprastų, jog jie gali pavesti save Dievui ir kad Jo kelias yra geriausias? Kitaip tariant, kaip Dievas gali panaudoti jus, kad padėtumėte kitiems sužinoti apie Jo meilę ir norą jais pasirūpinti?`