---
title:  Paklusnumas tarnavimui
date:   11/09/2022
---

`1. Perskaitykite Fil 2, 5–9. Kokia svarbi žinia mums užrašyta šiose eilutėse?`
														
Šiuolaikinė kultūra ragina mus visus reikalauti ir ginti savo teises. Visa tai yra gerai ir dažnai taip ir turi būti. Tačiau, kaip ir Jėzaus atveju, Dievo valia gali pareikalauti mūsų laisvai atsisakyti savo teisių, kad tarnautume Tėvui taip, jog būtų nulemtas amžinas poveikis dėl Dievo karalystės. Šis teisių atsisakymo procesas gali būti sunkus, sukeliantis nepatogumus ir net išmėginantis.

Pažiūrėkite, kaip tai padarė Jėzus (Fil 2, 5–8). Šiose eilutėse aprašomi trys žingsniai, kuriuos Jėzus žengė paklusdamas Tėvo valiai. Iš pat pradžių girdime nerimą keliantį Pauliaus priminimą: „Būkite tokio nusistatymo kaip Kristus Jėzus“ (Fil 2, 5).

Kad galėtų mus išgelbėti, Jėzus atsisakė savo lygybės su Tėvu ir atėjo į žemę žmogišku pavidalu ir ribotumu (Fil 2, 6–7).

Jėzus atėjo ne kaip didis ir šlovingas žmogus, o kaip kitų žmonių tarnas (Fil 2, 7).

Kaip žmonių tarnas, Jėzus negyveno ramiai ir ilgai, bet tapo „klusnus iki mirties“. Jis net nemirė kilniai ir šlovingai. Ne, Jis buvo klusnus iki mirties – net iki kryžiaus mirties! (Fil 2, 8)

`2. Kokiose gyvenimo srityse šis Jėzaus elgesys yra pavyzdys mums? Jei teisės ir lygybė yra gerai ir jei jos turėtų būti saugomos, kaip paaiškintumėte, kad kartais reikia jų atsisakyti? Perskaitykite Fil 2, 9. Kaip ši eilutė mums padeda suprasti paklusnumą Tėvo valiai?`

`Melskite Šventosios Dvasios išminties, klausdami: „Kokių teisių aš dabar laikausi, kurios iš tikrųjų gali būti kliūtimi paklusti Jėzaus valiai, kad tarnaučiau savo šeimai, bažnyčiai ir aplinkiniams? Kiek esu pasirengęs iškęsti nepatogumus, kad galėčiau veiksmingiau tarnauti kitiems?`
