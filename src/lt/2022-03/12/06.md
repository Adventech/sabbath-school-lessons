---
title:  Pakaitalai
date:   15/09/2022
---

Ankstesnėje dalyje tyrinėjome, kad perdėtas pasikliovimas savo jėgomis gali pakenkti paklusnumui Dievo valiai. Taip pat pasikliaunama kitais pakaitalais Dievui. Kai kurie žmonės, kai jaučiasi prislėgti, jie eina apsipirkti, kad pasijaustų laimingesni. Kai kurie, kai jaučiasi netinkami, jie ima siekti šlovės. Kai kitiems kyla sunkumų su sutuoktiniu, jie ieško kito žmogaus, kuris suteiktų jiems intymumo ir jaudulio.

Daugelis naudojamų pakaitalų gali sumažinti spaudimą, tačiau jie nebūtinai išsprendžia problemą ir neišmoko, kaip kitą kartą geriau susitvarkyti su situacija. Tai gali padaryti tik antgamtinė Dievo pagalba. Problema ta, kad dažnai mes priklausome nuo pakaitalų Dievui, o ne nuo paties Dievo.

Štai trys pakaitalai Dievui, kuriais kartais naudojamės: 

1. Žmogiškos logikos naudojimas arba pasitikėjimas patirtimi, kai mums reikia naujo apreiškimo.

2. Dėmesio nekreipimas į problemas, kai mums reikia dangaus sprendimų.

3. Bėgimas nuo tikrovės ir Dievo vengimas, kai mums reikia bendrystės su Dievu dėl dangiškos galios.

Zacharijas padeda mums sutelkti dėmesį į tai, kas iš tikrųjų svarbu, kai kyla pagunda naudoti pakaitalus. Po daugelio metų tremtiniai pagaliau grįžo iš Babilono ir nedelsdami pradėjo atstatyti šventyklą. Tačiau tam buvo itin priešinamasi (šiek tiek informacijos galima rasti Ezros 4–6). Taigi Zacharijas atėjo su šia padrąsinimo žinia Zerubabeliui, kuris vadovavo darbams.

`7. Perskaitykite šią žinią Zacharijo 4. Ką Dievas nori pasakyti Zch 4, 6? Kaip Šventoji Dvasia galėjo paveikti statybų užbaigimą? Ko tai mus moko apie santykį tarp Šventosios Dvasios ir praktinių darbų, kuriuos atliekame?`
							
Dievas nesustabdė priešpriešos dėl šventyklos ir neapsaugojo Zerubabelio nuo dėl to kylančios įtampos. Dievas ne visada ir mus apsaugos nuo priešpriešos. Tačiau, kai pastaroji ateina, Dievas gali ją panaudoti kaip išmėginimą, kad išmokytų mus priklausyti nuo Jo.

`Kokia jūsų pirmoji reakcija susidūrus su įtampa? Maistas? Televizija? Malda? Klusnumas Dievui? Ką jūsų atsakymas pasako apie jus pačius ir tai, ko jums privalu išmokti ar ką privalu pakeisti?`