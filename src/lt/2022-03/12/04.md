---
title:  Pasirengimas klausytis
date:   13/09/2022
---

„Viešpats atėjo ir, ten stovėdamas, pašaukė kaip pirma: ‘Samueli! Samueli!’ Samuelis atsakė: ‘Kalbėk, Tavo tarnas klauso’“ (1 Sam 3, 10).

Ar kada nors girdėjote tą tylų Šventosios Dvasios dvelksmą, bet nekreipėte į jį dėmesio? Dėl to viskas susiklostė blogai, o jūs vėliau sau galvojote – o ne, kodėl aš nepaklausiau?

Pirmoje Samuelio knygoje yra pasakojimas apie seną vyrą ir du nedorus sūnus, kurie neklausė Viešpaties, ir mažą berniuką, kuris Jo klausė. Nors buvo griežtų Dievo įspėjimų, tie, kurie privalėjo pasikeisti, to nepadarė.

`5. Perskaitykite pasakojimą apie juos 1 Sam 2, 12–3, 18. Kokia priešingybė čia išryškėjo tarp tų, kurie klausė Dievo, ir tų, kurie Jo neklausė?`
							
Elio sūnūs galvojo ne apie Dievo darbus. Ir net kai Elis, išgirdęs, ko Dievas nori, kalbėjosi su savo sūnumis, atrodė, kad jis nieko daugiau nedarė. O jo sūnūs akivaizdžiai nebuvo pasirengę pavesti savo gyvenimo Dievo valiai. Kokia priešingybė jaunam Samueliu!

Pamokslininkas Čarlzas Stenlis (Charlesas Stanley) rašė, kaip svarbu ugdytis klusnumą Dievo balsui, kurį jis vadina „perėjimu į neutralumą“. Jis sako: „Šventoji Dvasia... nekalba tam, kad perduotų informaciją. Ji kalba, kad sulauktų atsako. Ir Ji žino, kadangi itin didelė dalis mūsų dėmesio skiriama mūsų tikslams, siūlyti ką nors priešingai yra laiko švaistymas. Tokiu atveju Ji dažnai tyli. Ji laukia, kol tapsime pakankamai neutralūs, kad išgirstume ir galiausiai paklustume.“ (Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), p.179) 

`Jūsų manymu, ką Čarlzas Stenlis turėjo omeny, kalbėdamas apie tapimą pakankamai neutraliais? Kai pagalvojate apie asmeninį paklusnumą Dievui, kas dažnai trukdo jums būti pakankamai neutraliais, kad išgirstumėte ir galiausiai paklustumėte? Ką būtina padaryti, kad ugdytumėte paklusnumą Dievo balsui ir ryžtą Jo nurodymų vykdymui?`