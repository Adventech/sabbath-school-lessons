---
title:  Paniekintas ir atstumtas
date:   19/09/2022
---

`3. Perskaitykite pateiktas eilutes, atsižvelgdami į tai, kad Jėzus buvo dieviškas, dangaus ir žemės Kūrėjas ir kad Jis atėjo pasiaukoti kaip atnaša už viso pasaulio nuodėmes (Mt 12, 22–24; Lk 4, 21–30; Jn 8, 58–59). Kaip šios eilutės padeda mums suprasti Jėzaus kentėjimus čia, žemėje?`
														
Nesvarbu, ar vadovų, ar paprastų žmonių, Jėzaus gyvenimas, darbai ir mokymas buvo nuolat neteisingai suprantami, todėl žmonės, kurių Jis atėjo išgelbėti, Jo nepriėmė ir nekentė. Tam tikra prasme tai turėjo būti panašu į tėvą, matantį paklydusį vaiką, kuriam reikia pagalbos, ir nors tėvas yra pasirengęs dėl šio vaiko viską paaukoti, jis atstumia savo tėvą, paniekindamas galbūt vienintelį žmogų, kuris gali išgelbėti savo vaiką nuo visiškos pražūties. Štai su kuo Jėzus susidūrė būdamas žemėje. Kaip Jam turėjo būti skaudu!

`4. Perskaitykite Mt 23, 37. Ką ši eilutė mums sako apie tai, kaip Kristus jautėsi dėl atstūmimo? Skaitydami taip pat paklauskite savęs: „Ar Jis jautėsi blogai dėl savęs (kaip dažnai jaučiamės mes, susidūrę su atstūmimu), ar taip buvo dėl kitos priežasties? Jei dėl kitos priežasties, kokia ji?`
														
Visi jautėme atstūmimo geluonį ir galbūt mūsų skausmas buvo panašus į Kristaus, nes buvo nesavanaudiškas – mums skaudėjo ne todėl, kad buvome atstumti, o dėl to, ką atstūmimas reikš tam, kuris mūsų nepriima (galbūt kažkas, kas mums rūpi, atsisako priimti išganymą Kristuje). Tačiau įsivaizduokite, kaip turėjo jaustis Jėzus, kuris puikiai suvokė, su kuo teks susidurti vardan žmonių išgelbėjimo ir kokie bus Jo nepriėmimo padariniai. 

> <p></p>
> „Dėl savo nekaltumo Jis [Kristus] itin smarkiai pajuto šėtono puolimą.“ (E. Vait, „Selected Messages“, 3 t., p.129)

`Ko galite pasimokyti iš Kristaus, kas gali padėti jums geriau pakelti atstūmimo skausmą? Ką jums parodo Jo pavyzdys? Kaip galite jį pritaikyti savo gyvenime?`