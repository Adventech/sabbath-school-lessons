---
title:  Tolesniam tyrinėjimui
date:   23/09/2022
---

E. Vait, Su meile iš Dangaus, 2011, p. 635–645;  p. 689–704 

> <p></p>
> „Tą maldą Jis pakartojo tris kartus. Tris kartus žmogiškumas gūžėsi nuo paskutinės, vainikuojančios aukos. Bet dabar žmonijos istorija stojo prieš pasaulio Atpirkėją. Jis suprato, kad Įstatymo pažeidinėtojai, palikti likimo valiai, turės žūti. Jis pamatė žmogaus bejėgiškumą. Jis išvydo nuodėmės jėgą. Pasmerkto pasaulio vargai ir raudos iškilo priešais Jį. Jėzus žvelgė į Jo artėjančią lemtį ir apsisprendė. Jis gelbės žmones bet kuria kaina, nepaisydamas savęs. Jis priima savąjį kraujo krikštą, kad žūstantys milijonai per Jį gautų amžinąjį gyvenimą. Jis paliko dangaus rūmus su jų tyrumu, laime ir šlove, kad išgelbėtų vieną pražuvusią avį, vieną pasaulį, kuris įpuolė į nuodėmę. Ir Jis neatsisakys šios misijos. Jis taps permaldavimo auka už žmoniją, kuri panoro nusidėti. Dabar Jo malda dvelkė tik nuolankumu: ‘Mano Tėve, jei ši taurė negali praeiti Mano negerta, tebūnie Tavo valia.’“ (E. Vait, Su meile iš Dangaus, 2011, p. 640)

**Klausimai aptarimui:** 

`1. Kaip žinojimas, kad pats Dievas Kristuje kentėjo daugiau nei bet kuris iš mūsų kada nors galėtų, padeda mums mūsų pačių kentėjimuose? Ką mums turėtų reikšti Kristaus kančios dėl mūsų? Kokią paguodą galime įžvelgti šioje nuostabioje tiesoje? Apgalvodami savo atsakymą, atsižvelkite į šį E. Vait teiginį: „Visos nuodėmės nulemtos kančios buvo išlietos ant nenusidėjusio Dievo Sūnaus.“ („Selected Messages“, 3 t., p.129)` 

`2. Klasėje aptarkite Kristaus kentėjimus, apžvelgtus šios savaitės temoje. Su kokiais išmėginimais susidūrė Kristus? Kuo jie panašūs į mūsiškius ir kuo skiriasi? Ko galime pasimokyti iš to, kaip Jis priėmė šiuos iššūkius, kas gali mums padėti mūsų pačių išmėginimuose?`

`3. Kokie yra jūsų mėgstamiausi Rašto pažadai, kurių galite laikytis ištikti sielvarto ir skausmo? Užsirašykite juos, melskite jų įvykdymo ir pasidalykite jais klasėje.`

`4. Apibendrinančioje pastraipoje pabrėžkite keletą pagrindinių pamokų, kurias įsisavinote šį ketvirtį. Į kokius klausimus radote atsakymus? Kokie klausimai tebeišlieka neatsakyti? Kaip galime padėti vieni kitiems įveikti tai, kas mus vis dar labai glumina ir vargina?`