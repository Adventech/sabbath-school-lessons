---
title:  Vaikystė
date:   18/09/2022
---

Šventasis Raštas mums suteikia mažai informacijos apie Jėzaus vaikystę. Tačiau kelios eilutės mums kai ką pasako apie tas sąlygas ir pasaulį, į kurį atėjo Gelbėtojas.

`1. Perskaitykite Lk 2, 7. 22–24 (taip pat žr. Kun 12, 6–8) ir Mt 2, 1–18. Ką šiose eilutėse matome, kas parodo, su kokiu gyvenimu Jėzus susidūrė nuo pat pradžių?`
														
Žinoma, Jėzus nebuvo pirmas žmogus, gyvenęs skurde ar susidūręs su norinčiais Jį nužudyti, net nuo mažens. Tačiau yra dar viena detalė, padedanti suprasti išskirtinumą to, ką Kristus iškentėjo nuo vaikystės.

`2. Perskaitykite Jn 1, 46. Ką tai pasako, kas padeda suprasti, kokius kentėjimus patyrė jaunasis Jėzus?`
														
Išskyrus Adomą ir Ievą iki nuopuolio, Jėzus buvo vienintelis nenusidėjęs žmogus, gyvenęs žemėje. Savo tyrume, be nuodėmės Jis atsidūrė puolusiame pasaulyje. Tai turėjo būti didelė kančia, net vaikystėje, kai Jo tyra siela nuolat susidurdavo su nuodėme. Net ir būdami užkietėję dėl nuodėmės, mes patys dažnai gūžiamės dėl nuodėmės ir pikto, kuris mums atrodo atgrasus. Įsivaizduokite, ką turėjo patirti Kristus, kurio siela buvo tyra, kuris visiškai nebuvo suteptas nuodėmės. Pagalvokite apie ryškų kontrastą tarp Jo paties ir aplinkinių šiuo atžvilgiu. Jam tai turėjo būti nepaprastai skausminga.

`Paklauskite savęs: „Ar aš jautrus nuodėmėms, kurios mane supa? Ar jos man trukdo, ar aš joms užkietėjęs? Jei esate joms užkietėjęs, ar tai gali būti dėl to, ką skaitote, žiūrite ar net darote? Pagalvokite apie tai.`