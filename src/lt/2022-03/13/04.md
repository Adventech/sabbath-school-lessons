---
title:  Jėzus Getsemanėje
date:   20/09/2022
---

„Jis jiems skundėsi: ‘Mano siela mirtinai nuliūdusi. Pasilikite čia ir budėkite!’“ (Mk 14, 34)

Kad ir ką Jėzus iškentė per 33 metus čia žemėje, tai neprilygo tam, su kuo Jis susidūrė paskutinėmis valandomis iki kryžiaus. Prieš amžinuosius laikus (Ef 1, 1–4; 2 Tim 1, 8–9; Tit 1, 1–2) Jėzaus auka buvo suplanuota kaip atnaša už pasaulio nuodėmę, o dabar visa tai pildėsi.

`5. Ką šios eilutės mums sako apie Kristaus kentėjimus Getsemanėje? Mt 26, 39; Mk 14, 33–36; Lk 22, 41–44.`
														
> <p></p>
> „Jėzus paėjėjo kiek toliau nuo jų – bet ne taip toli, kad jie negalėtų Jo matyti bei girdėti – ir krito kniūbsčias ant žemės. Jis jautė, kad nuodėmė atskyrė Jį nuo Tėvo. Praraja buvo tokia plati, juoda ir gili, kad Jo dvasia gūžėsi prieš ją. Kristus negalėjo panaudoti savo dieviškos jėgos, kad išvengtų šios agonijos. Kaip žmogus Jis turėjo iškęsti žmogaus nuodėmės pasekmes. Kaip žmogus Jis turėjo ištverti Dievo rūstybę dėl nusižengimų. Kristus dabar buvo kitokioj padėty nei anksčiau. Jo kančią geriausiai apibūdino pranašo žodžiai: ‘Pabusk, kalavijau, prieš Mano Piemenį, prieš Žmogų, kuris Man artimas, – tai Galybių Viešpaties žodis’ (Zch 13, 7). Kaip pakaitas ir užstatas už nuodėmingą žmogų, Kristus kentė Dievo teisingumą. Jis pajuto, ką reiškia teisingumas. Lig tol Jis buvo kitų užtarėjas; dabar Jam pačiam reikėjo užtarimo.“ (E. Vait, Su meile iš Dangaus, 2011, p. 636)

`Prisiminkite, kas nutiko Jėzui Getsemanėje. Pasaulio nuodėmės jau ėmė slėgti Jo pečius. Pabandykite įsivaizduoti, koks tai turėjo būti patyrimas. Joks žmogus niekada nebuvo pašauktas patirti ką nors panašaus nei anksčiau, nei vėliau. Ką tai mums sako apie Dievo meilę mums? Kokios vilties iš to galite pasisemti sau?`