---
title:  Nukryžiuotas Dievas
date:   21/09/2022
---

Mirtis nukryžiuojant buvo viena griežčiausių romėnų bausmių. Ji buvo laikoma baisiausia mirtimi. Gąsdina tai, kad kas nors apskritai būtų taip nužudytas, ypač Dievo Sūnus! Turime visada atminti, Jėzus atėjo žmogaus kūne, kaip ir mūsų. Sumušimų, nuplakimo, įkaltų į Jo rankas ir kojas vinių, Jo paties kūno svorio slegiančio ir draskančio žaizdas sukeltas fizinis skausmas turėjo būti nepakeliamas. Tokia mirtis buvo baisi net ir didžiausiems nusikaltėliams; kaip neteisinga, kad niekuo nenusikaltusį Jėzų ištiktų toks likimas.

Tačiau, kaip žinome, Kristaus fizinės kančios buvo lengvos, palyginus su tuo, kas iš tikrųjų vyko. Tai buvo ne tik nekalto žmogaus nužudymas.

**6. Kokie įvykiai, susiję su Jėzaus mirtimi, parodė, kad vyksta kažkas daugiau nei dauguma žmonių tuo metu suprato? Kokią reikšmę galime įžvelgti kiekviename iš šių įvykių, kurie gali padėti atskleisti, kas ten atsitiko?**

`Mt 27, 45`					

`Mt 27, 51–52`						

`Mk 15, 38`					

Akivaizdu, kad čia vyko kažkas daug daugiau nei tik nekalto žmogaus mirtis, kad ir kokia neteisinga. Pasak Šventojo Rašto, Dievo rūstybė prieš nuodėmę, mūsų nuodėmę, buvo išlieta ant Jėzaus. Jėzus ant kryžiaus patyrė teisaus Dievo teisų pyktį prieš nuodėmę, viso pasaulio nuodėmes. Todėl Jėzus iškentėjo kažką gilesnio, tamsesnio ir skausmingesnio, nei bet kuris žmogus galėjo pažinti ar patirti.

`Kad ir kokias kovas patiriate, kokios vilties ir paguodos galite semtis iš tikrovės, kad Kristus kentėjo už jus ant kryžiaus?`