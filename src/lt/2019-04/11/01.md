---
title:  Atsimetusi tauta
date:   07/12/2019
---

### Šios savaitės tyrinėjimui skaitykite:

Neh 13, 1–9; Įst 23, 3–6; Neh 13, 10–14; Sk 18, 21–24; Neh 13, 15–22; Jn 5, 5–16.

> <p>Įsimintina eilutė:</p>
> „Tada įsakiau levitams apsivalyti ir stovėti sargais prie vartų, kad būtų išlaikytas šabo dienos šventumas. Atsimink ir tai mano labui, o mano Dieve, ir pasigailėk manęs iš savo didelio gerumo!“ (Neh 13, 22)

Tarp 12 ir 13 skyrių Nehemijas grįžta į Babiloną. Nors mes nežinome, kiek laiko jis ten išbuvo, jam grįžus (apytiksliai 430–425 m. prieš Kristų) tauta buvo atsimetusi. Nors ji buvo sudariusi su Dievu sandorą šiais klausimais: pirmiausia, nesituokti su stabmeldžiais; antra, rūpestingai laikytis sabatos; ir, trečia, rūpintis šventykla ir jos tarnautojais atnešant dešimtines ir aukas (Nehemijo 10) – jie nesilaikė visų trijų šių pažadų.

Nehemijui sugrįžus, tautos pasišventimas Dievui buvo sumenkęs. Žmonės nebeatnešdavo dešimtinių ir aukų, pradėjo naudoti šventyklos patalpas kitiems tikslams, tinkamai nebesilaikė sabatos ir netgi pradėjo tuoktis su aplinkinių tautų gyventojais. Blogiausia, kad jo paskirti vadovai prisidėjo prie Izraelio santykių su Dievu sugedimo. Nestebina tai, kad Nehemijas buvo priblokštas, sužinojęs apie tokius pokyčius. Tačiau, užuot tai priėmęs, jis vėl, kaip reikalavo jo charakteris, ėmėsi veiklos Dievo garbei.
