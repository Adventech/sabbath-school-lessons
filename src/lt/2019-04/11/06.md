---
title:  V. Argi lygiai taip nesielgė jūsų protėviai?
date:   12/12/2019
---

Nehemijo uolumas dėl sabatos yra pasigėrėtinas. Nehemijas taip aistringai laikėsi sabatos, kad jis netgi pažadėjo panaudoti jėgą prieš kitataučius prekybininkus. Kitaip tariant, jis būtų asmeniškai įsikišęs, jei vėl pamatytų juos mieste ar prie vartų sabatą. Kaip valdytojui jam teko oficialios pareigos užtikrinti, kad šio įsakymo būtų tinkamai laikomasi.
> <p></p>
> „Nehemijas be baimės juos barė dėl jų aplaidumo: Išniekinate sabatos dieną taip elgdamiesi! Juk lygiai taip elgėsi jūsų protėviai! Užtat Dievas ir užtraukė mums bei miestui visą šią nelaimę. O jūs, išniekindami sabatą, didinate pyktį ant Izraelio! Tuomet jis įsakė, kad šešėliams pradėjus dengti Jeruzalės vartus, sabatai artinantis uždaryti visus vartus ir kad jie būtų atidaryti tik po sabatos. Labiau pasitikėdamas savo tarnais, o ne tais, kuriuos paskyrė Jeruzalės pareigūnai, jis prie vartų pastatė keletą tarnų, kad užtikrintų šio įsakymo laikymąsi“ (E. Vait, „Prophets and Kings“, 671 p.).

Akivaizdu, kad Nehemijo įspėjimas dėl sabatos išniekinimo, kartu su kitais įspėjimais, susijusiais su šios dienos nesilaikymu, aidėjo per amžius net iki Jėzaus laikų. Mes tai žinome, nes Evangelija ne kartą mini Jėzų kovojantį su religiniais vadovais dėl tinkamo sabatos laikymosi.

`6. Perskaitykite Mt 12, 1–8; Mk 3, 1–6; Lk 6, 6–11; Jn 5, 5–16. Koks čia iškilo klausimas, ir kaip senovės Izraelio istorijos supratimas padeda paaiškinti, kodėl kilo šis ginčas?`
														
Savo uolumu, nors ir nevykusiu, užtikrindami, kad sabata nebūtų „išniekinta“, šie religiniai vadovai buvo itin fanatiški ir kaltino Jėzų, sabatos Viešpatį (Lk 6, 5), kad Jis jos nesilaikė. Štai nuėjimas per toli gerame dalyke! Ironiška tai, kad nors daugelis šių vyrų reiškė didelį susirūpinimą dėl Įstatymo, jie pamiršo, „kas svarbiausia Įstatyme: teisingumą, gailestingumą ir ištikimybę“ (Mt 23, 23).

`Kaip mes asmeniškai ir kaip bažnyčia galime apsisaugoti ir nepadaryti tos pačios klaidos, kaip šie žmonės, ar dėl sabatos, ar kažkokiu kitu klausimu, kuris, mūsų manymu, yra svarbus tikėjimui?`
