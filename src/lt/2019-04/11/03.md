---
title:  II. Levitai laukuose
date:   09/12/2019
---

`2. Perskaitykite Neh 13, 10–14. Ką Nehemijas siekia čia ištaisyti?`
													
Giesmininkai, vartų sargai ir kiti šventyklos pareigūnai turėjo eiti į savo laukus, kad galėtų išmaitinti savo šeimas, nes tarnavimas Dievui buvo neremiamas. Kruopščiai sukurta visa dešimtinių ir aukojimo sistema dabar buvo sugriuvusi. Nehemijas turėjo viską pradėti iš pradžių. Visų daiktų išmetimas iš kambario rodo neviltį.
> <p></p>
> „Buvo sugriauta ne tik šventykla, bet buvo piktnaudžiaujama ir aukomis. Dėl to žmonės nebuvo dosnūs. Jie prarado savo uolumą ir pasišventimą ir nenorėjo atnešti dešimtinės. Viešpaties Namų iždu buvo prastai rūpinamasi; daug giesmininkų ir kitų šventyklos pareigūnų, negaudami pakankamos paramos, metė Dievo darbą, kad triūstų kitur“ (E. Vait, Prophets and Kings, 670 p.).

Įdomu tai, kad visas Judas susibūrė ir atstatė tai, kas buvo sugriauta. Žmonės buvo Nehemijo, o ne Tobijos ir Eljašibo pusėje, nes jie greičiausiai suprato, kad Nehemijas padarė viską, ką galėjo, kad būtų naudingas tautai. Be to, Nehemijas pavedė šventyklos pareigūnų pozicijas vyrams, kuriuos jis laikė ištikimais ir patikimais. Jiems buvo pavesta rinkti dešimtines ir aukas, užtikrinant, kad viskas būtų tinkamai saugoma, ir paskirstyti išteklius atitinkamoms šalims. Kitaip tariant, Nehemijas atėjo ir sugriovė korumpuotą vadovavimo sistemą, kuri, regis, buvo vienose rankose.

Nors Nehemijas paskyrė ištikimus žmones rūpintis šventykla, korumpuotas vyriausiasis kunigas Eljašibas neprarado savo pozicijos, nes pastaroji jam teko per Aarono kilmę. Jo darbams šventykloje galėjo pakenkti Nehemijo priemonės paskirstyti vyriausiojo kunigo pareigas kitiems, bet jis vis tiek buvo vyriausiasis kunigas.

`Nehemijas meldė: „O mano Dieve, atsimink mane maloniai už tai ir neištrink mano gerų darbų, kuriuos esu padaręs savo Dievo Namams ir jų apeigoms!“ (Neh 13, 14) Kuo ši malda itin žmogiška?`
