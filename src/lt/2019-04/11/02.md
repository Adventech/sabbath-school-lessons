---
title:  I. Sugedę šventyklos vadovai
date:   08/12/2019
---

Nehemijo 13 prasideda susirūpinimu dėl amonitų ir moabitų stabmeldžių tarp izraelitų (Neh 13, 1–3). Šios eilutės nekalba apie kitataučių ar kitos rasės asmenų, sekusių Dievu, išvarymą, bet apie išsiuntimą tų, kurie buvo kito tikėjimo, neatsivertę, bet stabmeldžiai. (Taip pat žr. Įst 23, 3–6.)

`1. Perskaitykite Neh 13, 1–9. Kas buvo Eljašibas ir Tobija? Kodėl jų elgesys nepriimtinas? Perskaitykite Neh 2, 10. 19; 3, 1; 12, 10. 22; 13, 28.`
														
Eljašibas ir Tobija yra žinomos Nehemijo knygos asmenybės. Eljašibas buvo vyriausias tautos kunigas ir šventyklos vadovas. Tobija įvardintas kaip Nehemijo priešas amonitas, ryžtingai priešinęsis jo darbui Jeruzalėje. Eljašibo ir Tobijos susivienijimas parodo per santuoką užsimezgusius santykius.

Nors su santuoka susiję įrašai neišliko, mes žinome, kad Tobija yra žydiškas vardas (reiškiantis – „Viešpats yra geras“), todėl greičiausiai jis buvo žydų kilmės. Manoma, kad jo žmonos šeima, Aracho palikuonys, nors ir neįvardinti, buvo Eljašibo giminaičiai. Be to, Sanbalatas Horonietis, kitas Nehemijo priešas, turėjo dukterį, ištekėjusią už Eljašibo anūko. Todėl intrigos aplink Nehemiją turėjo būti intensyvios, nes aukščiausio rango krašto vadovai buvo susiję ir susivieniję prieš Nehemijo vadovavimą.

Kol valdytojas buvo išvykęs, vyriausiasis kunigas davė Tobijai vieną iš šventyklos patalpų, skirtų dešimtinei, dovanoms ir aukoms. Tobijai buvo suteikta nuolatinė gyvenamoji vieta šventykloje, tai buvo būdas jį įtvirtinti kaip vieną iš tautos vadovų. Nehemijo priešai pagaliau pasiekė tai, ko troško – pakeisti Nehemiją ir vadovauti. Laimei, Nehemijas neketino sėdėti nieko nedarydamas.

`Ar Dievo tauta per visą šventąją istoriją – ar žydai senovės Izraelyje, ar krikščionys, sekę juos Naujojo Testamento laikais ir vėliau – leisdavosi lengvai suklaidinama? Kaip išvengti jos klaidų?`
