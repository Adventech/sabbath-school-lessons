---
title:  Mūsų atleidžiantis Dievas
date:   09/11/2019
---

### Šios savaitės tyrinėjimui skaitykite:

Neh 9, 1–3; Dan 9, 4–19; Neh 9, 4–8; Kol 1, 16–17; Neh 9, 9–37; Rom 5, 6–8.

> <p>Įsimintina eilutė:</p>
> „Kas slepia savo kaltes, tam nesiseks, o kas jas išpažįsta ir nebenusikalsta, tas susilauks gailestingumo“ (Pat 28, 13).

Pasibaigus Palapinių šventei (Sukot) vadovai vėl sukvietė žmones. Jie ką tik leido laiką švęsdami; dabar atėjo metas grįžti prie nebaigtos išpažinties ir atgailos Dievo akivaizdoje už jų nuodėmes.

Taip, anksčiau vadovai liepė jiems neliūdėti dėl jų kalčių, bet tai nereiškia, kad liūdesys ir išpažintis nėra svarbūs. Taigi dabar, kai jie atšventė iškilmes, atėjo laikas deramai išpažinčiai.

Čia pateiktų įvykių tvarka nebūtinai reiškia, kad džiaugtis ir išpažinti visada reikia būtent tokia seka; taip pat tai nereiškia, kad būtina laikytis tik atvirkštinės tvarkos. Nors natūraliai pirmiausia galime išpažinti, o po to švęsti, galbūt Dievo šventimas mūsų gyvenime turėtų būti pirmiausias. Galų gale Rom 2, 4 parašyta, kad būtent „Dievo gerumas“ skatina atsiversti. Tuomet Jo „gerumas“ turėtų paskatinti šlovinimą ir šventimą, taip pat primindamas mums, kad reikia, jog Dievas mums atleistų, mus apvalytų ir atkurtų.
