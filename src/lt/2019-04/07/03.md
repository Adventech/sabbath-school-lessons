---
title:  II. Maldos pradžia
date:   11/11/2019
---

Žmonių reakcija į Rašto skaitymą buvo ilga malda, atspindėjusi Dievo gerumą, priešingai Izraelio neištikimybės istorijai. Galima pastebėti, kad reakcija labiau primena pamokslą nei maldą, nes beveik kiekviena eilutėje turi lygiagrečią vietą kažkur Rašte.

`2. Perskaitykite Neh 9, 4–8. Kokioms pagrindinėms maldos temoms skirtas dėmesys šiose pradinėse eilutėse ir kodėl?`
														
Pirmoje maldos dalyje žmonės pašlovina Dievą ir ypač Jo vardą. Žydų kultūroje vardas buvo ne tik kreipinys į žmogų, vardas suteikdavo asmeniui tapatybę. Taigi Dievo vardo šlovinimas yra reikšmingas, nes jis parodo pasauliui, kad šis vardas vertas gyriaus ir pagarbos. Tai yra Visatos Kūrėjo vardas. Malda prasideda Dievo kaip Kūrėjo ir kaip To, kuris viską išlaiko, garbinimu (Neh 9, 6; taip pat žr. Kol 1, 16–17). Žodis „laikosi“ kilęs iš hebrajų veiksmažodžio, kuris reiškia „palaikyti gyvastį“.

Tas, kuris sukūrė viską, yra Tas, kuris pasirinko Abraomą, žmogų, kuris nebuvo ypatingas, išskyrus tai, kad jo širdis buvo ištikima. Atrodo, kad Abraomui ne kartą stigo tikėjimo, bet lieptas paaukoti savo sūnų, jis nedvejojo (žr. Pradžios 22). Jis išmoko būti ištikimas ne per naktį, bet per ilgą ėjimą su Dievu. Žydų mąstyme širdis reiškia protą. Kitaip tariant, Abraomas tapo ištikimas mintimis ir elgesiu ir už tai Dievas jį pripažino.

Pirmosios maldos frazės dėmesį sutelkia į Dievą kaip (1) Kūrėją, (2) Išlaikytoją ir (3) Pažadų Vykdytoją. Tauta pirmiausia primena sau, kas yra Dievas – Jis yra Tas ištikimasis, sukūręs mus, saugantis mus ir visada įvykdantis savo pažadus mums. Turint tai omenyje mūsų gyvenimui suteikiamas tam tikras tęstinumas, ir tai moko mus pasitikėti Juo net sunkiausiomis aplinkybėmis, kai gali atrodyti, kad Jis yra toli nuo mūsų ir nesupranta mums tenkančių iššūkių.

`Kodėl Dievo kaip mūsų Kūrėjo doktrina yra esminė mūsų tikėjimui? Galų gale, koks kitas mokymas yra toks svarbus, kaip šis, kuriuo Dievas mums liepė skirti vieną septintąją mūsų gyvenimo savaitės dalį, prisimenant Jį kaip mūsų Kūrėją?`
