---
title:  V. Garbinimas ir malda
date:   14/11/2019
---

`5. Perskaitykite Neh 9, 32–37. Kam skiriamas dėmesys išpažinties maldos išvadoje?`
														
Dar kartą malda virsta Dievo garbinimu už tai, kas Jis yra – „didis, galingas ir šiurpą keliantis“, Jis laikosi Sandoros ir gailestingumo. Pripažindami Dievo gerumą jiems jie atrodo nuoširdūs.

Jie taip pat meldžiasi sudarydami Sandorą su Dievu, išsamiai aprašytą 10 skyriuje. Ko jie meldė?

„Tad dabar, mūsų Dieve, didis, galingas ir šiurpą keliantis Dieve, kuris savo ištikima meile palaikai Sandorą, tenebūna Tau nereikšmingos visos nelaimės, ištikusios mus“ (Neh 9, 32).

Bendruomenė turi mokėti duoklę aukščiau jos esantiems karaliams. Priespauda iš visų pusių vargina mažą izraelitų draugiją, ir jie nuo to pavargę. Jie turėjo pakelti vieną tironiją po kitos, ir jie tikisi atokvėpio.

Įdomu tai, kad jie vadina save tarnais. Išdėstę tautos neištikimybę, jie pabaigia įvardydami save šiuo žodžiu. Tarnai, žinoma, paklūsta esantiems aukščiau jų. Tokio termino vartojimas reiškia, kad jie suvokia, jog jiems reikia paklusti Viešpačiui tokiais būdais, kurių ankstesnieji izraelitai nepaisė. Tai yra jų noro būti ištikimais Viešpačiui ir Jo įsakymams išraiška. Ir, kaip Dievo tarnai, jie prašo Jį įsikišti vardan jų.

Ezros ir Nehemijo bendruomenė apibūdina dabartinį savo patyrimą kaip „didelę priespaudą“ (Neh 9, 37), kurią galima palyginti su Izraelio patyrimu Egipte (Neh 9, 9). Jie malda šlovina Dievą už tai, kad Jis matė jų vargą Egipte ir jų nepaliko. Bendruomenė dabar prašo Dievą įsikišti taip, kaip Jis tai darė praeityje, nors jie to nenusipelnė, nes niekas, nei karaliai, nei didžiūnai, nei kunigai, nei pranašai nebuvo ištikimi. Taigi jie kliaujasi Dievo malone ir gailestingumu jiems, o ne savimi ar savo protėvių darbais, tikėdamiesi, kad Viešpats vardan jų įsikiš.

`Perskaitykite Rom 5, 6–8. Kaip šios eilutės atspindi tai, ko izraelitai prašė Dievą? Kokią paguodą galime įžvelgti izraelitų prašyme ir Paulius žodžiuose Laiške romiečiams?`
