---
title:  Tolesniam tyrinėjimui
date:   15/11/2019
---

**Tolesniam tyrinėjimui:**

E. Vait, Kelias pas Kristų, 40–44 p.

Neh 9, 25 žydai kalbėjo apie tai, kaip jų protėviai mėgavosi begaliniu Dievo gerumu. Žodžio – mėgavosi šaknis yra tokia pati, kaip ir pavadinime Edenas, „Edeno sode“ (Pr 2, 15). Galbūt geriausias vertimas būtų – jie „edenavosi“, jei būtų toks žodis.

Galų gale Evangelija – tai atkūrimas, o koks geresnis gali būti simbolis mūsų atkūrimui už Edeną? Dievas padarė žydų tautą ir atvedė ją į senovės pasaulio kryžkelę, kad ji puolusioje žemėje būtų artimiausias Edeno atspindys. Net po paėmimo į nelaisvę ir sugrįžimo potencialas vis dar buvo. „Jo dykumą Jis paverčia Edenu ir jo tyrlaukius – Viešpaties sodu“ (Iz 51, 3).

Taip, žmonės mėgavosi medžiaginiais palaiminimais, kuriuos Viešpats jiems pažadėjo, palaiminimais, kurie, kiek tai įmanoma, puolusiame pasaulyje priminė Edeno gausą. Ir tai buvo gerai. Jie turėjo jais mėgautis. Dievas sukūrė fizinį pasaulį būtent tokį, kad žmonės galėtų mėgautis, ir senovės Izraelis, palaimintas Dievo, taip pat tuo mėgavosi. Jų nuodėmė nebuvo „edenavimasis“ didžia Dievo gausa, bet Viešpaties užmiršimas (Ez 23, 35), kurio gerumu jie mėgavosi. Palaiminimai tapo savitiksliai, užuot tapę Dievo apreiškimo aplinkiniams priemonėmis.

**Klausimai aptarimui:** 

`1. Jėzus sakė: „Pasėlys tarp erškėčių – tai tas, kuris klauso Žodžio, bet šio pasaulio rūpesčiai ir turto apgaulė nustelbia Žodį, ir jis lieka nevaisingas“ (Mt 13, 22). Ką Jis turi omeny sakydamas – „turto apgaulė“, ir kaip tai susiję su išpažinties malda, kurią tyrinėjome šią savaitę?`

`2. Dar kartą apmąstykite pasaulio sukūrimo doktriną. Atkreipkite dėmesį į maldą Nehemijo 9, kad jie beveik iš karto kalbėjo apie Viešpatį kaip Kūrėją ir Išlaikytoją. Ką tai mums pasako apie šios doktrinos kaip pamato svarbą mūsų tikėjimui?`

`3. Kaip užtikriname tinkamą pusiausvyrą pripažindami mums įgimtą nuodėmingumą, bet tuo pačiu metu neleisdami šėtonui naudoti mūsų nuodėmingumo tokiais būdais, kurie galėtų paskatinti mus visiškai išsižadėti mūsų tikėjimo?`
