---
title:  III. Praeities pamokos
date:   12/11/2019
---

`3. Neh 9, 9–22. Kuo ši maldos dalis skiriasi nuo pirmos dalies?`
														
Malda pereina nuo Dievo šlovinimo už Jo ištikimybę prie Izraelio neištikimybės Egipte ir dykumoje. Ji apibūdina įvarius Dievo izraelitams suteiktus dalykus; tačiau, deja, „protėvių“ reakcija į šias dovanas buvo puikybė, užsispyrimas ir maloningų Dievo darbų nepaisymas.

Žmogiškosios nesėkmės pripažinimas ir tikrojo pasišventimo Dievui stoka yra svarbus žingsnis išpažįstant ir atgailaujant. Ir nors šiose eilutėse kalbama apie žmones, kurie jau seniai iš mūsų pašalinti, niekas negali paneigti, kad kiekvienas iš mūsų turi problemų, susijusių su tais pačiais klausimais.

Žinoma, čia ir pasireiškia Evangelija ir mums, ir jiems. Mūsų nuodėmių išpažinimas mūsų neišgelbėja; tik Kristaus auka vardan mūsų. Išpažintis, kartu su atgaila, yra esminės mūsų pačių pripažinimui, kad mes turime būti nuteisinami vien Kristaus. 
> <p></p>
> „Per atgailą ir tikėjimą priimant Kristų kaip mūsų Gelbėtoją, Viešpats atleidžia mūsų nuodėmes ir sušvelnina už Įstatymo pažeidimą skirtą bausmę. Tada nusidėjėlis Dievo akivaizdoje stovi kaip teisus žmogus; jis yra priimtinas dangui, ir per Dvasią yra bendrystėje su Tėvu ir Sūnumi“ (E. G. White, Selected Messages, book 3, 191 p.).

Tuo pačiu metu, kadangi Jo gerumas skatina mus išpažinti mūsų nuodėmes ir už jas atgailauti, Dievo galia mes turime pasiryžti jų išsižadėti.

Esmė yra ta, kad Izraelis buvo užsispyręs, o Dievas yra mylintis. Žvelgimas atgal į tai, ką Dievas padarė dėl Izraelio tautos, žmonėms priminė, kadangi Dievas praeityje dėl jų padarė tiek daug, Jis ir toliau rūpinsis jais dabar ir ateityje. Štai kodėl tautai buvo visada svarbu prisiminti, kaip Dievas veikė jų istorijoje. Kai jie tai pamiršdavo, tada jie patekdavo į bėdą.

`Prisiminkite, kada buvote tikri, jog Dievas darbavosi jūsų gyvenime. Kaip jūs galite pasiguosti tuo, kai kitą kartą susidursite su sunkumais? Kaip galite geriau išmokti pasitikėti Dievo gerumu, kai jaučiatės išsigandę, nusivylę ir bijote ateities?`
