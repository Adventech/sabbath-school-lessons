---
title:  I. Pasninkas ir garbinimas
date:   10/11/2019
---

`1. Perskaitykite Neh 9, 1–3. Kodėl izraelitai atsiskyrė nuo visų svetimtaučių?`
														
Nors Nehemijas siekė, kad žmonės šį metą susietų su džiaugsmu, dabar susirinkusiuosius jis vedė į pasninką. Jie nusižemino prieš Dievą ir apsibarstė galvą žemėmis, apsivilko ašutinėmis. Kadangi svetimtaučiai neprisidėjo prie bendros Izraelio tautos nuodėmės, izraelitai atsiskyrė nuo jų, nes žydai žinojo, kad jiems reikėjo nuodėmių atleidimo. Jie pripažino tautos nuodėmes, nulėmusias jų tremtį.

Jų bendros maldos ir išpažintis parodė gilų nuodėmės prigimties supratimą. Izraelitai galėjo pykti ant savo protėvių dėl jų klaidų, atvedusių prie visos tautos tremties. Arba jie galėjo leisti laiką skųsdamiesi savo vadovų sprendimais ir ankstesnių kartų maldingumo stoka, kurie atvedė prie to, kur jie buvo dabar – tik nedidelė sugrįžtančiųjų grupė. Tačiau, užuot puoselėję neapykantą ir kartėlį, jie nuolankiai atsigręžė į Dievą su išpažintimi.

Neh 9, 3 parašyta, kad žmonės skaitė Įstatymo knygą ketvirtį dienos, o kitą ketvirtį jie išpažino nuodėmes ir garbino Dievą. Tai trečiasis Toros skaitymas. Toros skaitymui išpažintis yra esminė, ji turi būti pagrįsta tiesa, ateinančia iš Dievo. Skaitant Raštą Dievas artėja prie mūsų ir Šventoji Dvasia gali mums kalbėti ir mus mokyti. Jo Žodžio tiesa formuoja mūsų mąstymą ir supratimą, drąsina ir pakelia mus. Izraelitai taip pat liūdėjo ir verkė, nes laikas šventame Dievo Artume verčia mus suvokti Jo grožį ir gerumą, darant mums įspūdį, kaip žaviai visatos Kūrėjas pasirinko būti su mumis, nepaisant to, kad nesame to verti. Taigi mes suvokiame, kad be Dievo mūsų gyvenime tikėjimu mes nesiskiriame nuo mūsų dvasinių protėvių. Tik Dievui darbuojantis mumyse galime būti tokie, kokie turėtume būti. 

`Perskaitykite Dan 9, 4–19. Kaip šiandien jo malda yra taikytina mums? Koks turėtų būti jos pritaikymas mums asmeniškai ir kaip bažnyčiai?`
