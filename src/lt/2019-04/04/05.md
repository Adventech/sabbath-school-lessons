---
title:  IV. Nehemijas imasi veiksmų (444 m. prieš Kristų)
date:   23/10/2019
---

`7. Perskaitykite Nehemijo 4. Vedami Nehemijo, ką žydai darė priešpriešos atžvilgiu? Kodėl jiems buvo svarbu pasiruošti kovoti, užuot nieko nedarius, tikintis, kad juos apgins Dievas?`
														
Su sustojimais žmonės vėl pradėjo darbuotis. Žydai meldėsi, o tada Nehemijas paskyrė aktyvią sargybą. Žmonės keitėsi pamainomis per dieną ir naktį, kad būtų pasirengę bet kokiam grėsmingam išpuoliui. Nehemijas taip pat paskyrė ginkluotus žmones aplink sieną, kad kiekviena šeima būtų pasirengusi kovoti. Be to, jis padalijo savo tarnus į dvi grupes, vieni dirbo, o kiti laikė ginklus. Taip pat tais, kurie dirbo prie sienos, buvo ypatingai pasirūpinta, nes jie buvo arčiausiai pavojaus. Kiekvienas statybininkas laikė kardą viena ranka, o kita – į sieną dėjo plytas / akmenis ir liejo skiedinį. Jie buvo pasirengę priešpriešai. Jie atliko tai, kas jiems priklausė; visa kita padarė Dievas. Nehemijo tikėjimas Dievo apsauga įkvepia. Tačiau jis nesėdėjo ant sofos tikėdamasis, kad viską padarys Dievas. Jie pasiruošė kaip įmanoma geriau.

Eilutė: „Mūsų Dievas kovos už mus!“ (žr. Neh 4, 14), yra viena iš labiausiai įkvepiančių visame Rašte.

Žydai galėjo vėl nustoti statę dėl nuolatinės priešpriešos, bet šį kartą, užuot pasidavę baimei, jie laikėsi pažado, kad Dievas kovos už juos. Kai mes susiduriame su priešprieša dėl Dievo vardo, dėl mūsų įsitikinimų ar dėl to, ką Dievas ragina mus daryti, turime prisiminti, kad „Dievas kovos už mus!“

Galų gale žydai suprato, kad Viešpats palaikė tai, ką jie darė, ir tai suteikė jiems drąsos eiti pirmyn.

`Kodėl itin svarbu žinoti, kad tai, ką jūs darote, yra Dievo valia? Svarbu savęs paklausti: Kaip aš žinau, kad tai, ką aš darau, yra Dievo valia?`
