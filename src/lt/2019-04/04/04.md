---
title:  III. Darbo sustabdymas
date:   22/10/2019
---

`5. Ko „priešai“ ėmėsi Ezr 4, 6–24, kad sustabdytų darbą Jeruzalėje?`
														
„Šalies žmonės“ rašė kaltinamuosius laiškus prieš žydus ir jų darbą pirmiausia Darijui (Ezr 5 ir 6), tada karaliui Kserksui (Ahasverui) ir Artaksersui. Jie darė viską, ką galėjo, kad sustabdytų darbą Jeruzalėje.

Aplinkinių tautų žmonės teigė, kad jei miestas būtų atstatytas, karalius prarastų savo galią, nes praeityje Jeruzalė visada buvo maišto ir problemų vieta. Deja, karalius Artaksersas buvo įtikintas manyti, kad žydai statė tik todėl, kad norėjo įgyti savo nepriklausomybę, ir taip paskatino priešpriešą. Jis įsakė sustabdyti darbus, ir žmonės išsiuntė kariuomenę, kad užkirstų kelią tolesniam miesto atstatymui. Šis priešiškas nusistatymas leido sustabdyti Dievo darbą.

`6. Perskaitykite Ezr 4, 23–24. Kodėl žydai liovėsi statę? Ar jie nežinojo, kad Dievas norėjo, jog jie atstatytų miestą? Kas atsitiko?`
														
Akivaizdu, kad žydai suprato, jog Dievas juos pašaukė atstatyti miestą ir Šventyklą, bet dėl stiprios priešpriešos jie bijojo. Jie galėjo susigalvoti tokių pasiteisinimų, pavyzdžiui: „Dabar turbūt netinkamas metas“, arba „jei Dievas iš tikrųjų būtų norėjęs, kad mes tą darytume, Jis būtų paruošęs kelią“, arba „galbūt mes apskritai neturėjome čia grįžti“. Kai priešprieša pastoja kelią tam, ką, mūsų įsitikinimu, Dievas pašaukė mus atlikti, mes būname linkę abejoti Dievo vedimu. Mes galime lengvai save įtikinti, kad padarėme klaidą. Baimė gali paralyžiuoti mūsų protą, ir mūsų mintys nukrypsta į neviltį ir bejėgiškumą, užuot dėmesį sutelkiant į Dievo galią.

`Ar jūs patyrėte kažką panašaus, įsitikinus, kad Dievas jus pašaukė kažką atlikti, bet paskui pasiduodate abejonėms, kai aplinkybės komplikuojasi? (Pagalvokite, pavyzdžiui, apie Joną Krikštytoją.) Ko jūs pasimokėte iš šio patyrimo?`
