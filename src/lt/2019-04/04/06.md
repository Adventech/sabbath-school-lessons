---
title:  V. Didelis darbas
date:   24/10/2019
---

`8. Perskaitykite Neh 6, 1–13. Kodėl Nehemijas Jeruzalėje atliekamą darbą laikė „dideliu“ (Neh 6, 3)? Kokie buvo bandymai šiuo atveju jį sustabdyti?`
														
6 skyriuje nusakyti daug pasikėsinimų į Nehemijo gyvybę. Sanbalatas ir Gešemas siuntė Nehemijui kvietimus pas juos atvykti, neva susitikimui. Tačiau susitikimas planuotas Onojo slėnyje, priešo teritorijoje, taip nuslepiant tikrąjį kvietimo ketinimą. Sanbalatas, Tobija ir Gešemas matė laikiną galimybę, kol sienos nepabaigtos, o vartai neuždaryti. Žydus saugojo persų karalius, todėl jų priešai negalėjo jų užkariauti tiesiogiai puldami. Bet atsikratę vadovo jie galėtų sustabdyti pažangą arba netgi sustabdytų žydus amžinai. Jie nepasidavė. Net Nehemijui neatsakant, jie stengėsi. Tokia išplitusi priešprieša turėjo varginti Nehemiją. Jis atsakė jiems: „Esu užsiėmęs dideliu darbu“ (Neh 6, 3).

Pasaulio matu, Nehemijas atliko didelį darbą kaip karaliaus taurininkas, nes tai buvo prestižinis užsiėmimas, vienas didžiausių krašte, tarnaujant karaliaus patarėju. Bet atstatyti sugriautą miestą, kuris neturėjo akivaizdžios pasaulinės reikšmės? Tai jis vadino „dideliu darbu“? Darbą dėl Dievo Nehemijas laikė „dideliu“ ir svarbesniu, nes jis suprato, kad Jeruzalėje Dievo vardo garbei kilo pavojus.

Be to, Dievui įsteigus Šventyklos apeigas, Jis įsteigė kunigystę. Siekdamas išlaikyti Šventyklą šventą ir ypatingą žmonių mintyse, Šventyklos apeigas Jis leido atlikti tik kunigams. Mums patiems sunku matyti Dievo šventumą; todėl Dievas parūpino izraelitams būdą pagarbiai ateiti į Dievo Artumą. Nehemijas žinojo, kad Šventyklos kiemas buvo skirtas visiems, bet ne vidinės patalpos. Savo žodžiais apie susitikimą Šventykloje Šemajas ne tik parodė, kad yra netikras pranašas, siūlydamas kažką, kas prieštaravo Dievo nurodymams, bet parodė esąs išdavikas.

`Kaip mes šiandien, neturėdami žemiškos šventyklos, galime išlaikyti mūsų akivaizdoje Dievo šventumą? Kaip Dievo šventumo suvokimas, priešingai nei mūsų nuodėmingumas, mus nukreipia į kryžių?`
