---
title:  Tolesniam tyrinėjimui
date:   25/10/2019
---

E. Vait, „Prophets and Kings“, 635–660 p.

> <p></p>
> „Priešprieša ir nusivylimas, kurį statytojai Nehemijo dienomis patyrė iš akivaizdžių priešų ir apsimestinių draugų, yra būdingas tam, ką šiandien patirs dirbantieji Dievui. Krikščionys yra išmėginami ne tik priešų pykčiu, panieka ir žiaurumu, bet ir tingumu, nenuoseklumu, drungnumu ir draugų bei padėjėjų išdavyste“ (E. Vait, „Prophets and Kings“, 644 p.).

> <p></p>
> „Tvirtas Nehemijo pasišventimas Dievo darbui ir jo pasitikėjimas Dievu lėmė, kad jo priešai nesugebėjo patraukti jį savo galion. Tingi siela yra lengvas grobis pagundai; bet gyvenime, kuris turi kilnų tikslą, įtraukiantį tikslą, blogiui mažai vietos. Nuolat į priekį žengiančio asmens tikėjimas nemažėja; nes aukščiau, žemiau, anapus jis įžvelgia Begalinę Meilę, kuri darbuojasi, kad įgyvendintų Jo gerą tikslą. Tikrieji Dievo tarnai darbuojasi su nenuviliančiu ryžtu, nes jie nuolat priklauso nuo malonės sosto“ (E. Vait, „Prophets and Kings“, 660 p.).

**Klausimai aptarimui:** 

`1. Įsivaizduokite save Zerubabelio, Jozuės ir kitų vadovų vietoje, kai tie vyrai atėjo pas juos siūlydami pagalbą. Žvelgiant atgal matome, kad nepriimdami šio pasiūlymo jie pasielgė teisingai. Kaip adventistai, kaip galime žinoti, kada turėtume ir neturėtume bendradarbiauti su kitais, kurie nėra mūsų tikėjimo? Kaip nuspręsti, ar tai teisinga ar neteisinga? Kuo galime vadovautis?`

`2. Visoje Rašto istorijoje matome mūsų tikėjimo ir kompromiso su pasauliu pavojus. Iš tiesų visa senovės Izraelio istorija, iki pat Babilono nelaisvės, buvo galingas šio kompromiso pavyzdys. Tuo pačiu metu, kas atsitinka, kai žmonės eina į kraštutinumus bandydami išvengti šio pavojaus? Kai Jėzus buvo apkaltintas sabatos nesilaikymu (žr. Jn 9, 14–16), argi tai ne galingas pavyzdys, kada Jo kaltintojai nukrypo į kitą kraštutinumą? Kaip rasti tinkamą pusiausvyrą?`

