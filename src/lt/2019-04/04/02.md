---
title:  I. Priešpriešos pradžia
date:   20/10/2019
---

`1. Perskaitykite Ezr 4, 1–5. Jūsų manymu, kodėl izraelitų likutis atsisakė kitų žmonių pagalbos atstatant Šventyklą?`
														
Paviršutiniškai žiūrint, pasiūlymas atrodė natūralus, kaimyniškas dalykas, tai kodėl derėtų atsisakyti pagalbos? Tam tikra prasme atsakymas yra pačiame tekste. „Priešai“ atėjo pasiūlyti jiems pagalbą. Priešai? Vien tai yra galinga užuomina, kodėl izraelitai reagavo būtent taip.

Kodėl žmonės pavadinti „priešais“? 2 Kar 17, 24–41 paaiškina, kad šie žmonės buvo atvesti iš kitų tautų į Samariją ir aplinkinius regionus po to, kai Šiaurinės karalystės izraelitai buvo ištremti. Asirijos karalius atsiuntė jiems kunigus, kurie mokė juos, kaip garbinti krašto Dievą, t.y. Izraelio Dievą. Tačiau tokia religija įtraukė ir kanaaniečių dievus. Todėl izraelitų likutis bijojo, kad ši religija bus įtraukta į garbinimą jų Šventykloje. Tad geriausia ir protingiausia buvo būtent pasakyti: „Ačiū, ne“.

Taip pat reikia prisiminti, kodėl visa tai prasidėjo. Būtent nuolatinis jų protėvių kompromisas su aplinkinių pagonių religijomis lėmė Šventyklos sugriovimą ir jų tremtį. Turbūt, kad tuo pačiu metu, kai buvo atstatoma Šventykla, paskutinis dalykas, kurio jie norėtų, tai pernelyg glaudžiai susidraugauti su aplinkinėmis tautomis.

`2. Kas dar šiose eilutėse rodo, kodėl šis atsisakymas buvo deramas dalykas? (žr. Ezr 4, 4–5)`
														
`Pagalvokite, kaip lengvai jie galėjo teigiamai įvertinti aplinkybes ir priimti šią pagalbą. Ką 2 Kor 6, 14 turi mums pasakyti šiame kontekste?`
