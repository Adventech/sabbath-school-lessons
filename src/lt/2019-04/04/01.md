---
title:  Akistata su priešprieša
date:   19/10/2019
---

### Šios savaitės tyrinėjimui skaitykite
Ezr 4, 1–5; 2 Kor 6, 14; Ezr 5, 1–5; Ag 1; Ezr 4, 6–24; Neh 4; Neh 6, 1–13.

> <p>Įsimintina eilutė:</p>
> „Bet Dievo akys saugojo Izraelio seniūnus, ir jie jų nesutrukdė. Tuo tarpu buvo išsiųstas pranešimas Darijui, ir jie savo ruožtu gavo laišką su atsakymu dėl šio reikalo“ (Ezr 5, 5).

Ezros 3–6 skyriai yra teminės struktūros, apimantys skirtingus istorinius priešinimosi laikotarpius, susijusius su Šventyklos atstatymu. Paisant šios teminės struktūros galima paaiškinti bendrą žinią.

Ezra pirmą kartą paminėtas vardu Ezr 7, 1. Viskas pasikeitė su šiuo atvykimu 457 m. prieš Kristų, ir Jeruzalės miestas su siena buvo nereguliariai atstatomas. Nehemijas atvyko praėjus trylikai metų (siųstas Artakserkso 444 m. prieš Kristų), o sienos statyba pagaliau buvo atnaujinta. Nors priešprieša buvo stipri, darbas buvo baigtas per 52 dienas (Neh 6, 15).

Priešinimasis Dievo darbui yra vyraujanti tema Ezros ir Nehemijo knygose; todėl nestebina tai, kad Šventyklos ir Jeruzalės atstatymas paskatino priešpriešą ir persekiojimą. Kur beatsigręžtume šiandienos pasaulyje, Viešpaties darbui yra priešinamasi. Šėtonas stengiasi užtikrinti, kad Evangelija nesklistų greitai, nes tai kelia grėsmę jo dominavimui. Ezros ir Nehemijo knygose, kaip žydai tvarkėsi su priešprieša?
