---
title:  V. Nuolankumas ir ištvermė
date:   26/12/2019
---

`5. Perskaitykite Ezr 8, 21–23. 31–32. Ar Ezros sprendimą neprašyti karaliaus pagalbos laikytumėte kvailu, ar drąsiu? Kaip Ezra ir tauta parodo nuolankumą?`
														
Vėliau Nehemijas priėmė karaliaus palydą dėl apsaugos. Tačiau Ezra tikėjo, kad Dievas galėtų geriausiai apsireikšti, jei jis nieko neprašytų iš karaliaus. Todėl, jiems saugiai pasiekus Judą, padėka buvo skirta jų Dievui. Galbūt tam tikromis aplinkybėmis mes galime per daug pasikliauti kitais žmonėmis, neleisdami Dievui apsireikšti. Minėtomis aplinkybėmis Ezra nusprendė leisti Dievui atlikti darbą ir įrodyti karaliui, kad iš tikrųjų Dievas yra galingas.

Tačiau Ezra neveikė pasitikėdamas nepagrįsta viltimi. Jis sušaukė žmones, jie pasninkavo ir meldėsi dėl aplinkybių. Jie nepradėjo kelionės, kol nepraleido daug laiko su Dievu. Jie nuolankiai atėjo Dievo akivaizdon prašydami, kad Jo apsauga taptų Jo galios ženklu, ir Dievas atsiliepė.

`6. Perskaitykite Neh 5, 14–19. Kaip Nehemijas parodė nuolankumą?`
														
Tikrieji vadovai turi būti pasiruošę nusižeminti ir tarnauti. Kompetentingiems vadovams nereikia „titulo“, kad pelnytų garbę. Nehemijas buvo plačiai atvėręs savo duris ir dosniai šelpė žmones. Jis parodė tikėjimą Dievu, o jo neįtikėtinas pasišventimas Dievui buvo pavyzdys tautai. Jis buvo stipri asmenybė ir nuovokaus būdo, bet jis nelaikė savęs aukštesniu už kitus. Anuomet jis užėmė aukščiausią padėtį žydų tautoje, tačiau jis buvo dosnus. Taip Jis atspindėjo Jėzaus gyvenimą ir mokymą, kuris mus mokė, kad geriausias būdas vadovauti yra tarnauti kitiems. Jėzus tai darė, todėl mes, nepaisant mūsų padėties, darome tą patį.

`„Atsisėdęs Jis pasišaukė Dvylika ir tarė: ‘Jei kas trokšta būti pirmas, tebūnie paskutinis ir visų tarnas!‘“ (Mk 9, 35). Ko Jėzaus žodžiai čia moko apie tai, ką reiškia būti tikru vadovu Dievo akyse?`
