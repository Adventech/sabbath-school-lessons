---
title:  Vadovai izraelyje
date:   21/12/2019
---

### Šios savaitės tyrinėjimui skaitykite:

1 Kar 12, 1–16; Apd 15, 7–11; Jn 11, 46–53; Neh 4, 7–23; Ezr 8, 21–23. 31–32.

> <p>Įsimintina eilutė:</p>
> „Tada visi žmonės nuėjo valgyti, gerti, dalytis maistu ir švęsti linksmybės šventę, nes suprato jiems paskelbtų dalykų prasmę“ (Neh 8, 12).

Ezra ir Nehemijas yra didžių vadovų, pasišventusių Dievui vykdyti užduotis, kurias Viešpats juos pašaukė atlikti, pavyzdys. Jų meilė Dievui įkvėpė jiems troškimą būti ištikimais tarnautojais. Tiesą sakant, jų ištikimybė buvo pagrindinė mūsų tyrinėjimo dalis.

Šią savaitę tyrinėsime Rašto vadovų pavyzdžius, įskaitant Ezrą ir Nehemiją. Aišku, pamokos nebus išsamios, nes galima aptarti daug daugiau vadovų. Tačiau parinktos pamokos yra svarbios bet kuriam vadovui. Galbūt nelaikote savęs vadovu šiuo konkrečiu savo gyvenimo tarpsniu, bet mes visi darome įtaką kai kuriems žmonėms; todėl pamokos yra taikytinos visiems.

Esminis pasakojimui apie šiuos vadovus yra Dievo Žodis. Žodis pakeitė jų mąstymą, gyvenimą ir nulėmė visą atgimimo ir reformos programą. Jie buvo viskuo skolingi Dievo Žodžiui ir jame rastam mokymui. Taip pat, kad ir kas mes esame, kad ir kokį atliktume vaidmenį, mes privalome išlaikyti Dievo Žodį esminiu mūsų kaip septintosios dienos adventistų krikščionių gyvenimui.
