---
title:  IV. Tikslas ir uolumas
date:   25/12/2019
---

`4. Ko šios eilutės mus moko apie varomąją jėgą tiek Ezros, tiek Nehemijo gyvenime? Neh 2, 1–10; Ezr 7, 8–10.`
														
Visuose savo darbuose Ezra ir Nehemijas siekė Dievo valios Jo tautos gyvenime. Taip, žmonės buvo sumišę; taip, už tai jie buvo nubausti. Bet Dievas, ištikimas atkūrimo pažadams, nutiesė kelią Jo tautai grįžti į Pažadėtąjį kraštą ir, jei bus ištikima, įvykdyti tikslus, kuriuos Jis jai nustatė. Ir Viešpats savo išmintimi išsirinko du labai pasišventusius vyrus, panašius į Mozę, kad jie atliktų pagrindinį vaidmenį šiame atkūrime, kaip anksčiau ypatingai užduočiai Jis panaudojo Mozę.

Didieji vadovai, kaip šie du vyrai, turi tikslą. Jie turi gyvenimo tikslą, kuris varo juos į priekį kiekvienoje veikloje. Galima sakyti, kad ir Ezra, ir Nehemijas gyvenime turėjo tikslą. Jie turėjo viziją, jie norėjo, kad Dievo tauta pasiektų konkretų tikslą, ir jie darė viską, kad tai būtų padaryta.

Ezra tai darė tyrinėdamas Raštą ir mokydamas žmones Žodžio. Nehemijas ragino žmones daryti tai, kas teisinga, ir drąsiai pastovėti už Dievą. Abu vyrai norėjo pamatyti atkurtą Jeruzalę, bet ne tik medžiaginį atkūrimą. Jie taip pat troško atgimimo ir reformos žydų gyvenime. Todėl jie taisė, barė ir kartais reikalavo konkrečių veiksmų. Didieji vadovai tiki kažkuo didesniu už vidutiniškumą. Ezra ir Nehemijas tikėjo mylinčiu, galingu Dievu, kuris galėjo daryti stebuklus, ir jie norėjo, kad kiekvienas turėtų gilų ryšį su Juo.

Pradedant pirmuoju Nehemijo knygos skyriumi, skaitytoją patraukia Nehemijo pasišventimas Dievo darbui ir jo baimė dėl savo tautos. 1 skyriuje jis verkia, išgirdęs apie izraelitų sunkumus Jude. Jis klaupiasi ir pažada daryti viską, ką Dievas jį ragina atlikti. Atrodo, Nehemiją skatina mintis nulemti tam tikrą skirtumą pasaulyje. Jis buvo veiklus žmogus, veiklus dėl Dievo. Eiti į Judą, ne itin klestinčią tautą, kurioje jo kiekviename žingsnyje laukė priešprieša, ir nulemti skirtumą Nehemijas apsisprendė ne dėl didžiausio atlyginimo arba svarbios padėties (nors jis tai turėjo Persijoje). Jis išėjo tikėdamas, nepaisant kliūčių.
