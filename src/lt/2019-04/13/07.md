---
title:  Tolesniam tyrinėjimui
date:   27/12/2019
---

**Tolesniam tyrinėjimui:**

E. Vait, Kelias pas Kristų, 91–102 p.

> <p></p>
> „Grįžusių tremtinių atstatymo ir reformos darbas, vadovaujant Zerubabeliui, Ezrai ir Nehemijui, simbolizuoja dvasinio atkūrimo darbą, kuris turi būti vykdomas paskutinėmis šios žemės istorijos dienomis. Izraelio likutis buvo silpni žmonės, pažeidžiami jų priešų; bet per juos Dievas siekė išsaugoti žemėje savęs ir savo Įstatymo pažinimą. Jie buvo tikrojo garbinimo sargai, šventųjų žodžių saugotojai. Atstatant Jeruzalės šventyklą ir sieną juos ištiko įvairūs patyrimai; priešprieša buvo stipri. Sunki buvo našta, kurią patyrė šio darbo vadovai; tačiau jie žengė pirmyn nesvyruojančiu tikėjimu, dvasios nuolankumu ir tvirtu pasikliovimu Dievu, pasitikėdami, kad Jo tiesa nugalės. Kaip ir karalius Ezekijas, Nehemijas ‘niekada nepasitraukė nuo Viešpaties, bet laikėsi įsakymų, kuriuos Viešpats buvo davęs... Viešpats buvo su juo‘“ (2 Kar 18, 6–7)“ (E. Vait, „Prophets and Kings“, 677 p.).

**Klausimai aptarimui:** 

`1. Kodėl turime daryti viską, ką galime Dievo akivaizdoje, ir palaikyti mūsų vadovus?`

`2. Kodėl tarnaujančio vadovo stilius yra itin sudėtingas, reiklus ir tuo pat metu praturtinantis? Kodėl itin svarbu, kad krikščionis vadovas būtų ir tarnas?`

`3. Nehemijo knygos pradžioje ir pabaigoje, taip pat ir viduryje, jis meldėsi. Ir Ezra, ir Nehemijas buvo maldos žmonės. Atkreipkite dėmesį į tai, kiek kartų žodis „malda“ arba „meldėsi“ paminėti Ezros knygoje ir Nehemijo knygoje. Šie vadovai nuolat meldėsi. Ką tai turėtų mums pasakyti apie mūsų įprotį melstis?`

`4. „Jis buvo ištikimai atsidavęs Viešpačiui. Ezekijas niekada nepasitraukė nuo Viešpaties, bet laikėsi įsakymų, kuriuos Viešpats buvo davęs per Mozę“ (2 Kar 18, 6). Kaip žmogus ištikimai atsiduoda Viešpačiui? Ką tai reiškia? Kaip ištikimas atsidavimas Viešpačiui yra susijęs su Jo įsakymų laikymusi?`
