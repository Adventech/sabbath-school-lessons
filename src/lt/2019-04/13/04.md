---
title:  III. Drąsa ir įgalinimas
date:   24/12/2019
---

`3. Perskaitykite Neh 4, 1–17. Kaip Nehemijas parodė drąsą? Kas jam ją suteikė?`
														
Nehemijas priešinosi savo priešams, mėginusiems įbauginti žydus. Nehemijas reagavo imdamasis iniciatyvos, kad tauta pasirengtų kovoti. Nehemijas nesakė: „Gerai, Dieve, viską padaryk Tu“. Vietoj to, jis skyrė žmonėms atlikti jų vaidmenį. Jie paėmė kalavijus ir kitus ginklus, tuo pačiu statė sieną. Žydai, vadovaujant Nehemijui, nebijojo, bet drąsiai ėmė ginklus, kad apsigintų. Nehemijas padrąsino juo tikėjusius žmones, dirbo su jais ir suteikė jiems atsakomybę veikti. Jis įgaliojo juos atlikti darbą, kai paskyrė jiems atsakomybes. Tačiau Nehemijas ne tik pasakė žmonėms, ką daryti, o tada nuėjęs pasislėpė savo kambaryje. Jis stovėjo greta jų ir atliko sunkų darbą, kurį reikėjo atlikti.

Rašte yra atvejų, kai Dievas liepė tautai stovėti ir stebėti Jo kovą, ir yra daug kitų atvejų, kai Dievas sakė: „Pasiruoškite veikti, ir Aš suteiksiu jums pergalę“. Jei norime pamatyti Dievo išlaisvinimą ir palaiminimus, turime atlikti savo vaidmenį.
> <p></p>
> „Tvirtas Nehemijo pasišventimas Dievo darbui ir jo vienodai tvirtas pasitikėjimas Dievu neleido jo priešams patraukti jį savo galion. Tingi siela yra lengvas grobis pagundai; bet gyvenime, turinčiame kilnų ir įtraukiantį tikslą, pikta randa mažai vietos. Nuolat pirmyn žengiančio asmens tikėjimas nemenksta; aukštai, žemai ir toli jis įžvelgia begalinę Meilę, veikiančią viską, kas reikalinga Jo geram tikslui pasiekti. Dievo tikrieji tarnai dirba su nepalaužiamu ryžtu, nes jie nuolat priklauso nuo Malonės sosto“ (E. Vait, „Prophets and Kings“, 660 p.).

Galų gale Nehemijas drąsos sėmėsi iš supratimo, susijusio su Dievo tikrove ir galia. Ir, kaip tyrinėjome, jo su Dievu susijęs pažinimas paskatino jį veikti laikantis tikėjimo.

`Nors kontekstas kitoks, kaip tai, ką matėme Nehemijo knygoje, atspindi šią eilutę: „Priešingai, kitas pasakys: ‘Tu turi tikėjimą, o aš turiu darbus‘. Parodyk man be darbų savo tikėjimą, o aš tau darbais parodysiu savo tikėjimą?“ (Jok 2, 18)`
