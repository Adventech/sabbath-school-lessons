---
title:  I. Istorijos Dievas
date:   24/11/2019
---

`1. Perskaitykite Ez 1, 9–11 ir Dan 1, 1–2. Kaip Danieliaus knygos tekstai padeda mums suprasti, apie ką kalbėjo Ezra?`
														
Atkreipkite dėmesį, kaip Ezros knygoje pateikiamos detalės, o Danieliaus knygoje – bendras vaizdas. Tačiau kartu šie tekstai rodo, kad Viešpats valdo.
> <p></p>
> „Tautų istorija šiandien mums kalba. Kiekvienai tautai ir kiekvienam asmeniui Dievas savo didžiame plane paskyrė vietą. Šiandien žmonės ir tautos yra išmėginami svarstyklėmis To, kuris neklysta. Visi asmeniniu apsisprendimu nulemia savo likimą, ir Dievas stebi viską, kad pasiektų savo tikslą“ (E. G. White, Prophets and Kings, 536 p.).

`2. Perskaitykite Danieliaus 5. Ko šis skyrius mus moko apie Belšacarui tekusį teismą?`
														
Babilonas krito 539 m. spalio mėn., kai Medų – Persų kariuomenės karalius Kyras jį užėmė. Belšacaras, nepagrįstai pasikliaudamas savo sėkme, prabanga ir šlove, buvo toks pasipūtęs, kad naktį jis surengė ištaigingą puotą, kurios metu galų gale buvo nužudytas. Dievo ranka rašė ant rūmų sienos, kad jo dienos buvo suskaičiuotos ir ėjo į pabaigą. Nors jis žinojo apie galingo karaliaus Nebukadnecaro likimą ir atsivertimą, jis iš jo nepasimokė. Visada tragiška, kai neklausome Dievo įspėjimų ir nesilaikome Jo nurodymų.

Pranašas Danielius visada buvo šalia, bet jo neklausė. Mums nebejaučiant Dievo šventumo ir Jo buvimo gyvenime, mes einame keliu, kuriame yra sunkumų, bėdų ir tragedijų, kurios galiausiai baigiasi mirtimi.

`Pakartojęs karaliui Nebukadnecaro istoriją, Danielius atsakė: „O tu, jo sūnau Belšacarai, netramdei savo širdies, nors visa tai žinojai!“ (Dan 5, 22) Kaip galime užtikrinti, kad mes, savo kontekste, nepadarytume tokios pat klaidos, kaip Belšacaras? Kaip kryžiaus tikrovė visada turi mus išlaikyti nuolankius Dievo akivaizdoje?`
