---
title:  Tolesniam tyrinėjimui
date:   29/11/2019
---

**Tolesniam tyrinėjimui:**

E. Vait, Kelias pas Kristų, 58–66 p.

> <p></p>
> „Yra žmonių, pažinusių atlaidžią Kristaus meilę, kurie tikrai trokšta tapti Dievo vaikais, bet supranta, kad jų charakteris yra netobulas, gyvenimas klaidingas, ir jie linkę abejoti, jog Šventoji Dvasia gali atnaujinti jų širdis. Tokiems aš pasakyčiau – neatsitraukite. Dažnai mums tenka nusilenkti ir verkti prie Kristaus kojų dėl savo klaidų ir trūkumų, tačiau nereikia prarasti drąsos. Net jei priešas mus nugalėjo, Dievas mūsų neapleidžia, neužmiršta, neatstumia. Ne, Kristus stovi Dievo dešinėje ir užtaria mus... Jis nori jus susigrąžinti, matyti jumyse atsispindintį savo paties skaistumą ir šventumą. Ir jei jūs atsiduosite Jam, tai Tas, kuris pradėjo jumyse gerąjį darbą, tęs jį iki Jėzaus Kristaus dienos. Melskitės karščiau, tikėkite stipriau. Nusivylę savo jėgomis, pasitikėkite mūsų Atpirkėjo galia. Šlovinkite Jį – mūsų sielų Gydytoją“ (E. Vait, Kelias pas Kristų, 65 p.).

**Klausimai aptarimui:** 

`1. Prisiminkite Danieliaus 2 ir kaip prieš tūkstančius metų Danielius tiksliai išpranašavo imperijų atsiradimą ir žlugimą, net tiksliai nusakydamas šiandieninės Europos susiskaldymą. Kaip mes galime išmokti guostis šiomis pranašystėmis, itin stipriai mums parodančiomis, net pasaulio chaose, kad Dievas žino viską, kas vyksta, kad Jis netgi išpranašauja?`

`2. Dievas apie mus žino viską. Tai guodžia ir leidžia mums jaustis saugiai ir užtikrintai, nes esame Jo globoje. „O dabar šitaip kalba Viešpats, kuris tave sukūrė, Jokūbai, kuris tave padarė, Izraeli: Nebijok, nes Aš išpirkau tave; pašaukiau tave vardu, ir tu esi Mano“ (Iz 43, 1). Kaip jūs galite užtikrinti kitus dėl Dievo buvimo ir rūpinimosi mumis, kai žmonės patiria emocines, santykių, socialines ar finansines krizes?`

`3. Apmąstykite IV dalies klausimą apie Ezros nenorą kreiptis į karalių pagalbos, dėl baimės, kad jo žodžiai, susiję su Dievo apsaugą, neatrodytų tušti. Pavyzdžiui, mes žinome, kad Dievas gydo. Ar tai reiškia, kad mes rodome tikėjimo Juo trūkumą, jei sirgdami einame pas gydytoją? Aptarkite šį klausimą klasėje.`
