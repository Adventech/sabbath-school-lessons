---
title:  IV. Nusižemino prieš Dievą
date:   27/11/2019
---

`6. Perskaitykite Įst 30, 1–6. Koks pažadas čia buvo duotas žydams? Ką šis pažadas, be kitų panašių pažadų, turėtų reikšti tokiems žmonėms kaip Ezra ir Nehemijas?`
														
Ezra ir Nehemijas žinojo pranašystes. Jie žinojo, kad Dievas sugrąžins žmones iš nelaisvės. Nehemijo 9 tyrinėjome, kad jie suprato savo istoriją ir jų bėdų priežastis. Tuo pačiu metu jie žinojo apie Dievo malonę ir vedimą, nepaisant jų nuodėmių.

Taigi jie pasitikėjo Viešpačiu, kad Jis pavers sugrįžimą iš nelaisvės sėkme. Tačiau šie pažadai nereiškė, kad jiems neteks susidurti su daugeliu iššūkių. Didžią dalį šio ketvirčio mes tyrinėjome išmėginimus ir sunkumus, su kuriais jie susidūrė, net esant Dievo pažadams.

`7. Perskaitykite Ezr 8, 16–23. Koks čia buvo iššūkis ir kaip jie į jį reagavo?`
														
Nepaisant pažadų, Ezra žinojo, kokia pavojinga ši kelionė. Taigi pasninkavimas ir nusižeminimas prieš Dievą buvo jų priklausymo nuo Viešpaties dėl jų sėkmės pripažinimo būdai. Šiuo metu dėl daugybės jiems kylančių pavojų mintis paprašyti karaliaus pagalbos ir apsaugos Ezrai buvo bent jau kilusi. Bet galų gale jis nusprendė to nedaryti, priešingai nei Nehemijas (Neh 2, 9), sulaukęs palydos, kad jį apsaugotų. Akivaizdu, kad Ezra manė, jog jei jis būtų prašęs pagalbos, tai būtų atnešę Viešpačiui negarbę, nes jis jau sakė karaliui: „mūsų Dievo ranka gera visiems, kurie Jo ieško, bet Jo galybė ir rūstybė prieš visus, kurie Jį palieka“ (Ezr 8, 22). Šiuo atveju jiems tai išėjo į naudą, nes vėliau jis rašė (Ezr 8, 31), kad Viešpats saugojo juos ir jie saugiai pasiekė savo kelionės tikslą.

`Žinoma, mes turime pasitikėti Dievu dėl visko. Tuo pačiu metu, kada mums dera kreiptis pagalbos į tuos, kurie nėra mūsų tikėjimo? Daugeliu atvejų, kodėl tai nėra nepriderama, bet galbūt net tinkama?`
