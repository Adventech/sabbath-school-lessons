---
title:  III. Kur yra kunigai?
date:   26/11/2019
---

Neabejotina, kaip tyrinėjome ankstesnėje dalyje, žydų grįžimą iš Babilono lėmė nuostabus pranašystės įvykdymas.

Bet kaip ir dėl visko, kas susiję su žmonėmis, iškilo problemų. Ir viena iš didelių problemų buvo ta, kad, nepaisant visų nuostabių atkūrimo po tremties pažadų, daug žydų nenorėjo sugrįžti į savo protėvių kraštą. Tai yra, jie norėjo likti Babilone. Kodėl?

`5. Perskaitykite Ezr 8, 1–15. Atkreipkite dėmesį konkrečiai į 15 eilutę. Koks čia buvo didelis rūpestis, ir kodėl tai būtų rūpestis tiems, kurie norėjo atkurti Izraelio tautą buvusioje tėvynėje?`
														
Faktas, kad ne visi žydai Babilone, įskaitant kai kuriuos levitus, norėjo sugrįžti. Tai galėjo lemti keli veiksniai. Daugelis iš jų gimė ir užaugo naujame krašte, ir kito krašto jie nežinojo. Daugelis galbūt nenorėjo ryžtis ilgai ir neabejotinai pavojingai kelionei atgal į jiems nepažįstamą kraštą. Mums žinoma, kad, nepaisant iššūkių, galiausiai sugrįžo pakankamai levitų tarnauti Šventykloje (žr. V temos dalį).
> <p></p>
> „Tremties krašte likę žydai išbuvo beveik pusantro šimtmečio. Nipūro kasinėjimai atskleidė daugybę dokumentų, rodančių, kad Artakserkso I valdymo laikotarpiu šiame Mesopotamijos regione gyveno daug turtingų žydų. Todėl Ezrai ir vadovams galėjo būti sudėtinga įtikinti sugrįžti kuo daugiau jį lydėjusiųjų. Šie grįžtantys kolonistai senojoje tėvynėje galėjo tikėtis tik sunkaus novatoriško gyvenimo, kur daug mažiau patogumų nei Babilone. Atsižvelgiant į šias aplinkybes stebėtina, kad Ezrai pavyko įtikinti beveik 2 000 šeimų prisijungti prie savo brolių senojoje tėvynėje“ (The SDA Bible Commentary, vol. 3, 376 p.).

`„Per daugelį vargų mes turime įeiti į Dievo karalystę“ (Apd 14, 22). Ką tai pasako apie išmėginimų ir sunkumų tikrovę tiems, kurie nori ištikimai tarnauti Viešpačiui?`
