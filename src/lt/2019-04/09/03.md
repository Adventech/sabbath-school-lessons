---
title:  II. Savo miestuose
date:   25/11/2019
---

`3. Perskaitykite sąrašus Ezros 2 ir Nehemijo 7. Ką juose pastebite?`
														
Pakartojimas Ezros 2 (sugrįžusiųjų iš nelaisvės Babilone su Zerubabeliu ir Jozue) ir Nehemijo 7 yra tikslingas. Vėlgi šie sąrašai mums gali pasirodyti nuobodūs, tačiau jie atskleidžia svarbią mintį, kad Dievui rūpi detalės, kurios mums gali atrodyti mažareikšmės.

Jeruzalės sienos dabar buvo baigtos, o tekstu norima parodyti, kad pirmoji sugrįžusiųjų karta, Ezros – Nehemijo karta, visi prisidėjo prie šio didelio pasiekimo, nors tokią sėkmę jiems užtikrino tik Dievas. Dabartinė karta statė ant ankstesniosios pasiekimų, nors užduotis buvo sudėtinga, kupina kliūčių ir nebuvo užbaigta taip greitai, kaip jie to norėjo.

Buvo įvertintas Ezros ir Nehemijo vadovavimas, bet tauta taip pat atliko savo darbą. Kiekviena grupė užsiėmė įvairiomis užduotimis įvairiais laikotarpiais, tačiau rezultatas yra įspūdingas. Pradžia (Ezros 2) yra susieta su pabaiga (Nehemijo 7), ir buvo ne tik pastatyta antroji Šventykla, bet ir Jeruzalė buvo atkurta ir įtvirtinta.

`4. Perskaitykite Neh 7, 72. Ko ši eilutė mus moko apie tai, kaip jiems sekėsi noriai vykdyti Dievo valią?`
														
„Visas Izraelis apsigyveno savo miestuose“.

Daugeliu atvejų visas sugrįžimas ir atstatymas buvo nuostabūs. Tauta, kurios miestas prieš daugelį metų buvo nuniokotas, Šventykla sugriauta, o kraštas nusiaubtas, dabar sugrįžo į tą patį kraštą, tą patį miestą ir viską atstatė, net Šventyklą. Tai turėjo prilygti stebuklui ir jiems, ir aplinkiniams. Tačiau visa tai buvo Dievo valia ir Jo pažadai.

`Kas jūsų gyvenime dabar gali atrodyti beviltiška, bet jūs vis tiek pasikliaujate Viešpačiu, kad Jis jums padės?`
