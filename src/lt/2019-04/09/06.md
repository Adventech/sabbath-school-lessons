---
title:  V. Šventajame mieste
date:   28/11/2019
---

`8. Perskaitykite Neh 11, 1–2. Kas vyksta šiose eilutėse? Kodėl reikėjo mesti burtą, kad būtų aišku, kas turėtų gyventi Jeruzalėje, užuot gyvenus kituose miestuose?`
														
Ko moko Nehemijo 11? Reikėjo, kad po tremties į kraštą grįžę naujakuriai apsigyventų Jeruzalėje.

Matyt gyventi kaime buvo lengviau nei mieste. Žmonės turėjo savo žemę, paveldėtą iš protėvių. Jos atsisakyti ir gyventi Jeruzalėje reiškė aukojimąsi, ir daugelis galėjo pagrįstai manyti, kad jie bus atplėšti, jei jie tai padarys. Gyvenime atsirastų naujų iššūkių, o miesto gyvenimo būdas skiriasi nuo gyvenimo kaimo vietovėse. Persikėlimas į naują, nežinomą aplinką visada yra sudėtingas.
Ar nesudėtinga kraustytis į naują miestą ar šalį, kurioje reikia skelbti Evangeliją? Misija miestuose reikalauja valios imtis naujų nuotykių ir sunkumų.
> <p></p>
> „Mūsų darbuotojai neskelbia, kaip turėtų. Mūsų vadovai nepabudę darbams, kuriuos reikia atlikti. Kai aš galvoju apie tuos miestus, kuriuose buvo itin mažai padaryta, kuriuose yra daug tūkstančių, kuriuos reikia įspėti apie veikų Gelbėtojo atėjimą, aš jaučiu intensyvų norą pamatyti vyrus ir moteris einančius darbuotis Dvasios galia, kupinus Kristaus meilės žūstančioms sieloms“ (E. G. White, Testimonies for the Church, vol. 7. 40 p.).

`Kodėl Neh 12, 1–26 yra ilgas kunigų ir levitų sąrašas? Koks yra ryšys tarp jų ir Jeruzalės sienos pašventinimo, aprašyto antroje to paties skyriaus dalyje (Neh 12, 27–47)?`
														
Dievas nori, kad viskas būtų daroma atitinkamai. Pirmiausia reikia atsidavusių ir pasišventusių žmonių, kad būtų pasiekta didelių dalykų. Šios kunigų šeimos padėjo Nehemijui statyti sienas, kad Šventykloje būtų galima saugiai ir be įsikišimo iš išorės garbinti gyvąjį Dievą. Sienos buvo svarbios saugumui, tačiau be pasišventusių kunigų tikram garbinimui kiltų grėsmė. Todėl visi žmonės, vykdydami įvairias funkcijas, atliko savo vaidmenį.
