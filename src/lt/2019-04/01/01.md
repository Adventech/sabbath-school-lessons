---
title:  "Istorijos supratimas: Zerubabelis ir Ezra"
date:   28/09/2019
---

### Šios savaitės tyrinėjimui skaitykite:
Jer 25, 11–12; Dan 9, 1–2; Ezr 4, 1–7; Iz 55, 8–9; Ez 7, 1–28.

> <p>Įsimintina eilutė:</p>
> „Taip kalbėjo Persijos karalius Kyras: ‘Viešpats, Dangaus Dievas, atidavė man visas žemės karalystes ir pavedė man pastatyti Jam Namus Jeruzalėje, kuri yra Jude‘“ (Ezr 1, 2).

Jeremijo raštuose Dievas pažadėjo, kad po 70 metų tremties Babilone Jo tauta grįš namo. Karalius Kyras buvo Dievo įrankis, leidžiantis tai padaryti. Dievo pateptas (Iz 45, 1), Kyras paskelbė įsaką apytiksliai 538 pr. Kristų, leisdamas Dievo tautai grįžti į savo kraštą ir atkurti Šventyklą.

Dievas (ne Kyras) kalbėjo apie Jeruzalę: „Būk atstatyta!“, – o apie Šventyklą sakys: „Tebūna dedami pamatai!“ (Iz 44, 28) Dievas garantavo, kad Jeruzalė bus atstatyta, ir Jis paveikė Kyro širdį, kad šis leistų statyti Šventyklą.

Taip pat visuomet padrąsina tai, kada Dievo tauta teigiamai reaguoja į Viešpaties veiksmus: „Judo ir Benjamino šeimų galvos, kunigai ir levitai, kurių dvasią Dievas iš tikrųjų buvo įkvėpęs tai daryti, pasiruošė vykti ir atstatyti Dievo Namus Jeruzalėje“ (Ezr 1, 5).

Čia matome, kaip žmonės teigiamai reaguoja į galingus ir maloningus Dievo veiksmus. Mes nuveikiame daugiausiai suvokdami tai, kas yra Dievas, ką Jis padarė ir kaip Jis iš meilės įsikiša vardan savo tautos. 
