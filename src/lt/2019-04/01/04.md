---
title:  III. Antrasis tremtinių sugrįžimas
date:   01/10/2019
---

Ezr 7, 1–10; 8, 1–14 matome, kad karalius Artakserksas I leidžia Ezrai grįžti į Jeruzalę (457 m. prieš Kristų) ir su savimi pasiimti visus norinčius grįžti. Nedaug žinoma apie karaliaus ir Ezros santykius, ar Ezra dirbo rūmuose. Ezros 8 išvardytos sugrįžusių kilčių galvos, pradedant grįžusiais kunigais, po kurių seka karališkoji giminė, ir baigiant eiliniais žydais. Dvylika kilčių yra konkrečiai įvardytos, sudarant įspūdį, kad tai yra sąmoningas dvylikos Izraelio giminų priminimas.

Tekste išvardyti apie 1500 vyrų apytikriai sudarytų 5 000 – 6 000 žmonių, skaičiuojant moteris ir vaikus. Tai buvo daug mažesnė grupė už pirmąją, kuri sugrįžo su Zerubabeliu ir Jozue.

`3. Perskaitykite Ezr 7, 1–10. Ko tai moko apie Ezrą?`
														

Ezra yra raštininkas su kunigišku palikimu. Kaip kunigas jis yra Aarono, Mozės brolio, kuris buvo pirmasis Izraelio tautos kunigas, palikuonis. Pasak Ezros knygoje užrašytų pasakojimų ir žydų tradicijos, Ezros vardas net šiandien užima labai aukštą poziciją. Nežinoma, ar Ezra tarnavo raštininku karaliaus Artakserkso rūmuose; tad šis Ezros kaip raštininko apibūdinimas nurodo į jo ankstesnes pareigas arba į jo sugebėjimus, kuriuos jis pradeda naudoti po atvykimo į Judą. Tačiau Ezra turėjo dirbti Artakserksui tam tikru pajėgumu, jei karalius jį išsiuntė kaip ekspedicijos vadovą.

Ezr 7, 6. 10, Ezra yra paminėtas kaip „žinovas“ ir „atsidavęs“ raštininkas arba mokytojas. Žodis „žinovas“ tiesiogine prasme reiškia „greitas“, galintis nusakyti asmenį, greitai suvokiantį ir panaudojantį žinias. Ezra buvo nuovokus, jis buvo žinomas dėl savo žinių ir įžvalgos, susijusios su Dievo Įstatymu. Be to, tai, kad karalius pasirinko Ezrą vesti izraelitų grupę į Judą, liudija apie Ezros drąsą ir vadovavimo sugebėjimus.

`Atkreipkite dėmesį, jog „Ezra buvo atsidavęs visa širdimi tyrinėti Viešpaties Įstatymą“ (Ezr 7, 10). Kaip dabar taikytume šį principą savo gyvenime?`
