---
title:  V. Ugdymo svarba
date:   03/10/2019
---

`5. Perskaitykite Ezr 7, 6. 10. Ko šios eilutės mus moko apie tinkamo religinio ugdymo svarbą?`														

Ezros atsidavimas Dievui visa širdimi ir jo sprendimas tyrinėti, laikytis ir mokyti Dievo Žodžio (Ezr 7, 6. 10) paruošė jį didesniam tarnavimui Izraelyje. Rašte pasakyta, kad jis atsidavė Viešpaties Įstatymo tyrinėjimui, laikymuisi ir mokymui.

E. Vait pateikia svarbias įžvalgas: 

> <p></p>
> „Aarono sūnų palikuonis, Ezra įgijo kunigišką mokymą; be to, jis buvo susipažinęs su magų, astrologų ir medų-persų karalystės išminčių raštais. Bet jo netenkino jo dvasinė būklė. Jis norėjo būti visiškoje darnoje su Dievu; jis troško išminties įvykdant Dievo valią. Todėl „širdimi jis pasišventė tyrinėti Viešpaties Įstatymą ir jį vykdyti (Ezr 7, 10). Tai privedė jį prie rūpestingo Dievo tautos istorijos tyrinėjimo, kaip užfiksuota pranašų ir karalių raštuose. Jis ieškojo istorinėse ir poezinėse Rašto knygose, kad sužinotų, kodėl Viešpats leido sunaikinti Jeruzalę ir paimti į nelaisvę Jo tautą“ (Prophets and Kings, 608 p.).

> <p></p>
> „Ezros pastangos atgaivinti susidomėjimą Šventojo Rašto tyrinėjimu buvo nuolatinės dėl jo kruopštaus, visą gyvenimą trunkančio darbo – išsaugoti ir kopijuoti šiuos Šventuosius Raštus. Jis surinko visas rastas Įstatymo kopijas, nurašė jas ir išplatino. Tokiu būdu padaugintas ir į daugelio žmonių rankas įdėtas tyras Žodis suteikė neįkainojamų žinių“ (Prophets and Kings, 609 p.).

Atkreipkite dėmesį, nors Ezra susipažino su pagonių papročiais, jis pamatė, kad jie nėra derami; taigi jis ieškojo tiesos iš tiesos šaltinio, Dievo Žodžio ir „Viešpaties Įstatymo“. Jis turėjo pamiršti daugybės pasaulio universitetuose išmoktų dalykų, nes, be abejo, daug ten mokomų dalykų buvo nederami. Galų gale, kuo jam būtų naudingi „magų ir astrologų raštai“?

`Kaip mes net ir šiandien galime užmiršti daugybę dalykų, kurių išmokome iš pasaulio?`
