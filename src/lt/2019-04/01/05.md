---
title:  IV. Artakserkso įsakas
date:   02/10/2019
---

`4. Perskaitykite Ezr 7, 11–28. Kas sudaro karaliaus įsaką? Kodėl šie nurodymai buvo svarbūs Izraelio tautai?`
														
Artakserkso įsakas primena pirmąjį Kyro įsaką. Karalius pataria visiems norintiems, ypač iš kunigų giminės, keliauti į Jeruzalę. Nors, pasak Murašu istorinių dokumentų, dauguma žydų galiausiai liko Persijoje (kaip parodo Esteros pasakojimas), visgi buvo tokių, kurie laukė galimybės pradėti naują gyvenimą savo protėvių tėvynėje. Didžiąją dalį savo pastabų karalius skyrė Užupio teritorijos iždininkams. Iždininkai turėjo parūpinti Ezrai viską, ko jam reikėjo, kad atstatytų miestą ir „išaukštintų Viešpaties Namus“ (Ezr 7, 27). Galiausiai karalius pavedė Ezrai užtikrinti tinkamą Dievo Įstatymo ir krašto įstatymo laikymąsi, sukuriant teisinę sistemą. Ši įsakymo nulemta tvarka yra svarbi bet kurios visuomenės pusė. Be to, karalius Ezrai ir izraelitams palengvino jų tėvynės atkūrimą.

Ar karaliaus susirūpinimas miesto ir Šventyklos atstatymu rodo, kad jis pradėjo tikėti Ezros Dievą? Artakserksas vadina Dievą Izraelio Dievu, „kurio buveinė yra Jeruzalėje“ (Ezr 7, 15). Karaliaus vartojama su Izraelio Dievu susijusi terminologija reiškia, kad jis Viešpatį laikė tik dar viena vietine dievybe, kuriai reikėjo įsiteikti dovanomis. Jis nenorėjo, kad šis vietinis dievas supyktų ant jo ir jo įpėdinių (Ezr 7, 23). Be to, būtina atkreipti dėmesį, kad 457 m. prieš Kristų Egiptas sukilo prieš persų valdymą; todėl tikėtina, kad toks karaliaus elgesys buvo skirtas užsitikrinti Judo provincijos ištikimybę.

Deja, nepaisant karaliaus santykių su Ezra ir Nehemiju, jo tai nepadarė tikinčiuoju Dievą. Bent jau tekste neužsimenama, kad jis įtikėjo, o tai reiškia, kad Viešpats gali naudoti net neatsivertusius žmones Jo valios žemėje įvykdymui.

`Net vyraujant skausmui ir kančioms, kaip mes galime išmokti pasitikėti aukščiausia Dievo galia visame pasaulyje, kaip matome čia?`
