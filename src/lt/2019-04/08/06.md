---
title:  V. Šventykla
date:   21/11/2019
---

`5. Dar kartą perskaitykite Neh 10, 33–40. Kodėl Šventyklos tarnavimas izraelitams buvo labai svarbus, kaip pasakyta: „Mes nepaliksime daugiau Dievo Namų“ (Neh 10, 39)? Kodėl Šventykla buvo itin svarbi tikėjimui apskritai? (žr. Taip pat žr. Hbr 8, 1–7.)`
														
Izraelitai pažadėjo rūpintis Šventykla. Nors jie buvo nedidelė grupė, kurią finansiškai engė karaliai, jie nusprendė, kad jie privalo duoti, nors turėjo mažai, kad Šventykla klestėtų, o ne tik išliktų. Todėl kiekvienais metais jie nusprendė duoti trečdalį šekelio Šventyklos tarnybai, o ne tik vykstant surašymui, kaip liepė Įstatymas. Tauta matė, kad poreikiai buvo didesni. Be to, už malkų deginimą ant aukuro atsakingomis jie paskyrė tam tikras šeimas, nes jie suprato, kad be organizuotos veiklos tarnavimas sunyks.

Pirmienos, pirmagimiai, dešimtinės ir aukos buvo susiję su Šventyklos tarnyba, priemonės kunigų ir levitų tarnystei. Viena dešimtoji buvo skirta levitams. Be to, pirmagimiai buvo išperkami pinigais, pridedant prie levitų gaunamos sumos. Tačiau dešimtadalis levitų dešimtinės keliaudavo kunigams.

Šventykla buvo tarsi Izraelio tautos širdies plakimas. Ji buvo tokia svarbi jų tikėjimui, kad Nebukadnecarui sugriovus Šventyklą ir išgabenus šventus daiktus, tai buvo didžiausia tragedija.

Kai Šventykla buvo tinkamai valdoma, ji užtikrino tautai gyvybingą dvasinį gyvenimą, nes ji nurodė į galutinį nuodėmės problemos sprendimą, t.y. per avinėlio mirtį. Kai Jėzus mirė ant kryžiaus, šis sprendimas buvo įvykdytas (Rom 5, 5–10). Be to, kasmetinę Permaldavimo dieną tauta mokėsi, kad galiausiai Dievas turi planą sunaikinti blogį ir nuodėmę visam laikui. Kitaip tariant, Šventykla apreiškė tautai visą išganymo planą. Šventyklos apeigose galime įžvelgti didžias ir būtinas pamokas, leidžiančias mums pamatyti platesnį su Dievo charakteriu susijusį vaizdą ir apšviečiančias išganymo planą.

`„Tai tikras žodis ir vertas visiško pritarimo, jog Kristus Jėzus atėjo į pasaulį gelbėti nusidėjėlių, kurių pirmasis esu aš“ (1 Tim 1, 15). Kokia buvo Pauliaus viltis ir kaip mes galime ją padaryti mūsų pačių viltimi?`
