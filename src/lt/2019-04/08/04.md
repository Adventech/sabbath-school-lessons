---
title:  III. Sandoros struktūra
date:   19/11/2019
---

Rašto tyrinėtojai pripažįsta, kad yra Rašto sandoroms būdinga struktūra; pastaroji netgi matoma senovės hetitų sandorose. T.y. Dievas kalbėjo žmonėms tokiu būdu, kad jie savo kultūroje galėtų suprasti.

05Sandoros, kurios buvo paplitusios senovės Izraelio metu, turėjo šias dalis: Įžangą (kas Dievas yra); istorinį prologą (ankstesnių santykių apibrėžimas); įstatus ar įsakus; palaiminimus ir prakeikimus; liudytojus, ypatingą sąlygą ar ženklą. Tad neturėtų stebinti tai, kad Dievas panašiai bendravo su savo tauta. Jis naudojo tai, kas pažįstama.

Pavyzdžiui, visa Pakartoto Įstatymo knyga parašyta sandoros forma, nes Mozė kviečia Dievo tautą pradėti naujus sandoros santykius su jų Dievu. Sandora išreikšta šiuo būdu: (1) Įžanga (Įst 1, 1–5); (2) istorinis prologas (Įst 1, 6–4, 43); (3) įsakai ar įstatai (Įst 4, 44–26, 19); (4) palaiminimai ir prakeikimai (Įst 27–30); (5) liudytojai (Įst 30, 19); ir, galiausiai, (6) ypatinga sąlyga (Įst 31, 9–13).

`3. Perskaitykite Joz 24. Kaip šiame skyriuje taip pat atskleista ši sandoros struktūra?`
														
Tas pat pasakytina ir apie Jozuės sandoros atnaujinimą.

Pirma, paminėta įžanga, kurioje Dievas prisistato kaip „Viešpats, Izraelio Dievas“ (Joz 24, 2). Tada seka ilgas istorinis prologas, kuriame Jozuė primena žmonėms, ką Dievas padarė dėl jų praeityje (Joz 24, 2–13). Po to išvardyti įsakai ar įstatai (Joz 24, 14–15. 23), paminėti palaiminimai ir prakeikimai (Joz 24, 19–20), įvardyti liudytojai (Joz 24, 22. 27) ir paminėta speciali sąlyga (Joz 24, 25–26). Ir čia panaudota elementari sandoros forma bendraujant su Izraeliu ir jam parodant ne tik Dievo vedimą praeityje, bet iš jo taip pat buvo reikalaujama laikytis Jo Sandoros dalies.

`Perskaitykite Joz 24, 15. Koks čia yra principas, kurį šiandien galime taikyti sau?`
