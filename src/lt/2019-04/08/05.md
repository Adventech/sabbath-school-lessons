---
title:  IV. Pažadai
date:   20/11/2019
---

`4. Perskaitykite Neh 10, 31–40. Kokius keturis dalykus izraelitai prisiekė vykdyti kaip dalį atnaujintos Sandoros?`
														
Žmonės prisiekė:
- 1. Jokių mišrių santuokų (nesituoks su asmeniu, galinčiu vesti į stabmeldystę);
- 2. Tikras sabatos laikymasis (nesiblaškys verslo sandoriais);
- 3. Skolų panaikinimas ir jubiliejaus metų laikymasis siekiant rūpintis vargšais ir suteikti jiems laisvę;
- 4. Finansiškai remti Šventyklą, jos tarnavimą ir personalą atnešant pirmienas, pirmagimius ir dešimtinę, taip užtikrinant tikrojo garbinimo tęstinumą.

Pirmieji pažadai yra susiję su santykiais su aplinkiniais (santuoka ir skolos panaikinimas) ir su Dievu (sabata), o paskutinis pažadas (Neh 10, 33–40) susijęs su Šventyklos nuostatais.

Bendruomenės tikslas buvo parodyti, kad ji įsipareigojusi Sandorai, todėl įgyvendins praktinius santykių su Dievu ir kitais kūrimo būdus. Net jei bendruomenė ne visada laikėsi Sandoros nepriekaištingai, ji suprato, kad teisingi įpročiai ir papročiai paveiks ateitį. Jei izraelitai ketina žengti teisingu keliu, jie turėjo nusistatyti papročius ir įpročius, kurie būtų naudingi jų tikslui. Jei jie nori artimiau eiti su Dievu, tada būtini žingsniai šia kryptimi buvo sabatos svarba ir rūpinimasis Šventykla.

Deja, jie nelabai gerai vykdė pažadus, kaip parodo paskutiniai Nehemijo knygos skyriai. Tačiau, net jei ne visi juos vykdė, kai kurie ar daug žmonių pažadus vykdė. Dievui padedant ir sutelkiant dėmesį į Jį galime suformuoti teisingus įpročius ir laikytis teisingo kelio.
> <p></p>
> „Teisingomis valios pastangomis jūsų gyvenimas gali visiškai pasikeisti. Atidavę savo valią Kristui, jūs galite prisijungti prie pačios galingiausios jėgos Visatoje. Jūs gausite jėgų ir stiprybės iš aukščiau, jūsų tikėjimas taps tvirtas ir nepajudinamas. Nuolat atsiduodami Kristui, jūs galėsite gyventi naują gyvenimą – tikėjimo gyvenimą“ (E. Vait, Kelias pas Kristų, 50 p.).
 
`Kas jus sulaiko ir neleidžia patirti to, kas čia parašyta?`
