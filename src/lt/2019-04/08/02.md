---
title:  I. Sandoros idėja
date:   17/11/2019
---

`1. Perskaitykite Neh 10, 1–30 (ir Neh 9, 36–37). Kas ir kodėl sudaro šią sandorą?`
														
Nors dokumentą pasirašė tik vadovai, tekste pažymėta, kad „kiti žmonės“ vienijasi „iškilminga priesaika, norėdami sekti Dievo Įstatymu“ (Neh 10, 29–30). Kuo buvo reikšminga ši sandora, kurią jie visi norėjo sudaryti su Dievu? Norint atsakyti į šį klausimą, turime grįžti į pradžią ir suprasti su sandora susijusią Rašto idėją.

Sandora buvo svarbi, nes ji buvo Dievo istorijos dalis, susijusi su nuodėminga žmonija, ir parodanti Dievo troškimą palaikyti santykius su žmonėmis. Ji taip pat leido žmonėms parodyti jų troškimą būti pasišventusiems Dievui.

Rašto pasakojimas apie pasaulio sukūrimą Pradžios 1–2 atskleidžia ne tik pirmųjų žmonių, bet ir santykių tarp jų ir Dievo, ir tarpusavio santykių sukūrimą. Tačiau atėjusi nuodėmė sugriovė visus šiuos santykius. Nuodėmė yra kūrybos priešybė, lemianti mirtį.

Adomo palikuonys galiausiai išsiskiria, Kainui pasirinkus pikta (Pr 4, 8–19), o Setui pasirinkus Dievą (Pr 5, 3–24). Kaino palikuonys pasiekia kulminaciją su Lamechu (Pr 4, 17–19), septintuoju (imtinai) nuo Adomo, poligamijos (daugpatystės) pradininku. Kaino pusėje esantis smurtas ir kerštas priešpastatomi tikinčio Seto palikuonims. Pastarieji taip pat išvardijami, bet čia septintasis yra Henochas, ėjęs „su Dievu“ (Pr 5, 24) ir paimtas į dangų.

Deja, pasaulis labiau priėmė pikta nei Dievą, ir atėjo metas, kai ištikimųjų giminė buvo labai maža, ir netrukus gali nebelikti jokios šeimos, per kurią Dievas galėtų įvykdyti savo žodį dėl pažadėto Ainio žmonėms išgelbėti. Tuo metu Dievas įsikiša su tvanu. Tačiau pastarais buvo tolimesnis gyvybės naikinimas, bet Dievas sunaikino tik tai, ką žmonės jau buvo sugriovę (Pr 6, 11–13).

`Kaip jūs asmeniškai patyrėte griaunančią nuodėmės galios tikrovę? Kokia yra vienintelė galia prieš nuodėmę, ir kuo ji gali būti mums naudinga?`
