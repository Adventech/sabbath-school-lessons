---
title:  Dievas ir sandora
date:   16/11/2019
---

### Šios savaitės tyrinėjimui skaitykite:

Neh 10, 1–30; Pr 4, 8–19; Hbr 13, 20; Joz 24; Neh 10, 31–40; Hbr 8, 1–7.

> <p>Įsimintina eilutė:</p>
> „Turėdami visa tai prieš akis, mes sudarome tvirtą sutartį raštu. Šiame antspauduotame rašte įrašyti vardai mūsų didžiūnų, levitų ir kunigų... Mes nepaliksime daugiau Dievo Namų“ (Neh 10, 1. 40).

Kas Rašte turima omenyje kalbant apie Sandorą? Paprasčiausias šios Sandoros Rašte paaiškinimas yra tai, kad ji yra teisinių santykių tarp Dievo ir Jo tautos sukūrimas. Dievas sako: „Jūs esate Mano tauta, o Aš esu jūsų Dievas“. Be to, rašytinės sandoros buvo naudojamos ir kitose senovės pasaulio tautose, dažnai tarp vadovų ir jų piliečių.

Šios sandoros buvo sudaromos, nes jos buvo naudingos abiem šalims. Vadovai rūpinsis tauta, o pastaroji mokės mokesčius. Bet su Dievu Sandora buvo kitokia. Dievui iš tiesų nebuvo iš jos jokios naudos, ir vis dėlto Jis pažadėjo būti ištikimas, net jei tauta nebūtų ištikima. Iš tiesų Sandoros palaiminimai ir prakeikimai leido izraelitams suprasti, kada prasidėjo blogi dalykai, kada jie sulaužė Sandorą.

Šią savaitę tyrinėsime Sandorą, kurią izraelitai atnaujino su Dievu Nehemijo 10, taip pat aptarsime bendrą informaciją apie Sandoros sudarymo Rašte istoriją ir svarbą.
