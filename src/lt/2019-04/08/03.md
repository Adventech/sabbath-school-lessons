---
title:  II. Sandorų istorija
date:   18/11/2019
---

Po tvano Dievas pradėjo iš pradžių, dabar su Nojumi ir žmonėmis po jo. Su jais Jis taip pat ieškojo santykių, o pastariesiems pagrindinis dalykas buvo Sandoros idėja. Raštas nurodo septynias pagrindines Sandoras, kurias Dievas sudarė su žmonėmis:

- 1-oji Sandora – Adomas (Pr 1–3)
- 2-oji Sandora – Nojus (Pr 6–9)
- 3-oji Sandora – Abraomas (Pr 12, 1–3)
- 4-oji Sandora – Mozė ir Izraelis (kaip „Sinajaus ar Mozės Sandora“, Išėjimo 19–24)
- 5-oji Sandora – Finehas (Sk 25, 10–13)
- 6-oji Sandora – Dovydas (2 Sam 7, 5–16)
- 7-oji Sandora – Naujoji Sandora (Jer 31, 31–34)

`2. Perskaitykite šiuos tekstus. Ką reiškia amžina Sandora? (Pr 9, 16; 17, 7; Iz 55, 3; Hbr 13, 20)`
														
Rašte terminas – amžina Sandora pasikartoja šešiolika kartų. Trylika kartų jis konkrečiai taikomas sandoroms su Abraomu, Izraeliu Sinajuje ir Dovydu. Kiekviena iš pirmiau minėtų Sandorų, nors ir unikali, pavadinta „amžina Sandora“. Kaip ir amžina Evangelija pirmą kartą paskelbta Pr 3, 15, bet po to laipsniškai apreiškiama visame Rašte, tas pats pasakytina ir apie amžiną Sandorą. Kiekviena paeiliui sudaryta Sandora padeda paaiškinti ir pagilinti mūsų supratimą apie amžinąją meilės Sandorą, kuri yra visiškai apreikšta išgelbėjimo plane. Naujose ir senose Sandorose, kaip jos dažnai išskiriamos, yra tų pačių komponentų.

- 1. Pašventinimas: „Įdiegsiu jiems savo Įstatymą, įrašysiu jį jiems į širdį“ (Jer 31, 33; palyginkite su Hbr 8, 10).
- 2. Sutaikymas: „Tada Aš būsiu jų Dievas, o jie bus Mano tauta“ (Jer 31, 33; Hbr 8, 10).
- 3. Misija: „Tada nebereikės bičiuliui raginti savo bičiulį ar broliui savo brolį: ‘Pažinkite Viešpatį!‘ Visi, maži ir dideli, pažins Mane“ (Jer 31, 34; Hbr 8, 11).
- 4. Nuteisinimas: „Jų kaltę atleisiu ir jų nuodėmės daugiau nebeatminsiu“ (Jer 31, 34; Hbr 8, 12).
