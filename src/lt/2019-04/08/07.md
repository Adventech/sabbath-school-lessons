---
title:  Tolesniam tyrinėjimui
date:   22/11/2019
---

**Tolesniam tyrinėjimui:**

E. Vait, Kelias pas Kristų, 45–50 p.

> <p></p>
> „Tarnystė žemiškoje šventykloje susidėjo iš dviejų veiksmų: kunigai kasdien eidavo tarnybą šventojoje, o vieną kartą per metus vyriausiasis kunigas atlikdavo ypatingą atpirkimo veiksmą šventų švenčiausioje, kad apvalytų šventyklą. Atgailaujantis nusidėjėlis kasdien atnešdavo auką prie Padangtės durų ir, uždėjęs ranką ant gyvulio galvos, išpažindavo savo nuodėmes, tuo veiksmu perkeldamas jas nuo savęs nekaltai aukai. Po to gyvulys būdavo papjaunamas. ‘Be kraujo praliejimo nėra [nuodėmių] atleidimo‘, – sako apaštalas. ‘Nes kūno gyvybė yra kraujyje‘. (Kun 17, 11) Sulaužytas Dievo Įstatymas reikalavo nusidėjėlio gyvybės. Pralietą kraują, simbolizuojantį prarastą nusidėjėlio gyvybę, kurio kaltę dabar perėmė auka, kunigas nunešdavo į šventų švenčiausiąją ir juo apšlakstydavo uždangą, už kurios buvo Skrynia su Įstatymu, kurį nusidėjėlis pažeidė. Šia apeiga, įnešant kraują, nuodėmė simboliškai patekdavo į šventyklą. Kai kuriais atvejais kraujas nebūdavo nešamas į šventąją, tačiau tuomet kunigas turėdavo suvalgyti gyvulio mėsą, kaip Mozė nurodė Aarono sūnums: ‘[...] Dievas ją davė jums, kad nuvalytumėte bendrijos kaltę, atliktumėte permaldavimą jų labui Viešpaties akivaizdoje!‘ (Kun 10, 17) Ir viena, ir kita apeiga simbolizavo nuodėmės perkėlimą nuo atgailaujančio nusidėjėlio į šventyklą“ (E. Vait, Didžioji kova, 2017, 363 p.).

**Klausimai aptarimui:** 

`1. Pagalvokite apie jūsų duotus, bet sulaužytus pažadus, nepaisant to, kaip nuoširdžiai ir uoliai ketinote jų laikytis. Ką supratote iš šio patyrimo, kas galbūt padėtų apsaugoti jus nuo panašios klaidos?`

`2. Sandora yra teisinis santykių apibrėžimas. Mes jos nesilaikėme, bet Dievas visada yra ištikimas, net jei mes jos nesilaikome. Kaip šis Dievo gerumo ir ištikimybės supratimas gali paskatinti žmones užmegzti artimesnius santykius su Juo ir padėti mums gyventi taip, kaip mums derėtų?`

`3. Pagalvokite, kiek kartų buvote neištikimi Dievui ir pažadams, kuriuos turime pasak „naujosios Sandoros“ (žr. Lk 22, 20; Hbr 8, 13; 9, 15). Kodėl itin svarbu suprasti išgelbėjimo planą ir atleidimo pažadą, mums tenkantį dėka Jėzaus aukos, kurios kraujas užantspaudavo „naują Sandorą“ mums?`

