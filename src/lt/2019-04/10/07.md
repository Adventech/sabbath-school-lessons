---
title:  Tolesniam tyrinėjimui
date:   06/12/2019
---

**Tolesniam tyrinėjimui:**

E. Vait, Kelias pas Kristų, 67–76 p.

> <p></p>
> „Visą amžinybę atpirktieji tyrinės Kristaus kryžiaus temą ir kurs giesmes šia tema. Pašlovintasis Kristus jiems primins nukryžiuotąjį Kristų. Niekada nebus pamiršta, kad Tas, kuris savo galia sukūrė ir išlaikė nesuskaičiuojamus pasaulius beribėje erdvėje, Dievo Numylėtasis, Dangaus Didenybė, Tas, kurį garbina kerubai ir spindintys serafai, – pats nusižemino, kad pakeltų puolusį žmogų; niekada nebus pamiršta, kad Jis nešė nuodėmės kaltės ir gėdos naštą, kentėjo, nes Jam teko slėptis nuo savo Tėvo veido, kai sielvartas sužeidė Jo širdį ir atėmė Jam gyvybę ant Golgotos kryžiaus. Visatai visada kels nuostabą ir pagarbą tai, kad visų pasaulių Kūrėjas, likimų Lėmėjas atsisakė šlovės ir nusižemino, nes mylėjo žmogų. Žvelgiant į Atpirkėją ir matant Jo veidą, spindintį amžinąja Jo Tėvo šlove, žvelgiant į sostą, esantį nuo amžinybės iki amžinybės, žinant, kad Jo Karalystė neturi pabaigos, išgelbėtųjų tautų jausmai išsiveržia kupina susižavėjimo geisme: ‘Vertas, vertas Avinėlis, kuris buvo nužudytas ir atpirko mus Dievui savo brangiausiu krauju!’“ (E. Vait, Didžioji kova, 2017, 563 p.)

**Klausimai aptarimui:** 

`1. Klasėje aptarkite, kaip rasti garbinimui tinkamą pusiausvyrą tarp pagarbos ir džiaugsmo. Arba aptarkite šį klausimą: ar vis dėlto pagarba ir džiaugsmas tarpusavyje nedera?`

`2. Pašventinimo apeigos metu izraelitai Jeruzalės sieną pavedė Dievo apsaugai ir taip pripažino, kad siena yra nenaudinga, nebent ją saugo Dievas. Saliamonas tai gerai išreiškė: „Jei Viešpats nestato namų, veltui triūsia tie, kurie juos stato. Jei Viešpats nesaugo miesto, veltui budi sargai“ (Ps 127, 1). Ką tai turėtų mums pasakyti apie mūsų pastangas dėl Viešpaties?`

`3. Koks yra muzikos vaidmuo jūsų bažnyčios garbinimo patyrimui?`

`4. Raštas aiškiai sako – Jėzus yra mūsų Vyriausiasis kunigas dangiškoje šventykloje. Ką būtent Jis ten dėl mūsų daro? Ko kunigų tarnystė žemiškoje šventykloje mus moko apie tai, ką Jėzus dėl mūsų daro dangiškoje?`
