---
title:  Viešpaties garbinimas
date:   30/11/2019
---

### Šios savaitės tyrinėjimui skaitykite:

Neh 12, 27–47; 1 Met 25, 6–8; 1 Jn 1, 7–9; Jn 1, 29. 36; 1 Kor 5, 7; Hbr 9, 1–11.

> <p>Įsimintina eilutė:</p>
> „Jie giedojo giesmes, dėkodami ir šlovindami Viešpatį, ‘nes Jis geras, nes Jo ištikimoji meilė Izraeliui amžina‘“ (Ezr 3, 11).

Šios savaitės įsimintina eilutė suteikia mums informacijos apie žydų garbinimo papročius ir kaip jų dėkingumas Dievui buvo išreiškiamas Jo šlovinimu. 515 m. prieš Kristų jie šventė naujosios šventyklos pašventinimą (Ezr 6, 15–18), o po maždaug 60 metų tauta šventė baigtos Jeruzalės sienos pašventinimą (Neh 6, 15–7, 3; 12, 27).

Po išvardintos genealogijos Nehemijo 11 ir 12 autorius pereina prie meto, kai jie šventė miesto sienos pašventinimą. Tautai buvo įprasta pašvęsti kažką Dievui – šventyklą, miesto sieną ar net namus ir viešuosius pastatus. Toks pašventinimas buvo kruopščiai planuojamas, su giesmėmis, muzika, iškilme, aukomis, džiūgavimu ir žmonių apvalymu. Paprotį aukoti pašventinimo metu nustatė Dovydas, vėliau Izraelio vadovai sekė jo pavyzdžiu, pradedant Saliamonu, kai jis į šventyklą atnešė Skrynią (1 Kar 8, 5).

Šią savaitę tyrinėsime, kaip žydai anuomet garbino Viešpatį, ir ką mes, garbinantys tą patį Viešpatį, galime pritaikyti sau.
