---
title:  III. Du dideli dėkojimo chorai
date:   03/12/2019
---

`4. Perskaitykite Neh 12, 31–42. Kodėl muzika buvo itin svarbi šios iškilmės dalis?`
														
Nehemijo laikais garbinimo tarnystei buvo suburti du dėkojimo chorai, vaikščioję aplink Jeruzalę ir giedoję, skambant instrumentams. Jie pradėdavo eiseną toje pačioje vietoje, o po to išsiskirdavo, kiekvienam einant priešinga kryptimi aplink miesto sienas. Vieną grupę vedė Ezra, priekyje, o kitą grupę – Nehemijas, gale. Du chorai dar kartą susitikdavo prie Sargybos vartų, nuo kurių eidavo į šventyklą. Trimitus pūtę kunigai prisidėdavo prie kiekvienos eisenos. Chorams įėjus į šventyklą, jie sustodavo vienas prieš kitą. Tai buvo puikiai organizuota eisena ir garbinimo tarnystė.

Norint suprasti, kodėl muzika yra itin svarbi iškilmės ir garbinimo tarnystės dalis, reikia pažvelgti į jos reikšmę šventyklos kontekste. Muzika šventykloje buvo ne koncertas, kurio žmonės ateidavo pažiūrėti, tarsi atėjus pasiklausyti 4-osios Bethoveno simfonijos koncertų salėje. Muzikantams giedant ir grojant, žmonės susikaupdavo maldai. Tai buvo garbinimo dalis.

Pagrindinis aktas šventyklai ir garbinimui buvo susijęs su atnašavimu, ne itin malonia apeiga. Galų gale, argi jie nepjaustė gerklių nekaltiems gyvuliams? Gražios muzikos atlikimas, daugeliu atvejų, ne tik pakeldavo žmonių mintis dangun, bet ir padėdavo visą garbinimo patyrimą padaryti malonesnį.

Perskaitykite Rašte, kur muzika buvo svarbi garbinimo dalis. Pamąstykite apie Iš 15, 1; 2 Met 20, 21–22; ir Apr 15, 2–4.														

Žemėje ir danguje muzika yra garbinimo patyrimo dalis. Atkreipkite dėmesį, kad anksčiau minėtose eilutėse giedojimas yra susijęs su tuo, ką Viešpats padarė dėl savo tautos, taip pat įskaitant suteiktą jiems pergalę prieš „žvėrį“ (galų gale, kaip dar jie būtų pasiekę šią pergalę?). – Būtent šlovinant Dievą už Jo su išgelbėjimu susijusius veiksmus.

`Įvardykite kelis Dievo dėl jūsų padarytus dalykus, dėl kurių dera Jį garbinti?`
