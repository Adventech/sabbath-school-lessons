---
title:  IV. Atnašos – garbinimo dalis
date:   04/12/2019
---

`5. Perskaitykite Neh 12, 43. Kuo buvo ypatingas didelių aukų atnašavimas, kaip garbinimo iškilmės dalis?`
														
Atnašos buvo svarbiausia garbinimo pusė šventyklos laikais. Buvo keletas skirtingų atnašų, arba atleidimo pažadui, arba bendrystės džiaugsmui ir padėkos Dievui. Atnašos suteikė esmę garbinimui, nes jos garbintojams priminė Dievo tiesą ir kas Jis yra, ir nurodė į pažadėtą Ainį, Mesiją, kuris už juos paaukos savo gyvybę, nes Jis yra Dievo Avinėlis.

`6. Perskaitykite Jn 1, 29. 36; 1 Kor 5, 7; ir Apr 5, 6. 12–13. Ko šios eilutės mus moko apie tai, į ką atnašos galiausiai nurodė? Jei senovės izraelitus galėjo pradžiuginti papjautas gyvulys, galėjęs apreikšti tik dalį tiesos, argi mes neturime daugiau priežasčių džiaugtis?`
														
Taip pat atkreipkite dėmesį, kiek kartų džiaugsmo ir džiūgavimo mintis kartojasi vien Neh 12, 43. Tai yra, garbinimo metu tautai patiriant pagarbą ir galbūt Dievo baimę (galų gale, gyvulio aukojimas už nuodėmes buvo iškilmingas dalykas), taip pat buvo ir džiaugiamasi. Mums artinantis prie Dievo, tai turi būti daroma su pagarbia baime, taip pat su džiaugsmu. Psalmė 95 parodo, kad tikras garbinimas apima atėjimą giedoti, džiaugsmingą šaukimą ir muziką Dievui (Ps 95, 1), taip pat klaupimąsi ir puolimą kniūbstiems prieš Viešpatį (Ps 95, 6). Garbinant, šlovinant ir aukštinant mūsų Kūrėją labai svarbu užtikrinti pusiausvyrą tarp džiaugsmo ir pagarbos.

`Pagalvojus, kad ant kryžiaus kabėjo Kūrėjas visko, kas tik yra atsiradę (žr. Jn 1, 1–3), mirė už savo kūrinių nuodėmes, kokius jausmus mes patiriame pirmiausia? Mums patiriant kryžių, kokį vaidmenį gali ir turėtų atlikti džiaugsmas?`
