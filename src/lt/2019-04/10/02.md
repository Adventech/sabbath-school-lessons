---
title:  I. Giesmės Viešpačiui
date:   01/12/2019
---

`1. Perskaitykite Neh 12, 27–29. Atkreipkite dėmesį į tam tikrus žodžius, atskleidžiančius, koks buvo garbinimas ir šlovinimas. Kaip tai apibūdintumėte?`
														
Izraelitų tauta paskyrė tam tikrą levitų grupę giedotojais ir muzikantais šventyklos tarnybai. Dievas vadovavo šiam papročiui ir teikė nurodymus tarnybai, nes garbinimas šventykloje turėjo būti gražus ir profesionalus.

Karalius Dovydas šį paprotį padarė sudėtingesne ir nuostabesne sistema nei anksčiau. Todėl Asafo, kurį Dovydas paskyrė garbinimo šventykloje vadovu, palikuonys vis dar buvo giesmininkai, paskirti „Dievo Namų tarnybai“ (Neh 11, 22).

`2. Perskaitykite 1 Met 25, 6–8. Ko tai mus moko apie giesmių ir muzikos svarbą Viešpaties garbinimui?`
														
Giedotojai buvo levitai, todėl oficialiai jie priskirti šventyklai. Muzikos parūpinimas šventyklos tarnybai buvo jų apmokamas darbas. Karaliaus Dovydo laikotarpiu buvo suburta visavertė muzikos akademija, kurią jis prižiūrėjo. Jis turėjo mokytojų ir studentų, jaunų ir senų, kurie ėjo šventykloje pamainas, parūpindami muziką. Kai kurie buvo instrumentalistai, kiti giedotojai, dar kiti rūpinosi apeigoms naudojamais instrumentais ir apranga. Kokia buvo tokios profesionalios organizacijos paskirtis? Ji padėjo ugdyti talentus ir garbinimo meistriškumą. Garbinimo tikslas visada turi būti tobulumas. Šlovinimas turi trykšti iš širdies ir turi būti išreikštas geriausiu įmanomu būdu, kad žmonės būtų dvasiškai pakelti. Galima daryti prielaidą, kad šventykloje tarnavę muzikantai ir giedotojai buvo kruopščiai atrinkti vadovauti garbinimo tarnybai.

`Kaip jūs patyrėte garbinimo džiaugsmą per muziką? Kodėl tai jums svarbu?`
