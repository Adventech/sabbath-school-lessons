---
title:  V. Nehemijo pavyzdys
date:   31/10/2019
---

`6. Perskaitykite Neh 5, 14–19. Kokias priežastis Nehemijas pateikia, dėl kurių nereikalavo iš žmonių „valdytojo davinio“ (mokesčio) (Neh 5, 18)?`
														
Nehemijas greičiausiai parašė šią eilutę po to, kai sugrįžo į karaliaus Artakserkso rūmus, po 12 metų valdymo Jude. Nors valdytojai turėjo teisę gauti davinį iš savo pavaldinių, Nehemijas niekada nereiškė šios teisės ir išsilaikė pats. Jis padengdavo ne tik savo, bet ir savo šeimos bei visų rūmų išlaidas. Zerubababelis, pirmasis valdytojas, yra vienintelis kitas valdytojas, kurio vardas žinomas. Kai Nehemijas sako – „ankstesnius valdytojus“, jis greičiausiai nurodo į valdytojus tarp Zerubabelio ir jo. Dėl to, baigiantis jo valdymo laikotarpiui, jis tikriausiai prarado pinigus. Užuot kaupęs turtą, kas yra tikėtina prestižinėje padėtyje, jis tikriausiai prarado turtą. Nehemijas buvo turtingas, todėl jis galėjo daugeliui žmonių parūpinti kasdienio maisto, ir jis buvo dosnus pasirūpindamas kitais (Neh 5, 17–18).

Nors tai ne tas pat, ką Abraomas padarė po to, kai išgelbėjo belaisvius iš aplinkinių tautų (žr. Pr 14), Nehemijo elgesys čia atskleidžia tą patį esminį principą.

`7. Perskaitykite Neh 5, 19. Ką jis čia sako ir kaip tai suprantame Evangelijos šviesoje?`
														
Čia mes matome Nehemijo pavyzdį, kai Viešpats ir Viešpaties darbas yra svarbiau asmeninės naudos ir privalumų. Tai gera pamoka mums visiems, nepaisant konkrečių mūsų aplinkybių. Lengva darbuotis dėl Viešpaties, kai tai mums daug nekainuoja.

`Perskaitykite Fil 2, 3–8. Kaip dabar jūs galite parodyti savo gyvenime čia išreikštus savęs išsižadėjimo principus?`
