---
title:  Įstatymo dvasios nesilaikymas
date:   26/10/2019
---

### Šios savaitės tyrinėjimui skaitykite
Neh 5, 1–5; Iš 21, 2–7; Mch 6, 8; Neh 5, 7–12; Įst 23, 21–23; Neh 5, 14–19.

> <p>Įsimintina eilutė:</p>
> „Atiduokite jiems šiandien jų laukus, vynuogynus, alyvmedžių sodus, namus ir palūkanas, kurias esate iš jų išreikalavę už pinigus, grūdus, vyną ir aliejų“ (Neh 5, 11).

Iki šios dienos žmonės sprendžia su turtu, skurdu ir atotrūkiu tarp turtingų ir vargšų susijusius klausimus ir ką galima dėl to padaryti. Taip, Jėzus sakė: „vargšų jūs visuomet turite“ (Mt 26, 11) – bet tai vargu ar pateisina nieko nedarymą dėl pagalbos jiems. Priešingai, Šventasis Raštas ragina mus atlikti mūsų vaidmenį padedant. Kitaip vargiai galime vadinti save krikščionimis.

Įdomu ir tai, kad netgi grįžusių tremtinių išmėginimuose ir sielvarte atstatant Jeruzalę pasirodo ši tema, ir ne tik skurdo ir vargšų, bet dar problemiškesnis klausimas, kad turtingieji engė vargšus. Tai buvo problema prieš tremtį, ir dabar, netgi grįžus į savo kraštą, ji vėl pasirodo.

Šią savaitę vėl pasikartos ši sena tema ir kaip Nehemijas darbavosi su ja kovodamas. Tyrinėsime, jog šią priespaudą dar labiau blogino tai, kad ji buvo vykdoma su „Įstatymo raide“, taip sakant, galingas pavyzdys, jog turime būti atsargūs, kad taisyklės ir nuostatai netaptų savitiksliai, užuot buvę priemone, kuria būtų siekiama atspindėti Jėzaus charakterį.
