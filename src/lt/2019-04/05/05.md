---
title:  IV. Priesaika
date:   30/10/2019
---

`4. Perskaitykite Neh 5, 12–13. Kodėl Nehemijas prisaikdino tuos, kuriems buvo skirtas susitarimas?`
														
Nors vadovai sutiko atkurti ir grąžinti tai, ką konfiskavo, Nehemijas nebuvo patenkintas vien žodžiais. Jam reikėjo tvirto įrodymo; todėl jis juos prisaikdino kunigų akivaizdoje. Tai taip pat suteikė bylos nagrinėjimui teisinį galiojimą, jei vėliau jis turėtų priminti susitarimą.

Bet kodėl jis juos prisaikdino? Nehemijas atlieka simbolinį savo drabužių skreito iškratymą, tarsi kažką laikydamas, o tada iškratydamas. Taigi prieštaraujantieji šiai priesaikai prarastų viską. Buvo įprasta išreikšti priesaiką, kad kitiems būtų padarytas tam tikro įstato ar taisyklės reikšmės įspūdis. Žmonės taip pat buvo mažiau linkę nesilaikyti įstato, kai su jo sulaužymu buvo susijusi priesaika. Nehemijas, matyt, manė, kad tai itin svarbus klausimas, reikalaujantis kažko drastiško, kas padidintų sėkmės tikimybę.

`5. Ko šios Senojo Testamento eilutės mus moko apie priesaikų šventumą šiems žmonėms? (Sk 30, 2; Įst 23, 22–24; Mok 5, 4–5; Kun 19, 12; Pr 26, 31)`
														
Galiausiai kalba yra galinga žmonėms duota Dievo dovana; ji iš esmės skiriasi nuo to, ką turi gyvūnai. Ir mūsų žodžiuose yra galia, net gyvybės ir mirties galia. Todėl mes turime būti labai atsargūs, ką sakome, ką mes pažadame padaryti ir kaip žodžiais įsipareigojame. Taip pat svarbu, kad mūsų darbai atitiktų mūsų žodžius. Kiek žmonių nusigręžė nuo krikščionybės dėl tų, kurių žodžiai yra krikščioniški, bet elgesys toli gražu ne?

`Pagalvokite apie tai, kokį poveikį jūsų žodžiai daro kitiems. Kaip mes galime išmokti būti labai atsargūs, ką sakome, kada sakome ir kaip sakome?`
