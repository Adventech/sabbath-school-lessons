---
title:  III. Nehemijas veikia
date:   29/10/2019
---

Matyt priekaištas didikams ir pareigūnams: „Visi jūs imate palūkanas iš savo giminių“ (Neh 5, 7) – nedavė norimų rezultatų. Todėl Nehemijas čia nesustojo, bet toliau kovojo už engiamuosius. Jis galėjo tik pasakyti, kad jis stengėsi mokyti didikus ir pareigūnus, bet jam nepavyko, todėl jis buvo priverstas pamiršti šį klausimą. Galų gale, juk prieš jį sukiltų krašto turtingieji ir galingieji. Tačiau jis nebuvo patenkintas, kol neatsiras problemos sprendimas, net jei šiame procese atsirastų galingų priešų.

`3. Perskaitykite Neh 5, 7–12. Kuo Nehemijas argumentavo prieš tai, kas vyko? Ką jis naudojo, kad įtikintų žmones atitaisyti neteisybę?`
														
Nehemijas sušaukė didelę sueigą – visi izraelitai susirinko spręsti šį klausimą. Jis greičiausiai tikėjosi, kad visiems žmonėms susirinkus vadovai susigės, galbūt net bijos tęsti priespaudą.

Pradinis Nehemijo argumentas sutelktas į vergiją. Daug žydų, tarp jų ir Nehemijas, išpirko vergavusius žydus. Dabar jis teiraujasi didikų ir pareigūnų, ar jie mano, kad priimtina pirkti ir parduoti tautiečius. Ar prasminga izraelitams pirkti žydus ir suteikti jiems laisvę, kad jie galų gale vėl taptų vergais savo tautoje?

Vadovai neatsiliepė, nes suprato, kad šis argumentas yra pagrįstas; todėl Nehemijas tęsė. Jis klausia jų: „Argi neturėtumėte elgtis, bijodami savo Dievo, kad neduotumėte mūsų priešams tautoms progos mus išjuokti?“ (Neh 5, 9) Tada Nehemijas pripažįsta, kad pats skolino žmonėms pinigus ir grūdus. Pasakydamas: „Liaukimės imti palūkanas!“ (Neh 5, 10) – jis patvirtino įstatymą, draudžiantį šį paprotį su žydais ir parodė, kad jam valdant, jis norėtų, jog žmonės būtų rūpestingi vieni kitų atžvilgiu. Stebėtina, bet atsakymas yra vieningas. Vadovai sutinka viską žmonėms grąžinti.

`Ar esate kam pakenkę? Daugelis iš mūsų, jei sąžiningai, atsakytų – „taip“. Kas jus sulaiko, nesvarbu iki kokio laipsnio, nuo žalos atlyginimo, net ir dabar?`
