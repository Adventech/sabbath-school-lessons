---
title:  V. Santuoka šiandien
date:   19/12/2019
---

Iš to, ką tyrinėjome Ezros knygoje ir Nehemijo knygoje apie šį santuokų su pagonimis klausimą, aišku, kad Dievui santuoka yra svarbi, todėl ji turėtų būti svarbi ir mums. Renkantis santuokos partnerį turėtume nepamiršti maldos ir įtraukti Dievą į sprendimų priėmimą. Ir turėtume apsispręsti būti ištikimi Dievo principams, kurie gali apsaugoti mus nuo liūdesio ir kančios.

`6. Perskaitykite, kaip Paulius sprendė šį klausimą, kai krikščionis turėjo netikintį sutuoktinį. Atidžiai ištirkite 1 Kor 7, 10–17. Koks turėtų būti mūsų požiūris į santuokas, kuriose velkamas svetimas jungas su netikinčiais?`
														
Kadangi Rašte nėra išsamaus įsako dėl to, ką daryti su mišrių tikėjimų santuokomis, būtų labai neišmintinga ir prieštarautų tekstui bei jo principams primygtinai reikalauti, kad atskyrimas nuo netikinčio sutuoktinio yra teisingas ir rekomenduotinas požiūris, remiantis šiuo pasakojimu Ezros knygoje. Ezros ir Nehemijo aplinkybės buvo vienkartinis įvykis pagal Dievo valią (Ezr 10, 11), nes kilo grėsmė visos Izraelio bendruomenės ateičiai ir garbinimui. Jie prarado savo kaip gyvojo Dievo garbintojų tapatybę.

Mes žinome, kad Elefantino žydų gyvenvietėje Egipte (Ezros ir Nehemijo laikotarpiu) vadovai nedraudė mišrių santuokų ir netrukus susiformavo mišri religiją, Jehovos ir deivės Anat. Be to, kilo pavojus genealoginei Mesijo linijai. Todėl šis vienkartinis įvykis neturėtų būti laikomas receptu išardyti santuoką ir šeimą, kai tikintysis susituokia su netikinčiu. Vietoj to, pasakojimas parodo, kad Dievui santuoka yra labai svarbi. Šėtonas džiaugiasi, kai mes susituokiame su asmeniu, kuris neskatina pasišventimo Dievui, nes jis žino, kad jei sutuoktinių įsitikinimai vienodi, tuomet jie bus stipresni misijoje darbuojantis dėl Dievo, priešingai, jei tik vienas yra ištikimas.

Nors Raštas aiškiai pasisako prieš tokias santuokas, kai velkamas svetimas jungas su netikinčiais (2 Kor 6, 14), taip pat yra malonės eilučių tiems, kurie pasirinko priešingą kelią. Dievas įgalina susituokusius su netikinčiaisiais būti ištikimais Dievui ir sutuoktiniui. Dievas nepalieka mūsų net tada, kai priimame sprendimus, prieštaraujančius Jo valiai, ir jei prašysime Jo pagalbos, Jis ją suteiks. Tai nereiškia, kad galime daryti viską, ko užsigeidžiame, vis tiek tikintis, jog Dievas mus laimins, bet tai, kad atėjus pas Jį su poreikiu ir nuolankia širdimi, Jis visada girdi. Be Dievo malonės niekam iš mūsų nebūtų vilties, nes visi esame nusidėjėliai.
