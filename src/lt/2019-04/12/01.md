---
title:  Akistata su blogais sprendimais
date:   14/12/2019
---

### Šios savaitės tyrinėjimui skaitykite
Neh 13, 23–25; Įst 7, 3–4; 2 Kor 6, 14; Ezr 9, 10; 1 Kor 7, 10–17.

> <p>Įsimintina eilutė:</p>
> „Mano Dieve, aš gėdijuosi pakelti veidą į Tave ir raustu! Mano Dieve, mūsų nedori darbai slegia mūsų galvas ir mūsų kaltė siekia dangų“ (Ezr 9, 6).

Ezra ir Nehemijas tapo bendruomenių vadovais, kuriose santuoka su ne izraelitais virto norma. Abu vadovai dėl to buvo labai susirūpinę, nes norėjo, kad tautos santykiai su Dievu būtų kuo glaudesni. Jie žinojo, kad netikintieji ar stabų garbintojai gali neigiamai paveikti izraelitus, nes per istoriją jie matė siaubingą to poveikį. Kanaaniečių religijos išplito visame Izraelyje, kol ant kiekvienos aukštos kalvos buvo garbinami Baalas ir Astartė. Be to, žmonų pagonių įtaka izraelitų šeimoms buvo žalinga. Bileamas patarė moabitams siųsti savo moteris izraelitams ir užtikrinti, kad jie, jomis susižavėję, nusigręžtų nuo Dievo. Deja, jis buvo teisus. Sutuoktiniai daro įtaką ne tik vienas kito, bet ir jų vaikų tikėjimui.

Ką Ezra ir Nehemijas darys dėl Izraelio su santuokomis susijusia padėtimi? Ar jie leis įvykiams rutuliotis savaime, ar jie priešinsis? Šią savaitę tyrinėsime tai, kaip abu vadovai sprendė šį klausimą.
