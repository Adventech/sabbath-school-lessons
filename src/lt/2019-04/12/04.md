---
title:  III. Ezra reaguoja
date:   17/12/2019
---

`4. Perskaitykite Ezros 9. Ką atsakė Ezra, išgirdęs apie izraelitų santuokas su pagonimis? Ezr 9, 1–2 parašyta, kad žmonės „nesilaikė atokiai“. Žodis „atskirti“ vartojamas ir šiose eilutėse: Kun 10, 10; 11, 47; Iš 26, 33; Pr 1, 4. 6–7. 14. 18. Ką reiškia šio žodžio vartojimas tikinčiojo asmens, susituokiančio su netikinčiu, kontekste?`
														
Žmonės kreipėsi į Ezrą dėl jų pačių santuokos su pagonimis klausimo. Jų vartota terminologija išvardijant tautas, įsitraukusias į bjaurius papročius, parodė jų su Tora susijusias žinias, nes sąrašas yra paimtas iš Rašto pasakojimų. Įdomu tai, kad vadovai pateikė šią žinią Ezrai, nes netgi tautos dvasiniai vadovai, kunigai ir levitai, buvo kalti dėl šio nusikaltimo.
> <p></p>
> „Tyrinėdamas priežastis, privedusias prie tremties į Babiloną, Ezra sužinojo, kad Izraelio atsimetimas iš esmės buvo susijęs su jų bičiuliavimusi su pagonimis. Jis suprato, kad jei jie būtų paklusę Dievo įsakymui laikytis atokiai nuo juos supančių tautų, jie būtų apsisaugoję nuo daugybės liūdnų ir žeminančių patyrimų. Dabar, kai jis sužinojo, kad, nepaisant praeities pamokų, aukštos padėties vyrai išdrįso sulaužyti įsakus, kurie buvo suteikti kaip apsauga nuo atsimetimo, jo širdis buvo nerami. Jis galvojo apie Dievo gerumą vėl suteikiant savo tautai progą įkelti koją į gimtąjį kraštą, ir jis buvo priblokštas teisiu pasipiktinimu ir sielvartu dėl jų nedėkingumo“ (E. Vait, „Prophets and Kings“, 620 p.).

Žodis „atskirti“ vartojamas nusakant priešingas šalis. Tiesą sakant, juo nusakomos visiškos priešingybės. Šiuo teiginiu žmonės pripažino ankstesnį supratimą ir žinias, susijusius su Dievo įsakymu laikytis atokiai nuo klaidinančių religijų. Jie suprato, jog jam ar jai susituokus su asmeniu, kurio įsitikinimai priešingi, tai turės įtakos santuokos santykiams ar vaikų auklėjimui. Jie suprato, kokios rimtos tapo aplinkybės.

`Ką mes galime daryti siekdami išlaikyti tikėjimą mūsų namuose ir šeimoje, net jei praeityje priėmėme netinkamus sprendimus?`
