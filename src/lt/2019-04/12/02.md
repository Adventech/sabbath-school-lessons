---
title:  I. Nehemijo reakcija
date:   15/12/2019
---

`1. Perskaitykite Neh 13, 23–25. Kas čia įvyko ir kaip paaiškinti Nehemijo reakciją į aplinkybes?`
														
Kadangi vaikai nekalbėjo aramėjiškai (tremties kalba) ar hebrajiškai, jie negalėjo suprasti Šventojo Rašto mokymo. Tai buvo rimta problema, nes dėl to Dievo apreiškimo pažinimas galėjo būti iškreiptas ar net išnykti. Rašto aiškintojai ir kunigai iš Toros dėstė daugiausia aramėjiškai, kad pamokslavimas žmonėms būtų aiškesnis. Tačiau, kadangi motinos buvo iš Amono, Ašdodo, Moabo ir paprastai jos rūpinosi vaikais, nestebina tai, kad jie nekalbėjo protėvių kalbą. Mūsų vartojama kalba lemia tai, kaip mes suprantame sąvokas, naudojant konkrečios kultūros žodyną. Biblinės kalbos praradimas reikštų jų ypatingos tapatybės netekimą. Nehemijo atveju buvo neįsivaizduojama, kad šeimos prarastų ryšį su Dievo Žodžiu, o tada ir ryšį su gyvuoju Dievu, žydų Viešpačiu.

Tyrinėjantieji Raštą nurodo, kad Nehemijo elgesys greičiausiai buvo viešas žmonių gėdinimas, kaip anuomet numatytų bausmių dalis. Kai Nehemijas juos barė ir iškeikė, tai nereiškia jog jis vartojo nepadorią kalbą ir keiksmažodžius, bet kad jis vardijo Sandoros prakeikimus. Įstatymo 28 užrašyti prakeikimai, tenkantys nesilaikantiesiems Sandoros. Įmanoma, jog Nehemijas pasirinko Rašto žodžius, kad jie suvoktų savo nederamą elgesį ir netinkamų sprendimų padarinius.

Be to, užuot galvojus, kad žodžiai – „kai kuriuos apmušiau, roviau jų plaukus“ (Neh 13, 25), nusako Nehemiją reaguojant su įniršiu ir įtūžiu, turėtume atkreipti dėmesį, kad mušimas buvo nustatyta bausmės forma. Pastaroji buvo pritaikyta tik kai kuriems, o tai reiškia vadovams, lėmusiems arba skatinusiems šį nederamą elgesį. Tai turėjo būti viešojo gėdinimo metodas. Nehemijas norėjo užtikrinti, kad žmonės suprastų jų sprendimų svorį ir iš jų kylančius rezultatus.

`Kaip mes turėtume reaguoti matant tai, ką laikome bažnyčioje nederamu elgesiu?`
