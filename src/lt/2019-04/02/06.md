---
title:  V. Nehemijas rengiasi užduočiai
date:   10/10/2019
---

Neabejotina, kad Viešpats pašaukė Nehemiją šiai užduočiai ir parūpino viską, ko jam reikės. Apsiginklavęs Dievo pažadais ir Dievo pašaukimo tikrumu, Nehemijas pradėjo veikti. Bet į priekį jis žengė atidžiai ir melsdamasis. Kitaip tariant, nors jis žinojo, kad Dievas yra su juo, tai jo iš esmės nesulaikė nuo apmąstymo, ką jis darys.

`5. Perskaitykite Neh 2, 11–20. Ką Nehemijas daro, kad pasirengtų sienos atstatymo projektui?`
														
Vadovavimo pamokos. 1 pamoka: Nehemijas niekam nieko nesakė apie planus, „ką Dievas buvo įdėjęs man į širdį padaryti Jeruzalei“ (Neh 2, 12). Jis nieko nesakė ne tik priešui, bet ir žydų vadovams. Jis žvalgėsi ir aiškinosi, ką reikia padaryti. 2 pamoka: Prieš kažką pristatydamas, Nehemijas atlieka namų darbus ir suplanuoja visą būtiną darbą. 3 pamoka: Kalbėdamas apie užduotį, Nehemijas pirmiausia išdėsto tai, ką Dievas padarė iki šiol vadovaudamas šiai ekspedicijai, ir tada prideda karaliaus žodžius. Jis padrąsina, prieš paprašydamas įsipareigoti. Beveik stebuklas, kad žydai taip palankiai reaguoja ir nusprendžia statyti, nepaisant ateisiančio pasipriešinimo. Dievas paruošė ne tik karalių per Nehemijo maldas ir pasninką, bet ir žydų tautą, kad ji drąsiai reaguotų.

`6. Perskaitykite Neh 2, 19–20. Ką šios eilutės pasako apie Nehemijo tikėjimą? Kaip Nehemijui galėjo padėti šios eilutės: Įst 7, 9; Ps 23, 1–6; Sk 23, 19?`
														
Mūsų pokalbiai parodo, kas mes esame ir ką iš tikrųjų tikime. Nehemijas kalbėjo sutvirtinančius žodžius. Jis nebijo įtraukti Dievą į viską, ką jis sako, ir Jį pašlovinti, net kai žmonės iš jo tyčiojasi ir juokiasi. Nors Nehemijas žinojo, kad priešai jiems jautė panieką, jis nešvelnina žodžių ir pokalbyje mini Dievą. Kaip ir Juozapas Egipte prieš daugelį metų, Nehemijas nebijo aukštinti Dievą tarp žmonių, kurie netiki Juo.
