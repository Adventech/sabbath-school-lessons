---
title:  Tolesniam tyrinėjimui
date:   11/10/2019
---

**Tolesniam tyrinėjimui:**

E. Vait, „Prophets and Kings“, 628–634 p.

**Nehemijas buvo maldos žmogus**: 

> <p></p>
> „Vardan savo tautos Nehemijas dažnai išliedavo savo sielą. Bet jam meldžiantis dabar, jo mintyse formavosi šventas tikslas. Jis nusprendė, kad jei jis gautų karaliaus leidimą ir būtiną pagalbą priemonėms ir medžiagoms įgyti, jis pats imtųsi užduoties atstatyti Jeruzalės sienas ir atkurti nacionalinę Izraelio jėgą. Jis prašė Viešpaties suteikti jam malonę karaliaus akyse, kad šis planas būtų įgyvendintas. ‘Maldauju suteikti sėkmę šiandien Tavo tarnui, nuteikti tą žmogų būti jam maloningą!‘ Keturis mėnesius Nehemijas laukė palankios progos pateikti savo prašymą karaliui“ (E. Vait, Prophets and Kings, 629 p.).

**Klausimai aptarimui:** 

`1. Atsakant į ketvirtos dalies klausimą, ką reiškia, kad Rašte – Senajame Testamente, Naujajame Testamente – Dievo pašauktieji susidūrė su milžiniška priešprieša? Iš tiesų, ką tai reiškia, kad jie beveik visais atvejais su tuo susidūrė? Galbūt geresnis klausimas galėtų būti šis: Kokių galite pateikti pavyzdžių, kada Dievo valią pašauktas vykdyti asmuo nesusidūrė su priešprieša? Ką tai mums pasako apie neišsigandimą, kai net ir vykdydami Dievo valią susiduriame su didelėmis kliūtimis, mums įgyvendinant tai, ką mūsų įsitikinimu Viešpats mus pašaukė atlikti?`

`2. Perskaitykite Neh 2, 18. Ką tai mums pasako apie asmeninio liudijimo galią ir kaip Nehemijui buvo itin svarbu gauti teigiamą atsakymą iš žydų?`

`3. Nei Ezra, nei Nehemijas negalėjo nieko padaryti be karaliaus pagalbos. Kitaip tariant, šie Dievo vyrai dirbo kartu su politinėmis valdžiomis, kurios taip pat buvo pagoniškos. Ko galime pasimokyti iš to, kada ir kaip mes, kaip bažnyčia, galime bendradarbiauti su politinėmis jėgomis, kokios jos bebūtų? Tuo pačiu metu, tai darydama, kodėl bažnyčia turi būti labai atsargi?`

`4. Klasėje perskaitykite Nehemijo maldą (Neh 1, 1–11). Ko galite iš jos pasimokyti, kad sustiprėtų jūsų santykiai su Dievu? Ko ji moko apie atsidavimą, išpažintį ir pažadų įgijimą?`
