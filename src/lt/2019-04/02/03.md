---
title:  II. Nehemijo malda
date:   07/10/2019
---

`2. Perskaitykite Nehemijo maldą Neh 1, 5–11. Kokios yra skirtingos sudedamosios maldos dalys? Kodėl jis į maldą įtraukia save kartu su kaltais?`
														
* Dieve, Tu esi didingas ir gailestingas (Neh 1, 5).
    * Išklausyk mane (Neh 1, 6).
        * Nuodėmių išpažinimas (Neh 1, 6–7).
            * Prisimink savo pažadus (Neh 1, 8–9).
        * Tu atpirkai mus (Neh 1, 10).
    * Išklausyk mane (Neh 1, 11).
* Dieve, suteik sėkmę ir malonę (Neh 1, 11).

Nehemijo malda yra gražus rinkinys, atmenant Dievo didybę, savo nuodėmingumą ir baigiant pagalbos prašymu. Ši malda panaši į Danieliaus maldą Danieliaus 9, ir tikėtina, kad Nehemijas buvo su ja susipažinęs. Pažymėtina, kad Nehemijas nepradeda pagalbos prašymu, bet pirmiausia išdėsto tiesą apie tai, koks yra Dievas, didingas ir nuostabus. Jis taip pat atkreipia dėmesį į tai, kad Dievas laikosi Sandoros ir yra gailestingas tiems, kurie Jį myli, tarsi primindamas Dievui, kad Jis visada buvo ištikimas ir dabar Jis negali būti kitoks.

Malda yra specialios struktūros (pavaizduotos aukščiau), kurios centras 8 eilutė, kurioje Nehemijas prabrėžia Dievo pažadus. Nehemijas maldavo – „Atsiminti!“ Kitaip tariant, atsimink, Dieve, kad pažadėjai išblaškyti mus, jei būsime neištikimi, bet taip pat pažadėjai sugrąžinti mus ir viską atkurti. Kadangi neištikimybė jau buvo, dabar atėjo laikas įvykdyti kitą pažadą, kadangi mes grįžtame pas Tave. Nehemijas nebijo melsti Dievo pažadų įvykdymo ir priminti juos Dievui. Juk nėra taip, kad Dievas nežinotų ar neprisimintų savo pažadų. Vietoj to Dievas džiaugiasi mūsų noru melsti jų įvykdymo. Jis nori, kad mes tikėtume jais ir garsiai juos Jam primintume. Žodžiais išreikšdami tai, ką Dievas pažadėjo, mes galime sustiprinti savo pačių ryžtą pasikliauti šiais pažadais, ypač tuo metu, kai viskas atrodo beviltiška.

`Kokių Dievo pažadų įvykdymo sau dabar galite melsti? Kodėl svarbu niekada nepramiršti melsti šių pažadų įvykdymo? (Galų gale, jei atsisakytumėte tą daryti, kas jums liktų?)`
