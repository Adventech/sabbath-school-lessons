---
title:  I. Nehemijas sulaukia blogos žinios
date:   06/10/2019
---

Nehemijo knyga prasideda panašiai kaip Danieliaus knyga (sk. Dan 1, 1–2), tai yra bloga žinia. Taip, daug žydų sugrįžo į savo protėvių tėvynę, bet reikalai jiems klostėsi ne itin gerai.

`1. Perskaitykite Neh 1, 1–4. Kodėl Nehemiją apėmė sielvartas? Kaip jis reagavo į gautą blogą žinią?`
														
Kai kurie žydai, anksčiau paimti į nelaisvę, buvo atvesti į Sūzus, vieną iš keturių Persijos imperijos administracinių centrų, kur Nehemijas karaliaus rūmuose tarnavo taurininku. „Hananis, vienas iš mano brolių“, – greičiausiai nusako kraujo brolį, nes Neh 7, 2 yra panašūs, tačiau šeimyniškiau Hananį nusakantys žodžiai, nors taip gali būti apibūdinamas ir eilinis izraelitas. Tikėtina, kad pokalbis su Hananiu vyko laikotarpiu nuo lapkričio vidurio iki gruodžio vidurio 445 m. prieš Kristų, maždaug 13 metų po to, kai Ezra sugrįžo į Jeruzalę. Hananis praneša, kad padėtis Jeruzalėje yra baisi. Žmonės nesugebėjo atstatyti Jeruzalės, o priešas sunaikino miesto sienas, palikdamas jį neapsaugotą.

Nehemijas galėjo girdėti gandų, kad samariečiai sugriovė miesto sienas, bet iki šiol jis neturėjo tikslaus atsakymo. Todėl pats karalius Artakserksas sugniuždė grįžtančiųjų viltį sustabdydamas statybas, kai Užupio žmonės skundėsi (Ezr 4).

Nors Šventykla buvo atstatyta, ji neveikė visu pajėgumu, nes Šventyklos tarnybai reikalingi žmonės negalėjo gyventi Jeruzalėje. Aplinkybės nuliūdino Nehemiją, kai naujienų padariniai įsiskverbė į jo sielą – žydai nešlovino Dievo, nors jie grįžo šiam tikslui. Vietoj to jie pamiršo Dievo Namus ir Šventąjį miestą dėl savo priešų baimės ir priespaudos.

Todėl Nehemijas automatiškai kreipiasi į Dievą. Jis nesiskundžia, kad Judo žmonėms trūksta tikėjimo ir nevadina jų bailiais, nei jis priima aplinkybes kaip esamą padėtį. Nehemijas tiesiog klaupiasi ir pradeda melstis bei pasninkauti.

`Išgirdęs šią blogą žinią, Nehemijas verkė, pasninkavo ir meldėsi. Ką tai turėtų mums pasakyti apie tai, kaip, ypač išmėginimų metu, turime kreiptis į Viešpatį?`
