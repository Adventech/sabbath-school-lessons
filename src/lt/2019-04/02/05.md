---
title:  IV. Nehemijas siunčiamas
date:   09/10/2019
---

Karalius su Nehemijumi siuntė laiškus Sanbalatui Horoniečiui ir Tobijai Amonitui, aukštiems Užupio pareigūnams, kad nutiestų kelią Nehemijo darbų įvykdymui. Be to, karalius įsakė savo miškų prižiūrėtojui Asafui aprūpinti Nehemiją mediena, reikalinga miesto, sienų ir vartų atstatymui.

`4. Perskaitykite Neh 2, 9–10. Ką šios eilutės pasako apie priešpriešą, su kuria susidurs Nehemijas ir žydai apskritai?`
														
Nehemijas į Jeruzalę atvyko apytiksliai 445/444 metais. Priešprieša pasirodė dar prieš Nehemijo bandymą imtis bet kokių veiksmų, kada dėl valdytojams pateikto prašymo kyla problemų. Nors Tobijas yra žydiškas vardas, reiškiantis – „Viešpats yra geras“ (jo sūnus Jehohananas taip pat turėjo žydišką vardą – „Viešpats yra maloningas“), jis buvo Amono valdytojas. Tad Jeruzalę supo priešai – Samarijos valdytojas Sanbalatas šiaurėje, Amono valdytojas Tobijas rytuose ir Gešemas arabas pietuose (Neh 2, 18–19), užėmęs Edomą ir Moabą. Gaila, kad šio regiono valdytojai Nehemijo vengė todėl, kad jis rūpinosi „engiamųjų“ gerove. Mušeikos nesidžiaugia dėl tų, kuriuos jie baugina.

Tačiau Nehemijo 

> <p></p>
> „atvykimas į Jeruzalę su kariuomenės palyda, parodančia, kad jis atvyko su svarbia misija, sukėlė pagonių, gyvenusių šalia miesto, pavydą, kurie dažnai savo priešiškumą prieš žydus išreikšdavo jiems kenkdami ir juos įžeidinėdami. Pirmieji šitame blogame darbe buvo tam tikri šių genčių vadai, Sanbalatas Horonietis, Tobijas Amonitas ir Gešemas arabas. Nuo pat pradžių šie vadovai kritiškai stebėjo Nehemijo darbą ir visomis įmanomomis priemonėmis stengėsi užkirsti kelią jo planams ir trukdė jo darbui“ (E. Vait, Prophets and Kings, 635 p.).

`Kokių kitų Rašto pasakojimų galite rasti, kurie parodė, kaip Dievo pašauktieji vykdyti Jo valią susidūrė su priešprieša? Paruoškite savo atsakymą pristatyti klasėje sabatą.`
