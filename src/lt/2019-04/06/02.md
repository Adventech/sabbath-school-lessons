---
title:  I. Žmonių sueiga
date:   03/11/2019
---

`1. Perskaitykite Neh 8, 1–2. Ką tai turėtų mums pasakyti apie Dievo Žodžio svarbą tautai?`
														
Kai žydai pagaliau užbaigė sienos statybą ir persikėlė į Jeruzalę, septintą mėnesį jie visi susirinko į Jeruzalės aikštę. Septintasis mėnuo galbūt buvo svarbiausias izraelitams, nes jis buvo skirtas Rago gausmo dienai (pasiruošimui Dievo teismui, 1 šio mėnesio dieną), Permaldavimo dienai (teismo dienai, 10 šio mėnesio dieną) ir Palapinių iškilmei (prisimenant išlaisvinimą iš Egipto ir Dievo rūpinimąsi per kelionę dykumoje, 15 šio mėnesio dieną). Susirinkimas įvyko pirmąją mėnesio dieną, kai buvo minima Rago gausmo diena. Vadovai sušaukė tautos vyrus ir moteris šiam ypatingam susirinkimui, kad, skaitydami Įstatymą, suteiktų jiems galimybę sužinoti apie jų Dievą ir istoriją.

Žmonės paprašė Ezrą atsinešti Mozės Įstatymo knygą ir ją perskaityti. Šiai progai jie net pastatė pakylą, sakyklą. Vadovai nieko nevertė to daryti. Priešingai, „jie“, žmonės, paprašė Ezrą atnešti knygą. Labiausiai tikėtina, kad iš Mozės knygų skaitė pats Ezra, įskaitant Įstatymą, duotą Mozei ant Sinajaus kalno.

`2. Perskaitykite Įst 31, 9–13. Ką Viešpats liepė ir kokių pamokų mes galime čia įžvelgti sau?`
														
Įst 31, 9–13 parašyta, jog Mozė sakė izraelitams, kad Palapinių iškilmės metu jie turėjo susirinkti ir skaityti Dievo Įstatymą, ir paminėtos įvairios grupės, kurios turėtų susirinkti – vyrai, moterys, vaikai ir ateiviai, gyvenantys jų miestuose.

`Pažodžiui Neh 8, 1 parašyta, kad jie susirinko – „kaip vienas žmogus“. Ką tai mums pasako apie vienybės svarbą tarp tikinčiųjų?`
