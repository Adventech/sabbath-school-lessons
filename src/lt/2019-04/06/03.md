---
title:  II. Įstatymo skaitymas ir klausymasis
date:   04/11/2019
---

Ezra „pateikė Įstatymą sueigai“. Ką jis jai perskaitė? Tik Dešimt įsakymų per pusę dienos? Minima Įstatymo knyga tai penkios Mozės knygos – nuo Pradžios iki Pakartoto Įstatymo, žinomos kaip žydų Tora. Todėl sąvoka „Įstatymas“ apima tik dalį to, kas buvo skaitoma; ją būtų geriau versti – „nurodymai“. Tai yra Dievo nurodymai, leidžiantys mums žinoti kelią, kuriuo turėtume eiti, kad pasiektume tikslą. Ezrai skaitant, žmonės girdėjo savo kaip Dievo tautos istoriją, nuo Pasaulio sukūrimo iki Jozuės laikų. Per pasakojimus, giesmes, eiles, palaiminimus ir nuostatus jiems buvo priminta jų kova sekant Dievą ir Dievo ištikimybė jiems. Tora apima „Įstatymą“, bet ir dar daugiau; ji apima Dievo tautos istoriją ir ypač atskleidžia Dievo vadovavimą. Todėl ji suteikė bendruomenei šaknis ir tapatybę.

`3. Perskaitykite Neh 8, 3; Įst 4, 1; 6, 3–4; Joz 1, 8; Ps 1, 2; Pat 19, 20; Ez 37, 4; Mt 17, 5. Ko šie tekstai moko apie tai, kaip mes turime tyrinėti Dievo Žodį?`
											
Tai, kad žmonės norėjo išgirsti Dievo Žodį, greičiausiai buvo dėka Ezros skaitymo ir mokymo nuo jo atvykimo į Jeruzalę maždaug prieš 13 metų. Jis buvo pasišventęs Dievo darbui ir pasiryžęs išlaikyti skirtumą. Dievo Žodis tapo tikras žmonėms, jiems klausant Ezros. Dėl to jie priėmė sąmoningą sprendimą išgirsti ir klausytis, nes jiems buvo įdomu išgirsti iš Dievo. Todėl šia proga jų nusistatymas Toros atžvilgiu buvo – pagarba ir noras mokytis.

Prisisotinimas Žodžiu sukuria gilesnį Dievo troškimą mūsų gyvenime.

`Koks yra jūsų nusistatymas Dievo Žodžio atžvilgiu? Tai yra, net jei teigiate tikį, kaip šis teiginys pasireiškia jūsų gyvenime, kaip jūs stengiatės paklusti tam, ko Žodis moko? Kaip gyventumėte, jei nesilaikytumėte Rašto?`
