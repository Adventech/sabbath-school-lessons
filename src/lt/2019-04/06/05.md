---
title:  IV. Žmonių reakcija
date:   06/11/2019
---

Ezrai atvertus Dievo Žodį, žydų Torą, žmonės atsistojo. Prieš Ezrai pradedant skaityti, jis pašlovino Dievą. Jam paskaičius, žmonės atsakė: „Amen! Amen!“ (Neh 8, 5–6), – kartu iškeldami rankas į dangų. Tada jie nusilenkė ir pagarbino parpuldami kniūbsti ant žemės.

`5. Perskaitykite Neh 8, 9–12. Kodėl vadovai liepė žmonėms neliūdėti ir neverkti?`
														
> <p></p>
> „Tad vėlesniais metais, kai iš Babilono sugrįžusiems belaisviams Jeruzalėje buvo skaitomas Dievo Įstatymas, o žmonės verkė dėl savo nusižengimų, buvo ištari malonūs žodžiai: ‘Neliūdėkite... Eikite, valgykite rinktinių valgių ir gerkite saldžių gėrimų, skirdami dalį tiems, kurie nieko neturi sau paruošę, nes ši diena šventa mūsų Viešpačiui. Nebūkite liūdni, nes džiugesys Viešpatyje yra jūsų stiprybė’ (Neh 8, 9–10)“ (E. Vait, The Ministry of Healing, 281 p.).

Žmonėms klausantis Dievo žodžių, juos prislėgė jų nuodėmingumas ir jie pradėjo verkti. Kai Dievas mums apsireiškia ir mes pradedame suvokti, kad Dievas yra kupinas meilės, gerumo, gailestingumo ir ištikimybės, mūsų netobulumas ir nesugebėjimas būti tuo, kuo turėtume būti, išryškėja. Matydami Dievo šventumą Jo Žodyje, mes pamatome mūsų baisumą naujoje šviesoje. Toks suvokimas paskatino izraelitus verkti ir liūdėti, bet jiems nederėjo to daryti, „nes džiugesys Viešpatyje yra jūsų stiprybė“ (Neh 8, 10). Kitaip tariant, nepaisant jų nesėkmių, jie galėjo pasitikėti Dievo galia.

Tai taip pat buvo ypatinga diena, šventa diena, Rago gausmo šventė (Roš Hašana), kurią trumpi rago gausmai skelbė „širdies“ pasirengimo Viešpaties teismui (Permaldavimo dienai, minimai dešimtą tišrio mėnesio dieną) svarbą. Rago gausmas skelbė raginimą stoti Dievo akivaizdon ir atgailauti. Kadangi diena buvo skirta priminti žmonėms atsigręžti į Dievą, verkimas ir liūdesys yra priderami. Tačiau vadovai priminė, kad, žmonėms atgailavus, Dievas juos išgirdo, todėl atėjo laikas džiaugtis Dievo atleidimu.

`Ką tai turėtų mums pasakyti apie nuodėmės piktumą, kad dėl jos Jėzus turėjo būti prikaltas prie kryžiaus, nes tai vienintelis būdas nuodėmės problemai išspręsti ir suteikti mums viltį?`
