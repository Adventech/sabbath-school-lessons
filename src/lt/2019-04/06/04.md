---
title:  III. Žodžio skaitymas ir aiškinimas
date:   05/11/2019
---

`4. Perskaitykite Neh 8, 4–8. Kaip buvo skaitomas Įstatymas?`
														
Skaitymo metu šalia Ezros stovėjo dvi grupės po 13 žmonių. Pirma 13 grupė (Neh 8, 4) padėjo perskaityti Dievo Žodį, o antra 13 grupė (Neh 8, 7) padėjo suprasti ištraukas. Nėra jokios informacijos apie tai, kaip visa tai vyko aikštėje; tačiau vyrai, padėję skaityti, galėjo laikyti Torą (žydų ritiniai buvo sunkūs ir juos išvyniojant reikėjo pagalbos), ir turbūt skaitė paeiliui, pakaitomis vienas po kito. Kadangi jie skaitė nuo ryto iki vidurdienio, jie sugalvojo, kaip juos išgirs visi, esantys aikštėje.

Žodžiai – „išversdami“ ir „paaiškindami prasmę“ (Neh 8, 8) gali nusakyti ištraukų aiškinimą arba vertimą. Abu šie atvejai yra vienodai tikėtini. Žmonės sugrįžo iš Babilono, kur jie gyveno daugelį metų, ir pagrindinė jų kalba buvo aramėjų. Todėl daugeliui galėjo būti sunku suprasti hebrajiškai, ypač jaunesnei kartai. Tuo pačiu metu Rašto skaitytojai galėjo gauti naudos iš paaiškinimų ar komentarų. Pamokslavimas ir paaiškinimas padaro tekstą gyvą ir paragina klausytojus pritaikyti informaciją asmeniškai.

Perskaitykite Apd 8, 26–38. Kas vyko čia, lyginant su anksčiau pateiktais įvykiais Jeruzalėje? Ko tai mus moko?
														
`Kaip protestantai suprantame, kad skirtingi tikintieji turi pažinti Dievo Žodį asmeniškai ir kad neturėtume aklai priimti kito žmogaus su Rašto tiesa susijusią nuomonę, nepriklausomai nuo jų padėties. Tuo pačiu metu, kas nepatyrė palaimos, kai kas nors padeda paaiškinti teksto reikšmę? Kiekvienam iš mūsų reikia asmeniškai žinoti, ką tikime, bet tai nereiškia, kad kartais mūsų negali apšviesti kitų žmonių pamokymas.`
