---
title:  Pašaukimas iš Dievo
date:   12/10/2019
---

### Šios savaitės tyrinėjimui skaitykite
Ezr 7, 10; Neh 1, 1–11; Dan 9, 24–27; Dan 8; Rom 8, 28–29; Rom 9; Iš 3, 4.

> <p>Įsimintina eilutė:</p>
> „Tebūna pašlovintas Viešpats, mūsų protėvių Dievas, kuris įdėjo į karaliaus širdį tokį dalyką – išaukštinti Viešpaties Namus Jeruzalėje“ (Ezr 7, 27).

Ar Dievas pašaukia žmogų konkrečiai užduočiai? Ar yra matas, padarantis asmenį labiau kvalifikuotu už kitus tam tikrai užduočiai? Ar šios savybės skiriasi žmogaus ir Dievo akimis? Daugelis iš mūsų greičiausiai atsakytų – „taip“, ypač į paskutinius du klausimus. Tam tikrais atvejais Dievas ruošia mus konkrečiai užduočiai per ugdymą ar patyrimą; kitais atvejais Jis pasirenka mus tarnauti tik todėl, kad norime ir esame nuolankūs. Tačiau gyvenime ne visada lengva suprasti Dievo pašaukimą mums. Nepaisant to, Rašte apstu pasakojimų apie tam tikrai užduočiai Dievo pasirinktus žmones.

Įdomu tai, kad Ezra ir Nehemijas buvo Dievo pašaukti atlikti konkrečią užduotį – atstatyti griuvėsius. Tačiau šiuo atveju atstatymas buvo susijęs su įvairiomis užduotimis. Jie turėjo vesti Izraelį į Jeruzalę ir atstatyti Šventyklą bei miestą. Tuo pačiu metu jie turėjo mokyti žmones apie Dievą ir, svarbiausia, sugrąžinti juos į pasišventimą ir santykius su Juo. Tai tikrai svarbus pašaukimas iš Dievo.
