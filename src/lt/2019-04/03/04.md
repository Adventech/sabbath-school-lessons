---
title:  III. 70 savaičių ir 2300 dienų
date:   15/10/2019
---

Žodis „skirta“, užrašytas Dan 9, 24, „Septyniasdešimt septynetų skirta“, – tiesiogine prasme reiškia – „Septyniasdešimt septynetų yra atpjauta“. Nors šis žodis, išverstas – „skirta“, nėra vartojamas niekur kitur Rašte, jis vartojamas žydų literatūroje, ir reiškia – „atpjauta“ nuo kažko ilgesnio. Kadangi Danieliaus 8 pristatyta 2300 metų pranašystė, kurios pradžia nėra nurodyta Danieliaus 8, logiška tai, kad, kai kitame skyriuje (Danieliaus 9) kalbama apie skirtus arba atpjautus 490 metų, jie gali būti „atpjauti“ tik nuo 2300 pranašiškų metų, paminėtų ankstesniame skyriuje. Galų gale, nuo ko dar galėtų būti „atpjautas“ šis laikotarpis, jei ne nuo kitos, ilgesnės laiko pranašystės?

`3. Perskaitykite Danieliaus 8. Kuri iš regėjimo dalių nebuvo paaiškinta (žr. ypač Dan 8, 14. 26–27)?`
														
70-ies septynetų pranašystė Dan 9, 24–27 ir 2300 vakarų ir rytmečių pranašystė Dan 8, 14 yra susijusios dėl daugybės priežasčių: (1) abi yra laiko pranašystės; (2) konkreti regėjimo ir supratimo terminologija jas susieja (žr. Dan 8, 26–27; 9, 23); (3) abi pranašystes paaiškino Gabrielius (žr. Dan 8, 16; 9, 21); (4) vienintelė regėjimo dalis, kuri nebuvo paaiškinta Danieliaus 8, tai 2300 vakarų ir rytmečių (kartais verčiamų „dienomis“) regėjimas Dan 8, 14; (5) Danieliaus 8 užrašytas ir regėjimas, ir dalinis jo paaiškinimas, o Danieliaus 9 užrašytas tik paaiškinimas, šiuo atveju vienintelės neaiškinamos Danieliaus 8 dalies paaiškinimas, t.y. 2 300 dienų pranašystė Dan 8, 14, ta regėjimo dalis, kurios Danielius nesuprato (žr. Dan 8, 27).

Ezros knygoje mums pateikta informacija parūpina trūkstamas pranašystės Danieliaus knygoje dalis, būtent nuo kada pradedamas istoriškai skaičiuoti pranašiškas laikotarpis, susijęs su esminėmis Kristaus tarnystės ir darbo vardan mūsų dalimis.

Pastaba: čia pateikite 70 savaičių – 2300 dienų diagramą.
