---
title:  IV. Dievo išsirinkimas
date:   16/10/2019
---

Daug kalbama apie tai, kad Dievas išsirenka mus kažką atlikti. Daugelio mintys apie tai, ką reiškia išsirinkimas, skiriasi. Ką Raštas sako apie mūsų išrinkimą?

`4. Perskaitykite Rom 8, 28–29. Kam Dievas mus pašaukia? Kam Jis mums išsirenka?`
														
Šios eilutės konkrečiai nurodo, kad Dievas iš anksto paskyrė žmonėms tapti panašiems į Jo Sūnaus pavidalą. Tai nereiškia, kad Dievas iš anksto nulemia, ar būti išgelbėtiems, ar pražūti, ir kad mes neturime kito pasirinkimo. Kitaip tariant, išsirinkimas yra skirtas mūsų pasikeitimui. Mes turime būti pakeisti, kad atspindėtume Dievo Sūnų. Tuomet šis pasikeitimas pažadėtas kitoje eilutėje (Rom 8, 30), kurioje Paulius teigia, kad tuos, kuriuos Dievas pašaukia, Jis taip pat nuteisina (padaro teisius) ir išaukština (pašventina). Taigi mes nesame palikti pasikeisti patys, Dievas žada įvykdyti šį pasikeitimą savo galia.

`5. Perskaitykite Romiečiams 9. Koks Dievo išsirinkimas ar pašaukimas yra aprašytas šiame skyriuje?`
														
Romiečiams 9 Paulius aptaria Dievo išrinkimą konkrečiai užduočiai. Izraelitai buvo išsirinkti, kad pasauliui būtų nunešta su Dievu susijusi geroji žinia. Frazė „Jokūbą pamilau, o Ezavo nekenčiau“, – (Rom 9, 13) paprastai suprantama, kad Dievas mylėjo tik vieną iš brolių. Tačiau šio posakio kontekste Paulius rašė, kad Jokūbas buvo išsirinktas, o Ezavas ne. Kam buvo išsirinktas Jokūbas? – Būti Izraelio tautos tėvu. Tad yra dviejų rūšių Dievo išrinkimas. Pirma, Dievas išsirenka kiekvieną iš mūsų išgelbėjimui ir nori, kad mes taptume panašūs į Jėzaus pavidalą. Antra, Dievas išsirenka skirtingus žmones tam tikroms užduotims atlikti.

`Kodėl padrąsintų žinojimas, kad buvote iš anksto skirti išgelbėjimui? Tačiau, kodėl tai nereiškia, kad jūsų sprendimai negali nulemti Dievo siūlomo išgelbėjimo praradimo?`
