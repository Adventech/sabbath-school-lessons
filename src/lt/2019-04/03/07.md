---
title:  Tolesniam tyrinėjimui
date:   18/10/2019
---

Atidžiai perskaitykite E. Vait, „Prophets and Kings“, 697–699 p., ryšium su 70 savaičių pranašyste ir jos istoriniu išsipildymu.

> <p></p>
> „Kristaus metas artinosi: buvo aiškiai nusakyta, kaip Jis bus pateptas Šventosios Dvasios, kaip mirs ir kaip Evangelija bus nešama pagonims. Žydų tauta turėjo privilegiją suprasti šias pranašystes ir atpažinti jų išsipildymą Jėzaus misijoje. Kristus akcentavo savo mokiniams, kaip svarbu gilintis į pranašystes. Apie pranašystę, kurią išgirdo pranašas Danielius apie ateisiantį metą, Jėzus pasakė: ‘skaitytojas teįsidėmi‘ (Mt 24, 15). Prisikėlęs Jis paaiškino mokiniams, ‘primindamas visus pranašus, kas visuose Raštuose apie Jį pasakyta‘ (Lk 24, 27). Išgelbėtojas kalbėjo per visus pranašus. ‘Jie nagrinėjo, kurį ir kokį laiką nurodė juose veikianti Kristaus Dvasia, išpranašavusi Kristaus kentėjimus ir juos lydinčią šlovę‘“ (1 Pt 1, 11) (E. Vait, Su meile iš Dangaus, 2011, 205 p.).

**Klausimai aptarimui:** 

`1. Daugiau apmastykite šią mintį apie Dievo pašaukimą daryti tai, ką mėgstate. Kokių galite laikytis principų, kad žinotumėte, jog vykdote Dievo valią, ne tik tuo atveju, kai darote tai, ką mėgstate, bet apskritai?`

`2. Perskaitykite pasakojimą apie pranašą Joną ir kaip jis sureagavo į Dievo pašaukimą savo gyvenime. Ko mes galime pasimokyti iš jo patyrimo? Tuo pačiu metu, palyginkite tai, ką darė Jona, su tuo, ką darė Paulius, kai Jis buvo pašauktas Viešpaties (žr. Apd 9, 1–20). Kokie buvo esminiai skirtumai tarp jų?`

`3. „Judo istorija pasakoja apie liūdnai pasibaigusį gyvenimą, kuris galėjo pašlovinti Dievą. Jeigu Judas būtų miręs prieš savo paskutiniąją kelionę į Jeruzalę, jis būtų laikomas žmogumi, vertu būti tarp Dvylikos ir tuo, kurio labai trūksta“ (E. Vait, Su meile iš Dangaus, 2011, 662 p.). Pagalvokite apie pasakojimą apie Judą Iskariotą. Ar jis buvo „pašauktas“ išduoti Jėzų? Jei taip, ar tai būtų teisinga jo atžvilgiu? Kaip mes galime suprasti Judą ir jam tekusias galimybes, palyginus su tuo, kam jis galiausiai apsisprendė? Ko mes galime pasimokyti iš šio pasakojimo apie laisvę pasirinkti mūsų gyvenime?`

