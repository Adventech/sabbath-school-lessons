---
title:  I. Ezros ir Nehemijo pašaukimas
date:   13/10/2019
---

Galima sakyti, kad Ezra buvo pasirinktas dėl įvairių priežasčių: (1) jis norėjo eiti; (2) jis buvo vadovas; ir (3) jis buvo kvalifikuotas raštininkas ir mokytojas. Taip pat galime rasti ir kitų priežasčių. Tačiau yra viena eilutė, kuri galbūt geriausiai parodo, kodėl Ezrai buvo pavesta ši užduotis.

`1. Ką apie Ezrą sako Ezr 7, 10? Kaip Ezra galėjo „pasiruošti“ ar „atsidėti“ širdimi tyrinėti „Viešpaties Įstatymą“ ir jį vykdyti?`
														
Hebrajų kalba žodis „atsidėjęs“ yra kun. Pastarasis gali būti išverstas kaip „pasiruošęs, atsidėjęs, tvirtas, apsisprendęs, stabilus, saugus“. Todėl atrodo, kad tikroji šio teiginio reikšmė yra ta, kad Ezra tvirtai atsidėjo savo širdimi ieškoti Dievo.

Atvykęs į Jeruzalę, Ezra pavyzdžiu parodė, ką reiškia būti pasišventusiam Dievui, ir 13 metų mokė Dievo Žodžio Jeruzalėje. Jam galėjo atrodyti, kad per tuos 13 metų jis nenulėmė jokio skirtumo, bet po sienų užbaigimo, žmonės sušaukė susirinkimą, ne todėl, kad juos kažkas privertė, bet todėl, kad jie norėjo tai padaryti. Dievo Žodis, kurį jie išgirdo iš Ezros, įsišaknijo.

`2. Kodėl buvo pasirinktas Nehemijas? Perskaitykite Neh 1, 1–11.`
														
Nehemijo širdis buvo su Dievu ir tauta. Jis nerimavo sužinojęs, kad darbas Jeruzalėje sustojo. Nehemijas buvo uolus tikslui, ir kaip Ezra, jis dirbo savanoriškai. Dievas atsiliepė į jų maldas ir troškimus. Kartais mums atrodo, kad jei mums kažkas patinka, tai negali būti iš Dievo, nes Dievas mums pavestų tik sudėtingas užduotis, kurių mes nenorėtume atlikti. Bet jei mes einame su Dievu, troškimai atlikti kažką, kas mums patinka, dažnai yra suteikiami Dievo. Dievas nori, kad mes būtume uolūs darbuodamiesi dėl Jo.

`Kaip jūs patyrėte tikrovę, kad Dievas šaukia jus daryti dėl Jo tai, kas jums patinka?`
