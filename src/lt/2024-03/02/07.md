---
title:  Tolesniam tyrinėjimui
date:   12/07/2024
---

E. Vait, Su meile iš Dangaus, 2011, p. 222–231; p. 232–236.

Koks Jėzaus paveikslas pateikiamas Morkaus 1? Jėzus turi galią pašaukti mokinius, ir jie atsiliepia. Jis yra šventas, priešingai netyroms dvasioms, pavaldžioms šėtonui. Tarp gėrio ir blogio vyksta didelė kova, o Jėzus turi daugiau galios už demonus. Jėzus užjaučia ligonius ir padeda jiems, paliesdamas juos, kai galbūt niekas kitas to nedarytų.

„Jėzus sinagogoje kalbėjo apie karalystę, kurią atėjo įkurti, ir savo misiją išvaduoti šėtono belaisvius. Staiga Jį pertraukė siaubingas klyksmas. Iš minios į priekį išsiveržė pamišėlis ir sušuko: ‘Šalin! Ko Tau iš mūsų reikia, Jėzaus Nazarėnai?! Gal atėjai mūsų pražudyti? Aš žinau, kas Tu esi: Dievo Šventasis! Kilo sumaištis ir išgąstis. Žmonių dėmesys buvo atitrauktas nuo Kristaus, Jo žodžių niekas nebesiklausė. To ir siekė šėtonas atvesdamas savo auką į sinagogą. Tačiau Jėzus sudraudė demoną: ‘Nutilk ir išeik iš jo! Nubloškęs jį į sinagogos vidurį, demonas išėjo, nė kiek jo nesužeidęs’. [...] Tas, kuris nugalėjo šėtoną gundymo dykumoje metu, vėl stojo akis į akį su savo priešu. Demonas iš visų jėgų stengėsi išlaikyti savo auką. Šis pralaimėjimas būtų reiškęs Jėzaus pergalę. [...] Tačiau Gelbėtojas kalbėjo su valdžia ir išvadavo belaisvį“ (E. Vait, Su meile iš Dangaus, 2011, p. 225; 226).

Tuo tarpu mūsų Viešpats uoliai tarnavo, keliavo iš vienos vietos į kitą, beveik nuolatos bendravo su daugybe žmonių. Kaip Jis išlaikė ramų ir nuoseklų nusistatymą tarnystės ir žmonių atžvilgiu? Neabejotina, tai lėmė Jo kasdienė malda. Pagalvokite, koks jums būtų tinkamas laikas maldai ir Šventojo Rašto tyrinėjimui. Išsiaiškinkite, kas tinka jums, ir skirkite laiko ramios dvasios, vedamos Šventosios Dvasios ir Dievo Žodžio, ugdymui.

**Klausimai apatarimui**

`1. Klasėje pasikalbėkite apie maldos klausimą ir kodėl ji itin svarbi krikščionių gyvenime. Kokių klausimų žmonėms kyla dėl maldos tikslo ir veiksmingumo?`

`2. Klasėje pasikalbėkite apie atvejus, kai tam tikru metu būtų geriausia nekalbėti per daug apie savo tikėjimą. Kada tai gali būti protingiausia ir vis dėlto, kaip galime tai padaryti nepakenkdami liudijimui?`

`3. Kas šiandien jūsų kultūroje yra raupsuotieji? Kaip jūsų bažnyčia galėtų ištiesti ranką ir „paliesti“ šiuos asmenis, kad atneštų jiems Evangeliją?`