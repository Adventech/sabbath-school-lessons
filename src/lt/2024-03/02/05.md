---
title:  Jėzaus tanrystės paslaptis
date:   10/07/2024
---

`5. Perskaitykite Mk 1, 35–39. Ko svarbaus galima pasimokyti iš to, ką čia darė Jėzus?`

Jėzus atsikėlė dar neprašvitus ir nuėjo į ramią, negyvenamą vietą melstis. Mk 1, 35 pabrėžia maldą kaip pagrindą Jėzaus darbams. Visos kitos veiksmažodinės formos šiame sakinyje yra apibrėžtos – Jėzus atsikėlęs nuėjo (graikų kalboje reiškiančios užbaigtumą). Tačiau veiksmažodžio meldėsi forma išreiškia, ypač čia, besitęsiantį procesą. Jis vis meldėsi. Tekste taip pat pabrėžiama, kaip anksti Jėzus nuėjo, o tai reiškia, kad asmeninei maldai Jis skyrė itin daug laiko.

Evangelijose Jėzus yra maldos žmogus (žr. Mt 14, 23; Mk 6, 46; Jn 17). Atrodo, kad tai viena iš pagrindinių Jėzaus tarnystės galios paslapčių.

`6. Perskaitykite Lk 6, 12. Ko ši eilutė moko apie tai, kaip Jėzaus meldėsi?`

Daugelis krikščionių yra paskyrę laiką maldai. Šis įprotis yra geras ir teisingas, tačiau jis taip pat gali tapti kasdienybe, beveik tuo, kas daroma mechaniškai. Vienas iš būdų iš to išsivaduoti – retkarčiais pakeisti maldos laiką arba kartais melstis ilgiau nei įprastai. Esmė – tai neįsisprausti į kažkokią nekintamą formą.

Petras ir jo bendražygiai nelydėjo Jėzaus į maldos vietą. Galbūt jie žinojo ją, nes Jį rado. Jų pastaba, kad visi ieškojo Jėzaus, leido Jam pratęsti įdomų praėjusios dienos patyrimą išgydant ir mokant. Keista, bet Jėzus paprieštaravo ir nurodė platesnį lauką tarnavimui kitose vietose. „Jis atsakė: Eikime kitur, į gretimus miestelius, kad ir ten skelbčiau Žodį, nes tam esu atėjęs“ (Mk 1, 38).

`Jei pačiam Jėzui reikėjo tiek daug laiko skirti maldai, kiek mes turėtume skirti laiko maldai? Ką mums sako Jėzaus pavyzdys?`