---
title:  Diena Jėzaus tarnystėje
date:   06/07/2024
---

### Šios savaitės tyrinėjimui skaitykite:
Mk 1, 16–45; Jn 1, 29–42; Mk 5, 41; Lk 6, 12; Kun 13.

> <p>Įsimintina eilutė:</p>
> „Jėzus tarė: Eikite paskui Mane! Aš padarysiu jus žmonių žvejais“ (Mk 1, 17).

Kiekvienoje evangelijoje Jėzaus tarnystės pradžia pristatoma tam tikru būdu. Matas pristato Jėzų pašaukiantį mokinius, o paskui sakantį Kalno pamokslą. Lukas pasakoja apie Jėzaus pirmąjį pamokslą sabatos dieną Nazareto sinagogoje. Jonas pasakoja apie kelių ankstyvųjų mokinių pašaukimą ir vestuves Kanoje, kur Jėzus padarė savo pirmąjį ženklą. Evangelijoje pagal Morkų pasakojama apie keturių mokinių pašaukimą, aprašoma sabata Kafarnaume ir vėlesni įvykiai. „Ši sabata su Jėzumi“ Evangelijos pagal Morkų pradžioje leidžia skaitytojui suprasti, kas yra Jėzus. Visoje šios savaitės temoje bus pateikta labai mažai Jo žodžių – trumpas kvietimas tapti mokiniu, įsakymas demonui, planas apsilankyti kitose vietose ir raupsuotojo išgydymas su paliepimu pasirodyti kunigui, kad būtų pripažintas švariu. Pagrindinis dėmesys skiriamas veiksmui, ypač žmonių išgydymui. Šios evangelijos surašytojas mėgo pavartoti žodį tuojau, nusakydamas greitą Jėzaus tarnystės tempą.