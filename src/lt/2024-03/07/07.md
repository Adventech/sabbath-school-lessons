---
title:  Tolesniam tyrinėjimui
date:   16/08/2024
---

E. Vait, Su meile iš Dangaus, 2011, p. 389–411. „Prieš išaukštinimą eina nusižeminimas. Į aukštą postą žmonių akivaizdoje Dangus pasirenka darbininką, kuris kaip Jonas Krikštytojas nusižemina prieš Dievą. Tas mokinys, kuris labiausiai panašus į vaiką, veiksmingiausiai atlieka Dievo darbą. Dangaus būtybės gali bendradarbiauti su tuo, kuris siekia ne išaukštinti save, o gelbėti žmones“ (E. Vait, Su meile iš Dangaus, 2011, p. 404.).

„Viskuo, kuo esame pranašesni už kitus, – išsilavinimu ir tobulumu, charakterio kilnumu, krikščionišku auklėjimu, religine patirtimi, – esame skolingi tiems, kurie gavo mažiau malonių, todėl kiek tai nuo mūsų priklauso, turime jiems tarnauti. Jeigu esame stiprūs, turime palaikyti silpnuosius. Šlovės angelai, kurie nuolatos regi dangiškojo Tėvo veidą, džiaugiasi patarnaudami Jo mažiesiems. Jie ypač atsakingi už virpančias sielas, turinčias daug netinkamų būdo bruožų. Angelai visada yra ten, kur jie labiausiai reikalingi, šalia tų, kuriems reikia kovoti su savimi sunkiausią kovą ir kurie yra pakliuvę į sudėtingiausias  situacijas. Ir šioje tarnystėje bendradarbiauja tikri Kristaus sekėjai“ (E. Vait, Su meile iš Dangaus, 2011, p. 408.).

**Klausimai aptarimui:**

`1. Dar kartą perskaitykite Mk 8, 27–29. Kaip dažnai išpažįstate kitiems savo tikėjimą Jėzumi kaip Kristumi?`

`2. Kokia yra derama pusiausvyra tarp bendrystės su Kristumi patyrimo ant kalno viršūnės ir paprasto tarnavimo kitiems patyrimo?`

`3. Klasėje aptarkite atsakymą į klausimą apie didybę IV dalies pabaigoje. Kaip jūs atskiriate tai, ką pasaulis laiko didybe, ir ką didybe laiko Dievas? Kas yra tie žmonės, kuriuos pasaulis laiko didžiais, kurių Dievas galbūt tokiais nelaiko? Priešingai, ką Dievas gali laikyti didžiu, o pasaulis ignoruoti ar net niekinti? Ką šis skirtumas mums sako apie tai, koks iškreiptas yra pasaulio matas?`

`4. Kaip mes galime išmokti žiūrėti į nuodėmę taip rimtai, kad, kaip sakė Jėzus, geriau jau būti suluošintiems nei nusidėti?`