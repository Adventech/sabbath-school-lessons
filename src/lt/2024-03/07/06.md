---
title:  Sveikas žmogus pragare
date:   15/08/2024
---

`5. Perskaitykite Mk 9, 42–50. Kas šiose eilutėse saisto Jėzaus mokymą?`

Iš pradžių šios eilutės gali atrodyti kaip skirtingų Jėzaus mokymų rinkinys, be jokio rimo ar priežasties. Tačiau atidžiau pažvelgus paaiškėja, kad kiekvienas nuoseklus mokymas yra susijęs su ankstesniu. Šios eilutės susijusios su trimis pagrindinėmis sąlygomis, kurios žingsnis po žingsnio veda mokymą į priekį – nusidėjimo priežastis, ugnis ir druska.

Pirmasis mokymas susijęs su mažutėliais, kalbant apie naujai įtikėjusius. Mokytojams ir vadovams Dievo karalystėje pavesta ypatingai rūpintis šiais naujais atsivertusiais, primenant Senojo Testamento etiką – rūpintis silpniausiais senovės visuomenėje – našlėmis, našlaičiais ir svetimtaučiais. Jėzus hiperbolizuojančiai kalbėjo, kad geriau paskęsti jūroje, nei papiktinti vieną iš šių „mažutėlių“.

Žodis „papiktintų“ priveda prie ilgiausio šių eilučių mokymo. Skaitytojas susiduria su dviem galvosūkiais. Pirma, ar Jėzus tikrai mokė žmones nusikirsti ranką, koją ar išsilupti akį? Antra, ar Jis mokė apie amžinai liepsnojantį pragarą? Atsakymas į pirmąjį klausimą – ne, Jėzus nemokė žalotis – tą daryti judaizmas draudė (plg. Įst 14, 1; 1 Kar 18, 27–28). Viešpats naudojo palyginimus, dėstydamas savo mokymą.  Jei baisu netekti rankos, kojos ar akies, krikščioniui daug baisiau turėtų būti nusidėti!

Atsakymas į antrąjį klausimą taip pat yra neigiamas; ne, Jėzus nemokė apie amžinai liepsnojantį pragarą. Iš kur mes tai žinome? Pirma, eilutėse panaudotas tam tikras žaismingumas. Pagalvokite, kaip žmonės žengtų į dangiškąjį miestą su viena akimi, viena koja ar su viena ranka. Tada pagalvokite apie žmones, kurie keliauja į pragarą. Ar neturėtų būti atvirkščiai? Sveikas žmogus pragare? Tai yra žaismingumas. Pastarasis tokioje rimtoje temoje verčia manyti, kad Jėzus iliustruoja mokymą. Į nuodėmę reikia žiūrėti itin rimtai, kad geriau jau netekti rankos, kojos ar akies, nei nusidėti.

Kalbant apie pragarą, ne pastarojo liepsnos yra amžinos, o jo padariniai. „Dievas taip pamilo pasaulį, jog atidavė savo viengimį Sūnų, kad kiekvienas, kuris Jį tiki, nepražūtų, bet turėtų amžinąjį gyvenimą“ (Jn 3, 16). Pražuvusieji nedega amžinai; vietoj to jie pražūsta amžiams – didelis skirtumas!