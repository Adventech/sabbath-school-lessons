---
title:  Tolesniam tyrinėjimui
date:   06/09/2024
---

(E. Vait, Su meile iš Dangaus, 2011, p. 581–590).

Pasaulyje daug įvykių labai kelia nerimą. Žmonės tikrai bijo to, kas vyksta. Kaip mes, septintosios dienos adventistai, turėdami savotišką „išankstinį įvykių vaizdą“, galime juo pasinaudoti parodydami žmonėms mūsų viltį Jėzuje ir Jo atėjimo pažadą?

„Kadangi mes nežinome tikslaus Jo atėjimo meto, mums įsakyta budėti. ‘Laimingi tarnai, kuriuos sugrįžęs šeimininkas ras budinčius’ (Lk 12, 37). Tie, kurie laukia Viešpaties, negaišta laiko tuščiai. Kristaus laukimas skatina žmones bijoti Viešpaties ir Jo teismų už nuodėmes. Jie turi suprasti, kokia didžiulė nuodėmė atstumti Jo siūlomą gailestingumą. Tie, kurie budi laukdami Viešpaties, nuskaistina savo sielas paklusnumu tiesai. Akylą budėjimą jie derina su nuoširdžiu darbavimusi. Žinodami, kad Viešpats jau prie slenksčio, jie tuo labiau trokšta bendradarbiauti su dangiškomis būtybėmis gelbėjant sielas. Šie ištikimi  ir išmintingi tarnai ‘deramu laiku’ maitina Viešpaties šeimą (žr. Lk 12, 42;). Jie skelbia tiesą, kuri dabar itin aktuali. Kaip Henochas, Nojus, Abraomas ir Mozė skelbė tiesą savo metui, taip Kristaus tarnai nūnai ypatingai perspėja savo kartą (E. Vait, Su meile iš Dangaus, 2011, p. 588).

**Klausimai aptarimui:**

`1. Viena yra duoti Viešpaties darbui, kita – aukoti. Koks čia skirtumas ir kodėl jis svarbus?`

`2. Kodėl Dievas neužkirto kelio Jo tautos persekiojimui per šimtmečius ir šiandieniniame pasaulyje? Kaip didžiosios kovos tema mums šiek tiek padeda suprasti, kodėl vyksta persekiojimai?`

`3. Kokie Kristaus atėjimo ženklai jums ypač ryškūs dabartiniame pasaulyje?`

`4. Pagalvokite apie mirusiųjų būseną ir tai, kad mirusieji miega tol, kol grįš Kristus. Žmonės mirdami užmerkia akis, o kokia kita jų sąmoninga mintis? Kaip šis supratimas padeda mums suvokti, kad kiekvienam žmogui individualiai Kristaus atėjimas visada yra labai arti?`