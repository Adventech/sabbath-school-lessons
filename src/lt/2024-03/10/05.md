---
title:  Suspaudimas
date:   04/09/2024
---

`5. Perskaitykite Mk 13, 19. Ką reiškia ši eilutė?`

Mk 13, 14, kalbant apie sunaikinimo pabaisą, yra atskaitos taškas visam šiam skyriui (žr. III dalį). Mk 13, 19 taip pat žymi perėjimą. Čia minimas nuo pasaulio sukūrimo neprilygstamas suspaudimas. Tai reiškia didesnį ar platesnį persekiojimą už tą, kuris vyko žlugus Jeruzalei. Mk 13, 19 taip pat vartojamas būsimasis laikas, nusakant įvykius po Jėzaus laikų.

Kaip Mk 13, 14 atkartoja Danieliaus 9 pranašystę, Mk 13, 19–23 paminėtas didis persekiojimas atkartoja Danieliaus 7 ir 8 pranašystes, kur mažojo rago galia persekioja Dievo tautą vieną laikotarpį, du laikotarpius ir pusę laikotarpio (Dan 7, 25). Šis pranašiškas 1260 dienų laikotarpis yra lygus 1260 metų (Sk 14, 34; Ez 4, 6). Šis laikotarpis tęsėsi nuo 538 m. prieš Kristų iki 1798 m. po Kristaus. 1798 m. po Kristaus Napoleonas siuntė savo generolą paimti į nelaisvę popiežių. Per šį 1260 metų laikotarpį mažojo rago galia persekiojo ir žudė tuos, kurie nesutiko su jos bažnytine valdymo sistema.

`6. Perskaitykite Mk 13, 20–23. Kokią viltį Dievas siūlo savo tautai persekiojimo metu ir kokį perspėjimą duoda jiems šiam laikotarpiui pasibaigus?`

Mk 13, 20 kalbama apie persekiojimų sutrumpinimą dėl Dievo tautos. Istoriškai persekiojimų laužų sumažėjo po protestantų reformaci-

jos ir sutrumpėjo sunkumų laikotarpis. Mažojo rago galiai menkstant, prie reformų prisijungė daugiau žmonių. Tačiau, kaip moko Apreiškimo 13 pranašystė, mažasis ragas vėl atgaus galią.

`7. Mk 13, 21–23 Jėzus įspėjo dėl kitos grėsmės – netikrų pranašų ir netikrų Kristų, kurie pasirodys prieš Jam sugrįžtant. Jėzus įspėjo savo sekėjus saugotis jų.`

Tuo metu, kai Jėzus įspėjo dėl netikrų Kristų, Jo judėjimas buvo vos prasidėjęs, tačiau Jis pateikė nuostabią pranašystę, kuri išsipildė (net ir šiandien kai kurie žmonės teigia esantys Jėzus). 

`Kaip ši pranašystė turėtų padidinti mūsų pasitikėjimą Dievo Žodžiu?`