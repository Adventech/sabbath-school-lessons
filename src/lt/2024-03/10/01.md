---
title:  Paskutinės dienos
date:   31/08/2024
---

### Šios savaitės tyrinėjimui skaitykite:
Mk 12, 41–44; Mk 13, 1–32; Dan 9, 24–27; Dan 7, 25; 1 Tes 4, 13–18.

> <p>Įsimintina eilutė:</p>
> Tada žmonės pamatys Žmogaus Sūnų, ateinantį debesyse su didžia galia ir šlove. Jis pasiųs angelus, ir tie surinks Jo išrinktuosius iš visų keturių šalių, nuo žemės pakraščių iki dangaus tolybių“ (Mk 13, 26–27).

Šios savaitės tema prasideda labai trumpu pasakojimu Morkaus 12 pabaigoje, kur Jėzus išsamiai išnagrinėjo mažą našlės poelgį. Tačiau pagrindinė šios savaitės temos dalis yra susijusi su Morkaus 13, stulbinančia pranašyste apie Jeruzalės šventyklos likimą ir kt. Šis skyrius, kartu su paralelėmis Mato 24 ir Luko 21, pasakoja apie Jeruzalės žlugimą ir ne tik, net apie pasaulio pabaigą.

Morkaus 13 aiškiai pasakyta, kad pranašystė tęsiasi nuo pranašo Jėzaus laikų iki pabaigos, Jo antrojo atėjimo. Tai „istorinis paskutiniųjų laikų pranašystės aiškinimas“, priešingai bandymui šias pranašystes pritaikyti praeičiai arba tolimai ateičiai.

Kaip ir daugelis Jėzaus mokymų evangelijoje pagal Morkų, Viešpaties nurodymai yra atsakymas į Jo mokinių klausimus arba nesupratimą. Šie klausimai ar nesupratimai suteikė Jėzui galimybę mokyti krikščioniškam gyvenimui ir patyrimui svarbių tiesų. Jėzus ne tik išpranašavo ateitį, bet ir mokė tiek tada, tiek dabar, kaip pasiruošti būsimiems išmėginimams.