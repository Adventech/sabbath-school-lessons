---
title:  Sunaikinimo pabaisa
date:   03/09/2024
---

`3. Perskaitykite Mk 13, 14–18. Kokią užuominą pateikė Jėzus, išdėstydamas, ką reiškia sunaikinimo pabaisa?`

Pagrindinė Jėzaus mintis, susijusi su Jeruzalės nuniokojimu, užrašyta Mk 13, 14. Jis minėjo „sunaikinimo pabaisą“. Viešpats sakė: „Skaitytojas teįsidėmi!“ Šiais žodžiais Jėzus nukreipė mokinius į Danieliaus knygą. Šis terminas užrašytas Dan 9, 27; Dan 11, 31 ir Dan 12, 11, lygiagrečiai Dan 8, 13.

`4. Perskaitykite Dan 9, 26–27. Kas yra Pateptasis, ir kas yra ateisiantis vadas?`

„Pateptasis“ Dan 9, 26 – tai hebrajiškas žodis māšiaḥ, Mesijas. Atidžiai ištyrinėjus Dan 9, 24–27 aišku, kad šis Pateptasis reiškia Jėzaus Kristaus atėjimą. Bet kas yra ateisiantis vadas, kuris sunaikins Jeruzalės miestą? Jeruzalę sunaikino romėnų generolas Titas. Taigi atrodo logiška, kad jis yra ateisiantis vadas, paminėtas Dan 9, 26–27. Šie du asmenys yra susiję, nes elgesys su Mesiju reiškė miesto pražūtį.

Tačiau apie ką kalbėjo Jėzus, nurodydamas į Danieliaus knygą, ir minėdamas „sunaikinimo pabaisą“? Deja, daugelis tyrinėtojų mano, kad ši pabaisa reiškia Antiocho Epifano šventyklos išniekinimą antrajame amžiuje prieš Kristų. Vis dėlto tai nesuderinama. Jėzus „sunaikinimo pabaisą“ apibūdina kaip įvykius po Jo paties čia praleisto laiko, todėl vargu ar tai galėtų būti susiję su tuo, kas įvyko du šimtmečius prieš Kristaus žemiškąją tarnystę.

Vietoj to, sunaikinimo pabaisa greičiausiai reiškia romėnų pagoniškų papročių įvedimą Izraelyje per Jeruzalės apgultį 60-ųjų pabaigoje. Tai buvo ženklas krikščionims bėgti, ką jie ir padarė.

`Kaip Jėzus išpranašavo, Jeruzalė griuvo. Kaip galime išmokti pasitikėti Juo ir visomis Šventojo Rašto pranašystėmis?`