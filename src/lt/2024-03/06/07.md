---
title:  Tolesniam tyrinėjimui
date:   09/08/2024
---

E. Vait, Su meile iš Dangaus, 2011, p. 372–378.

„Kaip plačiai ši subtili, apgaulinga nuodėmė paplitusi tarp mūsų – Viešpaties sekėjų – ir šiandien, kaip senovėje! Kaip dažnai mūsų tarnavimą Kristui, mūsų bendravimą vienas su kitu bjauroja slaptas troškimas išaukštinti save! Kaip greitai gimsta noras įtikti sau ir žmonių palankumo ilgėjimasis! Būtent meilė sau, troškimas rasti lengvesnį kelią nei paskyrė Dievas, skatina Dievo nurodymus pakeisti žmonių sukurtomis teorijomis ir tradicijomis. Kristus perspėjo savo mokinius: ‘Žiūrėkite, saugokitės fariziejų raugo“.

Kristaus religija yra įsikūnijęs nuoširdumas. Uolumas dėl Dievo šlovės – Šventosios Dvasios įdiegtas motyvas; tik Jos veikimas gali pažadinti šį motyvą. Tik Dievo galia gali įveikti norą ieškoti sau naudos ir veidmainystę. Šį permaina – Jo veikimo ženklas. Kai mūsų priimtasis tikėjimas sugriauna savanaudiškumą ir apsimetinėjimus, kai jis paskatina ieškoti ne savo, o Dievo šlovės, galime žinoti, jog viskas gerai. ‘Tėve, pašlovink savo vardą!’ (Jn 12, 28) – tokia buvo pagrindinė Kristaus gyvenimo gaida, ir jeigu seksime Jį, tai bus ir mūsų pagrindinė gyvenimo gaida. Jie liepa mums ‘taip vaikščioti, kaip ir Jis vaikščiojo’ ir iš to patirti, ‘jog esame Jį pažinę, kad laikomės Jo įsakymų’“ (1 Jn 2, 6. 3) (E. Vait, Su meile iš Dangaus, 2011, p. 377.).


**Klausimai aptarimui:**

`1. Kokie krikščioniški papročiai padeda išlaikyti širdį tyrą?`

`2. Kas jūsų bendruomenėje yra „nešvarūs“? Ką galite padaryti, kad priartintumėte juos prie Evangelijos?`

`3. Kartu su klase apmąstykite, ką galite padaryti, kad būtų galima paprastais būdais dalytis Evangelija su jūsų kaimynais.`

`4. Perskaitykite Mk 8, 1–10, apie 4000 pamaitinimą. Kokį skirtumą šių eilučių aiškinimui lemia tai, kad minia greičiausiai buvo pagonys? Kodėl tai apskritai neturėtų nulemti jokio skirtumo?`

`5. Kaip galime uoliai saugotis nuo įgimto noro, būdingo visoms puolusioms būtybėms, išaukštinti save?`