---
title:  Iš išorės į vidų
date:   03/08/2024
---

### Šios savaitės tyrinėjimui skaitykite:
Mk 7; Iz 29, 13; Iš 20, 12; Mk 8, 11–21.

> <p>Įsimintina eilutė:</p>
> „Nėra nieko, kas, iš lauko įėjęs į žmogų, galėtų jį sutepti. Žmogų sutepa vien tai, kas iš žmogaus išeina“ (Mk 7, 15).

Šią savaitę tyrinėsime Morkaus 7 ir Morkaus 8 pradžią. Morkaus 7 pradžioje Jėzus sukėlė ginčus, atmetęs religinius papročius. Tačiau Jis tai darė tokiu būdu, kuris stulbinančiai tinka šiandieniniam krikščioniškam gyvenimui.

Tada Jėzus užminė mįslę, atvėrusią duris tikram supratimui, susijusiam su tikėjimo esme.

Po to Jis nukeliavo į Tyro ir Sidono sritį ir ten susitiko su moterimi, kuri vienintelė evangelijose laimėjo ginčą su Jėzumi. Jo susitikimas su ja buvo neįprastas, o po juo slypi keli slapti pokalbiai, kuriuos moteris perprato ir dėka jos tikėjimo Jėzus patenkino jos prašymą.

Morkaus 7, su dar vienu išgydymu, atskleidžia svarbią tiesą – kad ir kokie įspūdingi būtų stebuklai, vien jų dažnai nepakanka, jog širdis priimtų tiesą. Galų gale, kuo stebuklai pasitarnavo religiniams vadovams, kurie buvo linkę atstumti Jėzų?

Tyrinėdami Morkaus 8 atkreipsime dėmesį į duonos kaip mokymo ir papročių simbolio reikšmę. Šiuose pasakojimuose yra puikių pamokų, susijusių su religinio gyvenimo prasme ir papročiais.