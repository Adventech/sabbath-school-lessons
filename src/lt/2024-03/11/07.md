---
title:  Tolesniam tyrinėjimui
date:   13/09/2024
---

E. Vait, Su meile iš Dangaus, 2011, p. 646-669.

„Petrui ką tik taip niekingai prisiekus ir gaidžio giedojimui vis dar skambant ausyse, Gelbėtojas nusigręžė nuo savo rūsčių teisėjų ir įdėmiai pažvelgė į vargšą mokinį. Tuo pat metu Petro akys irgi nukrypo į Mokytoją. Tame švelniame veide jis įžvelgė tik didžiulį gailestį bei liūdesį ir nė lašo pykčio.

Šio išblyškusio, kenčiančio veido, virpančių lūpų, gailestingo ir atlaidaus žvilgsnio vaizdas pervėrė Petro širdį kaip strėlė. Prabudo jo sąžinė. Atgijo atmintis. Petras prisiminė vos prieš kelias valandas savo duotą pažadą, kad eitų su Viešpačiu ir į kalėjimą, ir į mirtį. Prisiminė, kaip jis susikrimto, kai Gelbėtojas aukštutiniame kambaryje pasakė, kad jis per vieną naktį Jo triskart išsižadės. Petras buvo ką tik pareiškęs, jog nepažįsta Jėzaus, bet dabar jis su širdgėla suprato, kaip gerai Viešpats jį pažįsta, kaip tiksliai permatė jo širdį ir klastą joje, apie kurią net jis pats nežinojo“ (E. Vait, Su meile iš Dangaus, 2011, p. 658).

**Klausimai aptarimui:**

`1. Kaip, tiesiog skaitydami tai, ką Jėzus išpranašavo Mk 14, 9, matome išsipildžius kitą Jėzaus pranašystę, kurios išsipildymas itin mažai tikėtinas, atsižvelgiant į aplinkybes, kuriomis ši pranašystė buvo pasakyta?`

`2. Palyginkite Judą ir Petrą. Kuo jie buvo panašūs ir kuo skyrėsi pasakojime apie Jėzaus kentėjimą?`

`3. Aptarkite Viešpaties vakarienės reikšmę. Kaip galime ją labiau įprasminti savo bendruomenėje ir įtraukti į jos šventimą daugiau narių?`

`4. Aptarkite tai, kad Dievo atsakymas į Jėzaus maldą Getsemanėje buvo – „ne“. Ką reiškia, kai Dievas mums sako „ne“?`

`5. Nors Petras labai nuvylė Jėzų išsižadėjimu, Jėzus jo neatstūmė. Kokią viltį čia galite įžvelgti sau?`