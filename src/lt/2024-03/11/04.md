---
title:  Getsemanė
date:   10/09/2024
---

`3. Perskaitykite Mk 14, 32–42. Ko Jėzus meldė Getsemanėje ir kaip į maldą buvo atsakyta?`

Palikdamas sienomis aptvertą Jeruzalės miestą, kuriame valgė Paschos vakarienę, Jėzus su mokiniais ėjo per Kidrono slėnį į sodą Alyvų kalno šlaituose. Pavadinimas Getsemanė reiškia aliejaus spaudyklą, parodant, kad netoliese buvo spaudžiamas alyvuogių aliejaus. Tiksli vieta nežinoma, nes romėnai iškirto visus medžius Alyvų kalne per apgultį 70 m. po Kristaus.

Įžengęs į sodą, Jėzus paliko ten savo mokinius, toliau ėjo tik su Petru, Jokūbu ir Jonu. Bet tada, palikęs ir šiuos tris, pats paėjėjo toliau. Šis atitolimas rodo, kad Jėzus tampa vis labiau izoliuotas ir vienišas, Jam susiduriant su būsima kančia.

Jėzus meldė, kad kančios taurė būtų paimta, bet tik tuo atveju, jei tai Dievo valia (Mk 14, 36). Jis vartojo aramėjų terminą Aba, kurį Morkus išvertė – „Tėve“. Šis terminas nereiškia „tėveli“, kaip kai kurie teigia. Vaikas į tėvą kreipdavosi – abi (žr. Raymond E. Brown, The Death of the Messiah, Anchor Bible Reference Library [New York: Doubleday, 1994], 1 t., 172 p.). Tačiau termino Aba, Tėve, vartojimas yra susijęs su glaudžiu šeimos ryšiu, kurio nereikėtų sumenkinti.

Jėzus meldė, kad būtų pašalinta kančios taurė. Tačiau Jis pasišventė Dievo valiai (plg. su Viešpaties malda Mt 6, 10). Visoje likusioje su kančia susijusio pasakojimo dalyje tampa akivaizdu, kad Dievo atsakymas į Jėzaus maldą – „Ne“. Jis nepašalins kančios taurės, nes per šį patyrimą pasauliui teikiamas išganymas.

Susidūrus su sunkumais bus drąsiau, jei turėsime draugų, kurie palaiko. Fil 4, 13 Paulius rašė, kad jis gali visa Tame, kuris jį stiprina. Daugelis pamiršta Fil 4, 14, kur apaštalas pridūrė: „Vis dėlto“. Čia parašyta: „Vis dėlto jūs gerai padarėte, bendraudami su manimi varge“. To Jėzus troško Getsemanėje. Tris kartus Jis atėjo pas savo mokinius ieškodamas paguodos. Tris kartus jie miegojo. Pabaigoje Jis pažadino juos eiti su Juo į išmėginimą. Jis buvo pasiruošęs; jie – ne.