---
title:  Kas tu?
date:   12/09/2024
---

`5. Perskaitykite Mk 14, 60–72. Palyginkite, kaip Jėzus reagavo į įvykius, priešingai Petrui. Ko galime pasimokyti iš skirtumų?`

Mk 14, 53–59 aprašyti Jėzaus atvesdinimas į teismo tarybą (Sinedrioną) ir pirmoji teismo dalis. Tai nuvilianti veikla. Ne kartą vadovai bandė primesti Jėzui kaltinimus. Šios evangelijos rašytojas pažymi, kad liudijimas buvo melagingas ir liudijimai nesutapo.

Galiausiai vyriausiasis kunigas pakilo ir tiesiogiai kreipiasi į Jėzų. Iš pradžių Jėzus neatsakė. Tada vyriausiasis kunigas prisaikdino Jį Dievu (žr. Mt 26, 63) ir tiesiogiai paklausė, ar Jis yra Mesijas. Jėzus atvirai pripažino, kad yra, ir tada citavo Dan 7, 13–14 apie Žmogaus Sūnų, sėdintį Dievo dešinėje ir ateinantį dangaus debesyse. To vyriausiajam kunigui buvo per daug, ir jis persiplėšė drabužius, ragindamas Jėzų pasmerkti, o taryba nedelsdama taip ir padarė. Vadovai pradėjo gėdinti Jėzų, apspjaudydami Jį, uždengdami Jo veidą, mušdami Jį ir ragindami pranašauti.

Kol Jėzus viduje buvo teisiamas ir ištikimai liudijo, Petras buvo lauke ir melavo. Tai šeštas ir paskutinis evangelijos pagal Morkų dvipusis pasakojimas, ir čia ypač ryški ironija. Štai dvi priešingai be- sielgiančios asmenybės, Jėzus ir Petras. Jėzus ištikimai liudijo, Petras – melavo. Tris kartus Petrui prikaišiojo tarnaitė arba pašaliečiai, ir kiekvieną kartą jis neigė sąsają su Jėzumi, net dievagodamasis ir prisiekinėdamas.

Būtent šiuo metu antrą kartą pragydo gaidys, ir Petras staiga prisiminė Jėzaus pranašystę, kad tą pačią naktį jis tris kartus išsigins savo Viešpaties. Jis palūžo ir verkė. Štai stulbinanti ironija – Jo teismo pabaigoje Jėzui dangstomas veidas, Jam smogiama į veidą ir Jam liepiama pranašauti! Taip buvo siekiama iš Jo pasityčioti, nes Jis nematė, kas Jam smogė. Tačiau tuo metu, kai jie tai darė, Petras išsigynė Jėzaus žemiau esančiame kieme, išpildydamas vieną iš Jėzaus pranašysčių. Taigi išsigindamas Jėzaus Petras parodė, kad Jėzus yra Mesijas.

`Kokiais vilties žodžiais paguostumėte žmogų, kuris, nors ir nori sekti Jėzumi, kartais jam nepavyksta to padaryti? Kuriam iš mūsų kartais nepavykdavo sekti Jėzumi laikantis Jo valios?`