---
title:  Tolesniam tyrinėjimui
date:   20/09/2024
---

E. Vait, Su meile iš Dangaus, 2011, p. 670–712.

„Pilotas troško išvaduoti Jėzų. Bet jis matė, jog negalės to padaryti išsaugodamas savo paties postą bei garbę. Užuot praradęs pasaulietišką valdžią, jis nusprendė paaukoti nekaltojo gyvybę. Kaip daugelis, kad išvengtų netekčių ar kančių, aukoja principus! Sąžinė ir pareiga liepia daryti viena, bet savi interesai – ką kita. Galinga srovė nuneša neteisinga linkme, ir tas, kuris eina į kompromisą su blogiu, panardinamas į juodžiausią kaltės tamsą“ (E. Vait, Su meile iš Dangaus, 2011, p. 686).

„Ant Kristaus, kaip mūsų pakaito ir garanto, buvo užkrautos visų mūsų nedorybės. Jis buvo laikomas nusidėjėliu, kad galėtų atpirkti mus iš Įstatymo pasmerkimo. Jo širdį slėgė visų Adomo palikuonių kaltės. Dievo rūstybė dėl nuodėmės, didžiulis Jo nepasitenkinimas nedorybe pripildė Jo Sūnaus sielą siaubo. Visą savo gyvenimą Kristus skelbė nupuolusiam pasauliui Gerąją naujieną apie savo Tėvo gailestingumą ir atlaidžią meilę. Didžiausių nusidėjėlių išgelbėjimas buvo pagrindinė Jo pamokslų tema. Bet dabar slegiamas neapsakomos kaltės, Jis nebegalėjo matyti sutaikančio Tėvo veido. Užjaučiančio dieviškojo žvilgsnio atsitraukimas nuo Išgelbėtojo šią didžiausio sielvarto valandą pervėrė Jo širdį gėla, kurios žmogus niekada iki galo nesupras. Ši kančia buvo tokia didžiulė, kad fizinių skausmų Jis bemaž nejuto“ (E. Vait, Su meile iš Dangaus, 2011, p. 700).

**Klausimai aptarimui:**

`1. Pažiūrėkite, kokia esminė E. Vait buvo pavadavimo teologija (ir Raštui; žr., pavyzdžiui, Izaijo 53). Kodėl bet kokia teologija, kaip nors menkinanti esminį pavadavimo vaidmenį ir Kristaus mirtį už mus, sumokant bausmės kainą už mūsų nuodėmes, yra klaidinanti teologija?`

`2. Kas yra „Barabas“ šiandieniniame pasaulyje, kurio prašoma vietoj Jėzaus?`

`3. Ką pasakojimas apie Juozapą iš Arimatėjos mums turėtų pasakyti apie tai, kaip negalima spręsti dėl išvaizdos?`

`4. Perskaitykite Dan 9, 24–27. Kodėl turėtumėte sugebėti paaiškinti šią Rašto vietą kiekvienam, kas klausia? Ar jūs galite ją paaiškinti?`