---
title:  Nuteistas ir nukryžiuotas
date:   14/09/2024
---

### Šios savaitės tyrinėjimui skaitykite:
Morkaus 15; Lk 13, 1; Ps 22, 19; Jn 20, 24–29; Jn 1, 1–3; Dan 9, 24–27.

> <p>Įsimintina eilutė:</p>
> „Devintą valandą Jėzus garsiai sušuko: Eloji, Eloji, lema sabachtani? Tai reiškia: Mano Dieve, Mano Dieve, kodėl Mane apleidai?!“ (Mk 15, 34)

Morkaus 15 yra kančios pasakojimo šerdis. Čia aprašytas Jėzaus teismas, Jo pasmerkimas, kareivių patyčios, Jo nukryžiavimas, o vėliau – Jo mirtis ir palaidojimas. Įvykiai šiame skyriuje pateikiami aiškiai ir greičiausiai todėl, kad tas, kuris rašė, leido faktams kalbėti už save.

Šiame skyriuje svarbų vaidmenį atlieka ironija. Dėl to naudinga aiškiai apibrėžti, kas yra ironija.

Ironiją dažnai sudaro trys dalys: (1) du prasmės lygiai, (2) du lygiai priešpastatyti vienas kitam arba nederinami vienas su kitu ir (3) kažkas nesuprantantis ironijos, nepripažįstantis, kas vyksta ir nesuvokiantis, kad jam teks patirti padarinius.

Šią savaitę, pradedant Piloto klausimu: „Ar Tu esi žydų karalius?“, iki pašaipių kareivių, iki ženklo virš kryžiaus, iki religinių vadovų patyčių: „Kitus gelbėdavo, o pats negali išsigelbėti“, netikėto Juozapo iš Arimatėjos pasirodymo, skyrius kupinas skausmingos ironijos, kuri vis dėlto atskleidžia galingas tiesas, susijusias su Jėzaus mirtimi ir jos reikšme.