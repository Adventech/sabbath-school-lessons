---
title:  Dievo apleistas
date:   18/09/2024
---

`4. Perskaitykite Mk 15, 33–41. Kokie vieninteliai ant kryžiaus ištarti Jėzaus žodžiai užrašyti Evangelijoje? Ką galiausiai mums visiems reiškia Kristaus mirtis?`

Evangelijoje pagal Morkų kryžius pristatomas kaip labai tamsi vieta tiek fizine, tiek dvasine prasme. Antgamtinė tamsa apgaubė Golgotą nuo to penktadienio vidurdienio iki maždaug 15 val. „Šeštai valandai atėjus, visą kraštą apgaubė tamsa iki devintos valandos“ (Mk 15, 33).

Jėzaus žodžiai ant kryžiaus vadinami „Apleidimo rauda“, kai Jis meldėsi, šaukėsi Dievo, klausdamas, kodėl Jis buvo apleistas. Jis citavo Ps 22, 2. Tos pačios psalmės nuorodos užrašytos Mk 15, 24. 29, mokant, kad Šventasis Raštas išsipildo ir Jėzui mirštant. Net žmonių piktuose sąmoksluose pildosi Dievo valia.

Jėzaus žodžiai ant kryžiaus užrašyti aramėjų kalba kartu su vertimu. „Mano Dieve, Mano Dieve“ – „Eloi, Eloi“ (aramėjų kalba – „elahi“). Būtų lengva galvoti, kad Jėzus šaukėsi Elijo (aramėjų k. „eliyah“ – „Dievas Mano VIEŠPATS“). Tai klaida, kurią padarė kai kurie stebėtojai.

Šiose eilutėse stebina lygiagretumas Jėzaus krikštui Mk 1, 9–11.

| Krikštas: Mk 1, 9–11 | Kryžius: Mk 15, 34–39 | |----------------------|----------------------| | Jonas pakrikštijo Jėzų. | Jėzaus krikštas (plg. Mk 10, 38) | | Jonas (Elijo simbolis žr. Mk 9, 11–13) | Šaukimasis Elijo | | Prasivėręs dangus | Uždangos perplyšimas | | Dvasia (pneuma) | Jėzus atidavė dvasią (expneō) | | Dievo balsas – „Mylimasis Sūnus.“ | Šimtininkas pasakė – „Dievo Sūnus.“ |


Šios paralelės rodo, kad Jėzaus krikštas Morkaus 1 yra Jo tarnystės pradžia, kaip pranašauta Dan 9, 24–27, Morkaus 15 įvykiai prie kryžiaus yra Jo tarnystės kulminacija arba tikslas, Jam mirštant kaip išpirkai už daugelį (Mk 10, 45). Jėzaus mirtis ant kryžiaus taip pat išpildo dalį Dan 9, 24–27 pranašystės. Šventyklos uždangos perplyšimas (Mk 15, 38) rodo aukojimo sistemos išsipildymą, kai simbolis atitinka tikrovę, ir prasideda naujas išganymo istorijos etapas.

`Nepaisant piktų žmonijos planų, Dievo tikslai išsipildė. Kodėl tai turėtų padėti mums suprasti, jog nepaisant to, kas vyksta aplinkui, vis tiek galime pasikliauti Dievu ir žinoti, kad Jo gerumas galiausiai nugalės?`