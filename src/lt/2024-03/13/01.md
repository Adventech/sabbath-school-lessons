---
title:  Prisikėlęs Viešpats
date:   21/09/2024
---

### Šios savaitės tyrinėjimui skaitykite:
Mk 15, 42–47; Mk 16; Kol 2, 10–12; 1 Kor 15, 1–8; Dan 9, 24–27; Jn 20, 11–18.

> <p>Įsimintina eilutė:</p>
> „Bet jis joms tarė: Nenusigąskite! Jūs ieškote nukryžiuotojo Jėzaus Nazarėno. Jis prisikėlė, Jo čia nebėra. Štai vieta, kur Jį buvo paguldę“ (Mk 16, 6).

Jėzaus nukryžiavimas sužlugdė Jo mokinių viltis ir tikėjimą. Jiems tai buvo tamsus savaitgalis, nes jie ne tik sielojosi dėl savo Mokytojo mirties, bet ir bijojo dėl savo gyvybės (Jn 20, 19).

Morkaus 16, paskutiniame šios evangelijos skyriuje, pažvelgsime į tai, kas vyko po Jo mirties.

Pirmiausia pažvelgsime į Jėzaus prisikėlimo laiką ir kodėl moterys tą sekmadienio rytą atėjo prie kapo. Adventistai kartais vengia prisikėlimo ryto, nes jis netinkamai naudojamas sekmadienio šventimui palaikyti. Vietoj to pamatysime, kaip galime džiaugtis sekmadienio prisikėlimu, nepaisant klaidingos teologijos, kuri, deja, kilo būtent iš čia.

Antra, šios savaitės tyrinėjimas paaiškins pirmąsias Morkaus 16 eilutes, susiejant šiuos žodžius su tema, pasikartojančia visoje šioje evangelijoje. II ir III dalyje bus nagrinėjamos šios sąvokos.

Trečia, baigiantis savaitei, IV ir V dalyje tyrinėsime likusį Morkaus 16 skyrių ir apsvarstysime, kokią misiją jis mums kelia. Šis tyrinėjimas baigsis iššūkiu evangelijos pagal Morkų skaitytojui skelbti Evangeliją visame pasaulyje.