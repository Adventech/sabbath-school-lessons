---
title:  Tolesniam tyrinėjimui
date:   27/09/2024
---

E. Vait, Su meile iš Dangaus, 2011, p. 724–730; p. 757–768.

„Tikinčiajam Kristus yra prisikėlimas ir gyvenimas. Per mūsų Gelbėtoją sugrąžinamas gyvenimas, kuris buvo prarastas dėl nuodėmės; mat Jis savo gyvybe gali atgaivinti ką panorėjęs. Jam suteikta teisė dovanoti nemirtingumą. Gyvybę, kurią Jis paaukojo būdamas žmogumi, Jis atsiėmė ir dabar teikia žmonijai. Jis pasakė: ‘Aš atėjau, kad žmonės turėtų gyvenimą, kad apsčiai jo turėtų’; ‘O kas gers vandenį, kurį Aš duosiu, tas nebetrokš per amžius, ir vanduo, kurį jam duosiu, taps jame versme vandens, trykštančiojo į amžinąjį gyvenimą’; ‘Kas valgo Mano kūną ir geria Mano kraują, tas turi amžinąjį gyvenimą, ir Aš jį prikelsiu paskutiniąją dieną’ (Jn 10, 10; 4, 14; 6, 54). Tikinčiajam mirtis yra mažareikšmis dalykas. Kristus kalba apie ją kaip apie trumpą mirksnį. ‘Kas laikysis Mano žodžio, neragaus mirties per amžius’. Krikščioniui mirtis yra tik miegas, ramybės ir tamsos valandėlė. Su Kristumi Dieve slypi gyvybė, ir ‘kai apsireikš Kristus – jūsų gyvastis, su Juo ir jūs pasirodysite šlovingi’ (Jn 8, 51–52; Kol 3, 4)“ (E. Vait, Su meile iš Dangaus, 2011, p. 729).

Net istorikai ateistai, negalintys priimti prisikėlimo tikrovės, pripažįsta ne tik tai, kad Jėzus buvo nužudytas, bet ir tai, kad po Jo mirties daug žmonių teigė matę prisikėlusį Kristų, ir dėl to jie sudarė branduolį to, kas tapo krikščionių Bažnyčia. Kai kurie, bandydami paaiškinti tokį tvirtinimą, sakė, kad Jėzus turėjo brolį dvynį arba kad pirmieji mokiniai haliucinavo manydami, jog matė Jėzų. Kiti sakė, kad Jėzus iš tikrųjų niekada nemirė, tik nualpo, o vėliau atgavo sąmonę. Kitas asmuo teigė, kad ateiviai nusileido ir paėmė kūną. Norėdami suprasti, kodėl visi šie argumentai nepasitvirtina, skaitykite Clifford Goldstein, Risen: Finding Hope in the Empty Tomb (Nampa, Aidahas: Pacific Press, 2021).

**Klausimai aptarimui:**

`1. Kodėl mokiniai meluotų apie Jėzaus prisikėlimą? Iš visko, kas mums žinoma, jie susidūrė su neapykanta, atskyrimu ir persekiojimu dėl savo tikėjimo. Ką jie būtų laimėję prasimanydami šį pasakojimą?`

`2. Kokie Jėzaus prisikėlimo įrodymai jums įtikinamiausi? Pasidalykite savo argumentais klasėje.`

`3. Apmąstykite didžią viltį, kurią mums teikia Jėzaus prisikėlimas. Perskaitykite 1 Korintiečiams 15. Kiek Pauliui svarbus Jėzaus prisikėlimas?`