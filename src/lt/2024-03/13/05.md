---
title:  Pasirodymas Marijai ir kitiems
date:   25/09/2024
---

`5. Perskaitykite Mk 16, 9–20. Ką šios eilutės prideda prie prisikėlimo pasakojimo?`

Beveik visos Mk 16, 9–20 eilutės turi paralelių su kitomis Naujojo Testamento ištraukomis – Marija Magdalena prie kapo matė Jėzų (Mt 28, 1. 9–10; Jn 20, 11–18; plg. Lk 8, 2); du mokiniai matė Jį kaime (Lk 24, 13–35); vienuolikai pavedama skelbti (Mt 28, 16–20; Lk 24, 36–49; Jn 20, 19–23).

Jėzų gyvą pirmoji pamatė Marija Magdalena (Jn 20, 11–18). Kitos moterys taip pat matė Jį (Mt 28, 8–10). Svarbu tai, kad pirmosios prisikėlusį Viešpatį pamatė moterys. Kadangi senovės pasaulyje moterys neužėmė aukštos liudininkų padėties, jei šis pasakojimas būtų išgalvotas, daug didesnė tikimybė, jog pirmaisiais liudininkais būtų įvardyti vyrai. Tačiau liudininkai ne vyrai, ne Vienuolika, o moteris. Ji ėjo pranešti mokiniams gerosios naujienos, tačiau nestebina, kad jie netikėjo jos liudijimu, greičiausiai dėl to, kad jis atrodė fantastiškas ir, deja, Marija buvo moteris.

Jėzaus prisikėlimo pasakojimo apologetai pasinaudojo šiuo faktu, kad moterys pirmosios pamatė Jėzų, kaip galingu šio pasakojimo teisingumo įrodymu.

`6. Kas įvyko Mk 16, 14, kas būtų nesąmonė, jei šis pasakojimas būtų pramanytas?`

Jei jie šį pasakojimą būtų išsigalvoję, kodėl jie save taip blogai nupasakotų? Jėzui teko priekaištauti jiems dėl jų širdies kietumo. Evangelijos pasakojimai, pradedant Jo suėmimu iki Jo pasirodymų po prisikėlimo, vaizduoja Jėzaus sekėjus labai neigiamai – bėgančius, išsiginančius, netikinčius ir t.t. Tai būtų nesuderinama, jei šis pasakojimas būtų išgalvotas.

Priešingai, vėlesnis jų drąsus ir nepajudinamas prisikėlusio Kristaus skelbimas ir viltis, kurią Jis teikia kiekvienam, yra galingas jų teiginių patvirtinimas.

`Kaip galime apsisaugoti, kad nepatektume į dvasinius abejonių ir netikėjimo spąstus? Kodėl turime kasdien susieti save su prisikėlusiu Kristumi?`