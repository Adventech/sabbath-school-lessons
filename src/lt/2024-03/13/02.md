---
title:  Prisikėlimo džiaugsmas
date:   22/09/2024
---

`1. Perskaitykite Mk 15, 42–16, 6. Kas čia vyksta ir kodėl šie įvykiai itin svarbūs prisikėlimo pasakojimui?`

Visi evangelijų rašytojai sutaria, kad Jėzus mirė tą dieną, kuri laikoma „Pasirengimo diena“ (Mt 27, 62; Mk 15, 42; Lk 23, 54; Jn 19, 14.31.42).  Dauguma komentatorių tai laiko nuoroda saulėlydžiui ketvirtadienį iki penktadienio saulėlydžio. Jėzus mirė vėlyvą penktadienio popietę ir buvo greitai palaidotas iki saulėlydžio.

Sabatoje (šabą) Viešpats ilsėjosi kape, ilsėjosi ir visi Jėzaus mokiniai. „O šabo dieną ilsėjosi, kaip reikalavo Įstatymas“ (Lk 23, 56), kas būtų gana keista, jei Jėzus iš tikrųjų, bent jau jų mintyse, būtų sumenkinęs pareigą laikytis ketvirtojo įsakymo.

Penktadienio vakarą (Pasirengimo dienos )moterys pirko kvepalų, o sekmadienio (pirmosios savaitės dienos) rytą nuėjo prie kapo, norėdamos užbaigti įprastą laidojimui darbą. Žinoma, Jėzaus ten nebebuvo!

Jau antrojo amžiaus krikščionys sureikšmino tai, kad Jėzus prisikėlė sekmadienį. Tai virto sekmadienio šventimo pagrindu. Bet ar to moko Naujasis Testamentas?

`2. Perskaitykite Kol 2, 10–12. Kas Naujajame Testamente įamžina Jėzaus prisikėlimą?`

Rašte nė vienu žodžiu neužsimenama apie sekmadienio šventimą kaip prisikėlimo atminimą. Prisikėlimą įamžina krikštas. „Taigi krikštu mes esame kartu su Juo palaidoti mirtyje, kad kaip Jėzus buvo prikeltas iš numirusių Tėvo šlovinga galia, taip ir mes pradėtume gyventi atnaujintą gyvenimą“ (Rom 6, 4).

Nepaisant klaidinančios teologijos dėl sekmadienio šventimo, kaip adventistai turime džiaugtis Jėzaus prisikėlimu sekmadienio rytą. Savo mirtimi ir prisikėlimu Jėzus nugalėjo mirtį, o Jo prisikėlimas mums yra garantija.

`„Šlovė Dievui, mūsų Viešpaties Jėzaus Kristaus Tėvui, kuris iš savo didžio gailestingumo Jėzaus Kristaus prisikėlimu iš numirusių yra atgimdęs mus gyvai vilčiai“ (1 Pt 1, 3). Pažvelkite, koks Petras buvo užtikrintas Jėzaus prisikėlimu. Kaip mes galime būti tokie pat užtikrinti?`