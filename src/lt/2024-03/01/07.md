---
title:  Tolesniam tyrinėjimui
date:   05/07/2024
---

E. Vait, Su meile iš Dangaus, 2011, p. 76–87; Apaštalų darbai, p. 124–131. Įdomu, kad pirmojo angelo žinia Apr 14, 6–7 yra lygiagreti Jėzaus Evangelijos žiniai Mk 1, 15. Pirmasis angelas atneša amžinąją Evangeliją pasauliui paskutinėmis dienomis, ruošiantis Antrajam atėjimui. Kaip ir Jėzaus žinia, šio angelo evangeliją paskutiniaisiais laikais sudaro tie patys trys elementai, kaip pateikta lentelėje:

| Morkaus 1                             | Kategorija         | Apreiškimo 14       |
|---------------------------------------|--------------------|---------------------|
| Pranašystės išsipildymo laikas (Danielius 9) | Laiko pranašystė   | Teismo valanda (Danielius 7;8) |
| Karalystė priartino                  | Sandoros pažadas   | Amžinoji Evangelija |
| Atgailaukite, tikekite               | Kvietimas mokinystei | Bijokite Dievo ir atiduokite Jam pagarbą |

Pirmojo angelo žinia skelbia teismo prieš Kristaus atėjimą pradžią, numatytą 2300 dienų pranašystėje Dan 8, 14 ir prasidėjusią 1844 m. Teismas atneša Dievo karalystę Jo persekiojamai tautai (Dan 7, 22). Pirmojo angelo raginimas bijoti, šlovinti ir garbinti Dievą yra kvietimas tapti mokiniu, paskelbtas pasauliui paskutinėmis dienomis, kai Apreiškimo 13 žvėris pristato netikrą dievą, kurio, neva, reikia bijoti, šlovinti ir garbinti.

Kaip Jėzaus žinia Morkaus 1 yra glaudžiai susijusi su Danieliaus pranašystėmis Evangelijos skelbimo pradžioje, taip ir pirmoji angelo žinia yra susijusi su Danieliaus knyga žemės istorijos pabaigoje.

**Klausimai aptarimui:**

`1. Palyginkite Joną Krikštytoją ir Jėzų Mk 1, 1–13. Kokias ypatingas pamokas galite įžvelgti jų pristatyme?`

`2. Apsvarstykite krikšto reikšmę. Perskaitykite Rom 6, 1–4; Jn 3, 1–8 ir palyginkite šias eilutes su Jėzaus krikštu Mk 1, 9–13. Kokius panašumus ir kontrastus matote? Kaip tai padeda jums aiškiau suprasti krikšto reikšmę?`

`3. Palyginkite Jėzaus Evangeliją Mk 1, 14–15 ir pirmojo angelo žinią Apr 14, 6–7. Kaip šios žinios supratimas padeda geriau suvokti jūsų misiją šiandienai?`