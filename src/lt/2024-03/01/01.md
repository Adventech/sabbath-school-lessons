---
title:  Evangelijos pradžia
date:   29/06/2024
---

### Šios savaitės tyrinėjimui skaitykite:
Apd 13, 1–5, 13; Apd 15, 36–39; Mk 1, 1–15; Iz 40, 3; Dan 9, 24–27.

> <p>Įsimintina eilutė:</p>
> „Kai Jonas buvo suimtas, Jėzus sugrįžo į Galilėją ir ėmė skelbti Dievo Evangeliją, kad atėjo metas ir prisiartino Dievo karalystė: Atsiverskite ir tikėkite Evangelija!“ (Mk 1, 14–15)

Kas parašė evangeliją pagal Morkų ir kodėl ji parašyta? Jokioje kitoje evangelijoje nėra nurodytas autoriaus vardas. Evangelijoje pagal Joną paminėtas mylimas mokinys (žr. Jn 21, 20. 24).

Kiekviena kanoninė evangelija buvo siejama arba su apaštalu (Matu, Jonu), arba su apaštalo bendražygiu. Pavyzdžiui, evangelija pagal Luką yra susieta su Pauliumi (žr. Kol 4, 14; 2 Tim 4, 11; Filem 24). Evangelija pagal Morkų – su Petru (žr. 1 Pt 5, 13).

Nors evangelijos pagal Morkų autorius tekste niekada nemini savo vardo, Ankstyvojoje Bažnyčioje buvo pripažinta, kad evangelijos pagal Morkų autorius buvo Jonas Morkus, kažkada buvęs Pauliaus ir Barnabo bendražygis (Apd 13, 2. 5), o vėliau Petro bendražygis (1 Pt 5, 13).

Šią savaitę pirmiausia sužinosime apie Morkų, susipažinsime su jo ankstyva nesėkme ir galiausiai jo pergale. Tada tyrinėsime pirmąjį evangelijos pagal Morkų skyrių, žiūrėsime, kur pasakojimas veda, ir pažvelgsime atgal, kodėl anksčiau nuvylęs, o paskui pasitikėjimą atgavęs misionierius užrašė tokį tekstą.