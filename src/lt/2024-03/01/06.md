---
title:  Jėzaus Evangelija
date:   04/07/2024
---

`8. Perskaitykite Mk 1, 14–15. Kokios yra trys Jėzaus paskelbtos Evangelijos žinios dalys?`

Morkus čia apibendrina paprastą ir tiesioginę Jėzaus žinią. Trys jos dalys įvardintos šioje lentelėje:

| Kategorija            | Turinys                             |
|-----------------------|--------------------------------------|
| Laiko pranašystė      | Laikas, kai pranašystė išsipildė     |
| Sandoros pažadas      | Dievo karalystė prisiartino          |
| Kvietimas mokinystei  | Atsivertimas ir tikėjimas Evangelija |


Laiko pranašystė, kurią pateikė Jėzus, yra Dan 9, 24–27 užrašyta 70 savaičių pranašystė. Pastaroji išsipildė Jėzui krikštijantis, kada Jis buvo pateptas Šventąja Dvasia ir pradėjo savo tarnystę (Apd 10, 38). Nuostabi 70 savaičių pranašystė pavaizduota pateiktame paveiksliuke:

![https://sabbath-school-resources-assets.adventech.io/lt/ss/2024-03/01/img.png](https://sabbath-school-resources-assets.adventech.io/lt/ss/2024-03/01/img.png)

Šioje pranašystėje viena diena prilygsta vieneriems metams (Sk 14, 34; Ez 4, 6). Ši pranašystė prasidėjo 457 m. prieš Kristų, Persijos karaliui Artakserksui paskelbus įsaką užbaigti Jeruzalės atstatymo darbus (žr. Ezros 7). Šešiasdešimt devynios pranašiškos savaitės tęsėsi iki 27 m. po Kristaus, kai Jėzus buvo pakrikštytas ir pateptas Šventąja Dvasia Jo tarnystės pradžioje. Jis bus nukryžiuotas po trejų su puse metų. Galiausiai septyniasdešimtoji savaitė baigsis 34 m. po Kristaus, kai Steponas bus užmėtytas akmenimis ir Evangelijos žinia bus pradėta skelbti ir pagonims, ir žydams. Kada paskutinį kartą tyrinėjote 70 savaičių pranašystę? Kaip šios pranašystės tyrinėjimas gali padėti sustiprinti jūsų tikėjimą ne tik Jėzumi, bet ir pranašiškojo Žodžio patikimumu?