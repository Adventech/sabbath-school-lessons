---
title:  Pasiuntinys
date:   02/07/2024
---

`5. Perskaitykite Mk 1, 1–8. Kas paminėti šiose eilutėse, ką jie sakė ir darė?`

Šiose eilutėse paminėtos trys asmenybės: Jėzus Kristus (Mk 1, 1), Dievas Tėvas (Mk 1, 2) ir Jonas Krikštytojas, pasiuntinys ir skelbėjas, kuriam tenka pagrindinis šios eilutės dalies temos dėmesys. Mk 1, 2–3 užrašyta ištrauka iš Senojo Testamento, kuria Morkus nusako, kas įvyks. Morkus citavo Iš 23, 20; Iz 40, 3 ir Mal 3, 1.

`6. Perskaitykite Iš 23, 20; Iz 40, 3 ir Mal 3, 1. Kas bendra šioms trims ištraukoms?`

Iš 23, 20 kalbama apie angelą, kurį Dievas siųs pirma Izraelio, kad nuvestų juos į Kanaaną. Iz 40, 3 kalba apie Dievą dykumoje, Jam paruoštą kelią. Mal 3, 1 kalba apie pasiuntinį, einantį pirma Viešpaties, kad paruoštų Jam kelią. Visos šios trys ištraukos kalba apie kelionę. Izaijo tekstai yra susiję su Jono Krikštytojo tarnyste, juose dėmesys taip pat tenka Viešpaties keliui. Evangelijoje pagal Morkų Viešpats Jėzus keliauja. Greitai besikeičiantis pasakojimas sustiprina šios kelionės, kuri nuves prie kryžiaus ir Jo pasiaukojančios mirties už mus, pojūtį. Tačiau daug kas turi įvykti, kol Jis pasieks kryžių. Kelionė tik prasideda, o Morkus mums viską papasakos. Atitinkant Senojo Testamento ištrauką Mk 1, 2–3, Jonas Krikštytojas ragino atgailauti, nusigręžti nuo nuodėmės ir atsigręžti į Dievą (Mk 1, 4). Apsirengęs kaip senovės pranašas Elijas (plg. su 2 Kar 1, 8), Mk 1, 7–8 Jonas kalbėjo apie Tą, kuris ateis po jo, galingesnis už jį. Jo žodžiai, kad jis nevertas atrišti Ateisiančiajam apavo dirželio, rodo jo pagarbą Jėzui.