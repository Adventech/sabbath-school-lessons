---
title:  Atstūmimas ir priėmimas
date:   31/07/2024
---

`6. Perskaitykite Mk 6, 1–6. Kodėl Jėzaus gimtojo miesto gyventojai Jį atstūmė?`

Paprastai, kai mažo miestelio žmogus tampa populiarus, grįžę namo žmonės mėgaujasi dėmesiu. Ne Nazaretas. Šiuos miestelėnus žeidė ir stebino Jėzaus kaip mokytojo ir gydytojo sėkmė. Jie sunkiai priėmė Šio dailidės tapimą mokytoju. Priešiškumą taip pat galėjo lemti tai, kad daugumą savo stebuklų Jis padarė Kafarnaume (žr. Lk 4, 23). Ir Jis jau nesutarė su savo šeima (Mk 3, 31–35).

`7. Perskaitykite Mk 6, 7–30. Kuo dvylikos apaštalų misija skiriasi nuo Jono Krikštytojo nukirsdinimo?`

Tai trečiasis evangelijos pagal Morkų dvilypis pasakojimas (žr. trečią temą). Dvylikos misija visur nunešti Jėzaus žinią itin priešinga Krikštytojo įkalinimui ir nutildymui. Mokiniams liepta keliauti neapsikraunant daiktais ir priklausyti nuo kitų paramos. Tokia strategija iš tikrųjų daro misionierius priklausomus nuo žmonių, kuriems jie tarnauja, o tai padeda susaistyti juos su tais, kuriems reikia jų žinios.

Tačiau Krikštytojas neturėjo tokio ryšio su Erodu ir jo šeima. Jono mirtis pasakojama šokiruojančiai išsamiai, nes sąmokslautoja Erodijada pasinaudojo Erodo dvilypumu ir geismu. Atrodo, kad skandalingą sumanymą Erodiados dukra papildė groteskišku prašymu, kad Krikštytojo galva būtų pateikta lėkštėje.

Krikštytojo balsas nutildytas tuo pat metu, kai dvylika apaštalų skelbė atsivertimą, kaip ir Krikštytojas. Jono mirtis numato Jėzų. Jonas yra nužudomas, palaidojamas ir paskelbiama, kad jis prisikėlė iš numirusių (Mk 6, 14–16. 29), kaip ir Jėzus (Morkaus 15 ir 16). Šie lygiagretūs pasakojimai nurodo artėjantį sunkmetį Jėzui ir Jo sekėjams.

`Ar jūs kada nors buvote atstumtas kaip Jėzus arba išgyvenote kokią nors sunkiai suvokiamą krizę? Ko išmokote iš šio patyrimo, kuris galbūt galėtų jums padėti kitą kartą, kai įvyks kas nors panašaus?`