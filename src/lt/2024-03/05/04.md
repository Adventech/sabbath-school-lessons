---
title:  Netikėti susidūrimai kelionėje su Jėzumi
date:   30/07/2024
---

`4. Perskaitykite Mk 5, 21–24. Kokios Jayro savybės ypač išsiskiria?`

Tokie religiniai vadovai kaip Jayras paprastai nebuvo Jėzaus draugai (žr. Mk 1, 22; Mk 3, 2. 6; Lk 13, 14). Taigi tikėtina, kad jis buvo beviltiškas. Šios nevilties pavyzdys yra Jayro puolimas po Jėzaus kojomis. Jo maldavimas suprantamas bet kuriam tėvui – jo dukra miršta. Tačiau jis tiki, kad Jėzus gali padėti. Netaręs nė žodžio, Jėzus su tėvu iškeliavo į jo namus.

`5. Perskaitykite Mk 5, 25–34. Kas trukdė pasiekti Jayro namus?`

Pasakojimą staiga nutraukia kitas gailestį sukeliantis vaizdas – dvylika metų baisia liga serganti moteris. Šie įvykiai yra antro dvipusio pasakojimo apie Jayrą ir moterį evangelijoje pagal Morkų pavyzdys (žr. Mk 3, 20–35; trečia tema). Šiame pasakojime prieštaringos asmenybės – Jayras ir moteris – kreipėsi į Jėzų pagalbos.

Moteris priėjo prie Jėzaus iš už nugaros ir palietė Jo drabužius. Ji iškart pasveiko. Tačiau Jėzus sustojo ir klausė: „Kas Mane palietė?“

Sunkiai sirgusi moteris staiga pasveiko. Tačiau ji bijojo, kad Jėzus supyks dėl to, kas atsitiko. Jai tai buvo nenumatyta patirtis. Tačiau Jėzus norėjo išgydyti ne tik jos kūną, bet ir sielą.

Tada grįžtama prie Jayro (žr. Mk 5, 35–43). Sinagogos vyresniajam tai taip pat buvo sukrečianti patirtis. Jėzus leido kartu eiti su Juo ir tėvais tik Petrui, Jokūbui ir Jonui. Jėzus teigė, kad mergina ne mirusi, o miega. Jis išvarė visus gedinčius ir užėjo ten, kur gulėjo negyva mergaitė. Paėmęs ją už rankos, Jis tarė: „Talita kum“. Morkus šiuos žodžius išvertė: „Mergaite, sakau tau, kelkis!“ Tiesą sakant, žodis talita reiškia avelę, mažybinį kreipinio į vaiką namuose terminą. Įsakymas viską laikyti paslaptyje yra dalis apreiškimo/slėpinio, būdingo visai evangelijai pagal Morkų, nurodant, kas yra Jėzus ir kad galiausiai Jis negali išlikti paslaptimi.