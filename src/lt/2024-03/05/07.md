---
title:  Tolesniam tyrinėjimui
date:   02/08/2024
---

E. Vait, Su meile iš Dangaus, 2011, p. 302–315.

„Visuose, kuriuos ugdo Dievas, turi apsireikšti gyvenimas, priešingas, pasauliui, jo papročiams ir darbams. Kiekvienas turi asmeniškai pažinti Dievo valią. Mes turime individualiai girdėti Jį, kalbantį širdyje. Kai nutyla visi kiti balsai ir nuščiuvę mes laukiame Jo, sielos tyloje geriau girdėti Dievo balsas. Jis liepia: ‘Taikykitės ir žinokite, kad Aš esu Dievas!’ (Ps 46,11) Tik čia gali būti surastas tikrasis poilsis. Ir tai veiksmingas pasirengimas visiems, kurie dirba Dievui. Skubančioje minioje, intensyvios gyvenimo veiklos įtampoje šitaip atgaivinta siela bus apgaubta šviesos bei ramybės skraistės. Gyvenimas padvelks aromatu ir atskleis dievišką galią, kuri pasieks žmonių širdis“ (E. Vait, Su meile iš Dangaus, 2011, p. 332).

„Jų nepatenkintos širdys klausė: Jeigu Jėzus gali atlikti tiek nuostabių darbų, kuriuos jie matė, kodėl Jis nesuteikia sveikatos, stiprybės bei turtų visai savo tautai, kodėl neišlaisvina jų iš engėjų jungo ir neišaukština suteikdamas valdžią bei garbę? Tas faktas, kad Jis tvirtino esąs Dievo Siųstasis, bet atsisakė tapti Izraelio karaliumi, jiems buvo nesuvokiama paslaptis. Jo atsisakymas buvo suprantamas neteisingai. Daugelis nusprendė, kad Jis nesiryžta patvirtinti savo teiginių, nes pats abejoja dievišku savosios misijos pobūdžiu. Taip jie atvėrė širdis netikėjimui, ir šėtono pasėtoji sėkla davė savo vaisių – nesupratimus ir neištikimybę“ (E. Vait, Su meile iš Dangaus, 2011, p. 350).

**Klausimai aptarimui:**

`1. Jei kas nors jūsų paklaustų: iš ko Jėzus jus išvadavo, ką atsakytumėte?`

`2. Aptarkite, kodėl Dievas kartais leidžia, kad toks geras žmogus kaip Jonas Krikštytojas būtų įkalintas ir jam būtų įvykdyta mirties bausmė. Kokią paguodą ar viltį galime įžvelgti, nepaisant šių sunkių klausimų?`

`3. Ko 5000 pamaitinimas moko menkus išteklius turinčias bendruomenes?`

`4. Palyginkite šiandien paplitusį nusistatymą Jėzaus atžvilgiu su Jo paveikslu Morkaus 5 ir 6. Tai yra, kaip dėl tų, kurie naudojasi Jėzumi siekdami politinės valdžios ir dominavimo kitų atžvilgiu?`