---
title:  Kitoks Mesijas
date:   01/08/2024
---

`8. Perskaitykite Mk 6, 34–52. Su kokia bėda susidūrė Jėzus ir Jo mokiniai ir kaip ji buvo išspręsta?`

Grįžę iš misijos, mokiniai kartu su Jėzumi nukeliavo į atokią vietovę rytinėje Galilėjos ežero pakrantėje ilsėtis. Tačiau į tą pačią vietą anksčiau už juos atkeliavo didelė 5000 minia. Jėzus matė, kad jie buvo tarsi avys be piemens. Jis mokė juos visą dieną.

Vakare mokiniai patarė siųsti minią ieškoti maisto, bet Jėzus liepė pamaitinti minią. Tolesnis pokalbis (Mk 6, 35–38) parodo, kad mokiniai mąstė, kaip šį klausimą išspręsti žmogiškai. Tačiau Jėzus jį išsprendė stebuklingai pamaitindamas didelę minią tik penkiais kepalais ir dviem žuvimis.

Šio pasakojimo ypatybės atitinka Jėzaus laikais paplitusią Mesijo sampratą. Tikėta, kad Mesijas išvaduos Izraelį iš priešų ir atneš teisingumą bei taiką. Daugybė žmonių tyruose galėtų reikšti karinį maištą (plg su Jn 6, 14–15; Apd 21, 38).

Šią mintį patvirtina tai, kad Jėzus žmones matė tarsi avis be piemens, dalinė Sk 27, 17 ištrauka, kur Mozė prašė Dievą paskirti Izraeliui vadovą po jo. Šis pasakymas apie Dievo tautos ganytoją pateikiamas kitur Senajame Testamente, paprastai kalbant apie tai, kad Izraeliui trūksta vado ar karaliaus (palyginkite su 1 Kar 22, 17; 2 Met 18, 16; Ez 34, 5–6).

Tačiau Jėzus nepateisino jų klaidingų lūkesčių. Vietoj to Jis išsiuntė savo mokinius ir atleido minią. Ir ką Jis darė, užuot pradėjęs maištą prieš Romą? Jis užkopė į kalną melstis – ne tai, ko žmonės tikėtųsi.

Vietoj paplitusios nuomonės, kad Mesijas išlaisvins Izraelį tarsi karalius, Jis atėjo išvaduoti žmonių iš nuodėmės vergijos. Jo vaikščiojimas vandeniu parodė mokiniams, kad Jis iš tikrųjų yra kūrinijos Vieš- pats. Tačiau Jis atėjo ne valdyti, o atiduoti savo gyvybės kaip išpirkos už daugelį (Mk 10, 45).

`Ką šis pasakojimas turėtų mums pasakyti apie tai, kodėl svarbu teisingai suprasti pranašystę? Jei klaidingas supratimas dėl Kristaus pirmojo atėjimo kai kuriems lėmė nelaimę, tai juo labiau klaidingas supratimas gali lemti tą patį laukiantiems Jo antrojo atėjimo?`