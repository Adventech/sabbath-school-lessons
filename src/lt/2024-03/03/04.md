---
title:  Sabatos Viešpats
date:   16/07/2024
---

Mk 2, 23–24 fariziejai kaltino mokinius nesilaikymu sabatos. Pagal žydų paprotį, sabatą buvo uždraustos 39 darbo formos, kurios, fariziejų nuomone, apėmė tai, ką darė mokiniai.

`4. Perskaitykite Mk 2, 23–28. Kaip Jėzus atrėmė fariziejų pateiktus kaltinimus?`

Jėzus atsakė pasakojimu, kaip Dovydas valgė pašventintą duoną (1 Sam 21, 1–6). Padėtinė duona buvo paimta sabatos dieną; taigi Dovydo kelionė galėjo būti skubus pabėgimas sabatą. Jėzus teigė, kad jei Dovydui ir jo vyrams buvo leista valgyti padėtinę duoną, tuomet Jėzaus mokiniams leidžiama skabyti ir valgyti grūdus.

Jėzus taip pat nurodė, kad sabata buvo skirta žmonijos labui, o ne atvirkščiai, ir kad Jo teiginio pagrindas yra tai, jog Jis yra sabatos Viešpats. `5. Perskaitykite Mk 3, 1–6. Kaip šis pasakojimas iliustruoja Jėzaus mintį, kad sabata buvo skirta žmonijai?`

Jėzus vėl susidūrė su dėl sabatos priekaištaujančiais religiniais vadovais. (Tačiau atkreipkite dėmesį, kad priekaištų priežastimi niekada nebuvo pati sabatos diena.) Religiniai vadovai norėjo apkaltinti Jėzų, jei Jis gydys per sabatą. Jėzus nevengė priešpriešos su jais. Jis parodė kontrastą tarp gero ar žalos, gyvybės gelbėjimo ar žudymo. Atsakymas į Jo klausimą yra akivaizdus; daryti gera ir gelbėti gyvybę daug labiau dera sabatos veiklai.

Jėzus gydė žmogų, o tai supykdė Jo priešininkus, kurie nedelsdami pradėjo planuoti Jo mirtį. Ironija ta, kad, norėjusieji apkaltinti Jėzų nesilaikant sabatos, patys nesilaikė sabatos planuodami Jo mirtį tą pačią dieną.

`Kokius sabatos laikymosi principus galite įžvelgti šiuose pasakojimuose ir iššūkius, su kuriais susiduriame šiuolaikiniame amžiuje laikydamiesi sabatos?`