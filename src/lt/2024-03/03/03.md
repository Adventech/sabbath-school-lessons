---
title:  Levio pašaukimas ir pasninko klausimas
date:   15/07/2024
---

`3. Perskaitykite Mk 2, 13–22. Kas buvo Alfiejaus sūnus Levis ir kodėl jo tapimas Jėzaus mokiniu sulaukė priekaištų?`

Jėzaus laikais muitininkai buvo vietinės valdžios arba Romos tarnai. Jie buvo nemėgstami Judėjos žydų, nes dažnai reikalaudavo didesnių už nustatytus mokesčių ir praturtėdavo savo tautiečių sąskaita. Hebrajų religinio įstatymo komentare, Mišnos traktate Tohorote, rašoma: „Jei mokesčių rinkėjai įžengia į namą [visa, kas yra jame], tampa nešvaru“. Taigi nestebina, kad Rašto aiškintojai prikišdami klausė: „Kodėl Jis valgo su muitininkais ir nusidėjėliais?“

Kaip Jėzus atsakė į jų klausimą? Jis jo neneigė. Vietoj to, Jis jį apvertė, parodydamas, kad gydytojo reikia ligoniams, o ne sveikiesiems. Taip Jis parodė esantis dvasinis gydytojas, galintis išgydyti sielą, kuri serga nuodėme. Argi gydytojui nederėtų eiti ten, kur sergama?

Mk 2, 18–22 prasideda nauja tema. Tai yra pagrindinis iš šių penkių su ginčais susijusių pasakojimų. Ankstesniame skyriuje buvo pasakojama apie Levio surengtą puotą, šį kartą pasakojimas susijęs su pasninko klausimu. Pastarąjį apima teiravimasis, kodėl Jėzaus mokiniai nepasninkauja, kai pasninkauja Jonas Krikštytojas ir fariziejai. Jėzus atsakė pavyzdžiu arba palyginimu, savo buvimą prilygindamas vestuvių puotai. Vestuvės būtų labai keistos, jei visi svečiai pasninkautų. Tačiau Jėzus pranašavo dieną, kai jaunikis bus paimtas, o tai yra nuoroda į kryžių. Tada bus laikas pasninkui.

Jėzus tęsia dviem palyginimais, išryškinančiais kontrastą tarp Jo ir religinių vadovų mokymo – naujas audinys ant seno drabužio ir naujas  vynas senuose vynmaišiuose. Koks įdomus būdas priešpastatyti Kristaus mokymą religiniams vadovams. Tai parodo, kokie sugedę buvo mokytojai. Net teisinga religija gali virsti tamsa, jei žmonės nebus atsargūs.

`Kas yra tie, į kuriuos šiandien būtų galima žiūrėti kaip į muitininkus Jėzaus laikais? Kaip pakoreguoti savo mąstymą jų atžvilgiu?`