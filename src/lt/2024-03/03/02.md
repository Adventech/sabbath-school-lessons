---
title:  Paralyžuotojo išgydymas
date:   14/07/2024
---

`1. Perskaitykite Mk 2, 1–12. Ko paralyžiuotasis ieškojo, kai buvo atneštas pas Jėzų, ir ką jis gavo?`

Šis žmogus buvo paralyžiuotas, todėl keturi jo draugai turėjo atnešti jį pas Jėzų. Po to, kai jie praplėšė stogą ir nuleido vyrą pas Jėzų, Mk 2, 5 pažymima, kad Jėzus išvydo jų tikėjimą. Kaip tikėjimas gali būti matomas? Kaip ir meilė, ji tampa matoma darbais, ką atvirai iliustruoja draugų atkaklumas.

Žmogaus poreikis buvo akivaizdžiai fizinis. Tačiau atsidūrus Jėzaus akivaizdoje, pirmieji Jėzaus žodžiai reiškė nuodėmių atleidimą. Visą laiką žmogus nepratarė nė žodžio. Vietoj to, religiniai vadovai prieštaravo (mintyse) tam, ką padarė Jėzus. Jie manė, kad Jo žodžiai yra šventvagiški, įžeidžiantys Dievą, prisiimant išimtines teises, priklausančias tik Dievui.

Prieštaraujantiesiems Jėzus atsakė tipiškais rabinų argumentais, vadinamais „nuo mažesnio iki didesnio“. Viena yra sakyti, kad žmogui atleidžiamos nuodėmės; kita – padaryti taip, kad paralyžiuotasis vaikščiotų. Jei Jėzus gali padaryti, jog šis žmogus vaikščiotų Dievo galia, tada Jo tvirtinimas, kad jam atleidžiamos nuodėmes yra pagrįstas.

`2. Perskaitykite Mch 6, 6–8. Kaip šios eilutės paaiškina, kas vyko tarp Jėzaus ir vadovų?`

Šie religiniai vadovai nepamatė to, kas iš tikrųjų svarbu – teisingumo, gailestingumo ir nuolankaus ėjimo su Dievu. Apsėsti asmeninio supratimo, susijusio su Dievu, gynybos jie buvo apakę akivaizdiems Dievo darbams. Niekas nerodė, jog Rašto aiškintojai pakeitė savo nuomonę apie Jėzų, nors Jis pateikė jiems daugiau nei pakankamai įrodymų, kad Jėzus yra siųstas Dievo – ne tik leido suprasti, kad Jis gali perprasti jų mintis (pats savaime nepaprastas sugebėjimas), bet ir išgydydamas paralyžiuotąjį jų akivaizdoje taip, kad jie negalėtų to paneigti.

`Kaip galime apsisaugoti ir išvengti tų pačių spąstų, į kuriuos pateko šie žmonės – buvo tokie apsėsti religinių formų, kad nebematė to, kas iš tikrųjų svarbu tikram tikėjimui (žr. Jok 1, 27)?`