---
title:  Tolesniam tyrinėjimui
date:   19/07/2024
---

E. Vait, Su meile iš Dangaus, 2011, p. 242–250; p. 251–259.

„Paklaustas ‘Ar leistina šabo dieną gydyti?’, Jėzus atsakė: ‘Kas iš jūsų, turėdamas vieną avį, jeigu ji per šabą įkris į duobę, nestvers jos ir neištrauks?! O kiek daug brangesnis už avį žmogus! Taigi leistina daryti gera šabo dieną’ (Mt 12, 10–12).

Sekliai nedrįso atsakyti Kristui visiems matant, nes bijojo patekti į keblią padėtį. Jie žinojo, kad Jis sako tiesą. Užuot nusižengę savo papročiams, jie buvo linkę palikti žmogų kentėti, nors gyvuliui būtų padėję, kad savininkas nepatirtų žalos. Taigi didesnis dėmesys buvo rodomas kvailam gyvuliui negu žmogui, sukurtam pagal Dievo atvaizdą. Tai iliustruoja visų klaidingų religijų veikimą. Jos kyla iš žmogaus noro iškelti save aukščiau Dievo, bet viskas baigiasi tuo, kad jis puola žemiau už gyvulį. Kiekviena religija, nepripažįstanti aukščiausios Dievo valdžios, atima iš žmogaus tą šlovę, kuri jam buvo suteikta jo sukūrimo metu ir kuri turi būti atnaujinta jam per Kristų. Kiekviena neteisinga religija moko savo sekėjus nepaisyti žmogaus poreikių, kančių ir teisių. Evangelija, priešingai, be galo vertina žmoniją, kaip atpirktą Kristaus krauju, ir moko jautriai reaguoti į žmogaus troškimus ir vargus. Viešpats sako: ‘Mariuosius padarysiu retesnius už gryną auksą, žmones – retesnius už auksą iš Ofyro’ (Iz 13, 12)“ (E. Vait, Su meile iš Dangaus, 2011, p. 256.).

**Klausimai aptarimui:**

`1. Kokia strategija ar įpročiai padeda jums ir jūsų vietinei bendruomenei išlikti jautriems tyliai kenčiantiems žmonėms, tokiems kaip paralyžiuotasis Morkaus 2?`

`2. Pagalvokite, kokie apakinti neapykantos, papročių, dogmų ir religijos apskritai tapo religiniai vadovai, kurie atstūmė Jėzų, ir net Jo stebuklai, turėję atverti jų protą Jam, to nepadarė. Kaip mes galime apsisaugoti, kad kažkas panašaus nenutiktų mums?`

`3. Kaip jūsų vietinė bendruomenė gali tapti „šeima“ tiems, kurių genetinė šeima juos atstūmė dėl tikėjimo?`

`4. Išsamiau apmąstykite „neatleistinos nuodėmės“ klausimą. Klasėje aptarkite, ką ji reiškia ir kaip galime užtikrinti, kad taip nenusidėtume.`