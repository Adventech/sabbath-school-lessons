---
title:  Dvilypis pasakojimas. 1 dalis
date:   17/07/2024
---

`6. Perskaitykite Mk 3, 20–35. Kokį ryšį matote tarp dviejų šiose eilutėse susipynusių pasakojimų?`

Šios eilutės yra pirmoji evangelijos pagal Morkų „dvilypio pasakojimo“, kuriame pradedama vienu įvykiu, o vėliau jį keičia kitas, o apie pirmąjį įvykį baigiama pasakoti vėliau.

Pirmasis pasakojimas yra apie Jėzaus giminaičius, kurie ruošėsi Jį suvaldyti, nes manė, kad Jis netekęs nuovokos (Mk 3, 21). Antrasis pasakojimas yra apie Rašto aiškintojus Jeruzalėje, kaltinusius Jėzų susivienijus su velniu. (Šioje dalyje dėmesys sutelkiamas antram pasakojimui Mk 3, 22–30.)

Mk 3, 22 Rašto aiškintojai kaltino Jėzų išgydant velnio galia. Jėzus pirmiausia reagavo klausimu: „Kaip šėtonas gali išvaryti šėtoną?“ Nesuvokiama, kad šėtonas darbuotųsi prieš save. Toliau Jėzus kalbėjo apie karalystės susiskaldymą, namus ir patį šėtoną, parodydamas, koks absurdiškas toks pasidalijimas būtų jų sėkmei. Tada Viešpats pasuka pokalbį ir prabyla apie galiūno surišimą, kad apiplėštų jo namus. Šiame pastarajame pavyzdyje Jėzus yra įsibrovėlis, įeinantis į šėtono namus, surišantis tamsos kunigaikštį, kad išlaisvintų belaisvius.

`7. Perskaitykite Mk 3, 28–30. Kas yra neatleistina nuodėmė ir ką tai reiškia?`

Neatleistina nuodėmė – tai piktžodžiavimas Šventajai Dvasiai, vadinant Dvasios darbą velnio darbu. Atkreipkite dėmesį į priežastį Mk 3, 30, kodėl Jėzus taip pareiškė Mk 3, 28–29: Rašto aiškintojai sakė, kad „Jis turi Belzebulą“, nors iš tikrųjų Jis turėjo Šventąją Dvasią. Jei Šventosios Dvasios darbą vadinsime velnio darbu, tuomet neklausysime Šventosios Dvasios, nes niekas sveiko proto nenori sekti velnią.

`Kodėl baimė, jog galbūt padarėte „neatleistiną nuodėmę“, parodo, kad jos nepadarėte? Kodėl pati baimė yra įrodymas, kad taip nenusidėjote?`