---
title:  "Kas tau davė gali tai daryti?"
date:   27/08/2024
---

`3. Perskaitykite Mk 11, 27–33. Kokį iššūkį Jėzui metė religiniai vadovai ir kaip Jis reagavo?`

Kitą dieną po to, kai Jėzus apvalė šventyklą, religiniai vadovai pasipriešino Jam šventyklos kiemuose ir klausė, kokia galia Jis taip elgėsi dieną anksčiau. Jie nesistengė išsiaiškinti tiesą, bet stengėsi paspęsti Jam spąstus. Jei Jis sakytų, jog Jo galia yra iš Dievo, jie neigtų, kad paprastam kaimo dailidei būtų suteikta tokia galią. Jei Jis pripažintų, kad Jo galia yra iš žmonių, jie atmestų Jį kaip apsišaukėlį.

Tačiau Jėzus suprato, kad tai spąstai ir teigė atsakysiąs į jų klausimą, jei jie atsakys į vieną iš Jo klausimų. Jis klausė, ar Jono Krikštytojo krikštas buvo iš dangaus, ar iš žmonių. Vadovai akimirksniu suvokė esantys įstrigę. Jei jie sakys iš dangaus, Jėzus klaus: Kodėl netikėjote juo? Jie sakytų – iš žmonių, bet bijojo liaudies. Taigi jie melavo ir sakė nežinantys. Tai leido Jėzui neatsakyti į jų klausimą.

`4. Perskaitykite Mk 12, 1–12. Ką Jėzus darė išvengęs klausimo ir su kokiu poveikiu?`

Jėzus pasakė palyginimą apie vynuogyną, šeimininką ir nuomininkus. Jėzaus pasakojime daug panašumų su palyginimu apie vynuogyną Izaijo 5, kur Dievas kaltina neištikimą Izraelį. Visi suprastų šį palyginimą, ypač religiniai vadovai.

Pasakojimas klostosi labai neįprastai, nes nuomininkai atsisakė atiduoti savininkui bet kokią vaisių dalį. Vietoj to, jie netinkamai elgėsi su jo tarnais ir juos nužudė. Galiausiai savininkas atsiuntė savo mylimą sūnų, tikėdamasis, kad jie jį gerbs. Bet ne. Jie keistai samprotavo, kad, nužudžius sūnų, vynuogynas atiteks jiems. Jų nelogiškumas stulbina ir jiems skirtas nuosprendis yra pagrįstas.

Šiuo pasakojimu Jėzus perspėjo religinius vadovus, kur vedė jų žingsniai. Šioje šviesoje Jo palyginimas yra švelnus išankstinis įspėjimas. Jiems dar ne per vėlu keistis ir išvengti tam tikro nuosprendžio. Kai kurie atgailaus, atsivers ir priims Jėzų. Kiti – ne.