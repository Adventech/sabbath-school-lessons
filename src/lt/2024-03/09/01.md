---
title:  Ginčai Jeruzalėje
date:   24/08/2024
---

### Šios savaitės tyrinėjimui skaitykite:
Mk 11; 1 Kar 1, 32–48; Zch 9, 9–10; Iz 56, 7; Jer 7, 11; Mk 12, 1–34.

> <p>Įsimintina eilutė:</p>
> „Eidami melstis, atleiskite, jei turite ką nors prieš kitus, kad ir jūsų Tėvas danguje jums atleistų jūsų nusižengimus“ (Mk 11, 25).

Morkaus 2 ir 3 užrašyti penki ginčai tarp Jėzaus ir religinių vadovų (žr. 3 temą). Šią savaitę tyrinėsime, kaip Jėzus, atvykęs į Jeruzalę, ginčijosi su religiniais vadovais. Šios dvi ginčų grupės tarsi žymi Jo žemiškosios tarnystės pradžią ir pabaiga. Kiekvienu ginču nagrinėjami svarbūs krikščioniškojo gyvenimo klausimai. Jėzaus nurodymai net ir šiomis ginčų aplinkybėmis padeda tikintiesiems vadovautis tiek esminiais tikėjimo, tiek praktiniais kasdieniais klausimais.

Religiniai vadovai siekė sugluminti ir nugalėti Jėzų, bet jiems niekada nepasisekdavo. Dalis šios savaitės temos apims tyrinėjimą, kas nuteikia žmones prieš Dievą, svarstysime, ką krikščionys gali padaryti, kad sugriautų išankstinį nusistatymą ir prabiltų į tų, kurie priešinasi Dvasios raginimui, širdį.

Morkaus 11 aprašyta Jėzaus tarnystė Jeruzalėje Paschos šventės metu (kovo-balandžio mėn.). Morkaus 11–16 apima šiek tiek daugiau nei vieną savaitę; pasakojimo laikas pastebimai sulėtėjo. Pirmieji 10 skyrių apima maždaug trejus su puse metų. Toks sulėtėjimas parodo šių paskutiniųjų įvykių svarbą.