---
title:  Tolesniam tyrinėjimui
date:   30/08/2024
---

E. Vait, Su meile iš Dangaus, 2011, p. 532–561.

„Kristaus poelgis prakeikiant medį, kurį Jis sukūrė savo paties galia, pasitarnauja kaip perspėjimas visoms bažnyčioms ir visiems krikščionims. Niekas negali manyti, kad gyvena pagal Dievo Įstatymą, jei netarnauja kitiems. Tačiau netrūksta tokių, kurie negyvena Kristaus gailestingo, nesavanaudiško gyvenimo. Kai kurie, laikantys save puikiais krikščionimis, net nesupranta, ką reiškia tarnauti Dievui. Jų planai ir rūpesčiai nukreipti į tik tai, kad įtiktų sau. Jie daro tik tai, kas naudinga jiems. Jie vertina tik taip praleistą laiką, kuris davė jiems naudos. Tai yra jų tikslas visuose gyvenimo reikaluose. Jie tarnauja ne kitiems, o sau. Dievas sukūrė juos gyventi pasaulyje, kuriame jie turi nesavanaudiškai tarnauti. Jis nori, kad jie padėtų savo artimui visais įmanomais būdais. Tačiau jų ‘aš’ toks didelis, kad daugiau jie nieko ir nemato. Žmonijos vargai jų nejaudina. Šitaip gyvenantys yra kaip tas figmedis, kuris daug žadėjo, bet buvo bevaisis. Jie laikosi maldingumo formų, bet neatgailauja ir netiki. Jie išpažįsta gerbiantys Dievo Įstatymą, bet stokoja paklusnumo. Jie kalba, bet nedaro. Nuosprendžiu, paskelbtu figmedžiui, Kristus parodė, koks bjaurus Jo akyse šis tuščias apsimetinėjimas. Jis skelbia, jog atviras nusidėjėlis yra ne toks kaltas, kaip tas, kuris dedasi tarnaująs Dievui, bet neduoda vaisių Jo šlovei“ (E. Vait, Su meile iš Dangaus, 2011,p. 536.).


**Klausimai aptarimui:**

`1. Apmąstykite Kristaus šventyklos apvalymo prasmę. Kaip šis principas gali būti taikomas mūsų bažnyčiai šiandien? Kaip turėtų vykti toks apvalymas?`

`2. Visose evangelijose, vėl ir vėl, Jėzus remiasi Šventuoju Raštu ir kaip Raštas turi išsipildyti. Ką tai mums sako apie Rašto pagrindą tikėjimui? Kodėl turime atmesti bet kokius bandymus sumenkinti Šventojo Rašto autoritetą, ypač mintį, kad Šventasis Raštas yra tik pačių žmonių idėjos apie Dievą, kas yra Dievas ir Jo darbus?`

`3. Kur yra tinkama riba tarp bažnyčios ir valstybės? Kaip Jėzaus mokymas Mk 12, 13–17 pasitarnauja šiai diskusijai?`

`4. Suraskite tekstų, kuriuose kalbama apie prisikėlimą. Kodėl šis mokymas yra itin svarbus mūsų tikėjimui, ypač atsižvelgiant į mirusiųjų būklę?`