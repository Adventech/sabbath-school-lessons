---
title:  Dievo planas santuokai
date:   18/08/2024
---

`1. Perskaitykite Mk 10, 1–12, taip pat Pr 1, 27 ir Pr 2, 24. Kokius spąstus reiškė fariziejų klausimas dėl skyrybų ir ko Jėzus išmokė savo atsakymu?`

Šiose eilutėse fariziejai klausė Jėzaus, ar leistina vyrui skirtis su žmona. Fariziejai skyrybas laikė teisėtomis. Kilo klausimas, kokiu pagrindu. Šamai (Shammai) mokykla, be abejo, buvo griežtesnė – tik nevaisingumo, medžiaginio turto aplaidumo, emocinio aplaidumo ar santuokinės neištikimybės atvejais. Hilelio (Hillel) mokykla buvo daug lankstesnė, leido skirtis beveik dėl bet kokios priežasties, nors jų skyrybų procesas buvo sudėtingesnis, todėl viskas s ulėtėdavo.

Gali atrodyti šiek tiek keista, kad jie pateikė Jėzui bendrą klausimą, ar skyrybos apskritai yra priimtinos. Po šiuo klausimu slėpėsi sąmokslas, kad Jėzui kiltų bėdų su Erodu Antipu, regiono, esančio rytuose nuo Jordano, kur dabar buvo Jėzus, valdovu. Antipas buvo išsiskyręs su žmona ir vedė savo brolio žmoną Erodiadą. Erodas Jonui Krikštytojui nukirsdino galvą dėl priekaištų už šiuos neteisėtus santykius (žr. Mt 14, 1–12).

Jėzus sugretino jų klausimą su savuoju, teiraudamasis fariziejų, ką Mozė įsakė šiuo klausimu. Fariziejų nurodytose eilutėse, Įst 24, 1–4, aprašomas konkretus antros santuokos po skyrybų atvejis. Mozės laikais izraelitai galėjo skirtis. Pakartoto Įstatymo 24 aprašyto atvejo nuostatai buvo skirti apsaugoti moterį. Tačiau Jėzaus laikais šie nuostatai buvo iškreipti Hilelio (Hillel) mokyklos, kad būtų lengviau išsiskirti dėl beveik bet kokios priežasties. Taigi įsakai, skirti apsaugoti moterį, buvo naudojami, kad būtų lengva ją atstumti.

Užuot aptarinėjęs atvejo nuostatus Pakartoto Įstatymo 24, Jėzus nurodė pirminį Dievo matą santuokai, Pradžios 1 ir 2 Jis pažymėjo, kad pradžioje Dievas sukūrė vyrą ir moterį (Pr 1, 27), du asmenis. Tada Jis sujungė šią tiesą su Pr 2, 24, kad vyras paliks savo tėvus ir glausis prie savo žmonos, ir abu taps vienu kūnu. Ši vienybės samprata tampa Jėzaus santuokos patvirtinimo pagrindu. Ką Dievas sujungė, žmonės neturėtų išskirti.

`Ką jūsų bendruomenė gali padaryti, kad sustiprintų jūsų santuokas? Kaip padėti tiems, kurių santuokos jau iširo?`