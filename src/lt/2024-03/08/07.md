---
title:  Tolesniam tyrinėjimui
date:   23/08/2024
---

E. Vait, Su meile iš Dangaus, 2011, p. 472–482.

„Jėzus labai mylėjo vaikus. Jis priėmė jų vaikiškas simpatijas, atvirą, nuoširdžią meilę. Dėkingas šlovinimas jų tyromis lūpomis Jo ausims buvo kaip muzika ir gaivino Jo dvasią, kai Ji buvo prislėgta susitikus su klastingais ir veidmainiais žmonėmis. Kad ir kur Išgelbėtojas ėjo, Jo geras veidas, Jo švelnumas ir malonumas laimėdavo vaikų meilę ir pasitikėjimą“ (E. Vait, Su meile iš Dangaus, 2011, p. 472.).

„Tiems, kurie kaip jaunasis didikas, užima aukštus postus ir turi daug turto, gali atrodyti pernelyg didelė auka viską atiduoti, kad galėtų sekti Kristumi. Tačiau taip turi pasielgti visi, kurie nori tapti Jo mokiniais. Nebus priimta niekas, išskyrus paklusnumą. Atsidavimas yra Kristaus mokymo esmė. Dažnai apie tai kalbama ir tuo džiaugiamasi žodžiais, kurie atrodo autoritetingi, nes nėra kito būdo išgelbėti žmogų, kaip atsisakyti dalykų, kurie – jeigu jais mėgaujamasi – demoralizuoja visą asmenybę“ (E. Vait, Su meile iš Dangaus, 2011, p. 482.).

**Klausimai aptarimui:**

`1. Kaip galite padėti vaikams ir jaunimui palaikyti ryšį su Kristumi ir bažnyčios bendruomene? Kodėl itin svarbu tai daryti?`

`2. Kartais girdime žmones sakant, kad jiems nerūpi pinigai. Tai netiesa. Visiems rūpi pinigai, ir čia nėra nieko blogo. Kokių gali kilti su pinigais susijusių bėdų ir kodėl ištikimi krikščionys, ir turtingi, ir neturtingi, turi būti atsargūs su pinigais susijusiuose reikaluose?`

`3. Jei Jėzus jūsų paklaustų: „Ko nori, kad tau padaryčiau?“, – ką atsakytumėte?`

`4. Įsigilinkite į Jėzaus žodžius Mk 10, 43–45. Ką reiškia taip gyventi? Kaip išmokti tarnauti, užuot būti aptarnaujamiems? Ką tai reiškia mums gyvenant ir bendraujant su aplinkiniais?`