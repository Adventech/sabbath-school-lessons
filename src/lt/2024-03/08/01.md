---
title:  Mokinių ugdymas. II dalis
date:   17/08/2024
---

### Šios savaitės tyrinėjimui skaitykite:
Mk 10; Pr 1, 27; Pr 2, 24; Gal 4, 1–2; Rom 6, 1–11; Iz 11, 1–16.

> <p>Įsimintina eilutė:</p>
> „Juk ir Žmogaus Sūnus atėjo ne kad Jam tarnautų, bet pats tarnauti ir savo gyvybės atiduoti kaip išpirkos už daugelį“ (Mk 10, 45).

Šią savaitę tyrinėsime Morkaus 10, užbaigdami dalį, kurioje Jėzus ruošė savo mokinius kryžiui. Maždaug pusė skyriaus yra susiję su pačiais mokiniais, o likusi dalis – su mokinystės klausimais, bet pasakojant per kitų, bendraujančių su Jėzumi, prizmę. Atėję fariziejai ginčijosi su Juo dėl skyrybų. Tėvai nešė savo vaikus, kad Jėzus juos palaimintų. Turtuolis klausė apie amžinąjį gyvenimą, o aklasis prašė regėjimo.

Šiame evangelijos pagal Morkų skyriuje pateikiami svarbūs mokymai, ką reiškia sekti Jėzumi, ypač kai sekimas susijęs su gyvenimu čia ir dabar – santuoka, vaikais, santykiu su turtais, atlygiu ir sekimo Juo kaina. Be kita ko aprašytas antro neregio išgydymas (Mk 10, 46–52; plg. Mk 8, 22–26), kuriuo užbaigiama ši dalis (Mk 8, 22–10, 52), ir gražiai pailiustruojama, kiek sekimas Jėzumi kainuoja ir kur veda.

Kartu šios pamokos parengia Jėzaus sekėją – ar mokinius prieš 2000 metų, ar mokinius dvidešimt pirmame amžiuje – iššūkiams, kylantiems dėl mokinystės.