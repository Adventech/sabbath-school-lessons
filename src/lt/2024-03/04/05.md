---
title:  Žiburys ir seikėjimas
date:   24/07/2024
---

`5. Perskaitykite Mk 4, 21–23. Ką Jėzus ypač pabrėžė palyginime apie žiburį?`

Namai toje pasaulio dalyje Jėzaus laikais buvo skirtingo dydžio ir konstrukcijos, viskas priklausė nuo vietos ir turto. Namai buvo statomi pagal graikišką modelį aplink kiemą, tačiau buvo įvairaus įmantrumo. Gali būti, kad Jėzus kalbėjo apie mažesnius valstiečių namus. Didelis ar mažas namas, klausimas susijęs su principu – vieną dieną tiesa apie Jėzų bus atskleista.

Mk 4, 21 Jėzus pateikė du klausimus. Pirmojo atsakymas tikėtina bus neigiamas – žiburys neslepiamas po indu ar po lova, ar ne? Į antrąjį klausimą tikimasi teigiamo atsakymo – žibintas nešamas įstatyti į žibintuvą, ar ne? Jėzus pateikė absurdišką, beveik humoristinį scenarijų savo minčiai išreikšti. Žiburiai skirti šviesti, priešingu atveju jie praranda savo paskirtį. Mk 4, 22 palyginimas paaiškinamas paslapčių paskelbimu. Visi, į kurių el. paštą ar kompiuterį buvo įsilaužta, žino apie paviešinamas paslaptis! Bet tai, apie ką Jėzus kalbėjo, yra Evangelija.

`6. Perskaitykite Mk 4, 24–25. Ko Jėzus mokė palyginimu apie seikėjimą?`

Daugelyje pasaulio vietų švieži vaisiai ir daržovės parduodami atviruose turguose. Pardavėjai paprastai turi prietaisą parduodamam produktui sverti. Tokiems pardavėjams būdavo įprasta pridėti šiek tiek daugiau prekių, kad pirkėjas jaustųsi, jog su juo elgiamasi sąžiningai. Jėzus atkreipė dėmesį į tai, kaip geri pardavėjai elgėsi su pirkėjais, kad pabrėžtų atvirumą tiesai. Jei žmogus yra atviras ir seka šviesą, jis gaus dar daugiau šviesos. Bet jei jis atmes šviesą, bus atimta net tai, ką jis turėjo.

`Kaip galėtume geriau suprasti principą, kad kokiu saiku naudojamės, tokiu ir mums bus atseikėta? Pagalvokite apie tai visų jūsų santykių su aplinkiniais kontekste.`