---
title:  Palyginimai
date:   20/07/2024
---

### Šios savaitės tyrinėjimui skaitykite:
Mk 4, 1–34; Jok 1, 21; Iz 6, 1–13; Ps 104, 12; Dan 4, 10–12.

> <p>Įsimintina eilutė:</p>
> „Jis taip pat jiems sakė: Įsidėmėkite, ką girdite: kokiu saiku seikėjate, tokiu ir jums bus atseikėta ir dar pridėta. Kas turi, tam bus duota, o iš neturinčio bus atimta ir tai, ką turi“ (Mk 4, 24–25).

Šią savaitę tyrinėsime Morkaus 4 palyginimus. Evangelijoje pagal Morkų yra mažiausiai palyginimų iš visų sinoptinių evangelijų (Mato, Morkaus ir Luko).

Daug metų tyrinėtojai ginčijasi dėl Jėzaus palyginimų prasmės ir aiškinimo: kaip juos interpretuoti, ką jie reiškia, kodėl Jėzus juos panaudojo, ko jie turėjo išmokyti, ar juos reikia suprasti pažodžiui, ar jie tik alegorija ir pan.

Akivaizdu, kad šią savaitę visų šių klausimų neišspręsime. Vietoj to pažvelgsime į juos ir, Dievo malone, suprasime, ką Jėzus pasakė šiais palyginimais.

Morkaus 4 yra tik penki palyginimai – sėjėjas, žiburio šviesa, seikėjimas ir atėmimas, savaiminis augimas ir garstyčios grūdelis. Didžioji skyriaus dalis skirta palyginimui apie sėjėją. Pirmiausia išdėstytas šis palyginimas, po to – palyginimų priežastis, o tada – palyginimo aiškinimas. Šis trijų etapų modelis bus I, II ir III dalies tikslas. Tada IV ir V dalyje tyrinėsime kitus palyginimus.