---
title:  Jėzaus aiškinimas
date:   22/07/2024
---

Jėzus baigė palyginimą, bet iš karto nepateikė jokio paaiškinimo. Remiantis tekstu (Mk 4, 1), Jėzus palyginimą pasakė didelei miniai. Tik vėliau Jis paaiškino, ką šis palyginimas reiškia, mažesnei grupei (Mk 4, 10).

`2. Perskaitykite Mk 4, 13–20. Kaip Jėzus aiškino palyginimą apie sėjėją?`

Jėzus šį palyginimą aiškino vardindamas pasakojime nepanaudotas detales, simbolizuojančias tam tikras pasakojimo dalis. Aiškinimas rodo, kad pasakojimas yra alegorija su nuorodomis realiam pasauliui, nebūtinai įvardijant kiekvieną detalę.

Jėzus grūdą įvardijo „žodžiu“. Tai – Dievo Žodis, ypač skelbtas Jėzaus. Jok 1, 21: „Todėl, atsižadėję bet kokios netyrybės bei piktybių gausos, su romumu priimkite įdiegtąjį žodį, kuris gali išgelbėti jūsų sielas“.

Skirtingos dirvos yra skirtingi klausytojai. Jėzaus aiškinime, kiekvienas girdi Žodį; tai yra, grūdas pasėjamas visose dirvose. Tačiau jis priimamas skirtingai. Dirva palei kelią kieta, o paukščiai sulesa grūdus. Jėzus tai sieja su šėtono darbu, kada jis išplėšia tiesą. Uolėta dirva negili. Jėzus tai sieja su menko pasišventimo žmonėmis; jie nepagalvojo apie mokinystės kainą. Erškėčių kupina dirva užgožia joje pasėtus grūdus. Jėzus paaiškino, kad tai reiškia gyvenimo ir turto rūpesčius, kurie užgniaužia Žodį. Bet gera dirva yra tie, kurie klauso Žodžio ir jį priima, kad jis augtų ir duotų gausų derlių.

Ilgiausiai aiškinama uolėta dirva ir erškėčiuota dirva. Apibūdindamas uolėtą dirvą simbolizuojančius klausytojus, Jėzus atkreipia dėmesį į priešingas detales – jie su džiaugsmu priima Žodį, bet yra laikini mokiniai. Prasidėjus persekiojimams, jie atkrenta. Erškėčiuotą dirvą simbolizuojantys klausytojai yra kontrastas. Jie atkrinta ne dėl sunkių, o dėl gerų laikų – jų dėmesys sutelkiamas į pasaulio reikalus, o ne į Dievo karalystę. Jų rūpesčiai yra susiję su tuo, ką gali pasiūlyti pasaulis.

`Apsvarstykite savo gyvenimą. Ar į jūsų patyrimą skverbiasi kokios nors dirvos palei kelią, uolėtos dirvos ar erškėčiuotos dirvos ypatybės? Tai gali vykti subtiliau, nei jums gali pasirodyti. Jei to reikia, kokį sprendimą galite priimti pokyčiams?`