---
title:  Grūdo augimo palyginimai
date:   25/07/2024
---

`7. Perskaitykite Mk 4, 26–29. Koks yra pagrindinis šio palyginimo akcentas?`

Didžioji evangelijos pagal Morkų dalis yra lygiagreti arba Mato, arba Luko, arba abejoms šioms evangelijoms. Tačiau ne šio palyginimo atveju. Pastarasis užrašytas tik evangelijoje pagal Morkų. Šio trumpo palyginimo akcentas – augimas. Jėzus mokė, kad taip yra ir su Dievo karalyste. Žmonės privalo atlikti savo vaidmenį, bet tikras augimas yra Dievo darbas. Tai nėra nesibaigiantis procesas. Pasakojimas staiga baigiamas pribrendusiu grūdu. Taip, Kristaus sugrįžimas staiga padarys galą mūsų pasaulio istorijai.

`8. Perskaitykite Mk 4, 30–32. Kas svarbaus pabrėžiama palyginimu apie garstyčios grūdelį?`

Šis palyginimas pabrėžia, kaip kažkas labai mažo išauga į kažką nepaprastai didelio. Garstyčios grūdelis paprastai yra 1–2 milimetrų

skersmens. Čia aprašytas augalas tikriausiai yra juodosios garstyčios (Brassica nigra) su mažytėmis sėklytėmis (daugiau nei 700 sėklų viename grame). Nors tai ir ne mažiausios sėklos pasaulyje, jos yra ganėtinai mažos, ypač palyginti su užaugusia garstyčia, kuri gali siekti net 3 metrų aukštį. Jėzus pažymėjo, kad paukščiai net lizdus sukasi garstyčios šakose. Ši paskutinė nuoroda primena Ps 104, 12, taip pat Dan 4, 10–12. Psalmėje 104 kalbama apie Dievo galią kuriant pasaulį, o Danieliaus 4 Nebukadnecaras nusakytas kaip didelis medis, po kuriuo visas pasaulis randa pavėsį ir maistą.

Jėzus mokė, kad Dievo karalystė, kuri pradžioje buvo labai maža, taps didele ir įspūdinga. Žmonės Jėzaus laikais galbūt žiūrėjo iš aukšto į dulkėtą keliaujantį pamokslininką iš Galilėjos su savo mokinių būriu, tačiau laikas parodė, kad Jo malonės karalystė ir toliau plečiasi visame pasaulyje.

`„Ir bus paskelbta ši karalystės Evangelija visame pasaulyje paliudyti visoms tautoms. Ir tada ateis galas“ (Mt 24, 14). Pagalvokite, kokia buvo „Bažnyčia“, kai Jėzus pasakė šią pranašystę. Kodėl tai nuostabi ir netgi tikėjimą (mūsų) patvirtinanti pranašystė?`