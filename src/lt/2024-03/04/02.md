---
title:  Palyginimas apie sėjėją
date:   21/07/2024
---

`1. Perskaitykite Mk 4, 1–9. Kokios yra skirtingos dirvos ir kas nutinka į jas nukritusiems grūdams?`

Skaitydami Jėzaus palyginimus evangelijose, žmonės dažnai nori greitai pereiti prie Jėzaus pateikto paaiškinimo. Galų gale, argi ne toks šių palyginimų tikslas – išmokyti dvasinės tiesos krikščioniškam gyvenimui? Taip, bet kartais, išskyrus trumpus komentarus, tokius, kaip „Dievo karalystė panaši“ arba „Kas turi ausis klausyti, teklauso“, Jėzus nepaaiškina palyginimo.

Todėl verta sulėtinti tempą ir paprasčiausiai tyrinėti patį pasakojimą, kad suprastume kryptį, kur link nukreiptos įvairios pasakojimo savybės. Taip tyrinėjant palyginimą apie sėjėją, kyla įvairių minčių. Grūdas kiekvienu atveju yra toks pat, bet nukrenta į keturias skirtingas dirvas. Pastarosios tipas daro labai rimtą įtaką rezultatui. Vietoj vieno nenutrūkstamo pasakojimo, palyginimą iš tikrųjų sudaro keturi atskiri pasakojimai, išdėstyti iki pabaigos kiekvienam kontekstui. Kiekvienu atveju ilgėja pasakojimo užbaigimo laikas.

Grūdus, nukritusius palei kelią, paukščiai nedelsiant sulesė. „Jam besėjant, dalis grūdų nukrito palei kelią, ir atskridę paukščiai juos sulesė“ (Mk 4, 4).

Grūdai, nukritę į uolėtą dirvą, vos per kelias dienas ar savaites pasiekė nesėkmingą rezultatą, įskaitant nudžiūvimą.

Grūdai, kritę tarp erškėčių, užtruko ilgiau, kol pasiekė nevaisingą pabaigą, užgožti dyglių.

Grūdai, kritę į gerą dirvą, užtruko ilgiausiai, tikriausiai visą augimo sezoną, kaip įprasta pasėliams.

Trys pasakojimai yra susiję su nesėkme; tik paskutinis – su sėkme, geru gausiu derliumi. Pasakojimų trukmė vis ilgėja kiekvienu atveju ir tai, kad tik vienas pasakojimas baigiasi sėkme, rodo nesėkmės riziką, bet gausų sėkmės rezultatą.

Atrodo, kad palyginimas yra susijęs su mokinystės kaina ir su tuo susijusia rizika, bet gausų atlygį už sekimą Jėzumi.

`Kokių dar dvasinių pamokų galime įžvelgti gamtoje?`